      প্রধানমন্ত্রীরদপ্তর

      কেন্দ্রীয় তথ্য কমিশনের নতুন ভবনের দ্বারোদঘাটনে প্রধানমন্ত্রী
      Posted On: 05 MAR 2018 3:11PM by PIB Kolkata


    আগামীকাল রাজধানীর মুনিরকায় কেন্দ্রীয় তথ্য কমিশনের একটি নতুন ভবনের দ্বারোদঘাটন করবেন প্রধানমন্ত্রী শ্রী নরেন্দ্র মোদী। এখন থেকে শুধুমাত্র এই নতুন কার্যালয়টি থেকেই কেন্দ্রীয় তথ্য কমিশনের কাজকর্ম চালানো হবে। এতদিন পর্যন্ত দুটি ভাড়া নেওয়া বাড়িতে কমিশনের কাজ চলছিল।


    জাতীয় ভবন নির্মাণ নিগম অর্থাৎ এনবিসিসি নির্মিত এই নতুন বাড়িটি অত্যাধুনিক প্রযুক্তিতে তৈরি করা হয়েছে। শুধুমাত্র তাই নয়, নির্দিষ্ট সময়ের অনেক আগেই এটির কাজও সম্পূর্ণ হয়েছে। ৫ তলা এই বাড়িটিতে কেন্দ্রীয় তথ্য কমিশনের শুনানি কক্ষগুলি সাজানো হয়েছে অত্যাধুনিক তথ্য প্রযুক্তির সমন্বয়ে। ভিডিও কনফারেন্সের যাবতীয় বন্দোবস্ত রাখা হয়েছে এই কক্ষগুলিতে।


    প্রসঙ্গত উল্লেখ্য, তথ্যের অধিকার আইন ২০০৫-এর আওতায় কেন্দ্রীয় তথ্য কমিশন হ’ল তথ্যের অধিকার সম্পর্কিত বিভিন্ন বিষয়ের নিষ্পত্তির ক্ষেত্রে একটি সর্বোচ্চ প্রতিষ্ঠান।

    
    
    (Release ID: 1522513) Visitor Counter : 2