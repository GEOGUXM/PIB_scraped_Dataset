      উত্তর-পূর্বাঞ্চলেরউন্নয়নসংক্রান্তমন্ত্রক

      উত্তর-পূর্বাঞ্চলে (এন.ই.আর.) বিনিয়োগ
      Posted On: 09 MAR 2018 12:28PM by PIB Kolkata


    উত্তর পূর্বাঞ্চল উন্নয়ন মন্ত্রক উত্তর-পূর্বাঞ্চলের জন্য সুনির্দিষ্ট উদ্যোগ তহবিল গঠনে উত্তর-পূর্বাঞ্চল উন্নয়ন অর্থ নিগম লিমিটেডকে (নেডফি) সহায়তা করছে, যে তহবিলের পরিমাণ ধরা হয়েছে ১০০ কোটি টাকা|


    নীতি আয়োগের মুখ্য কার্যনির্বাহী আধিকারিককে (সি.ই.ও.) চেয়ারম্যান করে একটি কমিটি সংলিষ্ট সবার সঙ্গে আলোচনা ক্রমে উত্তর-পূর্বাঞ্চলের রাজ্যগুলোর জন্য একটি নতুন শিল্প নীতির জন্য পথ-নির্দেশের পরামর্শ দিয়েছে| এই কমিটিতে সংলিষ্ট বিভিন্ন মন্ত্রক ও দফতরের সচিবগণ রয়েছেন|


    কিছু মন্ত্রক এই অঞ্চলে বিনিয়োগ আকর্ষিত করতে সুনির্দিষ্ট স্কিম/ইনসেনটিভ রূপায়িত করছে| লঘু, ক্ষুদ্র ও মাঝারি উদ্যোগ মন্ত্রক এই অঞ্চলে এম.এস.এম.ই.-কে আগ্রহী করতে এক প্রকল্প রূপায়িত করছে| খাদ্য প্রক্রিয়াকরণ শিল্প মন্ত্রক ‘সম্পদা’ (স্কিম ফর অ্যাগ্রো-মেরিন প্রসেসিং এন্ড ডেভেলপমেন্ট অফ অ্যাগ্রো-প্রসেসিং) নামে প্রকল্প রূপায়িত করছে| বৈদ্যুতিন ও তথ্য প্রযুক্তি মন্ত্রক রূপায়িত করছে নর্থ-ইস্ট বি.পি.ও. প্রমোশন স্কিম (এন.ই.বি.পি.এস.)|


    লোকসভায় বুধবার এক প্রশ্নের লিখিত উত্তরে এই তথ্য জানিয়েছেন উত্তর-পূর্বাঞ্চল উন্নয়ন মন্ত্রকের (ডোনার) স্বাধীন দায়িত্বপ্রাপ্ত প্রতিমন্ত্রী তথা প্রধানমন্ত্রীর দফতর, কর্মচারী বিষয়ক, জন-অভিযোগ, পেনশন, পরমাণু শক্তি ও মহাকাশ বিষয়ক মন্ত্রকের প্রতিমন্ত্রী ডক্টর জিতেন্দ্র সিং|


    A.D.


    

    
    (Release ID: 1523445) Visitor Counter : 1