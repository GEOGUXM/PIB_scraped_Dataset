      কেন্দ্রীয়মন্ত্রিসভা

      স্বতন্ত্র সৈনিক সম্মান যোজনা (এস.এস.এস.ওয়াই.) ২০১৭-২০২০ বর্ষেও চালিয়ে যাওয়ার অনুমোদন কেন্দ্রীয় মন্ত্রীসভায়
      Posted On: 09 MAR 2018 12:32PM by PIB Kolkata


    প্রধানমন্ত্রী শ্রী নরেন্দ্র মোদির পৌরহিত্যে কেন্দ্রীয় মন্ত্রিসভা স্বতন্ত্র সৈনিক সম্মান যোজনাকে (এস.এস.এস.ওয়াই.) দ্বাদশ পঞ্চবার্ষিকী পরিকল্পনার পরও ২০১৭ থেকে ২০২০ পর্যন্ত চালিয়ে যাওয়ার অনুমোদন দিয়েছে|


    এই যোজনার অনুমোদনের ফলে প্রতীক হিসেবে দেশের স্বাধীনতা সংগ্রামীদেরকে স্বাধীনতার সংগ্রামে তাঁদের অবদানকে সম্মান জানানোর জন্য, তাঁদের মৃত্যুর পর তাদের যোগ্য উত্তরাধিকারী অর্থাত স্বামী/স্ত্রী এবং তার পরবর্তীতে বেকার অবিবাহিত মেয়ে ও নির্ভরশীল পিতামাতাকে নির্দিষ্ট নিয়ম অনুযায়ী মাসিক সম্মান পেনশন প্রদান করা হবে|


    আর্থিক অনুমান:


    ২০১৭-২০২০ সাল পর্যন্ত এস.এস.এস.ওয়াই. চালিয়ে যাওয়ার ফলে আর্থিক খরচ হবে ২৫৫২.৯৩ কোটি টাকা| বর্ষ হিসেবে এই খরচ হবে নিম্নরূপ:


    (টাকা কোটিতে )

                                                                                                        
ক্রমিক নং  খরচের বর্ষভিত্তিক অনুমান                         ২০১৭-১৮  ২০১৮-১৯  ২০১৯-২০  তিন বছরের সর্বমোট
                                                                                                        
                                                                                                        
                                                                                                        
                                                                                                        
                                                                                                        
১.         স্বতন্ত্রতা সৈনিক সম্মান পেনশন                   ৭৫০      ৮২৫      ৯০৭      ২৪৮২             
                                                                                                        
                                                                                                        
                                                                                                        
                                                                                                        
                                                                                                        
২ .        স্বাধীনতা সংগ্রামীদের জন্য বিনামূল্যে রেলের পাস  ১০       ৩০       ৩০       ৭০               
                                                                                                        
                                                                                                        
                                                                                                        
                                                                                                        
                                                                                                        
৩.         স্বাধীনতা সংগ্রামীদের স্থায়ী আবাস                ০.৩১     ০.৩১     ০.৩১     ০.৯৩             
                                                                                                        
                                                                                                        
                                                                                                        
                                                                                                        
                                                                                                        
           সর্বমোট                                          ৭৬০.৩১   ৮৫৫.৩১   ৯৩৭.৩১   ২৫৫২.৯৩          
                                                                                                        
                                                                                                        
                                                                                                        
                                                                                                        

    এখন পর্যন্ত সর্বমোট ১,৭১,৬১৭ জন স্বাধীনতা সংগ্রামীদের এবং তাদের যোগ্য নির্ভরশীলদের কেন্দ্রীয় সম্মান প্রদান করা হয়েছে| বর্তমানে ৩৭,৩৫৬ জন স্বাধীনতা সংগ্রামী এবং তাঁদের যোগ্য নির্ভরশীল পেনশনার এই প্রকল্পের আওতায় রয়েছেন| যার মধ্যে স্বাধীনতা সংগ্রামী রয়েছেন ১২,৬৫৭ জন এবং তাদের নির্ভরশীল স্ত্রী বা স্বামী রয়েছেন ২৩,১২৭ জন ও মেয়ে রয়েছেন ১৫৭২ জন| প্রাথমিকভাবে এই পেনশনের মূল্য মাসে ২০০ টাকা ছিল| পরবর্তীতে তা সময়ে সময়ে পর্যালোচনা করা হয়েছে| ১৫.০৮.২০১৬ থেকে এই পেনশনের মূল্য সবগুলো পর্যায়েই বৃদ্ধি করা হয়েছে এবং আগে শিল্প শ্রমিকদের যেভাবে উপভোক্তা মূল্য সূচকের ওপর নির্ভর করে যে মহার্ঘ সহায়তা দেওয়া হতো, তার পরিবর্তে কেন্দ্রীয় সরকারের কর্মচারীদের মতো বছরে দুইবার মহার্ঘ ভাতার পদ্ধতি পালন করা হচ্ছে| স্বাধীনতা সংগ্রামী পেনশনারদের মধ্যে ৭৩% ব্যাঙ্ক একাউন্ট আধার নম্বরের সঙ্গে সংযুক্ত করা হয়েছে| বর্তমান অর্থ বর্ষে তা একশ শতাংশ করা হবে বলে আশা করা যাচ্ছে|


    A.D.


    

    
    (Release ID: 1523448) Visitor Counter : 10