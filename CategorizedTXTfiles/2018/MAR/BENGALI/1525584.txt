      স্বাস্থ্যওপরিবারকল্যাণমন্ত্রক

      মুখগহ্বরের সুস্বাস্থ্যের লক্ষ্যে শিক্ষক ও স্বাস্থ্যকর্মীদের জন্য প্রশিক্ষন পুস্তিকা প্রকাশ
      Posted On: 21 MAR 2018 5:05PM by PIB Kolkata


    নয়াদিল্লি , ২১ মার্চ ২০১ ৮


    বিশ্ব মুখগহ্বর সংক্রান্ত স্বাস্থ্য দিবস উদযাপনের অঙ্গ হিসাবে কেন্দ্রীয় স্বাস্থ্য ও পরিবার কল্যাণ প্রতিমন্ত্রী শ্রী অশ্বিনী কুমার চৌবে মঙ্গলবার নতুন দিল্লিতে এক অনুষ্ঠানে মুখগহ্বরের সুরক্ষার বিষয়ে স্বাস্থ্য কর্মী ও স্কুল শিক্ষকদের উৎসাহিত করতে একটি প্রশিক্ষণ পুস্তিকা প্রকাশ করেন। অনুষ্ঠানে স্বাস্থ্য সচিব শ্রীমতী প্রীতি সূদন উপস্থিত ছিলেন।


    শ্রী চৌবে বলেন, এই পুস্তিকাতে মুখগহ্বরের স্বাস্থ্য, অসুখ ও তার প্রতিকারের পাশাপাশি মুখ গহ্বরের স্বাস্থ্যের মৌলিক দিকগুলি এবং দাঁতের অসুখের ক্ষেত্রে স্বাস্থ্য কর্মী ও স্কুল শিক্ষিকাদের ভূমিকা তুলে ধরা হয়েছে। তিনি আরও বলেন, মুখ গহ্বরের ক্যান্সারের ক্রমবর্ধমান প্রকোপ মুখগহ্বরের উপযুক্ত পরিচর্যা ও তামাক বর্জনের মাধ্যমে কমানো সম্ভব। “এখন মুখ গহ্বরের উপযুক্ত পরিচর্যাকে এক সামাজিক আন্দোলনের রূপ দেওয়ার সময় হয়েছে” বলেও তিনি মন্তব্য করেন। শ্রী চৌবে বলেন, মুখ গহ্বরের সুস্বাস্থ্য বজায় রাখার জন্য শিশুদের গোড়া থেকেই সতর্ক ও সচেতন করে তুলতে হবে, যাতে তারা সমাজের ‘স্বাস্থ্য দূত’ হয়ে উঠতে পারে।


    স্বাস্থ্য কর্মীদের জন্য এই পুস্তিকা প্রসঙ্গে শ্রী চৌবে বলেন, মুখ গহ্বরের সুরক্ষার জন্য বইটিতে এমন কিছু সুসংবদ্ধ প্রশিক্ষণের তথ্যাদি রয়েছে, যা তাঁদের রোগ নির্ণয়ের সাহায্য করবে। এছাড়াও, বইটিতে দাঁতে প্রচণ্ড ব্যথা, ট্রমা, মাড়ি থেকে রক্তপাত ও সেখানে সংক্রমণের মতো গুরুত্বপূর্ণ বিষয়ে তথ্য রয়েছে। বিদ্যালয় শিশুদের মুখ গহ্বরে সাধারণ অসুখের ক্ষেত্রে শিক্ষকদের ভূমিকার কথা বইটিতে বলা হয়েছে। বিদ্যালয়ে কিভাবে মুখগহ্বরের সুস্বাস্থ্য সম্পর্কে শিশুদের সচেতন করা যায় এবং সাধারণ অসুখ প্রতিকার করা যায়, সে সম্পর্কেও বইটিতে ব্যাখ্যা রয়েছে।


    স্বাস্থ্য সচিব শ্রীমতী সূদন বলেন, বিভিন্ন রাজ্যের মানুষের স্বার্থে এই ধরনের পুস্তিকাগুলির অনুবাদের প্রয়োজনীয়তা রয়েছে। বিদ্যালয়ে শিশুদের মধ্যে সুস্বাস্থ্য বজায় রাখতে ও বিভিন্ন অসুখের প্রতিকারে আয়ুষ্মান ভারত কর্মসূচির আওতায় প্রতিটি বিদ্যালয়ে ‘স্বাস্থ্য দূত’ গড়ে তোলার ব্যাপারেও শ্রীমতী সূদন অভিমত প্রকাশ করেন।


    অনুষ্ঠানে মন্ত্রকের উচ্চ পদস্থ আধিকারিকরা ছাড়াও যুগ্ম সচিব শ্রী সুনীল কুমার, স্বাস্থ্য পরিষেবার মহানির্দেশক ডঃ বিডি আথানি প্রমুখ উপস্থিত ছিলেন।


    PG/BD/ SB…

    
    
    (Release ID: 1525584) Visitor Counter : 1