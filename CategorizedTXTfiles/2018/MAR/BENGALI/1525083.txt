      নারীওশিশুবিকাশমন্ত্রক

      প্রধানমন্ত্রী মাতৃ বন্দনা যোজনার আওতায় নথিভুক্ত সুফল গ্রহীতার সংখ্যা ১৭ লক্ষ ৬৬ হাজার ৪২৩
      Posted On: 19 MAR 2018 12:37PM by PIB Kolkata


    নয়াদিল্লি, ১৭মার্চ, ২০১৮


    প্রধানমন্ত্রী মাতৃ বন্দনা যোজনার আওতায় নথিভুক্ত সুফল গ্রহীতার সংখ্যা দাঁড়িয়েছে ১৭ লক্ষ ৬৬ হাজার ৪২৩। প্রতিদিন গড়ে ৫০ হাজার করে নতুন আবেদন জমা পড়ছে এই কর্মসূচির আওতায় নথিভুক্তির জন্য। প্রধানমন্ত্রী মাতৃ বন্দনা যোজনার আওতায় এ পর্যন্ত ২,০৪৮ কোটি ২১ লক্ষ টাকা দেওয়া হয়েছে ৩৬টি রাজ্য ও কেন্দ্রশাসিত অঞ্চলকে।


    ১ জানুয়ারি, ২০১৭ থেকে দেশের সবক’টি জেলায় প্রধানমন্ত্রী মাতৃ বন্দনা যোজনা রূপায়ণের বিষয়টিকে অনুমোদন দিয়েছে কেন্দ্রীয় সরকার। এই কর্মসূচির আওতায় যোগ্য সুফল গ্রহীতাদের প্রত্যেককে দেওয়া হবে ৫ হাজার টাকা করে। আবার, জননী সুরক্ষা যোজনার আওতায় প্রাতিষ্ঠানিক প্রসব পরবর্তী পর্যায়ে যোগ্য মহিলারা ৬ হাজার টাকা করে পাওয়ার অধিকারী।


    প্রধানমন্ত্রী মাতৃ বন্দনা যোজনার একটি সফ্‌টওয়্যার এবং এই কর্মসূচির নিয়ম-নীতি সম্পর্কেও একটি ম্যানুয়াল ২০১৭-র ১ সেপ্টেম্বর তারিখে আনুষ্ঠানিকভাবে প্রকাশ করেন কেন্দ্রীয় নারী ও শিশুবিকাশ মন্ত্রী শ্রীমতী মানেকা সঞ্জয় গান্ধী। রাজ্য সরকারগুলির সঙ্গে সহযোগিতাক্রমে এই কর্মসূচিটি রূপায়িত হচ্ছে।


    প্রসঙ্গত উল্লেখ্য, প্রধানমন্ত্রী মাতৃ বন্দনা যোজনার আওতায় মাতৃত্বকালীন সুযোগ-সুবিধা পাওয়ার অধিকারী দেশের সমস্ত গর্ভবতী ও প্রসূতি মা। তবে, যাঁরা কেন্দ্রীয় সরকার, রাজ্য সরকার বা রাষ্ট্রায়ত্ত সংস্থাগুলির কর্মী, তাঁরা এই সুযোগ-সুবিধা ভোগ করতে পারবেন না। এছাড়াও, যে সমস্ত মহিলা অন্য কোনভাবে প্রসব ও মাতৃত্বকালীন সরকারিসুযোগ-সুবিধা লাভ করে থাকেন, তাঁরা এই বিশেষ কর্মসূচিটির সুফল ভোগ করতে পারবেন না।


    PG/SKD/DM/….

    
    
    (Release ID: 1525083) Visitor Counter : 6