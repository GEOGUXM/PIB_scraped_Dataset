      কেন্দ্রীয়মন্ত্রিসভা

      ফেরারি অর্থনৈতিক অপরাধী বিল, ২০১৮-এর অনুমোদন কেন্দ্রীয় মন্ত্রীসভায় বিলের অধীনে ১০০ কোটি টাকা বা তার বেশি মূল্যের অপরাধের ক্ষেত্রে ফেরারি অর্থনৈতিক অপরাধীর সম্পত্তি বাজেয়াপ্ত করা হবে
      Posted On: 05 MAR 2018 1:29PM by PIB Kolkata


    প্রধানমন্ত্রী শ্রী নরেন্দ্র মোদির পৌরহিত্যে কেন্দ্রীয় মন্ত্রিসভা অর্থমন্ত্রকের প্রস্তাবিত ফেরারি অর্থনৈতিক অপরাধী বিল, ২০১৮ -কে সংসদে পেশ করার জন্য অনুমোদন দিল| এই বিলের মাধ্যমে ভারতীয় আদালতের আওতার বাইরে চলে গিয়ে ভারতীয় আইনি প্রক্রিয়া থেকে রক্ষা পেয়ে যাওয়া অর্থনৈতিক অপরাধীদের প্রতিরোধ করার জন্য পদক্ষেপ গ্রহণে সহায়তা হবে|


    যেসব ক্ষেত্রে এ ধরনের অপরাধের পরিমাণ ১০০ কোটি টাকা বা তার বেশি, সেগুলো এই আইনের আওতায় আসবে|


    প্রভাব:


    এই বিলের ফলে ফেরারি অর্থনৈতিক অপরাধীদের আইনের অধীনে নিয়ে আসার মাধ্যমে আইনের শাসন পুনর্স্থাপনের সম্ভাবনা| কেননা এর ফলে তাদেরকে ভারতে ফিরে আসার জন্য বাধ্য করা যাবে| তাছাড়া এর ফলে ব্যাংকগুলোও ফেরারি অর্থনৈতিক অপরাধীদের কাছ থেকে বেশি মাত্রায় টাকা ফেরত নিতে পারবে, যা থেকে ব্যাংক বা এই ধরনের প্রতিষ্ঠানের আর্থিক অবস্থার উন্নতি হবে|


    এটা আশা করা হচ্ছে যে, এর মাধ্যমে একটি বিশেষ মঞ্চ গঠন করে অর্থনৈতিক অপরাধীদের ভারত অথবা বিদেশে থাকা সম্পত্তি বাজেয়াপ্ত করে ফেরারিদের ভারতে ফিরিয়ে আনায় বাধ্য করা সম্ভব হবে এবং সংলিষ্ট আদালতে তাদের অপরাধের জন্য উপস্থাপিত করা যাবে|


    বিলের প্রধান বিষয়:


    ১) বিশেষ আদালত যাতে কোনো ব্যক্তিকে ফেরারি অর্থনৈতিক অপরাধী হিসেবে ঘোষণা দিতে পারে, তার ব্যবস্থা হবে;


    ২) ফেরারি অর্থনৈতিক অপরাধীদের সম্পত্তি বাজেয়াপ্ত করা যাবে;


    ৩) ফেরারি অর্থনৈতিক অপরাধী হিসেবে অভিযুক্তকে বিশেষ আদালত বিজ্ঞপ্তি জারি করতে পারবে;


    ৪) এ ধরনের অপরাধীদের দেশে বা বিদেশে থাকা বেনামি সম্পত্তি সহ অন্যান্য ধরনের সম্পত্তি বাজেয়াপ্ত করা যাবে|


    ৫) ফেরারি অর্থনৈতিক অপরাধীদের সামাজিক দাবি থেকে বঞ্চিত করা যাবে|


    ৬) আইনের অধীনে বাজেয়াপ্ত হওয়া সম্পত্তির ব্যবস্থাপনা করার জন্য একজন পরিচালক নিযুক্ত করা হবে|


    প্রক্রিয়ার সময় যদি কোনো ক্ষেত্রে ঘোষণার আগে ফেরারি অর্থনৈতিক অপরাধী ভারতে ফিরে আসে এবং সুনির্দিষ্ট আদালতে হাজির হয়, তাহলে এই প্রস্তাবিত আইনের অধীনের প্রক্রিয়া বর্তমান আইনের নির্দেশে বাতিল হবে| অভিযুক্ত ব্যক্তিকে সাংবিধানিক সুরক্ষা প্রদান করা হবে| এক্ষেত্রে কৌঁসুলির মাধ্যমে শুনানির সুযোগ, উত্তর দেওয়ার জন্য সময়, তাকে সমন পাঠানো ইত্যাদির সুযোগ দেওয়া হবে|


    কৌশল ও লক্ষ্য রূপায়ণ:


    এই বিলটির মাধ্যমে একজন ব্যক্তিকে ফেরারি অর্থনৈতিক অপরাধী হিসেবে ঘোষণা দেওয়ার জন্য আদালতের সামনে বিধান নিয়ে আসবে (প্রিভেনশন অফ মানি-লন্ডারিং অ্যাক্ট ২০০২-এর অধীনের ‘বিশেষ আদালত’)| ফেরারি অর্থনৈতিক অপরাধী হচ্ছে এমন এক ব্যক্তি যার বিরুদ্ধে গ্রেফতারি পরোয়ানা জারি হয়েছে এবং যে দেশ ছেড়ে চলে গিয়ে এখন আর আইনের মুখোমুখি হওয়ার জন্য দেশে ফিরে আসতে চাইছে না| তবে আদালতের ওপর এর বোঝা কমানোর জন্য ১০০ কোটি টাকার বেশির ক্ষেত্রই এই বিলের আওতায় আসবে|


    আর্থিক অপরাধের এমন অনেক ঘটনা সংঘটিত হয়েছে, যেখানে ভারতীয় আইনের আওতা থেকে পালিয়ে যাওয়ার জন্য, অপরাধের মামলাকে দীর্ঘদিন টেনে নিয়ে যাওয়ার জন্য অপরাধী দেশের বাইরে পালিয়ে গেছে| যার ফলে এইসব মামলার তদন্ত থমকে যায়| আদালতের মূল্যবান সময় নষ্ট হয়| আইনের শাসনের অবমূল্যায়ন হয়| এইসব সমস্যার মোকাবিলার জন্য এক্ষেত্রে বর্তমানের আইন যথেষ্ট নয়| এ ধরনের কাজকর্ম প্রতিরোধ করার জন্য প্রভাবপূর্ণ, শক্তিশালী ও সাংবিধানিক বিধির প্রয়োজনীয়তা দেখা দিয়েছে|

    
    
    (Release ID: 1522476) Visitor Counter : 7