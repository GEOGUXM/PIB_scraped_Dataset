      কেন্দ্রীয়মন্ত্রিসভা

      আফ্রিকার বিভিন্ন দেশে ১৮টি নতুন ভারতীয় দূতাবাস স্থাপনের প্রস্তাবে সম্মতি কেন্দ্রীয় মন্ত্রিসভার
      Posted On: 22 MAR 2018 4:21PM by PIB Kolkata


    নয়াদিল্লি , ২১ মার্চ ২০১ ৮


    ২০১৮ থেকে ২০২১ - এই চার বছরের মধ্যে আফ্রিকায় ১৮টি নতুন ভারতীয় মিশন স্থাপনের প্রস্তাবে আজ সম্মতি জানাল কেন্দ্রীয় মন্ত্রিসভা।


    প্রধানমন্ত্রী শ্রী নরেন্দ্র মোদীর নেতৃত্বে অনুষ্ঠিত মন্ত্রিসভার এদিনের বৈঠকে স্থির হয় যে, ২০১৮ থেকে ২০২১ সালের মধ্যে বার্কিনা ফাসো, ক্যামেরুন, কেপ ভার্ডে, চাদ, কঙ্গো সাধারণতন্ত্র, জিবাউটি, ইকোয়েটোরিয়াল গিনি, এরিট্রিয়া, গিয়ানা, গিনি বিসাউ, লিবারিয়া, মরিটানিয়া, রোয়ান্ডা, সাওটোম ও প্রিন্সিপ, সিয়েরা লিওন, সোমালিয়া, সোয়াজিল্যান্ড এবং টোগোয় – এই ১৮টি নতুন মিশন খোলা হবে। এর ফলে, সমগ্র আফ্রিকায় মোট ভারতীয় মিশনের সংখ্যা গিয়ে দাঁড়াবে ৪৭-এ। বর্তমানে ২৯টি মিশন আফ্রিকার বিভিন্ন দেশে কাজ করছে।


    মন্ত্রিসভার এই সিদ্ধান্তের ফলে আফ্রিকা মহাদেশে ভারতের কূটনৈতিক দৌত্যের প্রসার ছাড়াও আফ্রিকার দেশগুলিতে বসবাসকারী ভারতীয় বংশোদ্ভূতদের সঙ্গে যোগাযোগ স্থাপনেরও বিশেষ সুবিধা হবে। আফ্রিকার সঙ্গে সহযোগিতা এবং কর্মপ্রচেষ্টার পরিবেশ ও বাতাবরণকে আরও উন্নত করে তুলতে বিশেষ সাহায্য করবে মন্ত্রিসভার এই গুরুত্বপূর্ণ সিদ্ধান্ত।


    PG/SKD/ SB…

    
    
    (Release ID: 1525899) Visitor Counter : 4