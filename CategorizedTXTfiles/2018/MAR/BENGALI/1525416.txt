      প্রধানমন্ত্রীরদপ্তর

      নির্বাচনে জয়ী হওয়ায় রাশিয়ার রাষ্ট্রপতি পুতিন’কে প্রধানমন্ত্রীর অভিনন্দন বার্তা
      Posted On: 20 MAR 2018 6:19PM by PIB Kolkata


    নয়াদিল্লি , ১৯ মার্চ, ২০১ ৮


    রবিবার রাশিয়ায় রাষ্ট্রপতি নির্বাচনে জয়ের প্রেক্ষিতে রুশ ফেডারেশনের রাষ্ট্রপতি পুতিন’কে প্রধানমন্ত্রী শ্রী নরেন্দ্র মোদী এক টেলিফোন বার্তায় অভিনন্দন জানিয়েছেন। শ্রী পুতিনের সাফল্যে তাঁকে অভিনন্দন জানিয়ে প্রধানমন্ত্রী জানিয়েছেন যে, তাঁর নেতৃত্বে ভারত ও রাশিয়ার মধ্যে ‘বিশেষ এবং সুবিধাপ্রাপ্ত কৌশলগত অংশীদারিত্ব’ আরও শক্তি অর্জন করবে। প্রধানমন্ত্রী আরও বলেছেন যে, এ বছরের শেষ দিকে দু’দেশের মধ্যে ভারতে যে বার্ষিক শীর্ষ বৈঠক হওয়ার কথা হয়েছে, সেখানে রাষ্ট্রপতি পুতিন’কে স্বাগত জানানোর জন্য তিনি অপেক্ষা করবেন।


    রাষ্ট্রপতি পুতিন প্রধানমন্ত্রীকে এই টেলিফোন বার্তার জন্য ধন্যবাদ জানান। তিনি সর্বক্ষেত্রে ভারত ও রাশিয়ার মধ্যে সম্পর্ক আরও শক্তিশালী করার অঙ্গীকার ব্যক্ত করেন এবং ভারত ও তার জনগণের নিরবচ্ছিন্ন অগ্রগতির জন্য শুভেচ্ছা জ্ঞাপন করেন।


    PG/ PB/ SB…

    
    
    (Release ID: 1525416) Visitor Counter : 8