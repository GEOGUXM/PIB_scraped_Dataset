      মন্ত্রিসভারঅর্থনৈতিকবিষয়সংক্রান্তকমিটি

      জাতীয় উচ্চতর শিক্ষা মিশনের আওতায় রাষ্ট্রীয় উচ্চতর শিক্ষা অভিযান ২০১৯-২০ অর্থ বছর পর্যন্ত নিরন্তর রাখার সিদ্ধান্ত
      Posted On: 22 MAR 2018 4:19PM by PIB Kolkata


    নয়াদিল্লি , ২১ মার্চ ২০১ ৮


    প্রধানমন্ত্রী শ্রী নরেন্দ্র মোদীর নেতৃত্বে অনুষ্ঠিত কেন্দ্রীয় মন্ত্রিসভার অর্থনৈতিক বিষয় সংক্রান্ত কমিটির বৈঠকে আজ রাষ্ট্রীয় উচ্চতর শিক্ষা অভিযানকে ০১ এপ্রিল, ২০১৭ থেকে ৩১ মার্চ, ২০২০ পর্যন্ত নিরন্তর রাখার সিদ্ধান্ত গৃহীত হ’ল।


    মন্ত্রিসভার এই সিদ্ধান্তের মূল লক্ষ্য ও উদ্দেশ্যগুলি হ’ল - আগামী ২০২০ সালের মধ্যে শিক্ষার্থীর মোট সংখ্যা বর্তমানের তুলনায় আরও ৩০ শতাংশ পর্যন্ত বাড়ানো; উচ্চতর শিক্ষা খাতে রাজ্য সরকারগুলির পক্ষ থেকে আরও বেশি পরিমাণে বিনিয়োগ; কর্মসূচির দ্বিতীয় পর্যায়ে ৭০টি নতুন মডেলের ডিগ্রি কলেজ এবং ৮টি নতুন পেশাগত শিক্ষা সম্পর্কিত কলেজ স্থাপন; ১০টি নির্বাচিত রাজ্য বিশ্ববিদ্যালয় এবং ৭০টি স্বশাসিত কলেজে শিক্ষার গুণগত মান ও উৎকর্ষ বৃদ্ধি; ৫০টি বিশ্ববিদ্যালয় এবং ৭৫০টি কলেজে পরিকাঠামোগত সুযোগ-সুবিধার প্রসার; শিক্ষা, প্রশাসন ও অনুমোদন সংক্রান্ত কাজকর্মের সংস্কারের মাধ্যমে উচ্চতর শিক্ষার প্রতি রাজ্যগুলির আগ্রহ বাড়িয়ে তোলা; শিক্ষা ক্ষেত্রে মহিলা, সংখ্যালঘু সম্প্রদায়, তপশিলি জাতি/উপজাতি, অন্যান্য অনগ্রসর শ্রেণী এবং অন্যভাবে সক্ষম ব্যক্তিদের অন্তর্ভুক্তি; উচ্চতর শিক্ষা ক্ষেত্রে যে ঘাটতি রয়ে গেছে, তা চিহ্নিত করে প্রয়োজনীয় ব্যবস্থা গ্রহণ; উচ্চতর শিক্ষা, গবেষণা ও উদ্ভাবন প্রচেষ্টায় গুণগত মান বজায় রাখার জন্য রাজ্যগুলির মধ্যে সুস্থ প্রতিযোগিতার পরিবেশ গড়ে তোলা ইত্যাদি।


    এই কর্মসূচি রূপায়ণে মোট ৯৬০৪ কোটি ৫৮ লক্ষ টাকা ব্যয় হবে বলে অনুমান করা হচ্ছে। এর মধ্যে কেন্দ্রীয় সরকারের পক্ষ থেকে দেওয়া হবে ৭১০১ কোটি ৭২ লক্ষ টাকা।


    PG/SKD/ SB…

    
    
    (Release ID: 1525898) Visitor Counter : 3