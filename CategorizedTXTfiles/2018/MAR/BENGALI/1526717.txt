      নির্বাচনকমিশন

      কথিত তারিখ ফাঁস সম্পর্কে তদন্তের জন্য নির্বাচন কমিশন কমিটি গঠন করল
      Posted On: 28 MAR 2018 11:11AM by PIB Kolkata


    নয়াদিল্লি , ২ ৭ মার্চ ২০১ ৮


    কথিত তারিখ ফাঁসের ঘটনা সম্পর্কে নির্বাচন কমিশন নিম্নলিখিত বিবৃতি দিয়েছে –


    “আজ কর্ণাটক বিধানসভা নির্বাচন ২০১৮ সম্পর্কে ঘোষণার সময়ে একথা কমিশনের গোচরে আনা হয় যে, নির্বাচনী নির্ঘন্ট ঘোষণার কিছুক্ষণ আগে শ্রী অমিত মালব্য এক ট্যুইট বার্তায় ভোটের তারিখ ১২ মে, ২০১৮ এবং গণনার তারিখ ১৮ মে, ২০১৮ বলে জানিয়ে দেন।


    আরেক ট্যুইটে তিনি তাঁর তথ্যের সূত্র হিসাবে টাইমস্‌ নাও সংবাদ চ্যানেলের উল্লেখ করেন। তবে, যদিও তাঁর ট্যুইটে ভোতের তারিখ ১২ মে এবং গণনার তারিখ ১৮ মে উল্লেখ করা হয়। কর্ণাটক বিধানসভা নির্বাচনের ভোট গণনার তারিখ হ’ল ১৫ মে, ২০১৮।


    কমিশন অবিলম্বে এই ঘটনার তদন্ত এবং প্রয়োজনীয় ব্যবস্থা গ্রহণের নির্দেশ দেয়। এই অনুযায়ী কমিশন তার উচ্চ পদস্থ আধিকারিকদের নিয়ে কমিটি গঠন করে সাত দিনের মধ্যে তদন্ত প্রতিবেদন পেশ করার নির্দেশ দিয়েছে। ভবিষ্যতে এই ধরনের ঘটনার পুনরাবৃত্তি রুখতে কমিশন উপযুক্ত ব্যবস্থা নেওয়ারও পরামর্শ দেবে। কমিশনের গঠিত কমিটি ইতিমধ্যেই সংশ্লিষ্ট সংবাদমাধ্যম ও ব্যক্তিদের কাছ থেকে তথ্য চেয়ে পাঠিয়েছে”।


    PG/ SB…

    
    
    (Release ID: 1526717) Visitor Counter : 15