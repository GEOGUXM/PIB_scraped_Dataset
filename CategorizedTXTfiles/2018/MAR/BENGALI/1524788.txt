      রেলমন্ত্রক

      দক্ষিণ-পূর্ব রেলের প্রথম মহিলা প্রিন্সিপাল চিফ্ অপারেশন্স ম্যানেজার হিসেবে দায়িত্ব নিলেন শ্রীমতি জয়া ভার্মা সিনহা
      Posted On: 16 MAR 2018 2:09PM by PIB Kolkata


    কলকাতা, ০৭ মার্চ , ২০১৮


    শ্রীমতি জয়া ভার্মা সিনহা আজ দক্ষিণ-পূর্ব রেলের প্রথম মহিলা প্রিন্সিপাল চিফ্ অপারেশন্স ম্যানেজার হিসেবে দায়িত্ব গ্রহন করলেন। এর আগে তিনি এই রেলেরই প্রিন্সিপাল চিফ্ কমার্শিয়াল ম্যানেজার পদে দায়িত্ব পালন করেছেন। ভারতীয় রেলের মোট পণ্য পরিবহনের ১৩.৫ শতাংশ পরিবহণ করে থাকে দক্ষিণ-পূর্ব রেল।


    এলাহাবাদ বিশ্ববিদ্যালয়ের প্রাক্তনী শ্রীমতি জয়া ভার্মা সিনহা ১৯৮৮ সালে ট্রাফিক সার্ভিস বিভাগে যোগ দেন। তিনি উত্তর-পূর্ব রেল, দক্ষিণ-পূর্ব রেল এবং পূর্ব-রেলে বিভিন্ন গুরুত্বপূর্ণ পদে কাজ করেছেন। বাংলাদেশের ঢাকায় ভারতীয় হাই কমিশনে রেল বিষয়ক উপদেষ্টা হিসেবে তিনি চার বছর দায়িত্ব পালন করেছেন। কর্মসূত্রে ঢাকায় থাকাকালীন সময়ে কলকাতা ও ঢাকার মধ্যে মৈত্রী এক্সপ্রেসের যাত্রার সূচনা হয়। শ্রীমতি জয়া ভার্মা সিনহা পূর্ব রেলের শিয়ালদা ডিভিশনের রেলওয়ে ম্যানেজার হিসেবে এবং দক্ষিণ-পূর্ব রেলের সিনিয়র ডেপুটি জেনারেল ম্যানেজার ও চিফ ভিজিল্যান্স অফিসার হিসেবে-ও দায়িত্ব পালন করেছেন।


    SSS/BD /NS/…


    

    
    (Release ID: 1524788) Visitor Counter : 2