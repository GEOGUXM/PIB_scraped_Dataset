      কেন্দ্রীয়মন্ত্রিসভা

      ভারত ও ফ্রান্সের মধ্যে অভিবাসন ও গতিবিধি সহযোগিতা চুক্তি স্বাক্ষরের অনুমোদন কেন্দ্রীয় মন্ত্রিসভায়
      Posted On: 08 MAR 2018 11:47AM by PIB Kolkata


    প্রধানমন্ত্রী শ্রী নরেন্দ্র মোদির পৌরহিত্যে কেন্দ্রীয় মন্ত্রিসভা বুধবার ভারত ও ফ্রান্সের মধ্যে অভিবাসন ও গতিবিধি সহযোগিতা চুক্তিতে স্বাক্ষরের অনুমোদন দিল| ফ্রান্সের রাষ্ট্রপতির আসন্ন ভারত সফরের সময় এই চুক্তি স্বাক্ষরিত হবে বলে আশা করা যাচ্ছে|


    এই চুক্তি দু’দেশের নাগরিকদের মধ্যেকার সম্পর্ক বৃদ্ধিতে, ছাত্রছাত্রী, গবেষক, শিক্ষাবিদ, দক্ষ পেশাদারদের যাতায়াত বৃদ্ধিতে এবং অনিয়মিত অভিবাসন ও মানব পাচার প্রতিরোধ সম্পর্কিত বিষয়ে সহযোগিতাকে শক্তিশালী করার ক্ষেত্রে এক মাইল ফলক হিসেবে কাজ করবে| ভারত যে ফ্রান্সের সঙ্গে বহুমুখী সম্পর্ককে দ্রুত বৃদ্ধি করে চলেছে তার প্রামাণিক সাক্ষ্য এই চুক্তি এবং তা দুই দেশের মধ্যেকার ক্রমবর্ধমান বিশ্বাস ও আস্থার প্রতীক|


    এই চুক্তি প্রাথমিকভাবে সাত বছরের জন্য কার্যকর থাকবে এবং তা পরবর্তী সময়ে স্বয়ংক্রিয়ভাবে পুনর্নবীকরণ হবে| এর পরিচালনা পদ্ধতির জন্য গঠিত হবে এক যুগ্ম কার্যকর গোষ্ঠী|

    
    
    (Release ID: 1523186) Visitor Counter : 2