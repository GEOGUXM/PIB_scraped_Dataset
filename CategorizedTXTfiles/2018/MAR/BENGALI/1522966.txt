      প্রধানমন্ত্রীরদপ্তর

      আগামীকাল রাজস্থান সফরে যাচ্ছেন প্রধানমন্ত্রী : দেশব্যাপী ‘বেটি বাঁচাও, বেটি পড়াও’ অভিযানের সূচনা করবেন তিনি
      Posted On: 07 MAR 2018 4:06PM by PIB Kolkata


    আন্তর্জাতিক নারী দিবস উপলক্ষে আগামীকাল অর্থাৎ ৮ মার্চ রাজস্থানের ঝুনঝুনু সফরে যাচ্ছেন প্রধানমন্ত্রী শ্রী নরেন্দ্র মোদী।


    কন্যা সন্তানের সুরক্ষা ও শিক্ষাদানের লক্ষ্যে যে বিশেষ উদ্যোগ গ্রহণ করেছে কেন্দ্রীয় সরকার তাকে আরও উৎসাহিত করার উদ্দেশ্যে আগামীকাল ভারতব্যাপী ‘বেটি বাঁচাও, বেটি পড়াও’ অভিযানের সূচনা করবেন প্রধানমন্ত্রী। বর্তমানের ১৬১টি থেকে দেশের ৬৪০টি জেলায় সম্প্রসারিত হবে ‘বেটি বাঁচাও, বেটি পড়াও’ কর্মসূচিটি।


    এই বিশেষ উদ্যোগের সুফল গ্রহীতা মা ও শিশুকন্যাদের সঙ্গে ব্যক্তিগতভাবে কথাও বলবেন প্রধানমন্ত্রী। ‘বেটি বাঁচাও, বেটি পড়াও’ কর্মসূচির আওতায় দেশের যে সমস্ত জেলা বিশেষ সাফল্য দেখিয়েছে সেগুলিকে শংসাপত্রও দেবেন তিনি।


    ঝুনঝুনু থেকেই সরকারের আরেকটি যুগান্তকারী পদক্ষেপ ‘জাতীয় পুষ্টি মিশন’ কর্মসূচিটি এদিন সারা দেশে সম্প্রসারিত করার উদ্দেশ্যে এক বিশেষ অভিযানের সূচনা করবেন প্রধানমন্ত্রী। তিনি চালু করবেন এনএমএম-আইসিডিএস সাধারণ অ্যাপ্লিকেশন সফটওয়্যারেরও। জাতীয় পুষ্টি মিশনের আওতায় বিশেষভাবে নজর দেওয়া হয় সেই সমস্ত শিশুর প্রতি যারা জন্ম থেকেই কম ওজন ও অপুষ্টির শিকার। এছাড়াও, শিশু, মহিলা এবং বয়ঃসন্ধিকালের কন্যা সন্তানদের রক্তাল্পতার সমস্যা ইত্যাদির প্রতিরোধেও যথাযথ ব্যবস্থা গ্রহণ করা হয় মিশনের আওতায়। অপুষ্টি ও অন্যান্য কারণে শিশুদের বিকাশ বাধাপ্রাপ্ত হয়। এ বিষয়টির প্রতিও বিশেষ দৃষ্টি দেওয়া হয় জাতীয় পুষ্টি মিশন কর্মসূচির মাধ্যমে।


    PG/SKD/ SB…

    
    
    (Release ID: 1522966) Visitor Counter : 4