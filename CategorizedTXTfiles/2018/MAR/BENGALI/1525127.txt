      সংস্কৃতিমন্ত্রক

      সোসাইটি অফ সাউথ এশিয়ান আর্কিওলজি’র ষষ্ঠ আন্তর্জাতিক সম্মেলন শহরে আয়োজিত
      Posted On: 19 MAR 2018 3:49PM by PIB Kolkata


    কলকাতা, ১৯ মার্চ , ২০১৮


    কলকাতায় ভারতীয় সংগ্রহালয় নতুন দিল্লীর সর্বভারতীয় দিগম্বর জৈন ঐতিহ্য সংরক্ষণ সংগঠনের সহযোগিতায় চলতি মাসের ১৬-১৮ তারিখ পর্যন্ত সোসাইটি অফ সাউথ এশিয়ান আর্কিওলজি সংক্রান্ত ষষ্ঠ আন্তর্জাতিক সম্মেলন আয়োজন করে। ভারতীয় সংগ্রহালয়ে রাখা জৈন-ভাস্কর্য-এর এক বিশেষ প্রদর্শনীর মধ্য দিয়ে অনুষ্ঠানের সূচনা হয়।


    এই উপলক্ষে ভারতীয় সংগ্রহালয় কর্তৃপক্ষের উদ্যোগে ১৬ ও ১৭ মার্চ দুটি সাংস্কৃতিক অনুষ্ঠানেরও আয়োজন করা হয়। ১৬ তারিখ সন্ধ্যায় বিশিষ্ট নৃত্যশিল্পী তনুশ্রী শঙ্করের ডান্স অ্যাকাডেমি ‘ চিরন্তন ’ শীর্ষক একটি মনোজ্ঞ অনুষ্ঠান মঞ্চস্হ করে। পরদিন, অর্থাৎ, ১৭ তারিখ সন্ধ্যায় ক্রিয়েটিভ আর্টস গোষ্ঠী তাদের বহু চর্চিত অনুষ্ঠান ‘ বিয়ন্ড বর্ডার্স ’ মঞ্চস্হ করে।


    উদ্বোধনী অনুষ্ঠানে কলকাতায় ভারতীয় সংগ্রহালয়ের নির্দেশক শ্রী রাজেশ পুরোহিত, ন্যাশনাল কাউন্সিল অফ সায়েন্স মিউজিয়ামের মহানির্দেশক শ্রী এ. এম. মানেকার, পুনের ডেকান কলেজের উপাচার্য অধ্যাপক বসন্ত শিন্ডে প্রমুখ উপস্হিত ছিলেন।


    উল্লেখ করা যেতে পারে যে, দক্ষিণ-এশীয় দেশগুলির এক অভিন্ন সাংস্কৃতিক ঐতিহ্য রয়েছে, যা একে অপরের থেকে পৃথক করা যায় না। বিগত কয়েক বছর ধরে একই ধারা অনুসরণ করে সোসাইটি অফ সাউথ এশিয়ান আর্কিওলজি (এসওএসএএ) এবারও দক্ষিণ-এশিয়ার বিভিন্ন দেশের পুরাতত্ত্ববিদ্, ঐতিহাসিক, নৃ-তত্ত্ব বিশেষজ্ঞ, সমাজ বিজ্ঞানী ও পুরাতত্ত্ব বিজ্ঞানীদের এক মঞ্চে নিয়ে এসে নতুন আবিষ্কার ও উদ্ভাবন সম্পর্কে তথ্য ও ধ্যান-ধারনা বিনিময়ের জন্য এই সম্মেলন আয়োজন করে।


    SSS/BD /NS/…

    
    
    (Release ID: 1525127) Visitor Counter : 4