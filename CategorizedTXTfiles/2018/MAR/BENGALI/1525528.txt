      প্রধানমন্ত্রীরদপ্তর

      বিশ্ব বাণিজ্য সংগঠনের মন্ত্রী পর্যায়ের সাধারণ বৈঠকে অংশগ্রহণকারী মন্ত্রী / বরিষ্ঠ ব্যক্তিবর্গ প্রধানমন্ত্রীর সঙ্গে সাক্ষাৎ করেছেন
      Posted On: 21 MAR 2018 1:18PM by PIB Kolkata


    নয়াদিল্লি , ২০ মার্চ , ২০১ ৮


    বিশ্ব বাণিজ্য সংগঠনের মন্ত্রী পর্যায়ের সাধারণ বৈঠকে অংশগ্রহণকারী মন্ত্রী/বরিষ্ঠ ব্যক্তিবর্গ আজ নতুন দিল্লিতে প্রধানমন্ত্রী শ্রী নরেন্দ্র মোদীর সঙ্গে সাক্ষাৎ করেছেন। তাঁদের মধ্যে কথাবার্তায় বহুপাক্ষিক বাণিজ্যের বিভিন্ন দিক নিয়ে আলোচনা হয়। মন্ত্রী পর্যায়ের এই বৈঠক আয়োজনের জন্য ভারত সরকারের উদ্যোগের জন্য বেশ কয়েকজন মন্ত্রী সরকারের প্রশংসা করেন।


    এইসব বিশিষ্ট ব্যক্তিবর্গকে স্বাগত জানিয়ে প্রধানমন্ত্রী দৃঢ় আস্থা ব্যক্ত করেন যে বিশ্ব বাণিজ্য সংগঠনের এই অনানুষ্ঠানিক মন্ত্রী পর্যায়ের বৈঠকে গঠনমূলক আলাপ-আলোচনা হবে। তিনি নিয়ম-ভিত্তিক বহুপাক্ষিক বাণিজ্যিক ব্যবস্থায় ভারতের আস্থা ব্যক্ত করেন। তিনি বলেন, বিশ্ব বাণিজ্য সংগঠনের অন্যতম প্রধান সুবিধা হল একটি শক্তিশালী বিরোধ নিষ্পত্তি ব্যবস্থা।


    প্রধানমন্ত্রী বলেন, বহুপাক্ষিক বাণিজ্যিক ব্যবস্থার সামনে চ্যালেঞ্জগুলি মোকাবিলা করার উদ্যোগ গ্রহণ বিশেষভাবে গুরুত্বপূর্ণ। তিনি এই প্রসঙ্গে স্মরণ করেন যে দোহা পর্যায় এবং বালির মন্ত্রী পর্যায়ের বৈঠকের সিদ্ধান্তগুলি এখনও পর্যন্ত রূপায়িত হয়নি। তিনি, সবচেয়ে অনুন্নত দেশগুলির প্রতি সহানুভূতিশীল দৃষ্টিভঙ্গি গ্রহণের ওপর পুনরায় জোর দেন।


    তিনি, বাণিজ্য সংগঠনের এই সাধারণ বৈঠকে ভারতের আমন্ত্রণে বহু দেশ উৎসাহের সঙ্গে সাড়া দেওয়ায় সন্তোষ ব্যক্ত করেন। তিনি বলেন, এটি হচ্ছে বহুপাক্ষিকতা এবং বিশ্ব বাণিজ্য সংগঠনের নীতির প্রতি বিশ্বের আস্থার প্রতিফলন।


    শিল্প ও বাণিজ্য দপ্তরের মন্ত্রী শ্রী সুরেশ প্রভুও এই সময় উপস্থিত ছিলেন।


    PG/PB/DM/…

    
    
    (Release ID: 1525528) Visitor Counter : 6