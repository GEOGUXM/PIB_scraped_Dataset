      মন্ত্রিসভারঅর্থনৈতিকবিষয়সংক্রান্তকমিটি

      পাঞ্জাব, হরিয়ানা, উত্তরপ্রদেশ এবং দিল্লিতে উৎপাদিত শস্যের অবশিষ্টাংশের পরিচালন ও ব্যবস্থাপনার লক্ষ্যে এক বিশেষ কর্মসূচি রূপায়ণের সিদ্ধান্ত
      Posted On: 08 MAR 2018 5:10PM by PIB Kolkata


    পাঞ্জাব, হরিয়ানা, উত্তরপ্রদেশ এবং দিল্লিতে উৎপাদিত শস্যের অবশিষ্টাংশের পরিচালন ও ব্যবস্থাপনার লক্ষ্যে সংগ্রহ ও বিপণন পদ্ধতির প্রসারের ওপর জোর দিয়েছে কেন্দ্রীয় মন্ত্রিসভা। আজ এই লক্ষ্যে প্রধানমন্ত্রী শ্রী নরেন্দ্র মোদীর নেতৃত্বে অনুষ্ঠিত কেন্দ্রীয়মন্ত্রিসভার অর্থনৈতিক বিষয় সংক্রান্ত কমিটি কৃষি বিপণন পদ্ধতির প্রসারে তাদের সম্মতি জানিয়েছে।


    এজন্য কেন্দ্রীয় তহবিল থেকে ব্যয়ের পরিমাণ দাঁড়াবে ১১৫১ কোটি ৮০ লক্ষ টাকা। এর মধ্যে ২০১৮-১৯ অর্থ বছরের জন্য ধরা হয়েছে ৫৯১ কোটি ৬৫ লক্ষ এবং ২০১৯-২০ অর্থ বছরের জন্য ৫৬০ কোটি ১৫ লক্ষ টাকা।


    কৃষি বিপণন প্রসার কর্মসূচিটির মধ্যে রয়েছে উৎপাদিত শস্যের অবশিষ্টাংশের ব্যবস্থাপনার উদ্দেশ্যে কৃষি ব্যবস্থাপনা ব্যাঙ্ক স্থাপন; এই কাজে কৃষি বিপণন পদ্ধতি ও সাজসরঞ্জাম সংগ্রহের জন্য কৃষক সাধারণকে ৫০ শতাংশ হারে আর্থিক সহায়তাদান; শস্যের অবশিষ্টাংশের পরিচালন ও ব্যবস্থাপনার উদ্দেশ্যে তথ্য, শিক্ষা এবং যোগাযোগের মাধ্যমে সচেতনতা প্রসারের পাশাপাশি বিভিন্ন রাজ্য, কৃষি বিকাশ কেন্দ্র, জাতীয় কৃষি গবেষণা পরিষদের আওতাধীন বিভিন্ন সংস্থা, সংশ্লিষ্ট কেন্দ্রীয় সরকারি প্রতিষ্ঠান, রাষ্ট্রায়ত্ত সংস্থা ইত্যাদির অনুকূলে আর্থিক সহায়তাদানের ব্যবস্থা ইত্যাদি।


    এই কর্মসূচিটি কেন্দ্রীয় পর্যায়ে পরিচালিত হবে কৃষি সমবায় এবং কৃষককল্যাণ দপ্তরের মাধ্যমে। অন্যদিকে, রাজ্যস্তরে এর দায়িত্বে থাকবে রাজ্য সরকারের কৃষি দপ্তর। কর্মসূচির আওতায় প্রকল্প স্থির করা, তার বাস্তবায়ন এবং জেলাগুলিতে কর্মসূচির অগ্রগতির ওপর নজর রাখার জন্য জেলা পর্যায়ের প্রশাসনিক কমিটিকে দায়িত্ব দেওয়া হবে।


    PG/SKD/DM/….


    

    
    (Release ID: 1523314) Visitor Counter : 3