      স্বরাষ্ট্র মন্ত্রক

      কেন্দ্র রাজ্যগুলিকে গুণ্ডামি নিয়ন্ত্রণে দ্বিতীয় বারের জন্য পরামর্শ দিয়েছে জেলাশাসক ও পুলিশ সুপাররা তাঁদের নিজ নিজ এলাকায় কঠোরভাবে পরিস্থিতি নিয়ন্ত্রণ করবেন
      Posted On: 08 MAR 2018 12:27PM by PIB Kolkata


    কেন্দ্র রাজ্য সরকারগুলির কাছে দ্বিতীয় বারের জন্য পরামর্শ দিয়ে তাদের বিভিন্ন রাজ্যে মূর্তি ভাঙ্গার ঘটনাগুলি দ্রুত তদন্ত করে দুষ্কৃতিদের গ্রেফতার ও বিচারের প্রক্রিয়া চালু করার নির্দেশ দিয়েছে। প্রধানমন্ত্রী শ্রী নরেন্দ্র মোদী আজ সকালে এই ধরণের গুণ্ডামি নিয়ন্ত্রণ করার জন্য ও দুষ্কৃতিদের কঠোর হস্তে দমন করার জন্য যে নির্দেশ দেন, তারই প্রেক্ষিতে এই পরামর্শ দেওয়া হয়েছে।


    এই পরামর্শে রাজ্যগুলিকে এই ধরণের ঘটনার দ্রুত তদন্ত করে দোষী ব্যক্তিদের বিরুদ্ধে আইনানুগ ব্যবস্থা গ্রহণের নির্দেশ দেওয়া হয়েছে। পরিস্থিতির ওপর নিরবচ্ছিন্ন নজরদারির আহ্বান জানিয়ে এই পরামর্শে রাজ্যগুলিকে এই ধরণের ঘটনার পুনরাবৃত্তি যাতে না হয়, তার জন্য সম্ভাব্য সব ধরণের ব্যবস্থা গ্রহণের কথা বলা হয়েছে।


    কেন্দ্রীয় সরকারের এই পরামর্শে জেলাশাসক এবং পুলিশ সুপারদের তাঁদের এক্তিয়ারভুক্ত এলাকার আইন-শৃঙ্খলার পরিস্থিতি কঠোরভাবে নিয়ন্ত্রণের জন্য ব্যক্তিগত দায়বদ্ধতার কথা বলা হয়েছে। স্পর্শকাতর এলাকাগুলিতে আরও বেশি করে টহলদারি এবং শান্তি ও সম্প্রীতি রক্ষায় কম্যুনিটি পুলিশিং-এর ওপর জোর দেওয়া হয়েছে। সমস্ত সমাজবিরোধী শক্তিকে নিয়ন্ত্রণ ও প্রয়োজনমাফিক প্রতিরোধমূলক ব্যবস্থা গ্রহণকে এই পরামর্শের মূল বিষয়বস্তু হিসাবে দেখানো হকে এই পরামর্শের মূল বিষয়বস্তু হিসাবে দেখানো হয়েছে।

    
    
    (Release ID: 1523211) Visitor Counter : 11