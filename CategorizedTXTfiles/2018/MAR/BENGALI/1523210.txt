      মানবসম্পদবিকাশমন্ত্রক

      প্রথম থেকে দ্বাদশ শ্রেণী পর্যন্ত পাঠ্যসূচি সংশোধনের জন্য মানবসম্পদ উন্নয়ন মন্ত্রক আহ্বান করেছে ছাত্রছাত্রীদের সার্বিক বিকাশের জন্য বিদ্যালয়ের পাঠ্যসূচি সংশোধন করার জরুরি প্রয়োজন রয়েছে – শ্রী প্রকাশ জাভড়েকর
      Posted On: 08 MAR 2018 12:25PM by PIB Kolkata


    মানবসম্পদ উন্নয়ন মন্ত্রক ছাত্রছাত্রীদের সর্বাঙ্গীন বিকাশ সুনিশ্চিত করার জন্য প্রথম থেকে দ্বাদশ শ্রেণী পর্যন্ত পাঠ্যসূচি সংশোধনের লক্ষ্যে জনসাধারণের কাছ থেকে মতামত ও প্রস্তাব আহ্বান করেছে। কেন্দ্রীয় মানবসম্পদ উন্নয়ন মন্ত্রী শ্রী প্রকাশ জাভড়েকর বলেছেন যে, স্কুলের পাঠ্যসূচি সংস্কারের জরুরি প্রয়োজন রয়েছে। কারণ, শিক্ষার মূল্য লক্ষ্য হচ্ছে এই ব্যবস্থার মধ্যেই উন্নত মানুষ গড়ে তোলা। অ্যাকাডেমিক শিক্ষা ছাড়া, জীবনের দক্ষতা, পরীক্ষামূলক শারীর শিক্ষা এবং সৃজন দক্ষতারও প্রয়োজন রয়েছে। আমাদের এমন এক ব্যবস্থা গড়ে তোলা দরকার যেখানে ছাত্রছাত্রীরা এই প্রত্যেকটি বিষয়ে শিক্ষার জন্য যথেষ্ট সময় পাবে এবং তাদের পছন্দের বিষয়ে এগিয়ে যেতে পারবে। সেই কারণেই স্কুলের পাঠ্যসূচি সংস্কারের জন্য দীর্ঘদিন ধরে একটি দাবি রয়েছে। শ্রী জাভড়েকর বলেন, অনেকেই মনে করেন যে, ছাত্রছাত্রীদের বয়সের তুলনায় তাদের স্কুলের পাঠ্যসূচি অনেকটা ভারি এবং অনুপযুক্ত। মানবসম্পদ উন্নয়ন মন্ত্রী শিক্ষক, প্রধান শিক্ষক, স্কুল পরিচালন কর্তৃপক্ষ, শিক্ষাবিদ, অভিভাবক, ছাত্রছাত্রী, অসরকারি সংস্থা, বিশেষজ্ঞ, জনপ্রতিনিধি সহ যেসব ব্যক্তি বা সংস্থা এই বিষয় নিয়ে কোনও আগ্রহ আছে, তাদের প্রত্যেকের কাছে এ বিষয়ে মতামত ও প্রস্তাব পাঠানোর জন্য অনুরোধ করা হচ্ছে।


    ২০১৮’র মার্চ থেকে ৬ এপ্রিল পর্যন্ত এই লিঙ্কে ( http://164.100.78.75/DIGI) সংক্ষেপে এবং অনলাইনে দেওয়া ফরম্যাটে এই মতামত পাঠানো যেতে পারে। মতামত ও প্রস্তাব প্রেরণকারী ব্যক্তি বা সংস্থার ব্যক্তিগত তথ্য গোপন রাখা হবে।


    সিবিএসই এবং এনসিইআরটি পাঠ্যসূচি সংক্রান্ত নথিপত্র নিম্নলিখিত লিঙ্ক থেকে পাওয়া যাবে –


    http://cbseacademic.nic.in/curriculum.html


    http://www.ncert.nic.in/rightside/links/syllabus.html


    এই প্রস্তাব আহ্বানের লক্ষ্য হচ্ছে এনসিইআরটি/সিবিএসই’র নীতি অনুসারে, প্রথম থেকে দ্বাদশ শ্রেণীর মধ্যে বিভিন্ন বিষয়ে সুষম বিষয়বস্তু সহ পাঠ্যসূচি প্রণয়ন।


    PG/PB/ SB…


    

    
    (Release ID: 1523210) Visitor Counter : 6