      স্বরাষ্ট্র মন্ত্রক

      পেট্রাপোলের কাছে ইন্দো-বাংলা সীমান্তের একটি অংশকে ‘অপরাধমুক্ত এলাকা’ হিসেবে ঘোষণা
      Posted On: 16 MAR 2018 1:53PM by PIB Kolkata


    কলকাতা, ০৯ মার্চ , ২০১৮


    ভারত-বাংলাদেশ আন্তর্জাতিক সীমানা লাগোয়া পশ্চিমবঙ্গের পেট্রাপোলের নিকট প্রায় সাড়ে আট কিলোমিটার অংশকে ‘ অপরাধ মুক্ত এলাকা ’ হিসেবে আজ দু-দেশের পক্ষ থেকে ঘোষনা করা হল। এই উপলক্ষে, উত্তর ২৪ পরগনায় পেট্রাপোলের কাছে কল্যানী সীমান্ত চৌকিতে সীমান্ত রক্ষী বাহিনীর মহানির্দেশক শ্রী কে.কে শর্মা ও বাংলাদেশ বর্ডার গার্ডের মহানির্দেশক মেজর জেনারেল আবুল হোসেন উপস্হিত ছিলেন। সীমান্ত বাহিনীর সীমান্ত চৌকি-গুনারমঠ ও কল্যাণী এবং বাংলাদেশ বর্ডার গার্ডের সীমান্ত চৌকি পুটখালি ও দৌলতপুরের মধ্যে বিস্তৃত এই ৮.৩ কিলোমিটার অংশ অপরাধমুক্ত এলাকা।


    অনুষ্ঠানে সীমান্ত রক্ষী বাহিনীর মহানির্দেশক শ্রী শর্মা বলেন, স্হানীয় পুলিশ, প্রশাসন, মানুষ এবং স্বেচ্ছাসেবী সংগঠনের সহযোগিতায় দুই দেশের সীমান্ত রক্ষী বাহিনী দীর্ঘ এই সাড়ে আট কিলোমিটার এলাকাকে অপররাধমুক্ত জোন হিসেবে গড়ে তোলার লক্ষ্যে কাজ করবে। সীমান্ত-পারের অপরাধ রুখতে দুই দেশের সীমান্ত রক্ষী বাহিনী আধুনিক প্রযুক্তির সাহায্য নিচ্ছে। সীমান্ত লাগোয়ো নদীগুলিতে নজরদারী চালানোর জন্য দ্রুতগামী জলযান মোতায়েন করা হয়েছে।


    বাংলাদেশ বর্ডার গার্ডের মহানির্দেশক মেজর জেনারেল আবুল হোসেন বলেন, সীমান্ত বরাবর মাদক চোরাচালানকারী, মানব পাচার, জঙ্গি প্রভৃতির মতো অভিন্ন শত্রুদের ঠেকাতে দুই দেশের বাহিনীই অঙ্গিকারবদ্ধ। স্হানীয় মানুষের আস্হা জয় করে অপরাধ ও অসামাজিক কাজকর্মের মতো সমস্যা দূর করা সম্ভব বলেন মেজর জেনারেল হুসেন মন্তব্য করেন।


    অনুষ্ঠানে, বাংলাদেশের সাংসদ শেখ আফিলুদ্দিন উপস্হিত ছিলেন। ভারত-বাংলাদেশ মৈত্রী সম্পর্ককে আরও এক ধাপ এগিয়ে নিয়ে যেতেই এ ধরনের উদ্যোগ।


    SSS/BD /NS/…

    
    
    (Release ID: 1524784) Visitor Counter : 3