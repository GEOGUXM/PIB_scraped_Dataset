      মন্ত্রিসভারঅর্থনৈতিকবিষয়সংক্রান্তকমিটি

      চলতি ইউরিয়া ভর্তুকি প্রকল্প দ্বাদশ পঞ্চবার্ষিকী যোজনার পরও চালু রাখার বিষয়ে কেন্দ্রীয় মন্ত্রিসভার সায়
      Posted On: 15 MAR 2018 12:16PM by PIB Kolkata


    প্রধানমন্ত্রী শ্রী নরেন্দ্র মোদীর পৌরহিত্যে অর্থনীতি বিষয়ক কেন্দ্রীয় মন্ত্রিসমিতির বৈঠকে সার দপ্তরের নিম্নলিখিত প্রস্তাবগুলি অনুমোদিত হয়েছে –


    ক) ইউরিয়া ভর্তুকি প্রকল্পটি ২০১৭ থেকে ২০২০ পর্যন্ত মোট ১ লক্ষ ৬৪ হাজার ৯৩৫ কোটি টাকার অনুমিত ব্যয় সহ চালু রাখা।


    খ) সার ভর্তুকি প্রদানে সরাসরি সুফল হস্তান্তর (ডিবিটি) ব্যবস্থার রূপায়ণ।


    প্রভাব


    ইউরিয়া ভর্তুকি প্রকল্প চালু রাখা বিধিবদ্ধ নিয়ন্ত্রিত দামে কৃষকদের পক্ষে পর্যাপ্ত পরিমাণে ইউরিয়া পাওয়ার বিষয়টি সুনিশ্চিত হবে। এছাড়া, সার ক্ষেত্রে সরাসরি সুফল হস্তান্তরের ফলে অর্থ অপচয় কমবে এবং নয়ছয়ের পথ বন্ধ হবে।


    সার দপ্তর সারের ক্ষেত্রে ডিবিটি রূপায়ণকে দেশ জুড়ে ছড়িয়ে দিতে চায়। এই ডিবিটি চালু হলে সার সংস্থাগুলিকে কৃষকদের ভর্তুকি মূল্যে সার বিক্রয় করার ক্ষেত্রে ১০০ শতাংশ অর্থ প্রদানের নিশ্চয়তা থাকবে। সুতরাং, ইউরিয়া ভর্তুকি প্রকল্প চালু রাখার ফলে সার ক্ষেত্রে ডিবিটি ব্যবস্থার স্বাচ্ছন্দ্য রূপায়ণ সহজ হবে। ইউরিয়া ভর্তুকি হ’ল সার দপ্তরের ক্ষেত্রে ২০১৭’র ০১ এপ্রিল চালু হওয়া কেন্দ্রীয় প্রকল্প, যার সম্পূর্ণ ব্যয়ভার ভারত সরকার বাজেট বরাদ্দের মাধ্যমে বহন করে থাকে। এই ইউরিয়া ভর্তুকি প্রকল্প চালু রাখার ফলে ইউরিয়া প্রস্তুতকারকদের কাছে যথসময়ে ভর্তুকির অর্থ প্রদান সম্ভব হবে আর তার ফলে কৃষকদের পক্ষেও ইউরিয়া পাওয়ার সুবিধা হবে। এই ভর্তুকির মধ্যে আমদানিকৃত ইউরিয়ার ভর্তুকিও রয়েছে। এছাড়াও, দেশের এক প্রান্ত থেকে অন্যত্র ইউরিয়া নিয়ে যাওয়ার ক্ষেত্রে পণ্য মাশুলের ভর্তুকিও এর মধ্যেই ধরা আছে।


    রাসায়নিক সার দেশকে খাদ্যশস্য উৎপাদনে স্বনির্ভর করে তোলার ক্ষেত্রে এক বড় ও গুরুত্বপূর্ণ ভূমিকা পালন করে। বর্তমানে ইউরিয়া কৃষকদের বিধিবদ্ধ নিয়ন্ত্রিত মূল্য মেট্রিক টন প্রতি ৫ হাজার ৩৬০ টাকায় পাওয়া যায়। তবে, কেন্দ্র/রাজ্যের কর এবং নিম প্রলেপ দেওয়ার মাশুল প্রভৃতি এর অতিরিক্ত। কৃষকের দ্বারপ্রান্তে সার পৌঁছে দেওয়ার খরচ এবং কৃষকের দেয় মূল্যের পার্থক্যই হ’ল ভর্তুকি, যা সার প্রস্তুতকারক/আমদানিকারককে ভারত সরকারের পক্ষ থেকে দেওয়া হয়। বর্তমানে দেশে ৩১টি ইউরিয়া প্রস্তুতকারক সংস্থা আছে। এর মধ্যে ২৮টি প্রাকৃতিক গ্যাসকে জ্বালানি হিসাবে ব্যবহার করে এবং বাকি ৩টি ঐ কাজে ন্যাপথা ব্যবহার করে।


    PG/ SB……

    
    
    (Release ID: 1524528) Visitor Counter : 5