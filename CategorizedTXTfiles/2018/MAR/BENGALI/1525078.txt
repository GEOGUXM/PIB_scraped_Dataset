      প্রধানমন্ত্রীরদপ্তর

      প্রকাশ্য স্থানে প্রাকৃতিক কাজকর্ম বন্ধ করার কাজে চারটি রাজ্যের অগ্রগতি খতিয়ে দেখলেন প্রধানমন্ত্রী
      Posted On: 19 MAR 2018 12:33PM by PIB Kolkata


    নয়াদিল্লি , ১৩ মার্চ , ২০১ ৮


    উত্তরপ্রদেশ, বিহার, ওড়িশা এবং জম্মু ও কাশ্মীরের কালেক্টরদের সঙ্গে আজ এক বৈঠকে মিলিত হলেন প্রধানমন্ত্রী শ্রী নরেন্দ্র মোদী। এই চারটি রাজ্যের প্রত্যেকটিতে উন্মুক্ত স্থানে প্রাকৃতিক কাজকর্ম বন্ধ করার যে উদ্যোগ গ্রহণ করা হয়েছে, তার অগ্রগতির বিষয়টি তিনি তাঁদের সঙ্গে এদিন পর্যালোচনা করেন।


    স্বচ্ছ ভারত এবং স্বাস্থ্য ব্যবস্থা কর্মসূচি রূপায়ণের লক্ষ্যমাত্রা পূরণে রাজ্যগুলির অভিজ্ঞতা অন্যদের সঙ্গে বিনিময় করার জন্য তিনি কালেক্টরদের বিশেষভাবে উৎসাহিত করেন। প্রধানমন্ত্রী বলেন, মহাত্মা গান্ধীর সার্ধ শত জন্মবার্ষিকী উদযাপনের উপলক্ষটি হবে এই কাজ সম্পূর্ণ করার ক্ষেত্রে সর্বশ্রেষ্ঠ অনুপ্রেরণা। কর্মসূচির অগ্রগতির ওপর নজর রাখার জন্য রাজ্যগুলির বিশেষ দল গঠন করা উচিৎ বলে তিনি মনে করেন।


    শ্রী মোদী বলেন, এই বিশেষ কর্মসূচিটিকে একটি জন-আন্দোলনের রূপ দেওয়া উচিৎ। ছাত্রছাত্রীরা বিশেষ করে, স্কুলের ছেলে-মেয়েরা যে এ বিষয়েজনসচেতনতা প্রসারে এক গুরুত্বপূর্ণ ভূমিকা পালন করতে পারে, একথার ওপর বিশেষ জোর দেন তিনি।


    PG/SKD/DM/….

    
    
    (Release ID: 1525078) Visitor Counter : 2