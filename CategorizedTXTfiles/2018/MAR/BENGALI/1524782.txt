      প্রতিরক্ষামন্ত্রক

      নৌ-বাহিনীর ‘মিলন’ মহড়ায় ১১টি বিদেশী যুদ্ধ জাহাজের অংশগ্রহণ
      Posted On: 16 MAR 2018 1:49PM by PIB Kolkata


    কলকাতা, ০৭ মার্চ , ২০১৮


    এশিয়া-প্রশান্ত মহাসাগরীয় ও ভারত মহাসাগর অঞ্চলের আটটি সমমনোভাবাপন্ন দেশের নৌ-বাহিনীর ১১টি যুদ্ধ জাহাজের অংশগ্রহনের মাধ্যমে ভারতীয় নৌ-বাহিনীর ‘ মিলন ’ মহড়া মঙ্গলবার থেকে পোর্ট ব্লেয়ারে শুরু হয়েছে। দ্বি-বার্ষিক ‘ মিলন ’ মহড়ার এটি দশম সংস্করণ। পোর্ট ব্লেয়ার বন্দরে বিদেশী যুদ্ধ জাহাজগুলিকে পাহাড়ার দায়িত্বে রয়েছে ভারতীয় নৌ-বাহিনীর বারাটাঙ ও বঙ্গারাম নামের দুটি জাহাজ। বহুপাক্ষিক এই মহড়ায় যোগ দিতে নৌ-বাহিনীর পূর্ব কমান্ডের তিনটি জাহাজ সেঝাদ্রী, জ্যোতি ও কির্চ ইতিমধ্যেই পোর্ট ব্লেয়ারে পৌঁছেছে। নৌ-বাহিনীর চিরাচরিত ঐতিহ্য মেনে আনুষ্ঠানিকভাবে বিদেশী যুদ্ধ জাহাজগুলিকে পোর্ট ব্লেয়ার বন্দরে স্বাগত জানানো হয়। অনুষ্ঠানে আন্দামান ও নিকোবর কমান্ডের উচ্চপদস্হ আধিকারিকরা ছাড়াও বিদ্যালয়-শিশুরা বর্ণময় পতাকা নিয়ে জাহাজগুলিকে স্বাগত জানায়।


    সন্ধ্যায় আন্দামান ও নিকোবর বিদেশী ব্যান্ড্রের পক্ষ থেকে মহড়ায় যোগ দিতে আসা বিদেশি প্রতিনিধিদের জন্য কনসার্ট আয়োজন করা হয়। চিত্তাকর্ষক এই সঙ্গিতানুষ্ঠানে প্রধান অতিথি হিসেবে উপস্হিত ছিলেন আন্দামান-নিকোবরের উপরাজ্যপাল ও অবসরপ্রাপ্ত অ্যাডমিরাল ডি.কে.যোশী। আন্দামান-নিকোবর কমান্ডের কমান্ডার-ইন-চিফ ভাইস অ্যাডমিরাল বিমল ভার্মা-ও অনুষ্ঠানে উপস্হিত ছিলেন। পূর্ব নৌ-কমান্ডের ব্যান্ডের পাশাপাশি, সেনাবাহিনীর ১৫ নম্বর আসাম ব্যান্ডের শিল্পীরাও কনসার্ট পরিবেশন করেন। সমগ্র অনুষ্ঠান পরিচালনার দায়িত্বে ছিলেন মিলিটারি মিউজিক ক্ষেত্রে শংসাপত্র কমান্ডার সতিশ চ্যাম্পিয়ন।


    মহড়ায় অংশগ্রহনকারী দেশগুলি হল- অস্ট্রেলিয়া, বাংলাদেশ, ইন্দোনেশিয়া, মালয়েশিয়া, মায়ানমার, সিঙ্গাপুর, শ্রীলঙ্কা ও থাইল্যান্ড। ১৯৯৫ সালে প্রথমবার ‘ মিলন ’ মহড়া আয়োজিত হওয়ার পর, এবারই সবথেকে বেশি ১৬টি দেশের ৩৯ জন প্রতিনিধি অংশ নিচ্ছেন।


    SSS/BD /NS/…

    
    
    (Release ID: 1524782) Visitor Counter : 6