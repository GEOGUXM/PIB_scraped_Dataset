      কর্মী, জন-অভিযোগএবংপেনশনমন্ত্রক

      পদ বিলোপ
      Posted On: 08 MAR 2018 12:29PM by PIB Kolkata


    কেন্দ্রীয় সরকারের ব্যয় সংক্রান্ত বিভাগের যে সংহত নির্দেশনামা ও নির্দেশিকা ১২.০৪.২০১৭ তারিখে জারি হয়েছে, তাতে সমস্ত মন্ত্রক ও বিভাগকে যে সমস্ত পদ পাঁচ বছরের বেশি সময় ধরে শূন্য রয়েছে, সেগুলি বিলোপ করার নির্দেশ দেওয়া হয়েছে এবং এ বিষয়ে রিপোর্ট পেশ করতে বলা হয়েছে। একই সময়ে ব্যয় সংক্রান্ত বিভাগ সিদ্ধান্ত নিয়েছে যে আগেকার নীতি-নির্দেশিকা অনুসারে যেখানে কোনও পদ এক বছর শূন্য থাকলে সেটিকে বিলুপ্ত বলে ধরে নেওয়ার শ্রেণীতে ফেলার যে নিয়ম ছিল, এখন থেকে তার সময়সীমা দুই/তিন বছর করা হয়েছে। অর্থাৎ বর্তমানে কোনও পদ দুই/তিন বছর ধরে পূরণ করা না হলে সেটিকে অবলুপ্ত বলে ধরে নেওয়া হবে। নির্দিষ্ট কিছু শর্ত মেনে ব্যয় সংক্রান্ত বিভাগ এই ধরণের বিলুপ্ত বলে ধরে নেওয়া পদগুলিকে পুনরুজ্জীবিত করে তুলতে পারবে।


    আজ লোকসভায় এক প্রশ্নের লিখিত জবাবে উত্তর-পূর্বাঞ্চল উন্নয়ন দপ্তরের প্রতিমন্ত্রী (স্বাধীন দায়িত্বপ্রাপ্ত), প্রধানমন্ত্রীর কার্যালয়ের প্রতিমন্ত্রী, কর্মীবর্গ, জনঅভিযোগ ও পেনশন এবং পরমাণুশক্তি ও মহাকাশ দপ্তরের প্রতিমন্ত্রী ডঃ জিতেন্দ্র সিং একথা জানিয়েছেন।


    PG/PB/ SB……

    
    
    (Release ID: 1523213) Visitor Counter : 4