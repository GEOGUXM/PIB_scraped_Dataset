      নির্বাচনকমিশন

      কর্ণাটক বিধানসভার নির্বাচনের দিন-তারিখ ঘোষিত হ’ল
      Posted On: 28 MAR 2018 11:10AM by PIB Kolkata


    নয়াদিল্লি , ২ ৭ মার্চ ২০১ ৮


    নির্বাচন কমিশন কর্ণাটক বিধানসভার নির্বাচন আগামী ১২ মে অনুষ্ঠিত হবে বলে ঘোষনা করেছে। আজ নতুন দিল্লির নির্বাচন সদনে এই নির্বচনের নির্ঘন্ট ঘোষণা করে জানানো হয়েছে যে, নির্বাচনের বিজ্ঞপ্তি জারি হবে আগামী ১৭ এপ্রিল। ঐ দিন থেকেই মনোনয়নপত্র জমা দেওয়া যাবে। ২২৪ আসনের কর্ণাটক বিধানসভার নির্বাচনে প্রার্থীপদে আবেদন করার শেষ তারিখ আগামী ২৪ এপ্রিল। পরদিন, অর্থাৎ ২৫ তারিখ সেগুলি খতিয়ে দেখা হবে। আর মনোনয়নপত্র প্রত্যাহারের শেষ তারিখ হ’ল আগামী ২৭ এপ্রিল। ভোট গণনা হবে ১৫ মে।


    মোট ২২৪টি আসনের মধ্যে ৩৬টি তপশিলি জাতি ও ১৫টি তপশিলি উপজাতির জন্য সংরক্ষিত। চূড়ান্ত ভোটার তালিকা অনুযায়ী ভোটদাতার মোট সংখ্যা ৪ কোটি ৯৬ লক্ষ ৮২ হাজার ৩৫৭। মোট ভোট কেন্দ্র ২০১৩-র ৫২ হাজার ৩৪ থেকে ৯ শতাংশ বেড়ে ৫৬ হাজার ৬৯৬ হয়েছে। এবারেই প্রথম কর্ণাটকের প্রতিটি আসনে অন্তত একটি করে মহিলা পরিচালিত বুথ থাকবে। ভোট গ্রহণ করা হবে বৈদ্যুতিন ভোটযন্ত্রে। প্রার্থীদের জন্য ব্যয়ের ঊর্ধ্বসীমা হ’ল আসন পিছু ২৮ লক্ষ টাকা। ফলাফল ঘোষণার ৩০ দিনের মধ্যে প্রত্যেক প্রার্থীকে আয়-ব্যয়ের হিসাব কমিশনে পেশ করতে হবে।


    PG/ SB…

    
    
    (Release ID: 1526715) Visitor Counter : 3