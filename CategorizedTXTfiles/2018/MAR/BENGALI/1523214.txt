      নারীওশিশুবিকাশমন্ত্রক

      নারী শক্তি পুরস্কার বিষয়ে প্রেক্ষাপট রাষ্ট্রপতি আগামীকাল ২০১৭ নারী পুরস্কার প্রদান করবেন ব্যক্তিগতভাবে ৩০ জনকে এবং ৯টি প্রতিষ্ঠানকে এই পুরস্কারের জন্য নির্বাচিত করা হয়েছে
      Posted On: 08 MAR 2018 12:31PM by PIB Kolkata


    ভারতের রাষ্ট্রপতি শ্রী রাম নাথ কোবিন্দ আন্তর্জাতিক নারী দিবসে আগামীকাল নতুন দিল্লির রাষ্ট্রপতি ভবনে এক বিশেষ অনুষ্ঠানে নারী শক্তি পুরস্কার ২০১৭ প্রদান করবেন। বিভিন্ন ক্ষেত্রে মহিলাদের সাফল্য ও অগ্রগতিকে স্বীকৃতি দিতে ভারত সরকার বিশিষ্ট মহিলা ও প্রতিষ্ঠানকে মহিলাদের ক্ষমতায়নের লক্ষ্যে তাঁদের কাজের স্বীকৃতি দিতে নারী শক্তি পুরস্কার প্রদান করে থাকে। এ বছর ব্যক্তিগত পর্যায়ে ৩০ জন এবং প্রাতিষ্ঠানিক পর্যায়ে ৯টি সংস্থাকে এই পুরস্কারের জন্য নির্বাচিত করা হয়েছে। নারী ও শিশু বিকাশ মন্ত্রকের পক্ষ থেকে জাতীয় পর্যায়ে বিশিষ্ট মহিলাদের, সংগঠন ও প্রতিষ্ঠানকে এই পুরস্কার প্রদানের ঘোষণা করে থাকে।


    বিভিন্ন সংগঠন ও ব্যক্তির নানান ক্ষেত্রে কাজের বিষয়ে একটি নির্বাচন কমিটি বিচার-বিবেচনা করে এই পুরস্কারের সুপারিশ করে থাকে। সংশ্লিষ্ট ক্ষেত্রগুলিকে অসাধারণ অবদানের স্বীকৃতি প্রদানই এই পুরস্কারপ্রাপক নির্বাচনের প্রাথমিক শর্ত। ভারত সরকারের মহিলা ও শিশু বিকাশ মন্ত্রকের পক্ষ থেকে সারা দেশের সংবাদপত্র ও সামাজিক গণমাধ্যমে বিজ্ঞাপন প্রকাশ করে এই পুরস্কারের জন্য দরখাস্ত আহ্বান করা হয়। এই মন্ত্রকের পক্ষ থেকে সমস্ত রাজ্য সরকার, কেন্দ্রশাসিত অঞ্চল, কেন্দ্রীয় মন্ত্রক/বিভাগকেও এ বিষয়ে চিঠি দেওয়া হয়। সমস্ত সংগঠন, প্রতিষ্ঠান ও ব্যক্তির জন্যই এই পুরস্কার উন্মুক্ত রয়েছে। পুরস্কারের যোগ্যতা হিসাবে রাজ্য সরকার, কেন্দ্রশাসিত অঞ্চল, কেন্দ্রীয় মন্ত্রক ও বিভাগ, অসরকারি সংগঠন, বিশ্ববিদ্যালয়/প্রতিষ্ঠান, সরকারি ও বেসরকারি যেসব সংস্থা মহিলাদের ক্ষমতায়নের লক্ষ্যে কাজ করে থাকে। তাঁদের পক্ষ থেকে মনোনয়ন প্রয়োজন। মহিলারা নিজেরাও বা যে কোনও কারও মাধ্যমে মন্ত্রকের কাছে মনোনীত হতে পারেন। নির্বাচন কমিটিও নিজে থেকে কোনও ব্যক্তি বা প্রতিষ্ঠানের নাম এই পুরস্কারের জন্য সুপারিশ করতে পারে।


    ১৯৯৯ সাল থেকে এই পুরস্কার দেওয়া শুরু হয়েছে।


    PG/PB/ SB……

    
    
    (Release ID: 1523214) Visitor Counter : 3