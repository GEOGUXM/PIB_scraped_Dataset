      রেলমন্ত্রক

      ১২ কামরা বিশিষ্ট হাওড়া-পাঁশকুড়া নতুন ই-এম ইউ ট্রেনের উদ্বোধন
      Posted On: 23 MAR 2018 11:52AM by PIB Kolkata


    কলকাতা, ২২ মার্চ , ২০১৮


    দক্ষিণ-পূর্বরেলের জেনারেল ম্যানেজার শ্রী এস এন আগরওয়াল আজ হাওড়া স্টেশনে একটি নতুন ১২ কামরার পরিষেবার উদ্বোধন করেন। নতুন এই ট্রেনটিতে মহিলা কামরায় সিসিটিভি বা নজরদারি ক্যামেরা বসানো হয়েছে। মহিলা যাত্রীদের সুরক্ষা ও নিরাপত্তা বাড়াতেই এই উদ্যোগ। এছাড়াও, এই কামরাগুলিতে আধুনিক নানা উপকরণ যেমন- অ্যান্টি-স্লিপিং, ভার্টিকাল বার, প্রতিটি জানালায় নেট, মই প্রভৃতি রয়েছে। জি.পি.এস. ভিত্তিক যাত্রীদের তথ্য-জ্ঞাপন ব্যবস্হা, কামরায় ডিসপ্লে বোর্ড, স্পিকার এবং এলইডি আলোর সুবিধাও কামরাগুলিতে রয়েছে। এই ট্রেনটি হাওড়া-পাঁশকুড়া শহরতলি শাখায় চালানো হবে। ১২টি কামরায় ছয় হাজারের বেশি যাত্রী পরিবহন সম্ভব।


    ১২ কামরার এই ইএমইউ ট্রেনটি ২০ সেকেন্ডের মধ্যে সর্বোচ্চ ১০৫ কিলোমিটার গতি অর্জন করতে পারবে এবং ট্রেন-চালক সহজেই গতি নিয়ন্ত্রনে আনতে পারবেন। ট্রেনটিতে দুর্ঘটনা প্রতিরোধে আগাম গতিবেগ নিয়ন্ত্রন ব্যবস্হা রয়েছে। এমনকি, কামরাগুলি চিরাচরিত কার্টন স্টিলের পরিবর্তে স্টেইনলেস স্টিল দিয়ে নির্মিত হয়েছে। যাত্রী স্বাচ্ছন্দ্যে আসনগুলি পলি-কার্বনেট উপাদান দিয়ে বানানো হয়েছে। কামরার দরজা পাশাপাশি খোলার ব্যবস্হা হয়েছে এবং কামরার ছাদে ভেন্টিলেটর বসানো রয়েছে। কামরাগুলি নির্মানে খরচ হয়েছে ৪০ কোটি টাকা। আপৎকালীন পরিস্হিতিতে মোটরম্যানের সঙ্গে গার্ডের যোগাযোগের ব্যবস্হাও ট্রেনটিতে রয়েছে।


    অনুষ্ঠানে খড়গপুর ডিভিশনের রেলওয়ে ম্যানেজার শ্রী কে.আর.রেড্ডি প্রমুখ উপস্হিত ছিলেন।


    PG/BD /NS/…

    
    
    (Release ID: 1526043) Visitor Counter : 7