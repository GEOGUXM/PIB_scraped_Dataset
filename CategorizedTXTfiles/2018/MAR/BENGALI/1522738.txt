      পরিবেশওঅরণ্যমন্ত্রক

      জাতীয় মহাসড়ক ও রেল-লাইন বরাবর বৃক্ষরোপণ
      Posted On: 06 MAR 2018 4:47PM by PIB Kolkata


    কেন্দ্রীয় পরিবেশ, বন ও জলবায়ু পরিবর্তন বিষয়ক মন্ত্রক জাতীয় মহাসড়ক বরাবর এবং রেল-লাইন পার্শ্ববর্তী ফাঁকা জমিতে বৃক্ষরোপণ সংক্রান্ত কোনও প্রকল্প রূপায়ন করে না। তবে, সামাজিক বনসৃজন উদ্যোগের আওতায় ১৯৮৮-র জাতীয় অরণ্য নীতিতে সড়ক, রেল-লাইন, নদী, জলধারা, খাল প্রভৃতি বরাবর বৃক্ষরোপণে উৎসাহ দেওয়া হয়। জাতীয় অরণ্যনীতির সঙ্গে সঙ্গতি রেখে মন্ত্রক জাতীয় মহাসড়ক ও রেল-লাইন পার্শ্ববর্তী খালি পড়ে থাকা জমিতে বৃক্ষরোপনের সম্ভাবনা খতিয়ে দেখার জন্য রেল ও ভারতের জাতীয় মহাসড়ক কর্তৃপক্ষের সঙ্গে অংশীদারিত্ব গড়ে তুলতে প্রত্যেক রাজ্যের বনদপ্তরকে পরামর্শ দিয়েছে। এছাড়াও, মন্ত্রকের পক্ষ থেকে রেলের জমি ও জাতীয় মহাসড়ক বরাবর বৃক্ষরোপনের জন্য সমস্ত রাজ্য ও কেন্দ্রশাসিত অঞ্চলের কাছে এক আদর্শ নীতি-নির্দেশিকা পাঠানো হয়েছে। রাজ্যসভায় সোমবার প্রশ্নোত্তরপর্বে এক প্রশ্নের লিখিত জবাবে এই তথ্য দেন পরিবেশ, বন ও জলবায়ু পরিবর্তন বিষয়ক প্রতিমন্ত্রী ডঃ মহেশ শর্মা।


    তিনি আরও জানান, সড়ক পরিবহন ও জাতীয় মহাসড়ক মন্ত্রক সবুজ মহাসড়ক নীতি, ২০১৫ (বৃক্ষরোপণ, বৃক্ষস্হানান্তরন, সৌন্দর্যায়ন ও রক্ষণাবেক্ষন) রূপায়ন করছে। এই নীতির আওতায় রাজ্য বনদপ্তর ও অন্যান্য সংস্হার সঙ্গে সহযোগিতায় বৃক্ষরোপনের উদ্যোগ নেওয়া হয়েছে।


    রেল মন্ত্রকের দেওয়া তথ্যানুযায়ী, রেলের জমিতে বৃক্ষরোপনের একটি ধারাবাহিক প্রক্রিয়া। বর্তমানে ৪১ হাজার ৪১৭ হেক্টর জমিতে বনসৃজনের কাজ এগিয়ে চলেছে।


    পরিবেশ, বন ও জলবায়ু পরিবর্তন বিষয়ক মন্ত্রক দেশে বনসৃজন ও বনাঞ্চলের পরিধি বাড়াতে দুটি কেন্দ্রীয় সহায়তাপুষ্ট প্রকল্প রূপায়ন করে। প্রকল্প দুটি হল- জাতীয় বনসৃজন কর্মসূচি এবং জাতীয় সবুজ-ভারত মিশন।


    PG/BD /NS/…

    
    
    (Release ID: 1522738) Visitor Counter : 4