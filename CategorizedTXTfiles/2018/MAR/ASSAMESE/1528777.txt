      প্ৰধানমন্ত্ৰীৰ কাৰ্যালয়

      ৰাজ্যসভাৰ সদ্যঅৱসৰপ্রাপ্ত সদস্যসকলক উদ্দেশ্যি আগবঢ়োৱা প্রধানমন্ত্রীৰ বিদায়ী ভাষণৰ লিখিত ৰূপ (২৮.০৩.২০১৮)
      Posted On: 28 MAR 2018 1:58PM by PIB Guwahati


    সন্মানীয় অধ্যক্ষ মহোদয়,


    সন্মানীয় সদস্যবৃন্দ,


    মোৰ দৃঢ় বিশ্বাস যে আমাৰ কেইগৰাকীমান সতীৰ্থই এতিয়াৰে পৰা সংসদৰ কাম কৰাৰ অভিজ্ঞতাক লৈ সমাজসেৱাত তেওঁলোকৰ ভূমিকা অধিক শক্তিশালী কৰিব। এই বিদায়ী সদস্যসকলৰ প্রত্যেকেই তেওঁলোকৰ কার্যকালত এই সদনত দেশৰ উজ্জ্বল ভৱিষ্যতেৰ কথা চিন্তা কৰি তেওঁলোকৰ উল্লেখযোগ্য ভূমিকা পালন কৰাৰ চেষ্টা কৰিছে। তেওঁলোকৰ এই অৱদানক দেশে কেতিয়াও নাপাহৰে।


    আপোনালোকৰ এই উত্তম সেৱাৰ বাবে মই বহুত বহুত ধন্যবাদ জনোৱাৰ লগতে আপোনালোকৰ ভৱিষ্যতৰ বাবে বহুত বহুত শুভেচ্ছা জনাইছো।


    এই সদনত সেইসকল বয়োজ্যেষ্ঠ মাননীয় সদস্য অধিষ্ঠিত হয় যাৰ জীৱনৰ অভিজ্ঞতা অধিৱেশনসমূহত মূল্য সংযোজন কৰে। সমাজ জীৱনৰ আশা-আকাংক্ষাসমূহক এটি নিৰপেক্ষ প্রাজ্ঞ মনোভাৱেৰে থিয় হৈ পাল্লাত জোখে কোনটো ভৱিষ্যতৰ সমাজ ব্যৱস্থাৰ উপযোগী হ ’ ব আৰু কোনটো অনুপযোগী, তাৰ মূল্যায়ন কৰাৰ সামর্থ্য এই উচ্চ সদনৰ থাকে, এই বয়োজ্যেষ্ঠ মাননীয় সদস্যসকলৰ থাকে। সেই বাবে এতিয়া যি কোৱা হয়, তাৰ এটা বিশেষ গুৰুত্ব থাকে। সেই গুৰুত্বই আমাক নীতি নির্ধাৰণত অত্যন্ত গুৰুত্বপূর্ণ ভূমিকা পালন কৰে।


    আমাৰ মাজত শ্রদ্ধাৰ পৰাশৰণজীৰ দৰে মাননীয় সদস্য আছে, যিগৰাকীয়ে নিজৰ জীৱনত পেশাদাৰিত্বৰ সমান্তৰালভাৱে এজন তপস্বীৰ জীৱন যাপন কৰে, এই সদনত আজিৰ পৰা তেওঁৰ দৰে ব্যক্তিৰ সান্নিধ্যৰ পৰা আমি বঞ্চিত হ ’ ম।


    ভাৰতৰ গৌৰৱ, দুই মহান খেলুৱৈ শ্রদ্ধাৰ দিলীপজী আৰু শচীনজীৰ সান্নিধ্যৰ পৰাও এই সভাগৃহ বঞ্চিত হ ’ ব। দেশৰ জনতাই সদায় প্রৱক্তা কুৰিয়েন চাহেবকো মনত ৰাখিব। তেওঁৰ সদাহাস্যময় চেহেৰা, যিকোনো কথাকে কেনেকৈ হাঁহি হাঁহি কয়, সেয়া সঁচাকৈ অনুকৰণীয়। বহুত সংকটৰ সময়তো এই সদন পৰিচালনাত তেওঁৰ উল্লেখযোগ্য ভূমিকা অবিস্মৰণীয় হৈ থাকিব।


    এইটো ঠিক যে ইয়াত খুব কম সদস্য আছে, যাৰ সৈতে কোনো ৰাজনৈতিক দল বা ৰাজনৈতিক বিচাৰ ধাৰাৰ সম্পর্ক নাই। আমাৰ অধিকাংশই কোনোবা এটা ৰাজনৈতিক প্রেক্ষাপটৰ পৰা আহিছে, সেয়েহে আমাৰ বক্তব্যত সেই বিচাৰ ধাৰাৰ দৃষ্টিকোণক স্থাপন কৰাৰ প্রচেষ্টা থকাটো অত্যন্ত স্বাভাৱিক।


    কিন্তু লোকসভাত যি হয়, সেয়াযে ৰাজ্যসভাতো হ ’ ব লাগিব তাৰ কোনো মানে নাই। উচ্চ সদনৰ মর্যাদা পৃথক! আজিৰ বিদায়ী সদস্যসকলে প্রত্যেকেই নিজৰ সেই মর্যাদা ৰক্ষা কৰি তেওঁলোকৰ প্রাপ্যসম্ভ্রম আদায় কৰি গৈছে।


    মোৰ বিশ্বাস, আপোনালোকৰ মাজৰ বহুতে হয়তো মনে মনে প্রস্তুত হৈ আহিছে যে এয়া আপোনালোকৰ ৰাজ্যসভাত অন্তিম অধিৱেশন, ইয়াক এৰি যোৱাৰ আগতে এটা ডাঙৰ ঐতিহাসিক ভাষণ দি যাব, এনে কিছুমান কথা কৈ যাব, যি দেশৰ জনতাৰৰ সেৱাৰ দিশতো গুৰুত্বপূর্ণ হৈ উঠিব, কিন্তু যোৱাৰ আগতে এবাৰ আপোনাৰ আৰু সেই সৌভাগ্য নহ ’ ল। ইয়াৰ বাবে কেৱল কর্তৃপক্ষ দায়ী নহয়, কোনো নির্দিষ্ট পক্ষ দায়ী নহয়। উধৰ পৰা মুধলৈ প্রত্যেকেই দায়ী, যাৰবাবে আপোনালোকে ভাষণ দিব নোৱাৰিলে।


    এইটো নিশ্চয় ভাল হ ’ লহেতেন, আপোনালোকে যদি বিদায়ৰ আগতেও কোনো গুৰুত্বপূর্ণ সিদ্ধান্ত গ্রহণৰ ক্ষেত্রত নিজৰ ভূমিকা পালন কৰি যাব পাৰিলেহেতেন! বিদায়ৰ আগতে স্মৰণীয় কিছু কাম কৰি যাব পাৰিলে আপোনালোকে বিশেষ সন্তুষ্টি লভিব পাৰিলেহেতেন। কিন্তু হয়তো এই সদনৰ কাৰণে আপোনালোক সেই সৌভাগ্যৰ পৰা বঞ্চিত হৈ থাকিলে। কালিতো এনে ভাৱ হৈছিল যে আজি এই বিদায়ী অনুষ্ঠানতো সম্ভন নহ ’ ল! কিন্তু শ্রদ্ধাৰ অধ্যক্ষ মহোদয়ে বহুত চেষ্টা কৰি সকলোকে কঠোৰভাৱে বুজুৱাৰ চেষ্টা কৰিছে।


    শ্রীমান বিজয়েও এই ক্ষেত্রত গুৰুত্বপূর্ণ ভূমিকা পালন কৰিছে, তেতিয়াহে এয়া সম্ভৱ হৈছে যে আজি সকলো বিদায়ী সদস্যই সংক্ষেপে নিজৰ বক্তব্য ৰাখিব পাৰিছে। তথাপিও বিদায়ৰ আগতে কোনো গুৰুত্বপূর্ণ সিদ্ধান্ত গ্রহণৰ ক্ষেত্রত নিজৰ ভূমিকা পালন কৰি যাব নোৱাৰিলে, ইতিহাসৰ পাতত সকলো সময়তে মনত ৰাখিব পৰাকৈ এনে কোনো সিদ্ধান্ত লোৱাৰ ক্ষেত্রত অৱদান আগবঢ়াব নোৱাৰিলে। অৱশ্যে আগতে এই ধৰণৰ সুযোগ আপোনালোকে পাইছে আৰু নিজৰ অৱদানো আগবঢ়াইছে, যাৰবাবে দেশে আপোনালোকক মনত ৰাখিব, কিন্তু বিদায়ৰ আগতেও কোনো গুৰুত্বপূর্ণ সিদ্ধান্ত গ্রহণৰ ক্ষেত্রত নিজস্ব ভূমিকা পালন কৰি যাব পাৰিলে আপোনালোকৰ ভাল লাগিলেহেতেন নিশ্চয়।


    ‘ তিনি তালাক ’ ক লৈ যি গুৰুত্বপূর্ণ সিদ্ধান্ত গ্ৰহণ কৰা হ ’ ল, সেয়া অনাগত দিনত ভাৰতৰ ইতিহাসত বৃহ ৎ ভূমিকা পালন কৰিব। এনে সিদ্ধান্তত বৰঙণি আগবঢ়োৱাৰ পৰা আপোনালোক বঞ্চিত হ ’ ল। আপোনালোকৰ মাজৰে যিসকল পুনৰ নির্বাচিত হৈ আহিব, তেওঁলোকে অৱশ্যে এই সিদ্ধান্ত গ্রহণ প্রক্রিয়াত অংশগ্রহণ কৰাৰ সৌভাগ্য হ ’ ব। কিন্তু যিসকল আকৌ নিৰ্বাচিত নহয়, তেওঁলোকৰ মনত এই গুৰুত্বপূর্ণ সিদ্ধান্ত গ্রহণৰ ক্ষেত্রত নিজস্ব ভূমিকা পালন কৰিব নোৱাৰাৰ ক্ষোভ থাকি যাব, আজিৰ পৰা ১০ বছৰ, ২০ বছৰ , ৩০ বছৰ পাছতো এই ক্ষোভ থাকি যাব!


    মই পুনৰবাৰ যিসকল মাননীয় সদস্যই সফলতাৰে তেওঁলোকৰ কার্যকাল শেষ কৰি বিদায় লৈছে, সেই সন্মানীয় সদস্যসকলক শুভেচ্ছা জনাইছো। আপোনালোকৰ এজন সহকর্মী হিচাপে মোৰ অনুৰোধ এই যে এইটো নাভাবিব যে আপোনালোকে এই সদনত কার্যকাল সমাপ্ত হৈছে বুলি ইয়াত প্রৱেশৰ অধিকাৰ নাইকিয়া হ ’ ল! আপোনালোৰ বাবে এই সদনৰ দুৱাৰ সদায় খোলা থাকিব, প্রধানমন্ত্রীৰ কাৰ্যালয়ৰ দুৱাৰো খোলা থাকিব।


    দেশৰ স্বার্থত আপোনালোকৰ মনত যেতিয়া যি ভাৱনাৰ উদয় হয়, আপোনালোক নিশ্চিয় আহিব, তেতিয়াহে মোৰ ভাল লাগিব। আপোনাৰ কথা শুনিম, তাৰ গুৰুত্ব বুজাৰ চেষ্টা কৰিম আৰু আপোনালোকৰ ইচ্ছা অনুসৰি এই বার্তা প্ৰেৰণ কৰাৰ তথা সম্ভৱ হ ’ লে বাস্তবায়িত কৰাৰ চেষ্টা নিশ্চয় কৰিম।


    মই পুনৰবাৰ আপোনালোক সকলোকে বহুত বহুত ধন্যবাদ তথা শুভেচ্ছা জনাইছো।


    ***


    AKT/VJ/KT/SK/AK /DB

    
    
    (Release ID: 1528777) Visitor Counter : 3
    
    
      Read this release in: English , Gujarati , Tamil