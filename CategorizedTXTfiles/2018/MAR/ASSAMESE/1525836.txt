      স্বাস্থ্য আৰু পৰিয়াল কল্যাণ মন্ত্ৰালয়

      চিকিৎসা শাস্ত্ৰৰ স্নাতকোত্তৰ পাঠ্যক্ৰমত দিব্যাংগসকলক কোটাৰ ভিত্তিত নামভৰ্তিত স্বাস্থ্য মন্ত্ৰালয়ে জনোৱা অনুমোদন ‘ঐতিহাসিক সিদ্ধান্ত’: জে পি নড্ডা
      Posted On: 21 MAR 2018 12:14PM by PIB Guwahati


    স্বাস্থ্য আৰু পৰিয়াল কল্যান মন্ত্ৰালয়ে চিকি ৎসা শাস্ত্ৰৰ স্নাতকোত্তৰ পাঠ্যক্ৰমত দিব্যাংগসকলৰ ক্ষেত্ৰত থকা কেতবোৰ বিধিৰ সংশোধন ঘটাই সংৰক্ষণৰ ভিত্তিত তেওঁলোকৰ নামভৰ্তিত অনুমোদন জনাইছে। দিব্যাংগসকলৰ অধিকাৰ আইন, ২০১৬ অনুসৰি এই পাঠ্যক্ৰমত দিব্যাংগৰ বাবে আসন সংৰক্ষণৰ সংখ্যা ৩ % ৰ পৰা ৫ % লৈ বৃদ্ধি কৰা হৈছে।


    এই সন্দৰ্ভত কেন্দ্ৰীয় স্বাস্থ্য মন্ত্ৰী জে পি নড্ডাই কয় যে সুদীৰ্ঘ ২০ বছৰৰ পাছত প্ৰধানমন্ত্ৰীৰ ‘ সবকা সাথ, সবকা বিকাশ ’ দৃষ্টিভংগীৰ ভিত্তিত তেওঁলোকেও যে ৰাষ্ট্ৰ নিৰ্মাণত সমান বৰঙণি আগবঢ়ায় তাক নিশ্চিত কৰাৰ লক্ষ্যৰে চৰকাৰে দিব্যাংগ ভাই-ভনীসকলৰ কল্যানাৰ্থে এই ঐতিহাসিক সিদ্ধান্ত গ্ৰহণ কৰে। তেওঁ লগতে কয় যে এতিয়াৰে দিব্যাংগসকলৰ অধিকাৰ আইন, ২০১৬ অনুসৰি ২১ প্ৰকাৰৰ দিব্যাংগই চিকিৎসা শাস্ত্ৰৰ পাঠ্যক্ৰমত পঞ্জীয়ন কৰিব পাৰিব।

    
    সংশোধিত ব্যৱস্থা অনুসৰি ২১ প্ৰকাৰৰ দিব্যাংগ(দিব্যাংগসকলৰ অধিকাৰ আইন, ২০১৬ অনুসৰি) ক্ৰমে-অন্ধ্ৰ, কম দেখা, কুষ্ঠ ৰোগ নিৰাময়, শ্ৰবণ দুৰ্বলতা(কলা আৰু শুণাত কষ্ট পোৱা), লোকোমটৰ ডিজেবিলিটী, বাওনা, বৌদ্ধিক অক্ষমতা, মানসিক অসুস্থতা, অটিজিম স্পেকট্ৰাম ডিজঅৰ্ডাৰ, মস্তিষ্ক পক্ষাঘাত, পুষ্টিহীন মাংসপেশী, দীৰ্ঘদিনীয়া স্নায়বিক অৱস্থা, একাধিক স্কেলাৰোছিছ, কথন আৰু শ্ৰবণ প্ৰতিবদ্ধী, থেলাছেমিয়া, হিমোফাইলীয়া, চিকোল চেল ডিজিজ, একাধিক অক্ষমতা (বধিৰতাসহ), এচিড আক্ৰমণৰ পীড়িত, পাৰ্কিনছন ডিজিজ ইত্যাদিক সংৰক্ষণৰ ভিত্তিত নামভৰ্তিৰ বাবে বিবেচনা কৰা হয়।
    
    
     
    
    ইফালে, মুল কাউন্সেলিঙৰ বাবে ডিজিএইচএছে যি ছফটৱেৰ ব্যৱহাৰ কৰে, তাৰো সংশোধন কৰি এনেধৰণৰ সকলো প্ৰাৰ্থীক পঞ্জীয়ন কৰিবলৈ কোৱা হৈছে। আসন পঞ্জীয়ন/প্ৰদানৰ বিষয়টো অৱশ্যে নিৰ্বাচিত প্ৰাৰ্থীৰ স্বাস্থ্য পৰীক্ষা কৰি তেওঁলোকৰ প্ৰতিবন্ধকতাৰ পৰ্যায় জানি লোৱাৰ পাছতহে সংৰক্ষণৰ অধীনত চুড়ান্ত নামভৰ্তিৰ বাবে অনুমোদন জনোৱা হ’ব।

    ***


    MV/SK/DB

    
    
    (Release ID: 1525836) Visitor Counter : 2
    
    
      Read this release in: English , Urdu , Tamil