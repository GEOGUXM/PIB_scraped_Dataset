      நிதி அமைச்சகம்

      ஜிஎஸ்டி குழுக்கூட்டத்தின் போது மின்னணு வே பில் தொடர்பாக அளிக்கப்பட்ட பரிந்துரைகள்
      Posted On: 10 MAR 2018 4:47PM by PIB Chennai


    புதுதில்லியில் இன்று (10.3.2018) நடைபெற்ற 23- வது கூட்டத்தில் ஜிஎஸ்டி குழு , நாடெங்கும் மாநிலங்களுக்கு இடையே சரக்கு போக்குவரத்துக்கு மின்னணு வே பில் 2018 ஏப்ரல் முதல் தேதி முதல் அறிமுகம் செய்ய பரிந்துரை செய்தது . மாநிலங்களுக்கு இடையே சரக்கு போக்குவரத்துக்கு மின்னணு வே பில் நடைமுறை கட்டம் கட்டமாக அதே சமயம் 2018 ஜூன் மாதம் முதல் தேதிக்கு அப்பால் படாமல் அறிவிக்கப்படும் ஒரு தேதியிலிருந்து அமல்படுத்தப்படும் .


    தற்போது ஜிஎஸ்டி குழு அனுமதித்துள்ளபடி , முந்தைய விதிகளுக்கு பதிலாக பெரிய அளவில் மாற்றியமைக்கப்பட்ட விதிகள் விவரம் வருமாறு ;

      * கொண்டுசெல்லும் பொருட்களின் மதிப்பு ரூ .50000- க்கும் கூடுதலாக இருந்தால் மட்டுமே மின்னணு வே பில் தேவைப்படும் . அதற்குக் குறைவாக மதிப்புள்ள பொருட்களுக்கு மின்னணு வே பில் தேவையில்லை .
      * விதி எண் 138, துணை விதி (7) கீழ் அறிவிக்கை பின்னர் ஒரு தேதியில் வெளியிடப்படும் . எனவே தற்போதைய நிலையில் , தனியாக கொண்டு செல்லப்படும் பொருட்களின் மதிப்பு ரூ .50000- க்கு குறைவாக இருந்தாலும் , ஒரேமுறையாக கொண்டு செல்லப்படும் பொருட்களின் மதிப்பு ரூ .50000- க்கு கூடுதலாக இருந்தாலும் மின்னணு வே பில் தயாரிக்க வேண்டிய அவசியம் இல்லை .
      * மின்னணு வே பில் தயாரிப்பதற்கு பொருள்களின் மொத்த மதிப்பில் விலக்கு அளிக்கப்பட்ட பொருட்களின் மதிப்பு சேர்க்கப்படக்கூடாது .
      * பொதுத்துறை போக்குவரத்தும் , சரக்கு போக்குவரத்தில் சேர்க்கப்பட்டுள்ளதால் பொதுத்துறை போக்குவரத்தில் பொருட்களை கொண்டு செல்லும் போது அதற்கான மின்னணு வே பில் தயாரிக்கும் பொறுப்பு , பொருட்களை அனுப்புவர் அல்லது பெறுபவரைச் சார்ந்தது .
      * ரயில்வே - யை பொறுத்தவரை மின்னணு வே பில் தயாரிப்பது . அதனைக் கொண்டு செல்வது ஆகியவற்றுக்கு விலக்கு அளிக்கப்படுகிறது . ஆனாலும் , சரக்குகளை பட்டுவாடா செய்யும் போது மின்னணு வே பில் இல்லாமல் கொடுக்கக் கூடாது என்ற நிபந்தனை விதிக்கப்பட்டுள்ளது . ஆனால் ரயில்வே - க்கள் இன்வாய்ஸ் அல்லது பட்டுவாடா சலான் கொண்டு செல்ல வேண்டும் .
      * மின்னணு வே பில்லின் செல்லுபடியாகும் காலம் பொருளை பெற்றுக்கொள்ளுபவர் தாம் அதனை ஏற்றுக்கொள்கிறார் அல்லது நிராகரித்துவிட்டார் என்ற தகவல் தரும் வரையிலோ அல்லது 72 மணி நேரமோ இதில் எது குறைந்ததோ அதுவாக நிர்ணயிக்கப்படும் .
      * ஆர்டர்களுக்கு தயாரித்து வழங்கும் விஷயத்தில் பதிவு செய்யப்பட்ட இந்த பணியை மேற்கொள்ளுபவர் சரக்குக்கான மின்னணு வே பில்லை உருவாக்கலாம் .
      * பொருட்களை அனுப்புவர் இடத்திலிருந்து அதனை பெற்றுக் கொள்பவர் இடம் வரையிலான தூரம் 50 கிலோ மீட்டர் வரை இருந்தால் மின்னணு வே பில்லின் பகுதி - பியை நிரப்ப வேண்டிய அவசியமில்லை . அவர்கள் பகுதி - ஏ மட்டும் நிரப்பி மின்னணு வே பில் உருவாக்க வேண்டும் .
      * அளவு மிக அபரிதமாக இருக்கும் பொருட்கள் ( ஓடிசி ) பொருத்தவரை கூடுதல் தகுதி காலம் வழங்கப்படும் .
      * வே பில்லின் தகுதிக் காலத்திற்கு முன்னதாக பொருட்களை கொண்டு செல்ல இயலவில்லை என்றால் , பொருட்களை அனுப்புவோர் 2- ம் முறை இறக்கி ஏற்றும் காலத்திற்கும் , அல்லது விதி விலக்கான சூழ்நிலைகளிலும் இந்தக் காலத்தை நீட்டித்துக் கொள்ளலாம் .
      * மின்னணு வே பில் உருவாக்கப்பட்ட நாளைத் தொடர்ந்து வரும் அடுத்த நாளின் நள்ளிரவில் இந்த பில்லின் தகுதிக் காலத்தில் ஒரு நாள் நிறைவு பெறும் .
      * வரி அலுவலர் ஒரு முறை சரிபார்த்த சரக்குகள் வேறு எந்த மாநிலத்திலும் அல்லது யூனியன் பிரதேசத்திலும் 2- ம் முறை சோதனைக்கு உட்படுத்தப்பட மாட்டாது . அதே சமயம் குறிப்பான தகவல் ஏதும் இருந்தால் மட்டுமே 2- வது சோதனை நடைபெறும் .
      * பில்முதல் போக்குவரத்து வழியாக விநியோகம் என்ற முறையில் சரக்குகள் கொண்டு செல்லப்படும் போது மின்னணு வே பில்லின் பகுதி - ஏயில் குறிப்பிட்டுள்ள சென்று சேரும் இடத்தை கணக்கில் கொண்டு கையாளப்படும் .

    -----------


    

    
    (Release ID: 1523962) Visitor Counter : 73
    
    
      Read this release in: English
    
    
    

*