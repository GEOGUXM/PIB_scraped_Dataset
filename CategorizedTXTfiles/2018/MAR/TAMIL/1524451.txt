      நிலக்கரி அமைச்சகம்

      மின்சாரத்துறைக்கான நிலக்கரி கொள்முதலில் 7.2 சதவீத வளர்ச்சி
      Posted On: 14 MAR 2018 5:57PM by PIB Chennai


    நடப்பாண்டு 2017-18- ல் மின்சாரத்துறைக்கான நிலக்கரி அடிப்படையிலான மின்சார உற்பத்தி நிலையங்களில் தேவைக்கேற்ப நிலக்கரி கொள்முதல் வளர்ச்சி 7.2 சதவீதமாக உள்ளது . மின்சாரத்துறை கணிப்பின்படி , நிலக்கரி அடிப்படையிலான மின்சார உற்பத்தியின் வளர்ச்சி நடப்பாண்டிலும் , அடுத்த நான்கு ஆண்டுகளுக்கும் 5.4 சதவீதம் முதல் 5.7 சதவீதமாக இருக்கும் .


    மாற்று எரிசக்தி ஆதாரமாக மத்திய அரசு புதுப்பிக்கத்தக்க எரிசக்தி இலக்கை 2022 ஆம் ஆண்டுக்குள் 175 ஜிகாவாட்டாக நிர்ணயித்துள்ளது . இதில் 100 ஜிகாவாட் சூரிய ஒளியிலிருந்தும் 60 ஜிகாவாட் காற்றிலிருந்தும் , உயிரி மின்சாரத்தின் மூலம் 10 ஜிகாவாட் மற்றும் சிறிய நீர்மின்நிலையங்களிலிருந்து 5 ஜிகாவாட் மின்சாரமும் பெற முடிவு செய்யப்பட்டுள்ளது . இதுவரை பல்வேறு புதுப்பிக்கத்தக்க எரிசக்தி திட்டங்கள் அமல்படுத்தப்பட்டதன் மூலம் 2018 ஜனவரி 31 ஆம் தேதிவரை காற்றிலிருந்து 32.88 ஜிகாவாட் , சூரிய ஆற்றலிலிருந்து 18.45 ஜிகாவாட்டும் , உயிரி மின்சாரம் மூலம் 8.53 ஜிகாவாட்டும் , சிறிய நீர்மின் நிலையங்களிலிருந்து 4.45 ஜிகாவாட் மின்சாரம் என மொத்தம் 64.31 ஜிகாவாட் மின்சார இலக்கு எட்டப்பட்டுள்ளது . எனினும் , மின்சார உற்பத்தியில் குறைந்த அல்லது நடுத்தர காலம் வரை நிலக்கரியே அதிகம் பயன்படும் .


    இந்தத் தகவலை மத்திய ரயில்வே மற்றும் நிலக்கரித் துறை அமைச்சர் திரு பியூஷ்கோயல் மக்களவையில் கேள்வி ஒன்றுக்கு எழுத்து மூலம் அளித்த பதிலில் தெரிவித்துள்ளார் .


    மேலும் விவரங்களுக்கு www.pib.nic.in இணையதளத்தில் பார்க்கவும்


    

    
    (Release ID: 1524451) Visitor Counter : 21
    
    
      Read this release in: English , Urdu