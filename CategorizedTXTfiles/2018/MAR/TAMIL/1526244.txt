      சுகாதாரம் மற்றும் குடும்ப நலத்துறை அமைச்சகம்

      மருத்துவக் கல்லூரிகளில் காலியாகவுள்ள இடங்கள்
      Posted On: 23 MAR 2018 3:55PM by PIB Chennai


    அகில இந்திய மருத்துவ கவுன்சில் வழங்கியுள்ள தகவலின்படி 2017-18ம் கல்வி ஆண்டில் 437 மருத்துவ பட்டப்படிப்பு இடங்கள் காலியாகவுள்ளன. மருத்துவ பட்டப்படிப்பு கல்வி விதிமுறைகள் 1997-ன்படி


    மத்திய சுகாதாரம் மற்றும் குடும்ப நலத்துறை அமைச்சகத்தின் கீழ் வரும் பொது சுகாதார சேவைகள் இயக்குனரகம் அகில இந்திய ஒதுக்கீட்டில் 15% இடங்களை நிரப்புவதற்கான உரிமையை பெற்றுள்ளது. அகில இந்திய ஒதுக்கீட்டிற்கு இடம் அளிக்கும் மாநிலங்கள், மத்திய அரசின் மருத்துவக் கல்வி நிறுவனங்கள், நாடாளுமன்ற சட்டத்தின் அடிப்படையில் நிறுவப்பட்ட பல்கலைக்கழகங்கள் மற்றும் நிகர்நிலை பல்கலைக்கழங்கள் ஆகியவற்றிலிருந்து இந்த அகில இந்திய ஒதுக்கீடு பெறப்படுகிறது.


    ஒருவேளை, இந்த அகில இந்திய ஒதுக்கீடு (15%) இடங்கள், கல்லூரியில் சேருவதற்கான காலக்கெடு முடிந்த பிறகும் நிரப்பப்படாமல் இருந்தால் அவை சம்பந்தப்பட்ட மாநிலங்களுக்கு ஒதுக்கீடு செய்யப்படுகிறது. பொது கலந்தாய்வு முறையில் நடத்தப்படும் மருத்துவ படிப்புக்கான சேர்க்கை வழிமுறைகள் இதற்கென நிறுவப்பட்டுள்ள காலக்கெடுவுக்குள் முடிக்கப்பட வேண்டும் என்று நிர்ணயிக்கப்பட்டுள்ளது. இதன் அடிப்படையில் மருத்துவக் கல்விக்கான சேர்க்கை ஆகஸ்ட் மாதம் 31-ம் தேதிக்கு பிறகு எந்த நிலையிலும் அனுமதிக்கப்படுவதில்லை. இதனால் தகுதி மற்றும் நுழைவுத் தேர்வு 2018-க்கு முன்னதாக இந்த


    தேர்வில் ஏற்கனவே தேர்ச்சி பெற்றவர்கள் காலியிடங்களில் சேர அனுமதிக்கப்படுவதில்லை.


    மத்திய சுகாதார மற்றும் குடும்ப நலத்துறை இணையமைச்சர் திரு. அஸ்வினி குமார் சவுபே கேள்வி ஒன்றுக்கு எழுத்து மூலம் அளித்த பதிலில் இதனைத் தெரிவித்துள்ளார்

    
    
    (Release ID: 1526244) Visitor Counter : 27
    
    
      Read this release in: English