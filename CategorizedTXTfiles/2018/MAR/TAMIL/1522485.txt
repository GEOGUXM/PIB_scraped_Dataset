      குடியரசுத் துணைத் தலைவர் செயலகம்

      யோகா, நவீன உலகுக்கு இந்தியா வழங்கும் விலைமதிப்பில்லாத வெகுமதி – குடியரசுத் துணைத் தலைவர்
      Posted On: 03 MAR 2018 7:24PM by PIB Chennai


    யோகா பயிற்சி உடல் , மனது , ஆன்மீகம் ஆகிய பல முனைகளில் முழுமையான நன்மை அளிக்கக் கூடியது என்று குடியரசுத் துணைத் தலைவர் திரு . எம் . வெங்கையா நாயுடு கூறியிருக்கிறார் . உத்தரகாண்ட் மாநிலம் ரிஷிகேஷில் உள்ள பர்மார்த் நிகேதனில் சர்வதேச யோகா விழாவின் தொடக்க நிகழ்ச்சியில் அவர் பேசினார் .


    யோகாவின் அறிவியல் காலம் குறிக்க முடியாத தொன்மையானது என்று குடியரசுத் துணைத் தலைவர் தெரிவித்தார் . இருப்பினும் அதன் மூலம் கிடைக்கும் ஞானம் நமது நாழ்க்கையை சிறப்பாகவும் , ஆரோக்கியமாகவும் , மகிழ்ச்சியாகவும் வாழ பேருதவி செய்கிறது என்று அவர் கூறினார் . யோகாவின் ஒரு பிரிவான ஹதா யோகாவின் உடற்பயிற்சி வடிவம் , கி . பி .11 ஆம் நூற்றாண்டு வாக்கில் உருவானதாக தெரிவித்த அவர் , இந்த உடற்பயிற்சி உலகளவில் பல ஆண்டுகளாக முக்கியத்துவம் பெற்று வருகிறது என குறிப்பிட்டார் . இந்த ஞான பொக்கிஷத்தை உலகம் முழுவதும் பரப்ப வேண்டுமென்று நாம் உணர்ந்ததன் பயனாக , பழமையான யோகா இந்தியாவின் விலைமதிப்பில்லாத வெகுமதியாக நவீன உலகுக்கு வழங்கப்பட்டுள்ளது என்று அவர் தெரிவித்தார் .


    பர்மார்த் நிகேதனில் நடைபெறும் சர்வதேச யோகா விழா ஆற்றலின் உண்மையான சாட்சியாக உள்ளது என குடியரசுத் துணைத் தலைவர் தெரிவித்தார் . யோகாவின் புகழ் உலகம் முழுவதும் பரவியிருப்பதுடன் அதனுடைய ஆற்றல் உலகெங்கிலும் உள்ள மக்களை ஒன்று சேர்த்துள்ளது என அவர் கூறினார் .


    நவீன காலத்தின் உடல் ஆரோக்கியப் பிரச்சனைகளை சமாளிக்க நமது வாழ்க்கையின் ஒரு அங்கமாக யோகா திகழ வேண்டும் என்று குடியரசுத் துணைத் தலைவர் கூறினார் .

    
    
    (Release ID: 1522485) Visitor Counter : 45
    
    
      Read this release in: English