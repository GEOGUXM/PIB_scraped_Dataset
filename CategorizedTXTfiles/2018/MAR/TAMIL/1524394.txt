      பெண்கள் மற்றும் குழந்தை நலன் அமைச்சகம்

      போஷான் (பிரதமரின் முழுமையான ஊட்டச் சத்துக்கான முன்னடைவுத் திட்டம்) அபியான் செயற்குழு முதலாவது கூட்டம்
      Posted On: 13 MAR 2018 7:20PM by PIB Chennai


    வரலாற்றிலேயே முதலாவதாக இந்தியா ஊட்டச் சத்து அறிக்கையை அரசு வெளியிடவுள்ளது


    போஷான் அபியான் திட்டத்தின் கீழ் நடைபெறும் அனைத்து ஊட்டச் சத்து தொடர்பான செயல்பாடுகளுக்கும் உச்சநிலை அமைப்பான நிர்வாகக் குழு தனது முதலாவது கூட்டத்தை இன்று (13.3.2018) நடத்தியது . இதில் இந்த இயக்கத்தின் கால வரையறைத் திட்டம் இறுதி செய்யப்பட்டது . செயற்குழுக் கூட்டத்துக்கு மகளிர் , குழந்தைகள் மேம்பாட்டு அமைச்சக செயலாளர் திரு ராகேஷ் ஸ்ரீவஸ்தவா தலைமை தாங்கினார் . குழுக் கூட்டத்தில் கீழ் கண்ட முடிவுகள் எடுக்கப்பட்டன .

     1. விரிவான ஆய்வுக்கு பிறகு மத்திய அரசு ஒவ்வொரு ஆண்டும் இந்தியா ஊட்டச்சத்து அறிக்கையை வெளியிடும் .
     2. இந்த ஆண்டு அம்பேத்கார் ஜெயந்தி ( ஏப்ரல் 14) நிகழ்ச்சியின்போது நாட்டில் உள்ள அனைத்து கிராமப் பஞ்சாயத்துக்களும் கூடி சுகாதாரம் மற்றும் தூய்மை பிரச்சினைகளுடன் சேர்த்து ஊட்டச்சத்து விஷயங்கள் , அவற்றின் அமலாக்கம் குறித்தும் விவாதிக்கும் . அனைத்துகிராமப் பஞ்சாயத்துக்களும் குழந்தைகளின் எடையை கண்டறிந்து அங்கன்வாடி மையங்களில் அவற்றை காட்சியாக வைக்க வேண்டும் .
     3. இதர நாடுகளின் ஊட்டச்சத்து நடைமுறைகளை கண்மூடித்தனமாக கடைப்பிடிப்பதற்கு பதிலாக நாட்டில் வெற்றிகரமாக செயல்பட்ட வளர்ச்சிக் குறைவு , ரத்த சோகை , ஊட்டச்சத்துக் குறைவு போன்ற நடைமுறைகளை ஆராய்ந்து அவற்றில் சிறந்தவற்றை தேசிய நிலையில் கடைப்பிடித்தல் .
     4. சமுதாயத்தின் ஒதுக்கப்பட்ட பிரிவினருக்கு சிறப்புக் கவனம் செலுத்துவதற்காக அங்கன்வாடி அமைப்புக்கு வெளியே உள்ள மக்களின் விரிவான ஆய்வை மாவட்ட ஆட்சித் தலைவர்கள் நடத்த வேண்டும் .

    2017-18 ஆம் நிதியாண்டில் வளர்ச்சிக்குறைவு அதிகமுள்ள 315 மாவட்டங்கள் அடையாளம் காணப்பட்டுள்ளன . 2018 மார்ச் 15 ந்தேதி இந்த மாவட்டங்களுக்கான காணொலிக் காட்சி மூலமாக பூர்வாங்கப் பயிற்சி நடைபெறவுள்ளது . இந்த இயக்கத்தை முன்னெடுத்துச் செல்ல 2018 மார்ச் 20- ஆம் தேதி தேசிய கருத்தரங்கு ஒன்றுக்கு ஏற்பாடு செய்யப்பட்டு இருந்தது .


    போஷான் அபியான் திட்டத்தின் பகுதியாக மாநிலங்கள் / யூனியன் பிரதேசங்கள் கீழ்க்கண்ட நடவடிக்கைகளை மேற்கொள்ள வேண்டும் .

      * மாநில / யூனியன் பிரதேச நிலையில் ஒருமுகப்படுத்தும் செயல்திட்ட அமலாக்கம்
      * ஸ்மார்ட் போன்கள் , டேபிளட் கணிணி , வளர்ச்சி கண்காணிப்பு கருவிகள் ஆகியவற்றை கொள்முதல் செய்தல்
      * ஐசிபிஎஸ் – சிஏஎஸ் ( பொது செயலி மென்பொருள் )
      * ஐஎல்ஏ ( படிப்படியான உயர்வு கற்றல் அணுகுமுறை ) மற்றும் சிபிஇ ( சமுதாய அடிப்படை நிகழ்வுகள் ) ஆகியவற்றை அமல்படுத்துதல்

    போஷான் அபியான் திட்டம் ராஜஸ்தான் மாநிலம் ஜூன்ஜூனுவில் 2018 மார்ச் 8 ம் தேதி தொடங்கி வைக்கப்பட்டது . இது நாடெங்கும் மக்கள் இயக்கம் எனப்பொருள்படும் ஜன் அன்டோலனாக மாற்றப்படும் . தேசிய ஊட்டச்சத்து இயக்கத்திற்கு 30.11.2017 அன்று ஒப்புதல் அளிக்கப்பட்டது . இதற்கென 2017-18 தொடங்கி மூன்றாண்டுகளுக்கு ரூ .9046.17 கோடி ஒதுக்கப்பட்டுள்ளது . அனைத்து மாநிலங்கள் மற்றும் யூனியன் பிரதேசங்கள் படிப்படியாகத் திட்டத்திற்கு இலக்காக்கப்படும் .


    திட்டத்தின் செயற்குழு ஒருங்கிணைப்பு மாதிரியில் பல்வேறு அமைச்சகங்களுடன் இணைந்து செயல்படும் .


    இந்தக்குழு முக்கிய கொள்கை வழிகாட்டுதல்களை வழங்குவதுடன் கீழ்க்கண்டவற்றை ஒருங்கிணைக்கப் பாடுபடும் .

     1. பல்வேறு திட்டங்களின் ஊட்டச்சத்து பகுதிகள்
     2. மகளிர் குழந்தைகள் மேம்பாட்டு அமைச்சகத்தின் ஐசிடிஎஸ் – சிஏஎஸ் , மற்றும் சுகாதார அமைச்சகத்தின் ஆர்சிஎச் இணையதளம் ஆகியவற்றை இணைத்து தகவல் பரிமாற்றம் காலக்கெடுவுடன் கூடிய திட்டச் செயலாக்கத்திற்கு உதவுதல்

    இந்த செயற்குழு கீழ்க்கண்ட செயல்பாடுகளை மேற்கொள்ளும் .

     1. விளைவுகளை ஆய்வு செய்தல் மற்றும் கொள்கை வடிவமைப்பில் இடைக்கால சரிபார்ப்புகளுக்கு ஆலோசனை கூறுதல்
     2. முக்கிய விளைவுகளை தொடர்ந்து கண்காணித்தல் ; பின்தங்கிய மாநிலங்கள் / யூனியன் பிரதேசங்களை ஆய்வு செய்து உதவி நடவடிக்கைகள் மேற்கொள்ளுதல்
     3. அனைத்து அமைச்சகங்களின் அனைத்து ஊட்டச்சத்து தொடர்பான பகுதிகள் அமலாக்கத்தை கண்காணித்து ஆய்வு செய்தல்
     4. அனைத்து அமைச்சகங்களின் அனைத்து ஊட்டச்சத்து தொடர்பான கால அடிப்படையிலான அறிக்கைகள் கேட்டு பெறுதல்
     5. மாநிலங்கள் / யூனியன் பிரதேசங்களின் ஊட்டசத்து நிலையை அவ்வப்போது ஆய்வு செய்தல் மற்றும் கொள்கை வழிகாட்டுதல் வழங்குதல்
     6. எஸ்எம்எஸ் முன்னெச்சரிக்கை உருவாக்குதல் மற்றும் உடனடி உள்ளுர் இடையீடுகளுக்கென அப்போதைக்கு அப்போதைய கண்காணிப்பு

    முக்கிய ஊட்டச்சத்து அணுகுமுறைகள் மற்றும் திட்டங்களில் சில : கூடுதல் ஊட்டச்சத்து, ஐஒய்சிஎஃப் (கைக்குழந்தை மற்றும் இளம் குழந்தைகள் உணவு ஊட்டுதல்) தடுப்பூசி போடுதல், உணவை வலுவூட்டுதல், வளரிளம் பருவத்தினர் ஊட்டச்சத்து, உணவை பன்முகப்படுத்துதல், பேறுகால ஆரோக்கியம் மற்றும் ஊட்டச்சத்து. போஷான் அபியான் திட்டத்தை ஜன் அன்டோலனாக மாற்றுவதற்கு நடத்தை மாற்ற தகவல் தொடர்பு முக்கியமான பகுதியாகும்.


    பல்வேறு மாநிலங்களின் தலைமைச் செயலாளர்கள் , பல்வேறு அமைச்சகங்களின் முதுநிலை அதிகாரிகள் இந்த கூட்டத்தில் பங்கேற்றனர். உணவு மற்றும் ஊட்டச்சத்து பாதுகாப்புக்கான ஒருங்கிணைப்பு வாரிய உறுப்பினர் டாக்டர் ஆர் சி பாண்டா, இந்தக் குழுவின் நிபுணத்துவ உறுப்பினர் ஆவார். வளர்ச்சிக் குறைவு அதிகம் காணப்படும் ஒன்பது மாவட்டங்களின் (பாகுரைச், ஷ்ராவஸ்டி, பால்ரம்பூர், பாஷ்சிமி, சிங்பும், சித்தார்த்த நகர், கோண்டா, சீத்தாப்பூர், கொப்பல், யாத்கிர்) ஆட்சித் தலைவர்கள் செயற்குழுவின் உறுப்பினர்களாக சேர்க்கப்பட்டுள்ளனர்.


    போஷான் அபியான் திட்டத்தின் கீழ் இந்தியாவின் ஊட்டச்சத்து சவால்களுக்கான தேசிய சபை நித்தி ஆயோக்கின் துணைத் தலைவர் தலைமையில் அமைக்கப்பட்டது . இந்த சபை ஆறு மாதத்திற்கு ஒருமுறை பிரதமருக்கு அறிக்கை சமர்ப்பிக்கும். தேசிய சபையின் உறுப்பினர் அமைப்பாளராக உள்ள மகளிர் குழந்தைகள் மேம்பாட்டுத்துறைச் செயலாளர் முறைப்படி நித்தி ஆயோக் துணைத்தலைவரிடம் தேசிய சபையின் கூட்டத்தை கூட்டுமாறு கேட்டுக் கொள்வார்.

    
    
    (Release ID: 1524394) Visitor Counter : 1444
    
    
      Read this release in: English
    
    
    

6.