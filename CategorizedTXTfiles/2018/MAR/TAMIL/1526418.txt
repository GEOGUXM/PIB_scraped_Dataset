      கலாசாரத்துறை அமைச்சகம்

      இரண்டாண்டுகளுக்கு ஒரு முறை நடக்கும் வரைகலை அச்சுத்துறை சர்வதேசக் கண்காட்சி இந்தியாவில் முதன் முதலாக புதுதில்லியில் தொடங்கியது
      Posted On: 25 MAR 2018 8:02PM by PIB Chennai


    தேசிய கலை அமைப்பான லலித் கலா அகாடமி ஏற்பாடு செய்திருந்த முதலாவது சர்வதேச அச்சுத்துறை கண்காட்சியில் 17 நாடுகள் பங்கேற்றன . “ பிரிண்ட் இந்தியா 2018” என்ற இந்த கண்காட்சியின் தலைமை விருந்தினராக புகழ்பெற்ற ஓவியக் கலை நிபுணர் திரு ஷக்தி பர்மன் கலந்து கொண்டார் .


    இந்த நிகழ்ச்சியில் மத்திய கலாச்சாரம் ( தனிப்பொறுப்பு ) மற்றும் சுற்றுச்சூழல் , வனம் மற்றும் பருவ நிலை மாற்றத்துறை இணையமைச்சர் டாக்டர் மகேஷ் சர்மாவின் செய்தி வாசிக்கப்பட்டது . வரைகலை அச்சுத் துறையில் தேசிய அளவிலும் , சர்வதேச அளவிலும் புதிய கலை போக்குகளை கண்டறியும் வகையில் இந்தக் கண்காட்சி நடத்தப்படுவதாக டாக்டர் மகேஷ் சர்மா கூறியுள்ளார் . சமுதாயத்தில் அச்சுத்துறையின் பங்கு பற்றி நேரடியாகவும் , சித்தாந்த ரீதியிலும் கருத்துக்களை உருவாக்கும் மறைமுக விளைவுகளை இக் கண்காட்சி ஏற்படுத்தும் என அவர் கூறியுள்ளார் .


    கலாச்சாரத்துறை அமைச்சர் தமது செய்தியில் , “ இளைஞர்களின் விருப்பங்கள் , மனித வளத்தின் ஆற்றல் , தொன்மை வாய்ந்த இந்தியாவின் செழுமையான சமூக , கலாச்சார பன்முகத்தன்மை ஆகியவற்றின் மீது பிரதமர் திரு நரேந்திர மோடியின் விரிவான தொலைநோக்கு கட்டமைக்கப்பட்டுள்ளது . கலையின் தற்போதைய போக்குகள் பற்றி நமக்கு விழிப்புணர்ச்சியை ஏற்படுத்தும் விதமாக கண்காட்சியில் இடம்பெற்றுள்ள அழகிய ஓவியங்கள் மற்றும் கலைப்பொருட்கள் லலித் கலா அகாடமியின் பங்களிப்பையும் அதன் சிறப்பான முயற்சியையும் விளக்கும் விதமாக அமைந்துள்ளதை நான் பாராட்டுகிறேன் . இந்தக் கண்காட்சியின் மூலம் தற்காலக் கலைஞர்களை ஊக்குவிக்கும் வகையில் ஆதரவு வழங்குவதற்காகவும் , எதிர்காலத்திற்காக அரிய நிகழ்வை உருவாக்குவதற்காகவும் , லலித் கலா அகடாமியின் நிர்வாகி திரு டி எஸ் கிருஷ்ண செட்டியை நான் வாழ்த்துகிறேன் ” என்று தெரிவித்துள்ளார் .


    -----

    
    
    (Release ID: 1526418) Visitor Counter : 43
    
    
      Read this release in: English