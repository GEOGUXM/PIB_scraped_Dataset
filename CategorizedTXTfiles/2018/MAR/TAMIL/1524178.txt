      தொழிலாளர் மற்றும் வேலைவாய்ப்பு அமைச்சகம்

      காலாண்டு வேலைவாய்ப்பு ஆய்வறிக்கை (2017 ஜூலை – செப்டம்பர்)
      Posted On: 12 MAR 2018 5:58PM by PIB Chennai


    2016 ஏப்ரல் முதல் தொழிலாளர் அமைப்பு விவசாயமற்ற தொழில்துறைகளில் உற்பத்தி , கட்டுமானம் , வர்த்தகம் , போக்குவரத்து , கல்வி , சுகாதாரம் , உபசரிப்பு & உணவு விடுதி , ஐ . டி ./ பி . பீ . ஓ . ஆகிய எட்டு துறைகளில் அடுத்தடுத்த காலாண்டுகளில் வேலைவாய்ப்பில் ஏற்படும் மாற்றங்களை அளவிடும் நோக்கத்துடன் தொழிலாளர் அமைப்பு காலாண்டு வேலைவாய்ப்பு ஆய்வை நட்த்துகிறது . 10 அல்லது அதற்கும் கூடுதலாக பணியாளர்களைக் கொண்ட நிறுவனங்களில் இந்த ஆய்வு மேற்கொள்ளப்படுகிறது . ஆறாவது பொருளாதார கணக்கெடுப்பின்படி இந்த எட்டு துறைகளிலும் 10 அல்லது அதற்கும் கூடுதலான பணியாளர்களைக் கொண்ட நிறுவனங்கள் ( அமைப்பு சார்ந்தவை ) 81% வேலை வாய்ப்பை அளிக்கின்றன .


    2016 ஏப்ரல் 1 ம் தேதியின்படி இந்த 8 தேர்ந்தெடுக்கப்பட்ட துறைகளின் மொத்த கணிக்கப்பட்ட வேலைவாய்ப்பு 205.22 லட்சம் என முதல் ஆய்வு முடிவுகள் தெரிவித்தன . இரண்டாவது காலாண்டு வேலைவாய்ப்பு ஆய்வின் இரண்டாவது அறிக்கை முதல் ஆறாவது காலாண்டு வரை நிலையான நேர்மறை மாற்றம் இருப்பது தெரியவந்தது . முதல் காலாண்டை விட இரண்டாவது காலாண்டில் எதிர்பார்க்கப்படும் வேலைவாய்ப்பு 77 ஆயிரம் கூடுதலாக இருப்பது , மூன்றாவது ஆய்வில் 32 ஆயிரம் , நான்காவது ஆய்வில் 1.22 லட்சம் , ஐந்தாவது ஆய்வில் 1.55 லட்சம் மற்றும் ஆறாவது ஆய்வில் 64 ஆயிரம் கூடுதலாக உள்ளது .


    நடப்பு ஏழாவது காலாண்டு வேலைவாய்ப்பு ஆய்வு அறிக்கையில் மீண்டும் ஒருமுறை முந்தைய காலாண்டு அதாவது 2017 அக்டோபர் 1 ம் தேதியை விட 1.36 லட்சம் பணியாளர்கள் கூடுதலாக இருப்பது தெரியவந்துள்ளது .


    1.36 லட்சம் என்ற மொத்த வேலைவாய்ப்பு கணிப்பில் ஏற்பட்டுள்ள மாற்றத்தில் மகளிர் பணியாளர்களின் எண்ணிக்கையில் உள்ள மாற்றம் 74 ஆயிரமாகவும் ஆண்களின் எண்ணிக்கை 62 ஆயிரமாகவும் உள்ளது . வழக்கமான பணியாளர்களின் எண்ணிக்கையிலும் குறிப்பிடத்தக்க நேர்மறை மாற்றம் 65 ஆயிரமாகவும் , இதற்கு அடுத்தபடியாக ஒப்பந்த மற்றும் தற்காலிக பணியாளர்களின் எண்ணிக்கையிலான நேர்மறையான மாற்றம் முறையே 44 ஆயிரம் மற்றும் 23 ஆயிரமாகவும் உள்ளன .


    --------

    
    
    (Release ID: 1524178) Visitor Counter : 39
    
    
      Read this release in: English