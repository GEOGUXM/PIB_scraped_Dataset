      சாலைப் போக்குவரத்து மற்றும் நெடுஞ்சாலைத்துறை அமைச்சகம்

      பாரத்மாலா திட்டம்
      Posted On: 15 MAR 2018 3:22PM by PIB Chennai


    பாரத்மாலா பரியோஜனா (BMP) முதல் கட்ட திட்டத்திற்கான முதலீட்டு ஆலோசனைக்கு மத்திய அமைச்சரவை 24.10.2017 அன்று ஒப்புதல் அளித்தது . ஓ - டி ( தொடங்கும் இடம் – முடியும் இடம் ) பற்றிய விரிவான ஆய்வு , சரக்குப் போக்குவரத்து நன்மைகள் , ஜியோ மேப்பிங் மூலம் அடையாளம் காணப்பட்ட அடிப்படை கட்டமைப்பு வசதிகளில் இடைவெளி சரிபார்ப்பு அடிப்படையிலும் , விண்வெளி ப் பயன்பாடுகள் மற்றும் புவியியல் தகவல்களுக்கான பாஸ்கராச்சார்யா கல்விக்கழகத்திடமிருந்தும் (BISAG) மற்ற பிற இடங்களிலிருந்தும் பெறப்பட்ட தகவலுடனும் நாடு முழுவதும் தொடர்புகளை மேம்படுத்தும் நோக்கத்துடன் பாரத்மாலா பரியோஜனா முதல் கட்டம் அமைந்துள்ளது .


    பாரத்மாலா பரியோஜனா முதல்கட்டம் பொருளாதார சாலைகள் , இணைப்புச் சாலைகள் , பல்வகை சாலைகள் , தேசியச் சாலைகள் பயன்பாட்டு மேம்பாடு , எல்லை மற்றும் சர்வதேச தொடர்புச் சாலைகள் , கடலோர மற்றும் துறைமுக தொடர்பு சாலைகள் , அதிவிரைவுச் சாலைகள் என ஆறு அம்சங்களைக் கொண்டுள்ளது . பாரத்மாலா பரியோஜனா திட்டங்கள் நிதி வசதியை பொறுத்து , பொது மற்றும் தனியார் துறை (PPP) பங்கேற்பு , [ கட்டுதல் , செயல்படுத்துதல், மாற்றியளித்தல் (பிஓடி – சுங்கம்) உத்தரவாதமான லாபம் ] மற்றும் பொறியியல் , கொள்முதல் , கட்டுமானம் ( இபிசி ) என்ற வகையில் செயல்படுத்தப்படும் .


    பாரத்மாலா பரியோஜனாவின் கீழ் நாடு முழுவரும் 28 பெரிய நகரங்களில் , வட்டச்சாலைகள் அமைப்பதற்கான ஆலோசனையும் அதில் இடம்பெற்றுள்ளது . என்எச் சரக்குப்போக்குவரத்து சாலையின் திறனை பயன்படுத்துவதன் மூலம் அடையாளம் காணப்பட்ட பொருளாதார சாலைகள் , தேசியச் சாலைகள் போன்றவற்றை அரசு அதிகரித்துள்ளது . இது போக்குவரத்து நெரிசலைப் பெருமளவு குறைக்க உதவும் .


    மக்களவையில் இன்று (15.3.2018) கேள்வி ஒன்றுக்கு எழுத்து மூலம் அளித்த பதிலில் சாலைப் போக்குவரத்து மற்றும் நெடுஞ்சாலைகள் துறை இணையமைச்சர் திரு மன்சுக்லால் மண்டாவியா இந்தத் தகவலை தெரிவித்தார் .


    ----

    
    
    (Release ID: 1524635) Visitor Counter : 187
    
    
      Read this release in: English , Urdu