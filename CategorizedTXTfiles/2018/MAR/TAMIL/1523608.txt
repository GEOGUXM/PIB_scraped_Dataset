      சுகாதாரம் மற்றும் குடும்ப நலத்துறை அமைச்சகம்

      மருத்துவ முறையில் கருக்கலைப்பு சட்ட முன்வடிவு
      Posted On: 09 MAR 2018 4:20PM by PIB Chennai


    பல்வேறு அமைச்சகங்களுடன் கலந்து ஆலோசித்த பிறகு மருத்துவ முறையில் கருவைக் கலைப்பதை அனுமதிக்கும் வரைவு சட்ட முன்வடிவு ( Medical Termination of Pregnancy (MTP) (Amendment) Bill, 2014 ) பொதுமக்களின் பார்வைக்காகப் பதிவேற்றம் செய்யப்பட்டது . அது குறித்த பொதுமக்களின் கருத்துகள் , பல்வேறு விவாதங்களில் உருவான பரிந்துரைகளின்படி மருத்துவ முறை கருக்கலைப்பு ( திருத்த ) சட்ட முன்வடிவு 2016 தயாரிக்கப்பட்டுள்ளது .


    இதன்படி , பாலியல் வன்முறைக்கு ஆளாகி கருவுற்றோர் கருவைக் கலைப்பதற்கான கால வரையறை 20 வாரங்கள் என்பதை 24 வாரங்கள் என உயர்த்தப்படுகிறது . அதே சமயம் குறைபாடுகளுடன் கரு வளரும்போது , கருக்கலைப்பதற்கான கால உச்ச வரம்பு தேவையில்லை என்றும் முடிவு செய்யப்பட்டுள்ளது .


    மத்திய சுகாதாரம் மற்றும் குடும்ப நலத் துறை இணையமைச்சர் திரு . அஸ்வினி குமார் சவுபே மக்களவையில் இன்று ( மார்ச் 9) எழுத்துமூலம் அளித்த பதிலில் தெரிவித்துள்ளார் .


    *****

    
    
    (Release ID: 1523608) Visitor Counter : 40
    
    
      Read this release in: English