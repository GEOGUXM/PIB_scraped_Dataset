      சாலைப் போக்குவரத்து மற்றும் நெடுஞ்சாலைத்துறை அமைச்சகம்

      சுகத் யாத்ரா செயலியையும் நெடுஞ்சாலை பயன்படுத்துவோருக்கான இலவச அவசர தொலைபேசி சேவையையும் திரு நிதின் கட்கரி தொடங்கி வைக்கிறார்
      Posted On: 06 MAR 2018 12:38PM by PIB Chennai


    சுகத் யாத்ரா செயலியையும் நெடுஞ்சாலை பயன்படுத்துவோருக்கான இலவச அவசர தொலைபேசி சேவையையும் புதுதில்லியில் நாளை (7.3.2018) மத்திய சாலைப் போக்குவரத்து, நெடுஞ்சாலைகள், கப்பல் போக்குவரத்து, நீர் ஆதாரங்கள், நதிகள் மேம்பாடு, கங்கை புத்துயிரூட்டல் துறை அமைச்சர் திரு நிதின் கட்கரி தொடங்கி வைக்கிறார் .


    சுகத் யாத்ரா மொபைல் செயலியை இந்திய தேசிய நெடுஞ்சாலைகள் ஆணையம் நெடுஞ்சாலை பயன்படுத்துவோருக்கு அதிகாரம் அளிப்பதற்காக உருவாக்கி உள்ளது . சாலையை பயன்படுத்துவோர் சாலையின் தரம் குறித்த தகவல்கள், சாலை விபத்து குறித்த அறிக்கை, சாலையில் உள்ள பள்ளம், படுகுழிகள் குறித்த அறிக்கை ஆகியவற்றை தாக்கல் செய்யும் வசதி இந்த செயலியில் உள்ளது.


    சுங்க வசூல் இடங்களில் எவ்வளவு நேரம் காத்திருக்க வேண்டியிருக்கும் என்பது குறித்த தகவல் இந்த செயலியில் கிடைக்கும் . மற்றும் சாலைகளில் பார்க்கத்தக்க முக்கிய இடங்கள் நெடுஞ்சாலை தங்குமிடங்கள் சிறிய தங்குமிடங்கள் போன்ற வசதிகள் குறித்த தகவலும் இந்த செயலியில் கிடைக்கும்.


    சாலையை பயன்படுத்துவோர் அவசர நிலைகள் குறித்து அல்லது நெடுஞ்சாலை குறித்த தகவல்கள் அளிப்பதற்கு 1033 என்ற இலக்கம் கொண்ட இலவச தொலைபேசி வசதி செய்து தரப்பட்டுள்ளது.


    மாநிலங்கள் , யூனியன் பிரதேசங்களின் ஒவ்வொரு மாவட்டத்திலும் குறைந்தது ஒரு மாதிரி ஓட்டுனர் பயிற்சி மையம் அமைக்கப்படும். இதற்கு மத்திய அமைச்சகத்தின் சார்பில் ரூ.1 கோடி நிதி உதவி வழங்கப்படும். இந்த திட்டத்தின்படி சம்பந்தப்பட்ட அமைப்புகள் இந்த தொகைக்கு சமமான தொகையை முதலீடு செய்ய வேண்டும். நாட்டில் கனரக மோட்டார் வாகனங்கள், இலகு ரக மோட்டார் வாகனங்கள் ஆகியவற்றுக்கான ஓட்டுனர் தேவையை சமாளிக்கவும், வேலைவாய்ப்பை உருவாக்கவும் இந்த திட்டம் வடிவமைக்கப்பட்டுள்ளது.


    ---

    
    
    (Release ID: 1522789) Visitor Counter : 65
    
    
      Read this release in: English