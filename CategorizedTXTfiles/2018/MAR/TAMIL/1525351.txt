      மனித வள மேம்பாட்டு அமைச்சகம்

      ஷெட்யூல்டு வகுப்பு, பழங்குடியின பெண்கள் உள்ளிட்ட மகளிரின் எழுத்தறிவுப் பிரச்சினைகளுக்கு மத்திய அரசின் பல்வேறு திட்டங்கள் மூலம் தீர்வு
      Posted On: 19 MAR 2018 5:41PM by PIB Chennai


    2011- ஆம் ஆண்டு மக்கள் தொகை கணக்கெடுப்பின்படி , ஷெட்யூல்டு வகுப்பினர் , பழங்குடியினர் பெண்கள் எழுத்தறிவு வீதம் , 7 வயதுக்கு அதிகமான குழுவினர் தொடர்பாக முறையே , 56.46 சதவீதம் மற்றும் 49.35 சதவீதமாக இருந்தது .


    இந்த எழுத்தறிவு வீதத்தை உயர்த்துவதற்கு வயது வந்தோர் கல்வி மற்றும் திறன் மேம்பாட்டுக்கென மத்திய அரசு திட்டமான சாக்ஷார் பாரத் திட்டம் 26 மாநிலங்கள் மற்றும் ஒரு யூனியன் பிரதேசத்தின் கிராமப்புறப் பகுதிகளில் உள்ள 410 மாவட்டங்களில் செயல்படுத்தப்படுகிறது . 2001 மக்கள்தொகை கணக்கெடுப்பின்படி , வயது வந்த பெண்கள் எழுத்தறிவு வீதம் 50 சதவீதத்திற்கு குறைவாக உள்ள மாவட்டங்கள் , இடதுசாரி தீவிரவாதம் பாதித்த மாவட்டங்கள் இத்திட்டத்திற்கு தெரிவு செய்யப்படுகின்றன . மகளிர் மற்றும் இதர வாய்ப்பு வசதிகளற்ற குழுவினருக்கு திட்டம் தனிக்கவனம் செலுத்துகிறது .


    மேலும் , மத்திய அரசு உதவி திட்டமான , சர்வ சிக்ஷா அபியான் திட்டமும் , 6 முதல் 14 வயது வரையிலான குழுவினர் அனைவருக்கும் தொடக்கக்கல்வி அளிப்பதற்கு 2009- இலவச மற்றும் கட்டாயக் கல்வி உரிமைச் சட்டத்துடன் இணைந்து , இதற்கென செயல்படுகிறது .


    மக்களவையில் இன்று (19.03.2018) கேள்வி ஒன்றுக்கு எழுத்து மூலம் அளித்த பதிலில் மத்திய மனித வள மேம்பாட்டுத் துறை இணையமைச்சர் திரு . உபேந்திர குஷ்வாகா இத்தகவலை தெரிவித்தார் .


    --------

    
    
    (Release ID: 1525351) Visitor Counter : 36
    
    
      Read this release in: English