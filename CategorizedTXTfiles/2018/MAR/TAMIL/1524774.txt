      குடியரசுத் துணைத் தலைவர் செயலகம்

      நீடித்த வளர்ச்சிக்கு அமைதி தேவை: குடியரசுத் துணைத் தலைவர்
      Posted On: 15 MAR 2018 7:01PM by PIB Chennai


    “நீடித்த வளர்ச்சிக்கு அமைதியான நிலை மிகவும் தேவைப்படுகிறது” என்று குடியரசுத் துணைத் தலைவர் திரு. எம். வெங்கைய நாயுடு வலியுறுத்தினார். நாகாலாந்து முதலமைச்சர் திரு. நெய்பூ ரியோ மற்றும் அவரது அமைச்சர்களை அவர் இன்று (மார்ச் 15) சந்தித்துப் பேசினார்.


    “வளர்ச்சியில் கவனம் செலுத்துவதைப் பதற்றமான நிலைகள் சிதைக்கின்றன. எனவே, நாகாலாந்து மாநிலத்தில் அமைந்துள்ள புதிய அரசு மாநிலத்தில் பல்வேறு பிரிவினரிடையில் உள்ள பதற்றமான சூழ்நிலையைத் தணிக்க வேண்டும். அதற்காக மாநில அரசு மக்கள் அனைவரது விருப்பங்களைப் பூர்த்தி செய்ய வேண்டும்.


    வளர்ச்சி மட்டுமே மிக முக்கியமான குறிக்கோளாக இருக்க வேண்டும். அதற்கான பணி மக்களில் கடைசி மனிதரையும் சென்றடையவேண்டும்.


    மத்திய அரசுடன் மாநில அரசு இணக்கமான உறவைப் பேணவேண்டும். அப்போதுதான் மத்திய அரசின் திட்டங்களை முழுமையாகப் பயன்படுத்த இயலும். எனவே, மத்திய அரசுடன் இணைந்து செயல்படுங்கள்.


    நாகாலாந்து பிற பகுதிகளை விட சமூக பொருளாதார நிலைகளில் வித்தியாசமான மாநிலமாகும். எனவே, மாநிலத்தின் அனைத்துத் தரப்பு மக்களையும் தேசிய நீரோட்டத்தில் இணைக்க அரசு முயற்சிகளை எடுக்க வேண்டும்” என்றார் வெங்கைய நாயுடு.


    ***

    
    
    (Release ID: 1524774) Visitor Counter : 22
    
    
      Read this release in: English