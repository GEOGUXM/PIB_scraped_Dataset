      பெருநிறுவனங்கள் விவகாரங்கள் அமைச்சகம்

      இந்திய திவால் வாரியம், 2018 ஒழுங்குமுறைச் சட்ட வரைவு குறித்து கருத்துக்களை வரவேற்கிறது.
      Posted On: 08 MAR 2018 11:24AM by PIB Chennai


    ஒழுங்கு முறைக்கான நடைமுறை என்ற தலைப்பில் கருத்துக்களை 2018 மார்ச் 31-க்குள் feedback@ibbi.gov.in என்ற மின்னஞ்சல் முகவரிக்கு அனுப்பலாம் .


    2016-ம் ஆண்டின் திவால் சட்டம் நவீன பொருளாதார சட்டமாகும். அதன் சட்டத்தின் 240-வது பிரிவு இந்திய திவால் வாரியத்திற்கு பின்வரும் நிபந்தனைகள் மற்றும் விதிமுறைகளுக்கேற்ப ஒழுங்குப்படுத்தும் அதிகாரத்தை வழங்கியுள்ளது.


    அ . சட்டத்தின் ஷரத்துக்களை நடைமுறைப்படுத்துவது,


    ஆ .சட்டம் மற்றும் விதிமுறைகளை தொய்வின்றி செயல்படுத்துவது, இ. அரசிதழில் அதனை வெளிப்படையாக அறிவிப்பது,


    ஈ . 30 நாட்களுக்குள் நாடாளுமன்றத்தின் இரு அவைகளிலும் தாக்கல் செய்வது.


    விதிமுறைகளை உருவாக்குவதற்கு இந்திய திவால் வாரியம் வெளிப்படையான ஆலோசனை நடைமுறைகளை வகுத்துள்ளது . ஒழுங்குபடுத்தும் நடைமுறைகளைத் தொடர்புடையவர்களின் கருத்தைச் செம்மையாக கேட்டறிய திவால் வாரியம் முடிவு செய்துள்ளது. பொதுவாக இந்த நடைமுறைகள் பணிக்குழு வரைவை உருவாக்குவதிலிருந்து தொடங்கும். அதன் பின்னர் இந்த வரைவு விதிமுறைகளை பொதுமக்களுக்கு வெளியிட்டு திவால் வாரியம் கருத்துக்களை கேட்கும். சம்பந்தப்பட்டவர்களிடம் சில வட்ட மேஜை கூட்டங்களை நடத்தி விவாதிக்கும் இந்திய திவால் வாரியத்தின் நிர்வாகக் குழு விதிமுறைகளை இறுதி செய்வதுடன் நடைமுறை முடிவுக்கு வரும். அதன் பின்னர் திவால் வாரியம் அதை அறிவிக்கையாக வெளியிடும். இந்த நடைமுறையால் உண்மையான நிலை என்ன என்பது தெரிய வருவதுடன், ஜனநாயக முறையில் அதனைக் கண்டறிந்து விதிமுறைகளை சிறப்பாகவும், செழுமையாகவும் தற்போதைய சூழலுக்கு ஏற்றதாகவும், சட்டத்தின் நோக்கத்தை நிறைவேற்றக் கூடியதாகவும் வகுக்க முடியும்.


    சட்டத்தின் ஒழுங்குமுறை கட்டமைப்பை வகுப்பதில் பொதுமக்களின் ஆலோசனைகள் முக்கிய பங்கை வகிக்கின்றன . பொதுமக்களின் பங்கேற்பு, குறிப்பாக விதிமுறைகளால் பாதிக்கப்பட்டவர்கள் மற்றும் ஆர்வம் கொண்டவர்கள் தரும் ஆலோசனைகள் மற்றும் தெரிவிக்கும் கருத்துக்கள், விதிமுறைகளை செழுமைப்படுத்த பேருதவி செய்யும்.


    சட்டத்தின் விதிமுறைகளை வகுப்பதற்கும் , அதனைச் செயல்படுத்தும் நடைமுறையை உருவாக்குவதற்கும் உப பிரிவுகள் மிகவும் முக்கியத்துவம் வாய்ந்தவை என்பதால் இந்திய திவால் வாரியம் சம்பந்தப்பட்டவர்களிடம் கருத்துக்களை கேட்க விழைந்துள்ளது. சட்டத்தின் 191-வது (1) (எஸ்) பிரிவு விதிமுறைகளை வகுப்பதற்குரிய காரணியை குறிப்பிட, அவற்றை வெளியிடுவதற்கு முன்பு பொதுமக்களின் ஆலோசனையை வாரியம் கேட்கிறது.


    சித்தாந்தத்தையும் , சட்டத் தேவையையும் இணைத்து, பொதுமக்களிடம் ஆலோசனை நடத்தி, விதிமுறைகளை உருவாக்கும் நடைமுறையை மேற்கொள்ள இந்திய திவால் வாரியம் இந்த முயற்சியை எடுத்துள்ளது. இதன் அடிப்படையில் இந்திய திவால் வாரியம் , 2018 ஒழுங்குமுறை சட்ட வரைவு குறித்து பொதுமக்களிடமிருந்து கருத்துக்களை வரவேற்கிறது. சட்டத்தின் வரைவுக்கு www.ibbi.gov.in . என்ற இணையத் தளத்தை அணுகவும் .


    ஒழுங்கு முறைக்கான நடைமுறை என்ற தலைப்பில் கருத்துக்களை 2018 மார்ச் 31-க்குள் feedback@ibbi.gov.in என்ற மின்னஞ்சல் முகவரிக்கு அனுப்பலாம் .


    

    
    (Release ID: 1523381) Visitor Counter : 65
    
    
      Read this release in: English , Hindi