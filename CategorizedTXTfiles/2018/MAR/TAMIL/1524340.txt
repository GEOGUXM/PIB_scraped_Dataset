      சிறுபான்மையினர் நலன் அமைச்சகம்

      சிறுபான்மை வகுப்பைச் சேர்ந்த மாணவர்களுக்கு இலவச பயிற்சி மற்றும் தொடர்பான திட்டங்கள்
      Posted On: 14 MAR 2018 2:33PM by PIB Chennai


    மத்திய சிறுபான்மையினர் நலத்துறை அமைச்சகம் நாடுமுழுவதும் சிறுபான்மை வகுப்பைச் சேர்ந்த மாணவர்களுக்கு இலவச பயிற்சி மற்றும் தொடர்பான திட்டங்களை செயல்படுத்தி வருகிறது. மத்திய மற்றும் மாநில அரசு, பொதுத்துறை நிறுவனங்கள், வங்கிகள் மற்றும் காப்பீட்டு நிறுவனங்கள் உள்ளிட்டவைகளில் காலிப் பணியிடங்களுக்கு நடத்தப்படும் போட்டித் தேர்வுகள் மற்றும் தொழில்நுட்ப மற்றும் தொழில் படிப்புகளில் சேர்வதற்கான நுழைவுத் தேர்வுகள் ஆகியவற்றிற்காக மாணவர்கள் தங்களை தயார்ப்படுத்திக் கொள்ள இந்தப் பயிற்சி வழங்கப்படுகிறது.


    இத்திட்டத்தின்படி, நாடு முழுவதும் 158 பயிற்சி நிறுவனங்களுடன் ஒப்பந்தம் மேற்கொள்ளப்பட்டுள்ளன.


    இத்திட்டத்தின் கீழ், 2 ஆண்டுகள் உண்டு உறைவிட பயிற்சித் திட்டம் 10 மாநிலங்களில் அறிவியல் பாடத்திட்டத்தில் பயிலும் மருத்துவம் மற்றும் பொறியியல் நுழைவுத் தேர்வுக்கு தயாராகும் 11 மற்றும் 12 ஆம் வகுப்பு சிறுபான்மையின மாணவர்களுக்காக சோதனை முறையில் செயல்படுத்தப்பட்டுள்ளது.


    இந்த பயிற்சி திட்டத்தின்படி, பயனாளிகளுக்கு தேர்ந்தெடுக்கப்பட்ட பயிற்சி நிறுவனத்தில் தங்கிப் படிப்பதற்கான வசதிகள் செய்யப்பட்டுள்ளன, மற்றும், விடுதிவசதியற்ற பயிற்சித் திட்டங்களின் கீழ் பயன்பெறுவோருக்கு மாதம் 2,500 ரூபாய் உதவித்தொகை வழங்கப்படுகிறது.


    மத்திய சிறுபான்மை நலத்துறை அமைச்சர் திரு முக்தார் அப்பாஸ் நக்வி, மக்களவையில் இன்று கேள்வி ஒன்றுக்கு எழுத்து மூலம் அளித்த பதிலில் இத்தகவலைத் தெரிவித்துள்ளார்.


    மேலும் விவரங்களுக்கு www.pib.nic.in இணையதளத்தில் பார்க்கவும்

    
    
    (Release ID: 1524340) Visitor Counter : 38
    
    
      Read this release in: English