      சுற்றுச்சூழல் மற்றும் வனத்துறை அமைச்சகம்

      மார்ச் 24 பூமி நேரத்தில் மின் விளக்குகளை அணைத்து வைக்க மக்களுக்கு டாக்டர் ஹர்ஷ் வர்தன் வேண்டுகோள்
      Posted On: 23 MAR 2018 2:50PM by PIB Chennai


    “ நாளை 2018 மார்ச் 24ம் தேதி பூமி நேரம் கொண்டாடும் தருணத்தில், நான் எனது அலுவலகம் மற்றும் வீட்டில் இரவு 8.30 முதல் 9.30 வரை தேவையில்லாத அனைத்து விளக்குகளையும் அணைத்து இயற்கை இழப்புக்கு எதிரான செயலுக்கு ஆதரவு அளிப்பேன். இதை நீங்களும் செய்ய வேண்டும் என வலியுறுத்துகிறேன்”. நாளை பூமி நேரம் கொண்டாட்டத்தைக் குறிக்கும் வகையில் இரவு 8.30 முதல் 9.30 மணி வரை தேவையில்லாத மின்விளக்குகளை அணைத்து வைக்க கோரிக்கை விடுத்துள்ள மத்திய சுற்றுச்சூழல், வனம் மற்றும் பருவ நிலை மாற்றத்திற்கான அமைச்சர் டாக்டர் ஹர்ஷ் வர்தன், இதற்காக உறுதிமொழி ஏற்கவும் வலியுறுத்தி உள்ளார்.


    பூமி நேரம் கடைப்பிடிப்பது என்பது நல்ல பசுமை செயல்கள் இயக்கத்தின் ஓர் அங்கம் என்றும் இதில் ஒவ்வொரு தனி மனிதனும் பூமியையும் சுற்றுச்சூழலையும் காக்க தானாக முன்வந்து சிறிய அளவிலான பசுமை முயற்சிகளை எடுக்க வேண்டும் என அமைச்சர் வலியுறுத்தினார். மக்கள் ஒவ்வொரு நாளும் நல்ல பசுமை செயல் ஒன்றை மேற்கொள்ள வேண்டும் என்றும் இதில் மரக்கன்று நடுதல், கழிவுகளை தரம்பிரித்தல், பணிக்கு செல்ல மிதிவண்டி பயன்படுத்துதல், பிளாஸ்டிக்கை தவிர்ப்பது ஆகியவை அடங்கும் என்றும் டாக்டர் ஹர்ஷ் வர்தன் கூறியுள்ளார்.


    ***


    

    
    (Release ID: 1526247) Visitor Counter : 66
    
    
      Read this release in: English