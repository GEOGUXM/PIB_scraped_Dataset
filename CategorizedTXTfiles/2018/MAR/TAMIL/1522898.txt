      ரசாயனம் மற்றும் உரங்கள் அமைச்சகம்

      உர மானியத்தை பயனாளிகளுக்கு நேரடியாக வங்கி கணக்கில் செலுத்தும் நடைமுறை பற்றி நாடு முழுவதும் நடத்தப்பட்ட 4,630 பயிற்சிகளில் சுமார் 1,80,000 சில்லறை உர விற்பனையாளர்களுக்கு எடுத்துரைக்கப்பட்டது
      Posted On: 06 MAR 2018 2:19PM by PIB Chennai


    நாட்டில் உர விநியோகத்தின்போது , அறிமுகம் செய்யப்பட்ட பயனாளிகளுக்கு வங்கி கணக்குகளில் மானியம் செலுத்தும் நடைமுறையின் முன்னேற்றம் அதன் மீதான கருத்துகள் குறித்து மக்களவையில் இன்று கேட்கப்பட்ட கேள்விக்கு பதில் அளித்த மத்திய திட்டமிடல் ( தனிப்பொறுப்பு , ரசாயனப்பொருட்கள் , உரத்துறை இணையமைச்சர் திரு . ராவ் இந்தர்ஜித் சிங் எழுத்து மூலம் பதில் அளித்தார் . அனைத்து மாநிலங்கள் , யூனியன் பிரதேசங்களில் உர மானியத்தை பயனாளிகள் வங்கி கணக்குகளில் நேரடியாக செலுத்தும் திட்டம் கட்டம் கட்டமாக அமல்படுத்தப்பட்டது என்று கூறினார் . உரம் தொடர்பான பயனாளிகளுக்கு நேரடியாக வங்கி கணக்கில் செலுத்தும் திட்டத்தின்படி பல்வேறு உரங்களுக்கான மானியத்தின் 100 சதவீதமும் உரக் கம்பெனிகளுக்கு , சில்லறை விற்பனையாளர் பயனாளிகளுக்கு செய்த விற்பனை அடிப்படையில் செலுத்தப்படுகிறது .


    நாடெங்கும் முன்னணி உரம் வழங்கும் நிறுவனம் இதுவரை மொத்தம் 4,630 பயிற்சிகளை நடத்தியிருப்பதாக அமைச்சர் திரு சிங் தெரிவித்தார் . இந்த பயிற்சிகளில் 1,80,000 க்கும் அதிகமான சில்லறை விற்பனையாளர்களுக்கு இதுபற்றி எடுத்துரைக்கப்பட்டதாகவும் அவர் கூறினார் . பயனாளிகளுக்கு மானியத்தை நேரடியாக செலுத்தும் திட்ட நடைமுறை தமிழ்நாட்டில் 2018 ஜனவரி முதல் தேதியும் , புதுச்சேரியில் 2017 அக்டோபர் 1 ம் தேதியும் தொடங்கியது .


    இந்தப் பிரச்சினை குறித்து ஆழமாக ஆராய்வதற்கென நித்தி ஆயோக் சமீபத்தில் குழு ஒன்றை அமைத்துள்ளதாகவும் , இந்தக்குழு , மானியத் தொகையை விவசாயிகளுக்கே நேரடியாக வழங்கும் முறை குறித்து பரிந்துரை செய்யும் என்றும் அமைச்சர் திரு சிங் கூறினார் .


    மேலும் விவரங்களுக்கு www.pib.nic.in . என்ற வலைதளத்தை பார்க்கவும்


    ---


    

    
    (Release ID: 1522898) Visitor Counter : 28
    
    
      Read this release in: English , Hindi