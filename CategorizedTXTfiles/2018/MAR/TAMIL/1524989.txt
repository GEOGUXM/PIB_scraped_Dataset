      பிரதமர் அலுவலகம்

      நெட்வொர்க் 18 ஏற்பாடு செய்திருந்த உதயமாகும் இந்தியா உச்சி மாநாட்டில் பிரதமர் உரை
      Posted On: 16 MAR 2018 9:13PM by PIB Chennai


    பிரதமர் திரு . நரேந்திர மோடி அவர்கள் , நெட்வொர்க் 18 ஏற்பாடு செய்திருந்த உதயமாகும் இந்தியா உச்சி மாநாட்டில் இன்று உரையாற்றினார் .


    நாம் எழுச்சியை குறித்து , ஒரு தேசத்தின் அடிப்படையில் , பேசும்போது அது மிகுந்த பரந்த பொருளை கொண்டிருக்கிறது . பொருளாதார எழுச்சிக்கு அப்பால் , இந்திய மக்களிடையே எழுந்துள்ள சுயமரியாதை எழுச்சியை உதயமாகும் இந்தியா குறிக்கிறது என தான் கருதுவதாக அவர் கூறினார் . மக்களின் கூட்டு மனஉறுதியுடன் , சாத்தியமற்றதை கூட அடையலாம் . இன்று , இந்த கூட்டு மனஉறுதி , புதிய இந்தியாவின் தீர்மானத்தை அடையவேண்டும் என்பதற்காக செயல்பட்டு வருகிறது என அவர் கூறினார் .


    அரசுகள் வளர்ச்சி மற்றும் மாற்றத்திற்கு வழிநடத்துகின்றன , அதனை குடிமக்கள் பின்பற்றுகின்றனர் என்று பல நாடுகளில் உள்ள பொதுவான கருத்திற்கு மாறாக ; கடந்த நான்கு ஆண்டுகளில் இந்தியாவில் இப்போக்கு மாற்றப்பட்டுள்ளது என பிரதமர் தெரிவித்தார் . தற்போது குடிமக்கள் வழிநடத்துகின்றனர் , அரசு பின்பற்றுகிறது என்று மேலும் அவர் கூறினார் .


    தூய்மையான பாரதம் இயக்கம் குறுகிய காலத்தில் மிகப்பெரும் மக்கள் இயக்கமாக உருவாகியுள்ளது என அவர் கூறினார் . மேலும் அவர் , குடிமக்கள் ஊழல் மற்றும் கருப்புப்பணத்திற்கு எதிரான ஆயுதமாக டிஜிட்டல் முறை கட்டணங்களை பயன்படுத்துகிறார்கள் என்றார் . அரசு பெரும் முடிவுகளை எடுக்கவும் , அவற்றை செயல்படுத்தவும் நாட்டின் குடிமக்கள் உணர்வூட்டியுள்ளார்கள் எனவும் அவர் தெரிவித்தார் . இந்தியாவில் இம்மாற்றம் , மக்களின் தீர்மானத்தால் ஏற்பட்டதாகும் என்றார் அவர் . தேசிய அளவில் ஏற்றதாழ்வு உணர்வினை குறைப்பதற்காக அரசு உழைத்து வருகிறது என அவர் கூறினார் . படக்காட்சி உதவியுடன் , அவர் எவ்வாறு உஜ்வாலா திட்டம் வெறும் சமையலறையை மட்டுமல்லாமல் , ஒட்டுமொத்த குடும்பத்தையும் மாற்றியுள்ளது என்பதை விளக்கினார் . இது நமது சமூக அமைப்பில் நிலவி வந்த மிகப் பெரிய ஏற்றத்தாழ்விற்கு தீர்வாக அமைந்துள்ளது எனவும் அவர் கூறினார் .


    அறிவியல் மாநாட்டை துவக்கி வைத்தும் , விளையாட்டுகள் பல்கலைக்கழகத்திற்கான அடிக்கலை நாட்டியும் மற்றும் வட - கிழக்கு பகுதிக்கான பல முக்கியமான திட்டங்களை துவக்கி வைத்தும் என நாள் முழுவதையும் மணிப்பூரில் செலவழித்துவிட்டு தான் திரும்பியுள்ளதாக அவர் கூறினார் . கிழக்கு இந்தியாவின் உணர்வுமிக்க ஒருங்கிணைப்பையும் , ஒட்டு மொத்த மக்கள்தொகையில் அப்பகுதி மக்களின் பங்களிப்பையும் நாம் மனதில் கொள்ள வேண்டும் என்றார் அவர் . ‘ கிழக்கிற்கான செயல்பாட்டுக் கொள்கை ; இந்தியாவின் கிழக்கிற்கான அதிவேக செயல்பாட்டுக் கொள்கை ’ என்ற மந்திரத்துடன் அரசு செயல்பட்டு வருவதாக அவர் கூறினார் . இது வெறும் வட - கிழக்கை மட்டும் உள்ளடக்கியதல்ல என்றும் , இதில் கிழக்கு உத்திரபிரதேசம் , பீகார் , மேற்கு வங்காளம் மற்றும் ஒதிசா போன்றவையும் அடங்கும் என்றார் அவர் .


    அசாமில் உள்ள எரிவாயு எடுத்தல் திட்டம் , கோரக்பூர் , பாராவுனி மற்றும் சிந்த்ரி ஆகியவற்றில் உர தொழிற்சாலைகள் புத்துயிரளிப்பு , ஜகதீஷ்பூர் ஹால்தியா எரிவாயு குழாய் ; மற்றும் தோலா சாடியா பாலம் போன்றவற்றை உதாரணங்களாக எடுத்துக்காட்டி இப்பகுதியில் திட்டங்கள் மேற்கொள்ளப்பட எவ்வாறு முக்கியத்துவம் அளிக்கப்படுகிறது என்பதை அவர் விளக்கினார் . கிழக்கு இந்தியாவில் 12 புதிய விமான நிலையங்கள் கட்டப்பட்டு வருவதாகவும் அவர் கூறினார் .


    மின்வசதியற்ற 18,000 கிராமங்களில் , கிழக்கு இந்தியாவில் சுமார் 13,000 கிராமங்களும் மற்றும் வட - கிழக்கில் 5,000 கிராமங்களும் உள்ளன என பிரதமர் கூறினார் . இக்கிராமங்கள் மின்மயமாக்கப்பட வேண்டும் என்ற இலக்கு விரைவில் எட்டப்படும் என்றார் அவர் . சௌபாக்யா திட்டம் ஒவ்வொரு வீட்டிற்கும் மின் இணைப்பை அளிக்கும் என அவர் கூறினார் . தனிமையிலிருந்து , ஒருங்கிணைப்பை நோக்கிய கிழக்கு இந்தியாவின் இப்பயணம் , “ உதயமாகும் இந்தியா ” விற்கு வலு சேர்க்கும் என்றார் அவர் .


    சுகாதாரத் துறை குறித்து , பிரதமர் அவர்கள் , இப்பிரிவில் நான்கு தூண்களின் மீது அரசு கவனம் செலுத்தி வருவதாக தெரிவித்தார் .

      * தடுப்பு சுகாதாரம்
      * அணுகக்கூடிய உடல்நல கவனிப்பு
      * வழங்கல் தரப்பு தலையீடுகள்
      * இயக்க முறை தலையீடுகள்

    தடுப்பு சுகாதாரம் குறித்து பிரதமர் அவர்கள் , 2014- ல் 6.5 கோடி வீடுகளில் இருந்த கழிப்பறைகளை ஒப்பிடும்போது இன்று 13 கோடி வீடுகளில் கழிப்பறைகள் உள்ளன என்றார் . 38 சதவீதமாக இருந்த சுகாதார இலக்கு சுமார் 80 சதவீதமாக உயர்ந்துள்ளது என்றார் அவர் . யோகா மிகப்பெரும் மக்கள் இயக்கமாக உருவாகியுள்ளது என அவர் கூறினார் . சமீபத்திய மத்திய அரசு வரவு - செலவுத் திட்டத்தில் குறீப்பிடப்பட்டுள்ள உடல்நல மையங்கள் குறித்த அறிவிப்பையும் அவர் குறிப்பிட்டார் . மேலும் அவர் நோய் தடுப்பு குறித்தும் பேசினார் .


    குறைந்த விலையில் 800- க்கும் அதிகமான மருந்துகள் குறைவான விலையில் கிடைக்கக்கூடிய 3000- க்கும் அதிகமான ஜன் ஓளஷாதி மையங்கள் நாடு முழுவதும் ஏற்படுத்தப்பட்டுள்ளதாக பிரதமர் கூறினார் . ஸ்டெண்ட்கள் மற்றும் மூட்டு உட்பொருட்களின் விலைகள் வரையறுக்கப்பட்டுள்ளதாகவும் அவர் கூறினார் .


    ஆயுஷ்மான் பாரத் திட்டம் , ஏறக்குறைய 10 கோடி குடும்பங்களுக்கு உடல்நல உத்தரவாதம் அளிக்கும் என்றார் அவர் .


    மருத்துவர்களின் பற்றாக்குறைக்கு தீர்வுகாணும் வகையில் , மருத்துவக் கல்லூரிகளின் இடங்கள் வெகுவாக உயர்த்தப்பட்டுள்ளதாக பிரதமர் கூறினார் . சர்வதேச மகளிர் தினத்தன்று தேசிய ஊட்டச்சத்து இயக்கம் துவங்கப்பட்டுள்ளதையும் அவர் குறிப்பிட்டார் .


    ஒவ்வொரு துறையிலும் தனித்துவ வளர்ச்சி மாதிரியில் எவ்வாறு மத்திய அரசு செயல்பட்டு வருகிறது என்பதை பிரதமர் விளக்கினார் .


    எரிசக்தி துறையில் தடைகளை உடைத்து , தீர்வுகள் காண்பதன் முக்கியத்துவம் குறித்து பிரதமர் வலியுறுத்தினார் . எரிசக்தி அமைச்சகம் , புதுப்பிக்கத்தக்க எரிசக்தி அமைச்சகம் மற்றும் நிலக்கரி அமைச்சகம் ஆகியவை தற்போது ஒரே அலகாக செயல்படுவதாக அவர் கூறினார் . இந்தியா , மின் பற்றாக்குறை என்பதிலிருந்து மின்மிகையை நோக்கியும் , இணைப்பு துண்டிப்பு என்பதிலிருந்து நிகர ஏற்றுமதியாளர் என்பதை நோக்கியும் நடைபோட்டு வருகிறது என்றார் அவர் .


    இந்தியா அதன் பலவீனங்களை பின்னுக்கு தள்ளிவிட்டு , முன்நோக்கி நடைபோடும் என மக்கள் இன்று நம்புவதாக பிரதமர் கூறினார் . அத்தகைய நம்பிக்கையே உதயமாகும் இந்தியாவிற்கான அடித்தளமாகும் என்றார் அவர் . இன்று , ஒட்டுமொத்த உலகமும் இந்தியாவின் எழுச்சியை அங்கீகரித்துள்ளன . தனது சொந்த வளர்ச்சிக்கு மட்டுமல்லாமல் , ஒட்டுமொத்த உலகின் வளர்ச்சிக்கான புதிய திசையை இந்தியா அளித்து வருகிறது என்றார் அவர் . சமீபத்தில் நடைபெற்ற சர்வதேச சூரியயியல் கூட்டணி மாநாட்டில் வெளிப்படுத்தியவாறு , சூரியயியல் புரட்சியில் இந்தியா முன்னெடுத்து வருகிறது என்றார் அவர் . ஜி -20 மற்றும் ஐக்கிய நாடுகள் போன்ற சர்வதேச தளங்களில் , ஒட்டுமொத்த உலகையும் பாதிக்கக்கூடிய பயங்கரவாதம் , கருப்புபணம் மற்றும் ஊழல் போன்ற பிரச்சினைகளை இந்தியா எழுப்பியுள்ளது என அவர் கூறினார் .


    பொருளாதாரத் துறையில் , கடந்த மூன்று முதல் நான்கு ஆண்டுகளில் , உலகளாவிய பொருளாதார முன்னேற்றத்திற்கான சக்தியை இந்தியா அளித்துள்ளது என பிரதமர் கூறினார் . அனைத்து பெரும் - பொருளாதார அளவீடுகளிலும் நாடு சிறப்பாக செயல்பட்டு வருவதாக அவர் தெரிவித்தார் . தரமதிப்பீடு முகமைகள் இந்தியாவின் தரத்தை திருத்தியமைத்து , உயர்த்தி எழுதிவருவதாகவும் அவர் கூறினார் .


    ஏழை , குறைந்த - நடுத்தர மற்றும் நடுத்தர வர்க்கத்தினரின் உணர்வுகளை மனதில் கொண்டு முழுமையான அணுகுமுறையில் அரசு செயல்பட்டு வருகிறது என பிரதமர் கூறினார் . இளைஞர்கள் மற்றும் பெண்களுக்கு அதிகாரம் அளிக்கக்கூடியதாக பிரதம மந்திரி முத்ரா திட்டம் உருவாகியுள்ளது என்றார் அவர் .


    *****

    
    
    (Release ID: 1524989) Visitor Counter : 73
    
    
      Read this release in: English , Assamese
    
    
    

*