      கலாசாரத்துறை அமைச்சகம்

      ஹிரிதய் திட்டத்தின் கீழ் காஞ்சிபுரம், வேளாங்கண்ணி உள்ளிட்ட 12 நகரங்களுக்கு ரூ.240 கோடிக்கும் கூடுதலாக விடுவிப்பு
      Posted On: 05 MAR 2018 5:48PM by PIB Chennai


    மத்திய வீட்டுவசதி நகர்ப்புற விவகாரங்கள் அமைச்சகத்திலிருந்து கிடைக்கப்பெற்ற தகவலின்படி மத்திய திட்டமான தேசிய பாரம்பரிய நகர மேம்பாடு மற்றும் தரம் உயர்த்துதல் திட்டம் – ஹிரிதய் 2015 ஜனவரி 21- ந் தேதி மொத்தம் ரூ .500 கோடி மதிப்பீட்டில் தொடங்கப்பட்டது .


    ஹிரிதய் திட்டம் இந்தியாவிலுள்ள பாரம்பரிய நகரங்களில் தனித்தன்மையையும் , ஆன்மாவையும் பாதுகாத்து புத்துயிரூட்டுவதை நோக்கமாகக் கொண்டது . இத்திட்டத்தின்கீழ் , தமிழ்நாட்டில் காஞ்சிபுரம் , வேளாங்கண்ணி மற்றும் அஜ்மீர் , அமிர்தசரஸ் , அமராவதி , பதாமி , துவாரகா , கயா , மசூரா , பூரி , வாரணாசி , வாராங்கல் ஆகிய 12 நகரங்கள் மேம்பாட்டிற்கென அடையாளம் காணப்பட்டுள்ளன . ஹிரிதய் திட்டத்தின் இயக்க காலம் 2018 நவம்பர் வரை ஆகும் .


    ஹிரிதய் திட்டத்தின் கீழ் , அடிப்படை வசதி திட்டங்களுடன் இணைந்த பாரம்பரிய மேம்பாடு திட்டங்களுக்கு ஆதரவு அளிக்கப்படும் . இவற்றில் நகர்ப்புற அடிப்படை வசதியை புத்துயிரூட்டுவது , நகரங்களின் பாரம்பரிய , சமயம் சார்ந்த , பண்பாடு மற்றும் சுற்றுலா சொத்துக்கள் உள்ள பகுதியில் திட்டங்கள் செயல்படுத்தப்படும் . தண்ணீர் வழங்குதல் , சுகாதாரம் , வடிகால் , கழிவு மேலாண்மை , அணுகுசாலைகள் , நடந்து செல்லும் பாதைகள் , தெரு விளக்குகள் , சுற்றுலா வசதிகள் , மின் கம்பி இணைப்பு , அழகு படுத்துதல் போன்ற மேம்பாட்டு பணிகள் திட்டத்தில் சேர்க்கப்படும் .


    இதுவரை 12 ஹிரிதய் நகரங்களில் ரூ .421.47 கோடி தொகை 63 திட்டங்களுக்கு அனுமதி அளிக்கப்பட்டுள்ளது . இதில் ரூ .241.26 கோடி விடுவிக்கப்பட்டுள்ளது .


    மக்களவையில் இன்று கேள்விக்கு எழுத்து மூலம் அளித்த பதிலில் பண்பாட்டுத்துறை ( தனிப்பொறுப்பு ) மற்றும் சுற்றுச்சூழல் , வனம் , பருவநிலை மாற்றம் துறை இணையமைச்சர் டாக்டர் மகேஷ் சர்மா இத்தகவலை தெரிவித்தார் .


    ---

    
    
    (Release ID: 1522640) Visitor Counter : 53
    
    
      Read this release in: English , Urdu