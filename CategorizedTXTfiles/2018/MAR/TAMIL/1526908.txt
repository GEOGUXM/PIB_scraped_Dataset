      நிதி அமைச்சகம்

      மொத்த உள்நாட்டு உற்பத்தி வளர்ச்சி
      Posted On: 28 MAR 2018 4:05PM by PIB Chennai


    மத்திய புள்ளியியல் அலுவலகம் ( Central Statistics Office ) 2018 ம் ஆண்டு பிப்ரவரி 28 ம் தேதி வெளியிட்ட “ முன்கூட்டிய மதிப்பீடுகளின் ” படி ( Advance Estimates ) உள்நாட்டு மொத்த உற்பத்தி விகிதம் 2011-12 ம் ஆண்டின் நிலையான விலைவாசி அடிப்படையில் பார்க்கும்போது நடப்பு நிதியாண்டில் (2017-18) 6.6 சதவீதமே வளர்ச்சி இருக்கும் என மதிப்பிடப்பட்டுள்ளது . இது அதற்கு முந்தைய , அதாவது 2016-17 ம் ஆண்டில் 7.1 சதவீதமாக இருந்தது . அதற்கு முன் 2015-16 ம் ஆண்டில் 8.2 சதவீதமாகவும் , 2014-15 ம் ஆண்டில் 7.4 சதவீதமாகவும் 2013-14 ம் ஆண்டில் 6.4 சதவீதமாகவும் இருந்தது . மொத்த உள்நாட்டு உற்பத்தி விகிதம் 2017-18 ம் ஆண்டு குறைந்துவிட்டதற்கு வேளாண்மை மற்றும் அது தொடர்பான தொழில்கள் , சுரங்கத் தொழில்கள் , உற்பத்தித் துறைகள் ஆகியவற்றில் வளர்ச்சி குறைந்ததே காரணம் . அதே சமயம் சேவைத் துறைகளில் வளர்ச்சி விகிதம் உயரும் என எதிர்பார்க்கப்படுகிறது . சேவைத் துறைகளில் 2016-17 ம் ஆண்டு 7.5 சதவீதமாக இருந்த மொத்த உள்நாட்டு உற்பத்தி விகிதம் 2017-18 ம் ஆண்டு 8.3 சதவீதமாக அதிகரிக்கும் என எதிர்பார்க்கப்படுகிறது .


    பொருளாதாரத்தை மேம்படுத்துவதே எப்போதும் அரசாங்கத்தின் மிகுந்த முன்னுரிமை ஆகும் . அதற்காக அரசு ஏற்கெனவே பல்வேறு நடவடிக்கைகளை எடுத்து வருகிறது . அவற்றில் , உற்பத்திக்கு ஊக்கமளிப்பது , போக்குவரத்து மற்றும் மின்சாரத் துறைகளின் வளர்ச்சிக்கான உறுதியான சில நடவடிக்கைளை மேற்கொள்வது , நகர்ப்புற மற்றும் கிராமப்புற அடிப்படைக் கட்டமைப்புகளை மேம்படுத்துவது , வெளிநாட்டு நேரடி முதலீட்டுக் கொள்கையில் ஒட்டுமொத்த சீர்திர்திருத்த நடவடிக்கைகளை எடுத்தல் , ஜவுளித் தொழிலின் வளர்ச்சிக்காகச் சிறப்புத் திட்டங்களைச் செயல்படுத்துதல் , விலை மலிந்த வீட்டுவசதிகளுக்கு கட்டுமானத்துக்குத் தரப்படும் முக்கியத்துவத்தை அளித்து அதன் மேம்பாட்டுக்கு உத்வேகம் அளித்தல் , கடலோர இணைப்பில் முழுக் கவனம் செலுத்துதல் ஆகியவை குறிப்பிடத் தக்க நடவடிக்கைகள் ஆகும் .


    நெடுஞ்சாலைகளின் மேம்பாட்டுக்காக லட்சியச் சாலைத் திட்டமான “ பாரத் மாலா திட்டம் ” ( Bharatmala Pariyojana ) தொடங்கப்பட்டுள்ளது .


    இவற்றுடன் , வங்கிகளுக்குப் படிப்படியாக மறுமூலதனம் அளிப்பதற்கான திட்டத்தை அரசு தொடங்கியுள்ளது . அரசுடைமை வங்கிகளின் மூலதனத்துக்கு இது மிகவும் இன்றியமையாதது . இதன் மூலம் வங்கிகள் கடன் வழங்கும் ஆற்றல் அதிகரிக்கும் .


    வங்கிகளை , திவாலாகும் நிலையிலிருந்து குறிப்பிட்ட காலத்துக்குள் மீட்பதற்காக திவாலா மற்றும் நொடிப்புக்கான விதி ( The Insolvency and Bankruptcy Code ) கொண்டுவரப்பட்டது . இந்த விதியை அமல்படுத்துவதற்காக தேசிய கம்பெனி சட்ட தீர்ப்பாயம் ( National Company Law Tribuna ) அமைக்கப்பட்டது .


    சரக்குகள் மற்றும் சேவைகள் வரி ( ஜி .எஸ்.டி ) அமலாக்கம் பொருளாதார வளர்ச்சிக்கு நல்ல வாய்ப்பை அளித்துள்ளது . தொழில் , வர்த்தகம் மற்றும் இதர பொருளாதார நடவடிக்கை ஆகியவற்றுக்கு இருந்த தடைகளைக் குறைத்து பொருளாதார வளர்ச்சி உத்வேகம் அடையும் வகையில் இந்த ஜி .எஸ்.டி வரி விதிப்பு அமைந்துள்ளது .


    பொருளாதாரத்தை முன்னேற்றுவதற்குரிய பல்வேறு நடவடிக்கைகள் 2018-19 ம் ஆண்டுக்கான நிதிநிலை அறிக்கையில் இடம்பெற்றுள்ளன . கட்டுமானத்தை மேம்படுத்துவதற்காக ரயில் , சாலைப் போக்குவரத்துக்கு அதிக நிதியை ஒதுக்குவது , ரூ . 250 கோடிக்கு மேல் விற்றுமுதல் காணும் கம்பெனிகளின் மீதான கார்ப்பரேட் வரிகளில் 25 சதவீதம் குறைத்தல் ஆகியவை குறிப்பிடத் தக்கவை . இத்தகைய நடவடிக்கைகள் 99 சதவீதம் சிறு , குறு , நடுத்தரத் தொழில்களுக்குப் பெரிய அளவில் உதவும் என எதிர்பார்க்கப்படுகிறது . இதுபோன்ற பல நடவடிக்கைகள் எடுக்கப்பட்டு வருகின்றன .


    இத்தகவல்களை மத்திய நிதித்துறை இணையமைச்சர் திரு . பொன் . ராதாகிருஷ்ணன் மாநிலங்களவையில் எழுத்துமூலம் அளித்த பதிலில் தெரிவித்துள்ளார் .


    ****

    
    
    (Release ID: 1526908) Visitor Counter : 48
    
    
      Read this release in: English