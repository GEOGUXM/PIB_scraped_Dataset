      கலாசாரத்துறை அமைச்சகம்

      “மாதவ்பூர் மேளா” – குஜராத்தில் பன்முகக் கலாசார விழா
      Posted On: 27 MAR 2018 8:30PM by PIB Chennai


    நாட்டின் வெவ்வேறு பண்பாடுகளை இணைக்கும் வகையிலும் கலாசாரத்துக்கும் மனிதத்திற்கும் உள்ள நெருக்கத்தைக் காட்டும் வகையிலும் அமைந்த “மாதவ்பூர் திருவிழா” “குஜராத் மாநிலத்தில் கோலாகலமாக நடைபெறுகிறது. ஸ்ரீ கிருஷ்ணன் – ருக்மணி ஆகியோரிடையிலான அன்பான உறவுகளைக் காட்சி ஊடாகவும், இதர வழிகளிலும் சித்தரிக்கும் வகையிலான இந்தக் கலாசாரத் திருவிழா இன்று (2018, மார்ச் 27) மூன்றாம் நாள் சீரும் சிறப்புமாக நடைபெற்றது. அதையொட்டி கிராமியக் கலை, நாட்டியம் என நிகழ்ச்சிகள் நடைபெற்றன. அங்காடிகள் வாடிக்கையாளர்களால் நிரம்பி வழிந்தன.


    மத்திய கலாசார அமைச்சகமும் குஜராத் அரசும் இணைந்து ஏற்பாடு செய்த இத் திருவிழா போர்பந்தர் மாவட்டம் மாதவ்பூரில் நடைபெற்றது. ருக்மணி தனது காதல் கணவர் கிருஷ்ணனை தற்போது அருணாசலப் பிரதேசம் அமைந்த பகுதியிலிருந்து குஜராத் மாநிலத்திற்கு அழைத்துச் சென்ற அற்புதமான பயணத்தையொட்டி இந்த விழா நிகழ்த்தப்பட்டுகிறது.


    இந்த விழா பிரதமர் அறிவித்த கொள்கையான “ஒரே இந்தியா, ஒப்பற்ற இந்தியா” என்ற கருத்தியலின் அடிப்படையில் அமைந்தது. இது நாட்டின் பல்வேறு கலாசார, நாகரீகங்களின் சங்கமமாகத் திகழ்கிறது. நாட்டின் மேற்கையும் கிழக்கையும் இணைக்கும் வகையிலான இந்தத் திருவிழாவில் மேற்கு வங்க மாநிலம் நீங்கலாக அனைத்து மாநிலங்கள், யூனியன் பிரதேசங்களைச் சேர்ந்த மாணவர்கள் பங்கேற்றனர்.


    *****

    
    
    (Release ID: 1526815) Visitor Counter : 60
    
    
      Read this release in: English , Gujarati