      பாதுகாப்பு அமைச்சகம்

      பரம்வீர் சக்ரா விருது வென்றவர்கள் பற்றிய ”பரம்வீர் பர்வானே” என்ற புத்தகத்தை இந்திய ராணுவம் வெளியி்ட்டது
      Posted On: 20 MAR 2018 6:01PM by PIB Chennai


    பரம்வீர் சக்ரா விருது வென்றவர்கள் பற்றிய ”பரம்வீர் பர்வானே” என்ற புத்தகத்தை இந்திய ராணுவத்தின் தலைமைத் தளபதி ஜென்ரல் பிபின் ராவத் இன்று (20.03.18) வெளியிட்டார். இந்த நூல் 1947 முதல் 1965 வரையிலான காலத்தில், பரம்வீர் சக்ரா விருது வென்றவர்களின் வீரச் செயல்களை விளக்குகிறது. டாக்டர் பிரபாகிரண் ஜெயின் எழுதிய இந்த நூலை மேதா புக்ஸ் என்ற நிறுவனம் பதிப்பித்துள்ளது. இந்த நூலில் ராணுவ வீரர்கள் அதீத வீரத்துடன், தலைமைப் பண்பை முன்நிறுத்தி, தாய்நாட்டைக் காப்பதற்கான போர்களின்போது எதிரிகளை எதிர்கொண்டு, தங்கள் இன்னுயிரை ஈந்த போர் வரலாறுகளைக் கோடிட்டுக் காட்டும் 11 சிறுகதைகள், கவிதைகள் மற்றும் பாடல்கள் இடம்பெற்றுள்ளன.


    இந்த நூல் சாதாரண அட்டை கொண்ட வடிவத்திலும், காஃபி மேஜை புத்தக வடிவத்திலும் தற்போது கிடைக்கிறது. இந்தப் புத்தகத்தின் இரண்டாம் பாகம் விரைவில் வெளியிடப்படும். குழந்தைகள் இலக்கியத்திற்கான டாக்டர் பிரபா கிரண் ஜெயினின் பங்கு, நாடெங்கிலும் உள்ள பல்வேறு நிறுவனங்களால் அங்கீகரிக்கப்பட்டுள்ளது. ஹிந்தி அகாடமி வழங்கும் பால்சாகித்ய சம்மான் மற்றும் பால், கிஷோர் சாகித்ய சம்மான் விருதுகளை மூன்றுமுறை வென்றவர் இந்த பெண் எழுத்தாளர். இவர் எளிமையான, தெளிவான மொழியை இளம் வாசகர்களின் மனதில் பதியும் வண்ணம் பயன்படுத்தியுள்ளார்.


    -------

    
    
    (Release ID: 1525483) Visitor Counter : 142
    
    
      Read this release in: English