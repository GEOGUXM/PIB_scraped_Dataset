      வணிகம் மற்றும் தொழில்துறை அமைச்சகம்

      அடுத்த 7 ஆண்டுகளில் இந்தியாவை 5 டிரில்லியன் டாலர் மதிப்புள்ள பொருளாதார நாடாக மாற்றுவது பற்றிய கூட்டம் மத்திய வர்த்தக தொழில்துறை அமைச்சர் சுரேஷ் பிரபு தலைமையில் நடைபெற்றது
      Posted On: 15 MAR 2018 7:09PM by PIB Chennai


    அடுத்த 7 ஆண்டுகளில் இந்தியாவை 5 டிரில்லியன் டாலர் மதிப்புள்ள பொருளாதார நாடாக மாற்றுவதற்கான செயலாக்க குழுவின் கூட்டம் மத்திய வர்த்தக தொழில்துறை அமைச்சர் சுரேஷ் பிரபு தலைமையில் நடைபெற்றது. இந்தக் கூட்டத்தில், சிஐஐ, ஃபிக்கி , ஐஎப்சி, நாஸ்காம், நித்திஆயோக் மற்றும் மத்திய வர்த்தகத் துறை, தொழில் கொள்கை மற்றும் மேம்பாட்டுத் துறைகளின் உயரதிகாரிகள் கலந்து கொண்டனர்.


    கூட்டத்தில் பேசிய அமைச்சர், உற்பத்தி, சேவை மற்றும் வேளாண் துறைகளில் குறிப்பிடத்தக்க வளர்ச்சியை எட்டினால், இந்தியாவின் மொத்த உள்நாட்டு உற்பத்தி வீதம் 5 டிரில்லியன் டாலரை எட்டும் என்றார். தனியார் துறையினர் புதிய வர்த்தக மாதிரிகள் மற்றும் திட்டங்களை வகுப்பதுடன் புதிய தொழில்நுட்பங்களையும் அறிமுகப்படுத்தி நாட்டின் பொருளாதார வளர்ச்சியை ஊக்குவிக்க வேண்டியதன் அவசியத்தையும் அமைச்சர் எடுத்துரைத்தார். இந்த நடவடிக்கைகளில் தனியார் துறையினருக்கு அரசு உதவி செய்யும் என்றும் அவர் குறிப்பிட்டார்.


    கூட்டத்தில் பங்கேற்ற பிரதிநிதிகள் தொழில்நுட்ப இடையூறுகள், பருவநிலை மாற்றத்தால் ஏற்படும் சவால்கள், இந்தியாவின் புவியியல் அமைப்பை சாதாரணமாக பயன்படுத்துவது, இந்திய உற்பத்தித் துறையை சர்வதேச மதிப்பு சங்கிலியின் ஒரு பகுதியாக மாற்ற முழுமையான முயற்சிகளை மேற்கொள்ளுதல் போன்றவற்றுடன் இந்தியாவின் வளர்ச்சிக்கு சிறு மற்றும் நடுத்தர தொழில்களின் முக்கியத்துவம் பற்றியும் எடுத்துரைத்தனர்.


    

    
    (Release ID: 1524758) Visitor Counter : 22
    
    
      Read this release in: English , Urdu