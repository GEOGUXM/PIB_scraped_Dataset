      குடியரசுத் தலைவர் செயலகம்

      மடகாஸ்கர் இளைஞர்களை இந்தியா வரவேற்க காத்திருக்கிறது: குடியரசுத் தலைவர்
      Posted On: 15 MAR 2018 2:42PM by PIB Chennai


    இந்தியக் குடியரசுத் தலைவர் திரு . ராம்நாத் கோவிந்த் மடகாஸ்கர் நாட்டில் உள்ள அன்டானன்ரிவோ பல்கலைக்கழகத்தில் மாணவர்கள் , ஆசிரியர்கள் , கல்வியாளர்கள் பங்கேற்ற கூட்டத்தில் இன்று (15, மார்ச் , 2018) உரையாற்றினார் .


    மொரீஷியஸ் , மடகாஸ்கர் ஆகிய நாடுகளில் மேற்கொண்ட அரசு முறைப் பயணத்தின் நிறைவாகக் குடியரசுத் தலைவர் தனது உரையில் மடகாஸ்கருக்கும் இந்தியாவுக்கும் இடையிலான வரலாற்றுத் தொடர்புகளையும் தனது அனுபவங்களையும் பகிர்ந்துகொண்டார் .


    குடியரசுத் தலைவர் திரு . ராம்நாத் கோவிந்த் பேசியதாவது :


    “ இந்தியாவுக்கும் மடகாஸ்கருக்கும் இடையிலான தூரம் , மிக நீண்டதாக இருப்பதாகத் தோன்றலாம். ஆனால் , பல அம்சங்களில் நாம் இருவரும் அண்டைநாட்டவர்களே . இந்தியப் பெருங்கடலின் நீர் இரு நாடுகளின் கரைகளையும் தொட்டுக் கொண்டுதான் இருக்கிறது . இந்தப் பெரிய கடலின் மூலம் நாம் எதிர்கொள்ளும் நம்பிக்கைகள் , வாய்ப்புகள் , கவலைகள் , சவால்கள் ஆகியவை நம்மை தெளிவான கூட்டாளிகளாக்குகின்றன .


    சர்வதேச கடற்படுகை ஆணையகத்தின் ( International Seabed Authority ) கீழ் கடலுக்கு அடியில் மேற்கொள்ளும் அகழ்வாராய்ச்சி மண்டலப் பணிகள் நம் இரு நாடுகளையும் நெருங்கச் செய்துள்ளன .


    இலக்கு . வளமை , உள்ளடக்கிய தன்மை , நீடித்த பாதுகாப்பான உலகம் ஆகியவையே நமது இரு நாடுகளும் கொண்டுள்ள பொதுவான இலக்குகள் ஆகும் ” என்றும் குடியரசுத் தலைவர் குறிப்பிட்டார் .


    இரு நாடுகளும் இரு தரப்பாகவும் , பல தரப்பாகவும் ஒருவரை ஒருவர் ஆதரித்துச் செயல்படுவதற்கு இந்த இலக்கு துணை புரிகிறது . அண்மையில் புது தில்லியில் நடைபெற்ற சர்வதேச சூரிய சக்திக்கான கூட்டமைப்பின் உச்சி மாநாட்டில் மடகாஸ்கர் போற்றும் வகையில் பங்கேற்றுள்ளது .


    தீவு நாடு என்ற வகையில் மடகாஸ்கர் பருவநிலை மாற்றத்தினால் ஏற்படும் ஆபத்துகளைக் கூடுதலாக உணர்ந்திருக்கிறது . அதனால் , பெட்ரோலியம் உள்ளிட்ட இயற்கை எரிபொருளுக்கு மாற்றாக புதுப்பிக்கத் தக்க மாற்று எரிசக்தியை குறிப்பாக சூரிய சக்தியைப் பயன்படுத்துவதற்கான தேவை அதிகரித்திருக்கிறது . சர்வதேச சூரிய சக்தி கூட்டமைப்பின் ( ISA ) உறுப்பினர் நாடு என்ற வகையில் , இந்தியாவின் சூரிய சக்தி தேசிய நிறுவனம் ( India’s National Institute of Solar Energy ) தொடங்கியுள்ள சூரியசக்தி மானியத்துக்கான முன்னோடித் திட்டத்தை ( Solar grant Pilot Project ) அணுகிப் பயன்பெறலாம் ”


    இவ்வாறு குடியரசுத் தலைவர் பேசினார் .


    ************


    

    
    (Release ID: 1524663) Visitor Counter : 34
    
    
      Read this release in: English , Hindi