      உள்துறை அமைச்சகம்

      மத்திய ஆயுதப் போலீஸ் படையினருக்கான வசதிகள்
      Posted On: 06 MAR 2018 4:31PM by PIB Chennai


    மத்திய ஆயுதப் போலீஸ் படையினருக்கு வழங்கப்படும் வசதிகள் பற்றிய விவரங்கள் பின்வருமாறு :

     1. மத்திய ஆயுதப் போலீஸ் படை பணியாளர்களின் வாழ்க்கை நிலையை முன்னேற்றத் தொடர் நடவடிக்கைகள் எடுக்கப்பட்டு வருகின்றன .
     2. படையினர் மற்றும் அவர்களது குடும்பத்தினர் தொலை தூரங்களில் இருந்தாலும் அவர்களுக்கு குடிநீர் கிடைக்கப் போதிய நடவடிக்கைகளை படையினர் எடுத்துள்ளனர் .
     3. எல்லைகளில் பணி அமர்த்தப்பட்டுள்ள மத்திய ஆயுதப் படை போலீஸ் பணியாளர்களுக்கு சமையல் வசதி , சாப்பிடும் இடம் மற்றும் கழிவறைகளுடன் கூடிய வசதிகள் அளிக்கப்படுகின்றன.
     4. தீவிரப் பணியில் இருக்கும் போது இறப்பு நேர்ந்தால் ரூ .35 லட்சமும், பணியின் போது மரணமடைந்தால் ரூ.25 லட்சமும், இறந்தவரின் குடும்பத்தினருக்கு இழப்பீடாக வழங்கப்படுகிறது.
     5. பணியில் இருக்கும் அல்லது ஓய்வு பெற்ற மத்திய ஆயுதப்படை போலீஸ் மற்றும் அசாம் ரைபில்ஸ் , தேசியப் பாதுகாப்புப் படை வீரர்களின் குழந்தைகளுக்கு பெண்ணுக்கு மாதம் ரூ.2250-ம், ஆணுக்கு ரூ.2000-மும் பிரதமர் கல்வி உதவித் தொகை திட்டத்தின் கீழ் வழங்கப்பட்டு வருகிறது.
     6. உயிரிழந்த பணியாளரின் உறவினர்களுக்கு குரூப் -சி பிரிவு வேலைவாய்ப்பில், கருணை அடிப்படையில் 5 சதவீத ஒதுக்கீடு வழங்கப்படுகிறது.
     7. மருத்துவக் கல்லூரிகளில் எம் .பி.பி.எஸ் மற்றும் பி . டி . எஸ் படிப்புகளுக்கு மத்திய ஆயுதப் போலீஸ் படை மற்றும் அசாம் ரைபில்ஸ் பணியாளர்களின் குழந்தைகளுக்கு இடஒதுக்கீடு வழங்கப்படுகிறது .
     8. சலுகை விலையில் பொருட்களை வழங்கும் மத்திய போலீஸ் கேன்டீன்கள் நாட்டின் பல்வேறு இடங்களில் இயங்கி வருகிறது .
     9. பணியாளர் நலன் மற்றும் மறுவாழ்வு வாரியம் அமைக்கப்பட்டுள்ளது .
    10. நாட்டுக்காக உயிர்த் தியாகம் புரிந்த மத்திய ஆயுதப் போலீஸ் படை மற்றும் அசாம் ரைபில்ஸ் வீர்ர்களின் வாரிசுதாரர்கள் ஓ . சி . சி . சான்றிதழ் ( ‘Operational Casualty Certificate’) பெறுவதற்கு தகுதி உள்ளவர்கள் .
    11. 7-வது மத்திய ஊதிய ஆணையம் பரிந்துரைத்துள்ள ரிஸ்க் & ஹார்ட்ஷிப் அலவன்ஸ் (அபாயகரமான பகுதியில் பணிபுரிவதற்கான படிகள்) சீருடைப் படி, இலவச ரயில் பயணம் அல்லது விடுப்புக்கால பயணப்படி உள்ளிட்டவற்றை வழங்க மத்திய அரசு ஒப்புதல் தெரிவித்துள்ளது.

    மக்களவையில் மத்திய உள்துறை இணையமைச்சர் திரு . கிரண் ரிஜிஜூ எழுத்து மூலம் அளித்த பதிலில் இதனைத் தெரிவித்தார்.


    கூடுதல் விவரங்களுக்கு :www.pib.nic.in இணையத் தளத்தைக் காணவும்.

    
    
    (Release ID: 1522892) Visitor Counter : 55
    
    
      Read this release in: English
    
    
    

11.