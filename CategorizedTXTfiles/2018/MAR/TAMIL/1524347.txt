      சிறுபான்மையினர் நலன் அமைச்சகம்

      வெளிப்படைத் தன்மையை ஏற்படுத்த மாநில வக்ஃப் வாரிய ஆவணங்களை கணினி மயமாக்குதல்
      Posted On: 14 MAR 2018 2:34PM by PIB Chennai


    மாநில /யூனியன் பிரதேச வக்ஃப் வாரியங்களில் சொத்துக்களுக்கான ஆவணங்கள் பராமரிப்பை முறைப்படுத்தவும், வெளிப்படைத் தன்மையை ஏற்படுத்தவும், இந்த ஆவணங்களை கணினி மயமாக்கி, டிஜிட்டல் மயமாக்கும் நோக்கில், மாநில வக்ஃப் வாரிய ஆவணங்கள் கணினி மயமாக்கல் என்ற திட்டத்தை மத்திய அரசு 2009ஆம் ஆண்டு தொடங்கியது. இந்த திட்டம் தற்போது மாற்றியமைக்கப்பட்டு, குவாமி வக்ஃப் வாரிய தராக்கித் திட்டம் (QWBTS) என பெயர் மாற்றம் செய்யப்பட்டுள்ளது. இந்த திட்டத்தில் பல்வேறு புதிய விதிமுறைகள் சேர்க்கப்பட்டு, வக்ஃப் வாரிய சொத்துக்களின் வரைபடம் தயாரிப்பு, காணொலி காட்சி வசதியை ஏற்படுத்துதல், மைய கணினி பராமரிப்பு வசதியை ஏற்படுத்துதல் போன்றவற்றுக்காக மாநில வக்ஃப் வாரியங்களுக்கு நிதியுதவி அளிக்கப்படுவதுடன், மாநில வக்ஃப் வாரியங்களின் சிறப்பான நிர்வாகத்திற்கு வகைசெய்யப்பட்டுள்ளது. 2018 பிப்ரவரி 28ஆம் நிலவரப்படி, வக்ஃப் வாரியங்களுக்கு சொந்தமான அசையாச் சொத்துக்கள் குறித்த ரூ.5,68,724 ஆவணங்கள் WAMSI முறையில் பதிவேற்றம் செய்யப்பட்டு, 2,80,754 ஆவணங்கள் டிஜிட்டல் மயமாக்கப்பட்டுள்ளது.


    மத்திய சிறுபான்மையினர் நலத்துறை அமைச்சர் திரு .முக்தார் அப்பாஸ் நக்வி, மாநிலங்களவையில் எழுத்து மூலம் அளித்த பதிலில் இதனைத் தெரிவித்துள்ளார்.


    கூடுதல் விவரங்களுக்கு :www.pib.nic.in-ஐ காணவும்


    ===========

    
    
    (Release ID: 1524347) Visitor Counter : 28
    
    
      Read this release in: English