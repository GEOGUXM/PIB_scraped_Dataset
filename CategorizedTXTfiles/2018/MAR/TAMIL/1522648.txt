      உள்துறை அமைச்சகம்

      ஆபத்தான பொருள்களை கையாள மும்பை விமான நிலையத்தில் பேரிடர் மேலாண்மை தேசிய ஆணையகம் (NDMA) பயிற்சி
      Posted On: 05 MAR 2018 6:22PM by PIB Chennai


    மும்பை , சத்ரபதி சிவாஜி பன்னாட்டு விமான நிலையத்தில் பேரிடர் மேலாண்மை தேசிய ஆணையகம் ( NDMA ) அடிப்படைப் பயிற்சியை நடத்துகிறது . இன்று முதல் நடைபெறும் இந்தப் பயிற்சி ஆறு நாட்கள் நடைபெறும் . விமான நிலையத்தில் அவசர சூழலைச் சமாளிப்போர் அதற்குத் தயாராகும் திறனை மேம்படுத்துவதற்காக இந்தப் பயிற்சி நடத்தப்படுகிறது . விமான நிலையங்களில் ரசாயன , உயிரியல் , கதிரியக்க , அணுசக்திப் பொருட்கள் வெளிப்படுத்தும் அச்சுறுத்தல்களை எப்படிச் சமாளிப்பது என்று பயிற்சி அளிக்கப்படும் . இந்தப் பயிற்சித் திட்டம் இந்திய விமான நிலைய ஆணையகம் (AAI) மற்றும் இந்திய அணு மருந்து மற்றும் அதுசார் அறிவியல் நிறுவனம் (INMAS) இணைந்து செயல்படுத்தப்படுகிறது .


    இந்தப் பயிற்சித் திட்டத்தில் , விளக்கவுரைகள் , களப் பயிற்சி , ஆபத்தைக் கண்டறிவதற்கான நேரடி செயல்விளக்கம் , தூய்மையாக்கல் , தனி பாதுகாப்புச் சாதனத்தைப் பயன்படுத்துதல் (PPE) ஆகியவை இடம்பெற்றுள்ளன . இவை தவிர , விமான நிலையத்தில் அவசர சூழலைச் சமாளிப்போர் ரசாயன , உயிரியல் , கதிரியக்க , அணுசக்திப் பொருட்களால் நேரும் ஆபத்துகளைக் கையாள்வதற்கு உரிய பயிற்சி அளிப்பதுடன் , முதலுதவி சிகிச்சை அளிப்பதற்கான பயிற்சியும் அளிக்கப்படும் . மேலும் , அவர்கள் உளவியல் , சமூக அடிப்படையில் உதவுவதற்கான பயிற்சியும் அளிக்கப்படும் .


    இது போன்ற பயிற்சிகள் சென்னை , கோல்கத்தா விமான நிலையங்களில் வெற்றிகரமாக அளிக்கப்பட்டுள்ளன . ஆணையகம் ( NDMA) இது போன்ற தொடர் பயிற்சிகளை நாடு முழுவதும் உள்ள விமானநிலையங்கள் அனைத்திலும் அளிக்க இருக்கிறது . இத்தகைய நடவடிக்கைகளுக்கான சிறப்புக் குழுக்கள் நியமிக்கப்படும் வரையில் விமான நிலையங்களில் அவசர சூழலைச் சமாளிப்போருக்கு இப்பயிற்சி அளிக்கப்படும் .


    ******

    
    
    (Release ID: 1522648) Visitor Counter : 36
    
    
      Read this release in: English