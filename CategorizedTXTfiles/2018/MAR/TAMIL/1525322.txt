      பணியாளர் நலன், பொதுமக்கள் குறை தீர்ப்பு மற்றும் ஓய்வூதியங்கள் அமைச்சகம்

      அகில இந்திய குடிமைப் பணியாளர்களுக்கான பளு தூக்குதல் மற்றும் சிறந்த உடலமைப்பிற்கான போட்டிகள் மார்ச் 23 –ம் தேதி முதல் 26 –ம் தேதி வரை நடத்தப்படுகின்றன
      Posted On: 19 MAR 2018 3:53PM by PIB Chennai


    மத்திய குடிமைப் பணிகள் கலாச்சார விளையாட்டு ஆணையம் அகில இந்திய குடிமைப் பணியாளர்களுக்கான பளு தூக்குதல் மற்றும் சிறந்த உடலமைப்பிற்கான போட்டிகளை புது தில்லியில் கோல் மார்க்கெட் , ராஜா பஜாரில் உள்ள கிரிஹ் கல்யாண் கேந்திராவில் நடத்துகிறது . இந்த போட்டிகள் மார்ச் 23 – ம் தேதி முதல் 26 – ம் தேதி வரை நடத்தப்படுகின்றன . இதில் பங்கேற்க பதிவு செய்வதற்கு 2018 மார்ச் 21 – ம் தேதி கடைசி நாளாகும் .


    நாடு முழுவதும் இருந்து 25 அணிகள் இப்போட்டிகளில் பங்கேற்கும் என எதிர்ப்பார்க்கப்படுகிறது . அகில இந்திய குடிமைப் பணியாளர்களுக்கான விதிமுறைகளின்படி மத்திய அரசு குடிமைப் பணியாளர்கள் மற்றும் மாநில அரசின் பணியாளர்கள் இப்போட்டிகளில் பங்கேற்கலாம் .


    குடிமைப் பணியாளர்கள் ஒருவருக்கொருவர் சந்தித்து மற்றவர்களை அறிந்து கொள்ளவும் விளையாட்டுப் போட்டிகளில் பங்கேற்கவும் வாய்ப்புகளை ஏற்படுத்தித் தரும் வகையில் இது போன்ற போட்டிகள் நடத்தப்படுகின்றன . உடல் ஆரோக்கியத்தை பேணுவதற்கும் , இன்றைய அவசர உலகில் மனச்சோர்வையும் , மன அழுத்த்த்தையும் விலக்கி வைக்கவும் இத்தகைய போட்டிகளில் பங்கேற்பது பலனைத் தரும் எனும் விழிப்புணர்ச்சியை ஏற்படுத்தவும் இத்தகைய போட்டிகள் நடத்தப்படுகின்றன .

    
    
    (Release ID: 1525322) Visitor Counter : 28
    
    
      Read this release in: English , Urdu