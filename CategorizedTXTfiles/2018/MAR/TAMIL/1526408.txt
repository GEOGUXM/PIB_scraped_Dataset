      குடியரசுத் துணைத் தலைவர் செயலகம்

      எதிர்காலச் சூழ்நிலைகளை முன்கூட்டியே கண்டறிந்து உலகை வடிவமைக்கும் திறன் பெற்ற மேலாண்மைத் திறனுடைய தலைவர்களாக உருவாக வேண்டும்: குடியரசுத் துணைத் தலைவர்
      Posted On: 25 MAR 2018 5:53PM by PIB Chennai


    எதிர்காலச்சூழ்நிலைகளை முன்கூட்டியே கண்டறிந்து , சாதகமான வழிகளில் உலகை வடிவமைக்கும் திறன் பெற்ற மேலாண்மைத் திறனுடைய தலைவர்களாக உருவாக வேண்டும் என ரோத்தக்கில் உள்ள இந்திய மேலாண்மைக் கழக மாணவர்களுக்கு குடியரசுத் துணைத் தலைவர் திரு வெங்கய்ய நாயுடு ஆலோசனை கூறியுள்ளார் . அரியானா மாநிலம் ரோத்தக்கில் உள்ள இந்திய மேலாண்மைக் கழகத்தின் 7- வது பட்டமளிப்பு விழாவில் இன்று அவர் உரையாற்றினார் . அரியானா மாநில ஆளுநர் திரு கப்டன் சிங் சோலங்கி உள்ளிட்டோர் இந்த விழாவில் கலந்து கொண்டனர் .


    மாணவர்கள் , சிறப்பான மேலாண்மைத் திறன் உடையவர்களாக மட்டுமின்றி தலைமைப் பண்பையும் கற்றுக் கொள்ள வேண்டும் என குடியரசுத் துணைத் தலைவர் ஆலோசனை கூறினார் . ரோத்தக் இந்திய மேலாண்மைக் கல்விக் கழகம் போன்ற நிறுவனங்கள் , வர்த்தக மேலாளர்கள் மற்றும் ஞானமும் , தாங்கள் பணியாற்றும் நிறுவனங்கள் , வர்த்தக அமைப்புகள் மற்றும் அரசாங்கத்தில் சீர்திருத்தங்களை மேற்கொள்ளும் துணிச்சலும் உடைய தலைவர்களை உருவாக்கி வருவதாகவும் அவர் குறிப்பிட்டார் . இதுபோன்ற போதுமான கொள்கை கட்டமைப்பை பயன்படுத்தி , கண்டுபிடிப்புகளில் ஈடுபடவும் , மென்மேலும் வளர்ச்சி அடையவும் , இந்திய மேலாண்மைக் கழகங்கள் நடவடிக்கை எடுக்கும் என்றும் குடியரசுத் துணைத் தலைவர் தெரிவித்தார் .


    ரோத்தக் இந்திய மேலாண்மைக் கழகம் போன்ற கல்வி நிறுவனங்கள் , தொழில் நிறுவனங்களுடனும் , கொள்கை உருவாக்குபவர்களுடனும் இணைந்து பணியாற்றி தலைசிறந்த கல்வியை வழங்கவும் , சமுதாயத்திற்கு பலன் அளிக்கக்கூடிய ஆராய்ச்சிகளை மேற்கொள்ள வேண்டும் எனவும் குடியரசுத் துணைத் தலைவர் கேட்டுக் கொண்டார் . பெருந்தொழில் நிறுவனங்களின் ஆதிக்கம் மிகுந்த உலகில் , அவர்கள் முன்னணியில் இருப்பதால் , அதற்கேற்றபுதிய சூழ்நிலைகளுக்கு ஏற்ப தங்களை மாற்றிக் கொள்பவர்களாக மாணவர்கள் திகழ்வது அவசியம் என்றும் அவர் குறிப்பிட்டார் . கல்வி உலகமும் , வேலை உலகமும் , அதிவேக மாற்றங்களுக்கு ஆளாகி வருவதை சுட்டிக்காட்டிய குடியரசுத் துணைத் தலைவர் , மாணவர்கள் எப்போதும் , விழிப்புடனும் , சுறுசுறுப்புடனும் இருப்பது அவசியம் என்றும் குடியரசுத் துணைத் தலைவர் தெரிவித்தார் .


    தேசப்பிதா மகாத்மா காந்தியடிகளை நினைவுகூர்ந்து பேசிய குடியரசுத் துணைத் தலைவர் , பண்பு இல்லாத அறிவு , தார்மீகம் இல்லாத வணிகம் , மனிதநேயம் இல்லாத அறிவியல் போன்றவற்றை மாணவர்கள் கைவிட வேண்டும் எனவும் கேட்டுக் கொண்டார் . தனிப்பட்ட வாழ்க்கையிலும் , பொது வாழ்விலும் மாணவர்களின் செயல்பாடுகள் , தார்மீகம் மற்றும் நெறிமுறைகளுடன் கூடிய வழிகாட்டுதலின் பேரில் மாணவர்கள் செயல்படுபவர்களாக இருக்க வேண்டும் என்றும் குடியரசுத் துணைத் தலைவர் தெரிவித்தார் .


    மேலும் விவரங்களுக்கு www.pib.nic.in என்ற இணையதளத்தை பார்க்கவும் .

    
    
    (Release ID: 1526408) Visitor Counter : 32
    
    
      Read this release in: English