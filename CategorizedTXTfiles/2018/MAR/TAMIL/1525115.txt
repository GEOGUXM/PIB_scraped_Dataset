      குடியரசுத் துணைத் தலைவர் செயலகம்

      அறிவு, இசை, நாட்டியம், ஓவியம், சிற்பம், கைவினை போன்ற நுண்ம மூலக்கூறுகள் இல்லாமல் வாழ்க்கை முற்றுப்பெறாது: குடியரசுத் துணைத் தலைவர்
      அதிகாரம் பெற்ற பெண்ணுக்கு ஒரு உதாரணம் டி.கே.பட்டம்மாள்
      இசை ஒரு பிரபஞ்சத்தை இணைக்கும் சக்தி, அதற்கு எல்லைகள் ஏதுமில்லை
      டி.கே. பட்டம்மாள் நூற்றாண்டு விழா கொண்டாட்டங்களை தொடங்கி வைத்தார்
      Posted On: 17 MAR 2018 3:28PM by PIB Chennai


    அறிவு , இசை , நாட்டியம் , ஓவியம் , சிற்பம் , கைவினை போன்ற நுண்ம மூலக்கூறுகள் இல்லாமல் வாழ்க்கை முற்றுப்பெறாது என்று குடியரசுத் துணைத் தலைவர் திரு எம் . வெங்கைய நாயுடு கூறியிருக்கிறார் . சென்னையில் இன்று (17.03.2018) டி . கே . பட்டம்மாள் நூற்றாண்டு விழா கொண்டாட்டங்களைத் தொடங்கி வைத்து அவர் உரையாற்றினார் . தமிழக ஆளுநர் திரு பன்வாரிலால் புரோஹித் , தமிழக மீன்வளத்துறை , பணியாளர் மற்றும் நிர்வாக சீர்திருத்தத் துறை அமைச்சர் திரு டி . ஜெயக்குமார் மற்றும் பிரமுகர்கள் நிகழ்ச்சியில் பங்கேற்றனர் .


    நன்னெறிகள் விரைவாக மாறிவந்த சமயத்தில் , பாரம்பரியத்தைக் கடைபிடிப்பதில் , சமரசம் செய்து கொள்ளாத பட்டம்மாள் , தனது கலை அர்ப்பணிப்பு , எதிர்பார்ப்பில்லாத கடமையுணர்வு , இசை நிகழ்ச்சிகளில் பாடல்களில் திறம்பட்ட தேர்வு ஆகியவற்றின் மூலம் , மற்றவர்களிடையே உணர்ச்சியூட்டும் கலைஞராக விளங்கினார் என்று குடியரசுத் துணைத்தலைவர் கூறினார் . அதிகாரம் பெற்ற பெண்மணிக்கு ஓர் உதாரணமாக திகழ்ந்த அவர் இசையை உயிராகப் போற்றி , அவர் மதித்த நன்னெறிகளுக்கு அர்ப்பணிப்புடன் செயல்பட்டார் என்றும் அவர் கூறினார் . அனைத்து சமுதாய எதிர்ப்புகளுக்கும் இடையே தொழில்முறைப் பாடகர் என்ற பாதையை பட்டம்மாள் தேர்ந்தெடுத்தார் என்றும் , அவர் எவ்விதமான முறையான குருகுலப் பயிற்சியும் இன்றி , தாமாகவே இசை பயின்றவர் என்றும் கூறினார் .


    அவருக்கு இசையின்பால் குறிப்பிடத்தக்க ஆர்வம் இருந்தது என்றும் , அதனால் செவ்வியல் இசையின் நெளிவு சுழிவுகளை அவர் எளிதாக புரிந்து கொண்டார் என்றும் குடியரசுத் துணைத் தலைவர் கூறினார் . அவர் ஓர் இசைமேதை என்றும் , இசை உலகுக்கு அவர் ஆற்றிய பங்கு , இசை விமர்சகர்களை நிறைவு செய்ததோடு மட்டுமன்றி , சாதாரண ரசிகனை மகிழ்ச்சிக் கடலில் ஆழ்த்தியது என்றும் கூறினார் . இசை , பிரபஞ்சத்தை இணைக்கும் சக்தி என்றும் , அதற்கு எல்லைகள் ஏதுமில்லை என்றும் , பிணக்குகள் நிறைந்த இன்றைய உலகில் , இசை அமைதியான மனநிலையை வழங்கமுடியும் என்றும் அவர் கூறினார் .


    இந்திய செவ்வியல் இசை , குறிப்பாக , கர்நாடக இசை உயர் எண்ணங்களையும் , நெறிப்படுத்தும் உணர்வுகளையும் , மென்மையான இசைக்குறிப்புகளையும் , இணைப்பு தெரியாத ஆனந்த அனுபவமாக நெய்து விடுகிறது என்று குடியரசுத் துணைத் தலைவர் கூறினார் . இந்தக் கலவை பாராட்டப்பட வேண்டும் . இந்தப் பண்பாட்டுப் பாரம்பரியமும் , ஒருங்கிணைந்த முழுமையான வாழ்க்கை பற்றிய நெடுநோக்கும் கொண்டாடப்பட வேண்டிய ஒன்று என்று அவர் கூறினார் .


    குடியரசுத் துணைத் தலைவரின் முழுமையான உரைக்கு www.pib.nic.in என்ற வலைதளத்தைப் பார்க்கவும் .


    --------

    
    
    (Release ID: 1525115) Visitor Counter : 144
    
    
      Read this release in: English , Hindi