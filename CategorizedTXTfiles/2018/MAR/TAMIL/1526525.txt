      வீட்டு வசதி மற்றும் நகர்ப்புற வறுமை ஒழிப்பு அமைச்சகம்

      ஆசியா மற்றும் பசிஃபிக் அமைப்பின் 8வது 3ஆர் மண்டலக் கருத்தரங்கை இந்தியாவின் மிகத்தூய நகர் நடத்தவிருக்கிறது.
      Posted On: 27 MAR 2018 10:34AM by PIB Chennai


    ஆசியா மற்றும் பசிஃபிக் அமைப்பின் 8 வது 3 ஆர் மண்டலக் கருத்தரங்கை இந்தியாவின் மிகத்தூய நகரான இந்தூர் 2018 ஏப்ரல் 9 முதல் 12 வரை நடத்தத் தயாராகிவருகிறது . மத்திய அரசின் வீட்டு வசதி மற்றும் நகர்ப்புற விவகாரங்கள் அமைச்சகம் , ஜப்பான் அரசின் சுற்றுச்சூழல் அமைச்சகம் ஐக்கிய நாடுகள் சபையின் பிராந்திய மேம்பாட்டுக்கான மையம் ஆகியவை இணைந்து இதற்கு ஏற்பாடு செய்துள்ளன . ” 3 ஆர் மற்றும் ஆதார வளத் திறன் மூலம் தூய்மையான நீர் , தூய்மையான நிலம் . தூய்மையான காற்று – ஆசிய – பசிபிஃக் சமூகங்களுக்கான 21 ம் நூற்றாண்டின் தொலைநோக்கு என்ற மையப் பொருளின் கீழ் இது நடைபெறவுள்ளது .


    நகர்ப்புற திடக்கழிவு மேலாண்மை என்ற பிரச்னையோடு உலகின் பல நாடுகள் இன்று போராடி வருகிறது . திறனற்ற திடக்கழிவு மேலாண்மை சுகாதாரம் மற்றும் சுற்றுச்சூழலில் கடுமையான பாதிப்புக்களை ஏற்படுத்தி வருகிறது . ( குறைத்தல் – reduce, மறு பயன்பாடு - reuse மறுசுழற்சி - recycle) என்ற 3 ஆர்களின் தொடர்ச்சியான ஒருங்கிணைந்த அணுகுமுறை மூலம் இதனை மிகக் தீவிரமாக சமாளிக்க முடியும் .


    இந்த ஆண்டு ஆசியா மற்றும் பசிஃபிக் பிராந்தியத்தின் 45 நாடுகளைச் சேர்ந்த பிரதிநிதிகள் பங்கேற்பார்கள் என்று எதிர்பார்க்கப்படும் இந்தக் கருத்தரங்கை இந்துாரில் மக்களவைத் தலைவர் திருமதி . சுமித்ரா மஹாஜன் தொடங்கி வைப்பார் .


    ” குறைத்தல் – reduce, மறு பயன்பாடு - reuse மறுசுழற்சி - recycle) என்ற 3 ஆர் என்ற கோட்பாடு இந்தியாவின் மரபணு மற்றும் கலாச்சாரத்தின் ஒருங்கிணைந்த பகுதியாக இருக்கிறது ” என்று 8 வது பிராந்திய 3 ஆர் கருத்தரங்கிற்கான அதிகாரப்பூர்வ இணையதளத்தில் வீட்டு வசதி மற்றும் நகர்ப்புற விவகாரங்கள் அமைச்சகத்தின் இணையமைச்சர் ( தனிப்பொறுப்பு ) திரு . ஹர்தீப் சிங் பூரி தெரிவித்துள்ளார் .


    நகரங்களில் தூய்மையான நீர் , தூய்மையான நிலம் . தூய்மையான காற்று என்ற இலக்கை எட்டுவதற்கான 3 ஆர் இந்தூர் பிரகடனத்தில் மேயர்களும் நகர அதிகாரிகளும் கையெழுத்திட்டு ஏற்பு அளிப்பதோடு 8 வது 3 ஆர் பிராந்திய கருத்தரங்கு நிறைவடையும் .

    
    
    (Release ID: 1526525) Visitor Counter : 35
    
    
      Read this release in: Hindi , English