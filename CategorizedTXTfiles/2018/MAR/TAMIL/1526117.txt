      சமூக நிதி மற்றும் அதிகாரமளித்தல் அமைச்சகம்

      3000 சொற்களுடன் முதலாவது இந்திய சைகை மொழி அகராதி வெளியீடு
      Posted On: 23 MAR 2018 11:55AM by PIB Chennai


    காது கேளாதோருக்கு உதவும் வகையில் 3000 வார்த்தைகள் அடங்கிய முதலாவது இந்திய சைகை மொழி அகராதியை மத்திய சமூக நீதி மற்றும் அதிகாரமளித்தல் துறை அமைச்சர் திரு. தாவர்சந்த் கெலாட் இன்று வெளியிட்டார். இந்த அகராதி சமூக நீதி மற்றும் அதிகாரமளித்தல் துறையின் மாற்றுத்திறன் கொண்ட நபர்களுக்கு அதிகாரமளிக்கும் துறையின் கீழ் செயல்படும் இந்திய சைகை மொழி ஆராய்ச்சி மற்றும் பயிற்சி மையத்தால் உருவாக்கப்பட்டுள்ளது.


    இந்திய சைகை மொழியில் கூடுதல் தகவலை அளிப்பதில் கண்ணோட்டம் செலுத்துவதால் காது கேளாதோர் மற்றும் கேட்கும் திறன் கொண்ட சமூகத்திற்கும் இடையே உள்ள தொடர்புத் தடைகளை அகற்றுவது இந்த இந்திய சைகை மொழி அகராதி உருவாக்கப்படுவதன் முக்கிய நோக்கம் என்றார். காது கேளாதோருக்கு அரசியல் சட்டம் அளித்துள்ள பேச்சு உரிமையை அளிப்பதும், கருத்து சுதந்திரம் அளிப்பதும், அவர்களை சமூகத்தின் மைய நீரோட்டத்தில் கொண்டு வருவதும் நோக்கங்களாகும். அகராதியில் விரைவில் புதிய சொற்கள் சேர்க்கப்படும் என்றும் அவர் தெரிவித்தார். இந்திய சைகை மொழியில் அதிக தகவல்களை அளிப்பதில் இந்த அகராதி கண்ணோட்டம் செலுத்துகிறது. அதிக அளவிலான மக்கள் இந்த அகராதியை பய்ன்படுத்தி இந்திய சைகை மொழியைப் பயில்வதில் பயன் பெறுவார்கள் என அவர் நம்பிக்கை தெரிவித்தார்.


    இந்திய சைகை மொழி அகராதியை உருவாக்கும் கனவுத் திட்டத்தில் இந்திய சைகை மொழி ஆராய்ச்சி மற்றும் பயிற்சி மையம் கடந்த ஒன்றரை ஆண்டுகளாக ஈடுபட்டு வருகிறது. 2011-ஆம் ஆண்டின் மக்கள் தொகைக் கணக்கெடுப்பின்படி இந்தியாவில் 50, 71,007 காது கேளாதோர் மற்றும் 19, 98,535 பேச்சுத் திறனற்றோர் உள்ளனர். அதிக எண்ணிக்கையிலான காது கேளாதோர் பொது தொடபில் எதிர்கொண்டு வரும் பிரச்சனைகளின் தீவிரத்தை புதுதில்லியில் உள்ள இந்திய சைகை மொழி ஆராய்ச்சி மற்றும் பயிற்சி நிறுவனம் உணர்ந்துள்ளது.


    இந்த அகராதியின் ஆங்கில மற்றும் இந்தி சொற்கள் காது கேளாத குழந்தைகள் ஆங்கிலம் பயிலவும் உதவும். இந்த அகராதியில் ஐந்து பிரிவுகளின் சொற்கள் உள்ளன:

     1. அன்றாட பய்ன்பாட்டு சொற்கள் –
     2. சட்ட சொற்கள் –
     3. கல்வித் துறை சொற்கள் -
     4. மருத்துவ சொற்கள் –
     5. தொழில்நுட்ப சொற்கள் -

    *****

    
    
    (Release ID: 1526117) Visitor Counter : 169
    
    
      Read this release in: English
    
    
    

5.