      நித்தி ஆயோக்

      நிதி ஆயோகின் அடல் கண்டுபிடிப்பு இயக்கம் எஸ்.ஏ.பி.-யுடன் விருப்ப ஆவணத்தில் கையெழுத்திட்டுள்ளது
      Posted On: 27 MAR 2018 3:34PM by PIB Chennai


    புதிய கண்டுபிடிப்பு மற்றும் தொழில்துறையில் ஈடுபடும் கலாச்சாரத்தை மேம்படுத்த நித்தி ஆயோகின் அடல் கண்டுபிடிப்பு இயக்கம் இன்று எஸ்.ஏ.பி.-யுடன் விருப்ப ஆவணத்தில் கையெழுத்திட்டது. விருப்ப ஆவணத்தின் ஒரு பகுதியாக நாடு முழுவதும் உள்ள உயர்நிலைப் பள்ளி மாணவர்களிடையே அறிவியல், தொழில்நுட்பம், பொறியியல், கணிதம் கற்றலை வளர்ப்பதற்கு 100 அடல் டிங்கரிங் ஆய்வகங்களை 2018ல் எஸ்ஏபி தத்தெடுக்கவுள்ளது. டிஜிட்டல் பரிமாற்றத்திற்கு பொருத்தமான தலைப்புகளில் நவீன தொழில்நுட்பம், வடிவ சிந்தனை நடைமுறை, புரோகிராம் மொழிகள் அறிமுகம், சோதனை அடிப்படையிலான அறிவியல் கல்வி போன்ற தகவல்களின் இணையம் ஆகியவற்றை மாணவர்கள் கற்க வல்லதாக மாற்றுவது இந்தத் திட்டத்தின் நோக்கமாகும்.


    இத்தகைய ஒருங்கிணைப்பின் முக்கியத்துவத்தை அங்கீகரித்து பேசிய நிதி ஆயோகின் தலைமை நிர்வாகி திரு. அமிதாப் காந்த், இந்த டிங்கரிங் ஆய்வகங்களிலிருந்து வெளியே வருகின்ற கண்டுபிடிப்பாளர்களைச் சார்ந்தே அடுத்த சில 10 ஆண்டுகளுக்கான இந்தியாவின் வளர்ச்சி இருக்கும் என்றார். நாளைய சிந்தனைகள் மாணவர்களிடமிருந்தே வருகின்றன என்றும், புதிய தொழில்நுட்பங்கள் மற்றும் நடைமுறைகளுடன் பல்வேறு தொழில்களையும் ஆக்கப்பூர்வமான துறைகளையும் அவர்கள் உருவாக்கவுள்ளனர் என்றும் அவர் தெரிவித்தார். இது தொழில்நுட்ப உருவாக்கத்திற்கும், புதிய கண்டுபிடிப்பிற்கும் இந்தியாவிற்கு தலைமைத்துவ நிலையை அளிக்கும் என்றும் அவர் கூறினார். பொதுத்துறை – தனியார் துறை பங்களிப்பின் மூலம்தான் இது சாத்தியமாகும் என்றும் நமது நாட்டின் எதிர்கால திறமையை வளர்ப்பதற்கு அடல் கண்டுபிடிப்பு இயக்கத்தோடு எஸ்.ஏ.பி. பங்குதாரராக இருப்பது நமக்கு மகிழ்ச்சியளிக்கிறது என்றும் அவர் குறிப்பிட்டார்.


    அடல் கண்டுபிடிப்பு இயக்கத்தின் இயக்குநர் திரு. ராமநாதன் ரமணன் பேசுகையில், ”இத்தகைய பங்களிப்புகள் அடல் கண்டுபிடிப்பு இயக்கத்திற்கும் அதன் பங்குதாரர்களுக்கும் உற்சாகமான சூழலை தருவதாக இருக்கிறது” என்றார்.

    
    
    (Release ID: 1526692) Visitor Counter : 97
    
    
      Read this release in: English , Hindi