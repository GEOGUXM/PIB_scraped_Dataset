      சுகாதாரம் மற்றும் குடும்ப நலத்துறை அமைச்சகம்

      காலாவதியான மருந்துகளைப் பாதுகாப்பாக அழிப்பதற்கான வழிகாட்டுதல்கள்
      Posted On: 27 MAR 2018 3:52PM by PIB Chennai


    நிராகரிக்கப்பட்ட மருந்துகள் உள்ளிட்ட கழிவுகளை அகற்றுவதற்கு மருந்துகள் மற்றும் ஒப்பனைப் பொருட்கள் விதிகளின் (1945) கீழ் “எம்” அட்டவணை ( Schedule M ) சில வழிமுறைகள் வகுக்கப்பட்டுள்ளன. அதில், மருந்துப் பொருட்கள் உற்பத்தி செய்யப்படும் நல்ல நடைமுறை (GMP) , வளாகங்களின் தேவைகள், ஆலை மற்றும் உபகரணம் ஆகியவை குறித்தும் குறிப்பிடப்பட்டுள்ளன.


    மருந்துகள், ஒப்பனைப் பொருட்கள் விதிகளின் (1940) கீழ் குறிப்பிடப்படும் நிபந்தனைகளில் மருந்து உற்பத்திக்கான உரிமம் பெற்றவர்கள் அட்டவணை 'எம்'-ல் ( Schedule M) உற்பத்தி செய்யப்படும் நல்ல நடைமுறை (GMP) குறித்த நிபந்தனையும் ஒன்று. இந்த நிபந்தனைகள் மீறப்பட்டால், அந்தந்த மாநில அரசுகளால் நியமிக்கப்பட்ட உரிமம் வழங்கும் அதிகாரிகள் உரிய நடவடிக்கை எடுக்க அதிகாரம் படைத்தவர்கள் ஆவர்.


    இத்தகவல்களை மத்திய சுகாதாரம் மற்றும் குடும்ப நலத்துறை இணையமைச்சர் திரு. அஸ்வினி குமார் சவுபே மாநிலங்களவையில் இன்று (மார்ச் 27) ஒரு கேள்விக்கு எழுத்துமூலம் பதிலளித்தார்.


    *****

    
    
    (Release ID: 1526867) Visitor Counter : 26
    
    
      Read this release in: English