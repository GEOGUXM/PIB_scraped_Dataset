      நிதி அமைச்சகம்

      அடல் ஓய்வூதிய திட்ட சேவைகளை வழங்குவோருக்கான பாராட்டு நிகழ்ச்சி ஏற்பாடு செய்யப்பட்டது. 4 லட்சத்திற்கும் அதிகமான கணக்குகள் வங்கிகளால் ”வெற்றிக்கு நாம்” இயக்கத்தின் கீழ் தொடங்கப்பட்டுள்ளன.
      Posted On: 16 MAR 2018 5:35PM by PIB Chennai


    ஓய்வூதிய நிதி ஒழுங்குமுறை மற்றும் மேம்பாட்டு ஆணையம் ”வெற்றிக்கு நாம்” என்ற இயக்கத்தின் கீழ் 4 லட்சத்திற்கும் அதிகமான கணக்குகளை வங்கிகள் மூலம் ஒருங்கிணைத்ததற்காக பரிசு பெற்ற அடல் ஓய்வூதிய திட்டத்தின் கீழ் சேவை வழங்குவோருக்கு பாராட்டு தெரிவிக்கும் வகையில் நிகழ்ச்சி ஒன்றை இன்று ஏற்பாடு செய்திருந்தது. இந்த பிரச்சார இயக்கம் வங்கிகளின் நடுத்தர நிர்வாகம் மற்றும் பிராந்திய தலைமை / மண்டல / வட்டார வங்கிகளின் செயல்பாடுகளை அங்கீகரிக்க 2018 ஜனவரி 7ம் தேதிமுதல் ஜனவரி 20ம் தேதிவரை நடைபெற்றது.


    ஓய்வூதிய நிதி ஒழுங்குமுறை மற்றும் மேம்பாட்டு ஆணையத்தின் தலைவர் அனைத்து தனிமனிதரின் வாழ்க்கையிலும் அடல் ஓய்வூதிய திட்டத்தின் முக்கியத்துவத்தை விளக்கினர். சிறப்பாக செயல்படும் அடல் ஓய்வூதிய சேவை வழங்குவோருக்கும் அவர் பாராட்டு தெரிவித்தார். அடல் ஓய்வூதிய திட்டம் 18 முதல் 50 வயது வரையுள்ள நபர்களுக்கு பயனளிக்க வேண்டுமென்றும் முறைசாரா பணிபுரிவோர் முன்கூட்டியே வேலையிழப்பதால் அவர்களுக்கு முன்கூட்டியே ஓய்வூதியம் வழங்கவேண்டும் என்ற தனது விருப்பத்தையும் தெரிவித்தார். அடல் ஓய்வூதிய சேவை வழங்குவோருக்கு சிறந்த பிரச்சார இயக்கத்திற்கான பரிசுகளை அவர் வழங்கினார். 14 பொதுத்துறை மண்டல வங்கிகள் மற்றும் 9 பிராந்திய ஊரக வங்கிகளின் மேலாளர்களுக்கு அடல் ஓய்வூதிய திட்டத்தின் கீழ் சிறப்பாக செயல்பட்டதற்கான பரிசுகள் வழங்கப்பட்டன.


    அடல் ஓய்வூதிய திட்டத்தின் கீழ் பதிவு செய்து சந்தா செலுத்துவோரின் எண்ணிக்கை சுமார் 93 லட்சத்தை எட்டியுள்ளது. இந்த திட்டம் 01.06.2015 முதல் அமலில் உள்ளது. 18 முதல் 40 வயதுடைய நாட்டின் அனைத்து குடிமக்களும் இந்தத் திட்டத்தில் பயன்பெறலாம்.

    
    
    (Release ID: 1524955) Visitor Counter : 43
    
    
      Read this release in: English