      பாதுகாப்பு அமைச்சகம்

      பாகிஸ்தானில் சீன ராணுவ நடவடிக்கைகள்
      Posted On: 05 MAR 2018 3:01PM by PIB Chennai


    பாகிஸ்தானில் சீன ராணுவ நடவடிக்கைகள் குறித்த ஊடகச் செய்திகளை அரசு அறிந்துள்ளது . இந்தியாவின் பாதுகாப்புக்கு தேவையான அனைத்து நடவடிக்கைகளும் மேற்கொள்ளப்பட்டுள்ளன . கடல்களில் ஆதிக்க சக்தியாக உருவெடுக்க உத்தேசித்துள்ள சீனாவின் நோக்கத்தை அரசு அறிந்துள்ளது . இந்த நோக்கத்தின் ஒரு பகுதியாக இந்தியப் பெருங்கடல் மண்டலத்தில் இந்தியாவின் கடல் எல்லைக்கு அருகில் உள்ள நாடுகளில் துறைமுகங்களை மேம்படுத்துவது இதர உள்கட்டமைப்பு வசதிகளை பெருக்குவது போன்ற நடவடிக்கைகளில் சீனா ஈடுபட்டு வருகிறது .


    இந்த மண்டலத்தில் உள்ள பல்வேறு நாடுகளில் சாலைகள் மேம்பாடு மற்றும் உள்கட்டமைப்பு வசதிகளை உருவாக்கும் திட்டங்களில் சீனா ஈடுபட்டு வருவதையும் அரசு தெரிந்து வைத்திருக்கிறது .


    முதலில் அண்டை நாடு கொள்கையின் அடிப்படையில் அனைத்து அண்டை நாடுகளுடனும் நட்புறவு மற்றும் பரஸ்பரம் பயனளிக்கும் உறவுகளை மேம்படுத்த அரசு உறுதி பூண்டுள்ளது .


    மூன்றாம் நாடுகளுடன் நமது அண்டை நாடுகள் வைத்திருக்கும் உறவை கருத்தில் கொள்ளாமல் , அனைத்து நாடுகளுடனும் அந்தந்த நாடுகளுக்கு ஏற்ப இந்தியா உறவை மேற்கொண்டுள்ளது .


    மாநிலங்களவையில் இன்று திரு . கே . சி . ராமமூர்த்தியின் கேள்விக்கு பாதுகாப்புத்துறை இணை அமைச்சர் டாக்டர் சுபாஷ் பாம்ரே எழுத்து மூலம் அளித்த பதிலில் இந்தத் தகவல் இடம் பெற்றுள்ளது .


    மேலும் விவரங்களுக்கு : www.pib.nic.in இணையத் தளத்தில் பார்க்கவும் .

    
    
    (Release ID: 1522612) Visitor Counter : 32
    
    
      Read this release in: English , Urdu