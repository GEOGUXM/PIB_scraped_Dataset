      தொழிலாளர் மற்றும் வேலைவாய்ப்பு அமைச்சகம்

      சிறார் தொழிலாளர் எண்ணிக்கையில் சரிவு
      Posted On: 05 MAR 2018 5:28PM by PIB Chennai


    2001 ஆம் ஆண்டு மக்கள்தொகை கணக்கெடுப்பின்படி, நாட்டில் 57.79 லட்சமாக இருந்த 5 முதல் 14 வயதுக்குட்பட்ட சிறார் தொழிலாளர்களின் எண்ணிக்கை, 2011 ஆம் ஆண்டு மக்கள்தொகை கணக்கெடுப்பின்படி 43.53 லட்சமாக குறைந்துள்ளது.


    கடந்த 3 ஆண்டுகளில் மாநிலங்கள் மற்றும் யூனியன் பிரதேசங்களிலிருந்து பெறப்பட்ட தரவுகளின்படி சிறார் மற்றும் விடலைப்பருவத் தொழிலாளர் (தடை மற்றும் நெறிப்படுத்துதல்) சட்டம் 1986-ன் படி வழக்குகள் பதிவு செய்யப்பட்டுள்ளன.


    சிறார் தொழிலாளர் சட்டத்தில் திருத்தம் கொண்டு வந்து சட்ட கட்டமைப்பை வலுப்படுத்தும் வகையில் அரசு 2.6.2017 அன்று சிறார் தொழிலாளர் ( தடை மற்றும் நெறிப்படுத்துதல்) திருத்த விதிமுறை 2017-ஐ உருவாக்கியது. இந்தச் சட்டத்தை சிறப்பாக செயல்படுத்துவதை இது உறுதிப்படுத்துகிறது. இதனை அமல்படுத்துவதற்காக சிறார் தொழிலாளர் இல்லாத நிலையை அமல்படுத்தும் திறன்மிகு தளம் (PENCIL) என்னும் ஆன்-லைன் தளத்தை மத்திய தொழிலாளர் நலன் மற்றும் வேலைவாய்ப்பு அமைச்சகம் 26.9.2017 அன்று தொடங்கியது. சட்டத்தை அமல்படுத்தும் முகமைகள் மற்றும் அதனுடன் தொடர்புடையவர்கள் விவரங்களை உடனுக்குடன் தெரிந்து கொள்ள அமைச்சகம் செயல்முறையையும் வகுத்துள்ளது.


    சிறார் தொழிலாளர்களின் மறுவாழ்வுக்காக , தேசிய சிறார் தொழிலாளர் திட்டம் என்னும் திட்டத்தைச் செயல்படுத்தி வருகிறது. இந்தத் திட்டத்தின் கீழ், சிறார் தொழிலாளர் முறையை ஒழிப்பதற்காக அரசு பல்வேறு விழிப்புணர்ச்சிப் பிரச்சாரங்களை நடத்தி வருகிறது.

                                                
மாநிலம் /யூனியன் பிரதேசம்  வழக்குகளின் எண்ணிக்கை
                                                
                                                
                                                            
                           2015                   2016  2017
                                                            
                                                            
                                                            
புதுச்சேரி                 0                      0     0   
                                                            
                                                            
                                                            
தமிழ்நாடு                  26                     6     1   
                                                            
                                                            

    மக்களவையில் கேள்வி ஒன்றுக்கு எழுத்து மூலம் அளித்த பதிலில் மத்திய தொழிலாளர் நலன் மற்றும் வேலைவாய்ப்புத் துறை (தனிப்பொறுப்பு) இணையமைச்சர் திரு சந்தோஷ் குமார் கங்வார் இதனைத் தெரிவித்தார்.


    மேலும் விவரங்களுக்கு : www.pib.nic.in இணையத் தளத்தைக் காணவும் .

    
    
    (Release ID: 1522758) Visitor Counter : 42
    
    
      Read this release in: English , Urdu