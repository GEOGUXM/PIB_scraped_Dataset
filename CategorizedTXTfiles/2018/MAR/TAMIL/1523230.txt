      பணியாளர் நலன், பொதுமக்கள் குறை தீர்ப்பு மற்றும் ஓய்வூதியங்கள் அமைச்சகம்

      மின்னணு கடிதங்களை ஏற்றுக் கொள்ளுதல்
      Posted On: 07 MAR 2018 4:50PM by PIB Chennai


    மத்திய அரசு செயலகத்தின் அலுவலக செயல்முறை மேலாண்மை குறித்த விரிவான நடைமுறைகளை மத்திய அரசுச் செயலக அலுவலக நடைமுறை கையேடு தெளிவாக்கியுள்ளது . இதன்படி மின்னஞ்சல் கடிதங்கள் தகவல் தொடர்பின் ஒரு அம்சமாக அங்கீகரிக்கப்பட்டுள்ளது . இந்த கையேட்டில் கண்டுள்ள விதிகளை வலியுறுத்தி மத்திய நிர்வாக சீர்திருத்தம் மற்றும் பொதுமக்கள் குறைதீர்ப்புத் துறை அவ்வப்போது அறிவுறுத்தி வருகிறது . நாடாளுமன்ற உறுப்பினர்களிடமிருந்து பெறப்பட்ட கடிதங்கள் உட்பட அனைத்து கடிதங்களுக்கும் 15 நாட்களுக்குள் ஒப்புதல் அனுப்ப வேண்டியது அவசியம் என்று வலியுறுத்தப்பட்டுள்ளது . ஒப்புதல் அனுப்பிய அடுத்த 15 நாட்களுக்குள் கடிதத்திற்கான பதிலையும் அனுப்ப வேண்டும் என்பதும் வலியுறுத்தப்பட்டுள்ளது .


    மக்களவையில் இன்று (7.3.2018) கேள்விக்கு எழுத்து மூலம் அளித்த பதிலில் வடகிழக்கு மண்டல மேம்பாடு ( தனிப்பொறுப்பு ), பிரதமர் அலுவலகம் , பணியாளர் , பொதுமக்கள் குறைதீர்ப்பு , ஓய்வுதியங்கள் , அணுசக்தி , விண்வெளித் துறை இணையமைச்சர் டாக்டர் ஜிதேந்தர் சிங் இந்தத் தகவலை தெரிவித்தார் .


    மேலும் விவரங்களுக்கு www.pib.nic.in என்ற வலை தளத்தைப் பார்க்கவும் .


    ----

    
    
    (Release ID: 1523230) Visitor Counter : 27
    
    
      Read this release in: English , Urdu