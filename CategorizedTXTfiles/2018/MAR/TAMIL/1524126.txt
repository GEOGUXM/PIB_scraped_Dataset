      மனித வள மேம்பாட்டு அமைச்சகம்

      யுஜிசி-என்இடி தேர்வுகள் 2018ல் மாற்றங்கள்
      Posted On: 12 MAR 2018 5:44PM by PIB Chennai


    மத்திய இடைநிலைக் கல்வி வாரியம் ( சிபிஎஸ்சி ) நடத்தவுள்ள 2018 யுஜிசி – என்இடி தேர்வு தொடர்பாக கீழ்கண்ட மாற்றங்களை செய்திருப்பதாக பல்கலைக்கழக மானியக் குழு தெரிவித்துள்ளது . தேர்வு அமைப்பு மற்றும் விண்ணப்பதாரர்களின் வயதுவரம்பு தொடர்பாக என்இடி ஆய்வுக் குழு முடிவு செய்தபடி , துணைக் குழு அமைக்கப்பட்டு , துணைக்குழுவின் பரிந்துரைகளை பரிசீலித்து இந்த மாற்றங்கள் செய்யப்பட்டுள்ளன .

      * முதல் இரண்டு கேள்வித்தாள்களும் எப்போதும் போல , புறநிலை வகையில் பல்வேறு விடைகளிலிருந்து தெரிவுசெய்யும் வினாக்களாக அமையும் . பொது அறிவு குறித்த முதல் தாளில் ஒவ்வொன்றும் இரண்டு மதிப்பெண்களுக்குரிய 50 கட்டாயக் கேள்விகள் இடம்பெற்றிருக்கும் . பத்து கேள்விகளை இந்த தாளில் தெரிவு செய்துகொள்ளும் முறை கைவிடப்படுகிறது . இந்த முதல் தாளில் தேர்வு காலம் ஒரு மணி பதினைந்து நிமிடங்களிலிருநது ஒரு மணியாக குறைக்கப்படுகிறது . இந்த கேள்வித்தாளுக்கான அதிகபட்ச மதிப்பெண் 100 ஆகவே தொடரும் .
      * தாள் -II மற்றும் தாள் -III ஆகிய இரண்டும் ஒரே பாடம் சார்ந்தவை என்பதால் , அவை இணைக்கப்பட்டு , தாள் -II என பெயரிடப்பட்டு , அதில் ஒவ்வொன்றும் இரண்டு மதிப்பெண்கள் கொண்ட 100 கட்டாய புறநிலை கேள்விகளை கொண்டதாக அமையும் . இந்த கேள்விகள் விண்ணப்பதாரர் தெரிவு செய்த பாடங்களிலிருந்து இடம்பெறும் . இந்த கேள்வித்தாள் இரண்டு மணிநேர கால அவகாசம் கொண்டது .
      * ஜே ஆர் எஃப் எனப்படும் இளநிலை ஆராய்ச்சி உதவித்தொகை தேர்வு எழுதுவதற்கு அதிகபட்ச வயதுவரம்பு இரண்டாண்டுகள் உயர்த்தப்பட்டுள்ளது . அதாவது , தற்போதுள்ள 28 வயதிலிருந்து 30 வயதாக உயர்த்தப்பட்டுள்ளது . ஷெட்யூல்டு வகுப்பு / ஷெட்யூல்டு பழங்குடியினர் / மாற்றுத் திறனாளிகள் / இதர பிற்படுத்தப்பட்ட வகுப்பினர் / பெண்கள் ஆகியோருக்கு அதிகபட்ச வயதுவரம்பு ஐந்தாண்டுகள் தளர்த்தப்படும் .

    குழுவின் இந்த மாற்றங்கள் 2018 ஜனவரி ஒன்றாம் தேதியிட்ட கடிதத்தில் சிபிஎஸ்இ - க்கு தெரிவிக்கப்பட்டுள்ளது .


    மக்களவையில் இனறு (12.3.2018) கேள்விக்கு எழுத்து மூலம் அளித்த பதிலில் மத்திய மனிதவள மேம்பாட்டுத்துறை இணையமைச்சர் டாக்டர் சத்தியபால் சிங் , இத்தகவலை தெரிவித்தார் .


    ////////////

    
    
    (Release ID: 1524126) Visitor Counter : 28
    
    
      Read this release in: English
    
    
    

*