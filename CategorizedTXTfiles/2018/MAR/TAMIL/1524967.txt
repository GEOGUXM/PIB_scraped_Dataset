      சுகாதாரம் மற்றும் குடும்ப நலத்துறை அமைச்சகம்

      மருத்துவ சாதனங்களுக்கான கட்டுப்பாட்டு அமைப்பு
      Posted On: 16 MAR 2018 3:14PM by PIB Chennai


    மருத்துவ சாதனங்களை இந்தியாவிலேயே உற்பத்திசெய்ய தொழில் முனைவோரிடம் ஆர்வத்தை ஏற்படுத்தவும், புதிய கண்டுபிடிப்புகளை மேற்கொள்ளவும் ஏதுவாக, மருத்துவ சாதன ஒழுங்குமுறைகளை வலுப்படுத்துவதுடன், கட்டுப்பாட்டு அமைப்பு ஒன்றை ஏற்படுத்துமாறும், தேசிய சுகாதார கொள்கை 2017 பரிந்துரைத்துள்ளது.


    இந்த பரிந்துரைப்படி, மத்திய சுகாதாரம் மற்றும் குடும்பநலத்துறை மருத்துவ சாதன விதிமுறைகள் 2017-ஐ வெளியிட்டுள்ளது. மருந்து மற்றும் அழகுசாதனப் பொருட்கள் சட்டத்தின்படி, அவற்றை இறக்குமதி செய்வது, மருத்துவ ரீதியாக பரிசோதிப்பது, உற்பத்தி, விற்பனை மற்றும் வினியோகம் தொடர்பான விரிவான கட்டுப்பாடுகள் இதில் இடம்பெற்றுள்ளது. இந்த புதிய விதிமுறைகள், சர்வதேச ஒழுங்குமுறை நடைமுறைகளுக்கேற்ப அமைந்திருப்பதுடன், இந்தியாவில் உற்பத்தி செய்வோம் திட்டத்திற்கு ஊக்கமளிக்கும் வகையிலும், இந்தியாவில் கண்டுபிடிப்புகளை மேற்கொள்வதை அதிகரிக்கவும், மருத்துவ சாதன ஒழுங்குமுறை பற்றிய விரிவான சட்டம், இதில் இடம்பெற்றுள்ளது.


    புதிய மருத்துவ சாதன விதிகள் 2017-ஐ முழுமையாக நடைமுறைப்படுவதற்கென, 01.01.2018 முதல் மத்திய தலைமை மருந்து கட்டுப்பாட்டு அதிகாரி தலைமையில் பிரத்யேக பிரிவு ஒன்றும் ஏற்படுத்தப்பட்டுள்ளது.


    1940 மற்றும் 1945ஆம் ஆண்டு மருந்து மற்றும் அழகு சாதனப் பொருட்கள் சட்டத்தின்படி, 15 வகையான மருத்துவ சாதனங்கள் தற்போது முறைப்படுத்தப்பட்டுள்ளன.


    மக்களவையில் இன்று (16.03.2018) கேள்வி ஒன்றுக்கு எழுத்து மூலம் பதிலளித்த மத்திய சுகாதாரம் மற்றும் குடும்பநலத்துறை இணையமைச்சர் திருமதி. அனுப்ரியா பட்டேல் இத்தகவலைத் தெரிவித்துள்ளார்.


    கூடுதல் விவரங்களுக்கு www.pib.nic.in- இணையதளத்தை காணவும்.


    ===========

    
    
    (Release ID: 1524967) Visitor Counter : 40
    
    
      Read this release in: English