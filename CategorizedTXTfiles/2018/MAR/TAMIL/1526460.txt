      ரெயில்வே அமைச்சகம்

      இந்திய ரயில்வே நிதிக்கழக (IRFC) பத்திரங்களுக்கு அரசு உத்தரவாதம்: கடனாகப் பெற்ற நிதி, ரயில்வே துறையால் மேற்கொள்ளப்படும் திட்டங்களுக்கு எளிதில் கிடைக்கச் செய்ய நடவடிக்கை
      Posted On: 26 MAR 2018 3:19PM by PIB Chennai


    இந்திய ஆயுள் காப்பீட்டுக் கழகத்தால் நடப்பு நிதியாண்டில் சந்தா செலுத்தப்பட உள்ள ரூ.5000 கோடி மதிப்பிலான இந்திய ரயில்வே நிதிக்கழக பத்திரங்களுக்கு அரசு உத்தரவாதம் அளிக்க மத்திய நிதியமைச்சகம் ஒப்புதல் அளித்துள்ளது. மேற்குறிப்பிட்ட தொகைக்கான உத்தரவாதத் தொகையையும் நிதியமைச்சகம் தள்ளுபடி செய்துள்ளது.


    2015-2016 வரையிலான , தேர்ந்தெடுக்கப்பட்ட ரயில்வே திட்டங்களுக்கு ஆயுள் காப்பீட்டுக் கழகம் ரூ.1,50,000 கோடி நிதியுதவி வழங்குவதற்கான புரிந்துணர்வு ஒப்பந்தத்தில், ரயில்வே அமைச்சகமும், ஆயுள்காப்பீட்டுக் கழகமும் 2015 மார்ச் 11-ல் கையெழுத்திட்டன. இந்த ஒப்பந்தத்தின்படி, இந்திய ரயில்வே நிதிக்கழகம் ஆயுள்காப்பீட்டுக் கழகத்தால் வெளியிடப்பட உள்ள 30ஆண்டுக் காலத்திற்கான பத்திரங்கள் மூலம் நிதி திரட்டி, ரயில்வே திட்டங்களின் கட்டுமானப்பணிக்காக ரயில்வே துறையிடம் அளிக்க உள்ளது. எனினும் காப்பீட்டு ஒழுங்குமுறை ஆணையத்தின் வழிகாட்டு நெறிமுறைகள் காரணமாக, ஆயுள்காப்பீட்டுக் கழகத்தால், இந்திய ரயில்வே நிதிக்கழக ப் பத்திரங்களை க் குறிப்பிட்ட அளவிற்கு மேல் விற்பனை செய்ய இயலவில்லை. இதனால் ஏற்பட்ட தடைகளை கடந்துவர ஏதுவாக, அரசு உத்தரவாதத்திற்கு நிதியமைச்சகம் ஒப்புதல் அளித்துள்ளது. இதன் மூலம், காப்பீட்டு ஒழுங்குமுறை ஆணையத்தின் கட்டுப்பாடுகள் ஏதுமின்றி அரசால் உத்தரவாதம் அளிக்கப்பட்ட பத்திரங்களுக்கான சந்தாத் தொகையை ஆயுள்காப்பீட்டுக்கழகம் செலுத்த முடியும். 10 ஆண்டுகளுக்கு மேல் பயன் அளிக்கக்கூடிய 30 அடிப்படை புள்ளிகள் வீதம் ஆயுள் காப்பீட்டுக்கழக நிதி ரயில்வே துறைக்கு கிடைக்கும். அரசின் இந்த நடவடிக்கை மூலம், கடனாக பெற்ற நிதி ரயில்வே திட்டங்களுக்காக ரயில்வே அமைச்சகத்திற்கு எளிதில் கிடைக்கும்.


    -----

    
    
    (Release ID: 1526460) Visitor Counter : 24
    
    
      Read this release in: English , Hindi