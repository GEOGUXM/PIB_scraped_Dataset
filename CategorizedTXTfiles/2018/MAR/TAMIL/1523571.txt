      ரெயில்வே அமைச்சகம்

      சர்வதேச மகளிர் தினம்: இந்திய ரயில்வே உற்சாக கொண்டாட்டம்
      Posted On: 08 MAR 2018 7:08PM by PIB Chennai


    சர்வதேச மகளிர் தினத்தை ஒட்டிய நிகழ்ச்சிகளில் இந்திய ரயில்வே துறை முன்னணியில் நிற்கிறது . சம வாய்ப்புகள் அளிக்கப்பட்டால் , நாட்டில் உள்ள பெண்கள் தங்களது திறமை , ஆற்றலை வெளிப்படுத்துவார்கள் என்பதை நிரூபிக்கும் வகையில் பல செயல்களை நிகழ்த்தியுள்ளது இந்திய ரயில்வே .


    பல்வேறு பணி நிலைமைகளிலும் , பணி கலாசாரத்திலும் சம வாய்ப்பு அளிக்கப்படுவதை இந்திய ரயில்வே அர்ப்பணிப்பை வெளிப்படுத்தியுள்ளது .


    மகளிர்க்கு அதிகாரமளிப்பதை உறுதி செய்யும் வகையிலான தனித்துவ முயற்சியில் இந்திய ரயில்வே ஈடுபட்டுள்ளது . அதன்படி , சில புறநகர் ரயில்வே நிலையங்களில் அனைத்துப் பணிகளிலும் பயிற்சி பெற்ற பெண்களை மட்டுமே ரயில்வே நிர்வாகம் நியமித்திருக்கிறது . மகளிர்க்கு அதிகாரமளிப்பதில் இது சிறந்த முன்னுதாரணமாகும் . இதற்காக தேர்ந்தெடுக்கப்பட்ட ரயில்நிலையங்களில் முழுக்க முழுக்க பெண்களே நிர்வகிக்க வகை செய்துள்ளது .


    நாட்டிலேயே ஜெய்ப்பூர் , காந்தி நகர் ரயில்வே நிலையம்தான் டிக்கெட் பரிசோதகர் முதல் ரயில்நிலைய அதிகாரி வரையில் அனைத்துப் பணிகளையும் பெண்களே திறம்பட மேற்கொள்ளும் ரயில் நிலையமாகத் திகழ்கிறது .


    இது தவிர , நாட்டில் 200 பெரிய ரயில் நிலையங்களில் பெண்களுக்கான சானிடரி நாப்கின்களை வழங்குவதற்கும் , அதைப் போல் பயன்படுத்திய நாப்கின்களை அழிப்பதற்கும் இயந்திரங்கள் அமைக்கப்பட்டுள்ளன .


    இவை தவிர , பெண்களின் பாதுகாப்புக்காக பல நடவடிக்கைகள் மேற்கொள்ளப்பட்டுள்ளன . அனைத்து ரயில் நிலையங்களிலும் சிசிடிவி கேமிராக்கள் வைக்கப்பட்டுள்ளன . மேலும் , ரயில் பயணத்திலும் பாதுகாப்பையும் வசதியையும் பெண்கள் உணரும் வகையில் ஸ்லீப்பர் ரயில் பெட்டிகளில் பெண்களுக்கென்று தனியாக 6 இருக்கைகளும் , குளிர்சாதன வசதியுடன் தனி ரயில் பெட்டிகளையும் இந்திய ரயில்வே துறை ஒதுக்கியுள்ளது .


    ***

    
    
    (Release ID: 1523571) Visitor Counter : 24
    
    
      Read this release in: Urdu , English