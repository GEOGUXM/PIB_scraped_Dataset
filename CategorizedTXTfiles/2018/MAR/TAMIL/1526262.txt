      நிதி அமைச்சகம்

      மின்னணு வழிச் சீட்டு பற்றிய விளக்கம்
      Posted On: 22 MAR 2018 4:52PM by PIB Chennai


    பொருட்களை சேமித்து வைத்திருக்கும் இடங்களிலிருந்து துறைமுகங்களுக்கும், சிறப்பு பொருளாதார மண்டலங்களிலிருந்து பல்வேறு இடங்களுக்கும் கொண்டு செல்லும்போது, செலுத்த வேண்டிய, மின்னணு வழிச் சீட்டுக் கட்டணம் தொடர்பான விளக்கம் கோரி, ஏற்றுமதியாளர்கள் சங்கம், வர்த்தக நிறுவனங்கள் உள்பட ஏராளமானோரிடமிருந்து அரசுக்கு கடிதங்கள் குவிந்துள்ளன. மின்னணு வழிச் சீட்டு யார் யாருக்கு, எப்படிப் பொருந்தும் என்பது பற்றிய விவரம் வருமாறு:

     1. ஒரு விமான நிலையத்திலிருந்து மற்றொரு விமான நிலையத்திற்கு சுங்கத்துறை உத்தரவாதத்துடன் கொண்டு செல்லப்படும் ஏற்றுமதிப் பொருட்களுக்கு விலக்கு.
     2. சிறப்புப் பொருளாதார மண்டலம், தடையற்ற வர்த்தக சேமிப்பு மண்டலங்களுக்கு இடையே பொருட்களைக் கொண்டு செல்வதற்கு.
     3. ஏற்றுமதி மற்றும் இறக்குமதி சரக்குகளை சமமாக கையாளும்போது.

    இதற்கு விளக்கமளிக்கும் வகையில், 2017-ஆம் ஆண்டில் மத்திய சரக்கு மற்றும் சேவைகள் வரி விதிமுறைகளில், திருத்தம் செய்யப்பட்டு, 07.03.2018- அன்று, 12/2018 என்ற எண்ணில் அறிக்கையாக வெளியிடப்பட்டது. மத்திய ஜிஎஸ்டி விதிமுறைகளின் 138-வது பிரிவு உபபிரிவு 14-ல் சி மற்றும் எச் துணைப் பிரிவின்படி, பின்வரும் வகையில் சரக்குகள் கொண்டு செல்லப்படும்போது, மின்னணு வழிச் சீட்டு தேவைப்படாது.

     1. துறைமுகம், விமான நிலையம், விமான நிலைய சரக்கு வளாக சுங்கத் துறையிடமிருந்து மற்றும் சுங்க நிலையங்களிலிருந்து உள்நாட்டு சரக்குப் பெட்டக டிப்போ அல்லது சரக்குப் பெட்டக நிலையத்திற்கு சுங்கத் துறை அனுமதிக்காக கொண்டு செல்லப்படும்போது.
     2. சுங்கத்துறை உத்திரவாதத்துடன் உள்நாட்டு சரக்குப் பெட்டக டிப்போ அல்லது சரக்குப் பெட்டக நிலையத்திலிருந்து, துறைமுகம், விமான நிலையம், விமான நிலைய சரக்கு வளாகம் மற்றும் சுங்கத்துறை நிலையத்திற்கு கொண்டுசெல்லும்போது.

    ஒரு சுங்க நிலையத்திலிருந்து அல்லது துறைமுக சுங்கத்துறையிடமிருந்து மற்ற சுங்கத்துறை நிலையத்திற்கு அல்லது துறைமுக சுங்கத்துறைக்கு சரக்குகளை கொண்டு செல்லும்போது.

     1. சுங்கத்துறை கண்காணிப்பு அல்லது சுங்கத்துறை முத்திரையுடன் சரக்குகளை கொண்டு செல்லும்போது.

    மாநிலங்களவையில் எழுத்து மூலம் அளித்த பதிலில், மத்திய நிதித்துறை இணையமைச்சர் திரு ஷிவ் பிரதாப் சுக்லா இத்தகவலை தெரிவித்தார்.


    --------

    
    
    (Release ID: 1526262) Visitor Counter : 45
    
    
      Read this release in: English
    
    
    

1.