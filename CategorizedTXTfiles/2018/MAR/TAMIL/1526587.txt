      சமூக நிதி மற்றும் அதிகாரமளித்தல் அமைச்சகம்

      சிறார்கள் போதைப்பொருள்கள் பயன்படுத்துவதைத் தடுப்பதற்கு 2017-18ல் கல்வி நிறுவனங்களில் விழிப்புணர்வை ஏற்படுத்தும் 247 நிகழ்ச்சிகள் நடத்தப்பட்டுள்ளன.
      Posted On: 27 MAR 2018 1:58PM by PIB Chennai


    ”மது மற்றும் போதைப்பொருள்கள் பயன்படுத்துவதை தடுப்பதற்கு மத்திய அரசின் உதவியிலான திட்டத்தை” சமூகநீதி மற்றும் அதிகாரமளித்தல் அமைச்சகம் செயல்படுத்தி வருகிறது. சிறார்கள் உள்ளிட்ட போதை அடிமைகளுக்கு மறுவாழ்வு அளிக்கவும் கூட்டு / ஒருங்கிணைந்த சேவைகளை வழங்கவும் ஒருங்கிணைந்த மறுவாழ்வு மையங்களை நடத்தவும் பராமரிக்கவும் தகுதிவாய்ந்த அரசு சாரா அமைப்புகள், பஞ்சாயத்து ராஜ் நிறுவனங்கள், நகர்ப்புற உள்ளாட்சி அமைப்புகள் மற்றும் பிறவற்றுக்கு அது நிதியுதவி வழங்குகிறது.


    நாட்டில் உள்ள சிறார்களிடையே போதைப்பொருள் பழக்கத்தை தடுப்பது உள்ளிட்ட பிரச்னைகளுக்கு தீர்வுகாண ஒருங்கிணைந்த நடவடிக்கை எடுக்க வேண்டுமென்று அனைத்து மாநிலங்கள் மற்றும் யூனியன் பிரதேசங்களுக்கு 11.08.2016 அன்று இந்த அமைச்சகம் அறிவுறுத்தல் செய்துள்ளது.


    சமூகநீதி மற்றும் அதிகாரமளித்தல் அமைச்சகத்தின் கீழுள்ள சமூக பாதுகாப்புக்கான தேசிய கல்விக்கழகம் என்ற தன்னாட்சி அமைப்பு பள்ளிகளிலும், கல்லுாரிகளிலும் தொடர்ச்சியான முறையில் போதைப்பொருளால் ஏற்படும் தீமைகளை உணர்த்தவும் தடுக்கவுமான கல்வித் திட்டங்களை நடத்தி வருகிறது. தற்போது வரை, 2017-18 ஆண்டில் இந்த அமைப்பு பல்வேறு பள்ளிகள், கல்லூரிகள், பல்கலைக்கழகங்களில் விழிப்புணர்வை ஏற்படுத்தும் 247 நிகழ்ச்சிகளை நடத்தியுள்ளது. இதன் மூலம் 23,006 பேர் பயனடைந்துள்ளனர்.


    (18 வயதுக்கு கீழுள்ள) சிறார்களில் அதிக அளவிலான போதைப்பொருளை பயன்படுத்தியதால் ஏற்பட்ட விபத்துக்கள் காரணமான உயிரிழப்பு 2015 மற்றும் 2016ல் முறையே 53 ஆகவும் 34 ஆகவும் இருந்தன என்று தேசிய குற்றப்பதிவுகளுக்கான பிரிவு தெரிவித்துள்ளது.


    மக்களவையில் இன்று எழுத்து மூலம் அளித்த பதிலில் சமூக நீதி மற்றும் அதிகாரமளித்தல் துறை இணையமைச்சர் திரு. விஜய் சம்ப்லா இந்தத் தகவலை தெரிவித்தார்.


    மேலும் விவரங்களுக்கு www.pib.nic.in என்ற இணையதளத்தை பார்க்கவும்.

    
    
    (Release ID: 1526587) Visitor Counter : 36
    
    
      Read this release in: English