      நுகர்வோர் நலன், உணவு மற்றும் பொது விநியோகம் அமைச்சகம்

      இலக்குக்கு உட்பட்ட பொதுவிநியோக முறையை டிஜிட்டல் மயமாக்குதல்
      Posted On: 27 MAR 2018 6:31PM by PIB Chennai


    பொது விநியோக முறையில் கசிவுகளை அடைக்கவும், பெரும் திறனையும், வெளிப்படைத் தன்மையையும் கொண்டு வரவும், டிபிடிஎஸ் செயல்களை இருமுனைகளிலும் கணினிமயமாக்கும் திட்டத்தை அரசு அமலாக்கி வருகிறது. குடும்ப அட்டைகள் / பயனாளிகள் விவரத்தை டிஜிட்டல் மயமாக்குதல், இணையதளம் மூலம் ஒதுக்கீடு, விநியோகத் தொடர் நிர்வாகத்தைக் கணினிமயமாக்குதல் போன்றவற்றை உள்ளடக்கியது இந்தத் திட்டம். மாநிலங்கள் / யூனியன் பிரதேசங்கள் தெரிவித்த தகவல்களின்படி, 80 கோடிக்கும் அதிகமான பயனாளிகள் வைத்துள்ள 23.2 கோடி குடும்ப அட்டைகள் அனைத்தையும் டிஜிட்டல் மயமாக்கும் பணிகள் அனைத்து மாநிலங்களிலும், யூனியன் பிரதேசங்களிலும் முடிவடைந்துவிட்டன.


    மக்களவையில் இன்று (27.03.18) எழுத்து மூலம் அளித்த பதிலில், உணவு, நுகர்வோர் நலன் மற்றும் பொது விநியோகத்துறை இணையமைச்சர் திரு. சி ஆர் சவ்தாரி இந்தத் தகவலை தெரிவித்தார்.


    ----

    
    
    (Release ID: 1526723) Visitor Counter : 33
    
    
      Read this release in: English