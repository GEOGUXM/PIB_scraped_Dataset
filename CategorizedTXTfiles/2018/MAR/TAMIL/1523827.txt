      குடியரசுத் தலைவர் செயலகம்

      இலங்கை அதிபர் குடியரசுத் தலைவரை சந்தித்தார்.
      Posted On: 10 MAR 2018 6:29PM by PIB Chennai


    சர்வதேச சூரியசக்தி கூட்டணி உச்சிமாநாட்டில் பங்கேற்க புதுதில்லி வந்த இலங்கை அதிபர் மாண்புமிகு திரு மைத்ரிபாலா சிறிசேனா குடியரசுத்தலைவர் திரு ராம்நாத் கோவிந்தை இன்று (10.3.2018) குடியரசுத் தலைவர் மாளிகையில் சந்தித்தார்.


    இலங்கை அதிபரை வரவேற்ற குடியரசுத்தலைவர், உலக நாடுகளுடன் இலங்கை மீண்டும் தீவிரமாக இணைந்து செயல்பட தொடங்கியிருப்பதில் அதிபர் ஆற்றிய பங்குக்காக அவருக்கு பாராட்டு தெரிவித்தார். அவரது தலைமை இந்தியாவுக்கும், நமது மண்டலத்துக்கும், அதற்கு மேற்பட்டும் உறுதியளிப்பதாக உள்ளது என்று குடியரசுத்தலைவர் கூறினார்.


    கடந்த மூன்று ஆண்டுகளில் இருநாடுகளுக்கும் இடையேயான நெருக்கமான அரசியல் உறவுகள் மேலும் வளர்ச்சியடைந்திருப்பதற்கு மகிழ்ச்சியடைவதாக குடியரசுத்தலைவர் தெரிவித்தார்.


    வர்த்தகம், வியாபாரம், இணைப்பு ஏற்படுத்துதல், மேம்பாட்டு ஒத்துழைப்பு ஆகியவற்றில் மேலும் வளர்ச்சியை இந்தியாவும், இலங்கையும் ஏற்படுத்த வேண்டும் என்று குடியரசுத்தலைவர் கூறினார். மின்சாரம், புதுப்பிக்கக் கூடிய எரிசக்தி, கடல் ஆதாரங்கள், அங்கக விவசாய நடைமுறைகள், விமான நிலைய வசதிகள், துறைமுக வசதிகள் போன்றவற்றில் இலங்கை அளிக்கும் முக்கியத்துவத்தை இந்தியா பகிர்ந்து கொள்வதாக அவர் கூறினார்.


    மேலும் விவரங்களுக்கு www.pib.nic.in என்ற வலைதளத்தைப் பார்க்கவும்


    --------

    
    
    (Release ID: 1523827) Visitor Counter : 22
    
    
      Read this release in: English