      மனித வள மேம்பாட்டு அமைச்சகம்

      தேசிய உயர்கல்வி திட்டத்திற்கு ஒதுக்கீடு 4 மடங்கு அதிகரித்திருப்பது கல்வி தரத்தை உயர்த்த பெரும் ஊக்கமளிக்கும்: திரு. பிரகாஷ் ஜவ்டேகர்
      Posted On: 22 MAR 2018 6:59PM by PIB Chennai


    தேசிய உயர் கல்வி திட்டத்தை குறிப்பிடத்தக்க அளவு நிதி உதவியுடன் நீட்டிக்க அமைச்சரவை அளித்துள்ள ஒப்புதல் கல்வியின் தரத்தை அதிகரிக்க செய்ய அரசு எடுத்துள்ள பெரும் முயற்சியாகும் என மத்திய மனிதவள மேம்பாட்டுத் துறை அமைச்சர் திரு. பிரகாஷ் ஜவடேகர் கூறியுள்ளார். இது பற்றி கூடுதல் விவரங்கள் கூறிய அவர், ஆண்டுக்கு ரூ. 600 கோடி வீதம் 2013-14 முதல் 2016-17 வரை நான்காண்டுகளுக்கு ரூ. 2400 கோடி அளிக்கப்பட்டது என்றார். தற்போது 2017-18 முதல் 2019-20 வரை 3 ஆண்டுகளுக்கு இது ரூ. 7100 கோடியாக அதிகரிக்கப்பட்டுள்ளது என்றார். தரப்படுத்தப்பட்ட சுயாட்சி திட்டத்தின் கீழ் 3.5 மற்றும் அதற்கு மேல் தரவரிசை பெற்ற மத்திய/மாநில பல்கலைக்கழகங்களுக்கு தற்போது ஆண்டுக்கு ரூ. 100 கோடி கிடைக்கும் என அமைச்சர் குறிப்பிட்டார். இது மட்டுமின்றி 20 மாநிலங்களுக்கு தலா ரூ. 50 கோடி என மொத்தம் ரூ. 1000 கோடி ஆராய்ச்சி தொகுப்புகளை உருவாக்க அளிக்கப்படும் என்றார்.


    கல்வியில் பின்தங்கிய நிலையில் உள்ள ஆர்வம் உள்ள மாவட்டங்களுக்கு அரசு 70 மாதிரி பட்டப்படிப்பு கல்லூரிகளை அளித்துள்ளது என்றும், இதற்காக தலா ரூ. 12 கோடி என ரூ. 840 கோடி மொத்தமாக ஒதுக்கப்பட்டுள்ளது என்றும் அமைச்சர் குறிப்பிட்டார். கல்வியில் மாற்றத்தை ஏற்படுத்தும் வகையில் 75 கல்லூரிகளை மாதிரி பட்டப்படிப்பு கல்லூரிகளாக தரமுயர்த்த தலா ரூ. 4 கோடி அளிக்கப்படும்.


    சமத்துவம் அளிக்கும் தனித்தன்மையான முயற்சியாக ஆதிதிராவிட மற்றும் பழங்குடி மாணவிகளுக்கு விடுதிகளை அமைக்க 15 மாநிலங்களுக்கு தலா ரூ. 5 கோடி என ரூ. 75 கோடி அளிக்கப்படும் என்றும் அவர் தெரிவித்தார்.

    
    
    (Release ID: 1526259) Visitor Counter : 20
    
    
      Read this release in: English