      குடியரசுத் துணைத் தலைவர் செயலகம்

      சூரிய எரிசக்தித் துறையில் முதலிடம் பெற மிகப்பெரும் வளத்தை இந்தியா கொண்டுள்ளது: குடியரசுத் துணைத்தலைவர்
      Posted On: 10 MAR 2018 12:03PM by PIB Chennai


    சூரிய எரிசக்தித் துறையில் முதலிடம் பெற மிகப்பெரும் வளத்தை இந்தியா கொண்டுள்ளது என்று குடியரசுத் துணைத்தலைவர் திரு எம் வெங்கையா நாயுடு தெரிவித்துள்ளார் . உத்தரப்பிரதேசத்தின் நொய்டாவில் இன்று (10.3.2018) இந்திய மின்சாதன மற்றும் மின்னணுப் பொருட்கள் உற்பத்தியாளர்கள் சங்கம் ஏற்பாடு செய்திருந்த எலெக்ரமா ( ELECRAMA) 2018- ன் தொடக்க அமர்வில் அவர் உரையாற்றினார். மத்திய தொழில் வர்த்தகத்துறை அமைச்சர் திரு சுரேஷ் பிரபாகர் பிரபுவும் மற்றும் பிரமுகர்களும் இந்த நிகழ்ச்சியில் கலந்து கொண்டனர்.


    இந்திய மின்சாதன தொழில்துறை உற்பத்தி, கொண்டு செல்லுதல், விநியோகித்தல் மற்றும் அவை சார்ந்த சாதனங்களை உற்பத்தி செய்கின்றன. இந்தத் தொழில்துறை நேரடியாக ஐந்து லட்சம் பேருக்கும், மறைமுகமாக 10 லட்சம் பேருக்கும் ஒட்டு மொத்த தொடர் தொழிலில் 50 லட்சத்திற்கும் அதிகமானோருக்கும் வேலைவாய்ப்பை வழங்குகிறது என்று குடியரசுத் துணைத் தலைவர் தெரிவித்தார். இந்த தொழில்துறை இறக்குமதிகளில் இருந்து கடுமையான போட்டியை எதிர்கொள்கிறது என்றும் உள்நாட்டு தொழில்துறைக்கு சமச்சீரான வாய்ப்பை உருவாக்க வேண்டும் என்று எதிர்பார்க்கிறது என்றும் அவர் மேலும் கூறினார். மின்சாரத்துறை நிச்சயமாக வளர்ச்சி பெறும் என்றும் சர்வதேச தரத்திற்கு தமது தரத்தை உறுதி செய்யும் என்றும் அவர் தெரிவித்தார்.


    அரசு மேற்கொண்ட பல்வேறு முன்முயற்சிகளால் எளிதாக மின்சாரத்தை பெறுவது குறித்த உலக வங்கியின் குறியீட்டெண்ணின் இந்தியாவின் நிலை 99-லிருந்து 26-ஆக மேம்பட்டுள்ளது என்று குடியரசுத் தலைவர் தெரிவித்தார். 2017 டிசம்பர் இறுதி நிலவரப்படி மின்சார வசதி பெறாத 18,452 கிராமங்களில் 1,370 கிராமங்கள் மட்டுமே மின் இணைப்புக்கு எஞ்சியுள்ளன என்று அவர் கூறினார்.


    புவி வெப்பமாதல், பருவநிலை மாற்றம் ஆகியவை நமது வாழக்கையின் அனைத்து அம்சங்களையும் பாதிப்பதாக குறிப்பிட்ட குடியரசுத் துணைத் தலைவர் எந்த ஒரு புதிய கொள்கையும் சுற்றுச்சூழலை பாதுகாப்பதாகவும் நீடித்த வளர்ச்சியை உறுதி செய்வதாகவும் இருக்க வேண்டியது அவசரத் தேவை என்றார். புதுப்பிக்கவல்ல எரிசக்தி ஈர்ப்புக் குறியீட்டெண் 2017-ல் இந்தியா 2-ஆவது நிலையில் இருப்பதாகவும் வரும் ஆண்டுகளில் இந்தத் துறை பெரும் பங்களிப்பை செய்யவிருப்பதாகவும் அவர் கூறினார். எரிசக்தி சேமிப்பு தொழில்நுட்பங்கள் தேவைப்படுவது மேலும் வலுவான அடிப்படை கட்டமைப்பை உருவாக்குவதற்கு மட்டுமின்றி செலவை குறைப்பதற்கும் ஆகும் என்று அவர் தெரிவித்தார்.


    மின்சாரத்தால் இயங்கும் வாகனங்கள் மற்றும் என்ஜின் மற்றும் மின்சார இணைப்புடன் உள்ள வாகனங்கள் என்பவை வரும் ஆண்டுகளில் மோட்டார் வாகன தொழில்துறையை இயக்குவதாக இருக்கும் என்றும் குடியரசுத் துணைத் தலைவர் கூறினார். தேசிய மின்சார வாகன இயக்கத் திட்டத்தை அரசு ஏற்கெனவே தொடங்கியுள்ளது என்றும், 2020-ஆம் ஆண்டுக்குள் மின்சாரத்தால் இயங்கும் வாகனங்கள், என்ஜின் மற்றும் மின்சார இணைப்புடன் உள்ள வாகனங்கள் எண்ணிக்கையை 6-7 மில்லியன் அளவுக்கு உற்பத்தி செய்ய இலக்கு நிர்ணயிக்கப்பட்டுள்ளது என்றும் அவர் கூறினார். கரியமிலவாயு வெளியேற்ற அளவை குறைக்க இ-வாகனங்கள் அதிக முக்கியத்துவம் அளிக்கப்பட வேண்டும் என்று அவர் மேலும் தெரிவித்தார்.

    
    
    (Release ID: 1523826) Visitor Counter : 30
    
    
      Read this release in: English