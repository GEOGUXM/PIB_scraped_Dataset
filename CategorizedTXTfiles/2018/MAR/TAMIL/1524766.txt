      மனித வள மேம்பாட்டு அமைச்சகம்

      மதரஸாக்களுக்கு நிதியுதவி அளித்தல்
      Posted On: 15 MAR 2018 5:20PM by PIB Chennai


    மதரஸாக்கள், சிறுபான்மையினருக்கான கல்வி வழங்கும் ஒருங்கிணைந்த திட்டத்தை (SPEMM) மத்திய அரசின் பள்ளிக் கல்வி மற்றும் எழுத்தறிவுத் துறை அமல்படுத்தி வருகிறது. இந்த ஒருங்கிணைந்த திட்டத்தில் மதராஸாக்களுக்குத் தரமான கல்வியை அளிப்பதற்கான திட்டமும் (SPQEM) , சிறுபான்மைக் கல்வி நிறுவனங்களின் கட்டமைப்பு மேம்பாட்டுக்கான திட்டமும் (IDMI) இடம்பெற்றுள்ளன. மதரஸாக்கள், சிறுபான்மையினருக்கான கல்வி வழங்கும் ஒருங்கிணைந்த திட்டம் முழுமையாகத் தன்னார்வத் திட்டமாகவும் தேவைக்கு ஏற்ப செயல்படுத்தப்படும் திட்டமாகவும் செயல்படுத்தப்படுகிறது.


    மதராஸாக்களில் தரமான கல்வியை அளிப்பதற்கான திட்டத்தின் (SPQEM) கீழ் அதிகபட்சம் 3 ஆசிரியர்களுக்கு சம்பந்தப்பட்ட மாநில அரசுகள் மூலமாக மதிப்பூதியம் வழங்கப்படுகிறது. பட்டதாரி ஆசிரியர்களுக்கு மாதம் ரூ. 6 ஆயிரமும், பட்டமேற்படிப்பு ஆசிரியர்கள், பிஎட் முடித்த ஆசிரியர்களுக்கு மாதம் ரூ. 12 ஆயிரமும் வழங்கப்படுகிறது.


    மதரஸாக்கள் மற்றும் சிறுபான்மையினருக்கான கல்வி வழங்கும் ஒருங்கிணைந்த திட்டத்தின் (SPEMM) கீழ் 2016-17ம் மற்றும் 2017-18ம் நிதியாண்டுகளில் ஒவ்வொரு ஆண்டும் ரூ. 120 கோடி ஒதுக்கப்பட்டது. இதில், 2016-17ம் நிதியாண்டில் மதராஸாக்களுக்குத் தரமான கல்வியை அளிப்பதற்கான திட்டத்தின் கீழ் ரூ. 106.94 கோடியில் 20,969 மதரஸா பள்ளி ஆசிரியர்களுக்கும், 2017-18ம் ஆண்டில் ரூ. 64 கோடியில் 12,518 மதரஸா பள்ளி ஆசிரியர்களுக்கும் மதிப்பூதியம் வழங்கப்பட்டது.


    இத்தகவல்கள் மாநிலங்களவையில் எழுப்பப்பட்ட கேள்விக்கு மனித வள மேம்பாட்டுத் துறை இணையமைச்சர் திரு. உபேந்திர குஷ்வாஹா எழுத்து மூலம் அளித்த பதிலில் குறிப்பிடப்பட்டுள்ளது.


    .


    *****

    
    
    (Release ID: 1524766) Visitor Counter : 25
    
    
      Read this release in: English