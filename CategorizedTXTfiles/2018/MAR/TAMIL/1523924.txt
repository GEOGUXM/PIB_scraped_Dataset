      நீர்வளத் துறை அமைச்சகம்

      கங்கை புத்துயிரூட்டலுக்கான நிதியை செயல்படுத்துவதற்கான பல்வேறு வழிமுறைகள்
      Posted On: 12 MAR 2018 2:33PM by PIB Chennai


    கங்கை மற்றும் யமுனை உள்ளிட்ட 540 நதிகளின் தண்ணீர் தரம், 1,533 இடங்களில், மத்திய மாசுக்கட்டுப்பாட்டு வாரியத்தால், மாநில மாசுக்கட்டுப்பாட்டு வாரியங்கள் / நாடு முழுவதும் உள்ள மாசுக்கட்டுப்பாட்டு குழுக்களின் உதவியுடன் பரிசோதிக்கப்பட்டுள்ளது.


    பெரிய நகரங்களை ஒட்டிய ஆற்றுப்படுகைகளில் தண்ணீர் பெருமளவு உறிஞ்சப்படுவதாலும், சுத்திகரிக்கப்படாத / ஓரளவு சுத்திகரிக்கப்பட்ட / சுத்திகரிக்கப்பட்ட கழிவு நீர், நிர்ணயிக்கப்பட்ட தரத்தில் இல்லாததாலும், ஆறுகள் மாசுபடுத்தப்பட்டிருப்பதுடன், ஆற்றுநீரில் கரிமப் பொருட்கள் மற்றும் பாக்டீரியாக்களின் எண்ணிக்கை அதிக அளவில் இருப்பதும் தண்ணீர் தரப் பரிசோதனைகள் மூலம் தெரியவந்துள்ளது.


    2017 மார்ச் 31 ஆம் தேதி நிலவரப்படி, கங்கையை தூய்மைப்படுத்துவதற்கான தேசிய இயக்கத்திற்கு ஒதுக்கப்பட்ட ரூ. 2,133.76 கோடி நிதியும் மாநில திட்ட மேலாண்மை குழுக்களுக்கு ஒதுக்கப்பட்ட ரூ. 422.13 கோடியும் செலவிடப்படாமல் உள்ளதாக தலைமை தணிக்கை அதிகாரியின் 39-வது அறிக்கையில் தெரிவிக்கப்பட்டுள்ளது.


    மாநிலங்களவையில் இன்று கேள்வி ஒன்றுக்கு எழுத்து மூலம் பதிலளித்த, மத்திய நீர்வளம், நதிகள் மேம்பாடு மற்றும் கங்கை புத்துயிரூட்டலுக்கான இணையமைச்சர் டாக்டர் சத்யபால் சிங் தெரிவித்துள்ளார்.


    மேலும் விவரங்களுக்கு www.pib.nic.in இணையதளத்தில் காணவும் .

    
    
    (Release ID: 1523924) Visitor Counter : 16
    
    
      Read this release in: English , Urdu