      அறிவியல் மற்றும் தொழில்நுட்பத்துறை

      105-வது இந்திய அறிவியல் மாநாட்டை பிரதமர் தொடங்கி வைத்தார்.
      Posted On: 16 MAR 2018 6:53PM by PIB Chennai


    மாண்புமிகு பிரதமர் திரு. நரேந்திர மோடி 105-வது இந்திய அறிவியல் மாநாட்டை மணிப்பூர் பல்கலைக்கழகத்தில் இன்று தொடங்கி வைத்தார்.


    சமீபத்தில் உயரிழந்த 3 மதிப்பிற்குரிய இந்திய விஞ்ஞானிகள் பத்மவிபூஷண் பேராசரியர் யஷ்பால், பத்மவிபூஷண் யு ஆர் ராய் மற்றும் பத்மஸ்ரீ டாக்டர் பல்தேவ்ராஜ் ஆகியோருக்கு தனது புகழ்ஞ்சலி செலுத்திய பின் தனது உரையை பிரதமர் தொடங்கினார். இந்திய அறிவியல் மற்றும் கல்விக்கு இவர்கள் அனைவரும் சிறந்த பங்களிப்பை வழங்கியுள்ளனர்.


    ஆகச்சிறந்த இயற்பியல் விஞ்ஞானி ஸ்டீபன் ஹாக்கிங் மறைவிற்கு உலகுடன் இணைந்து நாம் அஞ்சலி செலுத்துவோம் என்றும், நவீனகால அண்டவியல் ஆராய்ச்சியின் சிறந்த நட்சத்திரமான அவர், இந்தியாவின் நண்பர் என்றும் நமது நாட்டிற்கு இருமுறை அவர் வந்து சென்றுள்ளதாகவும் பிரதமர் கூறினார்.


    மத்திய அறிவியல் மற்றும் தொழில்நுட்பத்துறை அமைச்சர் டாக்டர் ஹர்ஷ்வர்தன் அறிவியல் மற்றும் தொழில்நுட்பத்தின் பயன்கள் சமூகத்தின் அனைத்து தரப்பு மனிதனையும் சென்றடைய வேண்டும் என்பதே அரசின் நோக்கம் என்று கூறினார். சமூகத்தின் மிகவும் பின்தங்கிய விடுபட்ட அனைவரையும் சென்றடைவதே அரசின் முக்கிய நோக்கம் என்றும் டாக்டர் ஹர்ஷ்வர்தன் குறிப்பிட்டார்.


    மணிப்பூர் மாநில ஆளுநர் டாக்டர். நஜ்மா ஹெப்துல்லா, மத்திய வடகிழக்கு மாநிலங்கள் நலத்துறை இணையமைச்சர் டாக்டர் ஜிதேந்திர சிங், மணிப்பூர் பல்கலைக்கழக துணைவேந்தர் பேராசிரியர் ஆதித்ய பிரசாத் பாண்டே ஆகியோரும் இந்தத் தொடக்க விழாவில் கலந்து கொண்டனர். இந்திய அறிவியல் காங்கிரஸ் கூட்டமைப்பின் தலைவர் பேராசிரியர் அட்சியோதா சமந்த்தா சிறப்புரையாற்றினார், மத்திய மாநில அரசுகளின் மூத்த அதிகாரிகள் மற்றும் பல்வேறு நாடுகளைச் சேர்ந்த அறிவியல் வி்ஞ்ஞானிகள் இந்தத் தொடக்க விழாவில் கலந்து கொண்டனர்.


    5 நாட்கள் நடைபெறவுள்ள இந்த மிகப்பெரிய மாநாடு இம்மாதம் 20ம் தேதி நிறைவடைகிறது.

    
    
    (Release ID: 1524959) Visitor Counter : 63
    
    
      Read this release in: English , Hindi