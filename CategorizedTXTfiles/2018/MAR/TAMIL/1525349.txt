      மனித வள மேம்பாட்டு அமைச்சகம்

      நிகர்நிலையாக்கப்படும் பல்கலைக்கழகங்கள் கல்வியை வர்த்தகமயமாக்குவதில் ஈடுபடக்கூடாது
      Posted On: 19 MAR 2018 5:38PM by PIB Chennai


    பல்கலைக்கழக மானியக் குழு (நிகர்நிலையாக்கப்படும் பல்கலைக்கழகங்கள்) வரன்முறைகள் 2016 அறிவிக்கையாக வெளியிடப்பட்டுள்ளதாக பல்கலைக்கழக மானியக் குழு அறிவித்துள்ளது. இந்த வரன்முறைகள் http://www.egazette.nic.in/WriteReadData/2016/170661.pdf . என்ற இணைய முகவரியில் இடம்பெற்றுள்ளன . இந்த வரன்முறையின்படி எந்த நிகர்நிலையாக்கப்படும் பல்கலைக்கழகமும் சேர்க்கைக்கான தேர்வு நடத்துவதற்கு ஆகும் செலவைத் தவிர கூடுதலாக எந்தக் கட்டணத்தையும் வசூலிக்கக்கூடாது . மேலும் இந்த வரன்முறைகளின்படி நிகர்நிலையாக்கப்படும் பல்கலைக்கழகம் எந்த வகையிலும் கல்வியை வர்த்தகமயமாக்குவதில் ஈடுபடக்கூடாது என்பதுடன் தகுதியுள்ள அனைத்து மாணவர்களுக்கும் பாரபட்சமற்ற அணுக்கத்தை அளிக்க வேண்டும் .


    தனியார் பல்கலைக்கழகங்கள் பல்கலைக்கழக மானியக் குழு ( தனியார் பல்கலைக்கழகங்கள் உருவாக்கம் மற்றும் நிர்வாகத் தரங்கள் ) வரன்முறை 2013 ன் படி வரன்முறைப்படுத்தப்படுகின்றன . தேர்வுக்கான கட்டணம் , பயிற்சி மற்றும் இதர கட்டணங்கள் தனியார் பல்கலைக்கழகங்கள் அல்லது சம்பந்தப்பட்ட மாநில அரசுகளால் முடிவு செய்யப்படுகின்றன .


    இந்த தகவல் மத்திய மனிதவள மேம்பாட்டுத்துறை இணையமைச்சர் திரு . சத்ய பால் சிங் இன்று மக்களவையில் கேள்வி ஒன்றுக்கு எழுத்து பூர்வமாக அளித்த பதிலில் இடம்பெற்றுள்ளது .


    *****

    
    
    (Release ID: 1525349) Visitor Counter : 14
    
    
      Read this release in: English