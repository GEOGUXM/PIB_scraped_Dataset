      சுகாதாரம் மற்றும் குடும்ப நலத்துறை அமைச்சகம்

      ஆரோக்கியமான வாழ்க்கை முறை
      Posted On: 16 MAR 2018 3:15PM by PIB Chennai


    சுகாதாரம் மாநில அரசுகளின் பட்டியலில் வருகிறது என்றாலும், மத்திய அரசு இந்த வகையில் மாநில அரசுகளின் முயற்சிகளுக்கு கூடுதலாக ஆரோக்கிய வாழ்க்கை முறை மேம்பாட்டிற்கான விழிப்புணர்வு உருவாக்குதல், சுகாதார பராமரிப்பை மேம்படுத்துதல் ஆகியவற்றில் உதவி வருகிறது. புற்றுநோய், நீரிழிவு, இதயநோய்கள் மற்றும் மூளை செயலிழப்பு ஆகியவற்றை கட்டுப்படுத்த தேசிய சுகாதார இயக்கத்தின் கீழ், தேசிய நோய்த்தடுப்புத் திட்டத்தை செயல்படுத்துகிறது.


    நாட்டில் விளையாட்டுகளை ஊக்குவிக்கவும், ஒட்டுமொத்த வளர்ச்சி, பாலின சமத்துவம், ஆரோக்கியமான வாழ்க்கை முறை, தேசிய உணர்வு, விளையாட்டு மேம்பாட்டினால் ஏற்படும் பொருளாதார வாய்ப்புகள் போன்றவற்றிற்கு ஆற்றலாக விளங்கும் விளையாட்டுகளை மக்கள் பயன்படுத்திக் கொள்ள மத்திய இளைஞர் விவகாரங்கள் மற்றும் விளையாட்டுகள் துறை “கேலோ இந்தியா” திட்டத்தை செயல்படுத்துகிறது. இந்தத் திட்டம் சமுதாய விளையாட்டுப் பயிற்சி மேம்பாடு மற்றும் பள்ளிக் குழந்தைகளுக்கு உடற்தகுதி வளர்ப்பு என்ற இரண்டு அம்சங்களைக் உள்ளடக்கியதாக அமைந்துள்ளது.


    இந்தத் திட்டத்தின்கீழ், தேசிய விளையாட்டுகள் ஆணையத்திற்கு பயிற்சி முகாம்கள், தேசிய போட்டிகள் ஆகியவற்றை நடத்துவதற்கும், இந்தியாவிலும், வெளிநாடுகளிலும் நடைபெறும் சர்வதேச போட்டிகளில் இந்திய குழுக்கள் பங்கேற்பதற்கும், பல்வேறு விளையாட்டுகளில் வெளிநாட்டு பயிற்சியாளர்களை பயன்படுத்துவதற்கும் உதவி அளிக்கப்படுகிறது. நாட்டில் சைக்கிள் விளையாட்டை மேம்படுத்துவதற்கென அமைக்கப்பட்டுள்ள இந்திய சைக்கிளிங் இணையத்திற்கு மத்திய அரசு அங்கீகாரம் அளித்துள்ளது.


    மக்களவையில் இன்று (16.03.2018) கேள்விக்கு எழுத்து மூலம் அளித்த பதிலில் சுகாதாரம் மற்றும் குடும்ப நலத்துறை இணையமைச்சர் திருமதி அனுப்பிரியா பட்டேல் இத்தகவலைத் தெரிவித்தார்.


    மேலும் விவரங்களுக்கு www.pib.nic.in . என்ற வலைதளத்தைப் பார்க்கவும்.


    ------

    
    
    (Release ID: 1524966) Visitor Counter : 60
    
    
      Read this release in: English