      தொழிலாளர் மற்றும் வேலைவாய்ப்பு அமைச்சகம்

      வீட்டுவேலையில் ஈடுபடுத்தப்படும் குழந்தைகள்
      Posted On: 19 MAR 2018 3:19PM by PIB Chennai


    வீட்டுவேலை செய்யும் குழந்தைகள் உள்ளிட்ட குழந்தை தொழிலாளர்களின் மறுவாழ்வுக்கென அரசு “தேசிய குழந்தைத் தொழிலாளர் திட்டத்தை” (NCLP) செயல்படுத்தி வருகிறது. இத்திட்டத்தின்படி, மாவட்ட ஆட்சித் தலைவர்கள் தலைமையிலான மாவட்ட திட்ட சங்கங்கள், வீட்டுவேலைகளில் ஈடுபடுத்தப்படும் குழந்தைகள் உட்பட அனைத்து குழந்தைத் தொழிலாளர்கள் பற்றிய கணக்கெடுப்பை தொடர்ந்து எடுத்து வருகிறது. ஒன்பது முதல் 14 வயது வரையிலான குழந்தைகள் குழந்தை தொழிலாளர் பணியிலிருந்து மீட்கப்பட்டு, தேசிய குழந்தைத் தொழிலாளர் திட்டத்தின் சிறப்பு பயிற்சி மையங்களில் சேர்க்கப்படுகின்றனர். இவற்றில் இந்தக் குழந்தைகளுக்கு கல்வி, தொழிற்பயிற்சி மற்றும் மதிய உணவு, கல்வி உதவித்தொகை, மருத்துவப் பராமரிப்பு ஆகியவை வழங்கப்படுகின்றன. இவர்கள் முறையான பள்ளிகளில் சேர்ந்து, படிப்பை தொடங்கும்வரை இந்த வசதிகள் செய்யப்படுகின்றன. ஐந்து முதல் எட்டு வயது வரையிலான குழந்தைகள் நேரடியாக முறையான பள்ளிகளில் அனைவருக்கும் கல்வி திட்டத்தின் ஒத்துழைப்புடன் சேர்க்கப்படுகின்றனர்.


    மக்களவையில் இன்று கேள்வி ஒன்றுக்கு எழுத்துமூலம் அளித்த பதிலில் மத்திய தொழிலாளர் நலன், வேலைவாய்ப்புத் துறை (தனிப்பொறுப்பு) இணையமைச்சர் திரு சந்தோஷ்குமார் கங்குவார் இத்தகவலை தெரிவித்தார்.


    மேலும் விவரங்களுக்கு www.pib.nic.in என்ற வலைதளத்தைப் பார்க்கவும்.


    -----
    

    
    (Release ID: 1525208) Visitor Counter : 31
    
    
      Read this release in: English