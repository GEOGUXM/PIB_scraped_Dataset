      உள்துறை அமைச்சகம்

      காவல்துறை புலனாய்வில் சிறந்த பணிக்கான மத்திய உள்துறை அமைச்சரின் பதக்கம் நிறுவப்பட்டுள்ளது
      Posted On: 12 MAR 2018 1:28PM by PIB Chennai


    நாட்டில் உள்ள மத்திய புலனாய்வு முகமைகள் மற்றும் மாநிலங்கள் / யூனியன் பிரதேசங்களின் காவல்துறையில் குற்றப் புலனாய்வு தொழில் முறை தரங்களை மேம்படுத்த காவல்துறை புலனாய்வில் சிறந்த பணிக்கான மத்திய உள்துறை அமைச்சரின் பதக்கத்தை நிறுவும் ஆலோசனைக்கு அரசு ஒப்புதல் வழங்கியுள்ளது . சார் – ஆய்வாளர் பதவியிலிருந்து காவல்துறை கண்காணிப்பாளர் பதவி வரை உள்ள அதிகாரிகளுக்கு இது பொருந்தும். கடந்த மூன்றாண்டுகளின் குற்றத் தகவல் சாராசரி அடிப்படையில் ஒவ்வொரு ஆண்டும் மொத்தம் 162 பதக்கங்கள் வழங்கப்படும். இவற்றில் 137 மாநிலங்கள் / யூனியன் பிரதேசங்களுக்கானவை. 25 மத்திய புலனாய்வு அமைப்புகளான தேசிய புலனாய்வு முகமை (என்ஐஏ) மத்திய புலனாய்வு பிரிவு (சிபிஐ) போதைப் பொருள் கட்டுப்பாட்டு பிரிவு (என்சிபி) ஆகியவற்றுக்கானவை.


    ஒவ்வொரு ஆண்டும் ஆகஸ்ட் 15 அன்று விருது பெறுவோரின் பெயர்கள் அறிவிக்கப்படும். ஒவ்வொருவருக்கும் மத்திய உள்துறை அமைச்சர் கையெழுத்திட்ட சான்றிதழுடன் பதக்கம் வழங்கப்படும். விருது பெறுவோரின் பெயர்கள் மத்திய அரசின் அரசிதழில் வெளியிடப்படும்.


    ----

    
    
    (Release ID: 1523846) Visitor Counter : 46
    
    
      Read this release in: English , Urdu