      சுகாதாரம் மற்றும் குடும்ப நலத்துறை அமைச்சகம்

      காலா அசார் (கருங்காய்ச்சல்) ஒழிப்பு
      Posted On: 23 MAR 2018 3:58PM by PIB Chennai


    லான்செட் எனப்படும் சர்வதேச மருத்துவ இதழில் வெளியிடப்பட்ட நோய்கள் காரணமாக உலக அளவில் ஏற்படும் சிரமங்கள் குறித்த ஆய்வு 2013-ல் விசிரல் லீஷ்மேனியாசிஸ்-காலா அசார் (கருங்காய்ச்சல்) எனப்படும் நோய் மரணத்தை ஏற்படுத்தும் இரண்டாவது பெரிய புறக்கணிக்கப்பட்ட வெப்ப மண்டல நோயாக உள்ளது என குறிப்பிடப்பட்டுள்ளது. ஒரு லட்சம் பேரில் 0.9 பேர் இந்த நோய் காரணமாக இறப்பதாக இந்த ஆய்வறிக்கை கூறுகிறது. நோய் பாதிப்பு குறித்து மருத்துவமனைக்கு தாமதமாக தெரிவிக்கப்படுவதே மரணத்திற்கான காரணமாக உள்ளது. 10,000 பேர் வசிக்கும் வட்ட அளவில் ஒருவருக்கு இந்த நோய் பாதிப்பு ஏற்படுவது என்பதைக் காட்டிலும் குறைவான இலக்கு நிர்ணயிக்கப்பட்டு, 633 வட்டங்களில் 559-ல் இந்த இலக்கு எட்டப்பட்டுள்ளது. எஞ்சிய 74 வட்டங்களில் (பீகாரில் 49-ம் மற்றும் ஜார்க்கண்டில் 25) கீழ்க்காணும் காரணங்களால் இந்த இலக்கு எட்டப்படவில்லை.

     1. புதிய பகுதிகளில் இருந்து பாதிப்புகள் ஏற்படுவது
     2. சுமார் 2 ஆண்டுகள் வரை நீண்ட அடைகாக்கும் காலம்.
     3. அணுகுவதற்கு கடுமையான பகுதிகளில் இந்த இடங்கள் அமைந்திருப்பது.
     4. ஏழைகள் மற்றும் பிற்படுத்தப்பட்டவர்கள் பாரம்பரிய முறையில் சிகிச்சை பெற முயற்சிப்பது.

    கடந்த 3 ஆண்டுகளில் 20,507 பேர் பீகார், ஜார்க்கண்ட், மேற்கு வங்கம், உத்தரப் பிரதேசம், உத்தராகண்ட், அசாம், சிக்கிம், கேரளா மற்றும் பஞ்சாபில் பாதிக்கப்பட்டனர்.


    மக்களவையில் கேள்வி ஒன்றுக்கு எழுத்துபூர்வமாக அளித்த பதிலில் மத்திய சுகாதாரம் மற்றும் குடும்ப நலத்துறை அமைச்சர் திரு. அஸ்வினி குமார் இதனைத் தெரிவித்துள்ளார்.


    *****


    

    
    (Release ID: 1526242) Visitor Counter : 66
    
    
      Read this release in: English
    
    
    

4.