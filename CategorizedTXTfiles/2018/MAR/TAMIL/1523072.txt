      குடியரசுத் தலைவர் செயலகம்

      பரஸ்பர மரியாதை, சிந்தனை மற்றும் வாழ்க்கைக்கான மாற்று வழிகளை ஏற்பது ஆகியவை இந்தியாவின் இயற்கையான வாழ்க்கை முறை: குடியரசுத் தலைவர்
      Posted On: 07 MAR 2018 2:43PM by PIB Chennai


    உத்தரப் பிரதேசம் அலிகாரில் இன்று ( மார்ச் 7, 2018) நடைபெற்ற அலிகார் முஸ்லிம் பல்கலைக்கழகத்தின் வருடாந்திர பட்டமளிப்பு விழாவில் இந்தியக் குடியரசுத் தலைவர் திரு . ராம் நாத் கோவிந்த் கலந்து கொண்டு சிறப்புரையாற்றினார் .


    விழாவில் உரையாற்றிய குடியரசுத் தலைவர் அலிகார் முஸ்லிம் பலகலைக்கழகம் நாட்டின் வளர்ச்சியில் சிறப்பு பங்களிப்பை அளித்துள்ளது என்றும் வரும் 2020 ம் ஆண்டு இது பல்கலைக்கழகமாக உருவாக்கப்பட்டு நூறு ஆண்டுகளை நிறைவு செய்ய உள்ளது என்றும் கூறினர் . அலிகார் முஸ்லிம் பல்கலைக்கழக மாணவர்கள் இந்தியாவில் மட்டுமின்றி உலகின் இதர பகுதிகளிலும் , குறிப்பாக ஆசியா மற்றும் ஆப்ரிக்காவில் தங்களது முத்திரையைப் பதித்திருப்பதாகக் குடியரசுத் தலைவர் குறிப்பிட்டார் . 2017 ம் ஆண்டு தாம் எதியோப்பியாவுக்கு அரசு முறை பயணம் மேற்கொண்ட போது எதியோப்பிய பிரதமரின் மனைவி அலிகார் முஸ்லிம் பல்கலைக்கழக முன்னாள் மாணவி என்பதை அறிந்து தாம் மிகவும் மகிழ்ச்சி அடைந்ததாக அவர் நினைவுகூர்ந்தார் .


    அலிகார் முஸ்லிம் பல்கலைக்கழகத்தின் மாணவர்கள் நமது நாட்டின் மட்டுமின்றி உலகத்தின் சிறந்த மாணவர்களாக திகழ வேண்டும் என எதிர்பார்க்கப்படுவதாக குடியரசுத் தலைவர் குறிப்பிட்டார் . இது நகர்வின் காலமாகும் . நாம் அனைவரும் உலகளாவிய அறிவாற்றல் சமுதாயத்தின் ஒரு பகுதி . இத்தகைய சூழலில் இதர நிறுவனங்களின் ஆசிரியர்கள் மற்றும் மாணவர்களுடன் ஈடுபாட்டை ஏற்படுத்திக் கொள்வது கற்றலுக்கான மகரந்த சேர்க்கைக்கைக்கு உதவும் என்றார் .


    மேலும் பரஸ்பர மரியாதை , சிந்தனை மற்றும் வாழ்க்கைக்கான மாற்று வழிகளை ஏற்பது ஆகியவை இந்தியாவின் இயற்கையான வாழ்க்கை முறை என்று குடியரசுத் தலைவர் தனது உரையில் குறிப்பிட்டார் .


    Click here for the President’s speech


    ***

    
    
    (Release ID: 1523072) Visitor Counter : 53
    
    
      Read this release in: English , Urdu