      அறிவியல் மற்றும் தொழில்நுட்பத்துறை

      உயிரி தொழிட்நுட்ப தொழில்துறை ஆராய்ச்சி உதவி சபை (பிஐஆர்ஏசி) தனது ஆறாவது நிறுவன தினத்தை கொண்டாடியது
      Posted On: 20 MAR 2018 1:33PM by PIB Chennai


    உயிரி தொழிட்நுட்ப தொழில்துறை ஆராய்ச்சி உதவி சபை (பிஐஆர்ஏசி) தனது ஆறாவது நிறுவன தினத்தை இன்று (20.03.18) புதுதில்லியில் கொண்டாடியது. ”புதுமைப் படைப்பை நிலைநிறுத்துதல் – சந்தை சக்தியால் இயக்கப்படும் வழிமுறை” என்ற மையக்கருத்துடன் கொண்டாடப்படும் இந்த நிகழ்ச்சியில், உள்நாட்டையும், வெளிநாடுகளையும் சேர்ந்த விஞ்ஞானிகளும், தொழில்துறைப் பிரமுகர்களும் பெருந்திரளாக பங்கேற்றனர்.


    முதன்மை விருந்தினராக பங்கேற்ற மத்திய அறிவியல் தொழில்நுட்பம், புவி அறிவியல், சுற்றுச்சூழல், வனங்கள், பருவநிலை மாற்றத் துறை அமைச்சர் டாக்டர் ஹர்ஷ்வர்தன் நிகழ்ச்சியை தொடங்கிவைத்துப் பேசினார். நாட்டின் மிகச் சிறந்த அறிவாளிகளின் தொழில்முனைவு எதிர்பார்ப்புகளுக்கு ஆதரவளிப்பதில், பிஐஆர்ஏசி அமைப்பு முக்கிய பங்காற்றுகிறது என்று கூறினார். அரசின் அறிவுரைகளின்படி, இந்த அமைப்பு தனது திட்டங்கள் மூலமாகவும், வழிகாட்டுவோர் கட்டமைப்பு மூலமாகவும், இந்தப் பங்கினை ஆற்றுகிறது. நமது மக்களின் வாழ்க்கையை மேலும் சிறப்பானதாகச் செய்யும் உற்பத்திப் பொருட்கள், தொழில்நுட்பங்களை உருவாக்க இந்த முயற்சிகள் உதவியுள்ளன. பிஐஆர்ஏசி பணிகளை பாராட்டுவதாகவும், அது பெற்றுள்ள வெற்றிகள், தொடக்க நிலை வெற்றிகள் மட்டுமே என்று நம்புவதாகவும் அமைச்சர் கூறினார்.


    சென்ற ஆறு ஆண்டுகளில் பிஐஆர்ஏசி 650-க்கும் மேற்பட்ட தி்ட்டங்களுக்கும், 500-க்கும் மேற்பட்ட தொடக்க நிலை நிறுவனங்கள் மற்றும் தொழில் முனைவோருக்கும் மற்றும் நாடெங்கும் உள்ள 30 தொழில் தொடங்க தயாரிப்பு மையங்களுக்கும் ஆதரவு வழங்கியுள்ளது. இதனால், நூற்றுக்கு மேற்பட்ட உற்பத்திப் பொருட்கள் மற்றும் தொழில்நுட்பங்களுடன் 150 அறிவுசார் சொத்துக்களும் உருவாக்கப்பட்டுள்ளன.


    மேலும் விவரங்களுக்கு www.pib.nic.in என்ற வலைதளத்தைப் பார்க்கவும்.


    -------


    

    
    (Release ID: 1525347) Visitor Counter : 40
    
    
      Read this release in: English , Urdu