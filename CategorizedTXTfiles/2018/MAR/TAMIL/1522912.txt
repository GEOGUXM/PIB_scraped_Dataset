      உள்துறை அமைச்சகம்

      நக்சலைட் பாதித்த பகுதிகளில் மறுவாழ்வு மற்றும் மேம்பாட்டு திட்டத் தொகுப்பு
      Posted On: 06 MAR 2018 4:28PM by PIB Chennai


    இடதுசாரி தீவிரவாதம் பாதித்த பகுதிகளில் ஒட்டு மொத்த மேம்பாட்டுக்காக சம்பந்தப்பட்ட அமைச்சகங்கள் / துறைகள் பல்வேறு திட்டங்களை அமல்படுத்தி வருகின்றன .


    காவல்துறையும் , பொதுமக்களிடையே அமைதி பேணுவதும் மாநிலங்கள் பட்டியலில் வருவதால் இடதுசாரி தீவிரவாதம் பாதித்த பகுதிகளில் அத்தகைய தீவிரவாதிகளின் சரணடைதல் , மறுவாழ்வு ஊக்குவிப்புகளை அவைகளே நிர்ணயித்து வருகின்றன . எனினும் , 2017 செப்டம்பரில் பாதுகாப்பு குறித்த மத்திய அமைச்சரவை குழு அனுமதி அளித்த இடதுசாரி தீவிரவாதம் பாதித்த மாநிலங்களுக்கான பாதுகாப்பு தொடர்பான செலவின திட்டத்தின் கீழ் சரணடைந்த இடதுசாரி தீவிரவாதிகளுக்கு அவர்கள் தங்களது அமைப்பில் உயர் பதவியில் இருந்தால் ரூ .5 லட்சம் வரையிலும் , நடுத்தர / கீழ்நிலை பதவியிலிருந்தால் ரூ .2.5 லட்சமும் , மாநில அரசுகள் ஊக்குவிப்பாக வழங்கும்போது அவற்றை மத்திய அரசிடமிருந்து பெற்றுக்கொள்ள வகை செய்யப்பட்டுள்ளது . இத்தகைய சரணடைந்த தீவிரவாதிகளுக்கு அவர்கள் விரும்பும் தொழிலில் பயிற்சி அளிக்கப்படும் . இந்த பயிற்சிக்கென மூன்றாண்டுகள் வரை ரூ .6,000 வீதம் மாதாந்திர உதவித்தொகையும் வழங்கப்படும் . மேலும் ஆயுதங்கள் / அவற்றுக்கான தோட்டாக்கள் ஆகியவற்றை சரணடைய கொடுப்பவர்களுக்கு இத்திட்டத்தின்கீழ் ஊக்குவிப்புகள் வழங்கப்படுகின்றன .


    மக்களவையில் இன்று (6.03.2018) கேள்வி ஒன்றுக்கு எழுத்து மூலம் அளித்த பதிலில் , மத்திய உள்துறை இணையமைச்சர் திரு ஹன்ஸ்ராஜ் கங்காராம் ஆஹிர் இதனை தெரிவித்தார் .


    மேலும் விவரங்களுக்கு www.pib.nic.in . என்ற வலைதளத்தைப் பார்க்கவும்.


    -----

    
    
    (Release ID: 1522912) Visitor Counter : 21
    
    
      Read this release in: English