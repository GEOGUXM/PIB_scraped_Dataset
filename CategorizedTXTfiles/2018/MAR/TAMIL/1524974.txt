      பெருநிறுவனங்கள் விவகாரங்கள் அமைச்சகம்

      2017-18-ல் முதலீட்டாளர்கள் விழிப்புணர்வு திட்டங்களின் கீழ் நிதிக்கல்வி வழங்க ஒதுக்கப்பட்ட ரூ.5.29 கோடியில் ரூ.4.07 கோடி பயன்படுத்தப்பட்டுள்ளது
      Posted On: 16 MAR 2018 5:42PM by PIB Chennai


    முதலீட்டாளர்களிடையே மோசடியான திட்டங்கள் குறித்து விழிப்புணர்வு ஏற்படுத்துதல், அவர்கள் நன்கு ஆலோசித்து அறியப்பட்ட முதலீட்டு முடிவுகளை எடுக்க உதவுவதற்கும், குறைதீர்ப்பு வாய்ப்புகள் குறித்து முதலீட்டாளர்கள் அறிந்து கொள்ளவும், குறைதீர்ப்பு அமைப்புகள் குறித்து அறிந்து கொள்ளவும், முதலீட்டாளர்கள் விழிப்புணர்வு திட்டங்கள் முறையாக நடைபெற்று வருகின்றன. தற்போது கிடைத்துள்ள தகவல் அடிப்படையில் 22.02.2018 வரை ஒதுக்கீடு செய்யப்பட்ட ரூ. 5.29 கோடியில் நடப்பு நிதியாண்டில் ரூ. 4.07 கோடி பயன்படுத்தப்பட்டுள்ளதாகத் தெரிவிக்கப்பட்டுள்ளது.


    பொது சேவை மையங்கள் மின்னணு ஆளுகை லிமிடெட் நிறுவனம் கிராமப்பகுதிகளில் கிராம நிலை தொழில்முனைவோர் மூலமாக முதலீட்டாளர் விழிப்புணர்வு திட்டங்களை நடத்த நியமிக்கப்பட்டுள்ளது. இதனால் தொலைதூர பகுதிகளில் அதிகபட்ச மக்களை சென்றடைய முடிகிறது. பஞ்சாயத்து நிலையில், பொது சேவை மையங்கள், அவற்றின் கிராம நிலை தொழில்முனைவோர் அனுபவத்தின் அடிப்படையிலும், அவற்றின் செயல்பாடுகள் அடிப்படையிலும் தெரிவு செய்யப்படுகின்றன.


    மக்களவையில் இன்று மத்திய கம்பெனிகள், சட்டம், நீதித்துறை இணையமைச்சர் திரு பி பி சவுத்ரி இதனைத் தெரிவித்தார்.


    ------

    
    
    (Release ID: 1524974) Visitor Counter : 17
    
    
      Read this release in: English