      மனித வள மேம்பாட்டு அமைச்சகம்

      இந்தியாவுக்கும் பிரான்ஸூக்கும் இடையேயான ‘கல்வித்தரங்களில் பரஸ்பர அங்கீகாரம்’ பற்றிய புரிந்துணர்வு ஒப்பந்தம் ‘வரலாற்று சிறப்பு மிக்கது’ : மத்திய மனிதவள மேம்பாட்டுத் துறை அமைச்சர் திரு பிரகாஷ் ஜவடேகர்
      Posted On: 10 MAR 2018 6:59PM by PIB Chennai


    இந்தியாவுக்கும் பிரான்ஸூக்கும் இடையே வலுவான நீண்டகால நட்புறவை கோடிட்டு காட்டிய மத்திய மனிதவள மேம்பாட்டுத் துறை அமைச்சர் திரு பிரகாஷ் ஜவடேகர் இந்த இருநாடுகளுக்கும் இடையே கையெழுத்தாகியுள்ள ‘ கல்வித்தரங்களில் பரஸ்பர அங்கீகாரம் ’ பற்றிய புரிந்துணர்வு ஒப்பந்தம் ‘ வரலாற்று சிறப்பு மிக்கது ’ என்று குறிப்பிட்டார் .


    ‘கல்வித்தரங்களில் பரஸ்பர அங்கீகாரத்திற்கு அரசுக்கும் இடையே புரிந்துணர்வு ஒப்பந்தம் கையெழுத்தாகியிருப்பது வரலாற்றில் இதுவே முதன் முறையாகும். இது மாணவச் சமூகத்திற்கு உதவி செய்யும். கல்வி நிறுவனங்களுக்கிடையேயான இருதரப்பு ஏற்பாடுகளில் மட்டுமே இது பயன்படுத்தப்படும்’ என்று புதுதில்லியில் உள்ள பிரவாஸி பாரதிய பவனில் பிரான்ஸ் நாட்டின் உயர்கல்வி, ஆராய்ச்சி மற்றும் புதிய கண்டுபிடிப்புகள் துறை அமைச்சர் திருமதி பிரடெரிக் விதால் முன்னிலையில் நடைபெற்ற அறிவுசார் உச்சி மாநாட்டில் உரையாற்றியபோது அவர் கூறினார்.


    பிரான்ஸில் ஐந்தாயிரத்திற்கும் அதிகமான இந்திய மாணவர்கள் பயில்வதையும் இந்தியாவில் சுமார் 1,500 பிரான்ஸ் மாணவர்கள் பயில்வதையும் சுட்டிக்காட்டிய அமைச்சர் , இந்தியாவுக்கு மற்ற நாடுகளிலிருந்து மேலும் மேலும் மாணவர்களை ஈர்க்கும் முன்முயற்சியாக ‘இந்தியாவில் படியுங்கள்’ எனும் திட்டத்தை மத்திய மனிதவள அமைச்சகம் தொடங்கவுள்ளது என்றார்.
    
    ----

    
    
    (Release ID: 1523888) Visitor Counter : 30
    
    
      Read this release in: English