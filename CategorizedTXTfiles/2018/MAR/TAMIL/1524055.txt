      பணியாளர் நலன், பொதுமக்கள் குறை தீர்ப்பு மற்றும் ஓய்வூதியங்கள் அமைச்சகம்

      ஜனநாயக தலைமைத்துவத்துக்கான இந்திய கல்விக் கழகத்தைச் சேர்ந்த மாணவர்கள் குழு டாக்டர் ஜிதேந்திர சிங்கை சந்தித்தது
      Posted On: 12 MAR 2018 4:08PM by PIB Chennai


    மகாராஷ்டிராவில் உள்ள ஜனநாயக தலைமைத்துவத்துக்கான இந்திய கல்விக் கழகத்தைச் சேர்ந்த மாணவர்கள் குழு வடகிழக்கு பிராந்திய மேம்பாட்டுக்கான அமைச்சகத்தின் இணையமைச்சரும் (தனிப்பொறுப்பு) பிரதமர் அலுவலகம், ஊழியர் நலன், மக்கள் குறைதீர்ப்பு, ஓய்வூதியங்கள், அணுசக்தி மற்றும் விண்வெளி ஆய்வுத்துறை இணையமைச்சருமான டாக்டர் ஜிதேந்திர சிங்கை இன்று (12.03.18) இங்கு (புதுதில்லி) சந்தித்தது. தலைமைத்துவம், அரசியல் மற்றும் நிர்வாக முதுநிலை பட்டம் பயிலும் 14 மாநிலங்களைச்சேர்ந்த 32 மாணவர்கள் இந்த குழுவில் இடம் பெற்றிருந்தனர். பல்வேறு அரசியல் கட்சிகளின் தலைவர்களுடன் நடத்திய கலந்துரையாடல் அனுபவங்களை இந்த மாணவர்கள் பகிர்ந்து கொண்டனர்.


    இந்த மாணவர்களோடு கலந்துரையாடிய டாக்டர் ஜிதேந்திர சிங் , அரசியல் தலைமைத்துவப் பணி கடைசி வரிசையில் உள்ள கடைசி மனிதனும் அதாவது நாட்டில் உள்ள மிகவும் நலிந்த மக்களும் பயனடையும் வகையில் இருக்க வேண்டும் என்றார்.


    நிர்வாகத்தில் தொழில்நுட்பம் முக்கியப்பங்கு வகிக்கிறது என்றும் டாக்டர் ஜிதேந்திர சிங் கூறினார் . பிரதமர் திரு நரேந்திர மோடி தலைமையிலான அரசு தொழில்நுட்பத்தை இ-நிர்வாகத்திற்கு ஒரு கருவியாக பயன்படுத்தியிருக்கிறார் என்று மேலும் அவர் கூறினார். தீர்மானகரமான தலைமைத்துவத்தின் பங்கு பற்றி பேசுகையில், தலைவர் என்பவர் வலுவான முடிவுகளை மேற்கொள்ளும் திறன் பெற்றவராக இருக்க வேண்டும் என்றார். பணமதிப்பு நீக்கம் மற்றும் ஜிஎஸ்டி ஆகியவை அரசால் அறிமுகம் செய்யப்பட்டதை அவர் உதாரணங்களாக எடுத்துக் காட்டினார்.


    கடந்த கால நிலப்பிரபுத்துவ மனநிலையிலிருந்து மக்கள் மாறுபட்டு தற்போது மேம்பாட்டு விஷயங்களுக்கு அவர்கள் முன்னுரிமை அளிப்பதாகவும் அவர் தெரிவித்தார் . எதிர்கால தலைவர்கள் மாறிவரும் இத்தகைய தன்மைகளை மனதில் கொள்ள வேண்டும் என்று அவர் வலியுறுத்தினார்.


    -----
    

    
    (Release ID: 1524055) Visitor Counter : 32
    
    
      Read this release in: English