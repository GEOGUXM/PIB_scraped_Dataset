      நிதி அமைச்சகம்

      ஒருங்கிணைந்த வங்கிச் சேவை முறையோடு ஸ்விப்ட்-ஐ இணைத்தல்
      Posted On: 22 MAR 2018 4:51PM by PIB Chennai


    2018-19 பட்ஜெட் (பத்தி 75) உரையின்போது, வெளியிடப்பட்ட அறிவிப்பின் தொடர் நடவடிக்கை குறித்து, பொருளாதார விவகாரங்களுக்கான துறை ஆய்வு செய்தது. இந்தியாவில் ஃபின்டெக் இடத்தை மேம்படுத்துவது தொடர்பான பல்வேறு விஷயங்களை பரிசீலிக்கவும், ஃபின்டெக் தொடர்பான ஒழுங்குமுறைகளை மேலும் இலகுவாக்கவும், பொருளாதாரத்தில் வளர்ந்து வரும் மற்ற நாடுகளோடு ஒப்பிடுகையில், குறிப்பிடத்தக்க பலம்வாய்ந்த இந்தியாவில் தொழில்துறையை விரிவுபடுத்தவும், சிறு குறு நடுத்தர தொழில்களை உள்ளடக்கிய நிதி விரிவாக்கத்திற்கு ஃபின்டெக் எவ்வாறு உந்துசக்தியாக இருக்க முடியும் என்பதை மையப்படுத்தியும், ஃபின்டெக் தொடர்பான பிரச்சினைகளை ஆய்வு செய்ய வழிகாட்டும் குழு அமைக்கப்பட்டது. இந்த குழுவின் முதலாவது கூட்டம் 10.03.2018 அன்று நடைபெற்றது.


    “சைபர் பாதுகாப்பு கட்டுப்பாடுகள்-ஸ்விஃப்ட்” மற்றும் “சைபர் பாதுகாப்பு கட்டுப்பாடுகள்-வர்த்தக நிதி பரிமாற்றங்களில் மோசடி தொடர்பானவை-ஸ்விஃப்ட்-ஐ தவறாக பயன்படுத்துவது” தொடர்பான தனது உத்தரவுகளை வலியுறுத்துவதாகவும், வங்கிகளில் குறிப்பிட்ட காலவரம்புக்குள் ஸ்விஃப்ட் செயல்பாட்டுச் சூழலை வலுப்படுத்த தேவையான நடவடிக்கைகளை அமலாக்குவது கட்டாயம் என்றும் இந்திய ரிசர்வ் வங்கி தெரிவித்துள்ளது.


    ஸ்விஃப்ட் தவறாக பயன்படுத்தப்படுவதை தவிர்க்கும் எண்ணத்தோடு, ஸ்விஃப்ட் தொடர்பான செயல் கட்டுப்பாடுகளை வலுப்படுத்துதல், மோசடி தடுப்பை நிலைநிறுத்துதல், வங்கிகளில் கண்டுபிடிப்பு கட்டமைப்புகளை இடம்பெறச் செய்தல் ஆகியவற்றையும் இந்த உத்தரவுகள் நோக்கமாகக் கொண்டவை.


    மாநிலங்களவையில் கேள்வி ஒன்றுக்கு எழுத்து மூலம் பதிலளித்த நிதித்துறை இணையமைச்சர் திரு ஷிவ்பிரதாப் சுக்லா இதைத் தெரிவித்தார்.


    -------

    
    
    (Release ID: 1526000) Visitor Counter : 23
    
    
      Read this release in: English