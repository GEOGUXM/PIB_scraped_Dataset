      மனித வள மேம்பாட்டு அமைச்சகம்

      ஒரே பாரதம் உன்னத பாரதம் இயக்கத்தின் கீழ் பல்வேறு திட்டங்களை மனிதவளமேம்பாட்டு அமைச்சகம் மேற்கொண்டுள்ளது
      Posted On: 05 MAR 2018 6:47PM by PIB Chennai


    தேசிய ஒருமைப்பாட்டை வளர்ப்பதற்காக மத்திய அரசு ஒரே பாரதம் உன்னத பாரதம் என்ற திட்டத்தை தொடங்கியுள்ளது . மாநிலங்கள், யூனியன் பிரதேசங்கள், மத்திய அமைச்சகங்கள், கல்வி நிறுவனங்கள், பொதுமக்கள் ஆகியோரை ஒருங்கிணைத்து பங்கேற்கச் செய்வதன் மூலம் இந்த திட்டம் செயல்படுத்தப்படுகிறது. மொழி, இலக்கியம், பண்பாடு, விளையாட்டு, சுற்றுலா மற்றும் இதர முறைகள் மூலம் மக்களிடையே பரிவர்த்தனைகளை மேம்படுத்துவதன் மூலம் தனது நோக்கத்தை நிறைவேற்ற முயற்சி மேற்கொள்கிறது. இத்திட்டத்தின்கீழ் மாநிலங்கள் / யூனியன் பிரதேசங்கள் 16 இணைகளாக வகுக்கப்பட்டுள்ளன. இந்த இணைகளின் விவரங்கள் www.ekbharat.gov.in . என்ற வலைதளத்தில் வெளியிடப்பட்டுள்ளது . இணையாக சேர்க்கப்பட்டுள்ள மாநிலங்கள் / யூனியன் பிரதேசங்கள் தங்களிடையே புரிந்துணர்வு ஒப்பந்தத்தை செய்து கொண்டுள்ளன. இவற்றின் செயல் திட்டங்கள் உரிய காலக்கெடுவில் ஒரே பாரதம் உன்னத பாரதம் திட்டத்தின் கீழ் கவனத்தில் எடுத்துக்கொள்ளப்படும். இத்திட்டத்திற்கான சின்னம் ஒன்று உருவாக்கப்பட்டுள்ளது. இத்திட்டத்தின்கீழ் பல்வேறு மாநிலங்கள், யூனியன் பிரதேசங்கள், கல்வி நிறுவனங்கள், பல்வேறு நிகழச்சிகளுக்கு ஏற்பாடு செய்து நடத்த தொடங்கியுள்ளன. இணை மாநிலங்கள் சார்ந்த பொருளடக்கத்தின் தேசிய ஒருமைப்பாட்டை போற்றும் வகையில் இந்த நிகழ்ச்சிகள் நடைபெறுகின்றன.


    மக்களவையில் இன்று (5.3.2018) கேள்வி ஒன்றுக்கு எழுத்து மூலம் அளித்த பதிலில் மனித வள மேம்பாட்டுத்துறை இணையமைச்சர் டாக்டர் சத்யபால்சிங் இத்தகவலை தெரவித்தார்.


    மேலும் விவரங்களுக்கு www.pib.nic.in . என்ற வலைதளத்தைப் பார்க்கவும்.


    ----

    
    
    (Release ID: 1522803) Visitor Counter : 292
    
    
      Read this release in: English