      அறிவியல் மற்றும் தொழில்நுட்பத்துறை

      அறிவியல் மற்றும் தொழில்துறை ஆராய்ச்சி குழுமம் மற்றும் வியட்நாம் தேசியப் பல்கலைக்கழகம் ஆராய்ச்சியில் இணைந்து செயல்படவுள்ளன
      Posted On: 13 MAR 2018 6:58PM by PIB Chennai


    அறிவியல் மற்றும் தொழில்துறை ஆராய்ச்சி குழுமம் மற்றும் வியட்நாம் தேசியப் பல்கலைக்கழகம் ஆகியவை ஆராய்ச்சி மற்றும் வளர்ச்சித் துறையில் இணைந்து ஆராய்ச்சிகளை மேற்கொள்ள உள்ளன . வியட்நாம் தேசியப் பல்கலைக்கழகத்தைச் சேர்ந்த பிரதிநிதிகள் குழு அறிவியல் மற்றும் தொழில்துறை ஆராய்ச்சி குழுமத்திற்கு சென்றுள்ளது. ஆராய்ச்சி மற்றும் வளர்ச்சித் துறையில் இணைந்து ஆராயச்சிகளை மேற்கொள்வது தொடர்பாக ஆலோசனை நடத்த இந்தக் குழு அறிவியல் மற்றும் தொழில்துறை ஆராய்ச்சி குழுமத்திற்கு வந்துள்ளது. அங்கு நடைபெற்ற கூட்டத்தில், பல்வேறு வகையிலான ஒத்துழைப்பு குறித்து விவாதிக்கப்பட்டது. இரு கல்வி நிறுவனங்களும் முதன்மையாக ஆராய்ச்சி செய்யும் மாணவர்களை பரிமாறிக் கொள்ளும் இருதரப்பு ஆர்வத்திற்கு ஏற்ப ஆராய்ச்சிகளை மேற்கொள்வதற்காக கூட்டுச் செயல் குழு அமைக்கப்படும். ஆராய்ச்சித் திட்டங்கள் பயிற்சித் திட்டங்கள் மற்றும் தொழில்நுட்பப் பரிமாற்றம் ஆகியவை அடிப்படையில் இந்த ஒத்துழைப்பு இருக்கும்.


    மேலும் விவரங்களுக்கு www.pib.nic.in இணையதளத்தில் பார்க்கவும்


    

    
    (Release ID: 1524385) Visitor Counter : 19
    
    
      Read this release in: English