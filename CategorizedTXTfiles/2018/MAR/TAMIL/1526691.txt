      சுகாதாரம் மற்றும் குடும்ப நலத்துறை அமைச்சகம்

      நீட் அமலாக்கத்தின் விளைவு குறித்த மதிப்பீடு
      Posted On: 27 MAR 2018 3:50PM by PIB Chennai


    அனைத்து மருத்துவக் கல்வி நிறுவனங்களிலும் இளநிலை மற்றும் முதுநிலை மாணவர் சேர்க்கைக்கு தேசிய தகுதி மற்றும் நுழைவுத் தேர்வு (நீட்) எனப்படும் ஒரே சீரான நுழைவுத் தேர்வை நடத்துமாறு 1956ன் இந்திய மருத்துவ கவுன்சில் (ஐ எம் சி) சட்டம் பிரிவு 10 (டி) குறிப்பிடுகிறது. இதன்படி 2016-17 கல்வியாண்டிலிருந்து நீட் அறிமுகம் செய்யப்பட்டது. 2017ல் இந்தத் தேர்வு வெற்றிகரமாக நடத்தப்பட்டது. 1956ல் ஐஎம்சி சட்ட விதி எந்தவொரு மாநிலத்திற்கும் எந்த விதிவிலக்கும் இல்லாமல் நாடு முழுவதும் நீட் தேர்வை நடத்த வகை செய்கிறது.


    மருத்துவக் கல்வியில் சிறந்த மற்றும் குறைந்தபட்ச தரத்தை உறுதி செய்யவும் மருத்துவ மாணவர் சேர்க்கையில் முறைகேடுகளை தடுக்கவும் அதிகபட்ச வெளிப்படைத் தன்மைக்கு வழிவகுக்கவும் பலவகையான நுழைவுத் தேர்வுகள் எழுதவேண்டிய அவசியமில்லாமல் மாணவர்களின் சுமையை குறைக்கவும் நீட் பயன்பட்டுள்ளது.


    இளநிலை மருத்துவக் கல்வி விதிமுறைகள் 1997 மற்றும் முதுநிலை மருத்துவக் கல்வி விதிமுறைகள் 2000 ஆகியவற்றில் ஒட்டுமொத்த மாணவர் சேர்க்கை நடைமுறைகள் வெளிப்படையாகவும் தகுதி அடிப்படையிலும் பொதுவான கலந்தாய்வை நடத்துவதற்கு ஏற்ப திருத்தங்கள் செய்யப்பட்டுள்ளன.


    மாநிலங்களவையில் இன்று (27.03.2018) எழுத்து மூலம் அளித்த பதிலில் சுகாதாரம் மற்றும் குடும்ப நலத்துறை இணையமைச்சர் திரு. அஸ்வினி குமார் சவுபே இதனைத் தெரிவித்தார்

    
    
    (Release ID: 1526691) Visitor Counter : 42
    
    
      Read this release in: English