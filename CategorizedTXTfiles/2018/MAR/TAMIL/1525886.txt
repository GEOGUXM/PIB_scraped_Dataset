      மனித வள மேம்பாட்டு அமைச்சகம்

      மத்திய அரசுத் திட்டமான அனைவருக்கும் உயர் கல்வி தேசியத் திட்டத்தைத் தொடர அமைச்சரவை ஒப்புதல்
      Posted On: 21 MAR 2018 8:42PM by PIB Chennai


    பிரதமர் திரு . நரேந்திர மோடி தலைமையில் நடைபெற்ற பொருளாதார விவகாரங்களுக்கான மத்திய அமைச்சரவைக் கூட்டம் மத்திய அரசின் அனைவருக்கும் உயர்கல்வி ( ராஷ்ட்ரீய உச்சத சிக்‌ஷ அபியான் ) தேசியத் திட்டத்தை 01.04.2017 முதல் 31.03.2020 வரை நீட்டிக்கத் தமது ஒப்புதலை அளித்துள்ளது .


    இதன் முக்கிய தாக்கங்கள் மற்றும் இலக்குகள் :


    அ . நாட்டின் ஒட்டுமொத்த சேர்க்கை விகிதத்தை 2020 க்குள் 30% ஆக உயர்த்த விழைகிறது இந்த திட்டம் .


    ஆ . உயர்கல்வியில் மாநில அரசுகளின் செலவினத்தை அதிகரிக்கவும் இது விரும்புகிறது .


    இ . 70 புதிய மாதிரி பட்டப்படிப்புக் கல்லூரிகள் மற்றும் 8 புதிய தொழிற்கல்விக் கல்லூரிகளையும் உருவாக்க வேண்டும் என இந்தத் திட்டம் தனது 2 வது கட்டத்தில் நோக்கமாகக் கொண்டுள்ளது . தேர்ந்தெடுக்கப்பட்ட 10 மாநில பல்கலைக்கழகங்கள் மற்றும் 70 சுயாட்சிக் கல்லூரிகளில் தரம் மற்றும் நிபுணத்துவத்தை விரிவுபடுத்தவும் , 50 பல்கலைக்கழகங்கள் மற்றும் 750 கல்லூரிகளுக்கு உள்கட்டமைப்பு ஆதரவு அளிக்கவும் இது விரும்புகிறது .


    ஈ . கல்விச் சீர்திருத்தங்கள் , நிர்வாகச் சீர்திருத்தங்கள் , அங்கீகரிக்கும் சீர்திருத்தங்கள் உள்ளிட்ட சீர்திருத்தங்களை அளிப்பதன் மூலம் மாநிலங்களில் உயர் கல்விக்கான அணுகுதல் , தரம் ஆகியவற்றை மேம்படுத்துதல் .


    உ . சமுதாயத்தில் ஒடுக்கப்பட்ட சமூகங்களுக்கு போதுமான உயர்கல்வி வாய்ப்புகளை அளித்து உயர் கல்விக்கான சமத்துவத்தை மேம்படுத்துவது , மகளிர் , சிறுபான்மையினர் , ஆதிதிராவிடர் / பழங்குடியினர் / இதர பிற்படுத்தப்பட்டோர் மற்றும் மாற்றுத்திறனாளிகளின் கல்வி கற்போரின் எண்ணிக்கையை மேம்படுத்துவது .


    ஊ . மாநில அரசுகளின் முயற்சிகளை விரிவுபடுத்தி ஆதரிப்பதன் மூலம் உயர் கல்வியில் உள்ள இடைவெளிகளை அடையாளம் கண்டு போக்குவது .


    எ . தரமான உயர்கல்வி , ஆராய்ச்சி மற்றும் புதுமைகள் படைப்பதில் மாநிலங்கள் மற்றும் நிறுவனங்களிடையே ஆரோக்கியமான போட்டி உணர்வை ஏற்படுத்துவது .


    மேலும் விவரங்களுக்கு www.pib.com


    *****

    
    
    (Release ID: 1525886) Visitor Counter : 18
    
    
      Read this release in: English