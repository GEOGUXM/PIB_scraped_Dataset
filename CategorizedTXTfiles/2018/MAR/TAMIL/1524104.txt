      பழங்குடியினர் நலத்துறை அமைச்சகம்

      பழங்குடியினர் துணைத்திட்டத்தின்கீழ் 2014-15முதல் 2016- 17வரை ரூ.62947.82 கோடி செலவிடப்பட்டுள்ளது.
      மத்திய அமைச்சகங்களின் எஸ்டிசி நிதி செலவனத்தை பழங்குடியினர் விவகாரங்கள் அமைச்சகம் கண்காணிக்கும்

      Posted On: 13 MAR 2018 11:37AM by PIB Chennai

    தற்போது ஷெல்யூல்டு பழங்குடியினர் பகுதி ( எஸ் டி சி ) என்றழைக்கப்படும் பழங்குடியினர் துணைத் திட்டம் ( டி எஸ் பி ) ஒவ்வொரு ஆண்டும் உயர்ந்துகொண்டே வருகின்றது . 35 மத்திய அமைச்சகங்கள் மற்றும் துறைகள் கடந்த மூன்றாண்டூகளில் அதாவது 2014-15 முதல் 2016-17 வரை ரூ .62947.82 கோடி தொகையை பயன்படுத்தியுள்ளன . 2014-15 ஆண்டில் பள்ளிக் கல்வி மற்றும் எழுத்தறிவுத்துறை ரூ .4707.15 கோடி செலவிட்டுள்ளது . இதுவே , அக்கறையுள்ள பல்வேறு தரப்பினர் இடையேயான அதிகபட்ச செலவினம் . இதற்கு அடுத்தபடியாக பழங்குடியின விவகாரங்கள் துறை ரூ .3832.20 கோடியையும் , ஊரக மேம்பாட்டுத்துறை ரூ .3314.27 கோடியையும் செலவிட்டுள்ளன .


    பழங்குடியின துணைத் திட்டத்தின்கீழ் திட்ட அமலாக்கப் பொறுப்பு , ஒதுக்கீட்டை பெறும் மத்திய அமைச்சகங்கள் / துறைகள் மற்றும் மாநில அரசுகளை சார்ந்ததாகும் .


    மக்களவையில் இன்று (13.3.2018) கேள்வி ஒன்றுக்கு எழுத்து மூலம்அளித்த பதிலில் பழங்குடியின விவகாரங்கள் துறை இணையமைச்சர் திரு . ஜஸ்வந்த் சிங் பாபர் இத்தகவலை தெரிவித்தார் .


    மேலும் விவரங்களுக்கு www.pib.nic.in . என்ற வலைதளத்தைப் பார்க்கவும் .


    /////////////

    
    
    (Release ID: 1524104) Visitor Counter : 34
    
    
      Read this release in: Hindi , English