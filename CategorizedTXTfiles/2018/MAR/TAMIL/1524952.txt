      குடியரசுத் தலைவர் செயலகம்

      குடியரசுத் தலைவர் ஒடிஷா மாநிலத்தில் 2018 மார்ச் 17, 18 தேதிகளில் பயணம் மேற்கொள்கிறார்
      Posted On: 16 MAR 2018 5:19PM by PIB Chennai


    குடியரசுத் தலைவர் திரு ராம் நாத் கோவிந்த் 2018 மார்ச் 17, 18 தேதிகளில் ஒடிஷாவில் பயணம் மேற்கொள்கிறார். குடியரசுத் தலைவர் என்ற முறையில் அவர் ஒடிஷாவிற்கு செல்வது இது முதலாவது முறையாகும்.


    2018 மார்ச் 17 ஆம் தேதி குடியரசுத் தலைவர் கட்டாக்கில் நேதாஜி சுபாஷ் சந்திர போஸ் பிறந்த இடத்தில் மரியாதை செலுத்தி, தனது நிகழ்ச்சிகளைத் தொடங்குகிறார். பின்னர் அவர், மறைந்த முதலமைச்சர் பிஜு பட்நாயக் நினைவாக கட்டாக்கில் அமைக்கப்பட்டுள்ள ஆனந்தபவன் அருங்காட்சியகம் மற்றும் கற்றல் மையத்தை ஒடிஷா மக்களுக்கு அர்ப்பணித்து வைக்கிறார். அதேநாளில் அவர், கட்டாக் தேசிய சட்டப் பல்கலைக்கழகத்தில் 3-வது நிறுவன நாள் உரையை நிகழ்த்துகிறார்.


    2018 மார்ச் 18 ஆம் தேதி பூரியில் ராஷ்டிரிய சமஸ்கிருத சன்ஸ்தான் நூற்றாண்டு விழா கொண்டாட்டங்களில் குடியரசுத் தலைவர் உரையாற்றுகிறார். அதேநாளில் புவனேஸ்வரில், புவனேஸ்வர் ஐஐடி பட்டமளிப்பு விழாவில் கலந்துகொள்ளும் குடியரசுத் தலைவர், புவனேஸ்வர் வளாகத்தில் ஐசிடி – ஐஓசி (வேதித் தொழில்நுட்ப நிறுவனம் – இந்திய எண்ணெய் கழகம்)-யைத் திறந்து வைக்கிறார். இந்த பொதுத்துறை தொழிற்பிரிவின் திறன் மேம்பாட்டு நிறுவனத்துக்கு அடிக்கல் நாட்டியபின், குடியரசுத் தலைவர் தில்லி திரும்புகிறார்.


    ------

    
    
    (Release ID: 1524952) Visitor Counter : 38
    
    
      Read this release in: English