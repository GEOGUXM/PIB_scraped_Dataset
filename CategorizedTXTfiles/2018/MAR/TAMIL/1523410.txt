      அறிவியல் மற்றும் தொழில்நுட்பத்துறை

      பெண்கள் வெறும் இல்லத்தரசிகள் மட்டுமல்ல, தேசத்தின் அரசிகள்: டாக்டர் ஹர்ஷ்வர்த்தன்
      Posted On: 08 MAR 2018 5:25PM by PIB Chennai


    அறிவியல் தொழில்நுட்பம் ஆகிய துறைகளில் குறைவாக இருக்கும் பெண்களின் பிரதிநிதித்துவத்தை விஞ்ஞானிகள் மாற்ற வேண்டும் என்று மத்திய அறிவியல் , தொழில்நுட்பம் மற்றும் புவி அறிவியல் , சுற்றுச்சூழல் , பருவநிலை மாறுதல் துறையின் அமைச்சர் டாக்டர் ஹர்ஷ்வர்த்தன் கேட்டுக் கொண்டார் .


    சர்வதேச மகளிர் தினத்தை ஒட்டி , புதுதில்லியில் இன்று ( மார்ச் 8) நடைபெற்ற “ பெண்களுக்கு தொழில்நுட்ப அதிகாரமளித்தல் ” என்ற தலைப்பிலான தேசிய மாநாட்டில் பேசிய அவர் , பெண்களின் நிலையை உயர்த்துவதற்காக மத்திய அரசு மேற்கொண்டுள்ள உறுதிப்பாட்டைக் குறிப்பிட்ட அவர் , “ ஆய்வுகளுக்காக உயர்நிலையில் ஒதுக்கப்படும் நிதி குறைவாக இருக்கும் நிலையில் அறிவியல் மற்றும் தொழில்நுட்பத்தில் பெண்கள் ஆய்வுகளை மேற்கொள்வதற்கான நிதியுதவியை அதிகரிக்க நடவடிக்கை எடுக்க வேண்டும் ” என்று வலியுறுத்தினார் .


    “ பெண்கள் வெறும் இல்லத்தரசிகள் அல்ல , தேசத்தைக் கட்டமைக்கும் திறன் படைத்த தேசத்தின் அரசிகள் ஆவர் ” என்று அமைச்சர் கூறினார் .


    அறிவியலும் தொழில்நுட்பமும் ஆண்களுக்கே உரித்தானவை என்றே இன்னும் கருதப்படுகின்றன கூறிய அமைச்சர் ஹர்ஷவர்த்தன் , “ பெண்களுக்கு அதிகாரமளிப்பதுதான் அரசின் முக்கிய நோக்கமாக இருக்கிறது ” என்றும் தெரிவித்தார் . மகளிருக்கு அதிகாரமளிப்பது தொடர்பாக பல்வேறு திட்டங்களையும் முன் முயற்சிகளையும் அவர் விளக்கினார் .


    பல்வேறு துறைகளில் நிகழ்த்தப்பட்ட பெரிய சாதனைகளில் பெண்கள் காட்டிய ஈடுபாட்டைச் சுட்டிக் காட்டிய அமைச்சர் ஹர்ஷ்வர்த்தன் , பெண்களின் பங்களிப்பு உள்நாட்டு மொத்த உற்பத்தி 16 சதவீதம் எட்டுவதற்குத் துணைபுரிந்துள்ளது என்றார் .


    -----------

    
    
    (Release ID: 1523410) Visitor Counter : 29
    
    
      Read this release in: English