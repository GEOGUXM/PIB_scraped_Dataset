      குடியரசுத் துணைத் தலைவர் செயலகம்

      பொருளாதாரத்தை மேம்படுத்த மனைவணிகத்துறையில் எதார்த்தத்தைக் கொண்டுவரவேண்டும் :குடியரசுத் துணைத் தலைவர்
      Posted On: 15 MAR 2018 1:09PM by PIB Chennai


    பொருளாதாரத்தை மேம்படுத்த மனைவணிகத்தை உருவாக்குவோரும் , கட்டுமானதாரர்களும் மனைவணிகத்துறையில் எதார்த்தத்தைக் கொண்டுவரவேண்டும் என்று குடியரசுத் துணைத் தலைவர் திரு எம் வெங்கையா நாயுடு கூறியிருக்கிறார் . புதுதில்லியில் இன்று (15.03.2018) இரண்டு நாள் க்ரெடாய் மாநாட்டை தொடங்கி வைத்து அவர் உரையாற்றினார்.


    நமது நாட்டில் வீட்டு வசதி என்பது உணவு மற்றும் உடை போல அடிப்படைத் தேவையாகும் என்றும் , அரசியலமைப்புச் சட்டம் பிரிவு 21-ன் கீழ் குறிப்பிடப்பட்டுள்ள வாழ்வதற்கான உரிமை என்பது குடியிருப்புக்கான உரிமையையும் உள்ளடக்கியது என்று நீதித்துறை விரிவாக விளக்கம் அளித்துள்ளது என்றும், குடியரசுத் துணைத் தலைவர் தெரிவித்தார். தொழில்நுட்பம், புதிய கண்டுபிடிப்பு, வர்த்தகம் ஆகியவற்றால் இணைந்துள்ள இந்த எதார்த்தமான துறையை மாற்றத்திற்காக அனைவரும் ஏற்றுக்கொள்ள வேண்டிய அவசியம் உள்ளது என்றும் அவர் கூறினார். கிராமப்புறப் பகுதிகளிலிருந்து இடம்பெயர்ந்து வருவதால் நகரமயமாதல் விரைவாக நடப்பதால் வீட்டுவசதி பற்றாக்குறை பெருமளவில் ஏற்படுகிறது என்றும் அவர் தெரிவித்தார்.


    கடுமையான வீட்டுவசதி குறைபாட்டை நீக்கி எளிதாக கிடைக்கும் நோக்கத்துடன் குறைந்த விலையில் வீட்டுவசதியை ஏற்படுத்த அரசு ஏராளமான நடவடிக்கைகளை மேற்கொண்டு வருகிறது என்று குடியரசுத் துணைத் தலைவர் தெரிவித்தார் . குறைவான விலையில் வீட்டு வசதியை ஏற்படுத்த நகர்ப்பகுதிகளில் குறைந்த செலவில் நிலம் கிடைப்பது அனுமதி பெறுவதில் தாமதங்கள் ஏற்படுவது ஆகிய சவால்களை எதிர்கொள்வது அவசியம் என்று அவர் குறிப்பிட்டார். குறைந்த செலவில் வீட்டுவசதி என்பதை மேம்படுத்த அரசு பல நடவடிக்கைகளை எடுத்துள்ளபோதும், தனியார் துறையும் மனை வணிகத்தை உருவாக்குவோரும் இதில் பெரிய பங்களிப்பை செலுத்துவது அவசியம் என்றும் அவர் கூறினார்.


    வளர்ச்சியை அதிகரிப்பதற்காக மிகவும் சிரமப்பட்டு உருவாக்கியுள்ள நிதி ஒழுங்குமுறையில் இந்தியா சமரசம் செய்யக்கூடாது என்று குடியரசுத் துணைத் தலைவர் தெரிவித்தார் . தற்போதுள்ள சுழற்சி முறைக்கு மாற்றான கொள்கைகள் நீடித்த வளர்ச்சிக்கு உதவி செய்யாது என்றும் அவர் மேலும் கூறினார். கட்டுமான பணிகளில் ஈடுபடும் தொழிலாளர்களின் குடும்பங்களுக்கு சுகாதாரம் கல்வி என்ற இரண்டும் முக்கியமான விஷயம் என்பதை மனை வணிகத்தை உருவாக்குவோர் கவனத்தில் கொள்ள வேண்டும் என்று அவர் தெரிவித்தார். இந்த இரண்டு அம்சங்களுக்கும் உயர் முன்னுரிமை அளிக்கப்பட வேண்டும் என்றும் தொழிலாளர்களுக்கும் அவர்களின் குடும்பத்தினருக்கும் எந்த வகையிலும் அடிப்படை உரிமைகளை மறுக்கக் கூடாது என்றும் அவர் கூறினார்.


    மேலும் விவரங்களுக்கு www.pib.nic.in என்ற வலை தளத்தைப் பார்க்கவும்


    ---

    
    
    (Release ID: 1524631) Visitor Counter : 37
    
    
      Read this release in: English , Urdu , Hindi