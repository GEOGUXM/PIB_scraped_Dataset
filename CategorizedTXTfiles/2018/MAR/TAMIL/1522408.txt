      எரிசக்தி அமைச்சகம்

      இந்தியாவில் அனைத்து விமான நிலையங்களிலும் எரிசக்தி சேமிப்புத் திறன் கொண்ட எல்.இ.டி.க்களை பொருத்துகிறது ஈ.ஈ.எஸ்.எல்.
      Posted On: 01 MAR 2018 7:30PM by PIB Chennai


    மின்சார அமைச்சகத்தின் கீழ் உள்ள பொதுத்துறை நிறுவனங்களின் கூட்டு நிறுவனமான எனர்ஜி எஃபிஷியன்சி சர்வீசஸ் லிமிடெட் (ஈ.ஈ.எஸ்.எல்.) நிறுவனம் நாடு முழுவதும் உள்ள விமான நிலையங்கள், இந்திய விமானநிலைய ஆணையத்திற்கு (ஏ.ஏ.ஐ.) சொந்தமான கட்டிடங்கள் மற்றும் தொடர்பான இடங்களில் எல்.இ.டி. விளக்குகளைப் பொருத்துவதற்காக இந்திய விமான நிலையங்கள் ஆணையத்துடன் புரிந்துணர்வு ஒப்பந்தம் செய்து கொண்டுள்ளது. இந்த திட்டத்திற்கு ஒட்டுமொத்த முதன்மை முதலீடான ரூ. 24.41 கோடியை ஈ.ஈ.எஸ்.எல். செய்யும்.


    கட்டிடங்கள் எரிசக்தித் திறன் திட்டத்தின் (பி.ஈ.ஈ.பி.) கீழ் இந்தப் புரிந்துணர்வு ஒப்பந்தம் செய்யப்பட்டுள்ளது. ஏ.ஏ.ஐ.க்கு எந்தச் செலவுச் சுமையும் இன்றி விளக்கு பொருத்தும் கருவிகள் ஒட்டுமொத்த கொள்முதல், நிறுவுதல் மற்றும் பராமரிப்பு ஆகியவற்றை ஈ.ஈ.எஸ்.எல். மேற்கொள்ளும். உறுதியான எரிசக்தி திறன் உடன்படிக்கை (ஈ.பி.ஏ.) செய்துகொள்ளப்படும் தேதியில் இருந்து நான்கு மாத காலத்திற்குள் இந்தத் திட்டம் நிறைவு செய்யப்படும்.


    *****

    
    
    (Release ID: 1522408) Visitor Counter : 47
    
    
      Read this release in: English