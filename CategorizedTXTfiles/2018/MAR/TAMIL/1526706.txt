      மனித வள மேம்பாட்டு அமைச்சகம்

      கல்லூரி சேர்க்கையின் போது அசல் கல்வி சான்றிதழ்களை அளிக்கத் தேவையில்லை
      Posted On: 27 MAR 2018 5:23PM by PIB Chennai


    கல்லூரி, பல்கலைக்கழகங்களில் மாணவர் சேர்க்கைக்காக கட்டணம் வசூல் மற்றும் திருப்பி அளித்தல் மற்றும் மாணவர்கள் குறித்த இதர விவகாரங்கள் குறித்தும் பல்கலைக்கழக மானியக் குழு கடந்த 2016 டிசம்பர் 6ம் தேதி அறிவிக்கை ஒன்றை வெளியிட்டது. கல்லூரிகள்/பல்கலைக்கழகங்களில் சேர்க்கையின் போது மாணவர்களை மையப்படுத்திய பல்வேறு வழிகாட்டுதல்களைப் பின்பற்ற பல்கலைக்கழக துறைகள் மற்றும் பதிவுபெற்ற கல்லூரிகளுக்கு உத்தரவிடுமாறு பல்கலைக்கழக துணை வேந்தர்களும் கேட்டுக் கொள்ளப்பட்டனர். இந்த அறிவிக்கையின்படி உயர்கல்வி நிறுவனங்கள் மாணவர்களிடம் அசல் கல்வி மற்றும் தனிநபர் சான்றிதழ்களான மதிப்பெண் பட்டியல், பள்ளி இறுதி சான்றிதழ் மற்றும் இது போன்ற ஆவணங்களின் அசலை ஒப்படைக்க வலியுறுத்தக் கூடாது.


    இந்த அறிவிக்கை http://www.ugc.ac.in/pdfnews/5681274_Fee-Refund-Notification.pdf என்ற இணைய முகவரியில் உள்ளது . உயர்கல்வி நிறுவனங்கள் மாணவர் சேர்க்கையின் போது அசல் சான்றிதழ்களை சரிபார்த்து உடனடியாக அவற்றை திரும்ப அளிக்க வேண்டும். அவற்றின் நகலில் மாணவரின் கையொப்பம் பெற்று அதனை வைத்துக் கொண்டால் போது.


    மக்களவையில் இன்று கேள்வி ஒன்றுக்கு எழுத்துபூர்வமாக அளித்த பதிலில் மனித வள மேம்பாட்டுத்துறை இணையமைச்சர் திரு. சத்ய பால் சிங் இதனை தெரிவித்துள்ளார்.


    *****

    
    
    (Release ID: 1526706) Visitor Counter : 33
    
    
      Read this release in: English