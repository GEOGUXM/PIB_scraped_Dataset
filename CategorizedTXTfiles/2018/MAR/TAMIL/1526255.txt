      குடியரசுத் தலைவர் செயலகம்

      உலக காசநோய் தினத்தையொட்டி குடியரசுத் தலைவர் விடுத்துள்ள செய்தி
      Posted On: 23 MAR 2018 5:46PM by PIB Chennai


    ஆண்டுதோறும் மார்ச் மாதம் 24ம் தேதி அனுசரிக்கப்படும் உலக காச நோய் தினத்தையொட்டி குடியரசுத் தலைவர் திரு. ராம் நாத் கோவிந்த் விடுத்துள்ள செய்தியில் கூறியிருப்பதாவது:


    “ கடந்த 1882ம் ஆண்டு காச நோய் கிருமியை டாக்டர் ராபர்ட் கோச் கண்டுபிடித்த நாளில் உலக காசநோய் தினம் அனுசரிக்கப்படுவதை அறிவதில் நான் மகிழ்ச்சி அடைகிறேன்.


    காசநோய் நமது நாட்டின் மிகப்பெரிய சுகாதார சவாலாக தொடர்ந்து இருந்து வருகிறது. 2025-ம் ஆண்டுக்குள் இந்தியாவில் இருந்து காசநோயை ஒழிப்பதற்கான வரலாற்று சிறப்புமிக்க இயக்கத்தில் நாம் கைகோர்த்து செயல்படுவதற்கான நேரம் வந்துவிட்டது.


    உலக காசநோய் தினத்தையொட்டி தொடர்புடைய அனைவரும் காசநோயை எதிர்த்து போராட ஒன்றிணைந்து காசநோய் மரணங்கள் அற்ற நாடு என்ற இலக்கை எட்டுவதற்கு தேவையான நடவடிக்கைகளை எடுக்க வேண்டும் என கேட்டுக் கொள்கிறேன்.


    காச நோய் அற்ற இந்தியாவை அடைய நாம் அனைவரும் இணைந்து செயலாற்றுவோம்”.

    
    
    (Release ID: 1526255) Visitor Counter : 98
    
    
      Read this release in: English