      PIB Headquarters

      6 முதல் 9ம் வகுப்பு வரையிலான மாணவர்களுக்கு தீன்தயாள் ஸ்பர்ஷ் திட்டம்
      Posted On: 19 MAR 2018 3:46PM by PIB Chennai


    மாணவர்களிடையே அஞ்சல் தலை சேகரிப்புக்கான ஆர்வத்தை மேம்படுத்தும் வகையில் 03.11.2017 அன்று அஞ்சல் துறை அஞ்சல் தலை சேகரிப்புக்கான தீன் தயாள் ஸ்பர்ஷ் கல்வி ஊக்கத் தொகை திட்டம் (அஞ்சல்தலை சேகரிப்பு மற்றும் ஆராய்ச்சிக்கான ஊக்கத்தொகை) ஒன்றை அறிமுகம் செய்துள்ளது. நல்ல மதிப்பெண் பெற்று வரும், 6-ம் வகுப்பு முதல் 9ம் வகுப்பு வரை பயிலும் மாணவர்கள் அஞ்சல் தலை சேகரிப்பு கணக்கு வைத்திருந்தாலோ அல்லது பள்ளிகளில் உள்ள அஞ்சல்தலை சேகரிப்பு சங்கத்தில் உறுப்பினராக இருந்தாலோ


    அவர்களுக்கு அஞ்சல் தலை குறித்த வினாடி வினா அல்லது அஞ்சல்தலை திட்டத்தின் கீழ் அடிப்படையில் கல்வி ஊக்கத்தொகை அளிக்கப்படும் . கல்வி ஊக்கத்தொகையின் மதிப்பு ஆண்டுக்கு ரூ.6000 ஆக இருப்பதுடன் இது காலாண்டுக்கு ரூ. 1500 வீதம் அளிக்கப்படும். வரும் காலங்களில் இந்த கல்வி ஊக்கத்தொகை திட்டத்தை அஞ்சல் துறை ஒவ்வோர் ஆண்டும் நடத்தும்.


    18.01.2018 நடத்தப்பட்ட தீன் தயாள் ஸ்பர்ஷ் திட்டத்திற்கான எழுத்துபூர்வமான வினாடி வினா போட்டியில் 629 மாணவர்கள் பங்கேற்று, 167 மாணவர்கள் அஞ்சல் தலை சேகரிப்பு திட்டத்தை சமர்ப்பிக்க தேர்வு செய்யப்பட்டனர். இந்த 167 திட்டங்களில் இருந்து 40 திட்டங்கள் தேர்வு செய்யப்பட்டு (வகுப்புக்கு தலா 10 வீதம்)2017-2018ம் ஆண்டுக்கான கல்வி ஊக்கத்தொகை வழங்குவதற்காக தேர்வு செய்யப்பட்டுள்ளது. வெற்றி பெற்றவர்களுக்கு சான்றிதழ்கள் அளிக்கப்படுவதுடன் அவர்களுக்கான பரிசுத் தொகை ரூ. 6000 அவர்களது அஞ்சலக சேமிப்பு கணக்கில் செலுத்தப்படும். தமிழ்நாடு வட்ட தலைமை அஞ்சல்துறைத் தலைவர் திரு. எம். சம்பத் 20.03.2018 அன்று வெற்றி பெற்றவர்களுக்கு சான்றிதழ்களை அளிப்பார்.


    இந்த விழாவின் போது ஸ்டீபன் ஹாக்கிங் சிறப்பு உறையும் வெளியிடப்படும் .

    
    
    (Release ID: 1525343) Visitor Counter : 110
    
    
      Read this release in: English