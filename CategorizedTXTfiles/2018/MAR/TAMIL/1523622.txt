      குடியரசுத் தலைவர் செயலகம்

      நாரி சக்தி விருதினை இந்தியக் குடியரசுத் தலைவர் வழங்கினார்
      Posted On: 08 MAR 2018 8:52PM by PIB Chennai


    சர்வதேச மகளிர் தினத்தையொட்டி குடியரசுத் தலைவர் திரு . ராம்நாத் கோவிந்த் “ நாரிசக்தி ” விருதினை குடியரசுத் தலைவர் மாளிகையில் இன்று ( மார்ச் 8) நடந்த நிகழ்ச்சியில் வழங்கினார் .


    விருதினை வழங்கிப் பேசிய அவர் , “ ஆண்களுக்கும் பெண்களுக்கும் இடையிலான வேறுபாடுதான் நமது சமுதாயத்தின் மனநிலையில் உள்ள மிகப் பெரிய பிரச்சினையாகும் . நாட்டின் ஒருங்கிணைந்த வளர்ச்சியை உறுதி செய்ய வேண்டுமானால் , இத்தகைய வேறுபாடுகளைக் களைவது மிக மிக அவசியமாகும் . அத்தகைய மனநிலையை மாற்றுவதில் சமுதாயத்தில் உள்ள ஒவ்வொருக்கும் பங்கு இருக்கிறது . நமது புதல்வியரின் குரலை நாம் கேட்டாக வேண்டும் . அவர்களது வாழ்வில் அனைத்து வாய்ப்புகளையும் நாம் வழங்கியாக வேண்டும் . நமது புதல்வியருக்குச் சமமான உரிமைகளை வழங்குவதற்குத் தடையாக இருக்கும் பாரம்பரிய பழக்க வழக்கங்களையும் மரபுகளையும் மாற்றியாக வேண்டும் ” என்றார் .


    பாலினப் பாகுபாட்டை மாற்ற விழிப்புணர்வும் கல்வியுமே சிறந்த கருவிகள் ஆகும் . சமூகத்தில் மக்களிடையே உள்ள வேறுபாடுகளை நீக்குவதற்கு கல்வி சக்தியையும் நல்ல புரிதலையும் அளிக்கும் என்றும் குடியரசுத் தலைவர் குறிப்பிட்டார்.


    ****

    
    
    (Release ID: 1523622) Visitor Counter : 25
    
    
      Read this release in: English , Urdu