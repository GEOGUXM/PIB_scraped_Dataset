      ரெயில்வே அமைச்சகம்

      மத்திய ரயில்வே துறை அமைச்சர் திரு பியூஷ் கோயல் நிலைய மேம்பாட்டுத் திட்டம் தொடர்பாக கட்டிட வடிவமைப்பாளர்கள் மற்றும் திட்ட வடிவமைப்பாளர்கள் ஆகியோருடன் ஆலோசனையில் ஈடுபட்டார்
      Posted On: 13 MAR 2018 11:40AM by PIB Chennai


    மத்திய ரயில்வே துறை அமைச்சர் திரு பியூஷ் கோயல் நிலைய மேம்பாட்டுத் திட்டம் தொடர்பாக , கட்டிட வடிவமைப்பாளர்கள் மற்றும் திட்ட வடிவமைப்பாளர்கள் ஆகியோருடன் ஆலோசனையில் ஈடுபட்டார் . 54 நிறுவனங்களைச் சேர்ந்த 110 வல்லுநர்கள் இக்கூட்டத்தில் கலந்து கொண்டனர் .


    ரயில்வே நிலையங்களை மேம்படுத்துவது மற்றும் மறுசீரமைப்பது ஆகியவற்றில் உள்ள சிக்கல்கள் குறித்த புரிதலை ஏற்படுத்தும் வகையில் , கட்டிட வடிவமைப்பாளர்களுடனான ஆலோசனை கூட்டம் நடைபெற்றது . நிலைய மறுமேம்பாட்டுத் திட்டத்தில் கட்டிட வடிவமைப்பாளர்கள் மற்றும் திட்ட வடிவமைப்பாளர்கள் எதிர்கொள்ளும் சிக்கல்கள் ; நிலைய வடிவமைப்புத் தொடர்பாக , பல்வேறு ஆவணங்களில் செய்யப்பட வேண்டிய மாற்றங்கள் ; நிலைய மறு மேம்பாட்டுத் திட்டம் செல்ல வேண்டிய பாதை ஆகியவை குறித்து விரிவான ஆலோசனை இந்தக் கூட்டத்தில் நடைபெற்றது .


    ரயில் நிலையங்களை மேம்படுத்தக் கூடிய ஒரே நிறுவனமான இந்திய ரயில்வே நிலைய மேம்பாட்டு நிறுவனம் நாடுமுழுவதிலும் உள்ள 600 ரயில்வே நிலையங்களில் மறுசீரமைப்பு நடவடிக்கைகளை மேற்கொண்டு வருகிறது . இதற்காக 635 இந்திய ரயில்வே நிலையங்களை மேம்படுத்துவது தொடர்பாக , உரிய பங்கேற்பாளர்கள் தங்களுடைய கருத்துக்களை தெரிவிக்க MyGov இணையத்தில் ஸ்ரீஜன் ‘SRIJAN’ ( S tation R ejuvenation I nitiative through J oint A ctio N ) அனைவரும் இணைந்த நிலைய மறுசீரமைப்புத் திட்ட செயலி தொடங்கப்பட்டுள்ளது .


    மிகப்பெரிய அளவிலான இத்திட்டம் ஒரு லட்சம் கோடி ரூபாய் முதலீட்டில் ஒப்பந்ததாரர்கள் மட்டுமின்றி பொறியாளர்கள் , திட்ட வடிவமைப்பாளர்கள் , கட்டிட வடிவமைப்பாளர்கள் மற்றும் இதர வல்லுநர்கள் ஆகியோரின் பங்களிப்புடன் தொடங்க வகை செய்யவுள்ளது .


    இந்த செயலி வாயிலாக இப்போட்டியில் பங்குபெற்று தங்களுடைய கருத்துக்களை வழங்குவதற்கு 26 மார்ச் 2018 கடைசி நாளாகும் . இந்தப் போட்டியில் வெற்றி பெற்றவர்களுக்கு சான்றிதழ்கள் வழங்கப்படும் . நல்ல வடிவமைப்புகள் ஏற்றுக் கொள்ளப்படும் . இந்திய ரயில்வே நிலைய மேம்பாட்டு நிறுவனத்திற்கான இலச்சினை மற்றும் இலச்சினை சொல் ஆகியவற்றை தருவிப்பதற்காகவும் MyGov இணைய தளம் வாயிலாக போட்டி அறிவிக்கப்பட்டுள்ளது . இந்த போட்டியில் வெற்றி பெற்று சிறந்த இலச்சினையை வழங்குவோருக்கு 75 ஆயிரம் ரூபாயும் , இலச்சினை சொல் எழுதுபவருக்கு 75 ஆயிரம் ரூபாயும் பரிசாக வழங்கப்படும் . இந்த போட்டியில் தங்களுடைய படைப்புகளை சமர்ப்பிக்க 26 மார்ச் 2018 கடைசி நாளாகும் .


    

    
    (Release ID: 1524114) Visitor Counter : 26
    
    
      Read this release in: English , Hindi