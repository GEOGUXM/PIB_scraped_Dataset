      தொழிலாளர் மற்றும் வேலைவாய்ப்பு அமைச்சகம்

      வீட்டுப் பணியாளர்களுக்கான தேசிய கொள்கை
      Posted On: 05 MAR 2018 5:26PM by PIB Chennai


    மக்களவையில் ஒரு கேள்விக்கு எழுத்துமூலம் பதிலளித்த மத்திய தொழிலாளர் மற்றும் பணியாளர் நலத்துறை (பொறுப்பு) இணையமைச்சர் திரு. சந்தோஷ் கங்வார், வீட்டுப் பணியாளர்களுக்காக தேசிய கொள்கை குறித்து விவாதிக்கப்பட்டு வருகிறது என்று தெரிவித்தார். அவற்றில் இடம்பெறும் முக்கிய அம்சங்களாவன:

     1. தற்போதைய சட்டங்களின் கீழ் வீட்டுப் பணியாளர்களையும் இணைத்தல்
     2. வீட்டுப் பணியாளர்களுக்கான பதிவு
     3. வீட்டுப் பணியாளர்கள் தங்களுக்கான சங்கங்கள், தொழிற்சங்கங்கள் அமைக்க அதிகாரம்
     4. குறைந்தபட்ச ஊதிய விகிதம் பெறும் உரிமை, சமூகப் பாதுகாப்பைப் பெறும் உரிமை, அத்துமீறல், தொல்லை, வன்முறை ஆகியவற்றிலிருந்து பாதுகாப்பு பெறுதல்
     5. தங்களது பணித் திறன்களை மேம்படுத்திக் கொள்ளும் உரிமை
     6. வீட்டுப் பணியாளர்கள் தவறாகப் பயன்படுத்தப்படுவது, சுரண்டப்படுவது ஆகியவற்றிலிருந்து பாதுகாப்பு
     7. வீட்டுப் பணியாளர்கள் நீதிமன்றம் நடுவர் மன்றம் ஆகியவற்றை அணுகுவதற்கான உரிமை.
     8. பணியாளர்களுக்கு வேலை பெற்றுத் தரும் ஏஜென்சிகளை ஒழுங்குபடுத்துவதற்காக ஒரு நடைமுறையை ஏற்படுத்துவது

    ராஜஸ்தான், கேரளம், பஞ்சாப், தமிழ்நாடு, திரிபுரா ஆகிய மாநிலங்களில் குறைந்தபட்ச ஊதிய விகித சட்டத்தில் வீட்டு வேலை செய்வோரையும் சேர்த்துள்ளன. எனவே, அவர்களுக்கு இது தொடர்பாக ஏதாவது குறை இருந்தால், வழக்குத் தொடர உரிமையுண்டு.


    இத்தகவல்களை மத்திய தொழிலாளர் மற்றும் பணியாளர் நலத்துறை (பொறுப்பு) இணையமைச்சர் திரு. சந்தோஷ் கங்வார் மக்களவையில் இன்று (மார்ச் 5) ஒரு கேள்விக்கு எழுத்துமூலம் பதிலளித்த போது தெரிவித்தார்.


    ****

    
    
    (Release ID: 1522641) Visitor Counter : 46
    
    
      Read this release in: English
    
    
    

8.