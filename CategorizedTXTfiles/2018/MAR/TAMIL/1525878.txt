      மின்னணு மற்றும் தகவல் தொழில்நுட்பம்

      ஸ்மார்ட் இந்தியா ஹாக்கத்தான் 2018 – மென்பொருள் பதிப்பின் இறுதிப்போட்டிகள் நாடு முழுவதும் 28 தொடர்பு மையங்களில் ஒரே நேரத்தில் நடக்கிறது
      இந்த பெரும் முயற்சியில் 27 அமைச்சகங்கள் மற்றும் 17 மாநில அரசுகள் அங்கம் வகிக்கின்றன

      Posted On: 22 MAR 2018 2:01PM by PIB Chennai

    பெரிதும் எதிர்பார்க்கப்பட்ட ஸ்மார்ட் இந்தியா ஹாக்கத்தான் 2018 மார்ச் 30 மற்றும் 31, 2018 தேதிகளில் நாடு முழுவதும் 28 தொடர்பு நகரங்களில் ஒரே நேரத்தில் நடைபெறும் என மத்திய மின்னணு மற்றும் தகவல் தொழில்நுட்பத்துறை அமைச்சகம் இன்று அறிவித்தது. 27 மத்திய அமைச்சகங்கள் மற்றும் துறைகள், 17 மாநில அரசுகள் இணைந்த பெரும் முயற்சியான இந்த ஸ்மார்ட் இந்தியா ஹாக்கத்தான் 2018, முந்தைய நிகழ்வுகளைவிடப் பெரியதாக அமைந்திருக்கும். மின்னணு மற்றும் தகவல் தொழில்நுட்ப அமைச்சகத்தின் தொடர்பு மையமான ஐதராபாத் இந்த முயற்சியின் முன்னோடி பங்குதாரராக இருக்கும்.


    ஸ்மார்ட் இந்தியா ஹாக்கத்தான் 2017ன் தொடர்ச்சியாக ஸ்மார்ட் இந்தியா ஹாக்கத்தான் 2018 இந்தியாவின் இரண்டாவது பெரிய அளவிலான ஹாக்கத்தான் முயற்சியாக இருக்கும். இதில் 2018 மார்ச் 30 மற்றும் 31 தேதிகளில் நடைபெறும் 36 மணி நேர மென்பொருள் உருவாக்க போட்டியான மென்பொருள் பதிப்பு உள்ளிட்ட 2 சார்பு பதிப்புகள் உள்ளடங்கும். வன்பொருள் தீர்வுகள் உருவாக்கத்தை உள்ளடக்கிய வன்பொருள் பதிப்பு இந்த ஆண்டு பிற்பகுதியில் நடைபெறும். மென்பொருள் பதிப்பின் இறுதிப்போட்டியில் ஆயிரக்கணக்கான தொழில்நுட்ப மாணவர்கள் அடங்கிய குழுக்கள் மத்திய அரசின் பல்வேறு அமைச்சகங்கள்/துறைகள் எதிர்கொள்ளும் பிரச்சனைகளுக்கான புதுமையான டிஜிட்டல் தீர்வுகளை உருவாக்கும். மேற்கூறப்பட்ட நிகழ்வில் மொத்தம் 340 மென்பொருள் பிரச்சனைகள் பட்டியலிடப்பட திட்டமிடப்பட்டுள்ளது. வெற்றி பெறுவோருக்கு ரொக்கப் பரிசுகள் அளிக்கப்படுவதுடன் நாஸ்காம்-ன் 10000 புதிய நிறுவனங்கள் திட்டத்தின் ஒரு பகுதியாக இருப்பதற்கான வாய்ப்பும் அளிக்கப்படும்.

    
    
    (Release ID: 1525878) Visitor Counter : 51
    
    
      Read this release in: English