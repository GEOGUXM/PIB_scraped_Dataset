      நுகர்வோர் நலன், உணவு மற்றும் பொது விநியோகம் அமைச்சகம்

      டிஜிட்டல் மயமாக்கலின் முழு பயன்களும் நுகர்வோருக்கு கிடைக்கச் செய்வதிலும், அதனால் ஏற்படும் அபாயங்களிலிருந்து காக்க போதுமான பாதுகாப்பு அமைப்புகளை ஏற்படுத்துவதிலும் அரசு சரியான பாதையில் செயல்படுகிறது – மத்திய அமைச்சர் திரு ராம்விலாஸ் பாஸ்வான்
      Posted On: 15 MAR 2018 6:36PM by PIB Chennai


    உலக நுகர்வோர் உரிமைகள் தினத்தை முன்னிட்டு மத்திய நுகர்வோர் விவகாரங்கள், உணவு, பொது விநியோகத் துறை அமைச்சர் திரு ராம்விலாஸ் பாஸ்வான், ஒருங்கிணைந்த நுகர்வோர் சேவைக்கான jagograhakjago.gov.in என்ற வலைதளத்தை தொடங்கிவைத்தார். நுகர்வோரின் முக்கிய உரிமைகளான பாதுகாப்பு, தகவல், விருப்பத்தேர்வு, புகார் பதிவு செய்தல், குறைகளுக்கு தீர்வு பெறுதல் ஆகியவற்றை அவர் வலியுறுத்தினார். நுகர்வோர் தாங்கள் எதன் மீது செலவு செய்கிறார்களோ, அது பற்றிய தகவல்களை அறிந்து கொள்ள அனைத்து உரிமைகளும் பெற்றவர்கள் என்று திரு பாஸ்வான் கூறினார்.


    புதுதில்லியில் இன்று (15.03.2018) நுகர்வோர் விவகாரங்கள் துறை “டிஜிட்டல் சந்தைகளை மேலும் நியாயமாக்குதல் ” ” என்ற மத்திய கருத்தைக் கொண்ட 2018 உலக நுகர்வோர் உரிமைகள் தின நிகழ்ச்சிக்கு ஏற்பாடு செய்திருந்தது. இந்த நிகழ்ச்சியில் பேசிய திரு பாஸ்வான், டிஜிட்டல் மயமாக்கலின் முழு பயன்களும் நுகர்வோருக்கு கிடைக்கச் செய்வதிலும், அதனால் ஏற்படும் அபாயங்களிலிருந்து காக்க போதுமான பாதுகாப்பு அமைப்புகளை ஏற்படுத்துவதிலும் அரசு சரியான பாதையில் செயல்படுகிறது என்று கூறினார். டிஜிட்டல் கல்வியும், நிதிக்கல்வியும் இணைந்தே செல்ல வேண்டும் என்றும், அப்போதுதான், அரசின் நெடுநோக்கின்படியான ரொக்கமில்லாத பொருளாதாரம் சாத்தியமாகும் என்றும் நுகர்வோர் டிஜிட்டல் பணப் பரிமாற்ற அமைப்பையும், பல்வேறு நிதித்துறை சேவைகளையும் பயன்படுத்த திறனும், தன்னம்பிக்கையும் பெற்றவர்களாவார்கள் என்றும் கூறினார்.


    இந்த வகையில் சரியான கல்வி, விழிப்புணர்வு திட்டங்கள், சரியான இலக்குகளை நோக்கியதாக திட்டமிடப்பட்டு மதிப்பீடு செய்யப்பட வேண்டும் என்றும், அப்போதுதான் குறிப்பிட்ட நுகர்வோர் தேவைகள், வாய்ப்பு வசதிகளற்ற அல்லது ஒடுக்கப்பட்ட குழுவினரின் தேவைகளை நிறைவு செய்வது உறுதி செய்யப்படும் என்றும் திரு பாஸ்வான் கூறினார்.


    கணினி குற்றங்கள் பற்றி குறிப்பிட்ட திரு பாஸ்வான், இது கவலை அளிக்கும் மிகப்பெரிய விஷயம் என்றார். இண்டர்நெட்டின் திறந்தநிலை, அடையாளம் காண்பதில் உள்ள குறைவான திறன், பாதுகாப்பு குறித்து அறிந்து கொள்வதில் பின்தங்கியுள்ள பயன்படுத்துவோர், குறிப்பாக முதல் தடவையாக பயன்படுத்துவோர் போன்றவை முக்கிய கவனம் செலுத்த வேண்டிய பகுதிகள் என்றார். நுகர்வோர் நலத்துறை மற்றும் தகவல் தொழில்நுட்ப அமைச்சகங்களும் இணைந்து பணியாற்றி டிஜிட்டல் விழிப்புணர்வு திட்டங்களை உருவாக்கி, டிஜிட்டல் பணப் பரிமாற்றம் தொடர்பான குறைபாடுகளை களைந்து வருவதாக அமைச்சர் தெரிவித்தார்.


    நிகழ்ச்சியில் பேசிய நுகர்வோர் விவகாரங்கள், உணவு, பொது விநியோகத்துறை இணையமைச்சர் திரு சி ஆர் சவுத்ரி, பண்டைய இந்தியாவின் அறிவுத் திறன் இன்றைய அறிவியன் மற்றும் தொழில்நுட்பத்திற்கு அடித்தளமாக விளங்குகிறது என்றார். டிஜிட்டல் தொழில்நுட்பத்தில் இந்தியா உலகிற்கு தலைமை ஏற்கும் நிலையில் உள்ளது என்று கூறிய அவர் டிஜிட்டல் உலகில் தரவுப்பாதுகாப்பு, அதன் ரகசியம் பாதுகாப்பு, குறைதீர்ப்பு உள்ளிட்ட நிதி அமைப்புகளின் முக்கிய மூலக்கூறுகள் தொடர்பான பிரச்சினைகளை சமாளிக்க விரிவான அணுகுமுறை அவசியம் என்று தெரிவித்தார். முறைப்படுத்தும் மற்றும் மேற்பார்வையிடும் கட்டமைப்பு, நுகர்வோர் தரப்புக்கு சாதகமாக அமையும் வகையில் தமது துறை புதிய நுகர்வோர் பாதுகாப்பு மசோதாவை கொண்டு வரும் என்றும் திரு சவ்தாரி தெரிவித்தார்.


    மேலும் விவரங்களுக்கு www.pin.nic.in என்ற வலைதளத்தை பார்க்கவும்.


    *****


    

    
    (Release ID: 1524772) Visitor Counter : 68
    
    
      Read this release in: English , Urdu