      எரிசக்தி அமைச்சகம்

      நஷ்டத்தில் இயங்கும் மின் விநியோக நிறுவனங்களுக்கு கடனுதவி தரவேண்டாம் : மின்துறை அமைச்சர் ஆர்.கே. சிங்
      Posted On: 08 MAR 2018 5:51PM by PIB Chennai


    மத்திய மின்சாரம் ( தனிப் பொறுப்பு ), புதுப்பிக்கத் தக்க எரிசக்தித் துறை இணையமைச்சர் திரு . ஆர் . கே . சிங் ஊரக மின்மய கழகம் ( Rural Electrification Corporation ), மின் நிதிக் கழகம் ( Power Finance Corporation ) ஆகிய நிறுவனங்களுடன் செவ்வாய்க்கிழமை (2018, மார்ச் 7) ஆய்வு நடத்தினார் .


    அப்போது , மூலதனச் செலவுக்கோ , மூலதனமில்லாத செலவுக்கோ கடனுதவி அளிப்பதற்கு முன் உரிய விதிகள் முறையாகக் கடைப்பிடிக்கப்பட்டனவா என்று கவனமாக ஆராயும்படி அந்த இரு நிறுவனங்களையும் அறிவுறுத்தினார் .


    பல மின்விநியோக நிறுவனங்கள் மின் பகிர்விலும் மின் விநியோகத்திலும் ஏராளமாக மின் இழப்பை ஏற்படுத்துகின்றன என்பதைச் சுட்டிக் காட்டிய அமைச்சர் , “ இந்நிலையில் அவர்களால் கடனைத் திருப்பிச் செலுத்துவது கடினம் ” என்று குறிப்பிட்டார் .


    மிகக் கடுமையாக (15 சதவீதத்திற்கு மேல் ) நஷ்டம் அடையும் மின் விநியோக நிறுவனங்களுக்குக் கடன் கிடையாது என்று உத்தரவிட்டார் . அத்தகைய மின் விநியோக நிறுவனங்கள் குறிப்பிட்ட காலத்துக்குள் ( இரண்டு ஆண்டுகளுக்கு மிகாமல் ) தங்களது நஷ்டத்தைக் குறைப்பதற்கான திட்டத்தை வகுக்க வேண்டும் . அவ்வாறு செய்யாத வரையில் அந்நிறுவனங்களுக்கு மூலதனச் செலவுக்கோ , மூலதனமில்லாத செலவுக்கோ கடனுதவி அளிக்கப்பட மாட்டாது என்று உத்தரவிட்டார் . மேலும் , அவ்வாறு வகுத்த திட்டத்தின்படி உரிய நடவடிக்கையை மேற்கொள்வதை அந்நிறுவனங்கள் நிரூபிக்க முடிந்தால் ஒழிய இவ்வாறு கடனுதவி அளிக்க முடியாது என்றும் அவர் கூறினார் .


    இவ்வாறு அந்நிறுவனங்கள் உரிய நடவடிக்கையைச் செயல்படுத்தியபின் , அதை மின்துறை அமைச்சகம் ஆராய்ந்த பிறகே அந்த மின் விநியோக நிறுவனங்களுக்குக் கடனுதவி அளிப்பது குறித்து பரிசீலிக்கப்படும் என்றும் அமைச்சர் கூறினார் .


    *****


    
    

    
    (Release ID: 1523620) Visitor Counter : 21
    
    
      Read this release in: English