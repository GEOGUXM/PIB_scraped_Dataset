      சுகாதாரம் மற்றும் குடும்ப நலத்துறை அமைச்சகம்

      காச நோயாளிகளுக்கு மாதாந்திர நிதியுதவி
      Posted On: 13 MAR 2018 6:02PM by PIB Chennai


    காசநோய் பாதித்த நோயாளிகளுக்கு ஊட்டச்சத்து ஆதரவு அளிப்பதற்காக அவர்களது சிகிச்சை காலத்தில் மாதம் ஒன்றுக்கு நோயாளி ஒருவருக்கு ரூ .500 சலுகைத் தொகை வழங்க மத்திய அரசு மாற்றியமைக்கப்பட்ட தேசிய காச நோய் கட்டுப்பாட்டுத் திட்டத்தின்கீழ் உத்தேசித்துள்ளது . இந்த சலுகைத் தொகையை ரொக்கமாகவோ அல்லது பொருளாகவோ வழங்குவது மாநில அரசுகளின் முடிவுக்கு விடப்பட்டுள்ளது .


    காச நோயாளிகளுக்கு ஊட்டச்சத்து ஆதரவு வழங்குவதற்கான நெறிமுறை ஆவணத்தை சுகாதாரம் , குடும்ப நல அமைச்சகம் உருவாக்கியுள்ளது . இந்த நெறிமுறையில் ஊட்டச்சத்து மதிப்பீடு , ஆலோசனைகள் , உரிய உணவு ஆலோசனை ஆகியன அடங்கியிருக்கும் . மாநில அரசுகள் வழங்கும் பல்வேறு சமூக ஆதரவுத் திட்டங்களை காசநோய் பாதித்தவர்கள் பயன்படுத்திக் கொள்ளவும் இத்திட்டம் ஊக்குவிக்கிறது .


    மாநிலங்களவையில் இன்று (13.3.2018) கேள்விக்கு எழுத்து மூலம் அளித்த பதிலில் மத்திய சுகாதாரம் , குடும்பநலத்துறை இணையமைச்சர் திருமதி . அனுப்ரியா பட்டேல் இத்தகவலைத் தெரிவித்தார் .


    =============

    
    
    (Release ID: 1524226) Visitor Counter : 21
    
    
      Read this release in: English