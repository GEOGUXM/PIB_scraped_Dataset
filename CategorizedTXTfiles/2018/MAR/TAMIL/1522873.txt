      குடியரசுத் துணைத் தலைவர் செயலகம்

      அமைதியை விரும்பும் நாடான இந்தியா தனது அண்டை நாடுகளுடன் நல்ல உறவுகளை வைத்துக் கொள்ள விரும்புகிறது: குடியரசு துணைத் தலைவர்
      Posted On: 05 MAR 2018 7:18PM by PIB Chennai


    இந்தியா அமைதியை விரும்பும் நாடு என்றும் அண்டை நாடுகளுடன் நல்ல உறவுகளை விரும்புகிறது என்றும் குடியரசு துணைத் தலைவர் திரு . எம். வெங்கையா நாயுடு கூறியுள்ளார். புதுதில்லியில் இன்று தம்மைச் சந்தித்த மால்டா குடியரசின் வெளி விவகாரங்கள் மற்றும் வர்த்தக மேம்பாட்டுத் துறை அமைச்சர் திரு. கர்மேலோ அபேலாவுடன் அவர் கலந்துரையாடினார்.


    இந்தியாவும் மால்டாவும் காமன்வெல்த் மற்றும் ஆங்கில மொழி பயன்பாடு ஆகியவற்றில் பொது பாரம்பரியத்தைக் கொண்டுள்ளது என்றும் மால்டா சுதந்திரம் பெற்ற பின்னர் தூதரக உறவுகள் உருவாக்கப்பட்டன என்றும் குடியரசுத் துணைத் தலைவர் கூறினார் . இருதரப்பு உறவுகளை வலுப்படுத்துவதில் இந்தியா தீவிரமாக உள்ளது என்றும் இரு நாடுகளுக்கு இடையே பல பயணங்கள் மேற்கொள்ளப்பட்டுள்ளது என்றும் அவர் தெரிவித்தார். விரைவான மாற்றங்கள் மற்றும் புதிய அச்சுறுத்தல்கள் வந்த போதிலும் இரு நாடுகளுக்கு இடையிலான சிறந்த உறவுகள் நீடித்திருந்தது என்றும் அவர் குறிப்பிட்டார்.


    சீர்திருத்தம் , செயல்திறன் மற்றும் மாற்றம் என்ற மூன்று இலக்குகள் அடிப்படையில் இந்தியாவின் தற்போதைய அரசு விரைவான முன்னேற்றத்தை ஏற்படுத்தி வருகிறது என்று குடியரசுத் துணைத் தலைவர் கூறினார். ஜி.எஸ்.டி., மேக் இன் இந்தியா, டிஜிட்டல் இந்தியா, ஸ்மார்ட் நகரங்கள், ஸ்டார்ட் அப் இந்தியா, விருப்பம் நிறைந்த இந்தியா உள்ளிட்ட முயற்சிகள் இந்தியாவின் பொருளாதார முன்னேற்றத்தில் யுக்திபூர்வமான மாற்றத்தை ஏற்படுத்தி உள்ளது என்றும் மால்டாவின் நிதி நிறுவனங்கள் முதலீடு செய்வதற்கான அதிக வாய்ப்புகள் உள்ளன என்றும் அவர் கூறினார். இந்தியா நீடித்த விரைவான பொருளாதார வளர்ச்சியைப் பெற அணுமின் சக்தி ஒரு முக்கிய அம்சமாக உள்ளது என்றும் அணு விநியோகக் குழுவில் உறுப்பினராக மால்டாவின் தொடர் ஆதரவை இந்தியா எதிர்பார்க்கிறது என்றும் அவர் கூறினார்.


    மால்டாவுக்கு வருகை தருமாறு மால்டா வெளியுறவு அமைச்சர் விடுத்த அழைப்பை ஏற்றுக் கொண்ட குடியரசுத் துணைத் தலைவர் அந்த அழகான நாட்டுக்கு விஜயம் செய்வது மகிழ்ச்சியை அளிக்கும் என்றார் .


    ***

    
    
    (Release ID: 1522873) Visitor Counter : 21
    
    
      Read this release in: Hindi , English