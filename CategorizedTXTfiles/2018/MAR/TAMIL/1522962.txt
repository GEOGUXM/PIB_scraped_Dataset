      சாலைப் போக்குவரத்து மற்றும் நெடுஞ்சாலைத்துறை அமைச்சகம்

      10 லட்சத்திற்கும் அதிகமான மக்கள் தொகை கொண்ட நகரங்களில் பன்முக போக்குவரத்து வசதியை ஏற்படுத்த அரசு திட்டம்
      Posted On: 06 MAR 2018 4:33PM by PIB Chennai


    மின்சார ரயில் அடிப்படையில் பொது மற்றும் பகிரப்பட்ட போக்குவரத்து அறிமுகப்படுத்தப்படும் என அரசு அறிவித்துள்ளது . மாநிலங்களவையில் இன்று கேள்வி ஒன்றுக்கு எழுத்துபூர்வமாக பதில் அளித்த மத்திய சாலை போக்குவரத்து மற்றும் நெடுஞ்சாலை , கப்பல் மற்றும் ரசாயனம் & உரத்துறை இணையமைச்சர் திரு . மான்சுக் மாண்டவ்யா 2017 அக்டோபர் 31 ம் தேதி விருப்பம் தெரிவிக்கும் முறையில் இது செயல்படுத்தப்படும் என்று அரசு கூறியிருப்பதாகவும் தெரிவித்தார் . இந்த விருப்பம் தெரிவிக்கும் முறையின் படி 10 லட்சத்திற்கும் அதிகமான மக்கள் தொகை கொண்ட நகரங்களுக்கு தலா ரூ . 105 கோடி வரை அளிக்கப்படும் . சிறப்பு அந்தஸ்து பெற்ற மாநிலங்களுக்கு மின்சார பேருந்துகள் , மின்சர 4 சக்கர பயணிகள் கார்கள் மற்றும் மின்சார 3 சக்கர வாகனங்களுடன் இணைத்து விரிவுபடுத்தப்படும் .


    விருப்பம் தெரிவிக்கும் முறையின் கீழ் இதற்கான யோசனைகளைத் தெரிவிப்பதற்கான கடைசி தேதி 2017 நவம்பர் 30 ஆகும் . இதற்கு பெரும் வரவேற்பு கிடைத்துள்ளது . 3144 மின்சார பேருந்துகள் , 2430 மின்சார 4 சக்கர டாக்சிகள் மற்றும் 21545 மின்சார மூன்று சக்கர ஆட்டோக்கள் தேவையுடன் 21 மாநிலங்களில் இருந்து 44 நகரங்களுக்கு 47 விருப்பங்கள் கிடைத்துள்ளன . இந்த விருப்பங்கள் மதிப்பீடு செய்யப்பட்டு பரிசோதனை அடிப்படையில் பதினோரு நகரங்கள் தேர்வு செய்யப்பட்டுள்ளன . இவற்றில் தில்லி , அஹமதாபாத் , பெங்களூரு , ஜெய்ப்பூர் , மும்பை , லக்னோ , ஐதராபாத் , இந்தூர் , கொல்கத்தா , ஜம்மு , கவுஹாத்தி ஆகியவை அடங்கும் .


    ***

    
    
    (Release ID: 1522962) Visitor Counter : 26
    
    
      Read this release in: English