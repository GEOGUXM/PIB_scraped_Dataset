      பாதுகாப்பு அமைச்சகம்

      இந்திய கடற்படை பிரெஞ்ச் கடற்படையுடன் இணைந்து “வருணா” ஒத்திகையில் ஈடுபடவுள்ளது
      Posted On: 19 MAR 2018 5:03PM by PIB Chennai


    இந்திய கடற்படையும் , பிரெஞ்ச் கடற்படையும் 1993 மே மாதம் முதல் இருதரப்பு கடல்சார் பயிற்சிகளில் ஈடுபட்டு வருகின்றன . 2001 முதல் , இதுபோன்ற ஒத்திகைக்கு வருணா எனப் பெயரிடப்பட்டு இதுவரை 15 ஒத்திகைகள் நடத்தப்பட்டுள்ளன . கடைசியாக , 2017 ஏப்ரல் மாதம் பிரெஞ்ச் கடற்பகுதியில் வருணா ஒத்திகை நடைபெற்றது .


    வருணா ஒத்திகையில் ஈடுபடுவதன் மூலம் இருநாட்டு கடற்படைகளுக்கு இடையேயான ஒத்துழைப்பு மேலும் முன்னெடுத்துச் செல்லப்படும் என இந்திய பிரதமரும் , பிரெஞ்ச் அதிபரும் 2018 மார்ச் 10 அன்று வெளியிட்ட கூட்டறிக்கையில் தெரிவிக்கப்பட்டுள்ளது .


    2017- ல் வருணா ஒத்திகை ஐரோப்பாவை ஒட்டிய 3 கடற்பகுதிகளில் நடத்தப்பட்டது . இந்த ஆண்டு , வருணா-18, அரபிக்கடல் , வங்காள விரிகுடா மற்றும் தென்மேற்கு இந்திய பெருங்கடல் பகுதிகளில் நடத்தப்பட உள்ளது . முதற்கட்டமாக அரபிக்கடல் பகுதியில் நடைபெறும் ஒத்திகையில் , பிரெஞ்ச் நீர்மூழ்கிக் கப்பலும் , ஜீன் டீ வியன்னி விமானந்தாங்கி கப்பலும் , பிரெஞ்ச் தரப்பில் பங்கேற்கவுள்ளன . இந்திய கடற்படை சார்பில் ஐஎன்எஸ் மும்பை மற்றும் திரிகண்டு விமானந்தாங்கிக் கப்பலுடன் ஹெலிகாப்டர்கள் , நீர்மூழ்கி கப்பலான ஐஎன்எஸ் கல்வாரி , P8- I மற்றும் டார்னியர் ரக கடலோர ரோந்து விமானம் ஆகியவற்றுடன் மிக் -29 ரக போர் விமானங்களும் இந்த ஒத்திகையில் ஈடுபடவுள்ளன .


    வருணா ஒத்திகைகள் , இருநாட்டு கடற்படைகளுக்கும் , பல ஆண்டுகளாக நீடித்த சிக்கல்களுக்கு தீர்வு காண்பதற்கான வாய்ப்பையும் , செயல்பாட்டு திறனையும் அதிகரித்திருப்பதுடன் , இருநாடுகளாலும் பின்பற்றப்படும் சிறந்த நடைமுறைகளை பரஸ்பரம் பின்பற்றவும் வழிவகை செய்துள்ளது .

    
    
    (Release ID: 1525215) Visitor Counter : 66
    
    
      Read this release in: English , Urdu