      தொலைதொடர்பு மற்றும் தகவல் தொழில்நுட்ப அமைச்சகம்

      புதிய திட்டங்களுக்கான செயல்மூலதனத்தை அதிகரிக்கவும், கடன் பொறுப்புகளைக் குறைக்கவும், இந்தியப் பங்குகள் மற்றும் பரிவர்த்தனை வாரியத்தின் தேவைப்படி குறைந்தபட்ச பொதுப்பங்குகள் 25 சதவீதம் என்பதை எட்டுவதற்கும், ஐடிஐ நிறுவனத்தின் சமபங்குகளை பொதுமக்களுக்கு மேலும் விற்பனை செய்ய மத்திய அமைச்சரவை ஒப்புதல் வழங்கியுள்ளது
      Posted On: 21 MAR 2018 8:44PM by PIB Chennai


    தொலைத்தொடர்பு துறையின் கீழ்க்காணும் ஆலோசனைகளை ஐடிஐ நிறுவனம் செயல்படுத்த பிரதமர் திரு . நரேந்திரமோடி தலைமையில் நடைபெற்ற பொருளாதார விவகாரங்களுக்கான அமைச்சரவைக் குழு ஒப்புதல் வழங்கியுள்ளது .

     1. புதிய திட்டங்களுக்கான செயல்மூலதனத்தை அதிகரிக்கவும் , கடன் பொறுப்புகளை குறைக்கவும் , இந்தியப் பங்குகள் மற்றும் பரிவர்த்தனை வாரியத்தின் தேவைப்படி குறைந்தபட்ச பொதுப்பங்குகள் 25 சதவீதம் என்பதை எட்டுவதற்கும் 18 கோடி ரூபாய் மதிப்புள்ள சமபங்குகளை உள்நாட்டுச் சந்தையில் பொதுமக்களுக்கு எஃப்பிஓ அடிப்படையில் விற்பனை செய்தல் .
     2. டிபிஈ வழிகாட்டு நெறிமுறைகள்படியும் , ஐசிடிஆர் ஒழுங்குமுறை விதி 42- ன்படியும் , 5 சதவீதம் வரையிலான புதிய பங்குகள் ஐடிஐ நிறுவன ஊழியர்களுக்கு ஒதுக்கப்படும் .
     3. ஐசிடிஆர் ஒழுங்குமுறை விதி 29- ன்படி , சில்லரை முதலீ்ட்டாளர்களுக்கும் , ஊழியர்களுக்கும் 5 சதவீதம் வரை தள்ளுபடி வழங்கப்படும் .
     4. உத்தேச செயல்பாடுகளுக்கு உதவி செய்யவும் , நிறுவனத்திற்கு ஆலோசனை வழங்கவும் , தெரிவுசெய்யப்பட்ட ஆலோசகர்களை நியமித்தல்
     5. செபி விதிகள் மற்றும் ஒழுங்குமுறைகளி்ன்படி , நடைமுறைகளை பின்பற்றவும் , மேல்நடவடிக்கைகளை மேற்கொள்ளவும் வணிக வங்கியாளர்களுடன் கலந்தாலோசித்து வணிக வங்கியாளர்களை நியமித்தல்

    பயனாளிகளின் எண்ணிக்கை :


    இந்த நிறுவனத்திற்கு தேவைப்படும் கூடுதலான செயல்மூலதனத்திற்கும் அது தற்போது கைவசம் வைத்துள்ள பணியாணைகளை உரிய காலத்தில் செயல்படத்தவும் , லாபத்தை அதிகரிக்கவும் எஃப்பிஓ வழி வகுக்கும் . மேலும் , தற்போதுள்ள வேலைவாய்ப்பை பாதுகாக்க உதவுவதோடு , இந்த நிறுவனத்தில் கூடுதல் வேலைவாய்ப்புகளை , குறிப்பாக , புதிய தொலைத்தொடர்பு தொழில்நுட்பங்கள் துறையில் உருவாக்கவும் உதவும் .


    உத்திகள் மற்றும் இலக்குகளை செயல்படுத்துதல் :


    குறைந்தபட்ச பொதுப்பங்குகள் வைத்திருப்பதற்கான செபியின் தேவையை நிறைவேற்றுவதற்கும் செபியின் விதிகள் மற்றும் ஒழுங்குமுறைகளின்படியும் , உள்நாட்டுச் சந்தையில் எஃப்பிஓ மூலம் பொதுமக்களுக்கு புதிதாக சமபங்குகளை தேவைப்படும் எண்ணிக்கையில் , ஐடிஐ நிறுவனம் வெளியிடும் .


    பெரும் தாக்கம் :


    இதன்மூலம் , ஐடிஐ நிறுவனம் , குறைந்தபட்ச பொதுப்பங்குகள் வைத்திருப்பதற்கான செபியின் தேவையை நிறைவேற்றவும் , அதன் செயல்மூலதனத்தை அதிகப்படுத்தவும் முடியும் .


    பின்னணி :


    ஐடிஐ நிறுவனம் என்பது மத்திய தகவல் தொடர்பு அமைச்சகத்தின் தொலைத்தொடர்புத் துறையில் நிர்வாக கட்டுப்பாட்டின்கீழ் உள்ள ஷெட்யூல்டு “ ஏ “- யில் பட்டியலிடப்பட்டுள்ள மத்திய பொதுத்துறை நிறுவனமாகும் . இந்த நிறுவனம் பாதுகாப்புத் துறைக்கான தகவல் தொடர்பு சாதனங்கள் மற்றும் ஒருங்கிணைப்புக்குத் தேவையான கருவிகளையும் , இந்திய ராணுவத்திற்கு தகவல்களை குறியீடாக்கும் சாதனங்களையும் வழங்குகிறது . இதற்கு பெரிய வாடிக்கையாளர்களாக இருப்பவை பிஎஸ்என்எல் , எம்டிஎன்எல் , பாதுகாப்புத் துறை , துணை ராணுவப்படைகள் மற்றும் மாநில அரசுகள் . பெங்களுரு ( கர்நாடகா ), ரேபரேலி , நைனி , மன்காபூர் ( உ . பி ), பாலக்காடு ( கேரளா ), ஸ்ரீநகர் ( ஜம்மு கஷ்மீர் ) ஆகிய ஆறு இடங்களில் ஐடிஐ உற்பத்திப் பிரிவுகளைக் கொண்டுள்ளது .


    31.12.2017- நிலவரப்படி , இந்த நிறுவனத்தின் வெளியிடப்பட்ட மற்றும் சேர்க்கப்பட்ட சமபங்கு மூலதனம் , ரூ .760 கோடியாகும் (76 கோடி சமபங்குகளின் முகமதிப்பு ஒவ்வொன்றும் ரூ .10 ஆகும் ). இவற்றில் 92.59 சதவீத சமபங்குகள் , அதாவது 70,36,87,500 பங்குகளை மத்திய அரசு வைத்துள்ளது .


    ------

    
    
    (Release ID: 1525882) Visitor Counter : 27
    
    
      Read this release in: English
    
    
    

5.