      நிதி அமைச்சகம்

      ஆயிரம் கிகாவாட் சூரியசக்தி மின்சக்தி அமைப்பை உருவாக்கவும் 2030-க்குள் சூரியசக்தித் துறையில் அமெரிக்க டாலர்.1000 கோடி திரட்டுவதற்கும் சர்வதேச சூரியசக்தி கூட்டணி பணியாற்றுகிறது.
      Posted On: 10 MAR 2018 12:13PM by PIB Chennai


    சர்வதேச சூரியசக்தி கூட்டணி ( ஐஎஸ்ஏ ) ஆப்பிரிக்க வளர்ச்சி வங் கி , ஆசிய மேம்பாட்டு வங்கி , ஆசிய அடிப்படை வசதி முதலீட்டு வங்கி , பசுமை பருவநிலை நிதியம் , புதிய மேம்பாட்டு வங்கி ஆகியன கூட்டாக இன்று (10.3.2018) புதுதில்லியில் நிதி ஒத்துழைப்பு பிரகடனத்தில் கையெழுத்திட்டுள்ளன . சர்வதேச எரிசக்தி முகமை ஐஎஸ்ஏ - வுடன் கூட்டு ஒத்துழைப்பு பிரகடனத்தில் கையெழுத்திட்டுள்ளது . இந்த ஒப்பந்தங்கள் மத்திய நிதி மற்றும் கம்பெனி விவகாரங்கள் துறை அமைச்சர் திரு
    அருண் ஜேட்லி . மின்சாரம் மற்றும் புதுப்பிக்கக் கூடிய எரிசக்தித்துறை இணை அமைச்சர் ( தனிப்பொறுப்பு ) திரு ஆர் கே சிங் ஆகியோர் முன்னிலையில் கையெழுத்தானது . புதுப்பிக்கக் கூடிய எரிசக்திக்கு ஒத்துழைப்பை வலுப்படுத்துவது இந்த ஒப்பந்தங்களின் நோக்கமாகும் . முன்னதாக உலக வங்கி , ஐரோப்பிய முதலீட்டு வங்கி , மறுசீரமைப்பு மற்றும் மேம்பாட்டுக்கான ஐரோப்பிய வங்கி ஆகியவற்றுடன் மூன்று ஒத்துழைப்பு ஒப்பந்தங்களை ஐ எஸ் ஏ செய்து கொண்டுள்ளது . சர்வதேச புதுப்பிக்கக் கூடிய எரிசக்தி முகமை 11.3.2018 அன்று கூட்டு ஒத்துழைப்பு பிரகடனத்தில் கையெழுத்திடும் .


    ஆயிரம் கிகாவாட் சூரியசக்தி மின்சக்தி அமைப்பை உருவாக்கவும் 2030- க்குள் சூரியசக்தித் துறையில் அமெரிக்க டாலர் .1000 கோடி திரட்டுவதற்கும் சர்வதேச சூரியசக்தி கூட்டணி பாடுபட்டு வருகிறது .


    மேலும் விவரங்களுக்கு www.pib.nic.in என்ற வலைதளத்தைப் பார்க்கவும்


    --------

    
    
    (Release ID: 1523828) Visitor Counter : 53
    
    
      Read this release in: English