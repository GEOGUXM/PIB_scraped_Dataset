      குடியரசுத் துணைத் தலைவர் செயலகம்

      நமது பெரு நிறுவன நிர்வாக அமைப்பில் வெளிப்படைத்தன்மை தொழில்முறை செயல்பாடு மற்றும் கூடுதல் பொறுப்புடைமை ஆகியவற்றைக் கொண்டுவர வேண்டும் – குடியரசு துணைத்தலைவர்.
      Posted On: 16 MAR 2018 11:43AM by PIB Chennai


    நமது பெரு நிறுவன நிர்வாக அமைப்பில் வெளிப்படைத்தன்மை தொழில்முறை செயல்பாடு மற்றும் கூடுதல் பொறுப்புடைமை ஆகியவற்றைக் கொண்டுவரவேண்டும் என குடியரசு துணைத்தலைவர் திரு . எம் . வெங்கையா நாயுடு தெரிவித்துள்ளார் .


    புதுதில்லியில் நடைபெற்ற இந்திய செலவு கணக்காளர்கள் பயிற்சி நிறுவனத்தின் 58- வது தேசிய செலவு மாநாட்டின் தொடக்க விழா நிகழ்ச்சியில் அவர் உரையாற்றினார் . மத்திய சட்டம் , நீதித்துறை மற்றும் பெருநிறுவனங்கள் விவகாரத்துறை இணையமைச்சர் திரு . பி பி சௌத்ரி உள்ளிட்ட முக்கிய பிரமுகர்கள் இந்நிகழ்ச்சியில் கலந்து கொண்டனர் .


    வேளாண்துறையின் அனைத்து தேவைகளையும் பூர்த்தி செய்தால் மட்டுமே உண்மையான வளர்ச்சிக்கு அர்த்தமிருக்கும் என்று குடியரசுத் தலைவர் கூறினார் . விவசாயிகளின் வளர்ச்சிக்கு 6 முக்கிய காரணிகளை பற்றி குறிப்பிட்ட அவர் , இந்த ஆலோசனைகளை முறையாக அமல்படுத்தினால் 2022 ம் ஆண்டுக்குள் விவசாயிகளின் வருமானத்தை இருமடங்காக அதிகரிக்க முடியும் என்றார் .

     1. அதிக மதிப்புடைய பயிர்கள் மற்றும் தொழிலில் வேளாண் நடவடிக்கைகளை திசை திருப்புதல் .
     2. நீர்ப்பாசன முறையை மேம்படுத்தி உற்பத்தியை இரண்டு மடங்காக்குதல் .
     3. போட்டிச் சந்தை விவசாயிகள் விற்பனையாளர்களிடையேயான இணைப்பு ஆகியவை மூலம் மேம்பட்ட விலை நிர்ணயம் .
     4. வேளாண் வர்த்தகத்தை மேம்படுத்துதல்
     5. தொழில்நுட்ப மேம்பாடு .
     6. விவசாயிகளை விவசாயமல்லாத தொழிலில் வேலைக்கு அமர்த்துதல்

    உணவு பாதுகாப்பு மத்திய அரசின் முக்கிய கொள்கை என்றும் விவசாயிகளின் உண்மையான வருமானத்தை இரட்டிப்பாக்குவது தற்போதைய முக்கிய தேவை என்றும் , 2022 ம் ஆண்டுக்குள் விவசாயிகளின் வருமானத்தை இரண்டு மடங்காக்க தேவையான நடவடிக்கைகளை மத்திய அரசு எடுத்து வருவதாகவும் குடியரசு துணைத்தலைவர் கூறினார் . ஊழல் மற்றும் முறைகேடுகளுக்கு எதிராக நடைபெறும் போரில் இந்திய செலவு கணக்காளர் நிறுவனம் போன்ற தொழில்முறை அமைப்புகள் முன்னணியில் செயல்பட வேண்டும் என்றும் சிறந்த வெளிப்படைத்தன்மை நேர்மையான தொழில்முறை செயல்பாடு , கூடுதல் பொறுப்புடைமை ஆகியவற்றை பெருநிறுவன நிர்வாக அமைப்பில் கொண்டு வர இந்நிறுவனம் உதவலாம் என்றும் அவர் மேலும் கூறினார் .


    சான்றளிக்கப்பட்ட மேலாண்மை கணக்காளர்கள் முதலீட்டாளர்களின் சொத்துகள் , பொறுப்புகள் , பங்குகள் , இருப்புகள் ஆகியவற்றை மேம்பட்ட முறையில் மதிப்பீடு செய்து உரிய பொருளாதார முடிவுகள் எடுக்கவும் அவர்களுடைய தேவைகளை பூர்த்தி செய்யவும் உதவுவதன் மூலமும் அந்நிய நேரடி முதலீட்டை துரிதப்படுத்தலாம் என்றும் குடியரசு துணைத்தலைவர் அழைப்பு விடுத்தார் . சரக்கு மற்றும் சேவை வரி அமல்படுத்தப்பட்டிருப்பதாலும் அதிக லாபம் ஈட்டுவதை கட்டுப்படுத்தும் பிரிவு அதில் இடம்பெற்றிருப்பதாலும் வரிக்குறைப்பு மற்றும் உள்ளீட்டு வரி குறைப்பு ஆகியவற்றின் பயன்கள் இறுதி வாடிக்கையாளரை அடைய வழி செய்யப்பட்டுள்ளதாக அவர் மேலும் கூறினார் .


    தொழில் நடைமுறைகளை எளிதாக்குவதற்காக மத்திய அரசு சட்டம் மற்றும் நடைமுறைகளில் மாற்றம் செய்து எளிமையாக்கியுள்ளது . இதன் மூலம் தனியார் தொழில் அதிபர்களுக்கு உகந்த முதலீட்டு சூழலை உருவாக்கித்தருவதற்காக அரசு செயல்பட்டு வருகிறது என்பதை வெளிப்படுத்துவதற்கான கருவியாக இது பயன்படுகிறது என்றும் அவர் கூறினார் . தங்களுடைய துறைகளில் தனித்துவத்தை அடைவதே இளைஞர்களின் இலக்காக இருக்க வேண்டும் என்றும் அனைவருடைய இலக்காக அடுத்த 5 ஆண்டுகளில் மற்ற நாடுகளுக்கு உதாரணமாக இந்தியாவை உருவாக்க தேவையான நேர்மறை மாற்றங்களை ஏற்படுத்துவதே என்றும் சுதந்திர இந்தியாவின் 75- வது ஆண்டாக 2022 இருப்பதால் அந்த ஆண்டு முக்கியத்துவம் வாய்ந்தது என்றும் குடியரசு துணைத்தலைவர் கூறினார் .

    
    
    (Release ID: 1524960) Visitor Counter : 36
    
    
      Read this release in: English , Urdu , Hindi
    
    
    

6.