      குடியரசுத் தலைவர் செயலகம்

      குடியரசுத் தலைவருடன் ஜிம்பாப்வே துணை அதிபர் சந்திப்பு
      Posted On: 23 MAR 2018 12:15PM by PIB Chennai


    ஜிம்பாப்வே குடியரசின் துணை அதிபர் மேதகு ஜெனரல் (ஓய்வு) டாக்டர் கான்ஸ்டாண்டினோ சிவெங்கா இன்று (மார்ச் 23, 2018) குடியரசுத் தலைவர் திரு. ராம் நாத் கோவிந்த்தை குடியரசுத் தலைவர் மாளிகையில் சந்தித்தார்.


    டாக்டர் சிவெங்காவை இந்தியாவுக்கு வரவேற்பதாக கூறிய குடியரசுத் தலைவர் ஜிம்பாப்வே அதிபரின் தூதுவராக வருகை தந்துள்ளவரை வரவேற்பதில் மகிழ்ச்சி அடைவதாக கூறினார். இந்தியாவும் ஜிம்பாப்வேயும் இணக்கமான மற்றும் நெருக்கமான உறவைக் கொண்டிருப்பதாக குடியரசுத்தலைவர் தெரிவித்தார். ஜிம்பாப்வேயில் ஆட்சி மாற்றம் ஏற்பட்டுள்ள நிலையில் அதனுடன் தனது நட்பு அடிப்படையிலான உறவைத் தீவிரப்படுத்தவும் இந்தியா விரும்புகிறது.


    ஆப்ரிக்காவுடனான கூட்டணியில் ஆலோசனை மற்றும் பங்கேற்பு அணுகுமுறையை இந்தியா கொண்டுள்ளது என குடியரசு தலைவர் குறிப்பிட்டார். இது அதிகாரமளித்தல், திறன் உருவாக்கம், மனித வள மேம்பாடு, இந்திய சந்தைக்கான வாய்ப்புகள் மற்றும் ஆப்ரிக்காவில் இந்திய முதலீடுகளுக்கான ஆதரவு ஆகிய நோக்கங்கங்களுடன் இயக்கப்படுகிறது.


    இந்தியா – ஜிம்பாப்வே இடையிலான இருதரப்பு வர்த்தகம் அதன்


    உண்மையான வாய்ப்பைவிட குறைவாகவே 170 மில்லியன் அமெரிக்க டாலர் என்ற அளவில் இருப்பதாக குடியரசுத்தலைவர் சுட்டிக்காட்டினார். நமது வர்த்தக மற்றும் பொருளாதார உறவுகளை வலுப்படுத்த நாம் இணைந்து பணியாற்ற வேண்டிய தேவை உள்ளது. தனது பொருளாதாரத்தை முதலீட்டாளர்களுக்கு ஏற்றதாக ஆக்குவதற்கான ஜிம்பாப்வே அரசின் கொள்கைக்கு அவர் மகிழ்ச்சி தெரிவித்தார். ஜிம்பாப்வேயின் சமீபத்திய முயற்சிகளை இந்தியா போற்றுவதாக அவர் கூறினார். சர்வதேச சமூகத்துடன் மீண்டும்


    உறவுகளை மேம்படுத்திக்கொள்ளும் ஜிம்பாப்வேயின் முயற்சி மகிழ்ச்சியை அளிப்பதாக உள்ளது.

    
    
    (Release ID: 1526182) Visitor Counter : 31
    
    
      Read this release in: English , Urdu