      சுகாதாரம் மற்றும் குடும்ப நலத்துறை அமைச்சகம்

      உணவை மேலும் செறிவுள்ளதாக மாற்றுவதற்கான சட்டங்கள்
      Posted On: 06 MAR 2018 6:09PM by PIB Chennai


    நுண்ம ஊட்டச்சத்துக் குறைபாட்டை நீக்கும் வகையில் உணவுச் செறிவூட்டத்தை மேம்படுத்துவதற்கென இந்திய உணவு பாதுகாப்பு மற்றும் தரங்கள் ஆணையம் 16.10.2016 அன்று உணவுப்பாதுகாப்பு தரங்கள் ( உணவுச் செறிவூட்டுதல் ) முறைப்படுத்தும் வரைவுச் சட்டத்தை செயல்படுத்தத் தொடங்கியது . இந்த வரைவு சட்டத்தில் கோதுமை மாவு , அரிசி , பால் , உணவு எண்ணெய் , உப்பு ஆகியவற்றில் விட்டமின்கள் மற்றும் தாதுப்பொருட்களை சேர்த்துச் செறிவூட்டுவதற்கான தரம் பற்றிய பிரிவுகள் அடங்கியுள்ளன . தற்போது , நாட்டில் உள்ள அனைத்து பெரிய எண்ணெய் உற்பத்தியாளர்களும் தாமாகவே முன்வந்து தாங்கள் தயாரிக்கும் பொருள்களில் குறைந்தது ஒன்றிலாவது செறிவூட்டும் நடைமுறையை கடைப்பிடிக்கின்றனர் .


    மத்திய மகளிர் மற்றும் குழந்தைகள் மேம்பாட்டு அமைச்சகம் , மனிதவள மேம்பாட்டு அமைச்சகம் ஆகியன உப்பில் இரும்பு மற்றும் அயோடின் செறிவூட்டவும் , கோதுமை மாவில் இரும்பு , ஃபோலிக் அமிலம் , விட்டமின் பி -12 ஆகியவற்றை செறிவூட்டவும் , உணவு எண்ணெயில் விட்டமின் ஏ மற்றும் பி செறிவூட்டவும் , தங்களது திட்டங்களான ஒருங்கிணைந்த குழந்தைகள் மேம்பாட்டு சேவைகள் மற்றும் பள்ளி சத்துணவு திட்டம் ஆகியவற்றுக்கு ஆலோசனை கூறியுள்ளன .


    மாநிலங்களவையில் இன்று (06.03.2018) கேள்விக்கு எழுத்து மூலம் அளித்த பதிலில் , சுகாதாரம் மற்றும் குடும்பநலத்துறை இணையமைச்சர் திரு அஸ்வினி குமார் சௌபே இதனைத் தெரிவித்தார் .


    மேலும் விவரங்களுக்கு www.pib.nic.in என்ற வலை தளத்தைப் பார்க்கவும் .


    ---

    
    
    (Release ID: 1523047) Visitor Counter : 63
    
    
      Read this release in: English