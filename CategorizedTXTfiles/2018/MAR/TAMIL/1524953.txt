      வணிகம் மற்றும் தொழில்துறை அமைச்சகம்

      அனைத்து வர்த்தகத்துக்கும் செலவு குறைப்பு மற்றும் மதிப்புக்கூட்டுதல் மந்திரமாக அமைய வேண்டும் – சுரேஷ் பிரபு
      Posted On: 16 MAR 2018 6:30PM by PIB Chennai


    அனைத்து வர்த்தகத்துக்கும் செலவு குறைப்பு மற்றும் மதிப்புக்கூட்டுதல் மந்திரமாக அமைய வேண்டும் என்று மத்திய வர்த்தகத் தொழில்துறை மற்றும் சிவில் விமானப் போக்குவரத்து அமைச்சர் திரு சுரேஷ் பிரபு கூறியிருக்கிறார். தில்லியில் இன்று (16.03.2018) இந்திய செலவின கணக்காளர்கள் நிறுவனம் ஏற்பாடு செய்திருந்த 2018 ஆம் ஆண்டு 58-வது தேசிய செலவின மாநாட்டில் அவர் முக்கிய உரையாற்றினார்.


    போட்டிகள் நிறைந்த தற்போதைய சகாப்தத்தில் வர்த்தகம், செலவு குறைவானதாக இருந்தால்தான் வெற்றி அடைய முடியும் என்றும், இத்தகைய வர்த்தக மாதிரியை உருவாக்கி உறுதி செய்வதில் செலவின கணக்காளர்கள் முக்கிய பங்காற்ற முடியும் என்றும் அமைச்சர் கூறினார். அதேசமயம் தரத்தில் ஒருபோதும் சமரசம் செய்துகொள்ளக் கூடாது என்றாரவர். செலவினம் மற்றும் மேலாண்மை கணக்காளர்கள் இந்திய நிறுவனத்தின் தலைவர்
    திரு சஞ்சய் குப்தா மற்றும் இந்தியாவின் அனைத்து பாகங்களில் இருந்தும் வந்திருந்த செலவின கணக்காளர்கள் இந்த இரண்டு நாள் மாநாட்டில் பங்கேற்கின்றனர்.


    ------

    
    
    (Release ID: 1524953) Visitor Counter : 18
    
    
      Read this release in: English