      சமூக நிதி மற்றும் அதிகாரமளித்தல் அமைச்சகம்

      கற்றல் திறன் குறைபாடு பற்றிய தேசிய மாநாடு நடைபெற்றது
      Posted On: 26 MAR 2018 1:11PM by PIB Chennai


    மத்திய சமூக நீதி மற்றும் அதிகாரமளித்தல் துறையின்கீழ் இயங்கும் தேசிய அறக்கட்டளை சார்பில் கற்றல் திறன் குறைபாடு பற்றிய தேசிய மாநாடு இன்று நடைபெற்றது. தேசிய அறக்கட்டளையின் தலைமைச் செயல் அலுவலர் மற்றும் இணைச் செயலாளர் திரு முகேஷ் ஜெயின், இந்திய கற்றல் திறன் குறைபாடுடையோர் கூட்டமைப்பின் தலைவர் டாக்டர் சுரேகா ராமச்சந்திரன் மற்றும் இத்துறை சார்ந்த பிரதிநிதிகள் முன்னிலையில், தேசிய அறக்கட்டளையின் தலைவர் டாக்டர் கமலேஷ் குமார் பாண்டே இந்த மாநாட்டைத் தொடங்கி வைத்தார். கற்றல் திறன் குறைபாடு உடையவர்களின் வாழ்க்கையை சித்தரிக்கும் “ட்விலைட்ஸ் சில்ட்ரன்” என்ற நூலும் இந்நிகழ்ச்சியில் வெளியிடப்பட்டது. வாழ்க்கையின் பல்வேறு தரப்பையும் சேர்ந்த அறிஞர்கள் அணி திரண்ட இந்த மாநாட்டில், கற்றல் திறன் குறைபாடு உடையவர்களிடம் நல்ல மாற்றத்தை ஏற்படுத்த பயன்படக்கூடிய கருத்துக்களுக்கு ஊற்றுக்கண்ணாகவும், இக்குறைபாட்டை வழிமுறைப்படுத்துவது குறித்தும் விவாதிக்கப்பட்டது. கற்றல் திறன் குறைபாடு உடையவர்களும் அவர்களது பெற்றோர்களும் இதில் பங்கேற்று தங்களது அனுபவங்களைப் பகிர்ந்து கொண்டனர்.


    கற்றல் திறன் குறைபாடு, மரபணு ரீதியான கல்வியறிவு மற்றும் சிந்தனைத் திறன் குறைபாடு ஆகும். இக்குறைபாட்டால் பாதிக்கப்பட்ட குழந்தைகளிடம், காலந்தாழ்ந்த வளர்ச்சி மற்றும் பழக்கவழக்கக் குறைபாடுகள் அடிக்கடி ஏற்படக்கூடும்.


    ஐநா பொதுச்சபை, ஆண்டுதோறும் மார்ச் 21 ஆம் தேதியை உலக கற்றல் திறன் குறைபாடு உடையோர் தினமாக அனுசரிப்பது என 2011 ஆம் ஆண்டு டிசம்பர் 19 அன்று அறிவித்தது. அன்று முதல் கற்றல் திறன் குறைபாடு பற்றி மக்களிடையே விழிப்புணர்வு ஏற்படுத்தும் நோக்கில் இந்நாள் ஐநா சபையால் கற்றல் திறன் குறைபாடு உடையோர் தினமாக கடைபிடிக்கப்படுகிறது.


    கூடுதல் விவரங்களுக்கு www.pib.nic.in என்ற இணைய தளத்தை பார்க்கவும்.

    
    
    (Release ID: 1526459) Visitor Counter : 108
    
    
      Read this release in: English , Hindi