      ரசாயனம் மற்றும் உரங்கள் அமைச்சகம்

      நாடெங்கும் 2044 மாதிரி உர சில்லறை கடைகள் செயல்படத் தொடங்கியுள்ளன: திரு ராவ் இந்தர்ஜித் சிங்
      Posted On: 16 MAR 2018 3:48PM by PIB Chennai


    2016-17 மத்திய பட்ஜெட்டில் 3 ஆண்டுக்காலத்தில் நாட்டில் 2000 மாதிரி உர சில்லறை கடைகள் திறக்கப்படுமென அறிவிக்கப்பட்டிருந்ததாகவும், இந்த இலக்கு எட்டப்பட்டு தற்போது 2044 மாதிரி உர சில்லறை கடைகள் செயல்பட்டு வருவதாகவும் மத்திய திட்டமிடல் (தனிப்பொறுப்பு), ரசாயனப்பொருட்கள், உரங்கள் துறை இணை அமைச்சர் திரு ராவ் இந்தர்ஜித் சிங் தெரிவித்துள்ளார். மாநிலங்களவையில் இன்று (16.3.2018) உறுப்பினர் திரு மகேஷ் போதர் நாட்டின் விவசாயக் கருவிகள் வாடகைக்கு எடுப்பது, மற்றும் தரமான உரம் வழங்க மாதிரி சில்லறை கடைகள் திறப்பது குறித்து கேட்ட கேள்விக்கு எழுத்து மூலம் அளித்த பதிலில் அமைச்சர் இதைத் தெரிவித்தார்.


    தமிழ்நாட்டில் 47 மாதிரி உர சில்லறை கடைகள் செயல்படுவதாகவும் அமைச்சர் தெரிவித்தார்.


    மாதிரி உர சில்லறைக்கடைகள் தரமான உரங்களை உண்மையான விலையில் விற்பது, மண் பரிசோதனை, விதைகள் பரிசோதனை, தாவர ஊட்டச்சத்து, சமச்சீர் பயன்பாடு ஆகியவற்றில் சட்டப்படியான கட்டாய சேவைகளை வழங்குகிறது.


    மேலும் விவரங்களுக்கு www.pib.nic.in என்ற வலைத்தளத்தை பார்க்கவும்

    -----

    
    
    (Release ID: 1524973) Visitor Counter : 36
    
    
      Read this release in: English , Urdu