      குடியரசுத் தலைவர் செயலகம்

      குடியரசுத் தலைவர் குழு நிலை பேச்சுக்களுக்கு தலைமை தாங்கி, உடன்பாடுகள் / புரிந்துணர்வு ஒப்பந்தங்கள் பரிமாற்றத்தை பார்வையிட்டார். மோரீஷியஸ் தலைவர்களை அவர்களது இரண்டாம் நாள் பயணத்தின்போது சந்தித்தார்.
      Posted On: 12 MAR 2018 7:38PM by PIB Chennai


    குடியரசுத் தலைவர் திரு . ராம்நாத் கோவிந்த் இன்று (12,2,2018) மொரீஷியஸ் பிரதமர் திரு . பிராவிந்த் ஜக்நாத் மற்றும் அவரது அமைச்சரவை உறுப்பினர்களின் குழு நிலை பேச்சுக்களுக்கு தலைமை வகித்தார் . இந்தியாவுக்கும் மொரீஷியசுக்கும் இடையிலான பல்வேறு உடன்பாடுகள் / புரிந்துணர்வு ஒப்பந்தங்கள் ஆகியவற்றின் பரிமாற்றத்தை பார்வையிட்டார் .


    மொரீயஷ் அரசு பாதுகாப்பு கொள்முதல் செய்வதற்கென அமெரிக்க டாலர் 10 கோடி புதிய கடனை இந்தியா அறிவித்தது . தனது பாதுகாப்பு திறனை மேம்படுத்துவதற்காக மொரீஷியஸ் நாட்டுக்கு பல பணி ரோந்து கப்பல் ஒன்றை இந்தியா வழங்கியது . இன்று அறிவிக்கப்பட்ட புதிய கடன் தொகையிலிருந்து இந்தக் கப்பலுக்கு நிதி வழங்கப்படும் . கூடுதலாக அறிவிக்கப்பட்ட மானியத் தொகையான அமெரிக்க டாலர் 50 லட்சம் தொகையிலிருந்தும் இதற்கு நிதி அளிக்கப்படும் .


    பீகாரில் உள்ள நாளந்தா பல்கலைக்கழகத்திற்கும் மொரீஷியசுக்கும் இடையிலான ஒத்துழைப்பு புரிந்துணர்வு ஒப்பந்தம் , மொரீஷியஸ் பல்கலைக்கழகத்தில் ஆயுர்வேத இருக்கை உருவாக்குவதற்கான புரிந்துணர்வு ஒப்பந்தம் , இந்தியாவின் மத்திய பணியாளர் தேர்வாணையத்திற்கும் மொரீஷியஸ் பணியாளர் தேர்வாணையத்திற்கும் இடையிலான ( மொரீஷியஸ் பணியாளர் தேர்வாணையத்திற்கு யு பி எஸ் சி திறன் மேம்பாட்டுக்கான அனைத்து உதவிகளையும் வழங்கும் வகையிலான ) புரிந்துணர்வு ஒப்பந்தம் , இருநாடுகளுக்கும் இடையே கலாச்சார பரிவர்த்தனைகளுக்கு வசதி ஏற்படுத்தும் ஒரு உடன்பாடு ஆகியனவும் இன்று இருநாடுகளுக்கு இடையே பரிமாறிக்கொள்ளப்பட்டன .


    நிகழ்ச்சியில் பேசிய குடியரசுத்தலைவர் திரு . ராம்நாத் கோவிந்த் , இந்திய பெருங்கடல் மண்டலத்தில் இந்தியாவும் மொரீஷியசும் பொதுவான பாதுகாப்பு பிரச்னைகளை பகிர்ந்துகொணடுள்ளன என்று கூறினார் .


    மொரீஷியஸ் குடியரசுத்தலைவர் திருமதி . அமீனா குரீப் - ஃபாக்கிம் , திரு . ராம்நாத் கோவிந்தை கவுரவித்து இன்று (12.3.2018) விருந்தளித்தார் . இந்த நிகழ்ச்சியில் பேசிய குடியரசுத்தலைவர் மொரீஷியஸ் மக்களும் அரசும் தமக்கு அளித்த அன்பான வரவேற்புக்கும் , விருந்து உபசாரத்திற்கும் நன்றித் தெரிவித்துக்கொண்டார் . காலனி ஆதிகத்திலிருந்து விடுதலை பெற்றதன் 50 வது ஆண்டு விழாவை முன்னிட்டு மொரீஷியஸ் நாட்டுக்கு தனது வாழ்த்துக்களையும் அவர் தெரிவித்துக்கொண்டார் .


    இந்துமா கடல் மண்டலத்திற்கும் ஆப்பிரிக்காவுக்கும் நுழைவுவாயிலாக மொரீஷியஸ் விளங்குகிறது என்று குடியரசுத்தலைவர் கூறினார் . ஆப்பிரிக்காவில் செயல்பட விரும்பும் இந்திய நிறுவனங்களுக்கு மொரீஷியஸ் ஒரு மையமாக உள்ளது என்றார் . இந்துமா கடலின் நட்சத்திரம் மற்றும் சாவியாக உள்ள மொரீஷியஸ் இந்தியாவின் ஆர்வமுள்ள விஷயங்களில் இயல்பாகவே இணைந்துள்ளது என்றார் . இருநாடுகளுக்கு இடையில் கடல்சார் பாதுகாப்பு , பயங்கரவாத எதிர்ப்பு . ஆகியன ஒத்துழைப்புக்கு உதாரணங்கள் என்று அவர் கூறினார் .


    மேலும் விவரங்களுக்கு www.pib.nic.in என்ற வலைதளத்தைப் பார்க்கவும் .


    ////////////

    
    
    (Release ID: 1524092) Visitor Counter : 27
    
    
      Read this release in: English , Urdu