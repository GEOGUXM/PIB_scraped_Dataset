      ஆயுஷ்

      தேசிய ஆயுஷ் இயக்கத்திற்கு சமீபத்திய பட்ஜெட்டில் ஒதுக்கீட்டை அரசு உயர்த்தியுள்ளது
      Posted On: 13 MAR 2018 6:41PM by PIB Chennai


    தேசிய ஆயுஷ் இயக்கத்திற்கு சமீபத்திய பட்ஜெட்டில் ஒதுக்கீட்டை அரசு ஒரு சிறிய அளவு உயர்த்தியுள்ளது . 2018-19 ஆம் ஆண்டுக்கான மொத்த ஒதுக்கீடு ரூ .504.43 கோடி . 2017-18 மறு மதிப்பீட்டு நிலையில் ஒதுக்கீடு ரூ .490.5 கோடியாக இருந்தது .


    மாநிலங்கள் / யூனியன் பிரதேசங்களுக்கு தேசிய ஆயுஷ் இயக்கத்தின்கீழ் மாநில வாரியான குறிப்பிட்ட இலக்குகளை மத்திய அரசு நிர்ணயித்துள்ளது . எனினும் , ஒவ்வொரு நிதியாண்டிலும் தேசிய ஆயுஷ் இயக்கத்தின்கீழ் கிடைக்கும் மொத்த பட்ஜெட் தொகையில் தரமான அளவுகளின்படி மாநிலங்கள் / யூனியன் பிரதேசங்களுக்கான ஆதாரத் தொகுப்பு நிர்ணயிக்கப்படுகிறது . இதற்கேற்ப மாநில / யூனியன் பிரதேச அரசுகள் தங்களது ஆண்டு செயல் திட்டத்தை அனுப்பி வைக்கின்றன . இந்த செயல் திட்டங்களுக்கு ஆயுஷ் அமைச்சகத்தில் உள்ள தகுதியான அதிகார அமைப்பு நிதி மற்றும் அளவு ஆண்டு இலக்குகளை நிர்ணயிக்கிறது .


    மாநிலங்களவையில் இன்று (13.3.2018) கேள்விக்கு எழுத்து மூலம் அளித்த பதிலில் ஆயுஷ் துறை ( தனிப்பொறுப்பு ) இணையமைச்சர் திரு . ஸ்ரீபாத் எஸ்சோ நாயக் இந்த தகவலைத் தெரிவித்தார் .


    ===========

    
    
    (Release ID: 1524229) Visitor Counter : 25
    
    
      Read this release in: English