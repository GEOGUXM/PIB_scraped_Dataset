      ஊரக வளர்ச்சி அமைச்சகம்

      அத்ஜீவிகா மேளா ஊரக மகளிரை விரைவாக சுயச்சார்பு கொண்டவர்களாக்குகிறது: தோமார்
      Posted On: 26 MAR 2018 6:16PM by PIB Chennai


    புதுதில்லியில் இன்று சரஸ் அத்ஜீவிகா மேளா 2018 கண்காட்சியை தொடங்கி வைத்த மத்திய ஊரக வளர்ச்சி , பஞ்சாயத்து ராஜ் மற்றும் சுரங்கத் துறை அமைச்சர் திரு . நரேந்திர சிங் தோமார் , இந்த அத்ஜீவிகா இயக்கம் ஊரக மக்களின் வாழ்க்கையில் பெரும் சமூகப் பொருளாதார மாற்றத்தை ஏற்படுத்துகிறது எனக் கூறினார் . நாடு முழுவதையும் சேர்ந்த அனைத்துத் திறன் பெற்ற கைவினைக்கலைஞர்கள் மற்றும் சுய உதவிக் குழுக்களைச் சேர்ந்த மகளிரை சரஸ் மேளாவுக்கு வரவேற்பதாகக் கூறிய அவர் , ஊரக ஏழைகளின் , குறிப்பாக சுய உதவிக் குழுக்களைச் சேர்ந்த மகளிரின் பொருளாதார மற்றும் சமூக நிலையை உயர்த்துவதில் ஊரக மேம்பாட்டு அமைச்சகம் உறுதிபூண்டிருப்பதாக கூறினார் . இதற்காக அமைச்சகம் தீனதயாள் அந்தியோதயா திட்டம் என்ற தேசிய ஊரக வாழ்வாதார இயக்கத்தை நடைமுறைப்படுத்தி வருகிறது . இது ஊரக மகளிருக்கு நம்பிக்கை , விழிப்புணர்வு மற்றும் சுய சார்பு ஆகியவற்றை ஏற்படுத்துவதை நோக்கமாகக் கொண்டது . சரஸ் அத்ஜீவிகா மேளா ஊரக மகளிர் உற்பத்தியாளர்களுக்கு நேரடி சந்தைப்படுத்தும் மேடையை அளித்து அதன் இடைத் தரகர்களைப் புறந்தள்ளி மூலம் அவர்களுக்கு தங்களது உற்பத்தி பொருட்களுக்கு உரிய விலை கிடைக்கச் செய்யும் முயற்சியாகும் . சுய உதவிக் குழுக்களின் மகளிர் மற்றும் இதர கிராமப் புறத் தயாரிப்புகளுக்கு மேடை ஏற்படுத்திக் கொடுக்கும் ஊரக கரங்களை அமைச்சகம் மேம்படுத்துகிறது என்றும் அவர் தெரிவித்தார் . 2018-19 நிதியாண்டில் நாடு முழுவதும் 22000 ஊரக கரங்களை அமைக்கவும் அமைச்சகம் திட்டமிட்டுள்ளது .


    ஊரகங்களில் ஏழ்மை நிலையில் உள்ள சுய உதவிக் குழு மகளிர் தயாரித்த பாரம்பரியக் கலை மற்றும் கைவினைப் பொருள்களைக் காட்சிப்படுத்தும் வகையில் அத்ஜீவிகா மேளா 2017 ல் 500 அரங்குகள் அமைக்கப்பட்டிருந்தன .


    2018 மேளாவின் ஒரு பகுதியாக பல்வேறு மாநிலங்களைச் சேர்ந்த மகளிர் சுய உதவிக் குழு மகளிர் தங்களது தயாரிப்புகளை காட்சிப்படுத்தி விற்பனை செய்வதற்காக சுமார் 350 அரங்குகள் அமைக்கப்பட்டுள்ளன .

    
    
    (Release ID: 1526524) Visitor Counter : 64
    
    
      Read this release in: English