      பாதுகாப்பு அமைச்சகம்

      திருச்சியில் ஹோட்டல் சங்கமத்தில் இன்று(16.03.2018) நடைபெற்ற பாதுகாப்பு தொழில் வளாகம் குறித்த கூட்டம்
      தமிழ்நாட்டில் பாதுகாப்பு தொழில் வளாகம் – சிறுகுறிப்பு

      Posted On: 16 MAR 2018 3:49PM by PIB Chennai

    மத்திய நிதியமைச்சர் தனது 2018 – 19 பட்ஜெட்டில் நாட்டில் இரண்டு பாதுகாப்பு த் தொழில் வளாகங்கள் உருவாக்கப்படும் என்று அறிவித்தார் . இவற்றில் ஒன்று தமிழ்நாட்டிலும் , மற்றொன்று உத்தரப்பிரதேசத்திலும் அமைக்கப்பட்டு வருகிறது .


    மாண்புமிகு மத்திய பாதுகாப்பு அமைச்சர் திருமதி நிர்மலா சீதாராமன் சமீபத்தில் சென்னையில் பல்வேறு தொழில்துறை பிரதிநிதிகள் மற்றும் மத்தியப் பாதுகாப்பு அமைச்சகத்துக்கு இடையே நடைபெற்ற கலந்துரையாடல் நிகழ்ச்சியில் பேசுகையில் , பாதுகாப்பு தொழில் வளாகம் என்ற கருத்தை வெளியிட்டார் .


    தமிழ்நாட்டில் உற்பத்தித் துறைக்கான நன்றாக அமைந்த சூழல் இருப்பதாகவும் , இது இங்கு செயல்படும் மோட்டார் வாகன உற்பத்தித் துறையில் தெரிய வந்துள்ளதாகவும் குறிப்பிட்ட அமைச்சர் , மேலும் தமிழ்நாட்டில் உள்ள சரியான கொள்கைகள் , முதலீடுகள் போன்றவற்றை பாதுகாப்பு உற்பத்திக்கு மாற்றிவிட முடியும் என்று கூறினார் . எனினும் , உற்பத்தியில் ஈடுபட்டுள்ள தொழில் பிரிவுகள் மாநிலம் எங்கும் பரவலாக இருப்பதால் , இம்மாநிலத்தில் மூன்று அல்லது நான்கு இடங்களை அடையாளம் கண்டு , வடிவமைப்பு , சோதனை , திறன்மேம்பாடு , ஆகியவற்றில் , குறிப்பாக பாதுகாப்பு அமைப்புகளுக்கு ஏற்ப , கிடைக்கும் ஆதாரங்களை பகிர்ந்து கொள்ளும் வகையில் , அவற்றை அடிப்படை வசதி மற்றும் இதர வசதிகளால் இணைத்து செயல்பட இயலும் என்று கூறினார் .


    பாதுகாப்பு உற்பத்தியை மேலும் பயன்படுத்துவோருக்கு உகந்த வகையில் மாற்றுவதற்காக சமீபத்தில் அறிமுகம் படுத்தப்பட்ட கொள்கை மாற்றங்கள் உதவியுள்ளன . இதனையடுத்து , உற்பத்தித் துறையில் ஈடுபட்டுள்ள பல பெரிய தொழிலியல் நிறுவனங்கள் பாதுகாப்புத் துறையில் நுழைந்திருக்கின்றன . இவைகள் முக்கியமாக கப்பல்கள் , நீர்மூழ்கிக் கப்பல்கள் , விமானங்கள் , ஹெலிகாப்டர்கள் , கவச வாகனங்கள் , பீரங்கி அமைப்புகள் ஆகியவற்றுக்கான மேடைகளை உற்பத்தி செய்வதற்கானவை . இவற்றில் துணை அமைப்புகள் , கருவிகள் , பகுதிப் பொருட்கள் ஆகியன அடங்கும் . இம்மூன்றும் முக்கியமாக குறு - சிறு - நடுத்தர தொழில்துறை நிறுவனங்களால் தயாரிக்கப்பட்டு வருகின்றன .


    தமிழ்நாட்டில் பாதுகாப்பு வளாகம் உருவாக்குவது இந்தியாவின் பாதுகாப்பு துறை சுயசார்பு நிலையை உயர்த்துவதற்கு மட்டுமின்றி , தமிழ்நாட்டில் குறைந்தது ஒரு லட்சம் வேலைவாய்ப்புகளை உருவாக்கி , பாதுகாப்பு உற்பத்தித் துறையில் தமிழ்நாட்டை முதலிடம் பெறச் செய்வதையும் நோக்கமாகக் கொண்டது . நாடெங்கும் பாதுகாப்பு உற்பத்தியில் 30 சதவீதம் இந்த வளாகத்தில் மேற்கொள்ள இலக்கு நிர்ணயிக்கப்பட்டுள்ளது .


    இந்தப் பாதுகாப்பு வளாகத்தை அமைப்பதற்கான கொள்கையை உருவாக்கிட , அக்கறையுள்ள அனைவரிடமிருந்தும் கருத்துக்களைப் பெறும் வகையில் , ஓசூர் , கோயம்புத்தூர் , சேலம் ஆகிய இடங்களில் கலந்துரையாடல் நிகழ்ச்சிகள் நடைபெற்றுள்ளன .


    திருச்சியில் இந்த வகையில் இன்று தொடங்கியுள்ள கலந்துரையாடல் நிகழ்ச்சிக்கு திருச்சி தளவாட தொழிற்சாலை ஏற்பாடு செய்துள்ளது .

    
    
    (Release ID: 1524838) Visitor Counter : 39
    
    
      Read this release in: English