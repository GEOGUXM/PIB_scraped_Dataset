      அறிவியல் மற்றும் தொழில்நுட்பத்துறை

      மகளிர் அறிவியல் மாநாட்டில் சுகாதாரம், அறிவியலில் பங்கு, பருவநிலை மாற்றத்தின் விளைவுகள் பற்றி ஆலோசனை
      Posted On: 18 MAR 2018 4:48PM by PIB Chennai


    திட்டப்பணிகளின் அமலாக்கத்தை மேலும் திறமையாக செயல்படுத்தவும், ஊழலை ஒழிக்கவும் தேவையான தொழில்நுட்பத்தை உருவாக்குவதுடன், இதுவரை திட்டப்பணிகள் சென்றடையாத மக்களை அடையும் வகையில் அவசர காலத்தில் விரைவாகப் பணியாற்ற வேண்டும் என கான்பூர் டிஜிபிஜி கல்லூரி முதல்வர் திருமதி சாதனா சிங் வலியுத்தியுள்ளார். இவை நிகழ வேண்டுமெனில் ஆராய்ச்சி மற்றும் கண்டுபிடிப்பு பணிகளில் பெண்களின் பங்களிப்பு கூடுதலாகத் தேவை என்றும் அவர் கூறினார். இம்பாலில் இன்று (18.03.2018) ஏழாவது மகளிர் அறிவியல் மாநாட்டில் பேசிய அவர், குறைந்த செலவிலான தொழில்நுட்பம் மற்றும் கண்டுபிடிப்புகள் தான் மாற்றத்தை ஏற்படுத்த முடியும் என்றார். குறிப்பாக தண்ணீர் சுத்திகரிப்பு, தூய்மை மற்றும் துப்புரவு, பூச்சிகளால் பரவும் நோயை கட்டுப்படுத்துதல் மற்றும் தொற்றுநோய்கள் மற்றும் தொற்றா நோய்களை விரைவாக கண்டறிய இது அவசியம் என்றும் அவர் குறிப்பிட்டார்.


    அறிவியலில் பெண்களின் பங்களிப்பு பற்றி கட்டுரை சமர்ப்பித்த ஜெய்ப்பூர் ராஜஸ்தான் பல்கலைக்கழக மகாராஜா கல்லூரி தாவரவியல் துறை தலைவர் டாக்டர் வித்யா பட்னி, ஊக்கமின்மை, போட்டி, புறக்கணிக்கப்படுதல் மற்றும் பாரபட்சம் காட்டுதல் போன்றவை அறிவியல் தொழில்நுட்பத்துறையில் பெண்களின் பங்களிப்பை அதிகரிப்பதில் பெரும் தடையாக உள்ளது என்றார்.


    மணிப்பூர் பல்கலைக்கழக மருத்துவ சேவைகள் துறை பேராசிரியர் ஆஷா குப்தா, இந்திய பெண்களின் உடல்நிலையில் பருவநிலை மாற்றத்தின் விளைவுகள் பற்றி உரையாற்றினார்.


    மேலும் விவரங்களுக்கு www.pib.nic.in என்ற வலைதளத்தைப் பார்க்கவும்.


    

    
    (Release ID: 1525234) Visitor Counter : 161
    
    
      Read this release in: English