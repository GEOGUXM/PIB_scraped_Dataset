      நிதி அமைச்சகம்

      ஜி எஸ் டி ஏற்றுமதி மீள்தொகை
      Posted On: 16 MAR 2018 2:59PM by PIB Chennai


    ஏற்றுமதி கணக்கில் திருப்பியளிக்கவேண்டிய, சரக்கு மற்றும் சேவைவரி தொகை நிலுவை பற்றி , பத்திரிகைகளில், அவ்வப்போது, உறுதிப்படுத்தப்படாத தகவல்கள் வெளியாகி வருவது, அரசின் கவனத்திற்கு வந்துள்ளது. பல்வேறு தொழில் வணிக அமைப்புகளும், இத்தகவலை தெரிவித்து வருகின்றன. ஆனால், இந்த மதிப்பீடுகள், பெரும்பாலும், சரியற்றவை என்பதோடு, யூகத்தின் அடிப்படையிலானவை. ஏராளமான ஏற்றுமதியாளர்கள் இந்த தொகையை திரும்ப பெறமுடியாத நிலையில், சிலருக்கு இந்த தொகை திருப்பி அளிக்கப்பட்டதாக கூறப்படுகிறது. தொகையை திருப்பி அளிப்பதற்கு ஒப்புதல் அளிப்பதில் ஏற்படும் தாமதத்தை தவிர்க்க அரசு பல்வேறு நடவடிக்கைகளை மேற்கொண்டு வருகிறது. சட்ட விதிகளில் திருத்தம் செய்தல், வர்த்தக நடைமுறைகளுக்கான இணையதளத்தில் மாற்றம், எந்திர மயமாக்கப்பட்ட சுங்க நடைமுறைகள் போன்றவை மேற்கொள்ளப்பட்டு வருகிறது. ஏற்றுமதியாளர்கள் ஜி எஸ் டி சட்ட விதிகளை போதுமான அளவுக்கு அறிந்து கொள்ளாதது மற்றும் ஜி எஸ் டி கணக்கு தாக்கல் படிவங்களில் உள்ள சில பிழைகள் காரணமாகத்தான், இந்த தாமதம் ஏற்படுகிறது.


    ஜி எஸ் டி தொடர்பான வழிகாட்டி சுற்றறிக்கைகள், ஆலோசனை குறிப்புகள், அடிக்கடி எழக்கூடிய வினாக்கள் மற்றும் பல்வேறு விளம்பரங்களை அரசு வெளியிட்டு வருகிறது. அத்துடன், இணையதளத்தில் சரிசெய்ய முடியாத தவறுகளை, நேரடியாக சரிசெய்துகொள்வதற்கான மாற்று நடைமுறைகளும், வகுக்கப்பட்டுள்ளது. இந்த முயற்சிகள், நல்ல பலனை அளிக்கத் தொடங்கியுள்ளன.


    இதுவரை, மத்திய சுங்கம் மற்றும் கலால் வாரியம் மற்றும் மாநிலங்கள் மூலம் ரூ. 10,000 கோடிக்கு மேற்பட்ட தொகைக்கு ஒப்புதல் அளிக்கப்பட்டுள்ளது. செலுத்தப்பட்ட வரித் தொகையை திருப்பி அளிப்பது தொடர்பாக, பல்வேறு சுற்றறிக்கைகள் மற்றும் விளக்க குறிப்புகள் அனுப்பி வைக்கப்பட்டுள்ளதுடன், மத்திய-மாநில ஜி எஸ் டி-க்கு பொருந்தக்கூடிய நிலையான நடைமுறைகளும், ஏற்கனவே பயன்பாட்டில் உள்ளன.


    2018 மார்ச் 10ஆம் தேதி நடைபெற்ற ஜி எஸ் டி கவுன்சில் கூட்டம், திருப்பி அளிக்கவேண்டிய வரித் தொகை குறித்து, விரைவான நடவடிக்கை மேற்கொள்ளுமாறு அனைத்து மாநிலங்களும் அறிவுறுத்தப்பட்டுள்ளது. எனவே, ஏற்றுமதியாளர்கள் தற்போதைய இருவார காலத்தை பயன்படுத்தி, பணம் திரும்ப பெறுவதில் உள்ள பிழைகளை சரிசெய்துகொள்ள முழு மனதுடன் முன்வருமாறு கேட்டுக்கொள்ளப்படுகிறார்கள். வரித் தொகையை திருப்பி அளிப்பதற்கு, 2018 மார்ச் 15முதல் 29ஆம் தேதிவரை அகில இந்திய அளவிலான சிறப்பு முகாம் ஒன்றுக்கும் மத்திய சுங்கம் மற்றும் கலால் வாரியம் ஏற்பாடு செய்துள்ளது. இதற்கென, கூடுதல் பணியாளர்கள் மற்றும் கட்டமைப்பு வசதிகளுக்கும் ஏற்பாடு செய்யப்பட்டுள்ளது. பணம் திருப்பி அளிப்பதற்கான பிரிவுகள், நாடு முழுவதும் அனுபவம் வாய்ந்த பணியாளர்களால் மேற்பார்வையிடப்படுகிறது.


    ஏற்றுமதியாளர்களின் தகுதியான கோரிக்கைகள் உரிய முறையில் பரிசீலிக்கப்பட்டு, விரைவாக ஒப்புதல் வழங்க அரசு முனைப்புடன் பணியாற்றி வருகிறது என்பதை தெரிவித்துக்கொள்கிறது.

    
    
    (Release ID: 1524963) Visitor Counter : 37
    
    
      Read this release in: English , Urdu , Hindi