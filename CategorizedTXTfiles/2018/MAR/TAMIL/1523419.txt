      நித்தி ஆயோக்

      “மகளிர் தொழில்முனைவுத் திறன் தளம்” (WEP) நிதி ஆயோக் தொடங்கியது
      Posted On: 08 MAR 2018 2:10PM by PIB Chennai


    சர்வதேச மகளிர் தினத்தையொட்டி , மத்திய நிதி ஆயோக் (NITI Aayog) மகளிர்க்கான தொழில்முனைவுத் திறன் தளத்தை ( WEP ) இன்று ( மார்ச் 8) தொடங்கியுள்ளது . நாடு முழுவதும் வணிகத்தில் ஈடுபடும் பெண்களின் தொழில்முனைவுத் திறன் , புதியன காணும் முனைப்பு ஆகியவற்றை மேம்படுத்துதல் , நிலையான திட்டம் வகுத்தல் , நீண்டகால உத்திகள் கையாளுதல் ஆகியவற்றுக்குச் சாதகமான சூழலை உருவாக்குவதே மகளிர் தொழில்முனைவுத் திறன் தளத்தின் நோக்கமாகும் .


    இந்த மகளிர் தொழில்முனைவுத் திறன் தளத்தை நிதி ஆயோக் முதன்மைச் செயல் அலுவலர் அமிதாப் காந்த் தலைநகர் தில்லியில் இன்று தொடங்கிவைத்தார் . இதற்கான நிகழ்ச்சியில் , இந்தியாவுக்கான ஐ . நா . உள்ளுறை ஒருங்கிணைப்பாளர் ( UN Resident Coordinator ) யூரி அஃபனஸேவ் , கைலாஷ் கேர் மற்றும் தொழிலதிபர்கள் , பங்குதாரர்கள் பங்கேற்றனர் .


    மகளிர் தொழில்முனைவுத் திறன் தளத்துக்கென்று நாரி சக்தி ( Naari Shakti) என்ற கருப்பொருள் பாடலும் நிகழ்ச்சியில் அறிமுகம் செய்து வைக்கப்பட்டது . இப்பாடலை திரு கைலாஷ் கேர் பாடியுள்ளார் .


    இவற்றுடன் , 2018 ம் ஆண்டுக்கான இந்திய மாற்றத்துக்கான மகளிர் விருதுகளுக்கான ( Women Transforming India Awards, 2018 ) பரிந்துரையை யூரி அஃபனஸேவ் , அமிதாப் காந்த் தொடங்கிவைத்தனர் .


    --------------


    

    
    (Release ID: 1523419) Visitor Counter : 44
    
    
      Read this release in: English , Urdu