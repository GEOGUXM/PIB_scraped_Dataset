      சுற்றுலா அமைச்சகம்

      "மாற்றுத்திறனாளிகளும் பார்வையிடும் வகையில் சுற்றுலா தலங்களில் வசதிகளை ஏற்படுத்த மத்திய சுற்றுலா அமைச்சகம் பல்வேறு நடவடிக்கைகளை எடுத்துள்ளது" : சுற்றுலா அமைச்சர்
      Posted On: 05 MAR 2018 5:12PM by PIB Chennai


    மாற்றுத்திறனாளிகளும் பார்வையிடும் வகையில் சுற்றுலா தலங்களில் வசதிகளை ஏற்படுத்த நட்புறவுடன் மத்திய சுற்றுலா அமைச்சகம் கீழ்கண்ட நடவடிக்கைகளை எடுத்துள்ளது .


    (i) ஸ்வதேஷ் தர்ஷன் அல்லது பிரஷாத் (யாத்திரை இடங்கள் புத்துயிரூட்டல் மற்றும் ஆன்மீக பாரம்பரிய இடங்களை மேம்படுத்தும் தேசிய இயக்கம்) ஆகிய சுற்றுலா அமைச்சகத்தின் / மாநில அரசு / யூனியன் பிரதேச நிர்வாகம் ஆகியவற்றின் விரிவான திட்ட அறிக்கை சமர்ப்பிக்கும் போது இதற்கென வடிவமைக்கப்பட்டுள்ள படிவத்துடன் மாற்றுத் திறனாளிகளுக்கு அவர்கள் சுற்றுலா வரும்போது தடையற்ற சூழ்நிலை இந்தத் திட்டத்தின் வடிவமைப்பிலும், கட்டுமானத்திலும் இணைக்கப்பட்டுள்ளன என்ற உறுதிமொழி இணைக்கப்பட வேண்டும். மேலும் இத்தகைய திட்டங்களுக்கான அனுமதி உத்தரவிலும் திட்டத்தை செயல்படுத்தும் முகவர், மாற்றுத் திறனாளிகளுக்கு கட்டாயமாக்கப்பட்டுள்ள தடையில்லா வசதிகளை செய்துதர வேண்டும் என்ற வாசகம் இடம்பெற வேண்டும்.


    முன்னதாக , சுற்றுலா அமைச்சகம் 2010 ஆம் ஆண்டு இந்தியாவில் அனைவரும் வந்து பார்க்கும் வசதி கொண்ட சுற்றுலாவுக்கான பிரச்சினைகளும், வாய்ப்புகளும் என்ற ஒரு ஆய்வை நடத்தியது.


    இந்த ஆய்வு அறிக்கையின்படி, மாற்றுத் திறனாளி சுற்றுலாப் பயணிகள் சுற்றுலாவுக்கு முன்பதிவு செய்யும் போதும், பயணத்தின் போதும் பல இன்னல்களை எதிர்கொள்கின்றனர் என தெரியவந்துள்ளது. இது குறித்த விவரம் வருமாறு:


    i முன்பதிவு செய்யும் ஊழியர்களிடையே மாற்றுத் திறனாளிகளின் பிரத்யேக பிரச்சினை, தேவை பற்றிய புரிதல் இல்லாமை.


    ii மாற்றுத் திறனாளிகளுக்கு உகந்த வாடகை கார் மற்றும் உள்ளூர் போக்குவரத்து வசதி குறைவு.


    iii தேவைப்படும் இடங்கள் சாலை சந்திப்புகளில் சரியான தகவல் மற்றும் அறிவிப்புப் பலகைகள் இல்லாதது.


    iv கட்டுப்படியாகும் விலையிலும், மாற்றுத் திறனாளிகள் எளிதில் சென்றடையும் விதத்திலுமான தங்குமிடங்கள் இல்லாதது.


    v சுற்றுலா இடங்களில் மாற்றுத் திறனாளிகள் எளிதில் பயன்படுத்தக்கூடிய பொது கழிவிடங்கள் இல்லாதது.


    மக்களவையில் இன்று (05.03.2018) கேள்வி ஒன்றுக்கு எழுத்து மூலம் அளித்த பதிலில் சுற்றுலாத்துறை (தனிப்பொறுப்பு) இணையமைச்சர் திரு கே ஜே அல்போன்ஸ் இத்தகவலைத் தெரிவித்தார்.


    மேலும் விவரங்களுக்கு www.pib.nic.in என்ற வலைதளத்தை பார்க்கவும்

    
    
    (Release ID: 1522711) Visitor Counter : 31
    
    
      Read this release in: English