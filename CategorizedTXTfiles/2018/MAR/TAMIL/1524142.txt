      வணிகம் மற்றும் தொழில்துறை அமைச்சகம்

      அறிவுசார் சொத்து உரிமைகளை கடைபிடிப்பதில் இந்தியா முற்றிலும் உறுதியுடன் உள்ளது: வர்த்தக, தொழில் மற்றும் சிவில் விமானப்போக்குவரத்து துறை அமைச்சர் திரு.சுரேஷ் பிரபு
      Posted On: 13 MAR 2018 4:14PM by PIB Chennai


    புதுதில்லியில் இன்று (13.3.2018) போலி ஆவணங்கள் மற்றும் அமலாக்க முகமைகளின் பங்கு குறித்த இரண்டுநாள் தேசிய மாநாட்டை வர்த்தக , தொழில் மற்றும் சிவில் விமானப்போக்குவரத்து துறை அமைச்சர் திரு . சுரேஷ் பிரபு தொடங்கி வைத்தார் .


    நிகழ்ச்சியில் முக்கிய உரையாற்றிய அமைச்சர் அறிவுசார் சொத்து உரிமைகளின் குறிப்பாக , மருந்துத் துறை உரிமைகளின் அவசியத்தை ஆதரித்த முதல் உலக நாடுகளில் இந்தியா ஒன்று என்று கூறினார் . நாட்டில் அறிவுசார் சொத்து உரிமையை இந்தியா முற்றிலும் பற்றி நிற்பதாகவும் , இதற்காகவே , மத்திய அரசு தேசிய அறிவுசார் சொத்துரிமைக் கொள்கையை உருவாக்கியது என்றும் கூறினார் . இதனால் , நாடெங்கும் புதுமைப் படைப்பும் , படைப்பாற்றலும் உத்வேகம் பெறும் என்றும் , அறிவுசார் சொத்துரிமை விஷயங்களில் இந்த கொள்கை தெளிவான கருத்தை வழங்கும் என்றும் அமைச்சர் கூறினார் .


    இந்தியா , பூட்டான் நாடுகளுக்கான ஐரோப்பிய யூனியன் தூதர் திரு . தோமாஸ் கோஸ்லோவ்ஸ்கி நிகழ்ச்சியில் பேசுகையில் , அறிவுசார் சொத்துரிமை பாதுகாப்பும் அமலாக்கமும் படைப்பாற்றலுக்கும் புதுமைப் படைப்புக்கும் முக்கியமானது என்றார் . ஐரோப்பிய யூனியனின் அறிவுசார் சொத்துரிமை சலுகைத் துறைகள் மொத்த உள்நாட்டு உற்பத்தியில் 40 சதவீதம் பங்கை வகிக்கின்றன என்றார் . ஐரோப்பிய யூனியன் நாடுகள் உலகின் அதிகமான புதுமைப் படைக்கும் நாடுகளில் சில என்றார் . போலி மற்றும் திருட்டுப் பொருட்கள் உலக வர்த்தகத்தில் 2.5 சதவீதம் அளவாக உள்ளன என்றார் . அறிவுசார் சொத்துரிமை பாதுகாப்பு இந்தியாவின் நலனுக்கு உகந்தது என்றும் , மேலும் சிறந்த சட்ட அமலாக்கம் தேவை என்றும் அவர் கூறினார் .


    ////////////

    
    
    (Release ID: 1524142) Visitor Counter : 149
    
    
      Read this release in: English , Urdu , Hindi