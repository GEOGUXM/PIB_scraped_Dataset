      சுகாதாரம் மற்றும் குடும்ப நலத்துறை அமைச்சகம்

      மன நலம்
      Posted On: 16 MAR 2018 3:18PM by PIB Chennai


    மன அழுத்தம் மற்றும் இதர மனநலக் குறைபாடுகளால் பாதிக்கப்பட்டவர்களின் எண்ணிக்கை, அது தொடர்பான மரணங்கள் குறித்த விவரங்கள் மத்திய நிலையில் பராமரிக்கப்படவில்லை. எனினும், பெங்களூரில் உள்ள மனநலம் மற்றும் நரம்பு அறிவியல் தேசிய நிறுவனத்தின் மூலம், தேசிய மனநல ஆய்வு ஒன்றை நாட்டின் 12 மாநிலங்களில் மத்திய அரசு நடத்தியுள்ளது.


    2016 டிசம்பர் 26-ல் வெளியிடப்பட்ட இந்த ஆய்வு அறிக்கையின்படி, சாதாரண மனபாதிப்பு, கடுமையான மன பாதிப்புகள், ஆல்கஹால் மற்றும் போதைப் பொருள் உபயோகக் கோளாறுகள் (புகையிலை உபயோகக் கோளாறு நீங்கலாக) உள்ளிட்ட மனநிலை பாதிப்புகள் 18 வயதுக்கு அதிகமுள்ள வயது வந்தவர்களைப் பொறுத்தவரை 10.6 சதவீதம் எனத் தெரிய வந்துள்ளது.


    மத்திய அரசு தேசிய மனநல திட்டத்தின் கீழ், நாட்டின் 517 மாவட்டங்களில் மாவட்ட மனநலத் திட்டத்தை அமல்படுத்தி வருகிறது.


    மனநல ஊழியர்களுக்கென தனியாகச் சிறப்புத் திட்டம் அரசிடம் இல்லை. அதேபோல மனநோயாளிகளுக்கு காப்பீடு வழங்கும் திட்டமும் அரசிடம் இல்லை.


    மக்களவையில் இன்று (16.03.2018) கேள்விக்கு எழுத்துமூலம் அளித்த பதிலில் மத்திய சுகாதாரம் மற்றும் குடும்பநலத்துறை இணையமைச்சர் திருமதி அனுப்பிரியா பட்டேல் இத்தகவலைத் தெரிவித்தார்.


    மேலும் விவரங்களுக்கு www.pib.nic.in என்ற வலைதளத்தைப் பார்க்கவும்.


    ------

    
    
    (Release ID: 1524905) Visitor Counter : 70
    
    
      Read this release in: English