      மனித வள மேம்பாட்டு அமைச்சகம்

      சமூகப் பொருளாதார குழுக்களை மேம்படுத்த நடவடிக்கைகள்
      Posted On: 15 MAR 2018 5:19PM by PIB Chennai


    மத்திய அரசு உதவியுடன் மாநில / யூனியன் பிரதேச அரசுகள் அமல்படுத்தும் அனைவருக்கும் கல்வி இயக்கம் (எஸ்எஸ்ஏ) பெண் கல்வி உட்பட தொடக்கக் கல்வியை அனைவருக்கும் வழங்குவதை நோக்கமாகக் கொண்டது. எஸ்எஸ்ஏ திட்டத்தின்கீழ் பெண் குழந்தைகள் கல்விக்கென இலக்குடன் கூடிய நடவடிக்கைகள் மேற்கொள்ளப்படுகின்றன. பெண் குழந்தைகள் வீடுகளின் அருகில் உள்ள பகுதிகளிலேயே பள்ளிகளைத் திறப்பது, ஷெட்யூல்டு வகுப்பினர், பழங்குடியினர், இதர பிற்படுத்தப்பட்ட வகுப்பினர், சிறுபான்மையினர் மற்றும் வறுமைக் கோட்டிற்கு கீழே வாழும் பிரிவினர் ஆகியோரின் பெண் குழந்தைகளுக்கு கஸ்தூரிபா காந்தி பாலிகா வித்யாலயாக்கள் அமைக்கப்பட்டுள்ளன. கூடுதல் ஆசிரியர்கள் நியமனம், அதில் பெண் ஆசிரியர்களை நியமிக்க முன்னுரிமை அளிக்கப்படுகிறது. குழந்தைகள் அனைவருக்கும் இலவச பாடப்புத்தகங்கள், சீருடைகள், ஆசிரியர்களுக்கு பெண் கல்வி குறித்த உணர்வூட்டல் திட்டங்கள் ஆகியனவும் நடத்தப்படுகின்றன.


    கேந்திரிய வித்யாலயாக்களில் பெண் குழந்தைகளுக்கு கல்விக் கட்டணத்திலிருந்து விலக்கு அளிக்கப்பட்டுள்ளது. நவோதயா பள்ளிகளில் பெண் குழந்தைகளுக்கு 33 சதவீத இடஒதுக்கீடு வழங்கப்படுகிறது.


    மாநிலங்களவையில் இன்று (15,03,2018) கேள்விக்கு எழுத்து மூலம் அளித்த பதிலில் மனிதவள மேம்பாட்டுத்துறை இணையமைச்சர் திரு உபேந்திர குஷ்வாகா இத்தகவலைத் தெரிவித்தார்.


    மேலும் விவரங்களுக்கு www.pib.nic.in என்ற வலைதளத்தில் பார்க்கவும்.


    ------


    

    
    (Release ID: 1524767) Visitor Counter : 23
    
    
      Read this release in: English