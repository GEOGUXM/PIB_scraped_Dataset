      மனித வள மேம்பாட்டு அமைச்சகம்

      மதிய உணவுத் திட்டத்தில் வழங்கப்படும் உணவின் தரத்தை பல்வேறு மட்டங்களிலும் உறுதி செய்வதற்கான விரிவான கண்காணிப்பு நடைமுறை
      Posted On: 19 MAR 2018 5:39PM by PIB Chennai


    பள்ளிகளில் தொடக்கக் கல்வி வகுப்புகளில் பயிலும் குழந்தைகளின் ஊட்டச்சத்து அளவை அதிகரிக்கும் நோக்கத்தில்தான் , மதிய உணவுத் திட்டத்தின் கீழ் சூடாக சமைத்த உணவு வழங்கப்படுகிறது . இந்த உணவின் தரம் , பாதுகாப்பு மற்றும் சுகாதாரம் பற்றி பள்ளிக்கூட சமையலறைகளில் ஆய்வு நடத்துவதற்கான வழிகாட்டி முறைகளை மத்திய அரசு அனைத்து மாநிலங்கள் மற்றும் யூனியன் பிரதேசங்களுக்கு அனுப்பியுள்ளது . இந்த வழிகாட்டுதலின்படி அக்மார்க் தர சான்றிதழ் மற்றும் முத்திரையிடப்பட்ட பொருட்களையே மதிய உணவு தயாரிப்பதற்காக கொள்முதல் செய்யும்படி பள்ளிகளுக்கு அறிவுரை வழங்கப்பட்டுள்ளது . அத்துடன் சமைக்கப்பட்ட உணவை குழந்தைகளுக்கு பரிமாறுவதற்கு முன்பாக ஆசிரியர் ஒருவர் உட்பட பெரியவர்கள் இரண்டு அல்லது மூன்று பேராவது சுவைத்து பார்ப்பதுடன் , அங்கீகரிக்கப்பட்ட ஆய்வகங்கள் மூலம் உணவு மாதிரிகளை பரிசோதிப்பதற்கான வழிவகையையும் ஏற்படுத்தியுள்ளது . மேலும் 2015 ஆம் ஆண்டு மதிய உணவு திட்ட விதிமுறைகளின்படி , அரசால் அங்கீகரிக்கப்பட்ட ஆய்வுக்கூடங்களில் உணவு மாதிரிகளை பரிசோதித்து அவற்றின் தரம் மற்றும் போதுமான ஊட்டச்சத்து உள்ளதா என்பதை உறுதி செய்யவும் வழிவகை செய்யப்பட்டுள்ளது .


    மக்களவையில் இன்று கேள்வி ஒன்றுக்கு எழுத்து மூலம் பதில் அளித்த மத்திய மனிதவள மேம்பாட்டுத் துறை இணையமைச்சர் திரு உபேந்திர குஷ்வாஹா இத்தகவலை தெரிவித்துள்ளார் .


    மேலும் விவரங்களுக்கு www.pib.nic.in என்ற வலைத் தளத்தைப் பார்க்கவும் .

    
    
    (Release ID: 1525317) Visitor Counter : 28
    
    
      Read this release in: English