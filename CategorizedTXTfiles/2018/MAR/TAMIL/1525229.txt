      பாதுகாப்பு அமைச்சகம்

      டேராடூனில் போர் நினைவுச் சின்னம் ஆண்கள் மற்றும் பெண்கள் விடுதி தொடக்கம்
      Posted On: 18 MAR 2018 5:44PM by PIB Chennai


    டேராடூனில் தண்டா லகாண்ட் கிராமத்தில் போர் நினைவுச் சின்னம் ஆண்கள் மற்றும் பெண்கள் விடுதியை உத்தராகண்ட் மாநில முதலமைச்சர் திரு. திரிவேந்திர சிங் ராவத் 2018 மார்ச் 18ம் தேதி நடைபெற்ற கோலாகல விழாவில் தொடங்கி வைத்தார். இந்த விழாவில் ராணுவ தலைமைத் தளபதி ஜெனரல் பிபின் ராவத் கலந்து கொண்டார்.


    லாண்ட்ஸ்டவுனில் கர்வால் ரைஃபில்ஸ் போர் நினைவுச் சின்ன ஆண்கள் மற்றும் பெண்கள் விடுதி 1980 முதல் செயல்பட்டு வருகிறது. மாறிவரும் காலச்சூழலுக்கு ஏற்ப படையில் உள்ள அனைத்து மட்டத்திலான வீரர்களின் குழந்தைகளுக்கும் நவீன கல்வி மற்றும் முழுமையான வளர்ச்சியை அளிக்க வேண்டும் என்பதற்காக இதனை டேராடூனுக்கு மாற்றுவது எனக் கருதப்பட்டது. உத்தராகண்ட் மாநில அரசு நன்கொடையாக அளித்த 4.18 ஏக்கர் நிலப் பரப்பில் இந்த விடுதி கட்டப்பட்டுள்ளது.


    5 ம் வகுப்பு முதல் 12ம் வகுப்பு வரை பயிலும் 125 ஆண்கள் மற்றும் 125 பெண்கள் தங்கும் வகையில் இந்த விடுதி ரூ. 10.28 கோடி செலவில் கட்டப்பட்டுள்ளது. இதில் அதி நவீன தங்கும் வசதிகள், பள்ளிக்கு சென்று திரும்புவதற்கான பேருந்து வசதி, 24 மணி நேர பாதுகாப்பு, தேவைப்படும்போது மருத்துவரை அழைத்து சிகிச்சை அளிக்க உள் மருத்துவ வசதி, உள் அரங்க மற்றும் வெளி விளையாட்டுகளுடன் பொழுதுபோக்கு வசதிகள், ஆளுமைத் திறன் பயிற்சி வகுப்புகள், ஏராளமான புத்தகங்க்ள் கொண்ட நூலகம், சிறப்பு பயிற்சி அளிப்பதற்கான டியூஷன் வசதிகள், ஆடியோ-வீடியோ அறை, கணினி அறை, தொழில்படிப்பு தேர்வுகளுக்கான பயிற்சிகள், வாழ்க்கைத் தொழில் ஆலோசனை அமர்வுகள், டேராடூனில் உள்ள பிரபல பள்ளிகளில் சேருவதற்கான உதவி உள்ளிட்ட வசதிகள் உள்ளன. மேற்கூறப்பட்ட வசதிகளுடன் இந்த விடுதியில் தங்குவதற்கான கட்டணம் ரூ. 88,000 முதல் ரூ. 95.000 வரை இருக்கும்.


    

    
    (Release ID: 1525229) Visitor Counter : 63
    
    
      Read this release in: English