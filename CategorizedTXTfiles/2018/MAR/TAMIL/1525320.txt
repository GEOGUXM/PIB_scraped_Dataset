      வடகிழக்குப் பகுதி வளர்ச்சி அமைச்சகம்

      வடகிழக்கு மாநிலங்களின் வளர்ச்சிக்கு உளவியல் ரீதியான அணுகுமுறை அவசியம் : டாக்டர் ஜிதேந்திர சிங்
      Posted On: 19 MAR 2018 5:55PM by PIB Chennai


    “ பன்முக காலக்கட்ட சூழலில் இந்தியாவின் வடகிழக்கை இணைப்பது : சந்தர்ப்பங்களும் சவால்களும் ” என்பது பற்றிய இரண்டு நாள் சர்வதேச கருத்தரங்கை புதுதில்லியில் இன்று (19.03.2018) வடகிழக்கு பிராந்திய மேம்பாட்டுத்துறை ( தனிப்பொறுப்பு ) மற்றும் பிரதமர் அலுவலகம் , பணியாளர் நலன் , பொதுமக்கள் குறைதீர்ப்பு & ஓய்வூதியம் , அணுசக்தி மற்றும் விண்வெளித்துறை இணையமைச்சர் டாக்டர் ஜிதேந்திர சிங் தொடங்கி வைத்தார் . இந்த கருத்தரங்கை , வடகிழக்கு மேம்பாட்டுத் துறை (DoNER), உலக விவகாரங்களுக்கான இந்திய கவுன்சில் (ICWA) மற்றும் ஆசிய சங்கமம் ( திவ்ய ஜீவன் அறக்கட்டளையின் ஒரு பிரிவு ) ஆகியவை இணைந்து மேகாலாயா மாநிலம் ஷில்லாங்கில் 2018 மார்ச் 19 & 20 ஆம் தேதிகளில் ஏற்பாடு செய்துள்ளன .


    கருத்தரங்கில் பேசிய டாக்டர் ஜிதேந்திர சிங் , பிரதமர் திரு நரேந்திர மோடி தலைமையிலான அரசு வடகிழக்கு மாநிலங்களுக்கு அதிக முன்னுரிமை அளித்து வருவதாகவும் , இம்மாநிலங்களில் இன்னும் கண்டறியப்படாத ஏராளமான வளங்கள் உள்ளதாகவும் கூறினார் . கடந்த 3 ஆண்டுகளில் மத்திய அரசு மேற்கொண்டு வரும் விரைவான நடவடிக்கை காரணமாக , இம்மாநிலங்களுக்கான விமானம் , ரயில் மற்றும் சாலைப் போக்குவரத்து வசதிகள் பெரும் அளவுக்கு மேம்பட்டிருப்பதாகவும் தெரிவித்தார் . தொழில்முனைவோர் முன்பு எதிர்கொண்ட பல்வேறு தடைகளைத் தாண்டி , இந்த சாதனை படைக்கப்பட்டுள்ளதாகவும் அவர் குறிப்பிட்டார் . மத்திய அரசின் “ கிழக்கை உற்று நோக்குங்கள் ” கொள்கையின்படி , வடகிழக்கு பிராந்தியத்தில் சர்வதேச வர்த்தகத்திற்கு ஏற்ப உற்பத்தியை அதிகரிப்பதற்கான சாத்தியக்கூறுகளை ஆராய இதுவே சரியான தருணம் என்றும் அமைச்சர் தெரிவித்தார் .


    அருணாச்சலப் பிரதேசத்தின் இயற்கை எழிலை மனதிற்கொண்டு , மகாராஷ்டிர மாநிலம் புனேக்கு அடுத்தபடியாக நாட்டின் 2- வது இந்திய திரைப்பட பயிற்சி கல்லூரி இட்டா நகரில் அமைக்கப்பட உள்ளதாகவும் அமைச்சர் தெரிவித்தார் .


    மேலும் விவரங்களுக்கு www.pib.nic.in என்ற வலைத் தளத்தைப் பார்க்கவும் .

    
    
    (Release ID: 1525320) Visitor Counter : 17
    
    
      Read this release in: English