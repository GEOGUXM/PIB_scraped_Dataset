      நிதி அமைச்சகம்

      1961-ஆம் ஆண்டு வருமான வரிச் சட்டத்தின் 286(4) பிரிவின் கீழ் நாடு வாரியாக அறிக்கை அளிக்க வேண்டியதன் அவசியம் குறித்து மத்திய அரசு விளக்கம்
      Posted On: 26 MAR 2018 12:36PM by PIB Chennai


    அரசுகளுக்கு இடையிலான பொருளாதார ஒத்துழைப்பு மற்றும் மேம்பாட்டு அமைப்பின் கீழ் , ஒரு நாட்டு நிறுவனம் மற்றொரு நாட்டில் கிளைகளை அமைத்து செயல்படும்போது , நாடு வாரியாக அந்த நிறுவனத்தின் வருமானம் மற்றும் செயல்பாடுகள் பற்றி அறிக்கை அளிக்கப்பட வேண்டும் . இதுபற்றிய 2015- ஆம் ஆண்டு இறுதி அறிக்கையின் பரிந்துரைகளை செயல்படுத்தும் இந்தியாவின் உறுதிப்பாட்டை கருத்தில் கொண்டு , 1961 வருமான வரிச் சட்டத்தின் 286- ஆவது பிரிவில் 2016 நிதிச் சட்டத்தின் மூலம் , ஒரு பிரிவு இடைச் சேர்க்கையாக இணைக்கப்பட்டுள்ளது .


    வருமான வரிச் சட்டத்தின் 286- ஆவது பிரிவு உப பிரிவு (2) ல் குறிப்பிட்டுள்ளபடி , நாடுவாரியான அறிக்கை , சட்டத்தின் 139(1) பிரிவில் கண்டுள்ளபடி உரிய தேதியிலோ அல்லது அதற்கு முன்பாகவோ , குறிப்பிட்ட நிதியாண்டுக்கான வருமான விவரத்தை தாக்கல் செய்யும் வகையில் அளிக்கப்படவேண்டும் . 2016-17 நிதியாண்டுக்கான நாடு வாரியான அறிக்கை தாக்கல் செய்வதற்கு 2018 மார்ச் 31- ஆம் தேதி கடைசி நாள் என அறிவிக்கப்பட்டுள்ளது . 2017 அக்டோபர் 25- ஆம் தேதியிட்ட மத்திய நேரடி வரி வாரியத்தின் சுற்றறிக்கை எண் 26/2017 படி , இந்த காலக்கெடு நீட்டிக்கப்பட்டுள்ளது .


    வருமானவரிச் சட்டத்தின் 286- ஆவது பிரிவு உப பிரிவு (4) ல் குறிப்பிட்டுள்ளபடி இந்தியாவில் இயங்கி வரும் சர்வதேசக் குழு இந்த அறிக்கையை அளிக்க தவறி இருந்தாலோ , அல்லது வெளிநாட்டு நிறுவனத்திற்கு சொந்தமான நாடு இந்தியாவுடன் அறிக்கைகளை பரிமாறிக்கொள்ளும் ஒப்பந்தம் செய்து கொள்ளவில்லை என்றாலோ மார்ச் 31- ஆம் தேதிக்குள் அறிக்கை அளிக்க வேண்டுமா என்பதில் தெளிவற்ற நிலை உருவாகியிருக்கிறது .


    286- ஆவது பிரிவு உப பிரிவு (4) ன் கீழ் உள்ள நிறுவனங்கள் மார்ச் 31- ஆம் தேதிக்குள் அறிக்கை தாக்கல் செய்ய வேண்டுமா என்ற கேள்வி அரசின் கவனத்திற்கு கொண்டு செல்லப்பட்டுள்ளது .


    இதற்கு விளக்கம் அளிக்கும் வகையில் , 286- ஆவது பிரிவு உப பிரிவு (2) ன் கீழ் வரும் நிறுவனங்களுக்கு மட்டும் 2018 மார்ச் 31- ஆம் தேதி என்பது அறிக்கை அளிக்க கடைசி நாள் என விளக்கம் அளிக்கப்பட்டுள்ளது .


    மக்களவையில் நிறைவேற்றப்பட்ட 2018 நிதி மசோதாவில் குறிப்பிட்டுள்ளபடி , இந்த கடைசி நாள் வரையறுக்கப்பட்டுள்ளது . மேலும் பிரிவு 256 உப பிரிவு (4) ன் கீழ் வரும் நிறுவனங்களுக்கு 2018 நிதி மசோதா சட்ட வடிவுக்கு வந்த பின்னர் கடைசி தேதி வரையறுக்கப்படும் .


    ----

    
    
    (Release ID: 1526458) Visitor Counter : 48
    
    
      Read this release in: English , Urdu