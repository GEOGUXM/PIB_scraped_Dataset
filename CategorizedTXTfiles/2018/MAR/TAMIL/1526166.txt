      பாதுகாப்பு அமைச்சகம்

      105-வது இந்திய அறிவியல் மாநாட்டில் சிறந்த அரங்காக டிஆர்டிஓ அரங்கு தேர்வு
      Posted On: 22 MAR 2018 6:31PM by PIB Chennai


    இம்பாலில் உள்ள மணிப்பூர் பல்கலைக் கழகத்தில் 2018 மார்ச் 16 முதல் 20-ஆம் தேதிவரை நடைபெற்ற 105-வது இந்திய அறிவியல் மாநாட்டின், ஒருபகுதியாக ஏற்பாடு செய்யப்பட்டிருந்த பெருமைமிகு இந்தியா பொருட்காட்சியில், சிறப்பாக தகவல் தரும் அரங்கு என்ற விருதை, பாதுகாப்பு ஆராய்ச்சி மற்றும் மேம்பாட்டு அமைப்பு - டிஆர்டிஓ பெற்றது. 2018 மார்ச் 16-ஆம் தேதி, இந்த வருடாந்தர மாநாட்டை பிரதமர் திரு நரேந்திர மோடி தொடங்கி வைத்தார்.


    18 டிஆர்டிஓ சோதனைக் கூடங்களிலிருந்து தருவிக்கப்பட்ட உள்நாட்டிலேயே தயாரிக்கப்பட்ட அதிநவீன பாதுகாப்புத் தொடர்பான கருவிகள் மற்றும் உபகரணங்கள் அரங்கில் காட்சிக்கு வைக்கப்பட்டிருந்தன.


    அமைதி மற்றும் தேசிய பாதுகாப்பை உறுதிசெய்யத் தேவையான புதுமையான கண்டுபிடிப்புகள் மற்றும் தொழில்நுட்பங்கள் மூலம், பாதுகாப்புத் துறை தற்சார்பு அடைந்துள்ளதை மக்களுக்கு விளக்கும் வகையில், இந்திய அறிவியல் மாநாட்டில் டிஆர்டிஓ பங்கேற்று சிறப்பாக செயல்பட்டது.


    ---------

    
    
    (Release ID: 1526166) Visitor Counter : 34
    
    
      Read this release in: English