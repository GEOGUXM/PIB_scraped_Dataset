      மனித வள மேம்பாட்டு அமைச்சகம்

      அனைத்து அரசுப் பள்ளிகளிலும் கழிவறைகள் உறுதி செய்வதற்கான தூய்மைப் பள்ளிகள் திட்டம்
      Posted On: 19 MAR 2018 5:40PM by PIB Chennai


    அனைத்து அரசுப் பள்ளிகளிலும் 2015 ஆகஸ்ட் 15-ஆம் தேதிக்குள் ஓராண்டு வரை தூய்மை இந்தியா இயக்கத்தின்கீழ், மாணவியர் மற்றும் மாணவர்களுக்கு தனித்தனியாக கழிவறைகள் அமைப்பதற்கான தூய்மைப் பள்ளி திட்டத்தை மத்திய மனிதவள மேம்பாட்டுத்துறை அமல்படுத்தி வருகிறது. மொத்தம் 2,61,400 அரசு தொடக்க மற்றும் இடைநிலைப் பள்ளிகளில் 4,17,796 கழிவறைகள் கட்டுவதற்கான இலக்கு அடையப்பெற்றுள்ளது.


    தூய்மைப் பள்ளி திட்டத்தின்கீழ், 64 பொதுத்துறை நிறுவனங்கள், பள்ளிக் கழிவறைகள் கட்டும் பணியில் ஈடுபட்டன.


    2017-18 ஆண்டின்போது தூய்மை செயல்திட்டத்தை அமல்படுத்துவதற்காக மத்திய மனிதவள மேம்பாட்டுத்துறை சர்வ சிக்ஷா அபியான், ராஷ்ட்ரீய மத்யமிக் சிக்ஷா அபியான் ஆகிய திட்டங்களின்கீழ், அரசு தொடக்கப் பள்ளிகளின் கழிவறைகள் உள்ளிட்டவற்றை பராமரிக்கவும், இடைநிலைப் பள்ளிகளை கழிவறைகள் கட்டவும், மாநிலங்களுக்கும், யூனியன் பிரதேசங்களுக்கும் நிதி ஒதுக்கி உதவி வருகிறது.


    மத்திய பஞ்சாயத்ராஜ் அமைச்சகமும், அனைத்து மாநிலங்களில் கழிவறைகள் கட்டுதல், கழிவறை அமைத்துத் தருவதில் உள்ள இடைவெளிகளை நிரப்புதல், தற்போதுள்ள கழிவறைகளை புதுப்பித்தல், பள்ளிக் குடிநீர் அமைப்புகளை புதுப்பித்தல், கழிவறைகள், குடிநீர் அமைப்புகளை பழுதுபார்த்தல் ஆகிய திட்டங்களை கிராமப் பஞ்சாயத்து மேம்பாட்டு திட்டத்தின்கீழ் சேர்த்து அமல்படுத்துமாறு பஞ்சாயத் ராஜ் துறைக்கு உத்தரவிட்டுள்ளது.


    மக்களவையில் இன்று (19.03.18) கேள்வி ஒன்றுக்கு எழுத்துமூலம் அளித்த பதிலில் மத்திய மனிதவள மேம்பாட்டுத் துறை இணையமைச்சர் திரு உபேந்திர குஷ்வாகா இத்தகவலை தெரிவித்தார்.


    மேலும் விவரங்களுக்கு www.pib.nic.in வலைதளத்தைப் பார்க்கவும் .

    ---------


    

    
    (Release ID: 1525316) Visitor Counter : 19
    
    
      Read this release in: English