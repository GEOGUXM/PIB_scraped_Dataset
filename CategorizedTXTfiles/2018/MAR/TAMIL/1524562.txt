      புதிய மற்றும் புதுப்பிக்கத்தக்க எரிசக்தி அமைச்சகம்

      தொலைதூரப் பகுதிகளில் பாசனத் தேவைகளுக்காக சூரிய சக்தி பம்புகள் நிறுவப்படும்
      Posted On: 15 MAR 2018 12:47PM by PIB Chennai


    மத்திய அரசு விவசாயிகளின் எரிசக்தி பாதுகாப்பு மற்றும் மேம்பாடு பெருமத்திட்டம் ( கேயூஎஸ்யூஎம் ) என்ற திட்டத்தை உருவாக்கும் நடைமுறையைத் தொடங்கியுள்ளது . இத்திட்டத்தின்படி :

     1. கிராமப்பகுதிகளில் இரண்டு மெகாவாட் திறன்கொண்ட கட்டமைப்புடன் இணைக்கப்படும் சூரியசக்தி மின்திட்டங்களை அமைத்தல் ,
     2. மின்கட்டமைப்புடன் இணைப்புப் பெறாத விவசாயிகளின் பாசனத்தேவைகளை நிறைவு செய்வதற்காக தானாக செயல்படும் கட்டமைப்புடன் இணையாத சூரியசக்தி தண்ணீர் பம்புகளை அமைத்தல் ,
     3. தற்போதுள்ள மின் கட்டமைப்புடன் இணைக்கப்பட்ட விவசாயப் பம்புகளை சூரியசக்தி மயமாக்குதல் மூலம் மின்கட்டமைப்பு சப்ளையை நம்பியிராத நிலையை விவசாயிகளுக்கு ஏற்படுத்துதல் மற்றும் உபரி சூரிய மின்சக்தியை டிஸ்காம் நிறுவனங்களுக்கு விற்பனை செய்து கூடுதல் வருமானம் பெற வாய்ப்பு ஏற்படுத்துதல் ,
     4. அரசுத்துறையில் இயங்கும் குழாய் கிணறுகள் மற்றும் நீரேற்றி பாசன வசதி பெறும் திட்டங்கள் ஆகியவற்றையும் சூரியசக்தி மயமாக்குதல் ,

    போன்ற நடவடிக்கைகள் மேற்கொள்ளப்படும் .


    இந்தத் திட்டத்துக்கான ஒப்புதல் கிடைத்தவுடன் நிதித்தேவைகள் , அமலாக்க நடைமுறை போன்ற விவரங்கள் இறுதி செய்யப்படும் .


    மக்களவையில் இன்று (15,03,2018) கேள்வி ஒன்றுக்கு எழுத்து மூலம் அளித்த பதிலில் மத்திய மின்சாரம் , புது மற்றும் புதுப்பிக்கக் கூடிய எரிசக்தித் துறை ( தனிப்பொறுப்பு ) இணையமைச்சர் திரு ஆர் கே சிங் , இத்தகவலைத் தெரிவித்தார் .


    --------

    
    
    (Release ID: 1524562) Visitor Counter : 34
    
    
      Read this release in: English , Urdu
    
    
    

4.