      குடியரசுத் தலைவர் செயலகம்

      அடுத்த தலைமுறை விஞ்ஞானிகளுக்கு தலைமைப்பண்பு வழிகாட்டிகளாக உங்கள் முக்கிய பங்களிப்பை வெளிப்படுத்துங்கள் – ஐ.ஐ.எஸ்சி., ஐ.ஐ.டி. மற்றும் ஐ.ஐ.எஸ்.இ.ஆர். இயக்குனர்களிடையே குடியரசுத் தலைவர் பேச்சு
      Posted On: 06 MAR 2018 8:10PM by PIB Chennai


    பெங்களூரு ஐ .ஐ.எஸ்சி, ஐ.ஐ.டி.க்கள் மற்றும் ஐ.ஐ.எஸ்.இ.ஆர்.கள் இயக்குனர்களின் ஒரு-நாள் சந்திப்புக்கு குடியரசுத் தலைவர் மாளிகை இன்று (மார்ச் 6, 2018) ஏற்பாடு செய்திருந்தது.


    நிறைவு நிகழ்ச்சியில் ஐ .ஐ.எஸ்சி., ஐ.ஐ.டி.கள் மற்றும் ஐ.ஐ.எஸ்.இ.ஆர்.களின் இயக்குனர்களிடையே உரையாற்றிய குடியரசுத் தலைவர் ராம் நாத் கோவிந்த், கல்வி, குறிப்பாக உயர் கல்வி மீது தனக்கு தனிப்பட்ட முறையில் விருப்பம் உண்டு என்றார். இதனால் தான் இந்த நிறுவனங்கள் எதிர்கொள்ளும் பிரச்சனைகளைப் புரிந்து கொள்ள, ஆலோசிக்க மற்றும் இயன்றவரையில் அவற்றுக்கு விரைவான தீர்வுகளைக் காண இந்தக் கூட்டம் ஏற்பாடு செய்யப்பட்டுள்ளது, என்று குறிப்பிட்டார்.


    நாம் ஏராளமான சவால்களை எதிர்கொள்வதாக குடியரசுத் தலைவர் கூறினார் . நமது மக்களை ஏழ்மையில் இருந்து விடுவிப்பதாக இருக்கட்டும், அவர்களின் ஆரோக்கியம் மற்றும் நல்வாழ்வை உறுதிப்படுத்துவது அல்லது உணவு மற்றும் எரிசக்தி பாதுகாப்பை எட்டுவதாக இருக்கட்டும், இந்த சவால்களை எதிர்கொள்வதில் இந்த நிறுவனங்கள் முக்கியப் பங்காற்ற முடியும்.


    அறிவியலில் பெண்களின் பங்களிப்பு இயன்றவரை அனைத்து வழிகளிலும் ஊக்குவிக்கப்பட வேண்டும் என குடியரசுத் தலைவர் குறிப்பிட்டார் .


    விக்ரம் சாராபாய் , ஹோமி ஜஹாங்கீர் பாபா, சதீஷ் தவான் போன்ற இந்தியாவின் அறிவியல் ஆராய்ச்சி முன்னோடிகளை நினைவுகூர்ந்த குடியரசுத் தலைவர், நிறுவனங்களை உருவாக்கியது அடுத்த தலைமுறை அறிவியல் நிர்வாகிகள் மற்றும் தலைவர்களை உருவாக்கியது ஆகியவற்றில் காணப்பட்ட திறன் அவர்களை மற்றவர்களிடம் இருந்து வேறுபடுத்தியது என்றார்.


    ***


    

    
    (Release ID: 1523056) Visitor Counter : 34
    
    
      Read this release in: English , Urdu