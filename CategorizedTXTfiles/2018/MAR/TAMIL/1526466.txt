      பழங்குடியினர் நலத்துறை அமைச்சகம்

      "ஈ-டிரைப்ஸ் இந்தியா" திட்டத்தை மத்திய பழங்குடியினர் நலத்துறை அமைச்சர் திரு ஜூவல் ஓரம் புதுதில்லியில் நாளை தொடங்கி வைக்கிறார்
      ஸ்நாப்டீல் மற்றும் அமேசானிலும் "டிரைப்ஸ் இந்தியா" தொடங்கப்படுகிறது

      Posted On: 26 MAR 2018 4:47PM by PIB Chennai

    மத்திய அரசின் பழங்குடியினர் நல அமைச்சகத்தின் தொலைநோக்குத் திட்டத்தின்படி, இந்தத் துறையின் கீழ் இயங்கும் இந்திய பழங்குடியினர் கூட்டுறவு விற்பனை மேம்பாட்டு கூட்டமைப்பு (TRIFED) டிஜிட்டல் மயமாக்கப்பட்டு வருகிறது. இதன்படி "ஈ-டிரைப்ஸ் இந்தியா" திட்டத்தை மத்திய பழங்குடியினர் நலத்துறை அமைச்சர் திரு ஜூவல் ஓரம் நாளை (27/03/2018) தொடங்கி வைக்கிறார். பழங்குடியினர் நலத்துறை இணையமைச்சர்கள் திரு. ஜஸ்வந்த்சிங் சுமன்பாய் பாபோர் மற்றும் திரு சுதர்சன் பகத் ஆகியோர் நிகழ்ச்சியில் பங்கேற்று சிறப்பிக்கவுள்ளனர்.


    ஈ-டிரைப்ஸ் திட்டத்தின்கீழ், இந்திய பழங்குடியினர் கூட்டுறவு விற்பனை மேம்பாட்டு கூட்டமைப்பின் www.tribesindia.com , www.trifed.in ஆகிய இணைய தளங்கள், சில்லறை விற்பனை மென்பொருள் மற்றும் நடமாடும் வணிக செயலி ஆகியவை தொடங்கப்படவுள்ளன. இதுதவிர, அமேசான், ஸ்நாப்டீல், பேடிஎம் & சில்லரை வணிகத்திற்கான இந்திய பழங்குடியினர் கூட்டுறவு விற்பனை மேம்பாட்டு கூட்டமைப்பின் கையேடு மற்றும் இந்த அமைப்பின் காலாண்டு இதழான "ட்ரைப்ஸ் ஹாட்"-ம் வெளியிடப்படவுள்ளது.


    இந்திய பழங்குடியினர் கூட்டுறவு விற்பனை மேம்பாட்டு கூட்டமைப்பு தனது மின்னணு வணிகத்திற்கான ட்ரைப்ஸ் இண்டியா டாட் காம் என்ற வலைதளத்தை உருவாக்கியுள்ளது. இந்த வலைதளம் மூலம், பழங்குடியினர் கூட்டுறவு அமைப்பு தனது அனைத்து உற்பத்திப் பொருட்களையும் விற்பனை செய்வதுடன், நடமாடும் வணிகத்தையும் மேற்கொள்ளவுள்ளது. இதற்கான ஆண்ட்ராய்டு செயலி, கூகுள் ஸ்டோர்ஸ் (ட்ரைப்ஸ் இந்தியா) மூலம் ஆண்ட்ராய்டு வசதியுடன் கூடிய ஸ்மார்ட் போன்களில் பதிவிறக்கம் செய்து கொள்ளலாம். அத்துடன் இந்த ஆண்ட்ராய்டு ஸ்மார்ட் போன் மூலமாகவே நடமாடும் செயலியை பயன்படுத்தி விற்பனையும் செய்யலாம்.


    ஆன் லைன் விற்பனை போன்றே, செல்போன் ஆண்ட்ராய்டு செயலி மூலமாகவும் பழங்குடியினரின் உற்பத்திப் பொருட்களை விற்பனை செய்ய இந்திய பழங்குடியினர் கூட்டுறவு விற்பனை மேம்பாட்டு கூட்டமைப்பு நடவடிக்கை மேற்கொண்டு வருகிறது. பல்வேறு கண்காட்சிகளில் பங்கேற்பது, திறன் மேம்பாட்டுப் பயிற்சி மற்றும் இந்த கூட்டமைப்பின் பொருட்கள் மேம்பாட்டுக்கான திட்டங்களை தயாரித்தல் போன்ற பணிகளும் மேற்கொள்ளப்படவுள்ளது.


    பழங்குடியினர் நலத்துறையின் கீழ் செயல்படும் பன்மாநில கூட்டுறவு சங்கமான இந்திய பழங்குடியினர் கூட்டுறவு விற்பனை மேம்பாட்டுக் கூட்டமைப்பு, பழங்குடியினர் ஓவியம் மற்றும் கைவினைப் பொருட்களை உள்நாட்டிலும், வெளிநாட்டிலும் விற்பனை செய்ய, தனது ட்ரைப்ஸ் இந்தியா எனப்படும் 31 சில்லரை விற்பனை மையங்கள் மூலம், சந்தை ஆதரவு வழங்குவதுடன், பல்வேறு மாநிலங்களின் 37 விற்பனை மையங்கள் மற்றும் 16 விற்பனை பிரதிநிதி மையங்கள் மூலமாகவும் ஆதரவு அளிக்கும். இதுதவிர, "ஆதி மகோத்சவ்" என்ற பெயரில், தேசிய பழங்குடியினர் கைவினைப்பொருட்கள் கண்காட்சிகளுக்கும் இந்த அமைப்பு ஏற்பாடு செய்கிறது. இதன் மூலம் பழங்குடியினர் உற்பத்திப் பொருட்களை சந்தைப்படுத்தி, அவற்றின் விற்பனையை ஊக்குவிக்கும். மேலும், கைவினைக் கலைஞர்கள், கலைப் பொருட்களை நேசிப்பவர்கள் நேரடியாக கலந்துரையாடி பொருட்களை சந்தைப்படுத்தவும் இந்த அமைப்பு உதவும். கடந்த மூன்றாண்டுகளில், பழங்குடியினக் கலைஞர்கள் தங்களது உற்பத்திப் பொருட்களை மின்னணு முறையில் வர்த்தகம் செய்வதற்கான வசதிகளையும் இந்த அமைப்பு ஏற்படுத்திக் கொடுக்கிறது.


    கூடுதல் விவரங்களுக்கு www.pib.nic.in என்ற இணையதளத்தை பார்க்கவும்.

    
    
    (Release ID: 1526466) Visitor Counter : 115
    
    
      Read this release in: English