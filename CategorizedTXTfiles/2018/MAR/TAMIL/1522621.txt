      பாதுகாப்பு அமைச்சகம்

      கடலோரப் பாதுகாப்பை மேம்படுத்த நடவடிக்கைகள்
      Posted On: 05 MAR 2018 3:04PM by PIB Chennai


    மும்பையில் 2008 ம் ஆண்டு நவம்பர் 26 ம் தேதி நடந்த பயங்கரவாத சம்பவத்தை அடுத்து கடலோரப் பகுதிகளிலும் கப்பல் மற்றும் கடல்பாதையிலும் பல்வேறு நடவடிக்கைகளை மத்திய அரசு தீவிரமாக மேற்கொண்டு வருகிறது .


    கடல்வழி மற்றும் கடலோரப் பாதுகாப்பு தேசிய கமிட்டி (NCSMCS) என்ற அமைப்பு தேசிய அளவில் உருவாக்கப்பட்டுள்ள அமைப்பாகும் . அதில் , சம்பந்தப்பட்ட எல்லா அமைச்சகங்களும் , அரசு ஏஜென்சிகளும் இடம்பெற்றுள்ளன . கடலோரப் பாதுகாப்பு கடல்வழி ஆகியவற்றை ஆராய்வதற்கான உயரிய அமைப்பு இது . இந்த அமைப்பின் கூட்டம் கடைசியாக 2017 ம் ஆண்டு அக்டோபர் 20 ம் தேதி நடைபெற்றது .


    கண்காணிப்பை வலுப்படுத்துவதற்காகப் பல அம்சங்கள் சேர்க்கப்பட்டுள்ளன . கடலோரக் கண்காணிப்பு கட்டமைப்பு ( Coastal Surveillance Network ) எனப்படும் மின்னணு ராடார் சங்கிலித் தொடர் அமைப்பு , ஒரே இடத்திலிருந்தபடி நுண்ணறியும் ரடார் , தானாகவே அடையாளம் காணும் கருவி (AIS) , நீண்ட தொலைவில் உள்ளதையும் கண்டறிவதுடன் , தொடர்ந்து கண்காணிக்கும் கருவி (LRIT), இரவு பகல் இரு வேளையும் தீவிரமாகக் கண்டறியும் கேமிராக்கள் , தகவல் தொடர்பு சாதனங்கள் ஆகியவை இதில் இடம் பெற்றுள்ளன . இவை 51 கடற்படைக் கப்பல்கள் , இந்தியக் கடற்படை மற்றும் கடலோரக் காவல் நிலையங்கள் மூலம் கடல்பாதை விழிப்புணர்வுக்குத் துணை புரிகின்றன .


    இவற்றுடன் துறைமுகங்களில் இருக்கும் கப்பல் போக்குவரத்து மேலாண்மை நடைமுறைக்கான ராடார் கருவிகளும் இந்தக் கண்காணிப்புக்குத் துணை புரியும் . இத்தகவல்களை பாதுகாப்புத் துறை இணையமைச்சர் டாக்டர் சுபாஷ் பாம்ரே மாநிலங்களவையில் எழுத்துமூலம் அளித்த பதிலில் தெரிவித்துள்ளார் .


    ---------------


    

    
    (Release ID: 1522621) Visitor Counter : 32
    
    
      Read this release in: English