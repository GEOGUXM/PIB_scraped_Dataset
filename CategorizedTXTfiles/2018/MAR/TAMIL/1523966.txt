      தொழிலாளர் மற்றும் வேலைவாய்ப்பு அமைச்சகம்

      பீடித் தொழிலாளர்களுக்கு பல்வேறு வசதிகள்
      Posted On: 12 MAR 2018 2:27PM by PIB Chennai


    பீடி தொழிலில் ஈடுபட்டுள்ள தொழிலாளர் நல அமைப்பில் பதிவு செய்துள்ளவர்களின் எண்ணிக்கை மொத்தம் 48 லட்சம் ஆகும் .


    பீடித் தொழிலாளர்கள் , அவர்களது குடும்பத்தினர் ஆகியோரின் மருத்துவ பராமரிப்புத் தேவைகளுக்காக தொழிலாளர் நல அமைப்பின் கீழ் நாடெங்கும் 12 மருத்துவமனைகளும் , 286 மருந்தகங்களும் செயல்படுகின்றன .


    2016 மாற்றியமைக்கப்பட்ட ஒருங்கிணைந்த வீட்டுவசதித் திட்டத்தின் கீழ் பீடித் தொழிலாளர்களுக்கு கட்டட வீடு அமைத்துக் கொள்வதற்கு தொழிலாளர் நல அமைச்சகம் வீட்டு வசதி மானியமாக ரூ .1.5 லட்சத்தை 3 தவணைகளில் வழங்குகிறது . இதுவரை 7500 க்கும் மேற்பட்ட பீடித் தொழிலாளர்கள் இந்த வசதியை பயன்படுத்திக் கொண்டுள்ளனர் .


    திருநெல்வேலி மண்டலத்தில் 5967 ஆண் தொழிலாளர்களும் , 73938 பெண் தொழிலாளர்களுமாக மொத்தம் 79905 பீடித் தொழிலாளர்கள் உள்ளனர் .


    சுகாதாரத் திட்டம்


    நாடெங்கும் உள்ள 12 மருத்துவமனைகள் 286 மருந்தகங்கள் ஆகியவற்றின் மூலம் மருத்துவ வசதி அளிக்கப்படுவதை தவிர பீடித் தொழிலாளர்களுக்கு சில வகை நோய்களுக்கு சிகிச்சை பெறுவதற்காக உதவி வழங்கப்படுகிறது . காசநோய் , இதயநோய்கள் , சிறுநீரக மாற்று , புற்றுநோய் , ஹெர்னியா , குடல்வால் அகற்றுதல் , குடல் புண் , பெண் பால் இன நோய்கள் , புரோஸ்ட்ரேட் நோய்கள் போன்றவற்றுக்கு சிகிச்சைக்கென நிதி உதவி வழங்கப்படுகிறது .


    மக்களவையில் இன்று (12.03.2018) கேள்விக்கு எழுத்து மூலம் அளித்த பதிலில் மத்திய தொழிலாளர் நலம் , வேலை வாய்ப்புத் துறை ( தனிப்பொறுப்பு ) இணை அமைச்சர் திரு சந்தோஷ் குமார் கங்குவார் இத்தகவலைத் தெரிவித்தார் .


    மேலும் விவரங்களுக்கு www.pib.nic.in என்ற வலைதளத்தை பார்க்கவும் .


    -------

    
    
    (Release ID: 1523966) Visitor Counter : 313
    
    
      Read this release in: English