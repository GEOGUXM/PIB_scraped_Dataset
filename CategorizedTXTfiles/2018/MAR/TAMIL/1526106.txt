      பாதுகாப்பு அமைச்சகம்

      தேசிய பாதுகாப்பு எஸ்டேட் மேலாண்மை நிறுவனத்தின் புதிய கட்டிடத்தை டாக்டர் சுபாஷ் பாம்ரே தொடங்கி வைத்தார்
      Posted On: 22 MAR 2018 6:36PM by PIB Chennai


    தேசிய பாதுகாப்பு எஸ்டேட் மேலாண்மை நிறுவனத்தின் புதிய கட்டிடத்தை பாதுகாப்புத் துறை இணையமைச்சர் டாக்டர் சுபாஷ் பாம்ரே தொடங்கி வைத்தார்


    நிகழ்ச்சியில் பேசிய டாக்டர் பாம்ரே, புதிதாக பணியில் சேர்வோருக்கு பயிற்சி அளிப்பதற்குத் தேவையான முழுஅளவிலான அமைப்பு வேண்டும் என்ற நீண்டநாள் கனவை நிறைவேற்றும் விதமாக இந்த நாள் அமைந்துள்ளது என்றார். மேலும், பணியில் உள்ள அதிகாரிகளுக்கு கன்டோன்மென்ட் பகுதிகளை நிர்வகிப்பது மற்றும் பாதுகாப்பு துறை சார்ந்த நிலங்களை மேலாண்மை செய்வதில், நவீன தொழில்நுட்பங்களை பயன்படுத்தவும் இதன்மூலம் வழியேற்பட்டுள்ளதாக அவர் கூறினார்.


    கடந்த 21 மாதங்களில் தமக்கு ஏற்பட்ட அனுபவத்தை பகிர்ந்து கொண்ட டாக்டர் பாம்ரே, “பாதுகாப்புத் துறைக்குச் சொந்தமான அனைத்து நிலங்களையும் அளவை செய்யும் சிறப்பான திட்டப் பணியை இந்த அமைப்பு நன்கு செயல்படுத்தியுள்ளது. மேலும், நவீன தொழில்நுட்பத்தைப் பயன்படுத்தி, நிலங்களின் மதிப்பைக் கணக்கிட்டு, அவற்றை கணினிமயமாக்கியுள்ளது. பாதுகாப்புத்துறை எஸ்டேட் தலைமை இயக்குநர் மற்றும் அவரது குழுவினரின் இந்தப் பணிகள் மெச்சத் தகுந்தவை என்று தெரிவித்துக் கொள்கிறேன்” என்று கூறினார். குத்தகைகளை புதுப்பிப்பது, கன்டோன்மென்ட் சொத்துக்களை மீட்பது, நிலம் கையகப்படுத்துவது உள்ளிட்டவற்றை குறித்த காலவரம்பிற்குள் செய்து முடிக்க வேண்டுமென்று அவர் அறிவுரை வழங்கினார்.


    -----

    
    
    (Release ID: 1526106) Visitor Counter : 32
    
    
      Read this release in: English