      குடியரசுத் துணைத் தலைவர் செயலகம்

      நாம் அனைவரும் ஒன்றிணைந்து பரஸ்பர நம்பிக்கை மற்றும் மரியாதையை மேம்படுத்த அடித்தளமிடுவோம்: குடியரசுத் துணைத் தலைவர்
      ஆப்பிரிக்க தலைவர்களுக்கு பாரம்பரிய அங்கவஸ்திரம் மற்றும் மதிய உணவு வழங்கி கவுரவித்தார்

      Posted On: 26 MAR 2018 5:06PM by PIB Chennai

    நாம் அனைவரும் ஒன்றிணைந்து பரஸ்பர நம்பிக்கை மற்றும் மரியாதையை மேம்படுத்த அடித்தளமிடுவோம் என குடியரசுத் துணைத் தலைவர் திரு வெங்கையா நாயுடு கூறினார். ஜிம்பாப்வே துணை அதிபர் ஜெனரல் (ஓய்வு) டாக்டர். கான்ஸ்டன்டினோ சிவெங்கா, உகாண்டா துணை அதிபர் திரு. எட்வர்டு கிவானுகா ஷேகண்டி, மலாவி குடியரசின் துணை அதிபர் டாக்டர். சாவ்லோஸ் சிலிமா மற்றும் புருண்டி தலைமைச் செயலாளர் மேஜர் ஜென்ரல் நடாயிஷிமியே எவரிஸ்ட் ஆகியோருக்கு புதுதில்லி ஐதராபாத் இல்லத்தில் இன்று மதிய விருந்தளித்து, அவர்களுடன் வெங்கையா நாயுடு கலந்துரையாடினார். வெளியுறவுத்துறை அமைச்சர் திருமதி சுஷ்மா ஸ்வராஜ் உள்ளிட்டோர் இந்த விருந்து நிகழ்ச்சியில் கலந்து கொண்டனர்.


    விருந்தினர்களை கடவுளுக்கு இணையாக உபசரிக்கும், இந்தியாவின் கலாச்சார மரபுகளை விருந்தினர்களுக்கு எடுத்துரைத்த குடியரசுத் துணைத் தலைவர், அவர்களுக்கு பாரம்பரிய அங்கவஸ்திரங்களை வழங்கி கவுரவித்தார். ஆப்பிரிக்க நாடுகளுக்கும் இந்தியாவுக்கும் இடையிலான நட்புறவு மற்றும் இருதரப்பு ஒத்துழைப்புகள் அதிகரித்து வருவது குறித்தும் குடியரசுத் துணைத் தலைவர் மகிழ்ச்சி தெரிவித்தார்.


    தங்களுக்கு அளிக்கப்பட்ட அன்பான வரவேற்பு மற்றும் உபசரிப்புக்காக நன்றி தெரிவித்த விருந்தினர்கள், தத்தமது நாடுகளுக்கு வருமாறு குடியரசுத் துணைத் தலைவருக்கு அழைப்பு விடுத்தனர்

    
    
    (Release ID: 1526464) Visitor Counter : 19
    
    
      Read this release in: English