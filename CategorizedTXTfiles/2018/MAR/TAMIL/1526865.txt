      குடியரசுத் தலைவர் செயலகம்

      மகாவீர் ஜெயந்தியையொட்டி குடியரசுத் தலைவரின் வாழ்த்து செய்தி
      Posted On: 28 MAR 2018 5:16PM by PIB Chennai


    மகாவீர் ஜெயந்தியையொட்டி குடியரசுத்தலைவர் திரு ராம் நாத் கோவிந்த் வெளியிட்டிருக்கும் வாழ்த்துச் செய்தியில் கூறியிருப்பதாவது :-


    “மகாவீர் ஜெயந்தி எனும் புனிதமான தருணத்தில் குடிமக்கள் அனைவருக்கும் குறிப்பாக ஜைன சமூகத்தினருக்கு எனது வாழ்த்துகளையும் நல்லெண்ணங்களையும் தெரிவித்துக் கொள்கிறேன்.


    தற்காலத்திற்கும் எக்காலத்திற்கும் பகவான் மகாவீரரின் வாழ்வும் போதனைகளும் பொருத்தமானவை , முக்கியமானவை. பகவான் மகாவீரர் உண்மை மற்றும் அகிம்சையை மனித குலத்திற்கு செய்தியாக வழங்கினார். பகவான் மகாவீரரால் போதிக்கப்பட்ட “வாழு, வாழவிடு” என்ற கோட்பாடு சமத்துவம் மற்றும் மனித குல கவுரவம் என்ற மாண்புகளை ஊக்கப்படுத்துகிறது. அமைதி, அன்பு, நேர்மை, நல்லிணக்கம் ஆகியவற்றை உலகத்தில் நிலை நிறுத்த பகவான் மகாவீரரின் வாழ்க்கை மற்றும் போதனைகளிலிருந்து நாம் ஊக்கம் பெறுவோம்.”


    -----

    
    
    (Release ID: 1526865) Visitor Counter : 63
    
    
      Read this release in: English