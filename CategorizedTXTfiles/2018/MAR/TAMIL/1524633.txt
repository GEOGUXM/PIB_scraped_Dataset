      சாலைப் போக்குவரத்து மற்றும் நெடுஞ்சாலைத்துறை அமைச்சகம்

      நெடுஞ்சாலைத் திட்டங்கள்
      Posted On: 15 MAR 2018 3:23PM by PIB Chennai


    அனுமதி அளிக்கப்பட்ட ரூ .4,32,538 கோடி மதிப்பிலான 44108 கிலோமீட்டர் நீள நெடுஞ்சாலைப் பணிகள் அமைக்கப்பட்டு வருகின்றன. இதில் கேரளா, மேற்கு வங்காள மாநிலங்களில் ரூ.21,042 கோடி மதிப்பீட்டில் 1647 கிலோமீட்டர் நீளத்திற்கான 71 திட்டங்கள் அடங்கும். இதில் 343 திட்டங்களில் பல்வேறு பிரச்சினைகள் காரணமாக இலக்கு காலத்திற்குள் திட்டங்கள் நிறைவடையவில்லை. இந்தத் திட்டங்கள் 2020 டிசம்பர் வாக்கில் நிறைவடையக்கூடும் என எதிர்பார்க்கப்படுகிறது. திட்டத்திற்கு பொறுப்பான மாநில அரசுகள் மற்றும் ஒப்பந்தக்காரர்களுடன் முறையாக கூட்டங்கள் நடத்தி நெடுஞ்சாலைத் திட்டங்களை உரிய காலக்கெடுவுக்குள் முடிப்பதையும், பின்னர் அதன் பராமரிப்பையும் உறுதி செய்வதற்கு நடவடிக்கை எடுக்கப்பட்டு வருகிறது. சாலைத் திட்டங்களை எவ்வித இடையூறும் இன்றி, செயல்படுத்த மண்டல அதிகாரிகள், சலுகைதாரர்கள் / ஒப்பந்தக்காரர்கள் ஆகியோருடன் அமைச்சகத்தின் தலைமையிடத்தில் முறையான ஆய்வுக் கூட்டங்கள் நடத்தப்படுகின்றன. திட்டங்கள் நிறைவுபெறுவதை விரைவுபடுத்த நிலம் கையகப்படுத்துதலை விரைவுபடுத்துதல், சுற்றுச்சூழல் அனுமதி பெறுதலை விரைவுபடுத்துதல், பங்கு முதலீட்டாளர்கள் வெளியேற்றம், பிரிமியத்துக்கான கால அட்டவணையை மாற்றியமைத்தல், இதர அமைச்சகங்களுடன் நெருங்கிய ஒத்துழைப்பு, தாவா தீர்ப்பு அமைப்பை மாற்றியமைத்தல், பல்வேறு நிலைகளில் அடிக்கடி ஆய்வுக் கூட்டங்கள் நடத்துதல் போன்ற பல்வேறு நடவடிக்கைகளும் எடுக்கப்பட்டு வருகின்றன. தற்போது தமிழ்நாட்டில் 46 சாலை அமைப்புப் பணிகள் 364.2 கிலோமீட்டர் நீளத்திற்கு ரூ.1,320.44 கோடி மதிப்பீட்டில் நடைபெறுகிறது.


    மக்களவையில் இன்று (15.03.2018) கேள்வி ஒன்றுக்கு எழுத்து மூலம் அளித்த பதிலில் சாலைப் போக்குவரத்து, நெடுஞ்சாலைகள் துறை இணையமைச்சர் திரு மன்சுக்லால் மண்டாவியா இத்தகவலைத் தெரிவித்தார்.


    மேலும் விவரங்களுக்கு www.pib.nic.in என்ற வலை தளத்தைப் பார்க்கவும்


    ------

    
    
    (Release ID: 1524633) Visitor Counter : 57
    
    
      Read this release in: English , Urdu