      நீர்வளத் துறை அமைச்சகம்

      தண்ணீரை பெரிய அளவில் கொண்டு செல்லும் அமைப்புகளில் தற்போதைய தேவை மாற்று தொழில்நுட்பம் – கட்கரி
      Posted On: 09 MAR 2018 2:17PM by PIB Chennai


    இந்தியாவில் தண்ணீரை பெரிய அளவில் கொண்டுச் செல்லும் அமைப்புக்களில் தற்போதைய தேவை மாற்று தொழில்நுட்பம் என்று மத்திய நீர் ஆதாரங்கள் , நதிகள் மேம்பாடு, கங்கை புத்துயிரூட்டல் துறை அமைச்சர் திரு நிதின் கட்கரி கூறியிருக்கிறார். புதுதில்லியில் இன்று (9.3.2018) ‘பெரிய விட்டமுள்ள குழாய்களை பெரிய நீர் கொண்டு செல்லும் அமைப்புகளில் பயன்படுத்துதல்’ என்ற சர்வதேச பயிலரங்கை தொடங்கி வைத்து பேசிய அவர், நாட்டில் மின் கட்டமைப்பு, சாலை கட்டமைப்பு இருப்பதை போல தண்ணீர் கட்டமைப்பை ஏற்படுத்த வேண்டியதன் அவசியத்தை வலியுறுத்தினார். நாட்டில் நீர்ப் பற்றாக்குறை இல்லை என்றும், ஆனால் நீர் ஆதாரங்களை திட்டமிடுதல் மற்றும் நிர்வாகத்தில்தான் குறைபாடு உள்ளது என்று கூறினார்.


    நிகழ்ச்சியில் பேசிய மத்திய நீர் ஆதாரங்கள் , நதிகள் மேம்பாடு, கங்கை புத்துயிரூட்டல் துறை இணையமைச்சர் டாக்டர் சத்யபால் சிங், ‘ஒவ்வொரு துளி தண்ணீருக்கும் கூடுதலான பயிர்கள்’ என்பதுதான் நமது அரசின் உயர் முன்னுரிமை என்றும், விவசாயிகளின் வருமானத்தை 2022க்குள் இரட்டிப்பாக்குவது பிரதமரின் கனவு என்றும் கூறினார்.


    நீர் ஆதாரங்கள் அமைச்சகத்தின் கீழ் தேசிய நீர் மேம்பாட்டு முகமையும் , வாப்கோஸ் நிறுவனமும் கூட்டாக இந்த பயிலரங்கிற்கு ஏற்பாடு செய்திருந்தன.


    மேலும் விவரங்களுக்கு www.pib.nic.in என்ற வலைதளத்தில் பார்க்கவும்


    ----------------

    
    
    (Release ID: 1523604) Visitor Counter : 25
    
    
      Read this release in: English , Hindi