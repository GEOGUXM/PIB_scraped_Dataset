      பாதுகாப்பு அமைச்சகம்

      குடியரசுத் தலைவரின் கொடிகளை 51-வது விமானப்படை ஸ்குவாட்ரன், 230-வது சமிக்ஞை பிரிவுக்கும் வழங்கும் நிகழ்ச்சிக்கான முன்னுரை
      Posted On: 15 MAR 2018 1:04PM by PIB Chennai


    ஹல்வாரா விமானப்படை நிலையத்தில் இம்மாதம் 22 ஆம் தேதி நடைபெறவுள்ள குடியரசுத் தலைவரின் கொடிகள் வழங்கும் பெருமை மிகு நிகழ்ச்சிக்கு முன்னோட்டமாக மேற்கத்திய விமானப்படைப் பிரிவின் தலைமைத் தளபதி ஏர்மார்ஷல் சி . ஹரிகுமார் , பி . வி . எஸ் . எம் , ஏ . வி . எஸ் . எம் ., வி . எம் ., வி . எஸ் . எம் , ஏ . டி . சி , ஹல்வாரா விமானப்படை நிலையத்தில் செய்தியாளர்களிடம் பேசினார் .


    குடியரசுத் தலைவரும் , ஆயுதப்படைகளின் உச்சநிலைத் தளபதியுமான திரு ராம் நாத் கோவிந்த் , விமானப்படையின் 51- வது ஸ்குவாட்ரனுக்கு பெருமைமிகு குடியரசுத் தலைவரின் ஸ்டாண்டர்ட்ஸ் கொடியையும் , பெருமை மிகு குடியரசுத் தலைவரின் கலர்ஸ் கொடியை 230- வது சிக்னல் பிரிவிற்கும் வழங்கவுள்ளதாக ஏர்மார்ஷல் சி . ஹரிகுமார் செய்தியாளர்களிடம் தெரிவித்தார் . விமானப்படையின் 51- வது ஸ்குவாட்ரன் தளபதி குருப் கேப்டன் சதிஷ் எஸ் . பவார் , குடியரசுத் தலைவரின் ஸ்டாண்டர்ட் கொடியையும் , 230- வது சிக்னல் பிரிவு நிலைய தளபதி குருப் கேப்டன் எஸ் . கே . திரிபாதி , கலர்ஸ் கொடியையும் குடியரசுத் தலைவரிடமிருந்து பெற்றுக் கொள்வார்கள் என்று அவர் தெரிவித்தார் . ஹல்வாரா விமானப்படை நிலையத்தில் இதற்கென வண்ணமிகு அணிவகுப்பு நிகழ்ச்சி ஏற்பாடு செய்யப்பட்டுள்ளதாகவும் அவர் கூறினார் . இந்த நிகழ்ச்சியில் மாண்புமிகு குடியரசுத் தலைவர் , இந்திய விமானப்படையின் 51- வது ஸ்குவாட்ரன் மற்றும் 230- வது சிக்னல் பிரிவு ஆகியவற்றின் முதல் நாள் அஞ்சல் உறைகளையும் வெளியிடுவார் .


    ராணுவப்படைகள் பிரிவுகளுக்கு குடியரசுத் தலைவரின் கொடிகள் வழங்கப்படுவதே மிக உயரிய கவுரவமாகும் . படைப்பிரிவுகளின் போர்க்கால மற்றும் அமைதிகால செயல்பாடு மற்றும் சாதனைகள் அடிப்படையில் குடியரசுத் தலைவரின் கொடிகள் பெறுவதற்கான பிரிவுகள் தெரிவு செய்யப்படுகின்றன . இந்தப் பிரிவுகள் கடந்த 25 ஆண்டுகளாக ஆற்றிய மிகச்சிறந்த சேவைகளுக்காக இந்த சிறப்பைப் பெறுகின்றன . போர் மற்றும் அமைதிக் காலங்களில் செயல்பாட்டுச் சிறப்பு , அர்ப்பணிப்பு , நிரூபிக்கப்பட்ட பங்களிப்பு ஆகியவற்றை அங்கீகரிக்கும் வகையில் இந்த விருது வழங்கப்படுகிறது .


    மேலும் விவரங்களுக்கு www.pib.nic.in என்ற வலை தளத்தைப் பார்க்கவும்


    -------

    
    
    (Release ID: 1524662) Visitor Counter : 84
    
    
      Read this release in: Urdu , English , Hindi