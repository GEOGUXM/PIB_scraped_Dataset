      பாதுகாப்பு அமைச்சகம்

      நாவிகா சாகர் பரிகிரமா-தாரிணி கப்பல் தென் ஆப்பிரிக்காவின் கேப்டவுனிலிருந்து புறப்பட்டது
      Posted On: 14 MAR 2018 2:58PM by PIB Chennai


    இந்திய கடற்படையின் பாய்மரக்கப்பல் ( ஐஎன்எஸ்வி ) தாரிணி இன்று (14.03.2018) கேப்டவுன் நகரிலிருந்து புறப்பட்டது . தனது உலகத்தைச் சுற்றிய பயணத்தின் இறுதிக்கட்டமாக இந்த கப்பல் கோவா நோக்கி புறப்பட்டது .


    ஐஎன்எஸ்வி தாரிணி கப்பல் 2018 மார்ச் 2- ஆம் தேதி கேப்டவுன் நகரத்திற்கு வந்தடைந்தது . உலகத்தைச் சுற்றி வரும் தனது முதலாவது பயணத்தின் நான்காவது கட்டத்தை முடித்துக்கொண்டு அது கேப்டவுன் சென்றடைந்தது . இந்த வரலாற்று புகழ்மிக்க உலகை சுற்றும் முயற்சியில் அனைத்து மகளிர் மாலுமிகள் இந்த கப்பலை இயக்குகின்றனர் .


    கேப்டவுனில் தங்கியிருந்தபோது இக்கப்பலின் மாலுமிகள் பல நிகழ்ச்சிகளில் பங்கேற்றனர் . அங்குள்ள இந்திய ஹைகமிஷனர் திருமதி ருச்சிகா காம்போஜை இவர்கள் சந்தித்தனர் . புகைப்பட கண்காட்சி நிகழ்ச்சி , செய்தியாளர்களுடன் கலந்துரையாடல் ஆகியனவும் ஏற்பாடு செய்யப்பட்டன . புகழ்பெற்ற வானொலி ஆர்ஜே பிப்பா ஹட்சன் - வுடன் வானொலி ‘ நேரலை ’ உரையாடல் நிகழ்ச்சியிலும் இவர்கள் பங்கேற்றனர் .


    இத்துறைமுகத்தில் தங்கியிருந்தபோது தாரிணி குழுவினர் மேற்கத்திய கேப் பல்கலைக்கழகம் , செயின்ட்பால் தொடக்கப்பள்ளி , லாஹில் கடல்சார் நிறுவனம் ஆகியவற்றின் மாணவர்களுடனும் கலந்துரையாடினார்கள் .


    மேலும் விவரங்களுக்கு www.pib.nic.in என்ற வலை தளத்தைப் பார்க்கவும்


    -----

    
    
    (Release ID: 1524345) Visitor Counter : 51
    
    
      Read this release in: English