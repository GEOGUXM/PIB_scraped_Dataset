      சாலைப் போக்குவரத்து மற்றும் நெடுஞ்சாலைத்துறை அமைச்சகம்

      நெடுஞ்சாலைகள் கட்டமைப்பு
      Posted On: 12 MAR 2018 5:21PM by PIB Chennai


    மத்திய சாலைப் போக்குவரத்து மற்றும் நெடுஞ்சாலைகள் துறை அமைச்சகத்தின் தேசிய நெடுஞ்சாலைகளை பராமரிப்பது மற்றும் மேம்படுத்துவது மற்றும் அவ்வப்போது ஏற்படும் தேவைகளுக்கு ஏற்ப நிதி நிலைமை அடிப்படையில் போக்குவரத்து இணைப்புக்காக மாநில நெடுஞ்சாலைகளை புதிய தேசிய நெடுஞ்சாலைகளாக அறிவிப்பது ஆகியவற்றுக்கான முதன்மை பொறுப்பாகும்.


    நடப்பு நிதியாண்டு 2017-18 தமிழகத்தில் தேசிய நெடுஞ்சாலைகளாக 1,034.5 கி.மீ சாலைகள் அறிவிக்கப்பட்டுள்ளன.


    அவ்வப்போது ஏற்படும் தேவைக்கேற்ப 2000 ஆம் ஆண்டு மத்திய சாலை நிதி சட்டத்தில் நிதி சட்டத்தின்கீழ், செய்யப்பட்ட திருத்தத்தின் படி, மாநில நெடுஞ்சாலைகளை சம்பந்தப்பட்ட மாநில அரசுகள் மேம்படுத்துவதற்கு தேவையான நிதியை அமைச்சகம் வழங்குகிறது. இதன்படி மாநிலம் மற்றும் யூனியன் பிரதேசங்கள் பொருளாதார முக்கியத்துவம் மற்றும் போக்குவரத்து இணைப்புக்காக வழங்கியுள்ள திட்ட அறிக்கைகள் பரிசீலிக்கப்பட்டு, மத்திய சாலை நிதி, விதிமுறைகள், முன்னுரிமை மற்றும் நிதிநிலை அடிப்படையில் ஒப்புதல் வழங்கப்பட்டுள்ளன.


    நாட்டில் பொருளாதார முக்கியத்துவம் மற்றும் மாநில போக்குவரத்து இணைப்பு ஆகியவற்றுக்காக 2213.67 கோடி ரூபாய் செலவில் 1,365 கி.மீ தூரத்திற்கான 64 திட்டங்கள் தற்போது செயல்படுத்தப்பட்டு வருகிறது.


    தமிழகத்தில் பொருளாதார முக்கியத்துவம் மற்றும் மாநில போக்குவரத்து இணைப்பின் அடிப்படையில் 243.09 கோடி ரூபாய் செலவில் 181.77 கி.மீ நீளத்திற்கான எட்டு திட்டங்கள் தற்போது செயல்படுத்தப்பட்டு வருகின்றன.


    மத்திய சாலைப் போக்குவரத்து மற்றும் நெடுஞ்சாலைகள் மற்றும் கப்பல் துறை அமைச்சர் திரு நிதின்கட்கரி மாநிலங்களவையில் கேள்வி ஒன்றுக்கு அளித்த பதிலில் இந்த தகவலை தெரிவித்துள்ளார்.


    மேலும் விவரங்களுக்கு www.pib.gov.in என்ற இணைய தளத்தை பார்க்கவும்.


    

    
    (Release ID: 1524102) Visitor Counter : 46
    
    
      Read this release in: English