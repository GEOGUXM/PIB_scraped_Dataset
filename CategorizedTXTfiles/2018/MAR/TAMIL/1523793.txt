      உள்துறை அமைச்சகம்

      தேசிய குற்ற ஆவணக் காப்பகம், தனது 33-வது நிறுவன தினத்தை கொண்டாடியது. “குடிமக்கள் சேவைகள்” பற்றிய மொபைல் செயலியும் வெளியீடு
      Posted On: 11 MAR 2018 7:36PM by PIB Chennai


    தேசியக் குற்ற ஆவணக் காப்பகம் , தமது 33-வது நிறுவன தினத்தை, புதுதில்லி மஹிபால்பூர் பகுதியில் உள்ள புதிதாகக் கட்டப்பட்ட வளாகத்தில் மார்ச் 11, 2018 (ஞாயிற்றுக்கிழமை) கொண்டாடியதுடன், “குடிமக்கள் சேவைகள்” பற்றிய மொபைல் செயலியையும் வெளியிட்டது.


    தேசிய குற்ற ஆவணக் காப்பகம், சிசிடிஎன்எஸ் திட்டத்தின் கீழ் உருவாக்கிய, விரல் ரேகைப் பதிவு அறிவியல், ‘வாகன் – சமான்வே’, ‘தலாஷ்’ உள்ளிட்ட மொபைல் செயலியின் செயல்பாடுகளை சித்தரிக்கும் கண்காட்சிக்கும் ஏற்பாடு செய்யப்பட்டிருந்தது. பொது மக்கள் தெரிவிக்கும் புகார், முதல் தகவல் அறிக்கைகளை பார்வையிடவும், காவல் நிலையங்களின் இருப்பிடத்தை அறிந்து கொள்ளவும், தேசியக் குற்ற ஆவண காப்பகத்தின் வெளியீடுகளான ‘இந்தியாவில் நிகழும் குற்றங்கள்’, ‘விபத்து உயிரிழப்புகள் மற்றும் இந்தியாவில் நிகழ்ந்த தற்கொலைகள்’ மற்றும் ‘இந்திய சிறைச்சாலைகள் பற்றிய புள்ளி விவரங்கள்’ போன்றவையும் இந்த கண்காட்சியில் பார்வைக்கு வைக்கப்பட்டிருந்தது.


    இந்த நிகழ்ச்சியில், புலனாய்வு அமைப்பின் இயக்குனர் திரு ராஜீவ் ஜெயின் சிறப்பு விருந்தினராகக் கலந்து கொண்டு, “குடிமக்கள் சேவைகள்” என்ற மொபைல் செயலியை வெளியிட்டார். இந்த செயலியை பொதுமக்கள் பார்வையிட்டு தங்களது புகார் பதிவு செய்யப்பட்டுள்ளதா, அதன் தற்போதைய நிலை என்ன?, முதல் தகவல் அறிக்கை விவரங்கள், பாதுகாப்பாக வசித்தல், காவல் நிலையங்களின் இருப்பிடத்தை அறிந்து கொள்வது, வாகன் சமான்வே, அவசர காலத்தில் தொடர்பு கொள்வதற்கான பெயர் விவரங்கள் மற்றும் காவல் நிலையங்களின் தொலைபேசி எண்கள் பற்றிய குறிப்பேடுகளையும் இந்தச் செயலி மூலம் தெரிந்து கொள்ளலாம்.


    மேலும் விவரங்களுக்கு www.pib.nic.in இணையதளத்தில் காணவும் .

    
    
    (Release ID: 1523793) Visitor Counter : 260
    
    
      Read this release in: English