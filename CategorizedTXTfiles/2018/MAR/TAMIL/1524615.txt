      பெண்கள் மற்றும் குழந்தை நலன் அமைச்சகம்

      குழந்தைக் காப்பகங்கள் குறித்து சமூக தணிக்கை நடத்துவதற்கான நடைமுறைகளுக்கு என்சிபிசிஆர் முயற்சி எடுத்துள்ளது
      Posted On: 15 MAR 2018 2:46PM by PIB Chennai


    குழந்தைக் காப்பகங்கள் குறித்து சமூக தணிக்கை நடத்துவதற்கான நடைமுறைகளுக்கு குழந்தை உரிமைகளின் பாதுகாப்புக்கான தேசிய ஆணையம் ( NCPCR ) முயற்சி எடுத்துள்ளது . ஆதரவற்றோர் இல்லங்களில் குழந்தைகள் சுரண்டப்படுவதான விஷயத்தில் தமிழ்நாடு மாநிலம் எதிர் மத்திய அரசு மற்றும் பிறர் வழக்கில் மேதகு உச்சநீதிமன்றம் பிறப்பித்த உத்தவை தொடர்ந்து இந்த நடவடிக்கை மேற்கொள்ளப்படுகிறது .


    மறுவாழ்வு இல்லங்களின் நிலைமையை மேலும் வலுப்படுத்தி மேம்படுத்துவதற்காக இளம் பருவத்தினருக்கான நீதி ( குழந்தைகள் கவனிப்பு மற்றும் பாதுகாப்பு ) சட்டம் 2000- த்திற்கு மாறாக இளம் பருவத்தினருக்கான நீதி ( குழந்தைகள் கவனிப்பு மற்றும் பாதுகாப்பு ) சட்டம் 2015- ஐ அரசு இயற்றியுள்ளது . இந்த சட்டத்தை செயல்படுத்தும் முதன்மைப் பொறுப்பு மாநில அரசுகளுடையதாகும் .


    மாநிலங்களவையில் இன்று கேள்வி ஒன்றுக்கு பதிலளித்த மகளிர் மற்றும் குழந்தைகள் மேம்பாட்டுத்துறை இணைமைச்சர் டாக்டர் வீரேந்திர குமார் இந்தத் தகவலை தெரிவித்தார் .


    மேலும் விவரங்களுக்கு www.pib.nic.in என்ற வலை தளத்தைப் பார்க்கவும்


    ---

    
    
    (Release ID: 1524615) Visitor Counter : 55
    
    
      Read this release in: English