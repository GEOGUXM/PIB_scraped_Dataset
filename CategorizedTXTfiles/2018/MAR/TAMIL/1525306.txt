      ரெயில்வே அமைச்சகம்

      ரயில்வே அமைப்புகளில் உள்ள பயிற்சிப் பணியாளர்களுக்குப் படிப்பு முடித்த பயிற்சிப் பணியாளர் சட்டத்தின்கீழ் 20 சதவீத இடஒதுக்கீடு
      Posted On: 20 MAR 2018 11:55AM by PIB Chennai


    மும்பையி்ல் இன்று காலை நடைபெற்ற மாணவர்கள் போராட்டம் தொடர்பாக, ரயில்வே அமைச்சர் வெளியிட்ட அறிக்கை வருமாறு:


    “இந்திய ரயில்வேக்களில் பெரிய அளவிலான ஆள்சேர்ப்புப் பணி தற்போது நடைபெற்று வருகிறது. உச்சநீதிமன்றம் பிறப்பித்துள்ள நெறிமுறைகள் மற்றும் சட்டங்களை பின்பற்றி, நியாயமான, வெளிப்படையான, போட்டித்திறன் கொண்ட ஆள்சேர்ப்பு நடைமுறைக் கொள்கையை இந்திய ரயில்வேக்கள் வெளியிட்டுள்ளன.


    ரயில்வேக்களில் அமர்த்தப்பட்டுள்ள படிப்பு முடித்த பயிற்சிப் பணியாளர்களுக்கு பயிற்சிப் பணியாளர் சட்டத்தின்கீழ், 20 சதவீத இடங்கள் ஏற்கனவே ஒதுக்கப்பட்டுள்ளன. பயிற்சிப் பணியாளர்கள் சட்டம் பிரிவு 22 (1) –ன்கீழ் இது செய்யப்படுகிறது. உச்சநீதிமன்றம் இப்பொருள் தொடர்பாக அவ்வப்போது வழங்கும் பல்வேறு தீர்ப்புகள் அடிப்படையிலும் இது நடைபெறுகிறது. பயிற்சிப் பணியாளர் படிப்பை நிறைவு செய்த விண்ணப்பதாரர்களுக்கு இந்தப் பயிற்சி காலத்திற்கு ஈடாக அதிகபட்ச உச்சவரம்பு தளர்த்தப்படுகிறது.


    இந்தியாவில் எந்த நிறுவனமும் மேற்கொள்ளாத அதிக அளவிலான ஒற்றை ஆள்சேர்ப்பு நடைமுறை இது. இந்திய ரயில்வேயின் பயிற்சிப் பணியாளர்கள் உட்பட அனைத்துத் தரப்பு இளைஞர்களும் பணியில் சேர்வதற்கு மிகப் பெரிய வாய்ப்பு இதுவாகும். மேலும், இந்த நடைமுறை வெளிப்படையான நியாயமான வகையில் நடைபெறுகிறது என்பதும் குறிப்பிடத்தக்கது.


    இவ்வளவு பெரிய எண்ணிக்கையிலான வேலைகளுக்கு மனு செய்யுமாறு இளம் நண்பர்களை நான் கேட்டுக் கொள்கிறேன். இதற்கான கடைசித் தேதி 31.03.2018 என்பதையும் நினைவுகூர விரும்புகிறேன். இளைஞர்கள் இந்த ஆள்சேர்ப்பு நடைமுறையில் சேர்ந்து, அனைத்து விண்ணப்பதாரர்களுக்கும் கிடைக்கும் நியாயமான, சமமான வாய்ப்புகளை பயன்படுத்தி, நாட்டுக்குச் சேவை செய்ய வருமாறு அழைக்கிறேன்.”


    -------

    
    
    (Release ID: 1525306) Visitor Counter : 41
    
    
      Read this release in: English , Urdu