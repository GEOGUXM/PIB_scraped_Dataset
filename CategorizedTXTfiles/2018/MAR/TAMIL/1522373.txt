      பாதுகாப்பு அமைச்சகம்

      சென்னை பாதுகாப்பு கண்காட்சி 2018 பெரிய அளவு ஆர்வம்
      Posted On: 01 MAR 2018 1:42PM by PIB Chennai


    கடந்த பத்தாண்டுகளில் பாதுகாப்பு கண்காட்சி இந்தியா என்ற நிகழ்ச்சி அதன் வகையில் உலகின் மிகப்பெரிய நிகழ்ச்சிகளில் ஒன்றாக ஆகி உள்ளது . முதல் முறையாக பாதுகாப்பு கண்காட்சி சென்னையில் 2018 ஏப்ரல் 11 ஆம் தேதி முதல் 14 ஆம் தேதி வரை நடைபெறவுள்ளது . இந்த கண்காட்சி பெரிய அளவில் ஆர்வத்தை ஏற்படுத்தியுள்ளது . காஞ்சிபுரம் மாவட்டம் திருவிடந்தல் என்ற இடத்தில் சென்னைக்கு அருகே கிழக்கு கடற்கரையில் இந்த கண்காட்சி ஏற்பாடு செய்யப்படவுள்ளது . 2018 பாதுகாப்பு கண்காட்சி தேதி அறிவிக்கப்பட்ட மிக குறுகிய காலத்திலேயே அதில் பங்கேற்பதற்கா க வெளிநாடுகள் மற்றும் உள்நாட்டு பாதுகாப்பு தொழிற்சாலைகள் பெரிய அளவில் ஆர்வம் தெரிவித்துள்ளன . இதுவரை 42 நாடுகள் இதில் பங்கேற்பதற்கு உறுதி தெரிவித்துள்ள நிலையில் , வரும் நாட்களில் இந்த எண்ணிக்கை மேலும் அதிகரிக்கும் என எதிர்பார்க்கப்படுகிறது . பாதுகாப்பு உற்பத்தியில் பெரிய அளவில் ஈடுபட்டுள்ள அமெரிக்கா , இங்கிலாந்து , ரஷ்யா , பிரான்ஸ் , இஸ்ரேல் , கொரியா , ஸ்வீடன் உள்ளிட்ட நாடுகள் பங்கேற்பதை உறுதி செய்துள்ள நாடுகளில் சில . பாதுகாப்பு கண்காட்சியில் பங்கேற்கும் குழுக்களில் பல அமைச்சர்கள் மட்டத்திலான நிலை குழுக்களாகும் என்பது குறிப்பிடத்தக்கது . பாதுகாப்பு கண்காட்சி 2018- ல் ராணுவம் , கப்பற்படை , விமானப்படை ஆகியவற்றைச் சேர்ந்த உயர் அதிகாரிகளும் பங்கேற்கின்றனர் .


    இந்தியாவை உலகின் முக்கிய பாதுகாப்பு உற்பத்தி மையமாக காட்சிப்படுத்துவதே பாதுகாப்பு கண்காட்சி 2018- ன் முக்கிய நோக்கமாகும் . இந்த கண்காட்சி உள்நாட்டு தொழிற்சாலைகள் தங்களது உள்நாட்டு உற்பத்தி தளவாடங்களையும் , பகுதிப்பொருட்களையும் காட்சிக்கு வைப்பதற்கு மிகுந்த ஆர்வம் தெரிவித்துள்ளன . தினமும் சுமார் பத்து நிறுவனங்கள் என்ற வீதத்தில் பாதுகாப்பு கண்காட்சி அரங்கமைக்க இடம் கோரி வருகின்றன . பாதுகாப்பு கண்காட்சி 2018 சுமார் 2 லட்சம் சதுர மீட்டர் பரப்பில் அமையும் என்று எதிர்பார்க்கப்படுகிறது .


    ----

    
    
    (Release ID: 1522373) Visitor Counter : 49
    
    
      Read this release in: English