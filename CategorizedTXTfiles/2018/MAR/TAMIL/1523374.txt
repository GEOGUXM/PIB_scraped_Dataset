      நுகர்வோர் நலன், உணவு மற்றும் பொது விநியோகம் அமைச்சகம்

      ரேஷன் பொருட்களை எங்கு வேண்டுமானாலும் வாங்கிக் கொள்ளும் வசதியை அமல்படுத்துவது பற்றி மத்திய அரசு பரிசீலனை : திரு. ராம் விலாஸ் பாஸ்வான்.
      Posted On: 07 MAR 2018 5:31PM by PIB Chennai


    ரேஷன் பொருட்களை எங்கு வேண்டுமானாலும் வாங்கிக் கொள்ளும் வசதியை அமல்படுத்துவது பற்றி மத்திய அரசு பரிசீலித்து வருவதாகவும் , இதனை விரிவுபடுத்துவது பற்றி ஆலோசித்து வருவதாகவும் மத்திய நுகர்வோர் விவகாரம் , உணவு மற்றும் பொது விநியோகத்துறை அமைச்சர் திரு . ராம் விலாஸ் பாஸ்வான் கூறியுள்ளார் . புதுதில்லியில் நடைபெற்ற , மாநிலங்கள் மற்றும் யூனியன் பிரதேசங்களில்உணவு ஆணையத் தலைவர்களின் முதல் கூட்டத்தில் உரையாற்றிய திரு . பாஸ்வான் இதனை தெரிவித்தார் . இந்த திட்டம் நடைமுறைப்படுத்தப்பட்டால் ரேஷன் பயனாளிகள் குறிப்பிட்ட ஒரு கடையில் மட்டும் பொருட்களை வாங்குவதற்கு பதிலாக எந்த கடையில் வேண்டுமானாலும் அவற்றை பெற்றுக் கொள்ளலாம் என அவர் தெரிவித்தார் . இந்த நடைமுறை ஆந்திரா , தெலங்கானா , அரியானா , குஜராத் மற்றும் தில்லியில் செயல்படுத்தப்பட்டு வருகிறது .


    

    
    (Release ID: 1523374) Visitor Counter : 22
    
    
      Read this release in: English