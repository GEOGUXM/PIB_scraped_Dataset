      சுற்றுலா அமைச்சகம்

      சுற்றுலாவை மேம்படுத்த வியத்தகு இந்தியா 2.0 இயக்கம் தொடக்கம் : திரு. கே.ஜே. அல்போன்ஸ்
      Posted On: 05 MAR 2018 5:14PM by PIB Chennai


    ஆன்மீகம் , மருத்துவம், ஆரோக்கியம் உள்ளிட்ட நாட்டின் சுற்றுலாவின் பல்வேறு அம்சங்களை மேம்படுத்துவதற்காக 2017-18 ஆம் நிதியாண்டில் சுற்றுலா அமைச்சகம் வியத்தகு இந்தியா 2.0 என்ற இயக்கத்தைத் தொடங்கியது. வெளிநாடுகளில் இருந்து பயணிகளை ஈர்க்கும் வகையில் இந்த இயக்கம் தொடங்கப்பட்டது. சுற்றுலாவை வெறும் பொழுதுபோக்காக மட்டும் மேற்கொள்ளாமல் ஆன்மீகம், மருத்துவம், ஆரோக்கியம் போன்ற பல்வேறு முக்கிய அம்சங்களை கருப்பொருளாக கொண்டு சுற்றுலாவை மேம்படுத்துவதையும் அதனை உலகம் முழுவதற்கும் கொண்டு செல்வதையும் நோக்கமாகக் கொண்டு வியத்தகு இந்தியா 2.0 இயக்கம் செயல்படுத்தப்படுகிறது.


    வியத்தகு இந்தியா 2.0 இயக்கம் சுற்றுலா மேம்பாட்டை அடுத்தக் கட்டத்திற்கு எடுத்துச் செல்வதை நோக்கமாகக் கொண்டுள்ளது. கருப்பொருள்களை உருவாக்குவதும், அவற்றைச் செயல்படுத்தி சந்தைப்படுத்துவதும் இதன் நோக்கமாகும். சுற்றுலா அமைச்சகம் ஆண்டுதோறும் உலகம் முழுவதும், அச்சு, மின்னணு, ஆன்-லைன் ஊடக பிரச்சாரங்களை மேற்கொள்வது, வெளிநாடுகளில் இந்திய சுற்றுலாவுக்கான ஆதாரங்களைக் கண்டறிவது, வியத்தகு இந்தியா இயக்கத்தை பிரபலப்படுத்துவது உள்ளிட்ட பல்வேறு நடவடிக்கைகளில் ஈடுபட்டு வருகிறது. இந்த மேம்பாட்டு நடவடிக்கைகள் அமைச்சகத்தின் இணையதளம் மற்றும் சமூக ஊடகங்கள் மூலமும் மேற்கொள்ளப்படுகின்றன.


    மக்களவையில் மத்திய சுற்றுலாத் துறை இணையமைச்சர் திரு . கே.ஜே. அல்போன்ஸ் எழுத்து மூலம் அளித்த பதிலில் இத் தகவல் வெளியாகியிருக்கிறது.

    
    
    (Release ID: 1522688) Visitor Counter : 78
    
    
      Read this release in: English