      பாதுகாப்பு அமைச்சகம்

      இந்திய விமானப்படையிடம் உள்ள விமானங்கள்
      Posted On: 14 MAR 2018 4:30PM by PIB Chennai


    இந்திய விமானப்படையில் பழைய மற்றும் நவீன தளவாடங்கள் உள்ளன . இத்தகைய தளவாடங்கள் பழமையாவது வழக்கமான நிகழ்வு என்ற போதிலும் முறையான பாதுகாப்பில் எந்தவித சமரசமுமின்றி உரிய பராமரிப்பு, தர மேம்பாடு, பழுது சரிசெய்தல் மற்றும் புதிய உபகரணங்களை வாங்குதல் ஆகியவற்றின் மூலம் இவை கையாளப்படுகின்றன. இந்திய விமானப்படையிலிருந்து எம்ஐஜி-21 மற்றும் எம்ஐஜி-27 யூபிஜி ரக விமானங்கள் தொழில்நுட்ப மற்றும் விமான வாழ்நாள் ஆகியவற்றின் அடிப்படையில் 2024 ஆம் ஆண்டிற்குள் பயன்பாட்டிலிருந்து அகற்றப்படும்.


    அரசின் நடவடிக்கைப்படி, தேசிய பாதுகாப்பிற்காக அவ்வப்போது செயல்பாடு தேவைகள் மற்றும் பாதுகாப்பு நடவடிக்கைகளுக்கு தேவைக்கேற்ப பழைய விமானங்களை அகற்றி புதிய ரக விமானங்கள் வாங்கப்படுகின்றன. இது தொடர் நடைமுறையாகும்.


    இந்திய விமானப்படையால் பணியில் ஈடுபடுத்தப்படும் அனைத்து விமானங்களும் முழுக்க முழுக்க பயன்பாட்டிற்கு உகந்தவை. மேலும் கடந்த மூன்று ஆண்டுகள் மற்றும் நடப்பாண்டில் (04.03.2018 வரை) நேரிட்ட விமான விபத்துக்களின் விவரங்கள்.

                                                        
ஆண்டு                     விமான விபத்துக்களின் எண்ணிக்கை
                                                        
                                                        
                                                        
2014-15                   10                            
                                                        
                                                        
                                                        
2015-16                   06                            
                                                        
                                                        
                                                        
2016-17                   10                            
                                                        
                                                        
                                                        
2017-18(04.03.2018 வரை )  05                            
                                                        
                                                        

    இந்திய விமானப்படையில் நேரிட்ட அனைத்து விமான விபத்துக்கள் குறித்தான காரணங்களை அறிய புலனாய்வு நீதிமன்றத்தால் விசாரிக்கப்படுகின்றன. இவை மனித தவறு, தொழில்நுட்ப பிரச்சினைகள், பறவைகள் குறுக்கீடு ஆகியவற்றால் நேரிட்டிருக்கலாம் என்ற காரணத்தால் விசாரிக்கப்படுகிறது.


    மத்திய பாதுகாப்புத்துறை இணையமைச்சர் டாக்டர் சுபாஷ் பாம்ப்ரி, மக்களவையில் திரு ரவீந்திரகுமார் பாண்டே மற்றும் திரு ராம்சின் ரத்வய்ன் ஆகியோரின் கேள்விகளுக்கு எழுத்துமூலம் அளித்த பதிலில் இத்தகவலை தெரிவித்துள்ளார்.


    மேலும் விவரங்களுக்கு www.pib.nic.in இணையதளத்தில் பார்க்கவும்


    

    
    (Release ID: 1524418) Visitor Counter : 38
    
    
      Read this release in: English