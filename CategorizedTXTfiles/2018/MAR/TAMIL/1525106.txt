      சுற்றுச்சூழல் மற்றும் வனத்துறை அமைச்சகம்

      குரங்கணி காட்டுப் பகுதியில் தீ பற்றி தமிழ்நாடு வனத்துறைக்கு மத்திய சுற்றுச்சூழல், வனங்கள், பருவநிலை மாற்ற அமைச்சகம் எச்சரிக்கை விடுத்திருந்தது
      Posted On: 18 MAR 2018 8:26PM by PIB Chennai


    தமிழ்நாட்டில் சமீபத்தில் ஏற்பட்ட குரங்கணி காட்டுத்தீ தொடர்பாக, மத்திய சுற்றுச்சூழல், வனங்கள், பருவநிலை மாற்ற அமைச்சகத்தின் சிறப்புச் செயலர் மற்றும் வனங்கள் தலைமை இயக்குநரின் ‘தீ எச்சரிக்கை’ தமிழ்நாடு வனத்துறைக்கு சென்று சேரவில்லை என்று வனங்கள் தலைமை இயக்குநரை மேற்கோள்காட்டி 2018 மார்ச் 13ஆம் தேதி சென்னை பதிப்பு ஒன்று செய்தி வெளியிட்டிருந்தது. இதனை மறுத்துள்ள மத்திய சுற்றுச்சூழல், வனங்கள், பருவநிலை மாற்ற அமைச்சகத்தின் சிறப்புச் செயலர் மற்றும் வனங்கள் தலைமை இயக்குநர் அலுவலகம், இந்த விஷயம் தவறாக பிரசுரிக்கப்பட்டுள்ளது எனக் கூறியுள்ளது.


    உண்மை நிலவரம் என்னவெனில், தமிழ்நாடு வனத்துறைக்கு 11.03.2018 அன்று பிற்பகல் மணி 2.29-க்கும், 3.37-க்கும் குரங்கணி வனப்பகுதியில் காட்டுத்தீ இடம் குறித்து விவரங்களை இரண்டு மின்னஞ்சலகள் மூலம் தெரிவித்துள்ளதாக இந்த அலுவலகம் சுட்டிக்காட்டியுள்ளது. ஹைதராபாதில் உள்ள தேசிய தொலையுணர்வு மையத்தின் தகவல் கிடைத்தவுடன் இரண்டு செயற்கைக்கோள் (MODIS மற்றும் SNPP) எச்சரிக்கைகள் உடனுக்குடன் தாமாகவே அனுப்பப்பட்டதாகவும், இதன் அடிப்படையில் தமிழ்நாடு வனத்துறையின் ஒருங்கிணைப்பு அதிகாரிக்கு மின்னஞ்சல் எச்சரிக்கைகள் அனுப்பப்பட்டன என்றும் அது தெரிவிக்கிறது.


    களநிலையில் தீ மேலாண்மையைச் சிறப்பாக செய்வதற்கு உதவும் வகையில், மாநில வனத்துறைக்கு மின்னஞ்சல் மற்றும் குறுந்தகவல் மூலம் உடனடியாகத் தகவல் அனுப்பி, இந்திய வனத்துறை ஆய்வு நிறுவனம் ஹைதராபாதில் உள்ள தேசிய தொலையுணர்வு மையத்துடன் இணைந்து, செயல்படுவதாக அமைச்சகத்திற்கு இந்திய வன ஆய்வு அமைப்பின் தலைமை இயக்குநர் தகவல் தெரிவித்துள்ளார். இரவு நேர தீ எச்சரிக்கை உள்ளிட்ட அனைத்து நடவடிக்கைகளும் உடனுக்னுடன் தானியங்கியாகவே நடைபெறுவதாக அது தெரிவித்துள்ளது. இதன் காரணமாக, தரவு பெறுதல், கையாளுதல் மற்றும் எச்சரிக்கை அனுப்புதல் ஆகியவற்றுக்கு பிடிக்கும் காலஅவகாசம் கணிசமாக குறைந்துள்ளது என்றும் அது தெரிவித்துள்ளது.


    2018 மார்ச் 11-ஆம் தேதி தமிழ்நாடு வனத்துறையின் ஒருங்கிணைப்பு அதிகாரிக்கு, இந்திய வன ஆய்வு நிறுவனம் குரங்கணி காட்டுத்தீ தொடர்பாக, அனுப்பப்பட்ட இத்தகைய தானியங்கி காட்டுத்தீ எச்சரிக்கை குறித்த விபரம் வருமாறு:

                                                                                                                                                                                                                                          
வ.எண்  செயற்கைக் கோளால் தீ கண்டுபிடிக்கப்பட்ட நேரம்  தேசிய தொலையுணர்வு மையத்திலிருந்து தீ எச்சரிக்கை தரவு கிடைக்கப்பெற்ற நேரம்  தமிழக வனத்துறை ஒருங்கிணைப்பு அதிகாரிக்கு செறிவூட்டப்பட்ட தீ எச்சரிக்கை மின்னஞ்சல் தகவல் அனுப்பப்பட்ட நேரம்
                                                                                                                                                                                                                                          
                                                                                                                                                                                                                                          
                                                                                                                                                                                                                                          
1      MODIS 13 57 Hrs                               14 20 Hrs                                                                  14 29 Hrs                                                                                                 
                                                                                                                                                                                                                                          
                                                                                                                                                                                                                                          
                                                                                                                                                                                                                                          
2      SNPP 13 59 Hrs                                15 10 Hrs                                                                  15 37 Hrs                                                                                                 
                                                                                                                                                                                                                                          
                                                                                                                                                                                                                                          

    வனத்துறை தலைமை இயக்குநர் மற்றும் அமைச்சகத்தின் சிறப்புச் செயலாளர் திரு. சித்தாந்த தாஸ் இந்த எச்சரிக்கைகள் மாநில வனத்துறையால் சரியாகப் பெறப்பட்டதா? என்பது குறித்த உண்மை நிலவரம் தமக்குத் தெரியவில்லை என்று கூறியுள்ளார். இந்த எச்சரிக்கைகள் உருவாக்கப்பட்ட டேராடூனில் உள்ள இந்திய வன ஆய்வு நிறுவனத்தின் தலைமை இயக்குநரிடம் பேசிய பின்புதான் இந்த எச்சரிக்கைகள் அனுப்பப்பட்டது குறித்து தாம் உறுதி செய்ய இயலும் என்றும் அவர் கூறியுள்ளார்.


    --------

    
    
    (Release ID: 1525106) Visitor Counter : 56
    
    
      Read this release in: English