      குடியரசுத் துணைத் தலைவர் செயலகம்

      பாகிஸ்தானுடன் அமைதியான, நட்பான மற்றும் ஒத்துழைப்புக்கான உறவுகளை இந்தியா விரும்புகிறது: குடியரசுத் துணைத் தலைவர்
      Posted On: 01 MAR 2018 2:43PM by PIB Chennai


    பாகிஸ்தானுடன் அமைதியான , நட்பான மற்றும் ஒத்துழைப்புக்கான உறவுகளை இந்தியா விரும்புகிறது எனக் கூறியுள்ள இந்தியக் குடியரசுத் துணைத் தலைவர் திரு. எம். வெங்கையா நாயுடு, எல்லை தாண்டிய பயங்கரவாதத்திற்கு அளிக்கும் ஆதரவை பாகிஸ்தான் விலக்கிக் கொள்ள வேண்டும் என்றும் வலியுறுத்தினார். ஜோர்டான் மன்னர் அப்துல்லா II பில் அல் உசேன் உடன் அவர் இன்று கலந்துரையாடினார் .


    “ பயங்கரவாதத்திற்கு எதிரான உலகளாவிய போர் எந்தவொரு மதத்திற்கும் எதிரான போர் அல்ல , அது வெறுப்பு மற்றும் வன்முறைக்கு எதிரான போர் . மனித குலம் அனைத்து மதங்களையும் ஒன்றுபடுத்துகிறது ; வெறுப்புக்கான சித்தாந்தம் கடவுள் என்ற வார்த்தையை சிதைத்து – மோதலை உண்டாக்கிட அதைப் பயன்படுத்துகிறது . நாம் அமைதி மற்றும் அன்பு என்ற நற்செய்தியைப் பரப்ப வேண்டும் ” என்று கூறிய மன்னரின் கருத்துக்கு அவர் நன்றி தெரிவித்துக் கொண்டார் .


    சர்வதேச பயங்கரவாதம் தொடர்பான முழுமையான மாநாட்டைக் கூட்டிட இந்தியாவின் முயற்சி குறித்து ஐ . நா . தீர்மானம் நிறைவேற்ற வேண்டும் என இந்தியா கோருகிறது . பாலஸ்தீனம் குறித்த இந்தியாவின் கொள்கை சுயேட்சையானது , நிலையானது என்றும் பயனுள்ள வளர்ச்சிக்கான பங்குதாரராகத் திகழ இந்தியா உறுதி கொண்டிருப்பதாகவும் அவர் தெரிவித்தார் . சிரிய மக்களின் விருப்பங்களைக் கருத்தில் கொண்டு சிரியாவில் முழுமையான அரசியல் தீர்வுக்கு இந்தியா ஆதரவு அளிக்கிறது என்றும் அவர் கூறினார் .

    
    
    (Release ID: 1522409) Visitor Counter : 30
    
    
      Read this release in: English