      பாதுகாப்பு அமைச்சகம்

      பாதுகாப்புத்துறையை நவீனமயமாக்கல்
      Posted On: 14 MAR 2018 4:34PM by PIB Chennai


    பாதுகாப்புத்துறையை நவீனமயமாக்குதல் தொடர்ச்சியாக நடைபெறும் ஒரு செயல்பாடு ஆகும் . அது அச்சுறுத்தல் நிலவரம் , போர் நடவடிக்கை சவால்கள் , தொழில்நுட்ப மாற்றங்கள் , கிடைக்கும் ஆதாரங்கள் ஆகியவற்றை பொறுத்து மேற்கொள்ளப்படுகிறது . பாதுகாப்பு கொள்முதல் நடவடிக்கைகள் 15 ஆண்டுகளுக்கான நீண்டகால ஒருங்கிணைந்த முன்னோக்கு திட்டம் , ஐந்தாண்டுக்கான முப்படைகள் மூலதன கொள்முதல் திட்டம் , ஓராண்டுக்கான ஆண்டுக்கொள்முதல் திட்டம் ஆகியவற்றின் அடிப்படையில் நடைபெறுகின்றன . பாதுகாப்பு நிலவரத்தை அரசு தொடர்ச்சியாக ஆய்வு செய்து அதற்கேற்ப பாதுகாப்பு கருவிகளை உரிய வகையில் அளித்து ஆயுதப்படைகள் தயார் நிலையில் இருப்பதை உறுதி செய்துள்ளது .


    இந்திய அரசு தொடர்ந்து கண்காணிப்புடன் இருந்து வருகிறது . இந்தியாவின் பாதுகாப்பு , பிராந்திய ஒருமைப்பாடு ஆகியவற்றை திறம்பட பாதுகாக்க தேவையான அனைத்து நடவடிக்கைகளையும் எடுப்பதில் உறுதியுடன் உள்ளது .


    பாதுகாப்பு ஆராய்ச்சி மற்றும் மேம்பாட்டு நிறுவனத்திற்கு 11ஆவது ஐந்தாண்டு திட்டத்தில் மொத்தம் ருரூ.42,321.74 கோடியும், 12ஆவது ஐந்தாண்டு திட்டத்தில் ரூ.60,620.83 கோடியும் ஒதுக்கீடு செய்யப்பட்டது.


    மக்களவையில் உறுப்பினர் திருமதி கோத்தப்பள்ளி கீதா எழுப்பிய கேள்விக்கு எழுத்து மூலம் அளித்த பதிலில் , பாதுகாப்பு இணையமைச்சர் டாக்டர் சுபாஷ் பாம்ரே இத்தகவலை தெரிவித்தார்.


    மேலும் விவரங்களுக்கு www.pib.nic.in என்ற வலை தளத்தைப் பார்க்கவும்


    ----

    
    
    (Release ID: 1524432) Visitor Counter : 30
    
    
      Read this release in: English