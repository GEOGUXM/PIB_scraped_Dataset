      மனித வள மேம்பாட்டு அமைச்சகம்

      கல்வியில் பல்வேறு நிலைகளில் உள்ள சிறப்பு தேவைகள் கொண்ட குழந்தைகளுக்கு கல்விக்கான வசதிகளை அரசு அளிக்கிறது
      Posted On: 05 MAR 2018 6:47PM by PIB Chennai


    மத்திய அரசின் அனைவருக்கும் கல்வி திட்டம் (சர்வ சிக்‌ஷ அபியான் – எஸ்.எஸ்.ஏ.) திட்டம் கீழ் சிறப்பு தேவைகள் உள்ள குழந்தைகளின் தேவைக்காக ஒவ்வொரு குழந்தைக்கும் ஆண்டுக்கு ரூ. 3000/- ஒதுக்கீடு செய்யப்படுகிறது. சிறப்புத் தேவைகள் கொண்ட குழந்தைகளின் கல்விக்காக அடையாளம் காணுதல், செயல் மற்றும் முறையான மதிப்பீடுகள், உரிய கல்விக்கான இடம், தனிப்படுத்தப்பட்ட கல்வித் திட்டத் தயாரிப்பு, இலவச உதவிக் கருவிகள் அளித்தல், போக்குவரத்து மற்றும்/அல்லது உடன் ஓர் ஆதரவாளர், ஆசிரியர் பயிற்சி, ஆதார ஆசிரியர்கள் நியமனம், சிகிச்சை ஆதரவு மற்றும் தடையற்ற அணுகுதல் ஆகியவை தேவைப்படுகின்றன. கல்விக்கான ஒருங்கிணைந்த மாவட்ட தகவல் அமைப்பின் படி (2015-16)22.86 லட்சம் சிறப்புத் தேவை கொண்ட குழந்தைகள் தொடக்கப்பள்ளியில் சேர்க்கப்பட்டுள்ளனர்.


    அனைவருக்கும் கல்வியின் கீழ் வீடு அடிப்படையிலான கல்வியும் தீவிர மாற்றுத் திறனாளிக் குழந்தைகளுக்கும் அவர்களின் உடல் நிலை காரணமாக அருகில் உள்ள பள்ளிக்குக் கூட வர இயலாத குழந்தைகளுக்கும் அளிக்கப்படுகிறது .


    போக்குவரத்து மற்றும் உடன் ஒருவர் வருவதற்கான வசதிகள் அருகில் உள்ள பள்ளிகளை அணுகுவதற்காக தேவையான குழந்தைகளுக்கு அளிக்கப்படுகிறது .


    மேல்நிலைக் கல்வி மட்டம் வருகிற போது மாற்றுத் திறனாளிகளுக்கான மேல்நிலைக் கல்விக்கான உள்ளடக்கிய திட்டத்தை அமைச்சகம் நடைமுறைப்படுத்துகிறது . இது தேசிய நடுநிலை கல்வித் திட்டத்தின் ஒரு பகுதியாகும். ஐ.இ.டி.எஸ்.எஸ். கீழ் மத்திய அரசு உதவியாக ஒரு குழந்தைக்கு ஆண்டுக்கு ரூ. 3000 அளிக்கப்படுகிறது. இந்தத் திட்டம், மாற்றுத் திறனாளிப் பெண்களுக்கு மாதம் ரூ. 200 ஊக்கத்தொகையையும் அளிக்கிறது.


    இதனை மத்திய மனித வள மேம்பாட்டுத்துறை இணையமைச்சர் திரு . உபேந்திர குஷ்வாஹா இன்று மக்களவையில் கேள்வி ஒன்றுக்கு எழுத்துப்பூர்வமாக அளித்த பதிலில் குறிப்பிட்டுள்ளார்.


    *****

    
    
    (Release ID: 1522874) Visitor Counter : 68
    
    
      Read this release in: English