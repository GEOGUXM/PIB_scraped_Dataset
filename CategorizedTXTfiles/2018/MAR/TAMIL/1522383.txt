      நிதி அமைச்சகம்

      பொது நிதி நிலவரம் குறித்து நாட்டுக்கு அரசு தகவல் தெரிவிப்பதால் அரசின் கணக்கு முறை பிழையற்றதாக இருப்பது அவசியம் – நிதியமைச்சர்
      Posted On: 01 MAR 2018 4:16PM by PIB Chennai


    மத்திய நிதி மற்றும் நிறுவனங்கள் விவகாரத் துறை அமைச்சர் திரு . அருண் ஜேட்லி , அரசின் கணக்கு முறையில் குறிப்பிட்ட அளவுக்கு புனிதம் காக்கப்பட வேண்டியது அவசியம் என வலியுறுத்தியுள்ளார். அரசின் கணக்கு முறை பற்றிய அதன் கருத்து கேள்வி கேட்க முடியாத அளவுக்கு இருக்க வேண்டுமென்று அவர் கூறியுள்ளார். புதுதில்லியில் நடந்த 42-ஆவது சிவில் கணக்கு தின விழாவில் தொடக்க உரையாற்றிய நிதியமைச்சர், அரசின் ஏராளமான துறைகள் மிக துல்லியமான முறையில் செயல்பட முடிந்துள்ள போது, சிவில் கணக்குத் துறை பிழையற்றதாக இருப்பது அவசியம் என்று தெரிவித்தார். ஏனெனில் சின்னஞ்சிறிய பிழை கூட மிகப் பெரிய விளைவுகளை ஏற்படுத்தக் கூடும் என அவர் தெரிவித்தார். பொது நிதி நிலவரம் குறித்து நாட்டுக்கு அரசு தகவல் தெரிவித்து வருவதால் கணக்குகள் எந்தவித பிழையுமின்றி துல்லியமாக இருக்க வேண்டுமென்று அவர் மேலும் கூறினார். மிகப் பெருமளவில் திறன் பெற்றவர்கள் செய்யும் பணிகளில் அரசின் நேர்மை வெளிப்படுவதால், பணியில் புனிதம் என்பது மிக முக்கியமாகும் என்று நிதியமைச்சர் திரு. ஜேட்லி தெரிவித்தார். கணக்கு முறை கேள்விக்கு அப்பாற்பட்டதாக இருக்க வேண்டுமென்பது அவசியம் எனக் கூறிய அவர், இந்த வி’ஷயத்தில் பல ஆண்டுகளாக அமைப்பின் கணக்கு முறை புனிதத்தன்மையுடனும், நம்பகத்தன்மையுடனும் திகழ்வது தமக்கு மகிழ்ச்சி அளிப்பதாகக் குறிப்பிட்டார்.

    
    
    (Release ID: 1522383) Visitor Counter : 35
    
    
      Read this release in: English