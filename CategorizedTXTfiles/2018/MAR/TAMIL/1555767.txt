      பிரதமர் அலுவலகம்

      ராஷ்ட்ரீய ஜன ஜக்ரிதி தர்ம சம்மேளனத்தில் பிரதமர் ஆற்றிய உரையின் தமிழ் மொழிபெயர்ப்பு
      Posted On: 17 MAR 2018 9:05PM by PIB Chennai


    வணக்கத்திற்குரிய ஸ்ரீ சைல ஜகத்குரு மகாசுவாமி , ஸ்ரீ ஈஸ்வர் பண்டிதராத்யா சிவாச்சாரியார் சுவாமி , ஸ்ரீ கவுரி சங்கர் சிவாச்சாரியார் சுவாமி, ஸ்ரீ ரேணுகா சிவாச்சாரியார் சுவாமி, ஸ்ரீ சுகுரேஷ்வரா சிவாச்சாரியார் சுவாமி, ஸ்ரீ டாக்டர் ராஜ்சேகர் சுவாச்சாரியார் சுவாமி , வணக்கத்திற்குரிய ஸ்ரீ சிவகுமார் சுவாமி, ஸ்ரீ வரலிங்கா சுவாமி மற்றும் ஸ்ரீசைலத்தில் இங்கு நாடு முழுவதிலும் இருந்து வந்திருக்கும் துறவிகள், பக்தர்கள், பெண்கள், ஆண்கள் மற்றும் என் சகாக்கள் மற்றும் கர்நாடகாவின் மிகவும் பிரபலமான தலைவரான திரு. பி .எஸ்.எடியூரப்பா அவர்களே,


    முதலில் உங்கள் அனைவருக்கும் எனது உகாதி திருவிழா வாழ்த்துக்கள் . ஸ்ரீ சைல ஜகத்குரு மகாசுவாமி மற்றும் அனைத்து துறவிகள், ஞானிகளின் ஆசியை பெறும் வகையில், நாட்டிலேயே மிகவும் புனிதமான இடங்களில் ஒன்றான ஸ்ரீசைலத்திற்கு என்னால் வர முடிந்திருந்தால் அது எனக்கு கிடைத்த மிக நல்ல அதிர்ஷ்டமாக இருந்திருக்கும். எனினும், அடுத்தடுத்த அலுவல்கள் காரணமாக அது நடக்காமல் போய்விட்டது. அதனால்தான் இங்கிருந்தபடியே எனது ஆழமான மரியாதையை உங்களுக்கு செலுத்துவதற்காக, தொழில்நுட்பத்தை பயன்படுத்தி உங்களுடன் இணைந்திருக்கிறேன்.


    ஸ்ரீசைலத்தின் மகத்துவத்தைப் பற்றி மகரிஷி வேத வியாஸ் பேசுகையில் , இந்த ஆலயத்திற்கு வருகை தரும் மக்கள் அனைத்து விதமான இணைப்புகளிலிருந்தும் இரட்சிப்பை பெறுகிறார்கள் என்று சொன்னார். ‘ஸ்ரீசைலம் சனம் கஷேத்ரம் நா பூட்டா நா பாவிஸ்யாத்தி’ என்ற இந்த வாசகம், இவ்விடத்தின் மேன்மையை கன பொருத்தமாக விவரிக்கிறது.


    இப்பிராந்தியத்தில் , இந்தியாவின் 12 ஜோதிர்லிங்கங்களில் ஒன்றான மல்லிகார்ஜூன லிங்கம் மட்டுமல்ல, பிரம்மராம்பிகா சக்தி பீடமும் , வீர் சிவ தர்மத்தை நிறுவிய மகான்களில் ஒருவரான  ஜகத்குரு சூர்ய சிங்காசன் பண்டிதராத்யா குருபீத்தரே வாழ்ந்த இடமும் இதுவே. இந்த வகையில் , சைலம் பிராந்தியமானது, ஜோதிர்லிங்கம், சக்திபீடம் மற்றும் ஜகத்குருவின் வாழ்விடம் ஆகியவற்றின் சங்கமமான திகழ்கிறது.


    சிவபெருமானின் பாதங்களில் தனது கடைசி ஓய்விடமாக இப்பகுதியை உருவாக்கினார் இறைவன் பசுவேஸ்வரர் . நன்கு அறியப்பட்ட அல்லாமா பிரபு தேவ் மற்றும் அக்கா மகாதேவி ஆகியோர் இறைவனிடம் ஐக்கியமானதும் இந்த பிராந்தியத்தில் தான். சிவபக்தரான சோலாப்பூர் சித்தர் ராமேஸ்வரின் வழிபாட்டுதலமாகவும் ஸ்ரீசைலம் உள்ளது. இறைவன் மல்லிகார்ஜன மீது பக்தி கொண்டிருந்ததால் ஹேமிரெட்டி அல்லம்மா புகழ் பெற்றார் . இவ்வாறு ஆசி வழங்கும் இடமாகவும், ஒட்டுமொத்த நாட்டுக்கும் ஆற்றலை தரும் இடமாகவும் இந்தியாவின் தெய்வீக தலமாக இது விளங்குகிறது.


    உகாதி அன்று ஒவ்வொரு ஆண்டும் இங்கு மகாசுவாமி அவர்கள் , இந்த புனித இடத்தில், தேசிய விழிப்புணர்வை உருவாக்குவதற்கான முக்கிய நிகழ்ச்சியை நடத்தி வருகிறார். இதைக் காண நாடு முழுவதிலும் இருந்து ஆயிரக்கணக்கான மக்கள், குறிப்பாக கர்நாடகாவில் இருந்து பலரும் பல நூறு கிலோமீட்டர்கள் பாதயாத்திரையாக இங்கு வருகின்றனர். தேசிய விழிப்புணர்வு மற்றும் நம்பிக்கைக்கான இந்த மாபெரும் வேள்வியில் பங்கேற்கும் ஒவ்வொரு பக்தர்களையும் நான் தாழ்மையுடன் வணங்குகிறேன்.


    உகாதி என்பது ஒரு புத்தாயிரம் ஆண்டின் தொடக்கம் என்று பொருள் . உகாதி என்பது மனித வாழ்க்கையின் தொடக்க விழா, புதிய உருவாக்கத்தின் தொடக்க விழா. இது புதிய நம்பிக்கைகள் மற்றும் அபிலாஷைகளுக்கான ஒரு திருவிழா ஆகும். இயற்கையின் பண்டிகை; சுற்றுச்சூழல் திருவிழா. இது ஒரு புதிய வாழ்க்கையின் தொடக்க விழா.


    நாளை , கர்நாடகா, ஆந்திரப் பிரதேசம், மகாராஷ்ட்ரா மற்றும் பல மாநில மக்கள் புதிய வீடுகளை கட்டத் தொடங்குவார்கள், புதிய வாகனங்கள், புதிய டிராக்டர்களை வாங்குவார்கள், புதிய வியாபாரத்தை ஆரம்பிப்பார்கள் அல்லது தங்கள் கடைகளில் சில புதிய வேலைகளை தொடங்குவார்கள் .


    இந்த விழாவை கொண்டாடும் அனைவருக்கும் என் வாழ்த்துக்களை தெரிவித்துக் கொள்கிறேன் . நாளை தொடங்கும் இந்த திருவிழாவின் மூலமாக அவர்கள் ஏராளமான ஆசீர்வாதங்களையும் வெகுமதிகளையும் பெற வேண்டுமென விரும்புகிறேன்.


    நமது மரபுகள் எவ்வாறு நம்மை வாழ்க்கையின் கொள்கைகளுடன் பிரபலப்படுத்துகின்றன என்பதற்கு சிறந்த உதாரணம் பிவு பெல்லா பிரசாதம் . நாளைக்கு நீங்கள் எல்லோரும் பிவு பெல்லா அல்லது உகாதி பச்சடியை ருசிப்பீர்கள் என்று நம்புகிறேன். கொஞ்சம் புளிப்பு, கொஞ்சம் இனிப்பு கலந்த இந்த பிரசாதத்தை போலத்தான் வாழ்க்கையும். வெற்றியும் தோல்வியும், மகிழ்ச்சியும் துயரமும், உச்சமும் வீழ்ச்சியும் கொண்டதே வாழ்க்கை, இந்த அடிப்படைக் கொள்கைகள் நம் வாழ்வின் அமைப்பில் எவ்வளவு எளிதாக அமைந்துள்ளன. நாட்டின் வரலாற்றை நன்கு அறியாத மக்களால், இந்த விஷயத்தை ஒருபோதும் புரிந்து கொள்ள முடியாது.


    அடிமைத்தனத்தின் நீடித்த காலப்பகுதியில் , நமது புகழ்பெற்ற வரலாற்றை சிதைக்க எத்தனை முயற்சிகள் மேற்கொள்ளப்பட்டன என்பதை துறவிகள் அனைவரும் அறிவீர்கள். எனினும், அந்த தாக்குதலை தாங்கிக் கொண்டு நிற்கும் வலிமையை நமது மரபுகள் கொண்டிருந்தன. அப்படியானால், நம் நாட்டிற்கு அந்த வலிமையை ஏற்படுத்தி தந்தது எது? அந்த காலகட்டத்தில் நாட்டை ஒருங்கிணைத்த சக்தி எது?


    அந்த நேரத்தில் , நாட்டின் ஆன்மீக மற்றும் கலாச்சார பெருமைகளை பாதுகாத்தது உங்களைப் போன்ற முனிவர்கள் மற்றும் ஞானிகளின் சக்திதான் அது.


    சுதந்திரத்திற்குப் பிறகு , அந்த பெருமைக்கு ஏற்படும் சிறிய சேதத்தை கூட நாட்டின் புதிய அரசாங்கம் சரிசெய்ய முயற்சிக்கும் என சற்று நம்பிக்கைகள் இருந்தன . ஆனாலும், பாம்பாட்டிகள், மந்திரவாதிகள், அடிதடி சண்டைக்காரர்களை வைத்து அப்போதைய தலைவர்கள் நாட்டை அடையாளப்படுத்தியது துரதிஷ்டவசமானது. இது மட்டுமல்ல, நமது புகழ்பெற்ற கடந்த காலத்தின் முக்கிய விஷயங்களை, வருங்கால தலைமுறையினர் தெரிந்து கொள்வதை தடுக்கவும் முயற்சிகள் மேற்கொள்ளப்பட்டன.


    வரலாற்றை கையாள முயற்சித்து , அதில் வெற்றி பெற முடியாத உங்களைப் போன்ற துறவிகளுக்கு இந்த நாடு கடன்பட்டுள்ளது. உங்களைப் போன்ற மக்கள் ஒருபுறம், ஆன்மிக ரீதியாகவும், கலாச்சார ரீதியாகவும் நாட்டை பாதுகாத்திருக்கிறார்கள், மற்றொருபுறம் சமூக அமைப்புகளை வலுப்படுத்தும் பணியை மேற்கொண்டிருக்கிறீர்கள்.


    ஒரு விதத்தில் , நாளை நடக்கும் நிகழ்வானது ஆன்மீகம் மற்றும் அறிவாற்றலானது. இதில் பங்கேற்பவர்கள் எதை எடுத்துக் கொண்டாலும், மகத்தான இரட்சிப்பு மற்றும் வெற்றியை அடைவார்கள். இத்தகைய நிகழ்ச்சிகளும், பண்டைய மரபுடைய கும்பாவும் இந்த வகையிலேயே விவரிக்க முடியும். கும்பா விழாக்களில் நமது பெரிய நாட்டை ஒரே இடத்திலேயே இணைக்க ஒரு முயற்சி மேற்கொள்ளப்படுகிறது. துறவிகள் மற்றும் ஞானிகள், குருக்கள் ஒன்று கூடி, சமுதாயத்தின் மகிழ்ச்சியையும் துயரங்களையும் பற்றி கலந்துரையாடுகிறார்கள். இதுவும் கும்பா விழாக்களின் தனிச்சிறப்புகளில் ஒன்றாகும். ஒவ்வொரு 12வது வருடம் கும்பாவின் சமயத்தில், துறவிகள் மற்றும் பக்தர்கள் கூடி, சமுதாயம், நாட்டின் எதிர்காலத்திற்கான திசையை முடிவு செய்கின்றனர். அந்த சமயத்தில் எந்த முடிவுகள் எடுக்கப்பட்டாலும், அது சமூகத்தின் தீர்மானங்களைப் போலவே இருக்கும் .


    சமுதாயத்தை வழிநடத்தும் , சமுதாயத்தில் விடுபட்டவர்களின் உள்குரலாக இன்றைய காலகட்டத்திலும் பணியாற்றிக் கொண்டிருக்கும் இத்தகைய சிறந்த பாரம்பரிய மரபுகளே நம் அனைவருக்கும் பெருமைக்குரிய விஷயமாகும். ஸ்ரீசைலத்தில் ஏற்பாடு செய்யப்பட்டுள்ள ராஷ்ட்ரீ ஜன் ஜாக்ரிதி மாநாட்டிற்கு நீண்ட தூரத்தில் இருந்து மக்கள் இங்கு வருவார்கள். அவர்கள் ஒருவருக்கொருவர் சந்தித்து ஒருவரை ஒருவர் புரிந்து கொள்வார்கள். ஒருமைப்பாடு உத்வேகத்துடன் அவர்கள் ஒன்றிணைவார்கள்.


    இறைவன் பசுவேஷ்வர் , ‘‘கர்மான் நிவே கர்மானி ஈஸி விஷேசாத் சத்கம்’’ என கூறினார். இதன் பொருள், குறிக்கோளே இல்லாமல் 100 ஆண்டுகள் வாழ்வதைக் காட்டிலும், குறிக்கப்பட்ட குறிக்கோளை அடைய ஒரு குறுகிய வாழ்வே மிகவும் சிறந்ததாகும் என்பதே. இந்த விஷயம்: வாழ்க்கைக் குறிக்கோளுடன் வாழ்வை வாழ வேண்டும். அதிலும் தற்போதைய நவீன காலத்தில் குறிக்கோளை நிர்ணயித்து எப்படி வாழ்க்கையை வாழ வேண்டும் என புரிந்து கொள்வது இன்னும் முக்கியமானதாக மாறி விட்டது.


    பசுவேஷ்வரரின் இந்த வார்த்தைகளை எமது அரசாங்கம் எவ்வாறு நடைமுறைப்படுத்தியுள்ளது என்பதை மக்களாகிய உங்களுக்கு நன்றாகவே தெரியும் . ஒவ்வொரு திட்டத்தையும், நன்கு திட்டமிடப்பட்ட குறிக்கோளுடன், குறிப்பிட்ட நேரத்தில் செயல்படுத்தப்பட வேண்டும் என்பதே எங்களின் முயற்சியாகும்.


    இன்று , இந்த பணி கலாச்சாரத்தின் தாக்கத்தினால், நான்கு ஆண்டுகளில் 31 கோடிக்கும் அதிகமான ஏழை மக்களுக்கு ஜன் தன் வங்கி கணக்குகள் தொடங்கப்பட்டுள்ளன.


    18 கோடி ஏழை மக்களுக்கு மாதம் வெறும் ஒரு ரூபாய் அடிப்படையிலும் ஒருநாளைக்கு 90 பைசாக்கள் என்ற அடிப்படையிலும் எங்கள் அரசாங்கம் காப்பீட்டு கேடயத்தை வழங்கியுள்ளது.


    உஜ்வாலா திட்டத்தின் கீழ் மூன்றரை கோடிக்கும் அதிகமான பெண்களுக்கு இலவச எரிவாயு இணைப்புகளை குறுகிய காலத்தில் அரசு வழங்கி சாதனை படைத்துள்ளது .


    சுகன்யா சம்ரிதி யோஜனா திட்டத்தின் கீழ் 1.25 கோடிக்கும் அதிகமான பெண் குழந்தைகளுக்கு கணக்குகள் தொடங்கப்பட்டுள்ளன. இந்திரதனுஷ் திட்டத்தின் கீழ், 3 கோடிக்கும் அதிகமான குழந்தைகள் மற்றும் 80 லட்சம் கர்ப்பிணி பெண்களுக்கு தடுப்பூசி போடப்பட்டுள்ளது.


    பிரதான் மந்திரி ஆவாஸ் யோஜனா திட்டத்தின் கீழ் , கடந்த மூன்று ஆண்டுகளில் ஒரு கோடிக்கும் அதிகமான வீடுகள் கட்டப்பட்டுள்ளன.


    முத்ரா திட்டத்தின் கீழ் வங்கி உத்தரவாதமின்றி 11 கோடி ரூபாய்க்கு மேல் கடன் வழங்க அரசு அனுமதி அளித்துள்ளது. இந்த திட்டத்தின் கீழ் ஐந்து லட்சம் கோடி ரூபாய்க்கு மேல் இளைஞர்களுக்கு வழங்கப்பட்டுள்ளது.


    இன்று , சாலைகள் அமைக்கும் பணி வேகமடைந்துள்ளது, ரயில் தண்டவாளங்கள் அமைக்கும் பணி , மின்மயமாக்கும் பணி வேகமடைந்துள்ளது, முந்தைய ஆண்டுகளுடன் ஒப்பிட்டுப் பார்க்கையில், மின் உற்பத்தியானது இரண்டு மூன்று மடங்கு வேகமெடுத்துள்ளது. இதற்கு காரணம் நிர்ணயிக்கப்பட்ட இலக்கை அடைய இரவு பகல் என கடின உழைப்பை காட்டி வருவதுதான்.


    சமீபத்தில் எங்கள் அரசாங்கம் இன்னும் ஒரு புதிய திட்டத்தை அறிவித்துள்ளது . இந்த திட்டம், நாட்டின் 45 முதல் 50 கோடி மக்களின் மிகப்பெரிய பதற்றத்தை போக்கக் கூடியது. இத்திட்டம், ஆயுஷ்மான் பாரத் என்று அழைக்கப்படுகிறது. இத்திட்டத்தின் கீழ் ஒவ்வொரு ஏழை குடும்பத்திற்கும் தீவிர நோய்களுக்கான சிகிச்சை பெற, ஆண்டுக்கு தலா ரூ.5 லட்சம் மருத்துவ காப்பீட்டை அரசு வழங்க இருக்கிறது.


    ‘ஒன்றிணைவோம்; வளர்ச்சி அடைவோம்’ என்ற தாரக மந்திரத்தின் அடிப்படையில், நாட்டில் நடுத்தர வர்க்கத்திற்கும் கீழ் உள்ள மக்களின் வாழ்வையும், ஏழை மக்களின் வாழ்வையும் எளிதாக்குவதை நோக்கி நம் அரசாங்கம் செயல்பட்டு வருகிறது.


    மக்கள் இயக்கத்தின் சக்தியையும் , பழைய மரபுகளில் இருந்து கற்றுக்கொள்வதன் முக்கியத்துவத்தையும் இந்த அரசு புரிந்து வைத்துள்ளது. இதன் விளைவாக, இன்று, தூய்மை இந்தியா திட்டத்தின் கீழ், நாட்டில் துப்புரவு பணிகள் நடக்கும் பரப்பளவின் அளவு 80 சதவீதமாக அதிகரித்துள்ளது. இதற்கு முன் 2014ல் இது வெறும் 40 சதவீதம் அளவுக்கே இருந்தது. இதன் மூலம் உள்ளடக்கிய பரப்பை இரட்டிப்பாக்கி இருக்கிறோம் என்பதை அறியலாம்.


    இதேபோல் , நதிகளை சுத்தப்படுத்தும் பணி, டிஜிட்டல் இந்தியா திட்டம், நாட்டின் சூரிய சக்தியை அதிகரிப்பதற்கான முயற்சி என இவை அனைத்தும் மக்கள் இயக்கங்களாக முன்னெடுக்கப்பட்டுள்ளன. இதில் உங்களின் பங்களிப்பும், இந்த மக்கள் இயக்கம் மேலும் பலப்படுத்தும் வகையில் ஒரு ஊக்கமாக இருக்கும்.


    சமீபத்தில் , எங்கள் அரசாங்கம் ஊட்டச்சத்து சவாலை சமாளிக்க ஒரு தேசிய ஊட்டச்சத்து திட்டம் ஒன்றை தொடங்கி உள்ளது. இந்த திட்டத்தில், புதிய அணுகுமுறையின் கீழ் பணிகள் மேற்கொள்ளப்பட்டுள்ளன.


    பெண்கள் மற்றும் குழந்தைகளுக்கு சத்தான உணவு வழங்குவதால் மட்டுமே , அவர்களுக்கு ஊட்டச்சத்தை அளிப்பதாக அர்த்தமாகி விடாது.


    எங்கள் அரசாங்கம் இந்த சவாலை ஒரு முழுமையான முறையில் பார்த்துக் கொண்டிருக்கிறது . சத்துணவு உணவுகள் வழங்கப்பட்டாலும் கூட, தாய் மற்றும் குழந்தையைச் சுற்றி அசுத்தமான சுற்றுச்சூழல் இருந்தாலோ, உரிய நேரத்தில் அவர்களுக்கு தடுப்பூசி கிடைக்கவில்லை என்றாலோ, கர்ப்ப காலத்தில் தாய்க்கு சரியான பராமரிப்பு கொடுக்கப்படவில்லை என்றாலோ, குழந்தை பிறந்த ஆரம்ப மாதங்களில் தாயின் சரியான பராமரிப்பு கிடைக்காமல் இருந்தாலோ, இவை அனைத்துமே மோசமான விளைவை ஏற்படுத்துவதும், ஊட்டச்சத்து குறைபாடு என்ற வடிவிலேயே காணலாம்.


    இவ்வாறு , ஊட்டச்சத்துக் குறைபாட்டுக்கு காரணமாக பல்வேறு நிலைகள் உள்ளன. மேலும், அந்தந்த பிராந்தியத்திற்கு ஏற்றபடி நிலைமையில் மாற்றங்கள் ஏற்பட வேண்டியதும் முக்கியமாகும். ஒரு இடத்தில் குழந்தை திருமணங்கள் காரணமாக இருந்தால், வேறு ஒரு இடத்தில் கல்வியறிவு காரணமாக உள்ளன. இன்னும் சில இடங்களில் உணவு தானியங்கள் பற்றாக்குறை காரணமாக உள்ளன. வேறு சில இடங்களில் தடுப்பூசி பற்றாக்குறை காரணமாக உள்ளன.


    எனவே , லைசத்தில் விழிப்புணர்வு நிகழ்ச்சியில் பங்கேற்க உள்ள மக்களாகிய உங்களிடம் வலியுறுத்துகிறேன், இத்திட்டத்தை பற்றிய தகவல்களை மக்களிடம் நீங்கள் கொண்டு செல்ல வேண்டும். அங்கு, உள்ளூர் நிலைமைகள் என்ன என்பது பற்றி விவாதிக்கப்பட வேண்டும். பின்னர் அதைப் பற்றி உள்ளூர் நிர்வாகத்திற்கு தெரிவிக்க வேண்டும். ஊட்டச்சத்து என்பது பெண்கள் மட்டுமே சம்மந்தப்பட்ட விஷயமல்ல. ஊட்டச்சத்து குறைபாட்டை தடுக்க, ஆண்களின் முழு பங்களிப்பும் அவசியம்.


    இன்று , நாடு ஒரு மிக முக்கியமான கட்டத்தை கடந்து செல்கிறது. உட்புற தீமைகளில் இருந்து நாடு விரைவில் விடுபட வேண்டுமென நாட்டு மக்கள் விரும்புகிறார்கள். இதில் உங்களின் பங்களிப்பு மிகவும் முக்கியமானது. அந்த பங்களிப்பு வெறும் விழிப்புணர்வை ஏற்படுத்துவது மட்டுமல், அதையும் தாண்டி சாதியம் போன்ற தீமைகளுக்கு முடிவு கட்டவும், நாட்டை பாழாக்கும் கருப்பு பணம் மற்றும் ஊழல் போன்ற தீமைகளுக்கு முடிவு கட்டவும் பங்களிக்க வேண்டும். அதோடு, சமுதாயத்தை பிளவுபடுத்தும் முயற்சிகள் பற்றி மக்களுக்கு தெரியப்படுத்துவதும் மிகவும் முக்கியமானதாகும்.


    நாட்டை கட்டமைப்பதற்கான அனைத்து சாத்தியமான முயற்சிகளையும் மத்திய அரசு செய்து வருகிறது , அதோடு உங்கள் அனைவரின் ஆசிர்வாதமும் எங்களின் ஆற்றலை மேலும் வலுப்படுத்தும்.


    ஸ்ரீ சைல்ஜகத்குரு மகாசுவாமி அவர்கள் மற்றும் இங்கு கூடியிருக்கும் பிற துறவிகள் , ஞானிகள் அனைவரையும் மீண்டும் ஒருமுறை தாழ்ந்து வணங்கி என் உரையை முடித்து கொள்கிறேன் .


    உங்கள் அனைவருக்கும் என் நன்றியை தெரிவித்துக் கொள்கிறேன் .


    *****

    
    
    (Release ID: 1555767) Visitor Counter : 173
    
    
      Read this release in: English