      மனித வள மேம்பாட்டு அமைச்சகம்

      இந்தியாவிற்கு வரும் வெளிநாட்டு மாணவர்களின் எண்ணிக்கையை கணிசமாக உயர்த்த, இந்தியாவில் படியுங்கள் திட்டத்தை அரசு விரைவில் தொடங்கும் : திரு பிரகாஷ் ஜவ்டேகர்
      Posted On: 11 MAR 2018 7:24PM by PIB Chennai


    இந்தியா – பிரான்ஸ் இடையே கல்வித் தகுதிகளை அங்கீகரிப்பது மற்றும் பல்கலைக்கழகங்கள் மற்றும் ஆராய்ச்சி நிறுவனங்கள், கூட்டு முயற்சிகளையும், ஒத்துழைப்புகளையும் மேற்கொள்வது உள்ளிட்ட 15 உடன்படிக்கைகள் செய்து கொள்ளப்பட்டதன் மூலம், இருநாடுகள் இடையேயான முதலாவது அறிவுசார் மாநாடு வெற்றிகரமாக நிறைவடைந்தது.


    இந்தியாவில் உள்ள 80 நிறுவனங்கள், பிரான்ஸ் நாட்டின் 70 நிறுவனங்கள் மற்றும் பல்வேறு முக்கிய அமைப்புகளைச் சேர்ந்த 350-க்கும் மேற்பட்ட பிரதிநிதிகள் இந்த மாநாட்டில் கலந்து கொண்டனர்.


    இந்தியா-பிரான்ஸ் நாடுகளில் வழங்கப்படும் கல்வித் தகுதிகளை பரஸ்பரம் அங்கீகரிப்பதற்கான ஒப்பந்தம் கையெழுத்தாவதற்கு ஒத்துழைப்பு அளித்ததற்காக இருநாட்டு அரசுகளுக்கும் மத்திய மனித வள மேம்பாட்டுத் துறை அமைச்சர் திரு பிரகாஷ் ஜவ்டேகர் பாராட்டுத் தெரிவித்தார்.


    அப்போது பேசிய திரு ஜவ்டேகர், இந்தியாவில் கல்வி பயில வரும் வெளிநாட்டு மாணவர்களை ஊக்குவிக்கும் வகையில், இந்தியாவில் படியுங்கள் என்ற புதிய திட்டத்தை அரசு விரைவில் தொடங்கவுள்ளதாகக் கூறினார். இந்தியாவில் தற்போது வெளிநாட்டு மாணவர்கள் 47,000 பேர் பயின்று வருவதாகவும், இந்த எண்ணிக்கை 2022 ஆம் ஆண்டுவாக்கில் ஒரு லட்சமாக உயரும் என்றும் அமைச்சர் தெரிவித்தார்.


    பரஸ்பர நட்புறவு அடிப்படையில் ஒரு நாட்டைச் சேர்ந்த வல்லுநர்கள் மற்றொரு நாட்டில் பணியாற்றுவதற்கான சாத்தியக்கூறுகளை இருநாடுகளும் ஆராய வேண்டும் எனவும் திரு ஜவ்டேகர் கேட்டுக் கொண்டார்.


    மேலும் விவரங்களுக்கு www.pib.nic.in இணையதளத்தில் காணவும் .

    
    
    (Release ID: 1523837) Visitor Counter : 19
    
    
      Read this release in: English , Urdu