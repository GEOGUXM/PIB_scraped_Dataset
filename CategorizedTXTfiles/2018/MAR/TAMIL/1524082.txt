      பெருநிறுவனங்கள் விவகாரங்கள் அமைச்சகம்

      இந்திய நிறுவன கலைப்பு மற்றும் திவால் ஆணையம் இந்திய ரிசர்வ் வங்கியுடன் புரிந்துணர்வு ஒப்பந்தம் ஒன்றில் கையெழுத்திட்டுள்ளது.
      Posted On: 12 MAR 2018 5:48PM by PIB Chennai


    இந்திய நிறுவன கலைப்பு மற்றும் திவால் ஆணையம் இந்திய ரிசர்வ் வங்கியுடன் புரிந்துணர்வு ஒப்பந்தம் ஒன்றில் இன்று கையெழுத்திட்டுள்ளது. ரிசர்வ் வங்கியின் செயல் இயக்குநர் திரு சுதர்சன் சென் மற்றும் இந்திய நிறுவனங்கள் கலைப்பு மற்றும் திவால் ஆணையத்தின் செயல் இயக்குநர் திருமதி டாக்டர் மம்தா சூரி ஆகியோர் மத்திய பெருநிறுவனங்கள் துறை செயலாளர் திரு இன்ஜெட்டி ஸ்ரீனிவாஸ் முன்னிலையில் இந்த புரிந்துணர்வு ஒப்பந்தத்தில் கையெழுத்திட்டுள்ளனர்; புதுதில்லியில் இந்திய நிறுவன கலைப்பு மற்றும் திவால் ஆணையத்தின் தலைவர் டாக்டர் எம் எஸ் சாகு மற்றும் திவால் சட்ட ஆணையத்தின் இதர உறுப்பினர்கள் ஆகியோர் கலந்து கொண்ட புதுதில்லியில் நடைபெற்ற திவால் சட்ட ஆணையத்தின் நான்காவது கூட்டத்தின் இடையே இந்த ஒப்பந்தம் கையெழுத்தானது.


    இந்த புரிந்துணர்வு ஒப்பந்தம் இருதரப்பினரிடையே (அ) சம்பந்தப்பட்ட சட்டத்திற்கு உட்பட்டு தகவல்களை பரிமாறிக்கொள்ள வழி வகை செய்கிறது. (ஆ) தற்போது அமலில் உள்ள விதிமுறைகள் மற்றும் சட்டத்தின் படி, ஆதாரங்களை பரிமாறிக் கொள்ளுதல் (இ) அவ்வப்போது கூட்டங்கள் நடத்தி இருதரப்பு பொறுப்புகளின் அடிப்படையில் முக்கியத்துவம் வாய்ந்த விதிமுறைகளை வகுப்பது, அமலாக்கத் துறை விவகாரம், ஆராய்ச்சி மற்றும் தகவு பகுப்பாய்வு, தகவல் தொழில்நுட்பம் மற்றும் தகவல் பரிமாற்றம் அல்லது இருதரப்புக்கும் சம்பந்தப்பட்ட எந்தவொரு விவகாரம் குறித்தும் ஆலோசனை செய்தல்; (ஈ) இருதரப்பு அலுவலர்களுக்கும் பரஸ்பரம் அலுவலகத்தில் பயிற்சி வழங்குவதன் மூலமாக இருதரப்பினருக்கும் மாற்று தரப்பு குறித்த புரிதல் ஏற்படவும் ஒருங்கிணைந்த ஆதாரங்களை உரிய முறையில் பயன்படுத்த வாய்ப்பு (உ) திவால் அலுவலர்கள் மற்றும் நிதி கடன் வழங்குபவர்கள் திறனை அதிகரித்தல் (ஊ) திவால் தடுப்பு சட்டத்தின் பல்வேறு விதிகள் மற்றும் திவால் தீர்வு நடைமுறைத் தொடர்பான முக்கியத்துவம் குறித்து நிதிக் கடன் வழங்குவோர் இடையே விழிப்புணர்ச்சியை அதிகப்படுத்துவது தொடர்பான கூட்டு முயற்சிகள் உள்ளிட்டவை.


    

    
    (Release ID: 1524082) Visitor Counter : 84
    
    
      Read this release in: English