      மனித வள மேம்பாட்டு அமைச்சகம்

      ஐஐடி, ஐஐஎஸ்சி ஆகியவற்றில் ஆராய்ச்சி பட்டத்திற்கான பிரதமரின் ஆராய்ச்சி படிப்பு உதவித்தொகை (பிஎம்ஆர்எஃப்) திட்டம் சிறந்த திறன்களை மேலும் சிறப்பாக்குவதை நோக்கமாகக் கொண்டது
      Posted On: 05 MAR 2018 6:49PM by PIB Chennai


    பிரதமரின் ஆராய்ச்சி படிப்பிற்கான உதவித்தொகை திட்டம் – பிஎம்ஆர்எஃப் மொத்தம் ரூ .1,650 கோடி மதிப்பீட்டில் 2018-19 முதல் ஏழாண்டு காலத்திற்கு மத்திய அரசினால் ஒப்புதல் அளிக்கப்பட்டுள்ளது. இந்த திட்டத்தின்கீழ் கடந்த ஐந்தாண்டுகளில் ஐஐஎஸ்சிகள்/ஐஐடிகள்/என்ஐடிகள்/ஐஐஎஸ்இஆர்கள்/ஐஐஐடிகள் ஆகியவற்றில் பட்டம் பெற்றவர்கள் அல்லது பி.டெக் அல்லது எம்.டெக் அல்லது அறிவியல் தொழில்நுட்ப பிரிவுகளில் எம்எஸ்சி படிப்பின் இறுதி ஆண்டில் பயிலுபவர்கள் குறைந்தது 8.0 சிஜிபிஏ (ஒட்டு மொத்த தரவரிசை சராசரி புள்ளிகள்) பெற்றிருந்தால் அவர்களுக்கு ஐஐடிகள்/ஐஐஎஸ்சிக்களில் பிஎச்.டி படிப்புகளில் மாணவர் சேர்க்கை நடைமுறைக்குப்பின் நேரடியாக சேர்த்துக் கொள்ளப்படுவார்கள். இத்தகைய மாணாக்கருக்கு மாதம் ரூ.70,000 வீதம் முதல் இரண்டு ஆண்டுகளுக்கு உதவித்தொகை வழங்கப்படும். மூன்றாம் ஆண்டு மாதம் ரூ.75,000 வீதமும் நான்காவது, ஐந்தாவது ஆண்டுகளில் மாதம் ரூ.80,000 வீதமும் உதவித்தொகை வழங்கப்படும். இதுதவிர ஐந்தாண்டு காலத்திற்கு இவர்கள் ஆராய்ச்சி கட்டுரைகளை சமர்ப்பிக்க வெளிநாட்டு பயண செலவினத்திற்காக ஆராய்ச்சி மானியம் ரூ.2 லட்சம் வழங்கப்படும். மூன்றாண்டு காலத்தில் அதிகபட்சமாக 3,000 மாணாக்கர் இத்திட்டத்தில் தெரிவு செய்யப்படுவார்கள். சம்பந்தப்பட்ட ஐஐடிக்கள், ஐஐஎஸ்சிக்களுக்கு அரசு தேவையான பட்ஜெட் மூலமான உதவியை ஆராய்ச்சி மேம்பாட்டிற்காக வழங்கும்.


    மக்களவையில் இன்று (5.3.2018) மனிதவள மேம்பாட்டுத் துறை இணையமைச்சர் டாக்டர் சத்யபால்சிங் இந்த தகவலை தெரவித்தார்.


    மேலும் விவரங்களுக்கு www.pib.nic.in . என்ற வலைதளத்தைப் பார்க்கவும் .


    ----

    
    
    (Release ID: 1522802) Visitor Counter : 19
    
    
      Read this release in: English , Urdu