      குடியரசுத் துணைத் தலைவர் செயலகம்

      படித்த மக்கள், குறிப்பாக பெண்கள் தங்களது உரிமைகளுக்காகப் பேசாவிட்டால், பட்டம் என்பது உண்மையிலேயே தரமான வாழ்க்கைக்குப் பங்களிக்காது: குடியரசுத் துணைத் தலைவர்
      Posted On: 04 MAR 2018 6:03PM by PIB Chennai


    படித்த மக்கள் , குறிப்பாக பெண்கள் தங்களது உரிமைகளுக்காகப் பேசாவிட்டால் , உண்மையிலேயே வாழ்க்கையின் தரம் உயர்வதற்கு பட்டம் பங்களிக்காது என்று குடியரசுத் துணைத் தலைவர் திரு . எம் . வெங்கையா நாயுடு கூறியிருக்கிறார் . சண்டிகரில் பஞ்சாப் பல்கலைக்கழகத்தின் 67- வது பட்டமளிப்பு விழாவில் அவர் உரையாற்றினார் .


    உண்மையான பல்கலைக்கழகம் சிந்தனைகளை ஒடுக்கவோ அல்லது சித்தாத்தங்களைத் திணிக்கவோ கூடாது என்று குடியரசுத் துணைத் தலைவர் கூறினார் . ஒரு மனிதர் எந்தவித கட்டுப்பாடுமின்றி சிந்திக்கவும் , பணியாற்றவும் அனுமதிக்கப்படுவாரால் அவர் தமது துறையில் மிகப் பெரிய முன்னேற்றத்தை அடைய முடியும் . ஒரு ஜனநாயக நாட்டில் சுதந்திரமான பல்கலைக்கழகம் இதைத்தான் வழங்கும் என்று அவர் கூறினார் .


    கல்வியில் சவால்களை சமாளிக்க வேண்டிய நேரம் வந்து விட்டதாக குறிப்பிட்ட அவர் , பிறரிடமிருந்து எதையும் பெறுவதை விடுத்து , சுயமாகச் சிந்திக்கவும் , பாடத் திட்டம் மற்றும் மதிப்பீடுகள் உட்பட அமைப்பு முறையையே மாற்றி அமைக்க வேண்டியதன் அவசியமும் ஏற்பட்டுள்ளதாகக் கூறினார் .


    உண்மையான கல்வி என்பது வெறும் இயந்திரங்களைப் போல வேலை பார்ப்பதற்காகவோ , ஜெல்லி மீன்களை போல வாழ்வதற்காகவோ இல்லை என்று குடியரசுத் துணைத் தலைவர் கூறினார் . நாம் பட்டங்கள் பெற்றிருந்தாலும் , கண்மூடித்தனமான நுகர்வு அல்லது பழமையான சமூக நடைமுறைகளில் ஈடுபடும் வாழ்க்கை முறையை மேற்கொண்டால் நாம் பெற்ற கல்வியால் ஒரு பயனும் ஏற்படாது என்று அவர் தெரிவித்தார் . சூழலியல் , மனித நலன் நமது கோளின் நலன் ஆகியவை சமமான முக்கியத்துவம் உள்ளதாக கருதப்படும் 21- வது நூற்றாண்டின் சூழலுக்கு ஏற்ப பாடத் திட்டம் மற்றும் பயிற்சிகளைப் பற்றி நாம் சிந்திக்க வேண்டும் என அவர் குறிப்பிட்டார் .

    
    
    (Release ID: 1522521) Visitor Counter : 32
    
    
      Read this release in: English