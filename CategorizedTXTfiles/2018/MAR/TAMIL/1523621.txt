      பணியாளர் நலன், பொதுமக்கள் குறை தீர்ப்பு மற்றும் ஓய்வூதியங்கள் அமைச்சகம்

      சர்வதேச மகளிர் தினத்தையொட்டி பணியாளர், பயிற்சித்துறையின் பயிலரங்கை டாக்டர் ஜிதேந்திர சிங் தொடங்கி வைத்தார்
      Posted On: 08 MAR 2018 4:37PM by PIB Chennai


    சர்வதேச மகளிர் தினத்தையொட்டி பணியாளர் , பயிற்சித்துறையின் பயிலரங்கை புதுதில்லியில் இன்று (8.3.2018) மத்திய வடகிழக்கு மண்டல மேம்பாடு ( தனிப்பொறுப்பு ), பிரதமர் அலுவலகம் , பணியாளர் , பொதுமக்கள் குறை தீர்ப்பு , ஓய்வூதியம் , அணுசக்தி , விண்வெளித்துறை இணையமைச்சர் டாக்டர் ஜிதேந்திர சிங் தொடங்கி வைத்தார் . இந்த ஒருநாள் பயிலரங்கிற்கு மத்திய பணியாளர் , பயிற்சித்துறை ஏற்பாடு செய்திருந்தது . இப்பயிலரங்கின் மையக்கருத்து ‘ மகளிருக்கு அதிகாரம் , வாய்ப்புக்கள் அளித்தலும் , அவர்கள் எதிர்கொள்ளும் சவால்களும் ’ என்பதாகும் .


    நிகழ்ச்சியில் பேசிய டாக்டர் ஜிதேந்திர சிங் , மகளிர் பிரச்சினைகளை 21 ஆம் நூற்றாண்டின் புதிய நெடுநோக்கில் அணுக வேண்டியது அவசியம் என்றார் . மத்திய ஆயுதக் காவல்படை , ஆயுதப்படைகள் போன்ற அனைத்து துறைகளிலும் பெண்கள் இன்றைய நிலையில் முன்னணி வகிக்கிறார்கள் என்றார் . இவ்வாறு பரிணமித்துவரும் திறன்களை எவ்வாறு அதிகபட்ச அனுகூலத்திற்கு பயன்படுத்திக் கொள்வது என்பதே பெண்களின் முன் இன்றுள்ள சவால் என்றும் அமைச்சர் கூறினார் .


    நிகழ்ச்சியில் பல்வேறு துறைகளில் சாதனைப் படைத்த படைத்திறன் கொண்ட பல பெண்கள் விருது அளித்து கவுரவிக்கப்பட்டனர் .


    
    மேலும் விவரங்களுக்கு www.pib.nic.in என்ற வலை தளத்தைப் பார்க்கவும் .


    -----

    
    
    (Release ID: 1523621) Visitor Counter : 18
    
    
      Read this release in: English , Urdu