      கலாசாரத்துறை அமைச்சகம்

      தேசியக் கலாச்சார ஒலி ஒளி காப்பகம் உலகின் முதல் நம்பகத் தன்மை வாய்ந்த மின்னணுக் களஞ்சியமாக உருவெடுத்துள்ளது
      Posted On: 20 MAR 2018 2:35PM by PIB Chennai


    மத்திய கலாச்சார அமைச்சகத்தின் கீழ் செயல்படும், இந்திராகாந்தி தேசிய கலை மையத்தால் செயல்படுத்தப்பட்ட திட்டமான, தேசிய கலாச்சார ஒலி, ஒளி காப்பகத்திற்கு ஐ.எஸ்.ஓ. 16363: 2012 –ன் தரநிலையின்படி உலகின் முதல் நம்பகத் தன்மை வாய்ந்த மின்னணுத் தகவல் களஞ்சியம் என்ற சான்றிதழ் வழங்கப்பட்டுள்ளது. இங்கிலாந்து முதன்மை நம்பகத்தன்மை மின்னணு தகவல் களஞ்சிய அங்கீகார அமைப்பு இந்த சான்றிதழை வழங்கியுள்ளது. http://www.iso16363.org/iso-certification/certified-clients/indira-gandhi-national-centre-for-the-arts/ . இந்த வரலாற்றுச் சிறப்பு மிக்க சாதனையை அடுத்து நாட்டின் 25 நகரங்களில் நடத்தப்பட்ட இலக்கியக் கணக்கெடுப்பின்படி மூன்று லட்சம் மணி நேர ஒலி, ஒளி ஆவணங்களை ஒருங்கிணைக்கும் அடுத்தக்கட்டத் திட்டம் அடுத்த 5 ஆண்டுகளில் செயல்படுத்தப்படும்.


    மத்திய கலாச்சாரத் துறை (தனிப்பொறுப்பு) மற்றும் சுற்றுச்சூழல், வனம், பருவநிலை மாற்றத் துறை இணை அமைச்சர் திரு. மணி சர்மா தெரிவிக்கையில் இந்திராகாந்தி தேசிய கலை மையத்தின் இந்த சிறந்த சாதனையை பாராட்டுவதாக கூறியுள்ளார். கிராமப்புற இந்தியாவை அதிவேக இணையதளத்துடன், இணைக்கவும் மின்னணு கல்வித் திறனை அதிகரிக்கவும் பிரதமர் திரு. நரேந்திர மோடியால் மின்னணு இந்தியா திட்டம் 2015–ம் ஆண்டு ஜூலை 1–ம் தேதி தொடங்கப்பட்டது என்றும் இத்திட்டம் நாட்டின் மூலை முடுக்குகளுக்கு தேசியக் கலாச்சார ஒலி ஒளி ஆவணக் காப்பகத்தின் பதிவுகள் சென்றடையவும் இந்தியாவின் அனைத்து பகுதிகளையும் சேர்ந்த உயரிய கலாச்சாரத்தை பாதுகாக்கவும் உதவுகிறது என்று தெரிவித்துள்ளார்.


    ஒலி, ஒளி வடிவில் உள்ள இந்தியாவின் பழமை வாய்ந்தக் கலாச்சாரத்தை கண்டறிந்து மின்னணு முறையில் பாதுகாத்து அவற்றை பொதுமக்கள் பயன்பாட்டிற்கு வழங்குவதே தேசியக் கலாச்சார ஒலி, ஒளி ஆவணக் காப்பகத்தின் முதன்மைக் குறிக்கோளாகும்.


    ------

    
    
    (Release ID: 1525482) Visitor Counter : 173
    
    
      Read this release in: English , Hindi