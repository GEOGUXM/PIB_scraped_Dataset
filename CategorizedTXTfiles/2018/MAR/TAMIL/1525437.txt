      விவசாயத்துறை அமைச்சகம்

      மத்திய வேளாண் மற்றும் விவசாயிகள் நலத்துறை அமைச்சகம், மத்திய திறன் மேம்பாடு மற்றும் தொழில் முனைவோர் துறை அமைச்சகத்துடன் கிருஷி விக்யான் கேந்திரங்களில் திறன் மேம்பாடு பயிற்சித்திட்டம் தொடர்பான புரிந்துணர்வு ஒப்பந்தம் ஒன்றில் கையெழுத்திட்டுள்ளது.
      வளமையான பாரதம், வலிமையான பாரதம், என்ற பிரதமரின் கனவை பூர்த்தி செய்யும் வகையில் வேகமான வளர்ச்சியை அமைச்சகம் ஏற்படுத்தி வருகிறது: திரு ராதா மோகன் சிங்

      Posted On: 20 MAR 2018 5:04PM by PIB Chennai

    மத்திய வேளாண் மற்றும் விவசாயிகள் நலத்துறை அமைச்சகம், மத்திய திறன் மேம்பாடு மற்றும் தொழில் முனைவோர் துறை அமைச்சகத்துடன், வேளாண் மற்றும் வேளாண் சார்ந்த துறைகளில் கிருஷி விக்யான் கேந்திராக்களில் தினசரி அடிப்படையில் திறன் மேம்பாடு பயிற்சித்திட்டம் தொடர்பான புரிந்துணர்வு ஒப்பந்தம் ஒன்றில் இன்று கையெழுத்திட்டுள்ளது.


    மத்திய வேளாண் மற்றும் விவசாயிகள் நலத்துறை அமைச்சர் திரு ராதா மோகன் சிங் இந்த புரிந்துணர்வு ஒப்பந்தம் கையெழுத்தானது தொடர்பாக மகிழ்ச்சி தெரிவித்தார். இந்த ஒப்பந்தம் ஒத்துழைப்பை அதிகப்படுத்த உதவும் என்று அவர் கூறியுள்ளார். இந்த நிகழ்ச்சியில் மத்திய வேளாண் மற்றும் விவசாயிகள் நலத்துறை இணை அமைச்சர்கள் திரு புருஷோத்தம் ரூபாலா, திரு கஜேந்திர சிங் ஷெகாவத், திருமதி கிருஷ்ணராஜ் ஆகியோரும் பெட்ரோலியம் மற்றும் இயற்கை எரிவாயு மற்றும். திறன் மேம்பாட்டுத்துறை மற்றும் தொழில் முனைவோர் துறை அமைச்சர் திரு தர்மேந்திர பிரதான், மத்திய திறன் மேம்பாடு மற்றும் தொழில் முனைவோர் துறை இணை அமைச்சர் திரு அனந்த்குமார் ஹெக்டே ஆகியோர் இந்நிகழ்ச்சியில் கலந்து கொண்டனர்.


    வளமையான பாரதம், வலிமையான பாரதம், என்ற பிரதமரின் கனவை பூர்த்தி செய்யும் வகையில் வேகமான வளர்ச்சியை அமைச்சகம் ஏற்படுத்தி வருவதாக திரு ராதா மோகன் சிங் தெரிவித்தார். வேளாண்துறை, தனியார் தொழிலாக மேம்படுத்தப்பட வேண்டும் என்றும் இதன் மூலம் அதிக இளைஞர்கள் விவசாயத்தை நோக்கி ஈர்க்கப்படுவார்கள் என்று மத்திய அரசு நம்புவதாக அவர் கூறினார்.


    மேலும் விவரங்களுக்கு www.pib.nic.in என்ற இணையதளத்தை பார்க்கவும்


    ------

    
    
    (Release ID: 1525437) Visitor Counter : 58
    
    
      Read this release in: English