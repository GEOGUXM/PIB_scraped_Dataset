      சமூக நிதி மற்றும் அதிகாரமளித்தல் அமைச்சகம்

      வன்கொடுமை தடுப்பு சட்டம் அமலாக்கம்
      Posted On: 20 MAR 2018 5:05PM by PIB Chennai


    ஆதிதிராவிடர் மற்றும் பழங்குடியினர் மீதான தாக்குதல்களைத் தடுக்கும் வகையில் ஆதிதிராவிடர் மற்றும் பழங்குடியினர் (வன்கொடுமை தடுப்பு) சட்டம் 1989 நாடாளுமன்றத்தில் இயற்றப்பட்டது. ஆதிதிராவிடர் மற்றும் பழங்குடியினருக்கு நீதி அளிக்கும் நோக்கம் கொண்ட வன்கொடுமை தடுப்பு சட்டம் 2016 ஜனவரி மாதம் திருத்தி அமைக்கப்பட்டது. வன்கொடுமைகளை தடுக்கும் வகையில் ஆதிதிராவிடர் மற்றும் பழங்குடியினர் (வன்கொடுமை தடுப்பு) விதிகள் 1995ன் விதி 3, மாநில அரசுகள் எடுக்க வேண்டிய முன்னெச்சரிக்கை மற்றும் தடுப்பு நடவடிக்கைகளை குறிப்பிடுகிறது.


    மத்திய சமூக நீதி மற்றும் அதிகாரமளித்தல் துறை அமைச்சர் தலைமையிலான குழு ஒன்று மாநிலங்கள் மற்றும் யூனியன் பிரதேசங்களில் வன்கொடுமை சட்டம் அமல்படுத்தப்படுவதை அவ்வப்போது ஆய்வு செய்கிறது. இந்தக் குழுவின் சமீபத்திய கூட்டம் 2018 ஜனவரி 30ம் தேதி நடைபெற்றது.


    2014 முதல் 2016 வரையிலான ஆண்டுகளில் வன்கொடுமை தடுப்பு சட்டத்தின் கீழ் பதிவு செய்யப்பட்ட வழக்குகளின் எண்ணிக்கையை உள்துறை அமைச்சகத்தின் தேசிய குற்றவியல் ஆவண காப்பகம் பட்டியலிட்டுள்ளது.


    மக்களவையில் இன்று கேள்வி ஒன்றுக்கு எழுத்துபூர்வமாக அளித்த பதிலில் மத்திய சமூக நீதி மற்றும் அதிகாரமளித்தல் துறை அமைச்சர் திரு. ராம்தாஸ் அதவாலே இந்த தகவலைத் தெரிவித்துள்ளார்.


    *****

    
    
    (Release ID: 1525488) Visitor Counter : 59
    
    
      Read this release in: English