      சாலைப் போக்குவரத்து மற்றும் நெடுஞ்சாலைத்துறை அமைச்சகம்

      போலி ஓட்டுநர் உரிமங்கள் சாத்தியம் என்கிறது ஆய்வு
      Posted On: 05 MAR 2018 5:11PM by PIB Chennai


    கடந்த 2015 ஜனவரி மாதம் தேசிய தகவல் மையம் (என்.ஐ.சி.) நடத்திய ஓட்டுநர் உரிமத்திற்கான தேசிய பதிவேட்டில் போலி ஓட்டுநர் உரிமம் குறித்த ஆய்வில் போலி உரிமங்களுக்கான சாத்தியங்கள் இருப்பதாக தெரியவந்துள்ளது. 2015 ஜனவரி 5ம் தேதியின்படி மொத்தமுள்ள 6,70,16,851 ஓட்டுநர் உரிமங்களில் 7,99,923 தொகுப்புகளில் 16,72,138 ஓட்டுநர் உரிமங்கள் போலியாக இருக்கலாம் எனக் கண்டறியப்பட்டுள்ளது . இந்த நடவடிக்கையின்படி போலியான உரிமங்களின் விகிதம் 2.5 சதவீதமாக உள்ளது. இந்த தகவல் மேல் நடவடிக்கைக்காக சம்பந்தப்பட்ட மாநிலங்களுடன் பகிர்ந்து கொள்ளப்பட்டுள்ளது.


    மக்களவையில் நிறைவேற்றப்பட்டு தற்போது மாநிலங்களவையில் பரிசீலித்து நிறைவேற்றப்படுவதற்கான நிலையில் உள்ள மோட்டார் வாகன (திருத்த) மசோதா 2017 நடைமுறைகளை எளிமைப்படுத்தவும் மக்களுக்கு வசதியை அளிக்கவும் பல்வேறு பிரிவுகளை யோசனையாக கூறியுள்ளது. மேலும் இந்த அமைச்சகம் புதிய ஓட்டுநர் உரிமம் உள்ளிட்டவைகளை பெறுவதற்கு ஆன்லைன் மூலம் விண்ணப்பித்தல், கட்டணம் செலுத்துவது அல்லது ஆர்.டி.ஓ. அலுவலகத்தில் நேர முன்பதிவு செய்வது போன்ற எளிதான நடைமுறைகளுக்காக வாகன் 4.0 மற்றும் சாரதி 4.0 ஆன்லைன் அடிப்படையிலான விண்ணப்பங்களை அறிமுகம் செய்துள்ளது.


    மாநிலங்களவையில் இன்று கேள்வி ஒன்றுக்கு மத்திய கப்பல் , சாலைப் போக்குவரத்து மற்றும் நெடுஞ்சாலை, ரசாயனம் மற்றும் உரத்துறை இணையமைச்சர் திரு. மான்சுக் எல். மாண்டவ்யா அளித்த எழுத்துப்பூர்வமான பதிலில் இந்த தகவல் இடம்பெற்றுள்ளது.


    ******


    

    
    (Release ID: 1522795) Visitor Counter : 30
    
    
      Read this release in: English