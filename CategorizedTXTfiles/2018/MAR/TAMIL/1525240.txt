      குடியரசுத் தலைவர் செயலகம்

      புவனேஷ்வர் ஐஐடி பட்டமளிப்பு விழாவில் குடியரசுத் தலைவர் பங்கேற்பு: புவனேஷ்வர் வளாகத்தில் ஐசிடி-ஐஓசியை தொடங்கி வைத்தார்: எண்ணெய் பொதுத்துறை நிறுவனங்களின் திறன் மேம்பாட்டு நிறுவனத்திற்கு அடிக்கல் நாட்டினார்
      Posted On: 18 MAR 2018 8:31PM by PIB Chennai


    குடியரசுத் தலைவர் திரு ராம் நாத் கோவிந்த் இன்று (18.03.2018) புவனேஷ்வர் இந்திய தொழில்நுட்பக் கழகத்தின் ஆறாவது பட்டமளிப்பு விழாவில் பங்கேற்று உரையாற்றினார். புவனேஷ்வர் வளாகத்தில் ஐசிடி-ஐஓசி (ரசாயன தொழில்நுட்ப நிறுவனம்-இந்திய எண்ணெய்க் கழகம்)-யை திறந்து வைத்தார். மேலும், எண்ணெய் பொதுத்துறை நிறுவனங்களின் திறன் மேம்பாட்டு நிறுவனத்திற்கு அடிக்கல் நாட்டினார்.


    பட்டம் பெற்ற மாணாக்கரிடையே உரையாற்றிய குடியரசுத் தலைவர், அவர்கள் வளாகத்தை விட்டு வெளியேறும் மாணவர்களுக்கு புதிய வாய்ப்புகள் காத்திருப்பதாக்க் கூறினார். மிகச் சிறந்த தொழில்நுட்பாளராக உள்ள மாணாக்கரில் பலர் தங்களது புதுமையான கருத்துக்களுக்கு வடிவம் கொடுக்கும்வகையில், சொந்தத் தொழில்கள் தொடங்குவது பற்றி ஆலோசனை செய்திருப்பார்கள் என்றும், இந்த வகையில் மத்திய அரசின் புதுமைப்படைப்பு, தொழில்முனைவுத் திறனை ஊக்குவிக்கும் திட்டப் பலன்களை அவர்கள் பயன்படுத்திக் கொள்ளுமாறு அவர் கேட்டுக் கொண்டார். தங்களது தொழில்கள் மூலம் இந்த மாணவர்கள் பொருளாதார நன்னெறிகளையும், வேலைவாய்ப்புகளையும் உருவாக்குபவர்களாக மாறுவார்கள் என்றார். ஐஐடி பட்டதாரியான இந்த மாணவர்கள், மிகச் சிறந்தவற்றை மட்டுமின்றி தங்களுக்காகவும், தங்கள் குடும்பத்திற்காகவும் மட்டும் அடைவதோடு சமுதாயத்திற்கும், நாட்டிற்கும், உலகிற்குமே அவற்றை அளிக்க முன்வர வேண்டும் என்றார்.


    ஐசிடி-ஐஓசி வளாகத்தை திறந்து வைப்பதிலும், எண்ணெய்ப் பொதுத்துறை நிறுவனங்களுக்கான திறன் மேம்பாட்டு நிறுவனத்திற்கு அடிக்கல் நாட்டுவதிலும் தாம் மகிழ்ச்சியடைவதாக குடியரசுத் தலைவர் குறிப்பிட்டார்.


    இந்தத் திறன் மேம்பாட்டு நிறுவனம், இளைஞர்களுக்கு எளியது முதல் மிகவும் மேம்பட்ட திறன்கள் வரையிலான அனைத்தையும் கற்பதற்கு குறுகிய காலப் பயிற்சிகளை நடத்தும் என்று குடியரசுத் தலைவர் தெரிவித்தார். செயற்கை அறிவு, முப்பரிமாண அச்சடிப்பு, உயர்நிலை ரொபோடிக்ஸ் போன்ற உயர் திறன் பயிற்சிகளும் இதில் அடங்கும். ஹைட்ரோகார்பன் துறையை பொறுத்தவரை புவனேஷ்வர் திறன் மேம்பாட்டு நிறுவனம்தான் நாட்டிலேயே முதலாவதாக அமையும் என்றார். அடுத்த 10 ஆண்டுகளில் சுமார் 50 ஆயிரம் இளைஞர்களுக்கு பயிற்சி அளிப்பதை இந்த நிறுவனம் நோக்கமாக கொண்டுள்ளது என்பதை அறிய மிகவும் மகிழ்ச்சியாக உள்ளது என்று குடியரசுத் தலைவர் கூறினார்.


    மேலும் விவரங்களுக்கு www.pib.nic.in என்ற வலைதளத்தைப் பார்க்கவும்.


    -------­

    
    
    (Release ID: 1525240) Visitor Counter : 35
    
    
      Read this release in: English