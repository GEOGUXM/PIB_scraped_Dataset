      ரெயில்வே அமைச்சகம்

      ரயில்வேயில் ரொக்கமில்லா பரிவர்த்தனை
      Posted On: 14 MAR 2018 5:15PM by PIB Chennai


    டிஜிட்டல் பரிவர்த்தனைகளை ஊக்குவிக்கவேண்டுமென்ற அரசின் உத்தரவிற்கிணங்கவும் , பயணிகள் கிரெடிட்/டெபிட் கார்டுகளை பயன்படுத்தி, பணம் செலுத்த உதவும் நோக்கிலும், இந்திய ரயில்வே, பாரத ஸ்டேட் வங்கியுடன் இணைந்து, இந்திய ரயில்வேத்துறைக்குட்பட்ட பல்வேறு இடங்களில், பத்தாயிரம் விற்பனை எந்திரங்களை நிறுவ திட்டமிட்டுள்ளன. பயணிகள் முன்பதிவு மையங்கள்/முன்பதிவில்லா பயணச்சீட்டு விற்பனை மையங்கள் மற்றும் சரக்குப் பதிவு மையங்களில் இந்த எந்திரங்கள் வைக்கப்படும்.


    சரக்கு போக்குவரத்து வணிகத்தில் , ரொக்கமில்லா பரிவர்த்தனைகள் 99%-க்கும் அதிகமாக உள்ளது. பயணிகள் பயணச்சீட்டு விற்பனையைப் பொறுத்தவரை, 2017 ஏப்ரல் முதல் 2018 பிப்ரவரி வரையிலான காலத்தில், முன்பதிவு செய்யப்பட்ட மொத்த பயணச் சீட்டுகளில், இணையதளம் அல்லது கிரெடிட்/டெபிட் கார்டுகளை பயன்படுத்தி, முன்பதிவு மையங்கள் மூலம் 66 சதவீதம் அளவுக்கு ரொக்கமற்ற முறையில், முன்பதிவு செய்யப்பட்டுள்ளது. முன்பதிவு செய்யப்பட்ட பயணிகள் போக்குவரத்தை பொறுத்தவரை சுமார் 70 சதவீத வருவாய் ரொக்கமற்ற பரிவர்த்தனைகள் மூலம் கிடைக்கப் பெற்றுள்ளது.


    மக்களவையில் இன்று (14.03.2018) கேள்வி ஒன்றுக்கு எழுத்து மூலம் பதிலளித்த ரயில்வே இணையமைச்சர் திரு. ராஜன் கோஹெயின் இத்தகவலைத் தெரிவித்துள்ளார்.


    ==========

    
    
    (Release ID: 1524434) Visitor Counter : 26
    
    
      Read this release in: English