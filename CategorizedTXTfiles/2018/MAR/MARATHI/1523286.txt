      मंत्रिमंडळ

      केंद्र सरकारी कर्मचाऱ्यांना दोन टक्के महागाई भत्ता देण्यास केंद्रीय मंत्रिमंडळाची मंजुरी
      Posted On: 07 MAR 2018 7:56PM by PIB Mumbai


    नवी दिल्ली , 7 मार्च 201 8


    पंतप्रधान नरेंद्र मोदी यांच्या अध्यक्षतेखाली केंद्रीय मंत्रिमंडळाने केंद्र सरकारी कर्मचाऱ्यांना महागाई भत्त्याचा अतिरिक्त हप्ता आणि निवृत्तिवेतनधारकांना महागाई दिलासा द्यायला मंजुरी दिली आहे. 1 जानेवारी 2018 पासून पूर्वलक्षी प्रभावाने ही वाढ लागू असेल. महागाईच्या पार्श्वभूमीवर याअंतर्गत मूळ वेतन/निवृत्तीवेतनात 2 टक्के वाढ करण्यात आली आहे. सध्याचा महागाई भत्ता 5 टक्के आहे.


    या निर्णयामुळे केंद्र सरकारच्या सुमारे 48.41 लाख कर्मचाऱ्यांना आणि 61.17 लाख निवृत्तीवेतन धारकांना लाभ मिळेल.


    महागाई भत्ता आणि महागाई दिलासा यामुळे सरकारी तिजोरीवर वार्षिक 6077.72 रुपये आणि आर्थिक वर्ष 2018-19 (जानेवारी 2018 ते फेब्रुवारी 2019 पर्यंतचे 14 महीने) मध्ये 7090.68 कोटी रुपये अतिरिक्त भार येईल.


    सातव्या केंद्रीय वेतन आयोगाच्या शिफारशींच्या आधारे ही वाढ आहे.


    B.Gokhale/S.Kane /D.Rane


    

    
    (Release ID: 1523286) Visitor Counter : 15