      मनुष्यबळ विकास मंत्रालय

      स्मार्ट इंडिया हॅकेथॉन 2018 च्या भव्य सोहळ्याचे प्रकाश जावडेकर यांनी केले उद्‌घाटन
      या प्रकारातील जगातील सर्वात भव्य कार्यक्रमात 1200 हून अधिक महाविद्यालयातील 1 लाखांहून अधिक विद्यार्थी सहभागी-प्रकाश जावडेकर

      Posted On: 30 MAR 2018 5:26PM by PIB Mumbai

      

      नवी दिल्ली, 30 मार्च 201 8


      केंद्रीय मनुष्यबळ विकास मंत्री प्रकाश जावडेकर यांनी जगातील सर्वात मोठ्या स्मार्ट इंडिया हॅकेथॉन 2018 च्या भव्य सोहळ्याचे नवी दिल्ली येथे उद्‌घाटन केली. देशभरात एकाचवेळी 28 केंद्रांवर या कार्यक्रमाचे उद्‌घाटन करण्यात आले. नवी दिल्ली व्यवस्थापन संस्था येथे सहभागींना संबोधित करतांना प्रकाश जावडेकर म्हणाले, स्मार्ट इंडिया हॅकेथॉन या दुसऱ्याच वर्षी या कार्यक्रमात 1200 हून अधिक महाविद्यालयातील 1 लाखांहून अधिक विद्यार्थी सहभागी झाले आहेत. हा एक विक्रमच आहे. 28 विविध केंद्रांवर 8000 हून अधिक विद्यार्थी त्यांच्या अंतिम नवोन्मेषाच्या दिशेने पुढील 36 तास काम करणार आहेत.


      स्मार्ट इंडिया हॅकेथॉन 2018 मध्ये सहभागी झालेल्या विद्यार्थ्यांना आज संध्याकाळी पंतप्रधान संबोधित करणार आहेत अशी घोषणा जावडेकर यांनी यावेळी केली.


      गेल्यावर्षी स्मार्ट इंडिया हॅकेथॉनदरम्यान विद्यार्थ्यांनी केलेले 27 नवोन्मेष प्रकल्प त्यांच्या अंतिम टप्प्यात आहेत असे जावडेकरांनी सांगितले. यावर्षी विद्यार्थी संघाचा सहभाग वाढल्याने 100 अधिक नवोन्मेष प्रकल्पांवर काम सुरू होईल.


      परिक्षांमधील पेपरफुटीच्या समस्येवर विद्यार्थ्यांनी तोडगा शोधावा असे आवाहन प्रकाश जावडेकरांनी विद्यार्थ्यांना केले. ही समस्या यावर्षीच्या स्मार्ट इंडिया हॅकेथॉनचा विषय नाही, विद्यार्थ्यांनी स्मार्ट इंडिया हॅकेथॉन 2018 नंतर हे आव्हान स्विकारावे आणि परिक्षांमधील पेपरफुटीच्या समस्येवर कायमस्वरुपी तोडगा शोधावा. आपण माहिती तंत्रज्ञानात सुपर पॉवर असलो तरीही गुगल, व्हॉटस् ॲप, फेसबुक, ट्विटर आदींचा शोध काही भारतात लागला नाही परंतु या सर्व शोधांमध्ये अनेक भारतीय बुद्धीजीवी आहेत.


      स्मार्ट इंडिया हॅकेथॉन 2018 साठी 28 केंद्रीय मंत्रालये/विभाग आणि 17 राज्य सरकारांनी 900 हून अधिक समस्या पाठवल्या होत्या. या सर्व समस्यांची पडताळणी केल्यानंतर या हॅकेथॉनसाठी 408 समस्यांची निवड करण्यात आली आणि MyGov व्यासपीठावर त्यांची नोंद करण्यात आली.


      N. Sapre /S. Mhatre /P.Kor

    
    
    (Release ID: 1527257) Visitor Counter : 19