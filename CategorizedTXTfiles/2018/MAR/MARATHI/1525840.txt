      आर्थिक व्यवहार विषयक मंत्रिमंडळ समिती

      रेशीम उद्योग विकासासाठी एकात्मिक योजनेला मंत्री मंडळाची मान्यता
      Posted On: 21 MAR 2018 2:07PM by PIB Mumbai


    नवी दिल्ली 21 मार्च 201 8


    रेशीम उद्योग विकासासाठी एकात्मिक योजनेला 2017- 18 ते 2019-20 या तीन वर्षासाठी मंत्री मंडळाच्या अर्थ विषयक समितीच्या बैठकीत मान्यता देण्यात आली. या योजनेत , संशोधन आणि विकास, तंत्रज्ञान आणि माहिती तंत्रज्ञान हस्तांतरण,बियाणे संस्था आणि शेतकरी विस्तार केंद्रे,बियाण्यासाठी,सुत आणि रेशीम साठी बाजारपेठ आणि सहकार्य,दर्जा प्रमाणन यंत्रणा हे या योजनेचे चार भाग आहेत.


    2017- 18 ते 2019-20 या तीन वर्षासाठी , या योजनेच्या अंमलबजावणीसाठी 2161.68 कोटी रुपये तरतूद करण्यात आली आहे.


    प्रभाव


    2016-17 च्या 30348 मेट्रिक टन रेशीम उत्पाद्नावरून 2019- 20 पर्यंत 38500 मेट्रिक टनांपर्यंत वाढ , या योजनेद्वारे अपेक्षित असून त्यासाठी उत्पादकता वाढवण्यासाठी संशोधन आणि विकास,बाजार पेठेची मागणी पूर्ण करण्यासाठी दर्जेदार रेशीम उत्पादनासाठी सुधारित रिलिंग मशीन यासारखे उपक्रम हाती घेण्यात येणार आहेत.


    महिला उद्योजकतेला या योजने मुळे प्रोत्साहन मिळणार असून अनुसूचित जाती आणि जमातींना तसेच समाजातल्या इतर दुर्बल घटकांना चरितार्थ चालवण्याचे साधन मिळणार आहे. 2020 पर्यंत उत्पादक रोजगार 85 लाखावरून 1 कोटी पर्यंत वाढायला या योजनेमुळे मदत होणार आहे. आधीच्या योजनेत सुधारणा


    2020 पर्यंत रेशीम उत्पादनात स्वयं पूर्णता साध्य करण्याचे या योजनेचे उद्दिष्ट आहे.


    उच्च दर्जाचे रेशीम उत्पादन उंचावण्यासाठी पहिल्यांदाच स्पष्ट लक्ष केंद्रित करण्यात आले आहे.


    तपशील


    संशोधन आणि विकास उपक्रमातून रेशीम उत्पादन आणि दर्जा उंचावणे हे या योजनेचे मुख्य उद्दिष्ट आहे ,


    सिल्क मार्क द्वारे दर्जा प्रमाणपत्र माध्यमातून भारतीय रेशीम ब्रान्ड ची केवळ देशांतर्गत नव्हे तर निर्यात बाजारपेठेत प्रसिद्धी केली जाईल.


    B.Gokhale / N.Chitale /P.Malandkar


    

    
    (Release ID: 1525840) Visitor Counter : 20