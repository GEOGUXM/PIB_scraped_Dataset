      आर्थिक व्यवहार विषयक मंत्रिमंडळ समिती

      पंजाब, हरियाणा, उत्तर प्रदेश या राज्यात आणि दिल्लीच्या राष्ट्रीय राजधानी क्षेत्रात पिकांच्या अवशेषांच्या यथायोग्य व्यवस्थापनासाठी कृषी यांत्रिकीकरणाला प्रोत्साहन द्यायला मंत्रिमंडळाची मंजुरी
      Posted On: 07 MAR 2018 8:03PM by PIB Mumbai


    नवी दिल्ली , 7 मार्च 201 8


    पंतप्रधान नरेंद्र मोदी यांच्या अध्यक्षतेखाली मंत्रिमंडळाच्या आर्थिक व्यवहार विषयक केंद्रीय समितीने पंजाब , हरियाणा ,उत्तर प्रदेश या राज्यात आणि दिल्लीच्या राष्ट्रीय राजधानी क्षेत्रात पिकांच्या अवशेषांच्या यथायोग्य व्यवस्थापनासाठी कृषी यांत्रिकीकरणाला प्रोत्साहन द्यायला मंजुरी दिली आहे.


    केंद्रीय निधीतून 1151.80 कोटी रुपये एकूण खर्च होईल (2018-19 मध्ये 591.65 कोटी रूपये आणि 2019-20 मध्ये 560.15 कोटी रुपये )


    योजनेचे घटक


    यथायोग्य अवशेष व्यवस्थापन यंत्रांच्या कस्टम हायरिंग साठी कृषी यंत्र बँकेची स्थापना.-शेतकरी सहकार समित्या , एफपीओ , स्वयंसहायता गट, नोंदणीकृत शेतकरी समित्या/ शेतकरी गट, खासगी उद्योजक, महिला शेतकरी गटांना कृषी यंत्र बँक किंवा कस्टम हायरिंग केंद्र स्थापन करण्यासाठी प्रकल्प खर्चाच्या 80 टक्के आर्थिक साहाय्य दिले जाईल.


    यथायोग्य अवशेष व्यवस्थापनासाठी शेतकऱ्यांना कृषी यंत्रे किंवा उपकरणे खरेदीसाठी आर्थिक साहाय्य- शेतकऱ्याला वैयक्तिकरित्या कृषी अवशेष व्यवस्थापनासाठी यंत्रे/ उपकरणांच्या खर्चाच्या ५० टक्के अर्थसहाय्य दिले जाईल.


    लाभार्थी


    संबंधित राज्‍य सरकारे जिल्हा स्तरीय कार्यकारी समित्या (डीएलईसी) च्या माध्यमातून विविध लाभार्थी आणि कृषि प्रणाली वर निर्भर विशेष कृषि उपकरणाची निवड करेल आणि कस्टम हायरिंग आणि वैयक्तिक मालकीच्या आधारे यंत्रांच्या खरेदीसाठी कृषि यंत्र बँक स्थापन करण्यासाठी लाभार्थ्यांचा परिचय आणि निवड करेल , जेणेकरून पारदर्शकपणे वेळेवर लाभ मिळवता येतील.


    राज्य नोडल विभाग/ डीएलइसी लाभार्थ्यांच्या कर्जासाठी बँकाबरोबर आघाडी करेल.


    अंमलबजावणी संस्था


    केंद्रीय स्तरावर कृषी सहकार्य आणि शेतकरी कल्याण विभागाद्वारे ही योजना राबवली जाईल. कृषी सहकार्य आणि शेतकरी कल्याण विभागाच्या सचिवांच्या अध्यक्षतेखाली एक राष्ट्रीय संचालन समिती धोरण तयार करेल आणि राज्य सरकारद्वारा योजना लागू करण्याबाबत निर्देश आणि मार्गदर्शक तत्वे जारी करेल आणि योजनेवर देखरेख तसेच प्रगतीचा आढावा घेईल.


    राज्‍य स्‍तरावर संबंधित राज्‍य सरकार अर्थात पंजाब , हरियाणा, उत्‍तर प्रदेश आणि राष्‍ट्रीय राजधानी क्षेत्र दिल्‍लीचा राज्‍य कृषि विभाग नोडल अंमलबजावणी संस्था असतील.


    जिल्हा स्‍तरीय कार्यकारी समितिवर प्रकल्प तयार करणे , लागू करणे आणि देखरेखीची जबाबदारी असेल.


    N.Sapre/S.Kane /D.Rane


    

    
    (Release ID: 1523294) Visitor Counter : 27