      अर्थ मंत्रालय

      वित्तीय तंत्रज्ञान अधिनियमातील लवचिकता आणि संबंधित मुद्यांवरील निर्णयासाठी सुकाणू समितीची स्थापना
      Posted On: 05 MAR 2018 4:14PM by PIB Mumbai


    नवी दिल्ली , 5 मार्च 201 8


    केंद्रीय वित्तमंत्री अरुण जेटली यांनी 2018-19 या वित्तीय वर्षासाठी जाहीर केलेल्या अर्थसंकल्पातील घोषणेनुसार भारतात वित्तीय तंत्रज्ञान अर्थात फिनटेक विकसित करण्याशी संबंधित मुद्यांसंदर्भात एका सुकाणू समितीची स्थापना करण्यात आली आहे. वित्त मंत्रालयाच्या आर्थिक व्यवहार विभागाच्या सचिवांच्या अध्यक्षतेखाली ही समिती काम करेल. या समितीमध्ये इलेक्ट्रॉनिक्स आणि माहिती तंत्रज्ञान मंत्रालय, वित्तीय सेवा विभाग आणि सुक्ष्म, लघु आणि मध्यम उपक्रम मंत्रालयाच्या सचिवांबरोबर केंद्रीय उत्पादन शुक्ल आणि जकात मंत्रालयाचे अध्यक्ष, युआयडीचे मुख्य कार्यकारी अधिकारी आणि रिझर्व्ह बँकेचे डेप्युटी गव्हर्नर यांचा सदस्य म्हणून समावेश करण्यात आला आहे. वित्तीय व्यवहार विभागाचे गुंतवणूक सहसचिव या समितीचे निमंत्रक असतील.


    भारतात फिनटेक क्षेत्राचा विकास विशेषत: सुक्ष्म, लघु आणि मध्यम उद्योगाला वित्त पुरवठा, महत्वपूर्ण क्षेत्रांसाठी ई-सेवा अशा बाबींवर ही सुकाणू समिती देखरेख ठेवेल. फिनटेक क्षेत्रात उद्योग करण्यातील सुलभतेला प्रोत्साहन देण्यासाठी ही समिती कार्यरत राहील. फिनटेक क्षेत्रात सिंगापूर, ब्रिटन, चीन अशा देशांबरोबर आंतरराष्ट्रीय सहकार्याच्या संधीही या समितीच्या विचाराधीन राहतील.


    B.Gokhale/M.Pange /D.Rane

    
    
    (Release ID: 1522527) Visitor Counter : 44