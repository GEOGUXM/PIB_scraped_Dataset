      गृह आणि शहरी व्यवहार मंत्रालय

      प्रधानमंत्री आवास योजना (नागरी) अंतर्गत आत्तापर्यंत 21.97 लाख घरांचे काम सुरु / पूर्णत्वास, 40.65 लाख घरांना मंजुरी
      Posted On: 23 MAR 2018 5:39PM by PIB Mumbai


    नवी दिल्ली 23 मार्च 201 8


    टाईम्स ऑफ इंडिया या इंग्रजी दैनिकात 22 मार्च 2018 रोजी “ प्रधानमंत्री आवास योजना- केवळ 8 टक्के उद्दिष्ट पूर्ण ” या शिर्षकाखाली दिलेली बातमी चुकीची आणि दिशाभूल करणारी असल्याचे स्पष्टीकरण केंद्रीय गृहनिर्माण आणि नागरी व्यवहार मंत्रालयाने दिले आहे. या बातमीत आठ टक्के हा आकडा पूर्ण झालेल्या घरांच्या आकडेवारीतून घेण्यात आला आहे. यात संपूर्ण आकडेवारी सांगितली गेली नाही. तसेच या योजनेअंतर्गत सुरु असलेल्या गृहनिर्माण कामांचा तपशील देण्यात आलेला नाही.


    या योजनेअंतर्गत आतापर्यंत 40.65 लाख घरांना मंजुरी देण्यात आली आहे. त्यापैकी 18.47 लाख घरांचे काम सुरु झाले आहे. तर साडे तीन लाख घरं बांधून पूर्ण झाली आहेत. त्याशिवाय 2014 पूर्वी जेएनएनयुआरएम योजनेअंतर्गत मंजूर झालेली 1.7 लाख घरेही पूर्ण करण्यात आली आहेत. त्यामुळे आत्तापर्यंत 5.2 लाख घरे पूर्ण झाली आहेत. गेल्या वर्षभरात सरकारने 21.65 लाख घरांना मंजुरी दिली आहे. त्यापैकी 55 टक्के घरांचे काम प्रगतीपथावर असून 12 टक्के घरांचे काम नुकतेच सुरु झाले आहे. तर इतर घरे लवकरच बांधून पूर्ण होतील.


    दर महिन्याला या योजनेअंतर्गत 3 लाख घरांना मंजुरी दिली जाते आणि त्यांचे काम लगेचच सुरु होते. असेही मंत्रालयाच्या प्रसिद्धी पत्रकात म्हटले आहे.


    B.Gokhale / R.Aghor /P.Malandkar


    

    
    (Release ID: 1526185) Visitor Counter : 20