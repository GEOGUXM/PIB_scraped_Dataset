      अल्पसंख्यांक मंत्रालय

      मुस्लिम मुलींचे शाळेतील गळतीचे प्रमाण 70 टक्क्यांवरुन 40 टक्क्यांपर्यंत घटले, नजीकच्या काळात ते शून्यापर्यंत खाली आणणार – मुख्तार अब्बास नक्वी
      Posted On: 10 MAR 2018 4:34PM by PIB Mumbai


    मुंबई , 10 मार्च 201 8


    शिक्षण हे मुलींच्या घटनात्मक आणि सामाजिक सुरक्षेच्या हमीची गुरुकिल्ली आहे आणि शिक्षणाला सर्वोच्च प्राधान्य देण्यासाठी एक अभियान म्हणून स्वीकारायला हवे, असे केंद्रीय अल्पसंख्याक व्यवहार मंत्री मुख्तार अब्बास नक्वी यांनी म्हटले आहे.


    ते आज मुंबईत वांद्रे इथे अंजुमन-ए-इस्लाम मुलींच्या शाळेच्या ‘तालीम-ओ-तर्बियत’ कार्यक्रमाला संबोधित करत होते.


    पंतप्रधान नरेंद्र मोदी यांच्या नेतृत्वाखालील सरकारच्या प्रयत्नांमुळे मुस्लीम मुलींचे शाळेतील गळतीचे प्रमाण 70 टक्क्यांवरुन 40 टक्क्यांपर्यंत घटले आहे आणि ते शून्यापर्यंत आणण्याचे आमचे उद्दिष्ट आहे.


    शैक्षणिक उपक्रमात विशेषत: मुलींना शैक्षणिक दृष्ट्या सक्षम करण्यासाठी कार्य करणाऱ्या संस्थांना केंद्र सरकार आर्थिक सहाय्य पुरवेल, असे नक्वी म्हणाले. तसेच वक्फ मालमत्तांचा वापर समाज कल्याणासाठी, विशेषत: मुलींना शैक्षणिकदृष्ट्या सक्षम करण्यासाठी करणाऱ्या मुतावालींना गौरवणार आहे.


    गेल्या वर्षीच्या तुलनेत यावर्षी अल्पसंख्याकांच्या सामाजिक-आर्थिक-शैक्षणिक सक्षमीकरणासाठी, 4700 कोटी रुपये इतकी भरीव तरतूद करण्यात आली आहे. अल्पसंख्याक व्यवहार मंत्रालयाकडून देण्यात येणाऱ्या विविध शिष्यवृत्तींसाठी यावर्षी दीड कोटीहून अधिक विद्यार्थ्यांनी अर्ज केले आहेत. ‘बेगम हजरत महाल गर्ल्स स्कॉलरशिप’साठी 3 लाखांहून अधिक अर्ज आले आहेत. ‘नई रोशनी’, ‘सीखो और कमाओ’, ‘नई मंझिल’, ‘गरीब नवाज कौशल्य विकास योजना’ यांसारख्या रोजगाराभिमुख कौशल्य विकास योजनांचा लाभ मुलींना मिळत आहे, असे नक्वी म्हणाले.


    यावेळी नक्वी यांनी अंजुमन-ए-इस्लाम शाळेत पेयजल आणि शौचालय सुविधांचा शुभारंभ केला.


    B.Gokhale/S.Kane /D.Rane

    
    
    (Release ID: 1523709) Visitor Counter : 36