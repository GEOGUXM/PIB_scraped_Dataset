      पंतप्रधान कार्यालय

      राष्ट्रीय जन जागृति धर्म संमेलनात पंतप्रधानांनी केलेले भाषण
      Posted On: 17 MAR 2018 5:00PM by PIB Mumbai


    नवी दिल्ली 17 मार्च 201 8


    परम श्रद्धेय श्री शैल ज गद्‌गुरु महास्वामीजी , श्री ईश्वर पंडिताराध्य शिवाचार स्वामी जी , श्री गौरी शंकर शिवाचार स्वामी जी , श्री रेनुका शिवाचार स्वामी जी , श्री सुगुरेश्वरा शिवाचार स्वामी जी , श्री डॉक्टर राजशेखर शिवाचार स्वामी जी , पूज्य श्री शिवकुमार स्वामीजी , श्री वरालिंगा स्वामी जी , श्रीशैलममध्ये उपस्थित देशभरातून आलेले संत समाजातील भक्तगण , स्त्री-पुरुषगण आणि कर्नाटकमधील सर्वात लोकप्रिय नेते आणि माझे सहयोगी बी.एस. येदीयुरप्पाजी ,


    सर्वप्रथम तुम्हा सर्वाना उगादी पर्वाच्या खूप-खूप शुभेच्छा. देशातील सर्वात पवित्र स्थळांपैकी एक श्रीश ैल्यम मध्ये मी स्वतः येऊन श्री शैल जगदगुरु महास्वामीजी आणि तुम्हा सर्व संतगण , ऋषीगणांकडून आशीर्वाद घेतले असते तर ते माझे मोठे सौभाग्य ठरले असते. मात्र व्यस्त असल्यामुळे ते शक्य होणार नाही. म्हणून तंत्रज्ञानाच्या माध्यमातून जोडला जातो आहे आणि इथूनच तुम्हाला कोटी-कोटी वंदन करतो.


    महर्षी वेदव्यास यांनी श्रीशैलमचे महत्व विशद करताना म्हटले होते की , इथे दर्शन घेणाऱ्या लोकांना सर्व प्रकारच्या बंधनांपासून मुक्ती मिळते. “ श्री शैल समं क्षेत्रं न भूतो न भविष्यति ” हे या क्षेत्राचे श्रेष्ठत्व व्यक्त करणारे वाक्य आहे.


    या भागात भारताच्या बारा ज्योतिर्लिंगांपैकी एक श्री मल्लिकार्जुन लिंग तर आहेच , त्याच बरोबर भ्रमराम्बा शक्तिपीठ आणि वीरशैव धर्माच्या संस्थापक आचार्यांपैकी एक श्री जगद्गुरु सूर्य सिंहासन पंडिताराध्य गुरुपीठ देखील आहे. अशा प्रकारे श्रीशैल क्षेत्र ज्योतिर्लिंग शक्तिपीठ आणि जगद्गुरू पीठाचे त्रिवेणी संगम क्षेत्र आहे.


    भगवान बसवेश्वर आदि शिवशरणात याच क्षेत्रात येऊन समाधिस्थ झाले होते. सुप्रसिद्ध अल्लम प्रभुदेव आणि अक्कमहादेवी य ां ना देखील इथेच देवाज्ञा झाली. सोलारचे शिवयोगी सिद्धरामेश्वर यांचे श्रद्धास्थान देखील श्रीशैलच आहे. हेमरड्डी अल्लम्मा देखील मल्लिकार्जुनच्या भक्तीमुळेच प्रसिद्ध झाल्या होत्या. हे भारताचे दिव्य क्षेत्र आहे जे नेहमी संपूर्ण देशाला आपल्या ऊर्जेचा आशीर्वाद देत असते.


    या पवित्र संगम क्षेत्रात महास्वामीजी दरवर्षी उगादी निमित्त राष्ट्रीय जागृतीच्या या महत्वपूर्ण कार्यक्रमाचे आयोजन करतात . देशभरातून आणि खास कर्नाटकातून हजारो लोक शेकडो किलोमीटर पायी चालत या आयोजनाचे साक्षिदार बनण्यासाठी तिथे पोह ोचतात . राष्ट्रीय जागृती आणि आस्थेच्या या महान यज्ञात सहभागी होणाऱ्या प्रत्येक श्रद्धाळूला माझा हात जोडून प्रणाम आहे.


    उगादीचा अर्थ एका युगाचा प्रारंभ असा आहे. उगादी मानव जीवनाच्या सुरवातीचे पर्व आहे , सृष्टीच्या रचनेच्या प्रारंभाचे पर्व आहे. नवीन उमेद , नव्या आकांक्षांचे पर्व आहे. हे निसर्गाचे पर्व आहे , पर्यावरणाचे पर्व आहे. जीवनातील नव्या आरंभाचे हे पर्व आहे.


    उद्या कर्नाटक , आंध्र प्रदेश , महाराष्ट्र , देशाच्या अनेक राज्यातील लोक नव्या घराच्या बांधकामाचा प्रारंभ करतील , नवीन गाडी विकत घेतील , नवीन ट्रॅक्टर विकत घेतील , नवीन व्यवसाय सुरु करतील , दुकानात काही नवीन काम सुरु करतील. हे पर्व साजरे करणाऱ्या प्रत्येक व्यक्तीला माझ्या शुभेच्छा. उद्यापासून सुरु होणाऱ्या या पर्वात त्यांना भरपूर पुण्य मिळावे , प्रसाद मिळावा अशी माझी इच्छा आहे.


    आपल्या परंपरा आपल्याला कशा प्रकारे आयुष्यातील सिद्धांतांची ओळख क रुन देतात त्याचे उत्तम उदाहरण आहे “ बेवू-बेला प्रसाद ” . मला आशा आहे की उद्या तुम्हा सर्वांना बेवू-बेला किंवा उगादी पछडीची चव चाखता येईल. त्याची चव जशी थोडी कडू , थोडी गोड असते तसेच जीवनाचे देखील आहे. यश-अपयश , सुख-दुःख , जीवनातील हे चढ-उतार , हा गूढ मंत्र किती सहजपणे आपल्या संस्कारात भिनलेला आहे , देशाच्या इतिहासाचा परिचय नसलेले लोक ते कधीही समजू शकणार नाही.


    तुम्ही सर्व संतगण या गोष्टीशी चांगल्या प्रकारे परिचित आहात की , आपल्या गौरवशाली इतिहासाला गुलामीच्या दीर्घ कालावधीत ठेच पोह चवि ण्याचे किती प्रयत्न केले गेले , मात्र आपल्या परंपरांच ी शक्ती एवढी होती की तिने ते प्रहार देखील सहन केले. अशी कोणती शक्ती होती आपल्या देशात , असे कोण होते , ज्याने त्याकाळी देशाला सांभाळले होते ?


    त्याकाळी तुमच्यासारख्या संत-ऋषी मुनींचा प्रभाव होता , ज्याने देशाच्या अध्यात्मिक आणि सांस्कृतिक गौरवाचे रक्षण केले. स्वातंत्र्यांनंतर एक आशा होती की या गौरवाला जी काही थोडी-फार ठेच पोहोचली आहे , ती सुधारण्याचे काम देशातील नवे सरकार करेल. मात्र ही खेदाची गोष्ट आहे की , त्याकाळच्या राजनेत्यांनी देशाच्या परिचयाशी गारुडी , जादू-टोणे यांनाही जोडले. एवढेच नाही , आपल्या गौरवशाली इतिहासातील महत्वपूर्ण गोष्टी देखील पुढील पिढी पर्यंत पोहोचू नयेत यासाठी प्रयत्न केले गेले.


    हा देश तुमच्यासारख्या सिद्धहस्त संतांचा आभारी आहे , त्यांच्यामुळे इतिहास बदलणारे आपल्या प्रयत्नात यशस्वी होऊ शकले नाहीत. तुम्ही एकीकडे देशाचे अध्यात्मिक आणि सांस्कृतिक रक्षण केले तर दुसरीकडे सामाजिक व्यवस्था मजबूत करण्याचे काम देखील केल े.


    उद्याचे हे आयोजन एक प्रकारे अध्यात्म आणि ज्ञानाचा कुंभ आहे ज्यात जो-जो डुबकी मारेल तो तरेल , सिद्ध होईल. कुंभाची प्राचीन व्यवस्था आणि हे कार्यक्रम काही बाबतीत एकसारखे म्हणता येतील. कुंभमेळ्या दरम्यान देखील आपल्या विशाल देशाला एकत्रित आणण्याचा प्रयत्न केला जातो. संत-महंत , ऋषी-मुनी एकत्र येतात , समाजातील सुख-दुःखावर चर्चा करतात. कुंभच्या स्वरूपात आणखी एक विशेष गोष्ट आहे. दर बारा वर्षांनी महाकुंभात साधू-संत एकत्र येतात , तेव्हा ठरवले जाते कि आता भविष्यात समाजाची दिशा काय असेल , देशाची दिशा काय असेल ? याकाळात जे ठरवले जायचे ते एक प्रकारे सामाजिक संकल्प असायचे.


    ही आपल्यासाठी अभिमानाची बाब आहे की समाजाला दिशा दाखवणारी , देशाला त्याच्या अंतर्गत कुप्रथांपासून दूर करणाऱ्या अशा महान परंपरा आजही निरंतर सुरु आहेत. श्रीशैलम मध्ये झालेल्या राष्ट्रीय जन-जागृती संमेलनात देखील दुरून लोक येतील , एकमेकांना पाहतील आणि समजून घेतील , एकात्मतेच्या भावनेने संघटित होतील.


    भगवान बसवेश्वर यांनी म्हटले होते " कर्मन्नेवेह कर्माणि ईजि विशेषत् शतगुम ” म्हणजे आयुष्यात एक निश्चित लक्ष्य प्राप्त करण्यासाठी कमी वयापर्यंत जगणे लक्ष्यविरहित आयुष्य १०० वर्षे जगण्यापेक्षा उत्तम आहे. हेच जीवनाचे उद्दिष्ट ठरवून आयुष्य जगण्याची पद्धत समजून घेणे आजच्या काळात अधिक महत्वपूर्ण बनले आहे.


    तुम्ही सर्व या गोष्टीशी चांगल्या प्रकारे परिचित आहात की आमच्या सरकारने कशा प्रकारे भगवान बसवेश्वर यांची ही वचने आपल्या कार्यशैलीत प्रत्यक्ष ात आणली आहेत. आमचा प्रयत्न राहिला आहे की प्रत्येक योजना निर्धारित लक्ष्य ठरवून आखली आहे आणि निर्धारित वेळेत पूर्ण केली जाईल.

      * आज याच कार्यशैलीच्या प्रभावामुळे केवळ चार वर्षात देशात ३१ कोटींहून अधिक गरीबांची जनधन खाती उघडली आहेत.
      * केवळ ९० पैसे प्रतिदिन आणि एक रुपया प्रति महिना प्रिमिअमवर आमच्या सरकारने १८ कोटी गरीबांना विमा कवच प्रदान केले आहे.
      * उज्वला योजनेअंतर्गत विक्रमी वेळेत आमच्या सरकारने साडे तीन कोटींहून अधिक महिलांना मोफत गॅस जोडणी प्रदान केली आहे.
      * सुकन्या समृद्धी योजनेअंतर्गत सव्वा कोटी मुलींची खाती उघडण्यात आली आहेत. मिशन इंद्रधनुष्य अंतर्गत तीन कोटींहून अधिक मुले आणि ८० लाखांहून अधिक गरोदर महिलांचे लसीकरण करण्यात आले आहे.
      * प्रधानमंत्री आवास योजनेअंतर्गत गेल्या तीन वर्षात सुमारे एक कोटी घरे बांधण्यात आली आहेत.
      * मुद्रा योजनेअंतर्गत सरकारने बँकेच्या हमी शिवाय ११ कोटींहून अधिक कर्जे मान्य केली आहेत. या माध्यमातून स्वरोजगारासाठी ५ लाख कोटी रुपये तरुणांना देण्यात आले आहेत.
      * आज देशात रस्ते बांधण्याचा वेग , रेल्वे रूळ टाकण्याचा वेग , विद्युतीकरणाचा वेग , वीज क्षमता जोडण्याचा वेग दुप्पट-तिप्पट झाला आहे , त्याचे कारण आहे एक निश्चित उद्दिष्ट प्राप्त करण्यासाठी दिवस-रात्र मेहनत करणे.

    आता नुकत ी च आमच्या सरकारने आणखी एका योजनेची घोषणा केली आहे. ही योजना देशातील ४५ ते ५० कोटी लोकांच्या आयुष्यातील मोठी चिंता दूर करण्याचे काम करेल. याचे नाव आहे- “ आयुष्मान भारत ” . या योजनेअंतर्गत , सरकार प्रत्येक गरीब कुटुंबाला गंभीर आजाराच्या उपचारासाठी वर्षाला ५ लाख रुपयांपर्यंतचा आरोग्य विमा प्रदान करेल.


    “ सबका साथ-सबका विकास ” मंत्राबरोबर आमचे सरकार देशातील गरीबांचे , निम्न मध्यम वर्गातील लोकांचे जीवन सोपे करण्याचे काम करत आहे.


    जुन्या परंपरापासुन धडा घेत आमच्या सरकारने लोकचळवळीची ताकद समजून घेतली आहे , त्याला महत्व दिले आहे. याचाच परिणाम आहे की आज स्वच्छ भारत अभियानांतर्गत , देशात स्वच्छतेची व्याप्ती वाढून ८० टक्क्यांपर्यंत पोहोचली आहे. २०१४ पूर्वी ते अंदाजे ४० टक्के होते. म्हणजे आम्ही दुप्पट वाढ नोंदवली आहे .


    अशाच प्रकारे नद्यांच्या सफाईचे काम असेल , डिजिटल भारत अभियान असेल , देशात सौर उर्जेला प्रोत्साहन देण्याचे प्रयत्न असतील , हे सर्व एक लोकचळवळ स्वरूपात पुढे नेले जात आहे. या लोकचळवळींना अधिक मजबूत करण्यात तुमचे योगदान सर्वांसाठी प्रेरणादायी ठरेल.


    अलिकडेच आमच्या सरकारने कुपोषणाच्या आव्हानाचा सामना करण्यासाठी राष्ट्रीय पोषण कार्यक्रम देखील सुरु केला आहे. या कार्यक्रमांतर्गत , नव्या दृष्टिकोनासह काम केले जात आहे. महिला आणि मुलांच्या पोषणाचा अर्थ केवळ पौष्टिक भोजन उपलब्ध करून देणे एवढाच होत नाही.


    आमचे सरकार या आव्हानाकडे समग्रतेने पाहत आहे. जर नुसते पौष्टिक भोजन उपलब्ध करून दिले आणि माता आणि मुलांच्या आजूबाजूला अस्वच्छतेचे वातावरण असेल , त्यांना योग्य वेळी लस दिली जात नसेल , गरोदरपणात मातेची योग्य देखभाल होत नसेल आणि जन्माच्या सुरुवातीच्या महिन्यात मुलाला मातेचा पुरेसा वेळ मिळाला नाही तर त्याचा दुष्परिणाम कुपोषण स्वरूपात पाहायला मिळतो.


    म्हणजे अनेक परिस्थिती आहेत ज्या कुपोषणाला जबाबदार आहेत. आणि हे देखील महत्वाचे आहे की या परिस्थिती देखील जागेच्या हिशेबाने बदलत असतात. कुठे बालविवाह एक कारण आहे तर कुठे शिक्षणाचा अभाव. कुठे धान्याची कमतरता आहे तर कुठे लसीकरणाचा अभाव आहे.


    म्हणूनच माझी विनंती आहे की श्रीशैलम येथील जन जागृती अभियानात सहभागी होणाऱ्या लोकांना या अभियानाबाबत तुमच्याकडूनही माहिती दिली जावी. तिथे काय स्थानिक परिस्थिती आहे , याबाबत विचार केला जावा , आणि प्रशासनाला माहिती दिली जावी. पोषण हा केवळ महिलांशी संबंधित विषय नाही , कुपोषण दूर करण्यात पुरुषांचाही पूर्ण सहयोग आवश्यक आहे.


    देश आज एक खूप मोठ्या महत्वपूर्ण कालखंडातून जात आहे. देशातील लोकांना देशाला आपल्या अंतर्गत उणीवांपासून लवकरात लवकर मुक्त झालेले पाहायचे आहे. केवळ जातीवाद नाही , काळा पैसा आणि भ्रष्टाचार सारख्या जेवढ्या वाईट पद्धती देशाला हानी पोहचवत आहेत त्या दूर करण्यासाठी , त्याच्या प्रति लोकांना जागरूक करण्यात तुमचे योगदान खूप महत्वपूर्ण आहे. समाजाचे विभाजन करण्याचे जे प्रयत्न होत आहेत त्यांच्या प्रतिही लोकांना जागरूक करण्याची गरज आहे.


    राष्ट्र निर्माणासाठी केंद्र सरकार आपल्यापरीने शक्य ते सर्व प्रयत्न करत आहे. मात्र या प्रयत्नात तुम्हा सर्वांचे आशीर्वाद आमची ऊर्जा अधिक वाढवण्याचे काम करेल.


    पुन्हा एकदा श्री शैल जगद्गुरू महास्वामीजी आणि तिथे उपस्थित संत-मुनी यांना वंदन करून मी माझे भाषण संपवतो.


    तुम्हा सर्वांचे खूप-खूप आभार.


    B.Gokhale / S.Kane /P.Malandkar


    

    
    (Release ID: 1525145) Visitor Counter : 18
    
    
    
    
    

*