      सुक्ष्म, लघु आणि मध्यम उदयोग मंत्रालय

      महिला उद्योजकांसाठी उद्यम सखी पोर्टलचे उद्‌घाटन
      Posted On: 08 MAR 2018 6:30PM by PIB Mumbai


    नवी दिल्ली , 8 मार्च 201 8


    आंतरराष्ट्रीय महिला दिनानिमित्त आज नवी दिल्लीत सुक्ष्म, लघु आणि मध्यम उद्योग मंत्रालयाने देशातील महिला उद्योजकांसाठी उद्यम सखी www.udyamsakhi.org या पोर्टलचे उद्‌घाटन केले. आंबेडकर आंतरराष्ट्रीय केंद्रात आयोजित समारंभात मंत्रालयाचे राज्यमंत्री (स्वतंत्र प्रभार) गिरीराज सिंग यांच्या हस्ते या पोर्टलचे उद्‌घाटन झाले. देशात स्वत:चा उद्योग सुरु करुन तो समर्थपणे चालवणाऱ्या सुमारे 8 दशलक्ष महिला आहेत. या महिला भारताच्या अर्थ व्यवस्थेच्या विकासात महत्वपूर्ण भूमिका बजावू शकतील, अशी मंत्रालयाला खात्री वाटते, असे सिंग यांनी यावेळी सांगितले.


    उद्योजकतेला खत-पाणी घालण्याच्या दृष्टीने हे पोर्टल उपयुक्त आहे. कमी दरातील उत्पादने आणि सेवांच्या माध्यमातून महिलांना सक्षम करत त्यांना स्वयंपूर्ण करणे हा या पोर्टलमागचा उद्देश आहे. या पोर्टलच्या माध्यमातून प्रशिक्षण, निधी उभारणी, बाजार सर्वेक्षण सुविधा, तसेच तांत्रिक सहाय्य अशा सुविधा महिला उद्योजकांना उपलब्ध करुन दिल्या जाणार आहेत.


    B.Gokhale/M.Pange/D.Rane

    
    
    (Release ID: 1523351) Visitor Counter : 39