      संरक्षण मंत्रालय

      सागरी सुरक्षा वाढवण्यासाठीच्या उपाययोजना
      Posted On: 05 MAR 2018 5:44PM by PIB Mumbai


    नवी दिल्ली , 5 मार्च 201 8


    2008 साली 26 नोव्हेंबर रोजी सागरी मार्गाने आलेल्या दहशतवाद्यांनी मुंबईवर केलेल्या हल्ल्याच्या पार्श्वभूमीवर भविष्यात अशा प्रकारचे हल्ले होऊ नये, यासाठी खबरदारीच्या उपाययोजना हाती घेण्यात आल्या. भारतीय नौदल, तटरक्षक दल आणि सागरी पोलीस अशा त्रिस्तरीय सुरक्षा यंत्रणांच्या माध्यमातून सागरी हद्द अधिक सुरक्षित करण्यासाठी विविध तरतुदी करण्यात आल्या. यात अत्याधुनिक रडार यंत्रणेची स्थापना, दिवस-रात्र सक्रीय असणारे कॅमेरे, दळणवळण यंत्रणा अशा अत्याधुनिक उपकरणांच्या माध्यमातून भारतीय नौदल आणि तटरक्षक दलाचे तब्बल 51 तळ परस्परांशी जोडण्यात आले.


    संरक्षण राज्यमंत्री डॉ.सुभाष भामरे यांनी आज राज्यसभेत एका लेखी उत्तरात ही माहिती दिली.


    B.Gokhale/M.Pange /D.Rane

    
    
    (Release ID: 1522570) Visitor Counter : 32