      माहिती आणि प्रसारण मंत्रालय

      स्मार्ट इंडिया हॅकेथॉनला सुरुवात, 1300 संघ 340 समस्यांवर सॉफ्टवेअर समाधान शोधणार
      जयपूर केंद्रात 400 विद्यार्थी माहिती आणि प्रसारण मंत्रालयाच्या 16 समस्यांवर समाधान शोधणार

      Posted On: 30 MAR 2018 5:29PM by PIB Mumbai

    नवी दिल्ली, 30 मार्च 201 8


    आज सकाळी देशातील 28 केंद्रांवर स्मार्ट इंडिया हॅकेथॉन कार्यक्रमाचे भव्य उद्‌घाटन झाले. केंद्रीय मनुष्यबळ विकास मंत्री प्रकाश जावडेकर यांनी स्मार्ट इंडिया हॅकेथॉन 2018च्या दिल्ली केंद्रांवरुन याची घोषणा केली. डिजिटल इंडिया अंतर्गत सुरू झालेल्या जगातील सर्वात मोठ्या नवोन्मेष कार्यक्रमात अंदाजे 1300 संघ, विविध मंत्रालये/विभाग आणि राज्य सरकारच्या 340 समस्यांवर सॉफ्टवेअर समाधान शोधणार आहेत. मनुष्यबळ विकास मंत्रालय, एआयसीटीई, पर्रिस्टंट सिस्टम्स i4c आणि रामभाऊ म्हाळगी प्रबोधिनी यांनी संयुक्तपणे या कार्यक्रमाचे आयोजन केले आहे.


    अखिल भारतीय तांत्रिक शिक्षण परिषदेचे अध्यक्ष प्रा. अनिल डी. सहस्त्रबुद्धे यांनी सांगितले की, स्मार्ट इंडिया हॅकेथॉनच्या या दुसऱ्याच वर्षात विद्यार्थी आणि मंत्रालयाच्या सहभागात लक्षणीय वाढ होत आहे. गेल्यावर्षी 40,000 विद्यार्थी सहभागी झाले होते. यामध्ये वाढ होऊन यावर्षी 1 लाख विद्यार्थी सहभागी झाले आहेत.


    एआयसीटीईचे प्रा. ए.पी.मित्तल आणि माहिती व प्रसारण मंत्रालयाचे वरिष्ठ आर्थिक सल्लागार रोहित कुमार परमार यांनी जयपूर केंद्रावर अधिकृतरित्या हॅकेथॉनचे उद्‌घाटन केले.


    जयपूर केंद्रात संपूर्ण देशभरातील 400 विद्यार्थ्यांचे सहभाग असलेले 50 संघांनी माहिती आणि प्रसारण मंत्रालय 16 समस्यांवर सॉफ्टवेअर समाधान शोधण्याच्या दिशेने कोडिंग प्रक्रियेला सुरूवात केली आहे. 36 तास हा अभ्यास सुरू राहणार आहे. या संघांच्या कामगिरीच्या आधारे 3 वर्ष सर्वोत्तम संघांची निवड करण्यात येईल आणि माहिती व प्रसारण मंत्रालयातर्फे त्यांना पुरस्कार दिला जाईल. प्रथम क्रमांकाच्या संघाला 1 लाख रुपये, द्वितीय-75 हजार रुपये तर तृतीत क्रमांकाचया संघाला 50 हजार रुपये रोख रक्कम दिली जाईल. सर्व 28 केंद्रांवर 63 लाख रुपयांचे पुरस्कार देण्यात येतील.


    N. Sapre /S. Mhatre /P.Kor

    
    
    (Release ID: 1527260) Visitor Counter : 16