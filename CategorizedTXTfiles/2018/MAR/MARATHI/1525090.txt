      पंतप्रधान कार्यालय

      श्रीशैलम येथे राष्ट्रीय जन जागृती धर्म संमेलनाला पंतप्रधानांनी व्हिडिओ कॉन्फरन्सिंगच्या माध्यमातून केले संबोधित
      Posted On: 17 MAR 2018 1:03PM by PIB Mumbai


    नवी दिल्ली 17 मार्च 201 8


    पंतप्रधान नरेंद्र मोदी यांनी श्रीशैलम येथे राष्ट्रीय जन जागृती धर्म संमेलनाला व्हिडिओ कॉन्फरन्सिंगच्या माध्यमातून संबोधित केले.


    उगादी निमित्त सर्वांना शुभेच्छा देत पंतप्रधान म्हणाले की , उगादी हा नवीन सुरुवातीचा आणि नवीन आशांचा उत्सव आहे.


    सरकार निश्चित उद्दिष्टे आणि मुदतीसह विविध योजनांवर काम करत असल्याचे पंतप्रधान म्हणाले.


    या संदर्भात त्यांनी जन-धन खाती उघडणे , गरीबांना विमा संरक्षण , उज्वला स्वयंपाकाचा गॅस जोडणी , मुद्रा योजना आणि प्रधानमंत्री आवास योजना वगैरेंच्या प्रगतीचा उल्लेख केला.


    पायाभूत विकासाचा वेग लक्षणीयरीत्या वाढल्याचे ते म्हणाले. त्यांनी आयुष्मान योजना आणि राष्ट्रीय पोषण अभियानाचाही उल्लेख केला . स्वच्छ भारत अभियानामुळे देशभरात स्वच्छतेत लक्षणीय वाढ झाल्याचे ते म्हणाले.


    देशाने शक्य तितक्या लवकर आपला कमकुवतपणा झटकून टाकावा असे जनतेला वाटत असल्याचे , आणि राष्ट्र निर्मितीसाठी सरकार कठोर मेहनत घेत आहे आणि सर्वांच्या पाठिंब्याने या प्रयत्नांना गती मिळेल असे पंतप्रधान म्हणाले.


    B.Gokhale / S.Kane /P.Malandkar


    

    
    (Release ID: 1525090) Visitor Counter : 13