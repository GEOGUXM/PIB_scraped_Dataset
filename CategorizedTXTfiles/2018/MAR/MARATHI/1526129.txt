      अंतराळ विभाग

      उपग्रह आणि अवकाश यानांमध्ये वापरल्या जाणाऱ्या लिथियम-इऑन बॅटरीच्या उत्पादनासाठी इसरो आणि भेल यांच्यात करार
      Posted On: 23 MAR 2018 4:08PM by PIB Mumbai


    नवी दिल्ली 23 मार्च 201 8


    भेल म्हणजेच भारत हेवी इलेक्ट्रीकल्स लिमिटेड आणि इसरो यांच्यात लिथियम-इऑन बॅटरीच्या उत्पादनासाठी तंत्रज्ञान हस्तांतरण करार करण्यात आला. बंगळुरु येथे काल इसरोचे अध्यक्ष डॉ. के.सिवन आणि भेलचे अध्यक्ष अतुल सोबती यांच्या उपस्थितीत हा करार झाला.


    या करारानुसार लि-इऑन बॅटरीसाठी वापरले जाणारे तंत्रज्ञान इसरो भेलला देणार आहे. इसरोच्या उपग्रहांमध्ये तसेच प्रक्षेपक यंत्रांमध्ये ही बॅटरी वापरली जाते. उच्च प्रतीची ऊर्जा विश्वासार्ह टिकाऊपणा आणि दीर्घकालीन चालणाऱ्या या बॅटऱ्यांचा वापर अवकाश यानांमध्ये केला जातो. इसरो आणि विक्रम साराभाई अवकाश केंद्राने या बॅटरीचे तंत्रज्ञान विकसित केले आहे.


    हे तंत्रज्ञान देशातल्या “ भेल ” या मोठ्या इलेक्ट्रिकल कंपनीला दिले जाणार असून देशाच्या अवकाश योजनांच्या गरजेनुसार “ भेल ” या लिऑन बॅटरीची निर्मिती करेल.


    B.Gokhale / R.Aghor /P.Malandkar

    
    
    (Release ID: 1526129) Visitor Counter : 32