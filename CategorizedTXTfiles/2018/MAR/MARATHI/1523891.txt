      श्रम आणि रोजगार मंत्रालय

      विडी कामगारांसाठी विविध सुविधा
      Posted On: 12 MAR 2018 5:52PM by PIB Mumbai


      नवी दिल्ली 12 मार्च 201 8


      कामगार कल्याण संघटनेअंतर्गत विडी उद्योगातील एकूण 48 लाख कामगारांची नोंदणी झाली आहे. या कामगारांसाठी देशभरात 12 रुग्णालयं आणि 286 दवाखाने कार्यरत आहेत. या रुग्णालयं आणि दवाखान्यात विडी कामगार आणि त्यांच्या कुटुंबियांच्या आरोग्याच्या गरजांकडे लक्ष पुरवले जाते. तसेच विशिष्ट रोगांवरील उपचारांकरता दुसऱ्या सरकारमान्य रुग्णालयात भरती केल्यास अतिरिक्त आर्थिक मदतही दिली जाते.


      सर्वंकष गृह निर्माण योजनेअंतर्गत कामगार मंत्रालयातर्फे विडी कामगारांना तीन हप्त्यात 1 लाख 50 हजार रुपयांचं गृहनिर्माण अनुदान दिले जाते. आतापर्यंत 7 हजार 500 हून अधिक कामगारांनी या योजनेचा लाभ घेतला आहे.


      केंद्रीय कामगार आणि रोजगार राज्यमंत्री (स्वतंत्र कार्यभार) संतोषकुमार गंगवार यांनी आज लोकसभेत एका लेखी उत्तरात ही माहिती दिली.


      N. Sapre /J. Patankar/P.Kor

    
    
    (Release ID: 1523891) Visitor Counter : 41