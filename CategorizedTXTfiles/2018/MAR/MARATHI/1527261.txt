      उपराष्ट्रपती कार्यालय

      महिला सशक्तीकरणामुळे महिलांना गौरवपूर्ण आयुष्य आणि सन्मानाने बुद्धीमत्तापूर्ण निर्णय घेणे शक्य होईल-उपराष्ट्रपती
      महिला सशक्तीकरणानंतरच वास्तविक लिंग समानता शक्य
      
      महिला दक्षता समितीच्या रजत जयंती महोत्सवाला उपराष्ट्रपतींनी संबोधित केले

      Posted On: 30 MAR 2018 5:31PM by PIB Mumbai

    नवी दिल्ली, 30 मार्च 201 8


    महिला सशक्तीकरण त्यांना गौरवात्मक आयुष्य आणि सन्मानाने बुद्धीमत्तापूर्वक निर्णय घेण्यायोग्य बनवेल असे उपराष्ट्रपती एम. व्यंकय्या नायडू यांनी सांगितले. ते आज महिला दक्षता समितीच्या रजत जयंती महोत्सवाला संबोधित करत होते. या कार्यक्रमाला गोव्याच्या राज्यपाल मृदूला सिन्हा आणि तेलंगणाचे उपमुख्यमंत्री महमूद अली तसेच अन्य मान्यवर उपस्थित होते.


    सुरुवातीच्या वैदिक कालखंडापासूनच जीवनातील प्रत्येक क्षेत्रात महिलांना पुरुषांच्या बरोबरीचा दर्जा देण्यात आला आहे असे पुरेसे पुरावे उपलब्ध आहे. आपल्या सांस्कृतिक विचारधारेत लैंगिक समानतेला केंद्रीय सिद्धांत ठरवण्यात आला आहे. आपण अशा सांस्कृतिक आणि जगाला प्रेरणादायी अशा गौरवशाली वारसाचे उत्तराधिकारी आहोत जिथे महिलांना केवळ समान दर्जाच देण्यात आला नाही तर त्यांना पूजनीय मानले जाते असे उपराष्ट्रपती म्हणाले.


    भारताच्या समृद्ध इतिहासात विलक्षण महिलांच्या असंख्य कामगिरीच्या नोंदी उपलब्ध आहेत. चंद्रगुप्त द्वितीयची मुलगी प्रतिभा, दिल्लीची एकमेव महिला शासक रजिया सुलतान, गोंड रानी दुर्गावती, राजमाता जिजाबाई आणि प्रद्धि कवयित्री मोला ज्यांनी तेलगू भाषेत रामायण लिहिले. अक्का महादेवी, अंदल, अव्वैयर आणि अशा अनेक महान महिलांची उदाहरणे देताना उपराष्ट्रपती म्हणाले. भारतात यशस्वी महिलांची एक श्रृंखलाच आहे.


    इतका समृद्ध वारसा असतानाही आपल्या देशात लिंग असमानतेची देखील एक परंपरा जोपासली गेली ज्यामुळे साक्षरता आणि शिक्षणात महिलांची अधोगती झाली आणि त्याचा परिणाम होऊन कार्यालयीन आणि राजकीय वातावरणात महिलांचे प्रमाण कमी झाले.


    N. Sapre /S. Mhatre /P.Kor

    
    
    (Release ID: 1527261) Visitor Counter : 9