      माहिती आणि प्रसारण मंत्रालय

      स्मृती झुबीन इराणी यांच्या अध्यक्षतेखाली माहिती प्रसारण मंत्रालयाच्या सल्लागार समितीची बैठक संपन्न
      Posted On: 14 MAR 2018 6:28PM by PIB Mumbai


      नवी दिल्ली 14 मार्च 201 8


      माहिती आणि प्रसारण मंत्री स्मृती झुबीन इराणी यांच्या अध्यक्षतेखाली माहिती आणि प्रसारण मंत्रालयाच्या सल्लागार समितीची अलिकडेच बैठक झाली. या बैठकीत जाहिरात आणि प्रसिद्धी संचालनालय (डीएव्हीपी), क्षेत्रीय प्रचार संचालनालय (डीएफपी) तसेच गीत आणि नृत्य विभाग (एस ॲण्ड डीडी) यांचे संपर्क कार्यालयात (विस्तृत संपर्क) एकीकरण करण्याबाबतच्या विस्तृत योजना/आराखडा याबाबत चर्चा झाली.


      डीएव्हीपी, डीएफपी आणि एस ॲण्ड डीडी यांचे लोक संपर्क कार्यालय अर्थात ब्यूरो ऑफ आऊटरिच कम्युनिकेशन संपर्क कार्यालयात एकीकरण करण्याबाबत स्मृती इराणी यांनी समिती सदस्यांना माहिती दिली. विविध माध्यम एककांचे एकत्रिकरण केल्यास सामूहिक जोश निर्माण होईल आणि एकात्मिक माध्यम व्यवस्थापन अधिक परिणामरित्या राबवता येईल. यामुळे आस्थापनेवरील खर्च कमी होईल तसेच मनुष्यबळाचा तर्कशुद्ध उपयोग करता येईल असेही त्यांनी सांगितले.


      माहिती आणि प्रसारण मंत्रालयाच्या सुधारणा अभिमुख प्रयत्नांचे समिती सदस्यांनी स्वागत केले आणि शेवटच्या स्तरापर्यंत संपर्क साधण्यात अशा सुधारणा महत्त्वपूर्ण भूमिका बजावतील अशी सूचना केली. माध्यम एककांचे एकीकरणाच्या प्रभावाचे आकलन करण्यासाठी पाहणी हाती घ्यावी तसेच एकात्मिक पद्धतीने काम करणं सुलभ व्हावं, यासाठी अधिकाऱ्यांना प्रशिक्षण द्यावे अशीही सूचनाही त्यांनी केली.


      माहिती आणि प्रसारण खात्याचे संयुक्त सचिव संजय मूर्ती यांनी तिन्ही माध्यम एककांच्या लोक संपर्क कार्यालयात एकत्रिकरण करण्याबाबतची सविस्तर माहिती दिली. माध्यम एककांच्या एकत्रिकरणामुळे होणाऱ्या फायद्यांबाबत समिती सदस्यांना माहिती देण्यात आली.


      पार्श्वभूमी


      सध्या क्षेत्रीय प्रचार संचालनालयातर्फे (विशेष संपर्क कार्यक्रम, प्रदर्शनं, जन जागृती सभा, शाळा आणि महाविद्यालय जागृती कार्यक्रम) सरकारी योजनांबद्दल जाणीव/जागृती निर्माण करण्यासाठी आणि या योजना तळागाळात पोहोचतात हे नक्की करण्यासाठी हाती घेण्यात येतात. संगीत आणि नृत्य विभागातर्फे नाटक, गाणी, नुक्कड नाटक यासारख्या पारंपरिक लोककलांच्या माध्यमातून जनजागृती हाती घेण्यात येते. डीएव्हीपी स्थिर आणि फिरत्या प्रदर्शनांच्या माध्यमातून बहुमाध्यम जाहिराती आणि प्रसिद्धी कार्यक्रम राबवणारी मध्यवर्ती संस्था आहे. या तिनही संस्थांचे कार्य सारखे असले तरी त्या विविध भागात कार्य करतात. त्यामुळे त्यांच्यात समन्वयाचा अभाव तसेच केंद्र आणि विभागीय एककांच्यामध्ये जोशाचा अभाव, विभागीय मनुष्य बळाचा पुरेपूर न होणारा वापर, प्रचंड मोठ्या आस्थापना आणि खर्च आदींचा अनुभव येतो. यामुळेच या तिनही माध्यम एककांच्या एकिकरणाचा प्रस्ताव सुचवण्यात आला.


      एकात्मिक माध्यम एककाला संपर्क कार्यालय असे संबोधले जाईल आणि महासंचालक दर्जाचा अधिकारी याचा प्रमुख असेल. अतिरिक्त महासंचालक दर्जाचा अधिकारी महासंचालकांना आर्थिक बाबीत सहाय्य करील. लोक संपर्क विभाग पत्र सूचना कार्यालयाच्या मदतीने एकात्मिक संपर्क डावपेच आखण्यात सहाय्य करील. मंत्रालयांच्या माध्यम प्रसिद्धी मोहिमेसाठी सल्लागार समिती म्हणून लोक संपर्क कार्यालय ब्यूरो ऑफ आऊटरिच कम्युनिकेशन काम करील.


      क्षेत्रीय स्तरावर, माध्यम एककांचे अतिरिक्त महासंचालक दर्जाच्या अधिकाऱ्याअंतर्गत, क्षेत्रीय प्रचार कार्यालय एकत्रिकरण करण्यात येईल. विभागात या तिन्ही माध्यम एककांसाठी एकच सामायिक कार्यालय असेल.


      क्षेत्रीय स्तरावर तिन्ही माध्यमांच्या सर्व 251 एककांचे विलीनीकरण 148 क्षेत्रीय एककांमध्ये करण्यात येईल. क्षेत्रीय लोक संपर्क कार्यालयाच्या गरजांनुसार कार्यक्रमांची आखणी केली जाईल. माध्यम एककांच्या एकत्रिकरणामुळे व्यवस्थापनावर होणाऱ्या खर्चात बचत होईल, एकसंध समन्वय साधला जाईल तसेच कार्यक्रमांवर परिणामकारक लक्ष ठेवता येईल. तसेच मनुष्यबळाचा तर्कसंगत वापर करण्यात आदी कामाचे द्विरुक्तीकरण टाळण्यात मदत होईल.


      खासदार विवेक गुप्ता, श्रीमती देव (मूनमून सेन) वर्मा, डॉ. संजय जयस्वाल, हरीवंश, निरज शेखर या बैठकीला उपस्थित होते. माहिती आणि प्रसारण सचिव एन. के. सिन्हा आणि मंत्रालयातील इतर वरिष्ठ अधिकारी यावेळी उपस्थित होते.


      B.Gokhale / J.Patankar /P.Kor

    
    
    (Release ID: 1524398) Visitor Counter : 25