      रस्ते वाहतूक आणि महामार्ग मंत्रालय

      एनएचएआय आंतरराष्ट्रीय महिला दिनी पथकर संकलनासाठी महिला कर्मचारी नेमणार उपलब्ध सुविधांच्या आधारे टोल प्लाझांचे मानांकन
      Posted On: 01 MAR 2018 6:23PM by PIB Mumbai


    नवी दिल्ली , 1 मार्च 201 8


    8 मार्च 2018 रोजी आंतरराष्ट्रीय महिला दिनी भारतीय राष्ट्रीय महामार्ग प्राधिकरणाने देशातील प्रत्येक राज्य आणि केंद्रशासित प्रदेशातील शहरी भागालगतच्या किमान एका पथकर नाक्यावर दिवसपाळीत पथकर गोळा करण्यासाठी सर्व महिला कर्मचारी नियुक्त करण्याचा निर्णय घेतला आहे. जर हा उपक्रम यशस्वी झाला, तर एनएचएआय परिचालित सर्व पथकर नाक्यांवर पुढील तीन महिन्यात याची अंमलबजावणी केली जाईल. यासंदर्भात प्रादेशिक अधिकाऱ्यांना सूचना देण्यात आल्या आहेत.


    पथकर नाक्यांची स्थिती सुधारण्यासाठी आणि स्पर्धात्मक वातावरण निर्माण करण्यासाठी उपलब्ध सुविधांच्या आधारे त्यांचे मानांकनही राष्ट्रीय महामार्ग प्राधिकरण करत आहे. यात ईटीसी सुविधा, फास्टॅग लेनचा वापर करुन पथकर नाका ओलांडताना लागणारा वेळ, पथकर नाक्यावरील कर्मचाऱ्यांचे वर्तन, स्वच्छता, शौचालयांची उपलब्धता आदी निकषांचा समावेश आहे. राष्ट्रीय महामार्ग प्राधिकरणाचे अध्यक्ष दीपक कुमार यांनी प्रत्येक पथकर नाक्यावर समर्पित फास्टॅग लेन आहे की नाही हे सुनिश्चित करण्याच्या सूचना प्रादेशिक अधिकाऱ्यांना दिल्या आहेत.


    B.Gokhale/S.Kane /D.Rane


    

    
    (Release ID: 1522326) Visitor Counter : 49