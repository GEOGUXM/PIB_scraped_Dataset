      गृह आणि शहरी व्यवहार मंत्रालय

      प्रधानमंत्री आवास योजनेंतर्गत (शहरे) आणखी 3,21,567 परवडणाऱ्या घरांना मान्यता
      महाराष्ट्रासाठी 10,649 घरे

      Posted On: 27 MAR 2018 5:07PM by PIB Mumbai

    नवी दिल्ली 27 मार्च 201 8


    प्रधानमंत्री आवास योजनेंतर्गत (शहरे) शहरी गरिबांसाठी आणखी 3,21,567 परवडणारी घरे बांधायला गृहनिर्माण आणि शहर मंत्रालयाने मान्यता दिली आहे. यासाठी 18,203 कोटी रुपयांची गुंतवणुक करण्यात येणार असून केंद्रीय साहाय्य 4,752 कोटी रुपये असेल. केंद्रीय मंजुरी आणि देखरेख समितीच्या 32 व्या बैठकीत ही मान्यता देण्यात आली. देशातल्या 523 शहरातल्या प्रकल्पांना मान्यता देण्यात आली आहे.


    महाराष्ट्रासाठी 15 शहरांमध्ये 863 कोटी रुपये गुंतवणुकीच्या 10,649 घरांना मंजुरी देण्यात आली असून त्यासाठी केंद्रीय साहाय्य 156 कोटी रुपये आहे. हरियाणासाठी सर्वाधिक म्हणजे 55 शहरांमध्ये 7,261 कोटी रुपये गुंतवणुकीच्या 70,671 घरांना मंजुरी देण्यात आली आहे.


    या प्रस्तावित घरांबरोबरच प्रधानमंत्री आवास योजनेंतर्गत केंद्रीय मंजुरी आणि देखरेख समितीकडून अंतिम मंजुरी मिळालेल्या घरांची एकूण संख्या 42,45,792 वर पोहोचणार आहे.


    N.Sapre / S.Kulkarni /P.Malandkar


    

    
    (Release ID: 1526601) Visitor Counter : 19