      महिला आणि बालविकास मंत्रालय

      प्रधानमंत्री मातृवंदना योजनेअंतर्गत 17 लाखाहून अधिक लाभार्थ्यांची नोंदणी
      Posted On: 16 MAR 2018 2:59PM by PIB Mumbai


      नवी दिल्ली 16 मार्च 201 8


      प्रधानमंत्री मातृवंदना योजनेअंतर्गत नोंदणी केलेल्या लाभार्थ्यांची संख्या 17 लाख 66 हजार 443 झाली आहे. दर दिवशी सरासरी 50 हजार नवे अर्ज नोंदणीसाठी सादर होतात. सर्व 36 राज्ये आणि केंद्रशासित प्रदेशांसाठी 2048 कोटी 21 लाख रुपये मंजूर करण्यात आले असून आजपर्यंत या निधीपैकी 2042 कोटी 9 लाख रुपये निधी वितरित करण्यात आला आहे.


      1 जानेवारी 2017 पासून देशातल्या सर्व जिल्ह्यात ही योजना राबवायला केंद्र सरकारने मंजुरी दिली असून प्रधानमंत्री मातृवंदना योजनेअंतर्गत प्रत्येक पात्र लाभार्थ्याला 5 हजार रुपये रोख मिळतात तसेच प्रसूती झाल्यानंतर जननी सुरक्षा योजनेअंतर्गत उर्वरित रोख प्रोत्साहन पर रक्कम मिळते. यामुळे सर्वसाधारणपणे प्रसूत झालेल्या महिलेला 6 हजार रुपये मिळतात.


      केंद्र, राज्य सरकार, सार्वजनिक क्षेत्र उपक्रम किंवा ज्या महिलांना कुठल्याही कायद्याअंतर्गत समान फायदे मिळतात त्यांच्या व्यतिरिक्त या योजनेखालील मातृत्व लाभ सर्व गरोदर आणि स्तनदा महिलांना मिळतो.


      पहिल्या जीवित अर्भकाच्या प्रसूतीनंतर महिलेला पुरेशी विश्रांती मिळेल तसेच पगाराच्या कपातीची अंशत: भरपाई करणे आणि गरोदर स्त्रिया आणि स्तनदा मातांना आरोग्य सुधारण्यासाठी रोख प्रोत्साहन देणे ही या योजनेची उद्दिष्ट आहेत.


      N.Sapre /J.Patankar/P.Kor


    

    
    (Release ID: 1524796) Visitor Counter : 49