      रेल्वे मंत्रालय

      २० टक्के जागा रेल्वेच्या विभागांमध्ये कार्यरत असलेल्या ‘कोर्स कम्प्लीटेड ॲक्ट ॲप्रेन्टीस’ करिता राखीव-रेल्वेमंत्री
      Posted On: 20 MAR 2018 4:12PM by PIB Mumbai


    नवी दिल्ली 20 मार्च 201 8


    मुंबईत विद्यार्थ्यांनी आज सकाळी रेल्वेस्थानकात केलेल्या आंदोलनासंदर्भात रेल्वेमंत्र्यांनी केलेले निवेदन -


    “ भारतीय रेल्वेत सध्या मोठ्या प्रमाणात नोकरभरती सुरु आहे.भारतीय रेल्वेत नोकरभरती करतांना सर्वोच्च न्यायालयाने आखून दिलेले नियम आणि मार्गदर्शक तत्वांचे काटेकोरपणे पालन व्हावे यासाठी , रेल्वे मंत्रालय सुयोग्य, पारदर्शी आणि स्पर्धात्मक भरती प्रक्रिया धोरण राबवत आहे.


    रेल्वेच्या विभागांमध्ये कार्यरत असलेल्या ‘ कोर्स कम्प्लीटेड ॲक्ट ॲप्रेन्टीस ’ करिता नोकरभरतीत २० टक्के आरक्षण देण्यात आले आहे. प्रशिक्षणार्थी कायद्याच्या कलम २२ (१) अंतर्गत आणि या संदर्भात सर्वोच्च न्यायालयाने वेळोवेळी दिलेल्या निकालांच्या आधारावर हा आरक्षणाचा निर्णय घेण्यात आला आहे. ज्या उमेदवारांनी प्रशिक्षण पूर्ण केले आहे , त्यांच्यासाठी नोकरभरतीत वयोमर्यादा ( प्रशिक्षणाच्या कालावधीच्या प्रमाणात) शिथिल करण्यात आली आहे.


    ही देशातल्या आजवरच्या कोणत्याही संस्थेकडून झालेल्या भरतीपेक्षा सर्वाधिक मोठी भरतीप्रक्रिया आहे , सर्व स्तरातले युवक आणि प्रशिक्षणार्थींसाठी ही एक अपूर्व संधी आहे. अत्यंत पारदर्शक आणि न्याय पद्धतीने ही भरती होत आहे.


    या नोकरभरतीसाठी युवकांनी मोठ्या प्रमाणात अर्ज करावेत , असे आवाहन मी माझ्या युवामित्रांना करतो. अर्ज करण्याची शेवटची तारीख 31 मार्च 2018 आहे. या नोकरीची समान संधी मिळवण्यासाठी सर्वांनी या भरती प्रकियेत सहभागी व्हावे. ”


    N.Sapre / R.Aghor /P.Malandkar


    

    
    (Release ID: 1525365) Visitor Counter : 36