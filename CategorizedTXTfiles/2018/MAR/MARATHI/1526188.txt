      कृषी मंत्रालय

      संकरीत बियाणांच्या वापरामुळे माफक दरात पोषक आणि उच्च गुणवत्तेचे धान्य उपलब्ध, पाचव्या भारत मका परिषदेच्या उद्‌घाटनप्रसंगी कृषी मंत्री राधा मोहन सिंह यांचे प्रतिपादन
      मका उत्पादक कंपन्यांनी कृषी बाजारात विविध संधी निर्माण करण्यासाठी विशेष प्रयत्न करावेत- कृषीमंत्र्यांचे आवाहन

      Posted On: 23 MAR 2018 5:39PM by PIB Mumbai

    नवी दिल्ली 23 मार्च 201 8


    गेल्या काही वर्षात भारतात मका उत्पादनात लक्षणीय वाढ झाली आहे. मक्याचे उत्पादन क्षेत्रही वाढले आहे अशी माहिती केंद्रीय कृषी आणि शेतकरी कल्याण मंत्री राधा मोहन सिंह यांनी दिली. नवी दिल्लीत फिक्कीने आयोजित केलेल्या पाचव्या भारत मका परिषदेचे उद्‌घाटन आज त्यांच्या हस्ते झाले. त्यावेळी ते बोलत होते. 1950-51 साली देशात 1.73 मेट्रिक टन मका उत्पादन होत होते. 2016-17 मध्ये ते 25.89 मेट्रिक टनपर्यंत वाढले आणि यावर्षी हे उत्पादन 27 मेट्रिक टन होण्याची अपेक्षा आहे असे सिंह म्हणाले.


    आज जगात मका हे गहू आणि तांदळानंतरचे तिसऱ्या क्रमांकाचे महत्वाचे पीक ठरले आहे. भारतात मक्याचे मोठे उत्पादन होत असून मक्याच्या निर्यातीत जगात भारताचा पाचवा क्रमांक लागतो. मात्र भारतात केवळ 25 टक्के लोकसंख्या मक्याचा आहारात समावेश करते. देशात मक्याच्या संकरीत बियाण्यांमुळे माफक दरात आणि सुधारित पोषण मूल्य असलेल्या मक्याचे उत्पादन वाढले आहे असे त्यांनी सांगितले.


    मका उत्पादनाशी संबंधित सर्व घटकांना या संमेलनात एकत्र आणल्याबद्दल त्यांनी फिक्कीचे अभिनंदन केले. कृषी उद्योग कंपन्यांनी मक्याचे विविध पदार्थ आणि इतर गोष्टींसाठी मक्याची उपलब्धता वाढवण्याच्या दृष्टीने प्रयत्न करावेत असे आवाहन त्यांनी केले. मक्यासाठी सिंचन व्यवस्थाही करण्याची गरज आहे असेही ते म्हणाले. केंद्र सरकार 265 जिल्ह्यांमध्ये मका लागवडीला प्रोत्साहन देण्यासाठी विविध उपक्रम राबवत आहेत अशी माहिती त्यांनी दिली.


    B.Gokhale / R.Aghor /P.Malandkar


    

    
    (Release ID: 1526188) Visitor Counter : 29