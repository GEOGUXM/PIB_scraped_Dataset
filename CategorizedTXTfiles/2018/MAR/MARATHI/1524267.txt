      परराष्ट्र व्यवहार मंत्रालय

      ऑनलाईन पूर्व भेटीची वेळ निश्चित करून होणार पारपत्र मेळा
      Posted On: 13 MAR 2018 5:34PM by PIB Mumbai


      मुंबई 13 मार्च 201 8


      दि. 24 मार्चला पारपत्र सेवांसाठीची वाढती मागणी पूर्ण करण्यासाठी आणि भेटीची वेळ मिळवण्यासाठी नागरिकांना काही वेळा येणाऱ्या तोंड द्याव्या लागणाऱ्या अडचणी दूर करण्यासाठी मुंबई विभागीय पारपत्र कार्यालय अर्थात पीआरओ ऑनलाईन पूर्व भेटीची वेळ निश्चित करून पारपत्र मेळावा घेत आहे.


      पीआरओच्या कार्यकक्षेत येणाऱ्या महाराष्ट्रातील मुंबई शहर, मुंबई उपनगर जिल्हा तसंच औरंगाबाद, रत्नागिरी, सिंधुदुर्ग, ठाणे, नवी मुंबई, रायगड, पालघर, नाशिक, जळगाव, धुळे, नंदुरबार तसेच दमण, दादरा नगर हवेली या केंद्रशासित प्रदेशातील अर्जदारांनी त्यांच्या अर्जांची योग्य फी भरून www.passportindia.gov.in या संकेतस्थळावर नोंदणी करावी.


      24 मार्चला येताना त्यांनी अर्ज संदर्भ क्रमांक अर्थात एआरएन क्रमांकाचा कागद तसेच आवश्यक ती सर्व कागदपत्र घेऊन संबंधित पासपोर्ट सेवा केंद्रात यावे. 16 मार्च 2018 रोजी ठिक 3 वाजता पूर्व भेटीची निश्चित वेळ संबंधित पासपोर्ट सेवा केंद्रात जारी केली जाईल.


      ज्या अर्जदारांनी या पूर्वीच ऑनलाईन अर्ज दाखल केला आहे, त्यांचा यासाठी विचार केला जाणार नाही. तसेच 24 मार्चला तत्काळ, तसेच पीसीसी, ऑन होल्ड अर्जदार वॉक-इन अर्जदार यांचा विचार केला जाणार नाही, हे कृपया ध्यानात घ्यावे.


      B.Gokhale /J. Patankar/P.Kor

    
    
    (Release ID: 1524267) Visitor Counter : 86