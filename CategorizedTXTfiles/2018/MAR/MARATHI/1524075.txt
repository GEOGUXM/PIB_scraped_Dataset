      रेल्वे मंत्रालय

      रेल्वे स्थानकं पुनर्विकास कार्यक्रमांसंदर्भात पियुष गोयल यांनी केली चर्चा
      Posted On: 13 MAR 2018 4:07PM by PIB Mumbai


      नवी दिल्ली 13 मार्च 201 8


      रेल्वेमंत्री पियुष गोयल यांनी रेल्वे स्थानकं पुनर्विकास कार्यक्रमाशी संबंधित मुद्यांवर नियोजित आणि रचनाकार यांच्याशी चर्चा केली. 54 कंपन्यांतील एकूण 110 तज्ञ यावेळी उपस्थित होते. भारतीय रेल्वेची आर्थिक स्थिती आणि सर्वसामान्य प्रवाशांची खर्च करण्याची क्षमता लक्षात घेऊन प्रवाशांच्या अपेक्षा कमी खर्चात पूर्ण करण्यासाठी उपाय शोधण्याची गरज असल्याचे गोयल यांनी सांगितले. भारतीय वातावरणासाठी सुयोग्य असणऱ्या नवीन संकल्पना पुरवण्यासाठी काम करून आपण हे विशेष ज्ञान इतर देशांना देऊ शकू असे गोयल म्हणाले.


      रेल्वे स्थानकांचा विकास/पुनर्विकास करतांना उपस्थित होणाऱ्या मुद्यांबाबत रचनाकारांशी यावेळी चर्चा करण्यात आली. तरुण रचनाकार आणि नियोजकांना रेल्वे स्थानकं विकास कार्यक्रमात सहभागी करून घेतलं जाईल आणि त्यांच्याकडे छोट्या स्थानकाचे काम सोपवण्यात येईल, असेही गोयल यांनी सांगितले.


      देशभरातल्या 600 पेक्षा अधिक मोठ्या रेल्वेस्थानकच्या पुनर्विकासाचे काम भारतीय रेल्वे स्थानक विकास महामंडळाने याआधीच हाती घेतले आहे. 1 लाख कोटी रुपये गुंतवणुकीच्या प्रकल्पांसाठी अभियंते, योजनाकार, रचनाकार तसेच कंत्राटदार आणि विकासक यांचा सर्वंकष सहभाग लाभणार आहे. या योजनेअंतर्गत रेल्वेने अनेक पावलं उचलली आहेत. यामध्ये नागपूर, ग्वाल्हेर आणि बयापनहल्ली या तीन रेल्वे स्थानकांसाठी आंतरराष्ट्रीय आरेखन स्पर्धा घेण्याचा समावेश आहे. तसेच रेल्वे स्थानकांच्या क्षेत्रात हद्दीत नाविन्यपूर्ण संकल्पना राबवता याव्यात यासाठी ‘सृजन’ ही संकल्पनांवर आधारित स्पर्धाही जाहीर करण्यात आली आहे. आतापर्यंत या स्पर्धेसाठी 450 संकल्पना प्राप्त झाल्या आहेत.


      B.Gokhale /J. Patankar/P.Kor


    

    
    (Release ID: 1524075) Visitor Counter : 14