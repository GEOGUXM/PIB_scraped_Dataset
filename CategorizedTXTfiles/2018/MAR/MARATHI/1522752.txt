      गृह मंत्रालय

      नक्षलग्रस्त भागांसाठी पुनर्वसन आणि विकास पॅकेज
      Posted On: 06 MAR 2018 5:22PM by PIB Mumbai


    नवी दिल्ली , 6 मार्च 201 8


    देशभरातील नक्षलग्रस्त भागांसाठी केंद्र सरकारनी पुनर्वसन आणि विकास पॅकेजअंतर्गत विविध योजना आणि उपक्रम हाती घेतले आहेत. त्यानुसार देशातील 8 नक्षलग्रस्त राज्यांमध्ये 5,422 किलोमीटर लांबीच्या रस्ते बांधणीचे ध्येय निर्धारीत असून, त्यापैकी 4,537 किलोमीटर लांबीचे रस्ते बांधून पूर्ण झाले आहेत.


    2011 सालापासून नक्षलग्रस्त भागांमध्ये कौशल्य विकास संबंधी प्रशिक्षण देण्याच्या उद्देशाने आतापर्यंत 15 तंत्रशिक्षण संस्था आणि 43 राज्य माहिती केंद्रे उभारण्यात आली आहेत. तसेच 8 नव्या केंद्रीय विद्यालयांना आणि 5 नव्या जवाहर नवोदय विद्यालयांना मंजुरी देण्यात आली आहे. 35 नक्षलग्रस्त जिल्ह्यांमधील 1590 शाळांच्या नुतनीकरणालाही मंजुरी देण्यात आल्याची माहिती गृह राज्यमंत्री हंसराज अहिर यांनी लोकसभेत केली.


    B.Gokhale/M.Pange /D.Rane

    
    
    (Release ID: 1522752) Visitor Counter : 40