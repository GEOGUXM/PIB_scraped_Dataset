      माहिती आणि प्रसारण मंत्रालय

      मुंबईत “ थाय चित्रपट महोत्सव” थायलंडचे आठ चित्रपट, लघुपट दाखवण्यात येणार
      Posted On: 26 MAR 2018 3:59PM by PIB Mumbai


    मुंबई 26 मार्च 201 8


    फिल्म्स डिविजन आणि थायलंडच्या मुंबईतील महावाणिज्यदूतावासाने मुंबईत “ थाय चित्रपट महोत्सवाचे ” आयोजन केले आहे.


    थायलंडचे महावाणिज्यदूत एकोपोल पूलपिपेट आणि फिल्म्स डिविजनचे महासंचालक सत्येंद्र प्रकाश यांनी मुंबईत आज संयुक्त पत्रकार परिषदेत याबाबत माहिती दिली.


    मुंबईतल्या पेडर रोड इथल्या फिल्म्स डिविजनच्या संकुलात 29 मार्च ते 31 मार्च या कालावधीत होणाऱ्या या महोत्सवात सहा चित्रपट, एक लघुपट आणि एक माहितीपट दाखवण्यात येणार आहे.


    सर्व चित्रपट थाय भाषेतून इंग्लिश सबटायटलसह दाखवण्यात येणार आहेत.


    29 मार्च 2018 ला संध्याकाळी 6 वाजता महोत्सवाचे उद्‌घाटन होणार असून समारंभाच्या अध्यक्षस्थानी थायलंडचे महावाणिज्यदूत असतील.


    महोत्सवांतर्गत चित्रपट, विविध कार्यक्रम, खाद्यपदार्थ यांच्या माध्यमातून थायलंडच्या संस्कृतीचे दर्शन घडणार आहे, शिवाय सांस्कृतिक आणि शैक्षणिक आदानप्रदानाच्या माध्यमातून भारत आणि थायलंडमधले सहकार्य अधिक वृद्धिंगत होणार आहे.


    चित्रपटविषयक शैक्षणिक आदानप्रदानाला चालना देण्यासाठी महावाणिज्यदूतावासाने “ व्हिसलिंग वूड्स इंटरनॅशनल ” च्या सहकार्याने 29 मार्चला सकाळी 10 वाजता चर्चासत्राचे आयोजन केले आहे. थायलंडमधले निर्माते-दिग्दर्शक यात सहभागी होणार आहेत. थायलंडमध्ये चित्रिकरणाला चालना देण्याकरिता “ नॅशनल फेडरेशन ऑफ थाय फिल्म असोसिएशन्स ” चे प्रतिनिधी आणि “ फॉरिन फिल्म प्रॉडक्शन सर्व्हिसेस असोसिएशन ऑफ थायलंड ” चे अध्यक्ष भारतीय निर्मात्यांची भेट घेणार आहेत.


    महोत्सव सर्वांसाठी खुला असून नि:शुल्क आमंत्रणपत्रिका https://www.townscript.com/e/thai-film-festival-in-mumbai-111121 वर उपलब्ध आहे.


    स्थळ :- प्रेक्षागृह 1, नॅशनल म्युझिअम ऑफ इंडियन सिनेमा, फिल्म्स डिविजन


    पत्ता :- 24 पेडर रोड, खंबाला हिल, मुंबई- 400026


    N.Sapre/S.Kulkarni/P.Malandkar

    
    
    (Release ID: 1526578) Visitor Counter : 14