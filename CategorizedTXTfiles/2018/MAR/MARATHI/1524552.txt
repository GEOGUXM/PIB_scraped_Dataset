      आर्थिक व्यवहार विषयक मंत्रिमंडळ समिती

      12 व्या पंचवार्षिक योजनेनंतरही सध्याची युरिया अनुदान योजना सुरु ठेवण्याला केंद्रीय मंत्रिमंडळाची मान्यता
      Posted On: 14 MAR 2018 8:39PM by PIB Mumbai


      नवी दिल्ली 14 मार्च 201 8


      पंतप्रधान नरेंद्र मोदी यांच्या अध्यक्षतेखाली , केंद्रीय मंत्रिमंडळाच्या अर्थ विषयक समितीच्या आज झालेल्या बैठकीत, 164935 कोटी रुपये खर्चाची युरिया अनुदान योजना 2019- 20 पर्यंत सुरु ठेवण्याच्या आणि खत अनुदान वितरणाच्या, खत मंत्रालयाच्या प्रस्तावाला मान्यता देण्यात आली. यामुळे 2020 पर्यंत युरीयाच्या किंमतीत वाढ होणार नाही.


      तपशील


      1 एप्रिल 2017 पासून युरिया अनुदान हा खत मंत्रालयाच्या केंद्रीय क्षेत्र योजनेचा भाग असून यासाठी संपूर्णतः अर्थ संकल्पीय तरतुदकेली जाते. युरिया अनुदान योजना सुरु ठेवल्यामुळे युरिया उत्पादकांना वेळेवर अनुदान मिळण्याची निश्चिती होणार असून त्यामुळे शेतकऱ्यांना वेळेवर युरिया मिळणार आहे. युरिया अनुदानात आयातीत युरिया अनुदानाचा समावेश असून मागणी आणि देशांतर्गत युरिया उत्पादन यांच्यातली तफावत भरून काढण्यासाठी ही आयात करण्यात आली पाहिजे. देशभरात युरियाची ने-आण करण्यासाठीच्या मालभाडे अनुदानाचाही यात समावेश आहे.


      शेतकऱ्यांना अनुकूल धोरण राबवण्याच्या सरकारच्या धोरणाला अनुसरून हा निर्णय घेण्यात आला आहे. याआधी 2015 मध्ये 100% नीम लेपित युरिया अनिवार्य करण्यात आला होता.कृषी ,सहकार्य आणि शेतकरी कल्याण खात्याने केलेल्या अभ्यास पाहणीनुसार नीम लेपित युरियाचे हे फायदे आढळून आले-


      मातीचा कस सुधारला


      पीक संरक्षणासाठीच्या रसायनांच्या तुलनेत खर्चात कपात


      कीटक , अळ्या आणि रोग पडण्याच्या प्रमाणात घट


      धानाच्या उत्पादनात 5.79 टक्के वाढ


      उसाच्या उत्पादनात 17.5 टक्के वाढ


      मक्याच्या उत्पादनात 7.14 टक्के वाढ


      सोयाबीनच्याउत्पादनात 7.4 टक्के वाढ


      तूर/मसूर डाळ उत्पादनात 16.88 टक्के वाढ


      नीम लेपित युरियाचा आणखी एक सकारात्मक परिणाम म्हणजे अनुदानित युरियाचा अ कृषक कामासाठीचा वापर थांबला. नीम लेपनामुळे युरियाची वाढलेली क्षमता लक्षात घेऊन सरकारने युरियाच्या 45 किलोच्या पिशव्या आणण्याचा निर्णय घेतला आहे. यामुळे शेतकऱ्याच्या खतासाठीच्या खर्चात कपात होणार आहे.


      देशांतर्गत युरिया उत्पादनात जास्तीत जास्त वाढ व्हावी , युरिया उत्पादनात उर्जा बचतीला प्रोत्साहन मिळावे आणि सरकारवरच्या अनुदानाच्या खर्चाचे सुसूत्रीकरण व्हावे या उद्देशाने सरकारने नवे युरिया धोरण 2015 अधिसूचित केले आहे. परिणामी 2015-16 या वर्षात 245 एलएमटी इतके विक्रमी उत्पादन झाले. कोणतीही अतिरिक्त क्षमता न वाढवता 20 एल एम टी युरियाचे अतिरिक्त उत्पादन झाले.


      या उपाय योजनांमुळे शेतकऱ्यांना माफक किमतीत युरिया सहज उपलब्ध होत राहिला.आजचा निर्णय म्हणजे शेतकऱ्यांच्या कल्याणासाठी विद्यमान सरकारच्याकटीबद्धतेचा पुनरुच्चार आहे.


      पूर्वपीठीका


      देशाला अन्नधान्य उत्पादनात स्वयंपूर्ण करण्यासाठी आणि भारतीय कृषी क्षेत्राच्या विकासासाठी रासायनिक खतांची महत्वाची भूमिका राहिली आहे.शाश्वत कृषी विकास आणि संतुलित पोषण यासाठी शेतकऱ्यांना , युरिया नियंत्रित किमतीत म्हणजे सध्या 5360 प्रती मेट्रिक टन (केंद्रीय/राज्य कर आणि नीम लेपनाचे इतर आकार वगळता) उपलब्ध करून देण्यात येतो. शेतकऱ्याला शेतावर ज्या किमतीला युरिया उपलब्ध करून दिला ती किंमत आणि कमाल किरकोळ किंमत यातला फरकअनुदान म्हणून खत उत्पादक / आयात करणाऱ्याला सरकारकडून देण्यात येतो.सद्य स्थितीला युरिया उत्पादनाची 31 युनिट्स असून त्यापैकी 28 युनिट्स इंधन म्हणून नैसर्गिक वायूचा(स्वयंपाकाचा ग्यास/ एल एन जी /सी बी एम ) तर उर्वरित 3, इंधन म्हणून नाप्था उपयोगात आणतात.


      B.Gokhale /N.Chitale/P.Kor

    
    
    (Release ID: 1524552) Visitor Counter : 61