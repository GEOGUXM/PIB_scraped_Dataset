      मंत्रिमंडळ

      लवाद आणि सलोखा (सुधारणा) विधेयक, 2018 ला केंद्रीय मंत्रिमंडळाची मंजुरी
      Posted On: 07 MAR 2018 7:55PM by PIB Mumbai


    नवी दिल्ली , 7 मार्च 201 8


    पंतप्रधान नरेंद्र मोदी यांच्या अध्यक्षतेखाली केंद्रीय मंत्रिमंडळाने लवाद आणि सलोखा (सुधारणा) विधेयक , 2018 संसदेत मांडायला मंजुरी दिली आहे. तंट्यांचा निपटारा करण्यासाठी संस्थागत लवादाला प्रोत्साहन देण्याच्या सरकारच्या प्रयत्नांचा हा एक भाग आहे आणि तो भारताला मजबूत पर्यायी विवाद निवारण यंत्रणेचे केंद्र बनवतो.


    लाभ:


    1996 च्या कायद्यात दुरुस्ती केल्यामुळे मानक ठरवण्यात , लवाद प्रक्रिया पक्षकार सुलभ बनवणे आणि वेळेत प्रकरणांचा निपटारा करण्यासाठी एक स्वतंत्र संस्था स्थापन करून संस्थागत लवादात सुधारणेचे उद्दिष्ट साध्य करण्यात मदत मिळेल.


    ठळक वैशिष्ट्ये:

          + सर्वोच्च न्यायालय आणि उच्च न्यायालय द्वारा नियुक्त लवाद संस्थांच्या माध्यमातून लवादाची जलद नियुक्ती करण्यात सहायक आहे. संबंधित पक्ष आंतरराष्ट्रीय वाणिज्यिक लवादासाठी आणि संबंधित उच्च न्यायालयांमध्ये अन्य प्रकरणात न्यायालयाने नियुक्त केलेल्या लवादाशी थेट संपर्क साधू शकेल अशी तरतूद या विधेयकात आहे.
          + या दुरुस्तीत एक स्वतंत्र संस्था 'भारतीय लवाद परिषद' स्थापन करण्याची तरतूद आहे. ही संस्था मध्यस्थी करणाऱ्या संस्थांना श्रेणी देईल आणि नियम ठरवून त्यांना मान्यता प्रदान करेल.
          + एसीआय ही कार्पोरेट कंपनी असेल. सर्वोच्च न्यायालयाचा न्यायाधीश राहिलेली किंवा एखाद्या उच्च न्यायालयाचा मुख्य न्यायाधीश आणि न्यायाधीश राहिलेली व्यक्ती याच्या अध्यक्षस्थानी असेल. अन्य सदस्यांमध्ये सरकार निर्देशित लोकांव्यतिरिक्त प्रसिद्ध शिक्षणतज्ज्ञ वगैरेंचा समावेश केला जाईल.
          + यात 42 ए हे नवीन कलम जोडण्याचा प्रस्ताव आहे जेणेकरून यात गोपनीयता राहील.

    N.Sapre/S.Kane /D.Rane


    

    
    (Release ID: 1523285) Visitor Counter : 37
    
    
    
    
    

+