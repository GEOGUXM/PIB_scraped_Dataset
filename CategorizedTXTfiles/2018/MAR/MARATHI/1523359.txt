      महिला आणि बालविकास मंत्रालय

      आंतरराष्ट्रीय महिला दिनानिमित्त राष्ट्रपतींच्या हस्ते आज नारीशक्ती पुरस्कार 2017 चे वितरण
      Posted On: 08 MAR 2018 6:36PM by PIB Mumbai


    मुंबई , 8 मार्च 201 8


    थिनलास कोरोल यांनी वयाच्या 29व्या वर्षी लडाखी महिला पर्यटन कंपनीची स्थापना केली. उर्मिला बळवंत आपटे यांनी लैंगिक समानतेच्या संदर्भात कित्येक दशके काम केले. जयम्मा भंडारी या 20 वर्षांपेक्षा जास्त काळ देहविक्री करणाऱ्या महिलांच्या पुनर्वसनाचे काम करत आहेत. अंबिका बेरी यांनी स्वतंत्रपणे आर्ट ईकॉलची स्थापना केली असून, देशातील कलाकार, लेखक आणि शिल्पकारांसाठी हे हक्काचे कायमस्वरुपी कलास्थान आहे. डॉ.एस.सेवा.सथ्या यांनी पुद्दुचेरी क्षेत्रासाठी एस.ओ.एस. हे विशेष मोबाईल ॲप विकसित केले आहे. तर, रेखा मिश्रा यांनी मुंबईच्या छत्रपती शिवाजी टर्मिनस रेल्वे स्थानकावरुन हरवलेल्या / पळवून नेलेल्या / पळून गेलेल्या 953 बालकांची सुटका केली आहे. गौरी मौलेखी यांनी प्राण्यांच्या कल्याणासाठी केलेले कार्य उल्लेखनीय आहे.


    या सर्व महिलांमध्ये एकसमान धागा आहे. त्यांनी आपापल्या क्षेत्रात उत्कृष्ट योगदान दिले असून, केंद्र सरकारने त्यांच्या कामगिरीची दखल घेतली आहे. आज अशा 34 ख्यातनाम स्त्रियांना नारीशक्ती पुरस्कार 2017 प्रदान केले जातील. राष्ट्रपती भवनात आयोजित एका विशेष समारंभात राष्ट्रपती रामनाथ कोविंद या स्त्रियांना सन्मानित करतील. महिला आणि बाल कल्याण विभागातर्फे महिलांच्या या विशेष कामगिरीची दखल घेत हे पुरस्कार प्रदान केले जाणार आहेत.


    दहा संस्थांना हे पुरस्कार प्रदान केले जातील. 1999 सालापासून हे पुरस्कार दिले जातात.


    B.Gokhale/M.Pange/D.Rane

    
    
    (Release ID: 1523359) Visitor Counter : 56