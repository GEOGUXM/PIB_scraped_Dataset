      राष्ट्रपती कार्यालय

      संशोधन आणि उद्यमशीलतेच्या उत्सवाचे राष्ट्रपतींच्या हस्ते उद्‌घाटन
      संशोधनांना उद्योजकतेचे स्वरुप देणारी व्यवस्था विकसित करणे गरजेचे- राष्ट्रपती

      Posted On: 19 MAR 2018 5:06PM by PIB Mumbai

    नवी दिल्ली 19 मार्च 201 8


    नव्या भारताच्या निर्माणासाठी संशोधनाला प्रोत्साहन देणारी आणि संशोधनातून उद्यमशीलतेला चालना देणारी व्यवस्था निर्माण करणे आवश्यक आहे असे मत राष्ट्रपती रामनाथ कोविंद यांनी व्यक्त केले. नवी दिल्लीत राष्ट्रपती भवनात आज संशोधन आणि उद्यमशीलतेच्या उत्सवाचे उद्‌घाटन त्यांच्या हस्ते झाले. त्यावेळी ते बोलत होते. या कार्यक्रमात राष्ट्रपतींच्या हस्ते गांधी युवा तंत्रज्ञान संशोधन पुरस्कारांचेही वितरण झाले.


    आपल्याला नवा भारत घडवायचा असेल तर 2022 पर्यंत काही लक्ष्य निश्चित करायला हवे. संशोधनला प्रोत्साहन देणारी व्यवस्था शालेय जीवनापासूनच विकसित करायला हवी. केवळ पाठांतर करणाऱ्या विद्यार्थ्यांपेक्षा विचार करणारी, प्रश्न विचारणारी आणि प्रयोग करण्यास उत्सुक अशी पिढी निर्माण करणे गरजेचे आहे असे ते म्हणाले.


    केवळ संशोधन पुरेसे नाही. उद्यमशीलता विकसित करणे, स्टार्ट अपसारख्या कंपन्यांना चालना देणे हे उपाय केले तरच त्या संशोधनाचा उपयोग होऊ शकेल असे राष्ट्रपती म्हणाले. त्यासाठी संशोधन, उद्यमशीलता, अर्थसहाय्य, मार्गदर्शन आणि धोरणात्मक पाठिंबा अशी साखळी सरकार आणि समाजाला विकसित करावी लागेल असे त्यांनी सांगितले.


    केंद्रीय विज्ञान आणि तंत्रज्ञान मंत्रालय तसेच राष्ट्रीय संशोधन संस्थेने संयुक्तपणे हा उत्सव आयोजित केला असून तो 23 मार्चपर्यंत चालणार आहे.


    N.Sapre / R.Aghor /P.Malandkar


    

    
    (Release ID: 1525152) Visitor Counter : 48