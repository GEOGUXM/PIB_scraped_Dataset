      पर्यटन मंत्रालय

      दिव्यांगांसाठी पर्यटन स्थळी विशेष तरतूदी : पर्यटन मंत्री
      Posted On: 05 MAR 2018 5:53PM by PIB Mumbai


    नवी दिल्ली , 5 मार्च 201 8


    दिव्यांगांना देशभरातील पर्यटन स्थळांचा आस्वाद घेता यावा, यासाठी काही विशेष तरतुदी करण्यात आल्या आहेत. पर्यटन मंत्रालयाच्या स्वदेश दर्शन प्रकल्पांतर्गत, यासंदर्भातील शिफारसी करण्यात आल्या. त्यानुसार दिव्यांगांसाठी उत्तम सुविधा देऊ करणाऱ्या पर्यटन संस्थांसाठी राष्ट्रीय पर्यटन पुरस्काराची तरतुद करण्यात आली आहे. दिव्यांगांना सहजपणे हाताळता येतील, अशा सुविधा पर्यटन स्थळी निवासस्थानात उपलब्ध करुन देणे, पर्यटन स्थळी फिरण्यासाठी व्हिलचेअर सारखी उपकरणे उपलब्ध करुन देणे, दिव्यांगांना परवडण्याजोग्या निवास सुविधा तसेच प्रवासी सुविधा उपलब्ध करुन देणे, अशा तरतुदींचाही यात समावेश आहे.


    पर्यटन राज्यमंत्री (स्वतंत्र प्रभार) के.जे.अल्फॉन्स यांनी आज लोकसभेत एका लेखी उत्तरात ही माहिती दिली.


    B.Gokhale/M.Pange /D.Rane

    
    
    (Release ID: 1522582) Visitor Counter : 26