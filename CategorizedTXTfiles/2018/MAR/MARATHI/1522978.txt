      संरक्षण मंत्रालय

      शेकटकर समितीच्या शिफारसी
      Posted On: 07 MAR 2018 4:41PM by PIB Mumbai


    नवी दिल्ली , 7 मार्च 201 8


    सशस्त्र दलांच्या लढाऊ क्षमतेत वाढ करण्याबरोबरच खर्चाच्या संतुलनासाठी शिफारसी करण्याच्या उद्देशाने संरक्षण मंत्रालयाने निवृत्त लेफ्टनंट जनरल डी.बी.शेकटकर यांच्या अध्यक्षतेखाली तज्ञांची एक समिती स्थापन केली होती. या समितीने डिसेंबर 2016 मध्ये आपला अहवाल सादर केला. समितीच्या शिफारसी लक्षात घेऊन संरक्षण मंत्रालयाने या अहवालानुसार काही शिफारसींवर अंमलबजावणी करण्याचे ठरवले आहे.


    यात लष्करातील कार्यालयीन कर्मचारी वर्ग आणि वाहन चालकांच्या पद भरती मानकांमध्ये सुधारणा करणे, राष्ट्रीय छात्र सेनेची सक्षमता वाढवणे, पुरवठा आणि वाहतूक एककांकडून अधिक चांगली कामगिरी करुन घेणे, यासह इतर शिफारसींचा समावेश आहे. संरक्षण राज्यमंत्री डॉ.सुभाष भामरे यांनी लोकसभेत एका लेखी उत्तरात ही माहिती दिली. या शिफारसी देशाच्या सुरक्षेच्या हितार्थ असल्याने त्या शिफारसी किंवा अहवाल सार्वजनिकरित्या उपलब्ध न केल्याचेही त्यांनी स्पष्ट केले.


    B.Gokhale/M.Pange /D.Rane

    
    
    (Release ID: 1522978) Visitor Counter : 57