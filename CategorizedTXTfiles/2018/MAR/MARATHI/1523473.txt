      जलसंपदा, नदी विकास आणि गंगा पुनरुत्थान मंत्रालय

      मोठ्या जलवाहतूक यंत्रणांसाठी पर्यायी तंत्रज्ञान ही काळाची गरज - गडकरी
      Posted On: 09 MAR 2018 3:30PM by PIB Mumbai


    नवी दिल्ली , 9 मार्च 201 8


    देशात मोठ्या जलवाहतूक यंत्रणांसाठी पर्यायी तंत्रज्ञान ही काळाची गरज असल्याचे केंद्रीय जलस्रोत मंत्री नितीन गडकरी यांनी म्हटले आहे. ‘मोठ्या जलवाहक यंत्रणांसाठी जास्त व्यासाच्या पाईपचा वापर’ या विषयासंदर्भात आज नवी दिल्लीत एका आंतरराष्ट्रीय कार्यशाळेचे आयोजन करण्यात आले आहे. त्या कार्यशाळेच्या उद्‌घाटन प्रसंगी गडकरी बोलत होते.


    देशात ऊर्जा आणि रस्त्यांच्या जाळ्याच्या धर्तीवर जलवाहतुकीचे जाळे उभारण्याची आवश्यकता असल्याचे, त्यांनी आग्रहपूर्वक सांगितले. केवळ सिंचनासाठी पाणीसाठा उपलब्ध नसल्यामुळे ग्रामीण भागातील शेतीवर अवलंबून असणारी 25 ते 30 टक्के मनुष्यबळ शहरात स्थलांतरीत झाले आहे, असे निरीक्षण त्यांनी नोंदवले. देशात नद्या जोडण्याच्या माध्यमातून सिंचनाची सुविधा उपलब्ध करुन देण्याच्या उद्देशाने 30 प्रकल्प प्रस्तावित असून, त्यासाठी 8 लाख कोटी रुपये खर्चाची तरतूद असल्याची माहिती त्यांनी दिली.


    जलसंपदा व्यवस्थापन अभियांत्रिकी तज्ञ, केंद्र आणि राज्य शासनाच्या जलस्रोत विभागातील अधिकारी या कार्यशाळेला प्रामुख्याने उपस्थित आहेत. भारताबरोबर अमेरीका, ब्राझील, इटली, चीन आणि दक्षिण आफ्रिकेतील तज्ञही या कार्यशाळेत आपले शोध निबंध सादर करणार आहेत.


    B.Gokhale/M.Pange/D.Rane

    
    
    (Release ID: 1523473) Visitor Counter : 29