      वस्त्रोद्योग मंत्रालय

      रेशीम उद्योगाच्या विकासासाठी सरकारने मंजूर केलेल्या एकात्मिक योजनेची ठळक वैशिष्ट्ये
      Posted On: 23 MAR 2018 6:23PM by PIB Mumbai


    मुंबई 23 मार्च 201 8


    पंतप्रधान नरेंद्र मोदी यांच्या अध्यक्षतेखाली झालेल्या बैठकीत मंत्रीमंडळाच्या आर्थिक विषयांशी संबंधित समितीने रेशीम उद्योगाच्या विकासासाठी एकात्मिक योजनेला मंजुरी दिली आहे. 2017-18 ते 2019-20 या कालावधीत ही योजना राबवली जाणार आहे.


    या योजनेची ठळक वैशिष्ट्ये-

     1. रेशीम उद्योग क्षेत्रातल्या 85 लाख लोकांना या योजनेचा फायदा होईल.
     2. अनुसूचित जाती आणि जमाती तसेच दुर्बल घटक, महिला यांच्यासह नक्षलवाद प्रभावित भाग आणि ईशान्य भारतातल्या जनतेला या योजनेमुळे अर्थार्जनाची विशेष संधी उपलब्ध होईल.
     3. रेशीम उत्पादक शेतकरी, बियाणं उत्पादक आणि रेशीम निर्माण करणारे विणकर अशा सर्व लाभार्थ्यांना आधार क्रमांकाद्वारे थेट लाभ हस्तांतरण योजनेशी जोडले जाईल.
     4. रेशीम उत्पादनाशी संबंधित सर्व घटकांच्या समस्या सोडवण्यासाठी एक हेल्पलाईन स्थापन केली जाईल. तसेच या योजनेची माहिती देणारे कार्यक्रम हाती घेतले जातील.
     5. बियाणे कायदा आणि बियाणे उत्पादन केंद्र , बियाणं शेती आणि विस्तार केंद्र या सगळ्यासाठी नोंदणी करण्याची प्रक्रिया आता सॉफ्टवेअरच्या माध्यमातून संगणीकृत केली जाणार आहे.
     6. या योजनेद्वारे-
      * खाजगी रेशीम उत्पादकांना उत्तम गुणवत्तेचे बियाणं तयार करण्यासाठी मदत केली जाईल.
      * रेशीम किडे पैदास केंद्रांना उबवणी सुविधा आणि रेशमी किड्यांच्या संवर्धनासाठी मदत केली जाईल.
      * उत्तम दर्जाच्या रेशीम किड्यांची पैदास व्हावी यासाठी विशेष बियाणं उत्पादन केंद्र तयार केले जातील.
     1. शीतगृहांची व्यवस्था केली जाईल. त्याशिवाय फिरती बुरशी प्रतिबंध केंद्रे आणि इतर यंत्रणेसाठी उपकरणे पुरवली जातील.
     2. रेशमी किड्यांची अंडी आणि छोटे किडे यांच्या शास्त्रीय हाताळणीसाठी आणि वाढीसाठी 131 नवी केंद्रे सुरु केली जाणार आहेत.
     3. शास्त्रीय पद्धतीने रेशीम वाळवण्यासाठी 81 नवी केंद्रे सुरु केली जातील. यातून रेशमाची गुणवत्ता वाढवण्यास मदत होईल.
     4. मलबरी रेशमासाठी स्वयंचलित चरखा, सुधारित यंत्रणा, वन्य रेशमासाठी बुनियाद चरखे दिली जातील. “ मेक इन इंडिया ” योजनेअंतर्गत ही सुधारित यंत्रे दिली जातील.
     5. या योजनेअंतर्गत , रेशीम उद्योगांसाठीच्या सरकारी पायाभूत सुविधा उभारण्याचा 100 टक्के खर्च भारत सरकार करेल .
     6. वैयक्तिक लाभार्थ्यांच्या बाबतीत अनुसूचित जाती आणि जमातीच्या लाभार्थ्यांसाठी 65 टक्के खर्च केंद्र सरकार करेल , 25 टक्के राज्य सरकार खर्च करेल तर 10 टक्के खर्च लाभार्थ्यांना करावा लागेल.
     7. ईशान्य भारत , जम्मू - काश्मीर , हिमाचल प्रदेश , उत्तराखंड , झारखंड आणि छत्तीसगड या भागातल्या लाभार्थ्यांचा 80 टक्के खर्च केंद्र सरकार करेल तर वैयक्तिक पातळीवर आणि राज्य सरकारांना केवळ 10 टक्के खर्च वहन करावा लागेल .
     8. सर्वसामान्य लाभार्थ्यांसाठी 50 टक्के खर्च केंद्र सरकार तर 25 टक्के खर्च राज्य सरकार करेल.

    B.Gokhale / R.Aghor /P.Malandkar


    

    
    (Release ID: 1526216) Visitor Counter : 47
    
    
    
    
    

8.