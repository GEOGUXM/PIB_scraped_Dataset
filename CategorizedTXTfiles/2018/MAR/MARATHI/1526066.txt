      वस्त्रोद्योग मंत्रालय

      वर्ष 2020 पर्यत भारत रेशीम उद्योगात स्वयंपूर्ण होणार : स्मृती इराणी
      Posted On: 22 MAR 2018 12:22PM by PIB Mumbai


    नवी दिल्ली 22 मार्च 201 8


    येत्या 2020 पर्यत भारत रेशीम उद्योगात स्वयंपूर्ण होईल , अशी घोषणा केंद्रीय वस्त्रोद्योग मंत्री स्मृती झुबीन इराणी यांनी केली आहे . त्या आज नवी दिल्लीत आयोजित पत्रकार परिषदेत बोलत होत्या . रेशीम उद्योगासाठी आखलेल्या एकात्मिक विकास योजनेला काल केंद्रीय मंत्रीमंडळाने मंजुरी दिली असून ह्या योजनेमुळे देशात २०२० पर्यत उच्च दर्जाच्या बायोवोल्टाईन रेशमाचे उत्पादन ६२ टक्क्यांनी वाढेल , अशी माहिती त्यांनी दिली . देशात सध्या ८५ लाख लोकाना रेशीम उत्पादन क्षेत्राने रोजगार दिला आहे , येत्या ३ वर्षात ही संख्या एक कोटींपर्यत वाढवण्याचे सरकारचे उद्दिष्ट असल्याचे इराणी यांनी सांगितले . या क्षेत्रातल्या ५० हजार लोकांना कौशल्य प्रशिक्षित केले जाईल . या क्षेत्रात संशोधन आणि विकास करण्यासाठी वस्त्रोद्योग मंत्रालयाच्या नेतृत्वाखाली संबंधित मंत्रालयांची एक अंतर मंत्रालयीन समिती स्थापन केली जाईल , ही समिती १००० कोटी रुपयांच्या वाटपाबद्दल निर्णय घेईल , असंही त्यांनी सांगितल .


    बियाणे उत्पादक केंद्रांची क्षमता वाढवण्यासाठी या केंद्रांना आवश्यक साधने पुरवून बळकट केलं जाईल . यातून बियाणांची गुणवत्ता आणि संख्याही वाढेल , आणि भविष्यात रेशमाची वाढती मागणी पूर्ण करण्यासाठी ही बियाणे उपयुक्त ठरतील , आसा विश्वास त्यांनी व्यक्त केला . डिजिटल इंडीया मोहिमेंतर्गत , बियाणे उत्पादन क्षेत्रातील शेतकऱ्यांच्या समस्यांवर उपाय सुचवले जातील आणि त्यांच्या इतर कामांसाठी मार्गदर्शन केले जाईल . शेतकरी आणि बियाणे उत्पादकांना थेट लाभ हस्तांतरण मोहिमेअंतर्गत थेट अनुदान दिले जाईल , असेही इराणी यांनी सांगितले .


    बाजारपेठ विकसित करणे अत्यंत महत्वाचे असून , उच्च गुणवत्तेचे रेशीम तयार करण्यासाठी , देशातल्या रेशीम उत्पादक राज्यांत २१ कोश गुणवत्ता केंद्रे सुरु केली जातील , असे त्या म्हणाल्या . त्याशिवाय , १९ रेशीम बियाणे शेत , २० रेशीमकिडे उत्पादन केंद्रे , १३१ रेशीम यंत्रमान केंद्रे आणि उत्तम प्रतीच्या बियाणाच्या निर्मितीसाठी ५०० एकर जमीन दिली जाईल , अशी माहिती इराणी यांनी दिली .


    या योजनेअंतर्गत , रेशीम उद्योगांसाठीच्या पायाभूत सुविधा उभारण्याचा पूर्ण खर्च भारत सरकार करेल . वैयक्तिक लाभार्थ्यांच्या बाबतीत 25 टक्के खर्च लाभार्थी , 50 टक्के केंद्र सरकार आणि 25 टक्के राज्य सरकार खर्च करेल . अनुसूचित जाती आणि जमातीच्या लाभार्थ्यांना वैयक्तिक खर्चात 50 टक्के सूट देण्यात आली आहे . त्यांचा 65 टक्के खर्च केंद्र सरकार करेल . तर ईशान्य भारत , जम्मू - काश्मीर , हिमाचल प्रदेश , उत्तराखंड , झारखंड आणि छत्तीसगड या भागातल्या लाभार्थ्यांचा 80 टक्के खर्च केंद्र सरकार करेल तर वैयक्तिक पातळीवर आणि राज्य सरकारांना केवळ 10 टक्के खर्च वहन करावा लागेल . असं त्यांनी सांगितलं . सध्या देशात 20 रेशीम उत्पादक राज्ये आहेत त्यापैकी 17 राज्यात रेशीम उत्पादन विभाग किंवा संचालनालय अस्तित्वात आहे . मात्र , या विभागांमध्येही पुरेसे मनुष्यबळ उपलब्ध नाही . या योजनेत विविध राज्यांनी सहभागी व्हावे अशी अपेक्षा आहे . रेशमी किड्यांची पैदास आणि रोपांची गुणवत्ता स्थानिक हवामान आणि भौगोलिक स्थितीवर अवलंबून असल्याने राज्य सरकारांच्या अधिकाअधिक सहभागाने ही योजना यशस्वी होऊ शकते . या योजनेच्या अमंलबजावणीसाठी राज्य सरकारांना आवश्यक ती व्यवस्था करण्यात आली आहे , अशी माहिती स्मृती इराणी यांनी यावेळी दिली .


    B.Gokhale / R.Aghor /P.Malandkar


    

    
    (Release ID: 1526066) Visitor Counter : 20