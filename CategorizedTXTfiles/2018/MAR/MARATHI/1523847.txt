      पंतप्रधान कार्यालय

      पंतप्रधान नरेंद्र मोदी उद्या करणार दिल्ली क्षयरोग समाप्ती शिखर परिषदेचे उद्‌घाटन
      Posted On: 12 MAR 2018 4:59PM by PIB Mumbai


      नवी दिल्ली 12 मार्च 201 8


      पंतप्रधान नरेंद्र मोदी यांच्या हस्ते उद्या नवी दिल्लीतल्या विज्ञान भवनात दिल्ली क्षयरोग समाप्ती शिखर परिषदेचे उद्‌घाटन होणार आहे. केंद्रीय आरोग्य आणि कुटुंब कल्याण मंत्रालय, जागतिक आरोग्य संघटनेचे दक्षिण आशियाई विभागीय कार्यालय आणि क्षयरोग निर्मूलन भागीदारी संस्था यांनी संयुक्तरित्या या शिखर परिषदेचे आयोजन केले आहे.


      पंतप्रधान नरेंद्र मोदी यांच्या हस्ते शुभारंभ करण्यात येईल. या मोहिमेअंतर्गत क्षयरोग निर्मूलनासाठी राष्ट्रीय पातळीवर धोरणात्मक योजना राबविली जाईल. देशातील प्रत्येक क्षयरोग रुग्णाला दर्जेदार तपास, औषधोपचार सहज उपलब्ध व्हावेत यासाठी पुढील तीन वर्षात 12 हजार कोटी रुपयांच्या निधीची तरतूद या राष्ट्रीय पातळीवरील धोरणात्मक योजनेसाठी करण्यात आली आहे. देशातील प्रत्येक क्षयरोग रुग्णाचा शोध घेता यावा यासाठी या नव्या योजनेत बहुआयामी कार्यक्रम राबविण्यात येणार आहेत.


      2025 पर्यंत क्षयरोगांचं निर्मूलन करण्याचं पंतप्रधानांचं ध्येय डोळ्यासमोर ठेऊन सुधारीत राष्ट्रीय क्षयरोग कार्यक्रमाची अंमलबजावणी करण्यात येत आहे. या कार्यक्रमाच्या स्थापनेपासून म्हणजेच 1997 पासून आतापर्यंत 2 कोटी रुग्णांवर उपचार करण्यात आले आहेत.


      N. Sapre /J. Patankar/P.Kor

    
    
    (Release ID: 1523847) Visitor Counter : 55