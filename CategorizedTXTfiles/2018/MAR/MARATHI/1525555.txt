      आरोग्य आणि कुटुंब कल्याण मंत्रालय

      दिव्यांग कोट्याअंतर्गत प्रवेश देण्याच्या प्रस्तावाला आरोग्य मंत्रालयाची मंजूरी, हा ऐतिहासिक निर्णय : जे.पी.नड्डा
      Posted On: 21 MAR 2018 4:08PM by PIB Mumbai


    नवी दिल्ली 21 मार्च 201 8


    दिव्यांग व्यक्तींना वैद्यकीय पदव्युत्तर अभ्यासक्रमांसाठी प्रवेश घेण्याच्या आरक्षणाचा अधिकाधिक विद्यार्थ्यांना लाभ मिळावा, या हेतूने, सरकारने दिव्यांग व्यक्तींच्या आरक्षणात 3 टक्क्यांवरुन 5 टक्क्यांपर्यंत वाढ केली आहे. 2016 च्या दिव्यांग व्यक्तींच्या मूलभूत अधिकारविषयक कायद्यांतर्गत ही टक्केवारी वाढवण्यात आली आहे. हा ऐतिहासिक निर्णय असल्याचे, आरोग्यमंत्री जे.पी.नड्डा यांनी म्हटले आहे.


    पंतप्रधानांच्या “ सबका साथ, सबका विकास ” या उद्दिष्टाला पूर्ण करण्याच्या प्रयत्नातून, 20 वर्षानंतर दिव्यांग नागरिकांना ही संधी मिळाली आहे, असे त्यांनी सांगितले.


    दिव्यांग व्यक्तींच्या यादीत नमूद करण्यात आलेल्या 21 प्रकारचे अपंगत्व असलेले विद्यार्थी, वैद्यकीय पदव्युत्तर शिक्षणासाठीचे आरक्षण घेण्यास पात्र ठरतील.


    B.Gokhale / R.Aghor /P.Malandkar


    

    
    (Release ID: 1525555) Visitor Counter : 55