      नागरी उड्डाण मंत्रालय

      सुरेश प्रभू यांनी स्वीकारला नागरी उड्डाण मंत्रालयाचा अतिरिक्त कार्यभार
      Posted On: 12 MAR 2018 5:38PM by PIB Mumbai


      नवी दिल्ली 12 मार्च 201 8


      केंद्रीय वाणिज्य आणि उद्योगमंत्री सुरेश प्रभू यांनी आज नागरी उड्डाण मंत्रालयाचा अतिरिक्त कार्यभार स्वीकारला. विमान उड्डाण क्षेत्र हे भारतीय अर्थ व्यवस्थेतील सर्वाधिक वेगाने विकसित होणारं क्षेत्र असल्याचे त्यांनी सांगितले.


      ‘खुले अवकाश’ धोरणामुळे विमान उड्डाण क्षेत्रात प्रचंड वाढ होत असून याचे फायदे रोजगार निर्मितीत झालेल्या वाढीत दिसून येत आहेत असे प्रभू म्हणाले.


      हवाई मार्गांची वाढलेली व्याप्ती आणि स्वस्त विमान तिकिटं यामुळे छोट्या शहरातील लोकही आता कामासाठी आणि सुट्टयांसाठी हवाई प्रवास करत आहेत. याचा परिणाम म्हणून कमी तिकिट दर असणाऱ्या कंपन्यांकडून 1000 हून अधिक विमानांची नवीन मागणी नोंदवण्यात आली आहे.


      खुले अवकाश ही आंतरराष्ट्रीय संकल्पना असून यामध्ये हवाई वाहतूक उद्योगासाठी खुली बाजारव्यवस्था तयार व्हावी याकरता नियमांमध्ये विशेषत: व्यापारी हवाई क्षेत्रातील नियमांचे उदारीकरण केले जाते.


      N. Sapre /J. Patankar/P.Kor

    
    
    (Release ID: 1523866) Visitor Counter : 29