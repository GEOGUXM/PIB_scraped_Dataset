      मनुष्यबळ विकास मंत्रालय

      इम्प्रिंट-II अंतर्गत येत्या दोन वर्षात विज्ञान आणि तंत्रज्ञान क्षेत्रातील संशोधनासाठी 1 हजार कोटी रुपयांची तरतूद : मनुष्यबळ विकास मंत्री
      
      16 मार्चपासून प्रस्ताव मागविणार

      Posted On: 07 MAR 2018 4:35PM by PIB Mumbai

    नवी दिल्ली , 7 मार्च 201 8


    देशात विज्ञान आणि तंत्रज्ञान क्षेत्रातील संशोधनाला प्रोत्साहन देण्यासाठी इम्प्रिंट- II इंडिया कार्यक्रमांतर्गत 1000 कोटी रुपयांची तरतूद केंद्र सरकारने केल्याची माहिती केंद्रीय मनुष्यबळ विकास मंत्री प्रकाश जावडेकर यांनी दिली. नवी दिल्लीत आयोजित विझीटर्स कॉन्फरन्समध्ये ते बोलत होते. मनुष्यबळ विकास मंत्रालय तसेच विज्ञान आणि तंत्रज्ञान विभागाने या निधींची निर्मिती केली असून, त्यात इतर इच्छिुक उद्योग आणि मंत्रालयांनाही समाविष्ट करुन घेतले जाणार आहे.


    इम्प्रिंट -II साठी येत्या 16 मार्चपासून प्रस्ताव मागवले जाणार असून, येत्या मे महिन्यापर्यंत त्यांना मंजुरी देण्यात येईल. इम्प्रिंट -I कार्यक्रमांतर्गत 318 कोटी रुपयांपेक्षा जास्त खर्चाच्या 142 प्रकल्पांची अंमलबजावणी सुरु आहे.


    आयआयटी खडपूरचे प्राध्यापक इंद्रनिल मन्न हे राष्ट्रीय समन्वयक म्हणून काम करतील. संरक्षण, माहिती तंत्रज्ञान, ऊर्जा, शाश्वत निवास, आरोग्य सुविधा, नॉनो तंत्रज्ञान अशा विषयांवर या प्रकल्पांतर्गत संशोधन सुरु आहे. हे सर्व प्रकल्प प्रकाशित केले जाणार असून, त्यांना पेटंटही दिले जाणार आहेत.


    B.Gokhale/M.Pange /D.Rane

    
    
    (Release ID: 1522975) Visitor Counter : 33