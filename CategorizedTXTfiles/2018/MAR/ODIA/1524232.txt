      ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ

      ଜାଲି କାରବାର ଏବଂ ପ୍ରବର୍ତ୍ତନ ଏଜେନ୍ସିର ଭୂମିକା ଉପରେ ରାଷ୍ଟ୍ରୀୟ ସମ୍ମିଳନୀ
      Posted On: 12 MAR 2018 8:38PM by PIB Bhubaneshwar


    ବାଣିଜ୍ୟ ଓ ଉଦ୍ୟୋଗ ମନ୍ତ୍ରଣାଳୟର ଔଦ୍ୟୋଗିକୀ ନୀତି ଏବଂ ସମ୍ବର୍ଦ୍ଧନ ବିଭାଗ ( ଡିଆଇପିପି ) ର ତତ୍ୱାବଧାନରେ ବୌଦ୍ଧିକ ସମ୍ପଦ ଅଧିକାର ( ଆଇପିଆର ) ସମ୍ବର୍ଦ୍ଧନ ଏବଂ ପ୍ରବନ୍ଧନ ପ୍ରକୋଷ୍ଠ ( ସିଆଇପିଏଏମ ) ୟୁରୋପୀୟ ସଂଘର ସହଯୋଗରେ 2018 ମାର୍ଚ୍ଚ 13-14ରେ ନୂଆଦିଲ୍ଲୀରେ ଜାଲି କାରବାର ଏବଂ ପ୍ରବର୍ତ୍ତନ ଏଜେନ୍ସିର ଭୂମିକା ଉପରେ ଏକ ରାଷ୍ଟ୍ରୀୟ ସମ୍ମିଳନୀର ଆୟୋଜନ କରାଯାଉଛି । ବାଣିଜ୍ୟ ଓ ଉଦ୍ୟୋଗ ମନ୍ତ୍ରୀ ଶ୍ରୀ ସୁରେଶ ପ୍ରଭୁ ଡିଆଇପିପି ସଚିବ ଶ୍ରୀ ରମେଶ ଅଭିଷେକଙ୍କ ଉପସ୍ଥିତିରେ ଏହି ଦୁଇଦିବସୀୟ ସମ୍ମିଳନୀର ଉଦଘାଟନ କରିବେ ।


    ଜାଲ କାରବାର ମାମଲା ଦ୍ରୂତ ଗତିରେ ବୃଦ୍ଧି ପାଉଥିବାରୁ ବିଶ୍ୱବ୍ୟାପୀ ଏହାର ପ୍ରଭାବ ପଡିଛି । ଜାଲ କାରବାର ଫଳରେ କେବଳ ନିର୍ମାତା ଏବଂ ଆଇପି ମାଲିକଙ୍କ ବ୍ରାଣ୍ଡମୂଲ୍ୟ , ପ୍ରତିଷ୍ଠା ଏବଂ ଖ୍ୟାତି କମ ହୋଇନଥାଏ , ବରଂ ଏହାର ସାମାଜିକ ଏବଂ ଆର୍ଥିକ ପରିମାଣ ରହିଥାଏ , ଯାହାର ପରିଣାମସ୍ୱରୂପ ରାଜସ୍ୱହାନି କାରଣରୁ ଅନେକ ଆର୍ଥିକ କ୍ଷତି ଉଠାଇବାକୁ ପଡିଥାଏ । ଜାଲ କାରବାରରେ ପୁଞ୍ଜିକୁ ଅନ୍ୟ ବେଆଇନ ଗିତିବିଧିରେ ଲଗାଯାଇଥାଏ । ଏହା ଜାଲି ଉତ୍ପାଦ ଉପଭୋକ୍ତାଙ୍କ ସ୍ୱାସ୍ଥ୍ୟ ଏବଂ ସୁରକ୍ଷା କ୍ଷେତ୍ରରେ ବିପଦ ସୃଷ୍ଟି କରିଥାଏ ।


    ପୋଲିସ , କଷ୍ଟମ ଏବଂ ଅଭିଯୋଜନ ଶାଖା ଭଳି ପ୍ରବର୍ତ୍ତନ ଏଜେନ୍ସି ଦେଶରେ ବୌଦ୍ଧିକ ସମ୍ପଦ ଅଧିକାରକୁ ପ୍ରଭାବୀ ଢ଼ଙ୍ଗରେ ଲାଗୁ କରିବାରେ ପ୍ରମୁଖ ଭୂମିକା ରହିଥାଏ । ଆଇପିଆର ଏବଂ ଜାଲ କାରବାର କ୍ଷେତ୍ରରେ ବିପଦ ବାବଦରେ ଏଜେନ୍ସିଗୁଡିକର ଅଧିକାରୀମାନଙ୍କ ମଧ୍ୟରେ ସଚେତନତା ସୃଷ୍ଟି କରି ପ୍ରବର୍ତ୍ତନ ବ୍ୟବସ୍ଥାକୁ ଦୃଢ଼ କରାଯାଇପାରେ । ଏଥିସହିତ ଜାଲି ଉତ୍ପାଦ ସହିତ ଜଡିତ ମାମଲାର ସମାଧାନ କରିବାରେ ସହାୟତା କରାଯାଇପାରିବ ।


    ସମ୍ମିଳନୀ ଜରିଆରେ ରାଷ୍ଟ୍ରୀୟ ଏବଂ ଅନ୍ତଃରାଷ୍ଟ୍ରୀୟ ବିଶେଷଜ୍ଞ ଗୋଟିଏ ମଂଚରେ ଏକତ୍ରିତ ହୋଇ ଆଲୋଚନା କରିପାରିବେ ଏବଂ ପ୍ରବର୍ତ୍ତନ ଏଜେନ୍ସି , ଆଟର୍ଣ୍ଣି ତଥା ଉଦ୍ୟୋଗର ପ୍ରତିନିଧିମାନଙ୍କ ଲାଭ ପାଇଁ ସର୍ବଶ୍ରେଷ୍ଠ ସୂଚନା ଆଦାନ ପ୍ରଦାନ କରିପାରିବେ ଏବଂ ଆଇପିଆର ସଂରକ୍ଷଣ ଇକୋ ପ୍ରଣାଳୀକୁ ଶକ୍ତିଶାଳୀ କରିବା ପାଇଁ ନୂତନ ପ୍ରସ୍ତାବ ପ୍ରଦାନ କରିପାରିବେ । ଏହି ଜାଲ କାରବାର ସମସ୍ୟାର ସମାଧାନ କରିବା ସମ୍ବନ୍ଧରେ ଅଧିକାରୀମାନଙ୍କୁ ସେମାନଙ୍କ ଅନୁଭବ ବାଂଟିବା ତଥା ଏଜେନ୍ସିମାନଙ୍କ ମଧ୍ୟରେ ଉନ୍ନତ ତାଳମେଳ କରିବା ପାଇଁ ଏକ ମଂଚ ପ୍ରଦାନ କରିବା ରୂପେ କାର୍ଯ୍ୟ କରିବ । ସମ୍ମିଳନୀରେ ପ୍ରବର୍ତ୍ତନ ଏଜେନ୍ସିର ପ୍ରତିନିଧିମାନଙ୍କ ବ୍ୟତୀତ ସେମାନଙ୍କର ଆଇପି ପେଶାଦାର ଓକିଲ , ଇ-କମର୍ସ , ଅଂଶୀଦାର ଏବଂ ଉଦ୍ୟୋଗ ଆସୋସିଏସନର ପ୍ରତିନିଧି ମଧ୍ୟ ଭାଗନେବେ ।


    ଆଇପିଆରକୁ ଲାଗୁ କରିବାରେ ପ୍ରବର୍ତ୍ତନ ଏଜେନ୍ସିମାନଙ୍କର ଭୂମିକାର ମହତ୍ତ୍ଵ ବାବଦରେ ସରକାର ଅନେକ ପଦକ୍ଷେପ ଗ୍ରହଣ କରିଛନ୍ତି । ଗତ ବର୍ଷ ମନ୍ତ୍ରଣାଳୟ ଆଇପି ଅପରାଧ ବିଶେଷ କରି ଜାଲି ଟ୍ରେଡ ମାର୍କ ଏବଂ କପିରାଇଟ ଚୋରି କରିବା ଭଳି ସମସ୍ୟାର ସମାଧାନରେ ସହାୟତା କରିବା ପାଇଁ ସମଗ୍ର ଦେଶର ପୋଲିସ ଅଧିକାରୀମାନଙ୍କ ପାଇଁ ଉପକରଣର ଆରମ୍ଭ କରିଛନ୍ତି ।


    ବୌଦ୍ଧିକ ସମ୍ପଦ ଅଧିକାରକୁ ଲାଗୁ କରିବା ବାବଦରେ ତିନିଦିବସୀୟ କାର୍ଯ୍ୟଶାଳା 2017 ଅଗଷ୍ଟରେ ଆୟୋଜିତ କରାଯାଇଥିଲା । ଏତଦବ୍ୟତୀତ ସମଗ୍ର ଦେଶର ପୋଲିସ ଅଧିକାରୀମାନଙ୍କ ପାଇଁ ଅନେକ ପ୍ରଶିକ୍ଷଣ ଅଧିବେଶନର ମଧ୍ୟ ଆୟୋଜନ କରାଯାଇଥିଲା ।


    **********


    

    
    (Release ID: 1524232) Visitor Counter : 1