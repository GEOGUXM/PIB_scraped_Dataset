      ଆଣବିକ ଶକ୍ତି ବିଭାଗ

      ଆଣବିକ ଶକ୍ତିକେନ୍ଦ୍ରରେ ଦୁର୍ଘଟଣା
      Posted On: 15 MAR 2018 9:14PM by PIB Bhubaneshwar


    ବିଜୁଳି ଶକ୍ତି ଉତ୍ପାଦନ ସକାଶେ ଏବେ ଦେଶରେ ସର୍ବମୋଟ 22ଟି ଆଣବିକ ଶକ୍ତି କେନ୍ଦ୍ର କାର୍ଯ୍ୟରତ ଅଛନ୍ତି ।


    ଏହା ବ୍ୟତୀତ ଚାରିଟି (4) ରିସର୍ଚ୍ଚ ରିଆକ୍ଟର ମଧ୍ୟ କାର୍ଯ୍ୟକାରୀ ରହିଛନ୍ତି । ସେଗୁଡ଼ିକ ହେଲା:


    1. ଧ୍ରୁବ: ‘ 100 ମେଗାୱାଟ କ୍ଷମତାବିଶିଷ୍ଟ ରିସର୍ଚ୍ଚ ରିଆକ୍ଟର ’ ଯାହାକି କେବଳ ଗବେଷଣା ଏବଂ ବିକାଶ କାର୍ଯ୍ୟ ପାଇଁ ଉଦ୍ଦିଷ୍ଟ ଓ ତାହା ରେଡ଼ିଓ ଆଇସୋଟୋପ୍‌ , ତଥା ରେଡ଼ିଓ ଫାର୍ମାସିଉଟିକାଲ୍‌ ଉତ୍ପାଦନ ଦିଗରେ ବ୍ୟବହୃତ ହୋଇଥାଏ ।


    2. ଫାଷ୍ଟ ବ୍ରିଡ଼ର ଟେଷ୍ଟ ରିଆକ୍ଟର ( FBTR ): ଏହା ଦ୍ୱିତୀୟ ପର୍ଯ୍ୟାୟ ଆଣବିକ ଶକ୍ତି କାର୍ଯ୍ୟକ୍ରମ ସକାଶେ ଅଧ୍ୟୟନ ପାଇଁ ଉଦ୍ଦିଷ୍ଟ


    3. କ୍ରିଟିକାଲ ଫାସିଲିଟି: ‘ 100 ଡ଼ବ୍ଲୁ ଗବେଷଣା ରିଆକ୍ଟର ’ ଯାହା କୋର ଭୌତିକ ବିଜ୍ଞାନ ପରୀକ୍ଷଣ ସଂପର୍କୀତ ଅତ୍ୟାଧୁନିକ ଭାରୀ ଜଳ ରିଆକ୍ଟର ( AHWR )ର ତୃତୀୟ ପର୍ଯ୍ୟାୟ ଆଣବିକ ରିଆକ୍ଟର କାର୍ଯ୍ୟକ୍ରମ ପାଇଁ ଉଦ୍ଦିଷ୍ଟ


    4. କଳ୍ପକମ୍‌ ମିନି ରିଆକ୍ଟର (କାମିନୀ): ‘ ଗବେଷଣା ରିଆକ୍ଟର ’ ଯେଉଁଥିରେ ୟୁରାନିୟମ୍‌-233 ଇନ୍ଧନ ବ୍ୟବହାର କରାଯାଉଛି ଏବଂ ତାହା ତୃତୀୟ ପର୍ଯ୍ୟାୟ ଆଣବିକ ଶକ୍ତି କାର୍ଯ୍ୟକ୍ରମ ସଂକ୍ରାନ୍ତରେ କୋର୍‌ ଭୌତିକ ବିଜ୍ଞାନ ଗବେଷଣା ଲାଗି ବ୍ୟବହୃତ ହେଉଛି ।


    ଏପର୍ଯ୍ୟନ୍ତ ଭାରତର କୌଣସି ଆଣବିକ ଶକ୍ତି ରିଆକ୍ଟରରେ କୌଣସି ପ୍ରକାର ଦୁର୍ଘଟଣା ଘଟିନାହିଁ କିମ୍ବା ପର୍ଯ୍ୟାବରଣ ଅଥବା ଜନଜୀବନ ଉପରେ ଏହା କୌଣସି ପ୍ରକାର ପ୍ରତିକୂଳ ପ୍ରଭାବ ପକାଇ ନାହିଁ ଅଥବା ଜନଜୀବନ ହାନି ଘଟିନାହିଁ ।


    ଆଣବିକ ପ୍ଲାଣ୍ଟ କିମ୍ବା ନିର୍ମାଣାଧୀନ ପ୍ରକଳ୍ପର ପାରମ୍ପରିକ କାର୍ଯ୍ୟସ୍ଥଳୀ (ଅଣ-ଆଣବିକ) ସ୍ଥଳୀରେ ଏଯାବତ ଶିଳ୍ପଜନିତ ଦୁର୍ଘଟଣା ଘଟିଥିବାର ନଜିର ରହିଛି ଯାହା ଫଳରେ ଗତ ତିନି ବର୍ଷ ମଧ୍ୟରେ ଦୁଇଟି ଆହତ ଘଟଣା ନଜରକୁ ଆସିଛି ।


    ବିଗତ ତିନି ବର୍ଷ ମଧ୍ୟରେ ଗୋଟିଏ ପାରମ୍ପରିକ (ଅଣ- ଆଣବିକ) ଘଟଣା ନଜରକୁ ଆସିଛି ଯେଉଁଥିରେ ଏଲପିଜି ସିଲିଣ୍ଡର ଲିକ୍‌ ହୋଇ ଏକ ଖନନ ସ୍ଥଳୀରେ ବିସ୍ଫୋରଣ ଘଟିଥିଲା ଯାହା ନିର୍ମାଣାଧୀନ ସାଇଟ ଥିଲା । ସେଥିରେ କେହି ମୃତାହତ ହୋଇନାହାନ୍ତି ।


    କେନ୍ଦ୍ର ଉତ୍ତର ପୂର୍ବାଞ୍ଚଳ କ୍ଷେତ୍ର (ସ୍ୱାଧୀନ ଦାୟିତ୍ୱ) , ପ୍ରଧାନମନ୍ତ୍ରୀ କାର୍ଯ୍ୟାଳୟ , କାର୍ମିକ , ଜନ ଅଭିଯୋଗ ଓ ପେନସନ୍‌ , ଆଣବିକ ଶକ୍ତି ଏବଂ ମହାକାଶ ବିଭାଗ ରାଷ୍ଟ୍ରମନ୍ତ୍ରୀ ଡକ୍ଟର ଜୀତେନ୍ଦ୍ର ସିଂହ ଆଜି ରାଜ୍ୟସଭାରେ ଏକ ପ୍ରଶ୍ନର ଲିଖିତ ଉତ୍ତର ଦେଇ ଏହି ବିଷୟ ପ୍ରକାଶ କରିଛନ୍ତି ।


    *************

    
    
    (Release ID: 1524947) Visitor Counter : 4