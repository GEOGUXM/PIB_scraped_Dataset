      ସଡକ ପରିବହନ ଓ ରାଜପଥ ମନ୍ତ୍ରଣାଳୟ

      ଆନ୍ତର୍ଜାତିକ ମହିଳା ଦିବସ ଅବସରରେ ମହିଳାଙ୍କ ଦ୍ୱାରା ଟୋଲ ଆଦାୟ କରିବ ଏନଏଚଏଆଇ
      • ଉପଲବ୍ଧ ସୁବିଧାର ମାନ ଅନୁଯାୟୀ ଟୋଲ ପ୍ଲାଜାଗୁଡ଼ିକର ରାଙ୍କିଂ ହେବ

      Posted On: 01 MAR 2018 1:22PM by PIB Bhubaneshwar

    ଆନ୍ତର୍ଜାତିକ ମହିଳା ଦିବସ 2018 ମାର୍ଚ୍ଚ 8 ତାରିଖରେ ଜାତୀୟ ରାଜପଥ କର୍ତ୍ତୃପକ୍ଷ ( NHAI ) ପ୍ରତି ରାଜ୍ୟ / କେନ୍ଦ୍ର ଶାସିତ ଅଞ୍ଚଳରେ ସହର ନିକଟବର୍ତ୍ତୀ ଟୋଲ ପ୍ଲାଜା ଗୁଡ଼ିକରେ ଦିନ ବେଳା କେବଳ ମହିଳା କର୍ମଚାରୀଙ୍କୁ ମୁତୟନ କରିବାକୁ ନିଷ୍ପତ୍ତି ନେଇଛି । ଯଦି ଏହା ସଫଳ ହୁଏ ତେବେ ପରବର୍ତ୍ତୀ ତିନି ମାସ ମଧ୍ୟରେ ପ୍ରତ୍ୟେକ ଟୋଲ ପ୍ଲାଜା ଗୁଡ଼ିକରେ ଏହି ପ୍ରକ୍ରିୟା ଅବଲମ୍ବନ କରାଯିବ । ଆଂଚଳିକ ଅଧିକାରୀମାନଙ୍କୁ ଏ ନେଇ ନିର୍ଦ୍ଦେଶ ଦିଆଯାଇଛି ।


    ଟୋଲ ପ୍ଲାଜା ଗୁଡ଼ିକରେ ପରିବେଶ ସ୍ୱଚ୍ଛ ରଖିବା ସହ ପ୍ରତିଦ୍ୱନ୍ଦ୍ୱିତାମୂଳକ ମନୋଭାବ ରଖିବାକୁ ବିଭିନ୍ନ ମାନାଙ୍କ ଅନୁଯାୟୀ ସେଗୁଡ଼ିକର ରାଙ୍କିଂ କରାଯାଉଛି । ଇଟିସି ସୁବିଧା , ଟୋଲ ପ୍ଲାଜା ଅତିକ୍ରମ କରିବାକୁ ଲାଗୁଥିବା ସମୟ , ଫାଷ୍ଟାଗ୍ ବିକ୍ରି ପଏଣ୍ଟ , ଫାଷ୍ଟାଗ ନୋଟିସ୍ ବୋର୍ଡ , ରୋଡ ମାର୍ଶାଲ ମୁତୟନ , ଟୋଲ ପ୍ଲାଜା କର୍ମଚାରୀଙ୍କ ବ୍ୟବହାର , ଟୋଲ ପ୍ଲାଜା ମ୍ୟାନେଜରଙ୍କ ଉପଲବ୍ଧତା , ସୂଚନା ପ୍ରଦାନକାରୀ ସାଇନବୋର୍ଡ , ସ୍ୱଚ୍ଛତା , ରାଜପଥ ବ୍ୟବହାରକାରୀଙ୍କ ମତାମତ , ଶୌଚାଳୟ ପରିଚ୍ଛନ୍ନତା , ରାଜପଥରେ ସବୁଜ ପରିବେଶ ସୃଷ୍ଟି ଇତ୍ୟାଦି ମାନାଙ୍କକୁ ଦୃଷ୍ଟି ଦେଇ ରାଙ୍କିଂ କରାଯାଉଛି ।


    ଏନଏଚଏଆଇ ଅଧ୍ୟକ୍ଷ ଦୀପକ କୁମାର ସମସ୍ତ ଆଞ୍ଚଳିକ ଅଧିକାରୀମାନଙ୍କୁ ପ୍ରତ୍ୟେକ ଟୋଲ ପ୍ଲାଜାରେ ସ୍ୱତନ୍ତ୍ର ଫାଷ୍ଟାଗ୍ ଲେନ୍ ନିଶ୍ଚିତ କରିବାକୁ ନିର୍ଦ୍ଦେଶ ଦେଇଛନ୍ତି , ଯଦ୍ୱାରାକି ଫାଷ୍ଟାଗ୍ ସଂଯୁକ୍ତ ଯାନ ପ୍ରଥମେ ଅତିକ୍ରମ କରିବାର ସୁବିଧା ପାଇପାରିବ । ଟୋଲ ପ୍ଲାଜା ଗୁଡ଼ିକର ନିକଟରେ ମିନି ନେଷ୍ଟ ପ୍ରତିଷ୍ଠା ପାଇଁ ମଧ୍ୟ ଏନଏଚଏଆଇ ପଦକ୍ଷେପ ନେଇଛି । ଏହି ନେଷ୍ଟରେ ଡଷ୍ଟବିନ୍ , ୱାଟର ଏଟିଏମ୍ , ଶୌଚାଳୟ , ଚା / କଫି ଭେଣ୍ଡିଂ ମେସିନ୍ , କିଓସ୍କ , ପ୍ରି - ପ୍ୟାକେଜଡ ଖାଦ୍ୟ ପ୍ୟାକେଟ , ଆମ୍ବୁଲାନ୍ସ ଏବଂ ପାଟ୍ରୋଲିଂ ଭ୍ୟାନ ଇତ୍ୟାଦି ଉପଲବ୍ଧ ହୋଇପାରିବ ।


    ****************

    
    
    (Release ID: 1523647) Visitor Counter : 1