      ପ୍ରତିରକ୍ଷା ମନ୍ତ୍ରଣାଳୟ

      ପଶ୍ଚିମୀ ଲେହର ( ଏକ୍ସପିଏଲ-18) ଅଭ୍ୟାସ ସମାପ୍ତ କଲା ପଶ୍ଚିମ ନୌସେନା କମାଣ
      Posted On: 01 MAR 2018 1:18PM by PIB Bhubaneshwar


    ଭାରତୀୟ ନୌସେନାର ପଶ୍ଚିମ ନୌସେନା କମାଣ ଆରବ ସାଗରରେ ବିଶାଳ ସାମରିକ ଅଭ୍ୟାସ ସମାପ୍ତ କରିଛି । ‘ ପଶ୍ଚିମୀ ଲେହେର ’ ( ଏକ୍ସପିଏଲ ) ନାମକ ତିନି ସପ୍ତାହ ଧରି ଅଭ୍ୟାସ ସମୟରେ ପଶ୍ଚିମ ନୌସେନା କମାଣ ସାମରିକ ପ୍ରସ୍ତୁତିର ପ୍ରଶିକ୍ଷଣ ତଥା ଏହାର ପରିଚାଳନା ଯୋଜନାକୁ କାର୍ଯ୍ୟକାରୀ କରାଯାଇଛି ।


    40ରୁ ମଧ୍ୟ ଅଧିକ ନୌସୈନିକ ପରିସମ୍ପତି ଯେଉଁଥିରେ ବାୟୁଯାନ ବାହକ ଆଇଏନଏସ ବିକ୍ରମାଦିତ୍ୟ , ପଶ୍ଚିମ ତଥା ପୂର୍ବ ଫ୍ଲିଟର ଅଗ୍ରୀମ ପଂକ୍ତିର ଜାହାଜ ( ଏଇ ନିକଟରେ ସାମିଲ ହୋଇଥିବା କୋଲକାତା ଶ୍ରେଣୀ ସହିତ ) , ବୁଡା ଜାହାଜ , 22ତମ କିଲର ସ୍ୱାର୍ଡନର କ୍ଷପଣାସ୍ତ୍ର ଜଳଯାନ , ପେଟ୍ରୋଲ ଜଳଯାନ ତଥା ସ୍ଥାନୀୟ ଫ୍ଲୋଟିଲା ଜାହାଜ ସାମିଲ ରହିଛି ତଥା ଭାରତୀୟ ତଟରକ୍ଷକମାନେ ମଧ୍ୟ ଏହି ଅଭ୍ୟାସରେ ଭାଗ ନେଇଛନ୍ତି । ଏତଦବ୍ୟତୀତ ଏହି ଅଭ୍ୟାସରେ ସମ୍ବାହକ ଯୁକ୍ତ ମିଗ 29 କେ , ପି - 8ଆଇସ , ଆଇଏଲ - 38ଏସଡିସ , ଡୋନିୟର୍ସ ଏବଂ ଦୁରସ୍ଥ ସଂଚାଳିତ ଉଡାଜାହାଜ ମଧ୍ୟ ଏମାନଙ୍କର ଉଡାଣ ଗତିବିଧିର ପ୍ରଦର୍ଶନ କରିଥିଲେ । ଏହି ଅଭ୍ୟାସ ସମୟରେ ଭାରତୀୟ ବାୟୁସେନାର ଉଡାଜାହାଜ ଭାରତୀୟ ନୌସେନାର ଉଡାଜାହାଜ ସହିତ ସମନ୍ୱିତ ଉଡାଣ ଅଭିଯାନରେ ଭାଗ ନେଇଥିଲେ । ଗୁଜୁରାଟ , ମହାରାଷ୍ଟ୍ର ତଥା ଉତ୍ତର ଭାରତର ବିଭିନ୍ନ ଉଡାଣ ସ୍ଥାନରୁ ଅଧିକ ସଂଖ୍ୟାରେ ମେରିଟାଇମ ରୋଲ ଜାଗୁଆର , ଏସୟୁ - 30 ଏମକେଆଇ , ଅୱାକ୍ସ ଏବଂ ଫ୍ଲାଇଟ ରିକ୍ୟୁଲର୍ସ ଭାଗ ନେଇଥିଲେ । ଏକ ଉଭୟଚରୀ ଅବତରଣର ମଧ୍ୟ ଆୟୋଜନ କରାଯାଇଥିଲା ଯେଉଁଥିରେ କି ଭାରତୀୟ ସେନାର 91 ଆଇଏନଏଫ ବିଡିଇ ମଧ୍ୟ ସାମିଲ ଥିଲା ।


    ଏକ୍ସପିଏଲ 2018 ଫଳରେ ପରିଚାଳନାଗତ ଯୋଜନା ତଥା ଭାରତର ପଶ୍ଚିମ ସମୁଦ୍ର ତଟରେ ଉଗ୍ର ମ୍ୟାରିଟାଇମ ପରିଦୃଶ୍ୟ ଏବଂ ପହରାଦାରୀର ପରୀକ୍ଷଣ ଏବଂ ପୁନର୍ବୋଧୀକରଣ ସମ୍ଭବ ହୋଇପାରିଛି । ଖୋଲା ସମୁଦ୍ରରେ ଭାରତୀୟ ପରିସମ୍ପତିର ରକ୍ଷା ଯଥା ତେଲ ରିଗ୍ସ , ଭାରତୀୟ ବ୍ୟବସାୟିକ ଜାହାଜର ଅନୁରକ୍ଷୀ ପରିଚାଳନା ଏବଂ ତଟୀୟ ସୁରକ୍ଷାର ମଧ୍ୟ ଅଭ୍ୟାସ କରାଯାଇଛି । ଏହି ଅଭ୍ୟାସ ଫଳରେ ପଶ୍ଚିମ ନୌସନିକ କମାଣର ପରିଚାଳନା , ତାର୍କିକ ତଥା ପ୍ରଶାସନିକ ଯୋଜନାରେ ଆହୁରି ସୁଧାର ଆଣିବାରେ ସହାୟତା ମିଳିବ ।


    **********

    
    
    (Release ID: 1523646) Visitor Counter : 2