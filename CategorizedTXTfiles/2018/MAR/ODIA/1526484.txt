      ଆଦିବାସୀ ବ୍ୟାପାର ମନ୍ତ୍ରଣାଳୟ

      ପ୍ରାକ୍ ମେଟ୍ରିକ ବୃତ୍ତି ପାଇଁ ଏସଟି ଛାତ୍ରଙ୍କୁ 513.5647 କୋଟି ଟଙ୍କା ପ୍ରଦାନ
      Posted On: 23 MAR 2018 8:55PM by PIB Bhubaneshwar


    2014-15 ଆର୍ଥିକ ବର୍ଷ ଠାରୁ 2016-17 ଆର୍ଥିକ ବର୍ଷ ପର୍ଯ୍ୟନ୍ତ ରାଜ୍ୟ ସରକାର ତଥା କେନ୍ଦ୍ରଶାସିତ କ୍ଷେତ୍ରର ସରକାରମାନଙ୍କୁ ତଫସିଲଭୁକ୍ତ ଜନଜାତିର ଛାତ୍ରଛାତ୍ରୀମାନଙ୍କୁ ପ୍ରାକ୍ ମେଟ୍ରିକ୍ ଛାତ୍ରବୃତ୍ତି ଯୋଜନାରେ ମୋଟ 513.5647 କୋଟି ଟଙ୍କା ପ୍ରଦାନ କରାଯାଇଛି । ଏହି ବୃତ୍ତି ନବମ ଏବଂ ଦଶମ ଶ୍ରେଣୀରେ ଅଧ୍ୟୟନ କରୁଥିବା ଛାତ୍ରଛାତ୍ରୀମାନଙ୍କୁ ପ୍ରଦାନ କରାଯାଇଥାଏ । 2014-15 ଆର୍ଥିକ ବର୍ଷରେ ଏହି ଶୀର୍ଷରେ 200.7088 କୋଟି , 2015-16 ଆର୍ଥିକ ବର୍ଷରେ 228.6895 କୋଟି ଏବଂ 2016-17 ଆର୍ଥିକ ବର୍ଷରେ 84.1664 କୋଟି ଟଙ୍କା ମଂଜୁର କରାଯାଇଛି । ଦେଶରେ ଆଦିବାସୀ ବ୍ୟାପାର ମନ୍ତ୍ରଣାଳୟ ପକ୍ଷରୁ ଏସଟି ବର୍ଗର ଛାତ୍ରଛାତ୍ରୀମାନଙ୍କ ପାଇଁ ସେମାନଙ୍କର ଶିକ୍ଷା ସମାପ୍ତ କରିବା ସକାଶେ ନିମ୍ନଲିଖିତ ବୃତ୍ତି ସ୍ୱରୂପ ଆର୍ଥିକ ସହାୟତା ପ୍ରଦାନ କରାଯାଉଛି । ପ୍ରାକ୍ ମେଟ୍ରିକ୍ ଏସଟି ଛାତ୍ରବୃତ୍ତି ପାଇଁ (କେବଳ ନବମ ଓ ଦଶମ ଶ୍ରେଣୀରେ ଅଧ୍ୟୟନରତ) , ମେଟ୍ରିକ୍ ପରବର୍ତ୍ତୀ ଏସଟି ଛାତ୍ରବୃତ୍ତି (ଯାହା ଏକାଦଶ ଶ୍ରେଣୀରୁ ଉର୍ଦ୍ଧ୍ଵ ଶ୍ରେଣୀରେ ପଢ଼ୁଥିବା ଛାତ୍ରଙ୍କ ପାଇଁ ଉଦ୍ଦିଷ୍ଟ) , ଏସଟି ଛାତ୍ରଙ୍କ ଉଚ୍ଚଶିକ୍ଷା ନିମନ୍ତେ ଜାତୀୟ ଫେଲୋସିପ୍ ଏବଂ ବୃତ୍ତି , ବିଦେଶରେ ଏସଟି ଛାତ୍ରଛାତ୍ରୀଙ୍କ ଅଧ୍ୟୟନ ସକାଶେ ଜାତୀୟ ଦରିଆପାରି ବୃତ୍ତି ( NOS ) ରହିଛି । ଏସଟି ଛାତ୍ରଛାତ୍ରୀଙ୍କ ସକାଶେ ପ୍ରାକ୍ ମେଟ୍ରିକ୍ ଛାତ୍ରବୃତ୍ତି , ପୋଷ୍ଟ ମେଟ୍ରିକ୍ ଛାତ୍ରବୃତ୍ତି ରାଜ୍ୟ ସରକାର/କେନ୍ଦ୍ରଶାସିତ କ୍ଷେତ୍ରର ସରକାରମାନଙ୍କ ଦ୍ୱାରା ପ୍ରବର୍ତ୍ତିତ ହୋଇଥାଏ ଏବଂ ସେଥିପାଇଁ ରାଜ୍ୟ/ କେନ୍ଦ୍ରଶାସିତ କ୍ଷେତ୍ରମାନଙ୍କୁ ଅର୍ଥ ଯୋଗାଇ ଦିଆଯାଇଥାଏ । ଏହି ଯୋଜନା ଯଥା , ପ୍ରାକ୍ ମେଟ୍ରିକ୍ ଓ ମେଟ୍ରିକ୍ ପରବର୍ତ୍ତୀ ଏସଟି ଛାତ୍ରବୃତ୍ତିକୁ 75:25 ଅନୁପାତରେ କେନ୍ଦ୍ର ଓ ରାଜ୍ୟ/ କେନ୍ଦ୍ରଶାସିତ କ୍ଷେତ୍ରର ସରକାରମାନେ ବହନ କରିଥାନ୍ତି । ଉତ୍ତର ପୂର୍ବାଞ୍ଚଳ କ୍ଷେତ୍ରର ରାଜ୍ୟସମୂହ , ଜାମ୍ମୁ ଓ କାଶ୍ମୀର , ଉତ୍ତରାଖଣ୍ଡ ଏବଂ ହିମାଚଳ ପ୍ରଦେଶଙ୍କ ପାଇଁ ଏହି ଅନୁପାଦ 90:10 । ଏହି ଯୋଜନାରେ ଏସଟି ବର୍ଗର ଛାତ୍ରଙ୍କ ଉଚ୍ଚଶିକ୍ଷା ସକାଶେ ଜାତୀୟ ଫେଲୋସିପ୍ ଏବଂ ବୃତ୍ତି ପାଇଁ ପାଣ୍ଠି ବିଭିନ୍ନ ଅନୁଷ୍ଠାନ/ଛାତ୍ର ଏବଂ ଏନଓଏସ ଯୋଜନାରେ ବୈଦେଶିକ ବ୍ୟାପାର ମନ୍ତ୍ରଣାଳୟକୁ ପ୍ରତିପୂରଣ ଭିତ୍ତିରେ ପ୍ରଦାନ କରାଯାଇଥାଏ ।


    କେନ୍ଦ୍ର ଆଦିବାସୀ ବ୍ୟାପାର ରାଷ୍ଟ୍ରମନ୍ତ୍ରୀ ଶ୍ରୀ ଯଶୱନ୍ତ ସିଂ ଭାଭୋର ରାଜ୍ୟସଭାରେ ଏହି ସୂଚନା ପ୍ରଦାନ କରିଛନ୍ତି ।


    *********

    
    
    (Release ID: 1526484) Visitor Counter : 1