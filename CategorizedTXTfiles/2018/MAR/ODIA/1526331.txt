      ପରିବେଶ ଓ ଜଙ୍ଗଲ ମନ୍ତ୍ରଣାଳୟ

      ବିଶ୍ୱ ଜଳ ଦିବସ ପାଳନ ଅବସରରେ ଦିଲ୍ଲୀ ଚିଡ଼ିଆଖାନାରେ “ପ୍ରକୃତି ପାଇଁ ଜଳ” ପ୍ରଦର୍ଶନୀ ଅନୁଷ୍ଠିତ
      Posted On: 22 MAR 2018 8:46PM by PIB Bhubaneshwar


    ବିଶ୍ୱ ଜଳ ଦିବସ ପାଳନ ଅବସରରେ ଜାତୀୟ ପ୍ରାକୃତିକ ସଂଗ୍ରହାଳୟ , ପର୍ଯ୍ୟାବରଣ , ଜଙ୍ଗଲ ଓ ଜଳବାୟୁ ପରିବର୍ତ୍ତନ ମନ୍ତ୍ରଣାଳୟ ପକ୍ଷରୁ ଜାତୀୟ ପ୍ରାଣୀ ଉଦ୍ଦ୍ୟାନ ସହଯୋଗରେ ଦିଲ୍ଲୀ ଚିଡ଼ିଆଖାନାରେ ସ୍କୁଲ ଏବଂ କଲେଜର ଛାତ୍ରଛାତ୍ରୀମାନଙ୍କ ସକାଶେ “ ପ୍ରକୃତି ପାଇଁ ଜଳ ” ଶୀର୍ଷକ ଏକ ପ୍ରଦର୍ଶନୀ ଅନୁଷ୍ଠିତ ହୋଇଯାଇଛି । ଦିଲ୍ଲୀର ରାଣୀବାଗସ୍ଥିତ ଆର୍ଯ୍ୟ ଗୁରୁକୁଳ ଏବଂ ସୈନିକ ବିହାରର ଶାନ୍ତିଦେବୀ କନ୍ୟା ଗୁରୁକୁଳ , ତଥା ଦିଲ୍ଲୀର ଲେଡ଼ି ଇରୱିନ କଲେଜର ପ୍ରାୟ 150ରୁ ଉର୍ଦ୍ଧ୍ଵ ଛାତ୍ରଛାତ୍ରୀ ଏବଂ ସେମାନଙ୍କର ଶିକ୍ଷକବୃନ୍ଦ ଏହି ପ୍ରଦର୍ଶନୀରେ ସାମିଲ ହୋଇଥିଲେ ।


    ଏହି ଅବସରରେ ଆୟୋଜିତ ଏକ ରାଲିରେ ଏହିସବୁ ଛାତ୍ରଛାତ୍ରୀମାନେ ଯୋଗଦେଇ ଜଳ ସଂରକ୍ଷଣର ଉପକାରୀତା ଏବଂ ସେ ସଂପର୍କରେ ଜନସାଧାରଣଙ୍କୁ ସଚେତନ କରାଇବା ସକାଶେ ସ୍ଲୋଗାନମାନ ଦେଇଥିଲେ । ଜାତୀୟ ପ୍ରାକୃତିକ ସଂଗ୍ରହାଳୟର ନିର୍ଦ୍ଦେଶକ ସୁଶ୍ରୀ ନାଜ୍‌ ରିଜଭୀ ଏହିସବୁ ଛାତ୍ରଛାତ୍ରୀମାନଙ୍କ ସହ ଭାବ ବିନିମୟ କରି ସେମାନଙ୍କୁ ଛୋଟ ଛୋଟ ଗ୍ରୀନ୍‌ ଗୁଡ଼ସ୍‌ ଆପଣାଇବାକୁ ପରାମର୍ଶ ଦେଇଥିଲେ । ଏହା ଦ୍ୱାରା ପର୍ଯ୍ୟାପ୍ତ ଜଳ ସଂରକ୍ଷିତ ହୋଇପାରିବ । ବିଶେଷ କରି ପାନୀୟ ଜଳ ସଂରକ୍ଷଣ ପ୍ରତି ସେମାନେ ସଚେତନ ରହିବାକୁ ସୁଶ୍ରୀ ରିଜଭୀ ପରାମର୍ଶ ଦେଇଥିଲେ । ଏହି ଅବସରରେ ଜଳ ସଂରକ୍ଷଣର ଉପକାରୀତା ସଂପର୍କରେ ଏକ ବୃତ୍ତଚିତ୍ର ପ୍ରଦର୍ଶିତ ହୋଇଥିଲା ।


    ଏନଜେଡ଼ପିର ନିର୍ଦ୍ଦେଶିକା ଶ୍ରୀମତୀ ରେଣୁ ସିଂହ ଏହି ପ୍ରଦର୍ଶନୀକୁ ଉଦ୍ଘାଟନ କରିଥିଲେ ଏବଂ ଏହାର ଶିକ୍ଷାଧିକାରୀ ଚିଡ଼ିଆଘରେ ରଖାଯାଇଥିବା ପ୍ରାଣୀମାନଙ୍କ ସଂପର୍କରେ ପିଲାମାନଙ୍କୁ ବୁଝାଇବା ସହ ସେଠାରେ ଜଳକୁ କିଭଳି ସତର୍କ ଭାବେ ବ୍ୟବହାର କରାଯାଉଛି ସେ ସଂପର୍କରେ ଅବତାରଣା କରିଥିଲେ ।


    **************

    
    
    (Release ID: 1526331) Visitor Counter : 1