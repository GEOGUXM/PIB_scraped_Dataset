      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ନାଗରିକଙ୍କ ପାଇଁ ଉପଯୋଗୀ ମୋବାଇଲ ଆପ୍ ଏନସିଆରବି ଦ୍ୱାରା ଉନ୍ମୋଚିତ
      • ନ୍ୟାସନାଲ କ୍ରାଇମ ରେକର୍ଡସ ବ୍ୟୁରୋ (NCRB) ପାଳନ କଲା ଏହାର 33ତମ ପ୍ରାରମ୍ଭ ଦିବସ ଏବଂ ‘ସିଟିଜେନ ସର୍ଭିସେସ୍’ ମୋବାଇଲ ଆପ୍ ଉନ୍ମୋଚିତ
      • କାର୍ଯ୍ୟକ୍ରମରେ ମୁଖ୍ୟ ଅତିଥି ଏବଂ ସମ୍ମାନୀୟ ଅତିଥି ଭାବେ ଯୋଗ ଦେଲେ ଆଇବି ନିର୍ଦ୍ଦେଶକ ରାଜୀବ ଜୈନ ଏବଂ ବିପିଆର ଏଣ୍ଡ ଡି ଡିଜି ଡକ୍ଟର ଏ ପି ମାହେଶ୍ୱରୀ
      Posted On: 14 MAR 2018 8:43PM by PIB Bhubaneshwar


    ଏନସିଆରବି ଏକ ମୋବାଇଲ ଆପ୍ ଆରମ୍ଭ କରିଛି , ଯେଉଁଥିରେ କି ଲୋକଙ୍କ ପାଇଁ 9 ପ୍ରକାର ପୁଲିସ ସେବା ଉପଲବ୍ଧ । ଏହାଦ୍ୱାରା ପୁଲିସ ଓ ଲୋକଙ୍କ ମଧ୍ୟରେ ଉତ୍ତମ ଯୋଗାଯୋଗ ରହିପାରିବ । ରାଜ୍ୟ ଏବଂ କେନ୍ଦ୍ରଶାସିତ ଅଞ୍ଚଳମାନେ ସେମାନଙ୍କ ସିସିଟିଏନଏସ ପ୍ଲାଟଫର୍ମରେ ଏହି ଆପ୍ ଅପଲୋଡ କରିପାରିବେ , ଯେଉଁଥିରେ କି ଲୋକମାନେ ଏତଲା ଦେବା ସହ ଏହାର ଅଗ୍ରଗତି ସମ୍ପର୍କରେ ଅବଗତ ହୋଇପାରିବେ । ଏହି ଆପ୍ ଦ୍ୱାରା ଲୋକମାନେ ସେମାନଙ୍କ ଏଫ୍ଆଇଆର ଡାଉନଲୋଡ କରିପାରିବେ (ସମ୍ବେଦନଶୀଳ ମାମଲାକୁ ଛାଡ଼ି) ।


    ଆପରେ ଥିବା ଏସ୍ଓଏସ୍ ବଟନ୍ ଟିପିବା ମାତ୍ରେ ଏହା ବନ୍ଧୁ ଓ ପରିବାର ଲୋକଙ୍କ ନିକଟକୁ ଜରୁରି ବାର୍ତ୍ତା ସହ ବ୍ୟକ୍ତିଙ୍କ ଅବସ୍ଥିତି ସ୍ଥାନର ସୂଚନା ପଠାଇବ । ଏଥିରେ ଥିବା ପୁଲିସ ଷ୍ଟେସନ ଲୋକେଟର ଦ୍ୱାରା ଜଣେ ନିକଟବର୍ତ୍ତୀ ଥାନାର ଅବସ୍ଥିତି ଏବଂ ଜିପିଏସ୍ ଟେକ୍ନୋଲୋଜି ମାଧ୍ୟମରେ ସେଠାରୁ ଯାଇଥିବା ରାସ୍ତା ବାବଦରେ ଅବଗତ ହୋଇପାରିବ । ଅଗ୍ନିଶମ , ଆମ୍ବୁଲାନ୍ସ , ମେଡିକାଲ , ମହିଳା ହେଲ୍ପଲାଇନ , ରେଲୱେ ହେଲ୍ପଲାଇନ ଏବଂ ଚାଇଲ୍ଡ ହେଲ୍ପଲାଇନ ଇତ୍ୟାଦିର ନମ୍ବର ଜଣେ ଆପର କଣ୍ଟାକ୍ଟ ଲିଷ୍ଟରୁ ପାଇପାରିବ । ସିଟିଜେନ ଟିପ୍ ଫିଚର ଦ୍ୱାରା ଜଣେ କୌଣସି ପ୍ରକାର ଅସାମାଜିକ କାର୍ଯ୍ୟର ସୂଚନା ପୁଲିସକୁ ଦେଇପାରିବ । ଆପର ଟେଲିଫୋନ୍ ଡିରେକ୍ଟୋରିରୁ ଜଣେ ଯେକୌଣସି ରାଜ୍ୟର ଯେକୌଣସି ଜିଲ୍ଲାର କୌଣସି ଥାନାର ଫୋନ୍ ନମ୍ବର ପାଇପାରିବ । ବାହନ ସମନ୍ୱୟ ଷ୍ଟୋଲେନ ଭେଇକିଲ୍ ରେଜିଷ୍ଟ୍ରେସନ ଫିଚର ସାଧାରଣ ଲୋକ , ସଡ଼କ ପରିବହନ ବିଭାଗ , ଇନସ୍ୟୁରାନ୍ସ ଏଜେନ୍ସି ଯେକୌଣସି ଚୋରିଗାଡ଼ିର ତଥ୍ୟ ପାଇପାରିବେ ଏବଂ କ୍ରୟ , ପଂଜିକରଣ ଇତ୍ୟାଦି ପୂର୍ବରୁ ଗାଡ଼ିର ବିବରଣୀ ଏଥିରୁ ହାସଲ କରିହେବ । ନିଖୋଜ ବ୍ୟକ୍ତିଙ୍କ ସମ୍ପର୍କରେ ସୂଚନା ପାଇବାକୁ ଏହି ଆପର ଏନସିଆରବି ୱେବସାଇଟ ସହ ଲିଙ୍କ୍ ରହିଛି । ଏଥିରୁ ନିଖୋଜ ବ୍ୟକ୍ତି , ଅଚିହ୍ନା ମୃତଦେହ ଏବଂ ଅଚିହ୍ନା ବ୍ୟକ୍ତିଙ୍କ ସୂଚନା ମିଳିପାରିବ ।


    ଏହି ଆପ୍ ଏନସିଆରବିର ନିଜସ୍ୱ ଟିମ୍ ଦ୍ୱାରା ପ୍ରସ୍ତୁତ ହୋଇଛି ଏବଂ ସମସ୍ତ ରାଜ୍ୟ ଓ କେନ୍ଦ୍ରଶାସିତ ଅଞ୍ଚଳର ସରକାରଙ୍କୁ ପ୍ରଦାନ କରାଯିବ ।


    *************


    

    
    (Release ID: 1524735) Visitor Counter : 1