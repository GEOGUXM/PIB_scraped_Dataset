      ଶକ୍ତି ମନ୍ତ୍ରଣାଳୟ

      ଷ୍ଟ୍ରିଟ ଲାଇଟିଂ ଜାତୀୟ କାର୍ଯ୍ୟକ୍ରମ ଅଧୀନରେ ଏପର୍ଯ୍ୟନ୍ତ 49 ଲକ୍ଷ ଏଲଇଡି ଷ୍ଟ୍ରିଟ ଲାଇଟ ଲଗାଯାଇଛି
      Posted On: 06 MAR 2018 2:22PM by PIB Bhubaneshwar


    ଷ୍ଟ୍ରିଟ ଲାଇଟିଂ ଜାତୀୟ କାର୍ଯ୍ୟକ୍ରମ ( SLNP ) ଅଧୀନରେ ଏପର୍ଯ୍ୟନ୍ତ 28ଟି ରାଜ୍ୟ / କେନ୍ଦ୍ରଶାସିତ ଅଂଚଳରେ 49 ଲକ୍ଷ ଏଲଇଡି ଷ୍ଟ୍ରିଟଲାଇଟ ଲଗାଯାଇଛି । 2015 ଜାନୁଆରୀ 5 ତାରିଖରେ ପ୍ରଧାନମନ୍ତ୍ରୀଙ୍କ ଦ୍ୱାରା ଶୁଭାରମ୍ଭ ହୋଇଥିବା ଏହି କାର୍ଯ୍ୟକ୍ରମ ଅଧୀନରେ 2019 ମାର୍ଚ୍ଚ ସୁଧା 1.34 କୋଟି ପାରମ୍ପରିକ ଷ୍ଟ୍ରିଟ ଲାଇଟକୁ ବଦଳାଯାଇ ଶକ୍ତି ସାମର୍ଥ୍ୟ ବିଶିଷ୍ଟ ଏଲଇଡି ଲାଇଟ ଲଗାଯିବାର ଲକ୍ଷ୍ୟ ଧାର୍ଯ୍ୟ କରାଯାଇଥିଲା । ଶକ୍ତି ସାମର୍ଥ୍ୟ ସେବା ଲିମିଟେଡ ( EESL ) ଦ୍ୱାରା ଏସଏଲଏନପି ପ୍ରଣୟନ କରାଯାଉଛି । ଇଇଏସଏଲ ହେଉଛି ଶକ୍ତି ମନ୍ତ୍ରଣାଳୟ ଅଧୀନରେ ଥିବା ସାର୍ବଜନୀନ କ୍ଷେତ୍ରର ଏକ ଯୁଗ୍ମ ଅଭିଯାନ ବିଶିଷ୍ଟ କମ୍ପାନୀ ।


    ହିମାଚଳ ପ୍ରଦେଶ ଏବଂ ରାଜସ୍ଥାନରେ ଏଲଇଡି ଷ୍ଟ୍ରିଟଲାଇଟ ବ୍ୟବସ୍ଥା ପ୍ରଚଳନ ପାଇଁ ଇଇଏସଏଲ ବିଭିନ୍ନ ପରୀକ୍ଷା ନିରୀକ୍ଷା କରିଛି । ଏପର୍ଯ୍ୟନ୍ତ ଏସଏଲଏନପି ପ୍ରଚଳନ ପାଇଁ କୌଣସି ବିଶେଷ ସମସ୍ୟା ଦେଖାଦେଇ ନାହିଁ ।


    ଆଜି ରାଜ୍ୟସଭାରେ ଏକ ପ୍ରଶ୍ନର ଲିଖିତ ଉତ୍ତର ପ୍ରଦାନ କରି ଶକ୍ତି ରାଷ୍ଟ୍ରମନ୍ତ୍ରୀ ( ସ୍ୱାଧୀନ ) ଶ୍ରୀ ଆର କେ ସିଂ ଏହି ସୂଚନା ପ୍ରଦାନ କରିଛନ୍ତି ।


    ************


    

    
    (Release ID: 1523669) Visitor Counter : 1