      ନୀତି ଆୟୋଗ

      ନୀତି ଆୟୋଗଙ୍କ ପକ୍ଷରୁ 17 ମାର୍ଚ୍ଚ, 2018ରେ ସାଥ-ଶିକ୍ଷା ରୋଡମ୍ୟାପ 2018-2020 ଜାରି
      Posted On: 19 MAR 2018 8:33PM by PIB Bhubaneshwar


    ତିନୋଟି ଅଂଶୀଦାର ରାଜ୍ୟ ଓଡ଼ିଶା , ଝାଡ଼ଖଣ୍ଡ ଏବଂ ମଧ୍ୟପ୍ରଦେଶର ଭାଗୀଦାରୀ ସହିତ ନୀତି ଆୟୋଗଙ୍କ ପ୍ରକଳ୍ପ - ଶିକ୍ଷାରେ ମାନବପୁଞ୍ଜି ପରିବର୍ତ୍ତନ ଆଣିବା ଲାଗି ନିରନ୍ତର ପଦକ୍ଷେପ (ସାଥ-ଇ) ରୋଡମ୍ୟାପ ଶନିବାର , 17 ମାର୍ଚ୍ଚ ଦିନ ଜାରି କରାଯାଇଛି । ଏହାକୁ ନୀତି ଆୟୋଗର ମୁଖ୍ୟ କାର୍ଯ୍ୟାନିର୍ବାହୀ ଅଧିକାରୀ ( CEO ) ଅମିତାଭ କାନ୍ତ ଜାରି କରିଥିଲେ । ଏହି ଅବସରରେ ଝାଡ଼ଖଣ୍ଡର ମୁଖ୍ୟ ଶାସନ ସଚିବ ଶ୍ରୀ ସୁଧୀର ତ୍ରିପାଠୀ , ନୀତି ଆୟୋଗଙ୍କ ପରାମର୍ଶଦାତା (ମାନବ ସମ୍ବଳ) ଶ୍ରୀ ଆଲୋକ କୁମାର , ରାଜ୍ୟଗୁଡ଼ିକର ଶିକ୍ଷା ବିଭାଗ ପ୍ରମୁଖ ସଚିବ , ରାଜ୍ୟ ପ୍ରକଳ୍ପ ନିର୍ଦ୍ଦେଶକ ( SPD ) ନଲେଜ ପାର୍ଟନର୍ସ ଏବଂ ଶିକ୍ଷା କ୍ଷେତ୍ରରେ କାର୍ଯ୍ୟ କରୁଥିବା ପ୍ରତିନିଧିମାନେ ଉପସ୍ଥିତ ଥିଲେ । ପ୍ରକଳ୍ପକୁ ପରିଚାଳନା କରୁଥିବା ସଂସ୍ଥା ଜାତୀୟ ପରିଚାଳନା ଗୋଷ୍ଠୀ ( NSG )ଙ୍କ ପ୍ରଥମ ବୈଠକ ନୀତି ଆୟୋଗ ସିଇଓଙ୍କ ଅଧ୍ୟକ୍ଷତାରେ ଅନୁଷ୍ଠିତ ହୋଇଥିଲା , ଏଥିରେ ସାଥ-ଇର ଦୂରଦର୍ଶୀ ରୋଡମ୍ୟାପ ଜାରି କରାଯାଇଥିଲା ।


    ଶ୍ରୀ ଅମିତାଭ କାନ୍ତ ପ୍ରକଳ୍ପର ମହତ୍ୱ ବୁଝାଇ କହିଥିଲେ ଯେ ସାଥ-ଇର ଅର୍ଥ ଶିକ୍ଷା ପଦ୍ଧତିର ସାଥୀ , ଯାହାର କେନ୍ଦ୍ରସ୍ଥଳରେ କେବଳ ବିଦ୍ୟାର୍ଥୀ ଏବଂ ଶିକ୍ଷକ ଅଛନ୍ତି । ସେ କହିଥିଲେ ଯେ ଏହାର ଉଦ୍ଦେଶ୍ୟ ପ୍ରତ୍ୟେକ ପିଲାଙ୍କ ପାଇଁ ସମଗ୍ର ସ୍କୁଲ ଶିକ୍ଷା ପଦ୍ଧତିକୁ ଉତ୍ତରଦାୟୀ , ଆକାଂକ୍ଷୀ ଏବଂ ପରିବର୍ତ୍ତକାରୀ କରିବା ।


    ରୋଡମ୍ୟାପ ଜାରି କରାଯିବା ପୂର୍ବରୁ ରାଜ୍ୟଗୁଡ଼ିକର ପ୍ରମୁଖ ଶିକ୍ଷା ବିଭାଗ ସଚିବ ଏବଂ ରାଜ୍ୟ ପ୍ରକଳ୍ପ ନିର୍ଦ୍ଦେଶକମାନେ କ୍ଷେତ୍ରୀୟ ସ୍ତରରେ ଅଧିକାରୀମାନଙ୍କ ସହିତ କର୍ମଶାଳା ଆୟୋଜନ କରିଥିଲେ । ରାଜ୍ୟଗୁଡ଼ିକ ନିଜ ନିଜ ପ୍ରଣାଳୀବଦ୍ଧ ଏବଂ ନବୋନ୍ମେଷର ଶ୍ରେଷ୍ଠ ବ୍ୟବହାର ଉପସ୍ଥାପନ କରିଥିଲେ , ଯାହାଦ୍ୱାରା ପରସ୍ପରର ଅଭିଜ୍ଞତାକୁ ବୁଝାଯାଇପାରିବ ।


    ମଧ୍ୟପ୍ରଦେଶର ପ୍ରମୁଖ ସଚିବ ଦିପ୍ତୀ ଗୌଡ଼ ମୁଖାର୍ଜୀ ପାରଦର୍ଶୀ ଅନଲାଇନ ପଦ୍ଧତିରେ ସ୍କୁଲଗୁଡ଼ିକରେ ଆବଶ୍ୟକତା ଠାରୁ ଅଧିକ ଶିକ୍ଷକଙ୍କୁ ସ୍ଥାନାନ୍ତର କରି ଖାଲି ସ୍ଥାନ ପୂରଣ କରିବା ଲାଗି ରାଜ୍ୟରେ ଚାଲିଥିବା ବିବେକସଂଗତ ଶିକ୍ଷକ ଯୋଜ ସମ୍ପର୍କରେ ବିଶେଷଜ୍ଞମାନଙ୍କୁ କହିଥିଲେ । ଓଡ଼ିଶାର ଶିକ୍ଷା ବିଭାଗ ପ୍ରମୁଖ ସଚିବ ଶ୍ରୀ ପିକେ ମହାପାତ୍ର ଆଇଏଲଏମଏସ (ସମନ୍ୱିତ ଆଇନଗତ କାର୍ଯ୍ୟାନୁଷ୍ଠାନ ପରିଚାଳନା ପଦ୍ଧତି)ର ବିକାଶ ପାଇଁ କହିଥିଲେ । ଏହି ପ୍ରଣାଳୀ ସମନ୍ୱିତ ଅନଲାଇନ ସଫ୍ଟୱେର ଅଟେ , ଯାହା ଶିକ୍ଷା ସହ ସମ୍ବନ୍ଧୀୟ ବିଭିନ୍ନ ନ୍ୟାୟାଳୟ ଏବଂ ଟ୍ରିବ୍ୟୁନାଲରେ ପଡ଼ିରହିଥିବା ମାମଲାଗୁଡ଼ିକର ପ୍ରଭାବୀ ଢଙ୍ଗରେ ପରିଚାଳନା କରିଥାଏ । ଝାଡ଼ଖଣ୍ଡର ପ୍ରମୁଖ ସଚିବ ଅମରେନ୍ଦ୍ର ପ୍ରତାପ ସିଂ ଗୁଣବତ୍ତାରେ ସୁଧାର ଲାଗି ସ୍କୁଲଗୁଡ଼ିକର ଆକାର ବଡ଼ କରିବା , ଶିକ୍ଷକ ଆବଶ୍ୟକତା ପୂରଣ କରିବା ଏବଂ ସମ୍ବଳକୁ ପ୍ରଭାବୀ ଢଙ୍ଗରେ ଆବଂଟନ କରିବା ଲାଗି ଆଲୋଚନା କରିଥିଲେ ।


    ରୋଡମ୍ୟାପରେ ବ୍ୟକ୍ତ ହୋଇଥିବା ଏହି କାର୍ଯ୍ୟକ୍ରମ ଏବଂ ଅନ୍ୟ ପଦକ୍ଷେପଗୁଡ଼ିକୁ ଆସନ୍ତା 24 ମାସରେ ଆହୁରି ସୁଦୃଢ଼ କରାଯିବ , ଏଗୁଡ଼ିକୁ ଅନୁକୂଳ କରାଯିବ ଏବଂ ନଲେଜ ପାର୍ଟନର-ବୋଷ୍ଟନ କନସଲଟିଂ ଗ୍ରୁପ ଏବଂ ପୀରାମଲ ଫାଉଣ୍ଡେସନ ଏବଂ ଏଜୁକେଶନ ଲିଡରଶିପର ପରାମର୍ଶରେ ସାଥ-ଇ ଦ୍ୱାରା ଲାଗୁ କରାଯିବ


    ତ୍ରିପାକ୍ଷିକ ବୁଝାମଣାରେ ନୀତି ଆୟୋଗ ଆହ୍ୱାନ ପଦ୍ଧତିରେ ଚୟନ କରାଯାଇଥିବା ତିନୋଟି ରାଜ୍ୟ ଏବଂ ଘରୋଇ କ୍ଷେତ୍ରର ନଲେଜ ପାର୍ଟନର୍ସ ଅଛନ୍ତି । ଏହି ବୁଝାମଣା ନୀତି ଆୟୋଗଙ୍କ ଦ୍ୱାରା ପ୍ରତିଦ୍ୱନ୍ଦୀ ଏବଂ ସହଯୋଗୀ ସଂଘୀୟ ବ୍ୟବସ୍ଥାର ମୌଳିକତାକୁ ଦର୍ଶାଉଛି । ଏହି ପ୍ରକ୍ରିୟାରେ ଏହା ସୁନିଶ୍ଚିତ କରାଯିବ ଯେ ମାନବ ସମ୍ବଳ ବିକାଶ ମନ୍ତ୍ରଣାଳୟର ଯୋଜନା ଏବଂ ସାଥ-ଇ ଅନ୍ତର୍ଗତ ଆସୁଥିବା , ଯୋଜନା ସମ୍ପୃକ୍ତ ରାଜ୍ୟର ଯୋଜନା ସହିତ ସାମଞ୍ଜସ୍ୟ ସ୍ଥିତିରେ ରହିଥିବ ।


    ସୂଚନାଯୋଗ୍ୟ ଯେ ନୀତି ଆୟୋଗ ମେ 2017ରେ ସମସ୍ତ ରାଜ୍ୟକୁ ପତ୍ର ଲେଖି ରାଜ୍ୟଗୁଡ଼ିକରେ ସ୍ୱାସ୍ଥ୍ୟ ଏବଂ ଶିକ୍ଷା କ୍ଷେତ୍ରରେ ସୁଧାର ଆଣିବା ଲାଗି ସହାୟତା ନିମନ୍ତେ ପ୍ରସ୍ତାବ ଦେଇଥିଲେ । 16ଟି ରାଜ୍ୟ ଏହା ପକ୍ଷରେ ଉତ୍ତର ଦେଇଥିଲେ । ମାନବ ସମ୍ବଳ ମନ୍ତ୍ରଣାଳୟ ସହିତ ପ୍ରେଜେଂଟେସନ ଏବଂ ପରାମର୍ଶ ପରେ କାର୍ଯ୍ୟକ୍ରମ ଲାଗି ତିନୋଟି ରାଜ୍ୟ ଝାଡ଼ଖଣ୍ଡ , ମଧ୍ୟପ୍ରଦେଶ ଏବଂ ଓଡ଼ିଶାକୁ ବଛାଯାଇଥିଲା । ସେହିପରି ମାନବ ପୁଞ୍ଜି ଶିକ୍ଷାରେ ପରିବର୍ତ୍ତନ କରିବା ଲାଗି ନିରନ୍ତର ପଦକ୍ଷେପ (ସାଥ-ଇ)ର ଜନ୍ମ ହୋଇଥିଲା ।


    ସାଥ-ଇ ପଦକ୍ଷେପ ରାଜ୍ୟଗୁଡ଼ିକ ସହିତ ଔପଚାରିକ ବୁଝାମଣା ଉପରେ ଆଧାରିତ ଏବଂ ଏହାର ଅର୍ଥ ପୋଷଣ ନୀତି ଆୟୋଗ ଏବଂ ସହଭାଗୀ ରାଜ୍ୟଗୁଡ଼ିକ ମଧ୍ୟରେ ବ୍ୟୟ ଭାଗ କରିବାର ବ୍ୟବସ୍ଥା ଜରିଆରେ କରାଯିବ । ପ୍ରକଳ୍ପର ସମୀକ୍ଷା , ଡାଟା ସଂଗ୍ରହ ଏବଂ କାର୍ଯ୍ୟାନ୍ୱୟନ ଲାଗି ବୋଷ୍ଟନ କନସଲଟିଂ ଗ୍ରୁପ ( BCG ) ଏବଂ ପୀରାମଲ ଫାଉଣ୍ଡେସନ ଫର ଏଜୁକେସନ ଲିଡରଶିପ (ପିଏଫଇଏଲକୁ ନଲେଜ ପାର୍ଟନର) ରୂପରେ ଚୟନ କରାଯାଇଛି ।


    ସାଥ-ଇ ପ୍ରକଳ୍ପର ପରିକଳ୍ପନା ଏକ କାର୍ଯ୍ୟକ୍ରମ ରୂପରେ କରାଯାଇଛି , ଯାହାର ଉଦ୍ଦେଶ୍ୟ ଏହି ତିନୋଟି ରାଜ୍ୟରେ ପ୍ରାଥମିକ ଏବଂ ମାଧ୍ୟମିକ ସ୍କୁଲ ଶିକ୍ଷା ପରିବର୍ତ୍ତନ ଆଣିବା , ସାଥ-ଇ ରୋଡମ୍ୟାପରେ ଏକ ନିର୍ଦ୍ଧାରିତ ସମୟରେ ଲକ୍ଷ୍ୟ ହାସଲ ଅଭ୍ୟାସ ସମ୍ପର୍କରେ ଉଲ୍ଲେଖ କରାଯାଇଛି ଯାହା 2020 ଶିକ୍ଷାବର୍ଷ ଶେଷ ସୁଦ୍ଧା ନିଜର ତାର୍କିକ ସ୍ୱରୂପ ଗ୍ରହଣ କରିନେବ । ଏହାର ଅବଧିରେ ଯଦି ରାଜ୍ୟଗୁଡ଼ିକ ଚାହିଁଲେ ଅନ୍ୟ ଦୀର୍ଘକାଳନୀ କାର୍ଯ୍ୟର ମୂଳଦୁଆ ରଖାଯିବ ।


    ହସ୍ତକ୍ଷେପକୁ ସୀମିତ କରି ସମ୍ପୂର୍ଣ୍ଣ ପ୍ରକ୍ରିୟାକୁ ରାଜ୍ୟ ଏବଂ ମାନବ ସମ୍ବଳ ବିକାଶ ମନ୍ତ୍ରଣାଳୟର ସହିତ ପରାମର୍ଶ ଅନୁଯାୟୀ ସମ୍ପନ୍ନ କରାଯିବ । ଏହି କାର୍ଯ୍ୟରେ ନୀତି ଆୟୋଗଙ୍କ ସିଇଓଙ୍କ ଅଧ୍ୟକ୍ଷତାରେ ଜାତୀୟ ପରିଚାଳନା ଗୋଷ୍ଠୀ ( NSG ) ଗଠନ କରାଯିବ । ଏଥିରେ ରାଜ୍ୟଗୁଡ଼ିକ ମୁଖ୍ୟ ସଚିବ ସହାୟକ ରହିବେ ଏବଂ ଏହାର ପ୍ରଗତିକୁ ନିରନ୍ତର ଅନୁଧ୍ୟାନ କରାଯିବ । ତ୍ରୁଟି ସୁଧାରିବାର ଉପାୟ ଲାଗୁ କରାଯିବ ଏବଂ କାର୍ଯ୍ୟାନ୍ୱୟନ ସମ୍ପର୍କିତ ବିଷୟ ଲାଗି ପ୍ଲାଟଫର୍ମ ପ୍ରସ୍ତୁତ କରାଯିବ ।


    ଏହିପରି ସାଥ-ଇର ଉଦ୍ଦେଶ୍ୟ ଶିକ୍ଷା ଏବଂ ମୁଖ୍ୟସ୍ରୋତର ଉତ୍କୃଷ୍ଟତା ଲାଗି ଲାଗି ରୋଲ ମଡେଲ ରାଜ୍ୟ ପ୍ରସ୍ତୁତ କରିବା , ଯାହାଦ୍ୱାରା ଶିକ୍ଷାର ଗୁଣବତ୍ତା ଏବଂ ପରିଣାମରେ ପରିବର୍ତ୍ତନ ଆସିବ । ପ୍ରଯୁକ୍ତିର ଆବଶ୍ୟକତା ଆଧାରିତ ଡାଟା ପ୍ରେରିତ ମୂଲ୍ୟାଙ୍କନ ସହ ଯୋଡ଼ିବା ଏବଂ ଏହାକୁ ନବୋନ୍ମେଷ , ଇନକ୍ୟୁବେଶନ , ବାହ୍ୟ , ତୃତୀୟ ପକ୍ଷ , ଅର୍ଥଯୋଗାଣ ଏବଂ ରାଷ୍ଟ୍ରାୟତ-ଘରୋଇ-ଉପକାରୀ ଭାଗୀଦାରୀ ( PPPP )ର ସ୍ୱରୂପ ଦେବା ଦ୍ୱାରା ଶିକ୍ଷା କ୍ଷେତ୍ରରେ ପରିବର୍ତ୍ତନ ଆଣିବାର କାର୍ଯ୍ୟରେ ରାଜ୍ୟଗୁଡ଼ିକ ସଂଚାଳକ ଭୂମିକାରେ ରହିବେ ।


    ***************

    
    
    (Release ID: 1525689) Visitor Counter : 1