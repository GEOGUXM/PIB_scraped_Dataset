      ଆୟୁଷ

      14 ରାଜ୍ୟରେ ଆଦିବାସୀ ସ୍ୱାସ୍ଥ୍ୟ ଯତ୍ନ ପାଇଁ ସିସିଆରଏଏସର କାର୍ଯ୍ୟକ୍ରମ ଆରମ୍ଭ
      Posted On: 23 MAR 2018 8:08PM by PIB Bhubaneshwar


    ଆୟୁର୍ବେଦିକ ବିଜ୍ଞାନରେ ଅନୁସନ୍ଧାନ ପାଇଁ କେନ୍ଦ୍ରୀୟ ପରିଷଦ 14 ରାଜ୍ୟରେ 15 ସଂସ୍ଥା ଜରିଆରେ ଜନଜାତି ସ୍ୱାସ୍ଥ୍ୟ ଯତ୍ନ ଅନୁସନ୍ଧାନ କାର୍ଯ୍ୟକ୍ରମ ( THCRP )ର ଶୁଭାରମ୍ଭ କରିଛନ୍ତି ।


    THCRP ର ଲକ୍ଷ୍ୟ ଏବଂ ଉଦ୍ଦେଶ୍ୟ ହେଉଛି –


    • ଆଦିବାସୀ ଲୋକମାନଙ୍କର ଚଳଣୀ ବିଷୟରେ ଜାଣିବା ।


    • ସ୍ୱାସ୍ଥ୍ୟ ପରିସଂଖ୍ୟାନ ସମ୍ବନ୍ଧୀତ ସୂଚନା ସଂଗ୍ରହ କରିବା ।


    • ଖାଦ୍ୟପେୟ ସମ୍ବନ୍ଧୀତ ଅଭ୍ୟାସ , ପ୍ରକୃତି ଏବଂ ପ୍ରଚଳିତ ରୋଗଗୁଡିକର ଉପଚାର କ୍ଷେତ୍ରରେ ସାମାନ୍ୟ ଔଷଧୀୟ ଚିକିତ୍ସା ଉପଯୋଗ ଉପରେ ଅଧ୍ୟୟନ କରିବା ।


    • ଆଦିବାସୀମାନଙ୍କ ଘରେ ଘରେ ଚିକିତ୍ସା ସହାୟତା ପ୍ରଦାନ କରିବା ।


    • ଆୟୁର୍ବେଦର ପଥ୍ୟ ଜ୍ଞାନ ସହିତ ସ୍ୱାସ୍ଥ୍ୟ ସୁରକ୍ଷା , ଖାଦ୍ୟାଭ୍ୟାସ ବିଷୟରେ ପ୍ରଚାର ପ୍ରସାର କରିବା ।


    • ସୁସ୍ଥ ପରିବେଶ ଏବଂ ସୁସ୍ଥ ଜୀବନଶୈଳୀ ଜରିଆରେ ରୋଗ ପ୍ରତିରୋଧ ।


    • ଆଦିବାସୀ ଅଂଚଳରେ ପ୍ରଚଳିତ ସ୍ଥାନୀୟ ସ୍ୱାସ୍ଥ୍ୟ ପ୍ରଥା ( LHT )/ଲୋକ ଔଷଧୀ/ ପାରମ୍ପରିକ ବ୍ୟବହାର ବିଷୟରେ ସୂଚନା ସଂଗ୍ରହ କରିବା ।


    2017-18ରେ ଏକ ଲକ୍ଷ ଜନସଂଖ୍ୟାକୁ ନେଇ ଏହି ଅନୁସନ୍ଧାନ କରାଯିବାର ଲକ୍ଷ୍ୟ ରଖାଯାଇଥିବା ବେଳେ 100316 ଜନସଂଖ୍ୟାକୁ ଏପର୍ଯ୍ୟନ୍ତ ଏଥିରେ ସାମିଲ କରାଯାଇଛି । ସେହିଭଳି ସ୍ଥାନୀୟ ସ୍ୱାସ୍ଥ୍ୟ ପ୍ରଥାରେ 150 ଜଣଙ୍କର ଲିଖିତ ପ୍ରମାଣ ରଖାଯିବା ଲକ୍ଷ୍ୟ ଥିବାବେଳେ 159 ଜଣଙ୍କର ଏହା କରାଯାଇସାରିଛି ।


    କେନ୍ଦ୍ର ଆୟୁଷ ରାଜ୍ୟମନ୍ତ୍ରୀ (ସ୍ୱାଧୀନ) ଶ୍ରୀ ଶ୍ରୀପଦ ୟେସୋ ନାଏକ ଏକ ପ୍ରଶ୍ନର ଲିଖିତ ଉତ୍ତରରେ ଆଜି ଲୋକସଭାରେ ଏହି ସୂଚନା ଦେଇଥିଲେ ।


    ***********


    

    
    (Release ID: 1526470) Visitor Counter : 2