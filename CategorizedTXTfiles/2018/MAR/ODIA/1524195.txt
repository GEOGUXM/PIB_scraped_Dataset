      ନୂତନ ଓ ଅକ୍ଷୟ ଶକ୍ତି ମନ୍ତ୍ରଣାଳୟ

      ଅକ୍ଷୟ ଶକ୍ତି କ୍ଷେତ୍ରରେ ଆର୍ଥିକ ସହଯୋଗ ପାଇଁ ଆଇଆରଇଡିଏ ଏବଂ ୟୁରୋପୀୟ ପୁଞ୍ଜିନିବେଶ ବ୍ୟାଙ୍କ ମଧ୍ୟରେ ରାଜିନାମା
      Posted On: 10 MAR 2018 7:09PM by PIB Bhubaneshwar


    ୟୁରୋପୀୟ ପୁଞ୍ଜିନିବେଶ ବ୍ୟାଙ୍କ ( EIB ) ଏବଂ ଭାରତୀୟ ଅକ୍ଷୟ ଶକ୍ତି ଉନ୍ନୟନ ଏଜେନ୍ସି ( IREDA ) ଲିମିଟେଡ 150 ମିଲିଅନ ୟୁରୋ ଋଣ ରାଜିନାମା ସ୍ୱାକ୍ଷର କରିଛନ୍ତି । ଏହାର ଲାଇନ ଅଫ କ୍ରେଡିଟ ରହିବ 15 ବର୍ଷ ଏବଂ ଗ୍ରେସ ପିରିଅଡ ରହିବ 13 ବର୍ଷ । ଏହାକୁ ଭାରତରେ ଅକ୍ଷୟ ଶକ୍ତି ଏବଂ ଶକ୍ତି ସାମର୍ଥ୍ୟ ପ୍ରକଳ୍ପକୁ ଆର୍ଥିକ ସହାୟତା ପ୍ରଦାନ କରିବା ପାଇଁ ବ୍ୟବହାର କରାଯିବ । ଏହି ଅନୁଦାନ ଫଳରେ ଉତ୍ପାଦିତ ହେବାକୁ ଥିବା ସ୍ୱଚ୍ଛ ଉର୍ଜା ଫଳରେ 11 ଲକ୍ଷରୁ ଉର୍ଦ୍ଧ୍ଵ ପରିବାର ଲାଭବାନ ହେବାର ଆଶା କରାଯାଉଛି ।


    କେନ୍ଦ୍ର ଶକ୍ତି ଏବଂ ଅକ୍ଷୟ ଶକ୍ତି ରାଷ୍ଟ୍ରମନ୍ତ୍ରୀ (ସ୍ୱାଧୀନ ଦାୟିତ୍ୱ) ଶ୍ରୀ ଆର କେ ସିଂ ଏବଂ ଏମଏନଆରଇ ସଚିବ ଶ୍ରୀ ଆନନ୍ଦ କୁମାରଙ୍କ ଉପସ୍ଥିତିରେ ଏହି ଋଣ ରାଜିନାମା ଆଇଆରଡିଏ ଅଧ୍ୟକ୍ଷ ଏବଂ ପରିଚାଳନା ନିର୍ଦ୍ଦେଶକ ଶ୍ରୀ କେ ଏସ ପୋପଲି ଏବଂ ଇଆଇବି ସଭାପତି ଶ୍ରୀ ଡ଼ବ୍ଲ୍ୟୁ ହୋୟରଙ୍କ ଉପସ୍ଥିତିରେ ସ୍ୱାକ୍ଷରିତ ହୋଇଥିଲା ।


    ଭାରତର ପ୍ରତ୍ୟେକ ରାଜ୍ୟକୁ ବିଦ୍ୟୁତ ସଂଯୋଗର ଚମତ୍କାର କାହାଣୀର ଅବତାରଣା କରି ଶ୍ରୀ ଆରକେ ସିଂ କହିଲେ ଯେ , “ ଲଦାଖ ଏବଂ ଅରୁଣାଚଳ ପ୍ରଦେଶରେ ଏପରି ଗ୍ରାମ ରହିଛି ଯେଉଁଠାରେ ପହଂଚିବା ପାଇଁ ପାଦରେ ଚାଲି ଚାଲି ତିନି ଚାରି ଦିନ ଯାତ୍ରା କରିବାକୁ ପଡିବ । ଏହିପରି ଦୁର୍ଗମ ସ୍ଥାନରେ ବିଦ୍ୟୁତ ଶକ୍ତି ପହଂଚାଇବା ଆମର ଲକ୍ଷ୍ୟ । ଆମେ ପରିବେଶ ପ୍ରଦୂଷଣ ଦୂର କରିବାକୁ ନିଷ୍ପତି ନେଇଛୁ କାରଣ ଭବିଷ୍ୟତର ନାଗରିକ ଏବଂ ଏହି ଗ୍ରହ ପ୍ରତି ଆମର ଦାୟିତ୍ୱବୋଧ ରହିଛି । ” ଅକ୍ଷୟ ଶକ୍ତି ଯେ ବର୍ତ୍ତମାନ ଅର୍ଥନୈତିକ ଭାବେ ଉପଲବ୍ଧ , ଏହି ବିଷୟକୁ ଗୁରୁତ୍ୱାରୋପ କରି ସେ କହିଥିଲେ ଯେ , “ ଯେଉଁ କମ୍ପାନୀମାନେ RE ପ୍ରକଳ୍ପ ପାଇଁ ବିଡିଂ କରୁଛନ୍ତି ସେମାନଙ୍କୁ ବିଶ୍ୱ ବ୍ୟାପୀ ଅନୁଦାନ ମିଳୁଛି । ସମ୍ପ୍ରତି ଅନେକ ଦେଶ ଏ କ୍ଷେତ୍ରରେ ଆମର ଅଭିଜ୍ଞତାରୁ ଶିକ୍ଷା ଲାଭ କରିବାକୁ ଚାହୁଁଛନ୍ତି । ”


    ଏମଏନଆରଇ ସଚିବ ଶ୍ରୀ ଆନନ୍ଦ କୁମାର କହିଲେ ଯେ ଅକ୍ଷୟ ଶକ୍ତି କ୍ଷେତ୍ରରେ ସଫଳତା ପାଇଁ ଦୁଇଟି ବିଷୟ ଗୁରୁତ୍ୱପୂର୍ଣ୍ଣ । ଏଗୁଡ଼ିକ ହେଲେ-ସାମର୍ଥ୍ୟ ବିଶିଷ୍ଟ ବୈଷୟିକ ବିଦ୍ୟା ଏବଂ ସହଜ ଆର୍ଥିକ ସହାୟତା । ସେ ଦୃଢ଼ ଆତ୍ମ ବିଶ୍ୱାସ ପ୍ରକଟ କରି କହିଲେ ଯେ ଭାରତ 2022 ସୁଦ୍ଧା ଏହାର ଧାର୍ଯ୍ୟ ଲକ୍ଷ୍ୟ 175 ଗିଗାୱାଟ ଅକ୍ଷୟ ଶକ୍ତିକୁ ଅତିକ୍ରମ କରିବ ।


    ଆରଇଡିଏର ମୁଖ୍ୟ ପରିଚାଳନା ନିର୍ଦ୍ଦେଶକ ଶ୍ରୀ କେ ଏସ ପୋଲି କହିଲେ ଯେ ଯେଉଁପରି ଭାବେ ଦ୍ରୂତ ଗତିରେ ସେକେଣ୍ଡ ଲାଇନ ଅଫ କ୍ରେଡିଟକୁ ନେଇ ବୁଝାମଣା କରାଗଲା ତାହା ସୂଚାଉଛି ଯେ ଇଆଇବି ଏବଂ ଆଇଆରଇଡିଏ କିପରି ଭାବେ ବିଗତ 4 ବର୍ଷ ମଧ୍ୟରେ ପାରସ୍ପରିକ ବିଶ୍ୱାସ ଏବଂ ବୁଝାମଣା ବଢ଼ାଇ ପାରିଛନ୍ତି । ଅଧିକନ୍ତୁ ଭାରତ ସରକାରଙ୍କ ସାର୍ବଭୌମ୍ୟତାର ବିନା ଗ୍ୟାରେଂଟୀରେ ଇଆଇବି ଏହି ଋଣ ପ୍ରଦାନ କରିଛି । ଏହା ଏହି କ୍ଷେତ୍ରରେ ସେମାନଙ୍କ ସଂକଳ୍ପବଦ୍ଧତାକୁ ଦର୍ଶାଉଛି । ଆନ୍ତର୍ଜାତିକ ସୌର ସଙ୍ଗଠନରେ ଭାରତର ଭୂମିକା ଏବଂ ପ୍ୟାରିସ ପାଣିପାଗ ରାଜିନାମା ପ୍ରତି ଏହାର ସଂକଳ୍ପବଦ୍ଧତାକୁ ଶ୍ରୀ ହୋୟର ପ୍ରଶଂସା କରିଥିଲେ । ସେ କହିଥିଲେ ଯେ ଭାରତରେ ସୌର ଆଲୋକ ପ୍ରଚୁର ପରିମାଣରେ ଉପଲବ୍ଧ । ତେଣୁ ନିଶ୍ଚିତ ଭାବେ ଏହା ଏକ ସମାଧାନର ପନ୍ଥା ହୋଇପାରିବ ।


    ଏମଏନଆରଇ , ଆଇଆରଡିଇଏ ଏବଂ ଇଆଇବିର ବରିଷ୍ଠ ଅଧିକାରୀମାନଙ୍କ ସହ ଭାରତରେ ୟୁରୋପୀୟ ସଂଘ ଦ୍ୱାରା ନିଯୁକ୍ତ ରାଷ୍ଟ୍ର ଦୂତ ଶ୍ରୀ ଟମାଜ କୋଜୋଲସ୍କି ଏହି ଅବସରରେ ଉପସ୍ଥିତ ଥିଲେ ।


    **************


    

    
    (Release ID: 1524195) Visitor Counter : 1