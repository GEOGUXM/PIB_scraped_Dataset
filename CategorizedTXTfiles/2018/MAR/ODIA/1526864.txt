      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ବିଦାୟୀ ରାଜ୍ୟସଭା ସଦସ୍ୟମାନଙ୍କୁ ପ୍ରଧାନମନ୍ତ୍ରୀଙ୍କ ସମ୍ବୋଧନ
      Posted On: 28 MAR 2018 6:34PM by PIB Bhubaneshwar


    ପବିତ୍ର ଗୃହର ଆଦରଣୀୟ ସଭାପତି ମହୋଦୟ ,


    ଆଜି ଆମମାନଙ୍କ ଗହଣରୁ କିଛି ସାଥୀ ଏହି ଗୃହର ଅନୁଭବକୁ ନେଇ ସମାଜର ସେବା କରିବା ସକାଶେ ନିଜର ଭୂମିକାକୁ ଆହୁରି ମଜଭୁତ କରିପାରିବେ , ଏହା ମୋର ପୂର୍ଣ୍ଣ ବିଶ୍ୱାସ । ଏହି ଗୃହରୁ ଆଜି ଯେଉଁ ମହାନୁଭବ ସଦସ୍ୟମାନେ ଅବସର ନେଉଛନ୍ତି , ସେମାନଙ୍କର ସମସ୍ତଙ୍କର ବିଶେଷ ଯୋଗଦାନ ରହିଛି , ସମସ୍ତଙ୍କର ନିଜସ୍ୱ ମାହାତ୍ମ୍ୟ ରହିଛି ଏବଂ ସେମାନେ ସଭିଏଁ ଏହି ପବିତ୍ର ଗୃହର ସଦସ୍ୟ ରହି ରାଷ୍ଟ୍ରର ଉଜ୍ଜ୍ୱଳ ଭବିଷ୍ୟତ ସକାଶେ ନିଜ ନିଜର ଯୋଗଦାନ ଦେଇଛନ୍ତି ଏବଂ ଏ ଦିଗରେ ସବୁମତେ ପ୍ରଚେଷ୍ଟା କରିଛନ୍ତି । ସେମାନଙ୍କୁ ସମସ୍ତଙ୍କୁ ରାଷ୍ଟ୍ର କଦାପି ଭୁଲିପାରିବ ନାହିଁ ।


    ମୋ ତରଫରୁ ଆପଣମାନଙ୍କ ଉତ୍ତମ ସେବା ସକାଶେ , ଆପଣମାନଙ୍କୁ ସମସ୍ତଙ୍କୁ ଅନେକ ଅନେକ ଶୁଭେଚ୍ଛା ଏବଂ ଭବିଷ୍ୟତ ପାଇଁ ଆପଣମାନଙ୍କୁ ସମସ୍ତଙ୍କୁ ଢ଼େର୍ ଅଭିନନ୍ଦନ ।


    ଏ ଗୃହ ସେହିସବୁ ବରିଷ୍ଠ ମହାନୁଭବମାନଙ୍କର , ଯେଉଁମାନଙ୍କ ଅନୁଭବ ଏହି ଗୃହର ମୂଲ୍ୟବୋଧକୁ ବୃଦ୍ଧି କରିବାରେ ସହାୟକ ହୋଇଆସିଛି । ସମାଜ ଜୀବନର ଆଶା ଆକାଂକ୍ଷାକୁ ନିରପେକ୍ଷ ଭାବେ ତରାଜୁରେ ତଉଲି ଭବିଷ୍ୟତର ସାମାଜିକ ବ୍ୟବସ୍ଥା ପାଇଁ ସେଥିରୁ କେଉଁଟି ପୂରକ ହେବ ଏବଂ କେଉଁଟି ପୂରକ ନହେବ ତାହାର ତର୍ଜମା କରିବାର ସାମର୍ଥ୍ୟ ଏହି ଗୃହର ବରିଷ୍ଠ ସଦସ୍ୟମାନଙ୍କର ରହିଛି । ଏବଂ ସେହି କାରଣ ହେତୁ ଏଠାରେ ଯେଉଁ ପ୍ରସଙ୍ଗ ଉତ୍ଥାପିତ ହୋଇଥାଏ ସେସବୁର ବିଶେଷ ମୂଲ୍ୟ ଥାଏ । ଏହାର ଏକ ବିଶେଷ ମହତ୍ତ୍ୱ ଥାଏ ଏବଂ ସେହି ମହତ୍ତ୍ୱ ହିଁ ଆମର ନୀତି ନିର୍ଦ୍ଧାରଣରେ ବଡ଼ ଗୁରୁତ୍ୱପୂର୍ଣ୍ଣ ଭୂମିକା ଗ୍ରହଣ କରିଥାଏ ।


    ଆମମାନଙ୍କ ମଧ୍ୟରେ ଆଦରଣୀୟ ପରାଶର ମହୋଦୟଙ୍କ ଭଳି ମହାନୁଭବ , ଯିଏ ନିଜ ଜୀବନକାଳରେ ପେଶାଦାରୀ ଭାବେ କାର୍ଯ୍ୟ ସହ ତପସ୍ୱୀ ଭଳି ଜୀବନ ବଞ୍ଚି ଆସିଛନ୍ତି । ଏଭଳି ବ୍ୟକ୍ତିତ୍ୱ ଆମ ଗହଣରେ ଥିଲେ । ଏବେ ଗୃହରେ ଆମକୁ ଆଉ ତାଙ୍କ ସାନ୍ନିଧ୍ୟ ଲାଭର ସୁଯୋଗ ମିଳିବନାହିଁ ।


    ଦ୍ୱିତୀୟରେ , ଭାରତ ଯାହାଙ୍କ ପାଇଁ ଗର୍ବ ଅନୁଭବ କରେ , ଏପରି ଜଣେ ଜଣେ କ୍ରୀଡ଼ାବିତ୍ ଶ୍ରୀମାନ୍ ଦିଲ୍ଲୀପ ଜୀ ଏବଂ ସଚିନ ଜୀ । ଏହି ଦୁଇ ମହାନ ବ୍ୟକ୍ତିତ୍ୱଙ୍କୁ ଆଗାମୀ ଦିନରେ ଆମେମାନେ ଆଉ ଗୃହରେ ଆମ ଗହଣରେ ଦେଖିବୁନାହିଁ । ସେମାନଙ୍କ ଉପସ୍ଥିତିର ଲାଭ ଆମମାନଙ୍କୁ ଆଉ ମିଳିବନାହିଁ । ପ୍ରଫେସର କୁରିଏନ ସାହେବଙ୍କୁ ସଦାବେଳେ ଦେଶର ଜନତା ସ୍ମରଣ ରଖିବେ । ତାଙ୍କର ସଦା ହସହସ ଚେହେରାରୁ ଆମେମାନେ ଶିଖିବା ଉଚିତ ଯେ ଆମେମାନେ କଥାବାର୍ତ୍ତା ତ ପରସ୍ପର ମଧ୍ୟରେ କରୁ , କିନ୍ତୁ ହସି ହସି କିଭଳି ଭାବ ବିନିମୟ କରିହୁଏ ତାହା ତାଙ୍କର ବିଶେଷତା । ଏବଂ କେବଳ ସେହି କାରଣରୁ ଅନେକ ସଂକଟପୂର୍ଣ୍ଣ ମୁହୂର୍ତ୍ତରେ ଏହି ଗୃହକୁ ଉଚିତ ଭାବେ ପରିଚାଳିତ କରିବାରେ ସେ ଗୁରୁତ୍ୱପୂର୍ଣ୍ଣ ଭୂମିକା ଗ୍ରହଣ କରିଛନ୍ତି ।


    ଏକଥା ସତଯେ ଆମମାନଙ୍କ ଭିତରେ ଖୁବ୍ କମ୍ ଲୋକ ଅଛନ୍ତି ଯେଉଁମାନଙ୍କ ପଛରେ ଦଳ ଏବଂ ଦଳର ବିଚାରଧାରାର ପ୍ରଭାବ ନାହିଁ । ଏପରି କ୍ୱଚିତ୍ ଲୋକ ଅଛନ୍ତି । ଆମମାନଙ୍କ ମଧ୍ୟରୁ ଅଧିକାଂଶ ଲୋକ ଯାହାଙ୍କର କିଛି ନା କିଛି ପୃଷ୍ଠଭୂମି ରହିଛି ଏବଂ ସେଇ କାରଣରୁ ଏହା ସ୍ୱାଭାବିକ ଯେ ଏଠାରେ ସେହି କଥାକୁ ଉପସ୍ଥାପିତ କରିବା ସକାଶେ ଆମମାନଙ୍କର ପ୍ରୟାସ ରହିଥାଏ । ଏଭଳି ଘଟିବା ବି ବେଶ୍ ସ୍ୱାଭାବିକ ।


    କିନ୍ତୁ ଏହା ମଧ୍ୟ ପ୍ରତ୍ୟାଶା ଥାଏ ଯେ ଯାହା ଗ୍ରୀନ୍ ହାଉସରେ ହୋଇଥାଏ ତାହା ରେଡ଼ ହାଉସରେ ହେବା ଆବଶ୍ୟକ । କିନ୍ତୁ ଏହା ଜରୁରୀ ନୁହେଁ । ଏବଂ ସେଇଥିପାଇଁ , କାରଣ ଏହା ବରିଷ୍ଠ ଗୃହ ଓ ଏହାର ନିଜସ୍ୱ ମାହାତ୍ମ୍ୟ ରହିଛି , ପ୍ରତ୍ୟେକ ସଦସ୍ୟ ନିଜ ନିଜର ଏହି ଭୂମିକା ନିର୍ବାହ କରିଥାନ୍ତି ।


    ମୁଁ ମାନୁଛି ଯେ ସମ୍ଭବତଃ ଆପଣମାନଙ୍କ ମଧ୍ୟରୁ ଅନେକେ ଲୋକ ଏପରି ଥିବେ ଯେଉଁମାନେ ଭାବୁଥିବେ ଯେ ଚୂଡ଼ାନ୍ତ ଅଧିବେଶନ ଯେତେବେଳେ ବସିବ ସେତେବେଳେ ମୁଁ ଏହି ପ୍ରସଙ୍ଗ ଉଠାଇବି , ମୁଁ ନିଜକୁ ଏମିତି ଭାବେ ପ୍ରସ୍ତୁତ କରି ଗୃହକୁ ଯିବି । ଗୃହରୁ ଅବସର ନେବାବେଳେ ଏମିତି ଏକ ଐତିହାସିକ ଭାଷଣ ଦେଇ ଯିବି , ମୁଁ ଏଭଳି ଚିନ୍ତନ ରଖି ଦେଶପାଇଁ କିଛି ଗୋଟିଏ ମହତ୍ତ୍ୱପୂର୍ଣ୍ଣ କାର୍ଯ୍ୟ ମାଧ୍ୟମରେ ମୋର ଯୋଗଦାନ ଦେଇଯିବି । କିନ୍ତୁ ସମ୍ଭବତଃ ଯିବାବେଳେ ହୁଏତ ଆପଣମାନଙ୍କୁ ତାହା ମିଳି ନପାରେ । ସେଥିପାଇଁ ଏଠାରେ କୌଣସି ଦାୟିତ୍ୱ ନାହିଁ , ଆମର ଦାୟିତ୍ୱ କେବଳ ସେଠାରୁ ଏପର୍ଯ୍ୟନ୍ତ , ତେଣୁ ଆପଣମାନଙ୍କୁ ଆଜି ଏଭଳି ଭାବେ ବିଦାୟ ନେବାକୁ ପଡ଼ୁଛି ।


    ଭଲ ହୋଇଥାନ୍ତା ଆପଣମାନେ ଯିବା ପୂର୍ବରୁ କିଛି ମହତ୍ତ୍ୱପୂର୍ଣ୍ଣ ନିର୍ଣ୍ଣୟ ନେଇ , ବହୁତ କିଛି ଉତ୍ତମ ଭୂମିକା ପ୍ରଦର୍ଶନ କରି ଶେଷରେ କିଛି ଉତ୍ତମ କଥା ଛାଡ଼ି ଯିବା ସକାଶେ ସୁଯୋଗ ମିଳିଥାନ୍ତା । ସେପରି ହୋଇଥିଲେ ଆପଣମାନଙ୍କୁ ବିଶେଷ ସନ୍ତୋଷ ମିଳିଥାନ୍ତା । କିନ୍ତୁ ସମ୍ଭବତଃ ଏହି ଗୃହର ଏଭଳି ବ୍ୟବସ୍ଥା ଯୋଗୁ ଏଭଳି ସୌଭାଗ୍ୟରୁ ବଞ୍ଚିତ ହୋଇ ଆପଣମାନଙ୍କୁ ଆଜି ଏଭଳି ଯିବାକୁ ପଡ଼ୁଛି । ଗଲାକାଲି ତ ଲାଗୁଥିଲା ଯେ ହୁଏତ ଆଜି ଏଭଳି ସୁଯୋଗ ମିଳିଯିବ । କିନ୍ତୁ ଗୃହର ଅଧ୍ୟକ୍ଷ ଢ଼େର୍ ପ୍ରୟାସ କରିଥିଲେ । ସମସ୍ତଙ୍କୁ ବୁଝାଇବାକୁ ଉଦ୍ୟମ କରିଥିଲେ । ସମସ୍ତଙ୍କୁ ସାଥିରେ ନେଇ ସହମତ ଲାଗି ପ୍ରୟାସ କରିଥିଲେ । ଶ୍ରୀମାନ ବିଜୟଜୀ ବି ଏହି କାର୍ଯ୍ୟରେ ଲାଗିରହିଥିଲେ । ଶେଷରେ ଏକଥା ସମ୍ଭବ ହେଲାଯେ ଆଜି ସମସ୍ତ ବିଦାୟୀ ସଦସ୍ୟ ସେମାନଙ୍କର ଭାବନା ପ୍ରକଟ କରିପାରିବେ । ପୁଣି କୌଣସି ମହତ୍ତ୍ୱପୂର୍ଣ୍ଣ ନିର୍ଣ୍ଣୟରେ ଯେଉଁ ଯୋଗଦାନ , ଇତିହାସ ଯେଉଁଥିପାଇଁ ସ୍ମରଣ ରଖିବ , ସେଭଳି ସୌଭାଗ୍ୟ ଆପଣମାନଙ୍କ ମଧ୍ୟରୁ ଅନେକେ ବିଦାୟ ବେଳାରେ ନିଶ୍ଚୟ ପ୍ରକଟ କରିବାର ସୁଯୋଗ ମିଳିଛି । ଆପଣମାନେ ତାହାର ସଂପୂର୍ଣ୍ଣ ଉପଯୋଗ ମଧ୍ୟ କରିଛନ୍ତି । ତାହା ଏବେ ଛାଡ଼ିଯାଇଛି ।


    ତିନି ତଲାକ ଭଳି ମହତ୍ତ୍ୱପୂର୍ଣ୍ଣ ନିର୍ଣ୍ଣୟ ଯାହା ଭାରତର ଆଗାମୀ ଦିନର ଇତିହାସରେ ବଡ଼ ଗୁରୁତ୍ୱପୂର୍ଣ୍ଣ ଭୂମିକା ଗ୍ରହଣ କରିବାର ଅଛି ସେହି ମହତ୍ତ୍ୱପୂର୍ଣ୍ଣ ପ୍ରସଙ୍ଗର ଚୂଡ଼ାନ୍ତ ନିର୍ଣ୍ଣୟ ପ୍ରକ୍ରିୟାରୁ ଆପଣମାନେ ବଞ୍ଚିତ ରହିଗଲେ । ଯେଉଁମାନେ ପୁନଃ ନିର୍ବାଚିତ ହୋଇ ଆସିଛନ୍ତି ସେମାନଙ୍କୁ ତ ଏଭଳି ସୁଯୋଗ ଅବଶ୍ୟ ମିଳିବ କିନ୍ତୁ ଯେଉଁମାନେ ବିଦାୟ ନେଉଛନ୍ତି ସେମାନଙ୍କୁ ସମ୍ଭବତଃ ଏହି ଐତିହାସିକ ଓ ମହତ୍ତ୍ୱପୂର୍ଣ୍ଣ ନିର୍ଣ୍ଣୟରୁ ବଞ୍ଚିତ ହେବାକୁ ପଡ଼ିବ । ସେମାନଙ୍କ ମନରେ କିଛି ନା କିଛି କ୍ଷୋଭ ଅବଶ୍ୟ ରହିବ । ଆଜି ନହେଲେ ବି ଦଶ ବର୍ଷ , କୋଡ଼ିଏ ବର୍ଷ , ପଚିଶ ବର୍ଷ ପରେ ନିଶ୍ଚିତ ଆସିବ । ମୁଁ ଏପରି ଭାବୁଛି । ଭଲ ହୋଇଥାନ୍ତା , ଯଦି ଏ ସବୁକଥା ଆମେ କରିପାରିଥାନ୍ତେ ।


    ଯେଉଁସବୁ ମାନନୀୟ , ଆଦରଣୀୟ ସଦସ୍ୟଗଣ ଆଜି ବିଦାୟ ନେଉଛନ୍ତି , ମୁଁ ପୁଣି ଥରେ ସେମାନଙ୍କୁ ଶୁଭକାମନା ଜଣାଉଛି । ମୁଁ ଆପଣମାନଙ୍କର ଜଣେ ସାଥୀ ହିସାବରେ ଆପଣଙ୍କୁ ନିବେଦନ କରିବି ଯେ ଆପଣମାନେ ଏଭଳି କଦାପି ନ ’ ଭାବନ୍ତୁ ଯେ ଏହି ଗୃହର ଦରଜା ବନ୍ଦ ହେବାର ଅର୍ଥ ନୁହେଁ ଯେ ଆପଣମାନଙ୍କ ସକାଶେ ଏହାର ସମଗ୍ର ପରିସର ବନ୍ଦ ହୋଇଯାଉଛି । ଆପଣମାନଙ୍କ ସକାଶେ ଏ ପରିସରର ଦରଜା ସଦା ଉନ୍ମୁକ୍ତ , ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ ସର୍ବଦା ଖୋଲା ।


    ଦେଶର ହିତସାଧନ ପାଇଁ ଆପଣମାନଙ୍କ ମନରେ ଯେତେବେଳେ ବି ଯେ ’ କୌଣସି ବିଚାର ଆସିବ , ଆପଣମାନେ ନିଶ୍ଚିତ ଆସିବେ , ମୋତେ ଭଲ ଲାଗିବ ଆପଣମାନଙ୍କୁ ଶୁଣିବାକୁ , ଆପଣମାନଙ୍କୁ ବୁଝିବାକୁ ଏବଂ ଯେଉଁଠାରେ ସମ୍ଭବ ହେବ , ଆପଣମାନଙ୍କ ବିଚାର ସହ ମୋର ଯୋଗଦାନ ରହିବ । ସେସବୁକୁ ଆଗରେ ପହଞ୍ଚାଇବା ସକାଶେ ମୁଁ ନିଶ୍ଚିତ ପ୍ରୟାସ କରିବି ।


    ମୁଁ ପୁଣି ଥରେ ଆପଣମାନଙ୍କୁ ବହୁତ ବହୁତ ଧନ୍ୟବାଦ ଜଣାଉଛି । ଅନେକ ଅନେକ ଶୁଭକାମନା ଜଣାଉଛି ।


    **********

    
    
    (Release ID: 1526864) Visitor Counter : 3