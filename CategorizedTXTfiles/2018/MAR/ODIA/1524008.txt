      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଦେଶର କିଛି ଭାଗରେ ଗୁଣ୍ଡାଗିରିକୁ ପ୍ରଧାନମନ୍ତ୍ରୀଙ୍କ ଦୃଢ଼ ନିନ୍ଦା;
      ସ୍ଵରାଷ୍ଟ୍ର ମନ୍ତ୍ରୀଙ୍କ ସହ କଲେ ଆଲୋଚନା; ଦୋଷୀଙ୍କ ବିରୋଧରେ ହେବ ଦୃଢ଼ କାର୍ଯ୍ୟାନୁଷ୍ଠାନ
      Posted On: 07 MAR 2018 9:14PM by PIB Bhubaneshwar


    ଦେଶର କେତେକ ଭାଗରେ ସମ୍ପ୍ରତି ଦେଖାଦେଇଥିବା ଗୁଣ୍ଡାଗିରିକୁ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଦୃଢ଼ ନିନ୍ଦା କରିଛନ୍ତି ଏବଂ କହିଛନ୍ତି ଯେ ଦୋଷୀମାନଙ୍କ ବିରୋଧରେ କଠୋର କାର୍ଯ୍ୟାନୁଷ୍ଠାନ ଗ୍ରହଣ କରାଯିବ । ଦେଶର କେତେକ ଭାଗରେ ପ୍ରତିମୂର୍ତ୍ତୀ ଭଙ୍ଗାଯିବା ଘଟଣା ଦୃଷ୍ଟିକୁ ଆସିଛି । ଏ ସଂକ୍ରାନ୍ତରେ ପ୍ରଧାନମନ୍ତ୍ରୀ, କେନ୍ଦ୍ର ସ୍ଵରାଷ୍ଟ୍ର ମନ୍ତ୍ରୀ ଶ୍ରୀ ରାଜନାଥ ସିଂହ’ଙ୍କ ସହ ଆଲୋଚନା କରି ଏହି ଘଟଣାବଳିକୁ ଦୃଢ଼ ନିନ୍ଦା କରିଛନ୍ତି । ସ୍ଵରାଷ୍ଟ୍ର ମନ୍ତ୍ରଣାଳୟ ଏହି ଗୁଣ୍ଡାଗିରିକୁ ଗୁରୁତର ଭାବେ ଗ୍ରହଣ କରିଛି ଏବଂ ଏପରି ଘଟଣାକୁ ରୋକିବା ପାଇଁ ଆବଶ୍ୟକ ପଦକ୍ଷେପ ଗ୍ରହଣ କରିବା ନେଇ ସଂପୃକ୍ତ ରାଜ୍ୟମାନଙ୍କୁ କହିଛି । ଏପରି ଘଟଣାରେ ସଂପୃକ୍ତ ବ୍ୟକ୍ତିମାନଙ୍କୁ ଦୃଢ଼ ଭାବେ ଦମନ କରାଯିବା ଏବଂ ଆଇନ ଅନୁଯାୟୀ ଦଣ୍ଡ ବିଧାନ କରାଯିବା ଆବଶ୍ୟକ ବୋଲି କୁହାଯାଇଛି ।
    
    **********

    
    
    (Release ID: 1524008) Visitor Counter : 1