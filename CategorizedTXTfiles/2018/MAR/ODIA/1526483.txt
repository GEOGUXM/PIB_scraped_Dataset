      ଆଦିବାସୀ ବ୍ୟାପାର ମନ୍ତ୍ରଣାଳୟ

      ସମ୍ବିଧାନର ଧାରା 275(1) ଅନୁସାରେ 3790.073 କୋଟି ଟଙ୍କା ମଂଜୁର
      Posted On: 23 MAR 2018 8:54PM by PIB Bhubaneshwar


    ସମ୍ବିଧାନର ଧାରା 274(1) ଅନୁସାରେ 2014-15 ଠାରୁ 2016-17 ଆର୍ଥିକ ବର୍ଷ ମଧ୍ୟରେ ଆଦିବାସୀ ବ୍ୟାପାର ମନ୍ତ୍ରଣାଳୟ ପକ୍ଷରୁ ମୋଟ 5707.2106 କୋଟି ଟଙ୍କା ମଂଜୁର କରାଯାଇଛି । 2014-15 ଆର୍ଥିକ ବର୍ଷର 1131.9914 କୋଟି , 2015-16 ବର୍ଷରେ 1392.2679 କୋଟି , 2016-17 ରେ 1265.9137 କୋଟି ଟଙ୍କା ପକ୍ଷରୁ ବିଭିନ୍ନ କାର୍ଯ୍ୟକ୍ରମ ଓ ଯୋଜନା କାର୍ଯ୍ୟକାରୀ କରିବା ସକାଶେ ଆର୍ଥିକ ଅନୁଦାନ ଭାବେ ପ୍ରଦାନ କରାଯାଇଛି । ବିଭିନ୍ନ କେନ୍ଦ୍ରୀୟ ମନ୍ତ୍ରଣାଳୟ , ରାଜ୍ୟ ସରକାର ଏବଂ ସ୍ୱେଚ୍ଛାସେବୀ ଅନୁଷ୍ଠାନମାନଙ୍କୁ ଏହି ଅର୍ଥ ତଫସିଲଭୁକ୍ତ ଜନଜାତି ବର୍ଗର ଲୋକମାନଙ୍କ ସକାଶେ ଉଦ୍ଦିଷ୍ଟ ବିଭିନ୍ନ କଲ୍ୟାଣକର ଓ ଉନ୍ନୟନମୂଳକ ଯୋଜନା ନିମନ୍ତେ ଏହି ଅର୍ଥ ବ୍ୟୟ କରାଯାଉଛି । ରାଜ୍ୟ ସରକାରମାନେ ସେମାନଙ୍କର ଆବଶ୍ୟକତା ଓ ଗୁରୁତ୍ୱ ଭିତ୍ତିରେ ଏହି ଅର୍ଥ ବିଭିନ୍ନ ଯୋଜନାରେ ବ୍ୟୟ କରିବେ ।


    ଜନଗଣନା , ଏବଂ ଜାତୀୟ ନମୁନା ସର୍ଭେ କାର୍ଯ୍ୟାଳୟ ପକ୍ଷରୁ ବଡ଼ ବଡ଼ ସାମ୍ପଲ ସର୍ଭେମାନ କାର୍ଯ୍ୟକାରୀ କରାଯାଉଛି ତଥା ବିଭିନ୍ ମନ୍ତ୍ରଣାଳୟ ଏବଂ ଭାରତ ସରକାରଙ୍କ ବିଭିନ୍ନ ବିଭାଗ ଦ୍ୱାରା ଅନ୍ୟାନ୍ୟ ସର୍ଭେ କାର୍ଯ୍ୟକାରୀ ହେଉଛି । ସେଥିରୁ ଜଣାପଡ଼ିଛି ଯେ ଏହିସବୁ ଯୋଜନା କାର୍ଯ୍ୟକାରୀ ହେବାଦ୍ୱାରା ଏସଟି ବର୍ଗର ଜନସାଧାରଣଙ୍କ ସାମାଜିକ - ଆର୍ଥିକ ଅବସ୍ଥାରେ ଢ଼େର୍ ଉନ୍ନତି ଘଟିଛି । ଉଦାହରଣ ସ୍ୱରୂପ ଏସଟି ବର୍ଗଙ୍କ ମଧ୍ୟରେ ସାକ୍ଷରତା 2001ରେ 47.1 ପ୍ରତିଶତ ଥିବା ବେଳେ 2011ରେ ତାହା 59 ପ୍ରତିଶତ ଛୁଇଁଛି । ସେହିଭଳି ମୃତ୍ୟୁହାର 62.1 (2005-06) ଥିବା ବେଳେ ତାହା 44.4 (2015-16)କୁ ଉନ୍ନୀତ ହୋଇଛି । ଆନୁଷ୍ଠାନିକ ପ୍ରସବ ମାତ୍ରା ତଫସିଲଭୁକ୍ତ ଜନଜାତିଙ୍କ ମଧ୍ୟରେ 2005-06 ରେ 17.7 ପ୍ରତିଶତ ଥିବା ବେଳେ ଏହା ଏବେ 2015-16 ରେ 68.0 ପ୍ରତିଶତରେ ପହଞ୍ଚଛି । ତେବେ ଏସଟି ବର୍ଗଙ୍କ ମାନବୀୟ ବିକାଶ ସୂଚକାଂକରେ ସର୍ବଭାରତୀୟ ଜନସଂଖ୍ୟା ଦୃଷ୍ଟିରୁ ଏବେ ବି ଢ଼େର ତଫାତ ରହିଛି ।


    କେନ୍ଦ୍ର ଆଦିବାସୀ ବ୍ୟାପାର ରାଷ୍ଟ୍ରମନ୍ତ୍ରୀ ଶ୍ରୀ ଯଶୱନ୍ତସିଂ ଭାଭୋର ରାଜ୍ୟସଭାରେ ଏହି ସୂଚନା ପ୍ରଦାନ କରିଛନ୍ତି ।


    **************

    
    
    (Release ID: 1526483) Visitor Counter : 1