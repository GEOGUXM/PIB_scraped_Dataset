      ଆଣବିକ ଶକ୍ତି ବିଭାଗ

      ଖାଦ୍ୟ ହାନି ରୋକିବାକୁ ବିକିରଣ ପ୍ରଯୁକ୍ତିର ଉପଯୋଗ
      Posted On: 07 MAR 2018 4:06PM by PIB Bhubaneshwar


    ଖାଦ୍ୟ ସାମଗ୍ରୀର ଉପଯୁକ୍ତ ସଂରକ୍ଷଣ ସକାଶେ ବିକିରଣ ପ୍ରଯୁକ୍ତିର ଉପଯୋଗ ସକାଶେ ଭାରତୀୟ ଆଣବିକ ଶକ୍ତି ବିଭାଗ ( DAE ) ଏବଂ ଭାଭା ଆଣବିକ ଗବେଷଣା କେନ୍ଦ୍ର ( ବାର୍କ ) ବ୍ୟାପକ ଗବେଷଣା କାର୍ଯ୍ୟରେ ନିୟୋଜିତ ଅଛନ୍ତି ବୋଲି କେନ୍ଦ୍ର ଉତ୍ତର ପୂର୍ବାଞ୍ଚଳ କ୍ଷେତ୍ର , ପ୍ରଧାନମନ୍ତ୍ରୀ କାର୍ଯ୍ୟାଳୟ , କାର୍ମିକ , ଜନ ଅଭିଯୋଗ ଓ ପେନସନ୍ ‌ , ଆଣବିକ ଶକ୍ତି ଏବଂ ମହାକାଶ ବିଭାଗ ମନ୍ତ୍ରୀ ଡ଼କ୍ଟର ଜିତେନ୍ଦ୍ର ସିଂହ ଆଜି ଲୋକସଭାରେ ଏକ ପ୍ରଶ୍ନର ଲିଖିତ ଉତ୍ତର ରଖି ପ୍ରକାଶ କରିଛନ୍ତି । ଯେକୌଣସି ପ୍ରକାର ଖାଦ୍ୟ ପଦାର୍ଥକୁ ବିକିରଣ ପ୍ରକ୍ରିୟାରେ ଜୀବାଣୁମୁକ୍ତ କରାଯିବା ଦ୍ୱାରା ଦୀର୍ଘ ସମୟ ପର୍ଯ୍ୟନ୍ତ ଏହାକୁ ନିରାପଦ ରଖାଯାଇପାରେ । ଏହି ଖାଦ୍ୟପଦାର୍ଥର ନିଜସ୍ୱ ସ୍ଥାୟିତ୍ୱ ବୃଦ୍ଧିପାଏ । ବିଶେଷ କରି କୃଷିଜାତ ପଦାର୍ଥକୁ ଏଭଳି ପ୍ରକ୍ରିୟା ଦ୍ୱାରା ପଦ୍ଧତିକରଣ କରାଯିବା ସକାଶେ ପ୍ରୟାସ ରାଜି ରହିଛି । ଟ୍ରିଟ୍ ‌ ମେଣ୍ଟ ପରେ ଏଭଳି ଖାଦ୍ୟପଦାର୍ଥ ଅଥବା ଉତ୍ପାଦକୁ ଉପଯୁକ୍ତ ବାତାବରଣ ଓ ସ୍ଥାନରେ ସଂରକ୍ଷଣ କରି ରଖାଯାଇଥାଏ । ସେଭଳି ଖାଦ୍ୟଦ୍ରବ୍ୟ ଓ ପଦାର୍ଥ ମଧ୍ୟରେ ଫଳ , ପରିପରିବା , ଶସ୍ୟ , ଡ଼ାଲିଜାତୀୟ ଶସ୍ୟ , ମସଲା , ସାମୁଦ୍ରିକ ଖାଦ୍ୟପଦାର୍ଥ ଏବଂ ମାଂସଜାତୀୟ ଉତ୍ପାଦ ସାମିଲ ।


    ମନ୍ତ୍ରୀ ଡ଼କ୍ଟର ସିଂହ କହିଛନ୍ତି ଯେ ଏଭଳି ବିକିରଣ ପ୍ରକ୍ରିୟା ଦ୍ୱାରା ଖାଦ୍ୟଦ୍ରବ୍ୟକୁ ନିମ୍ନମତେ ସୁରକ୍ଷିତ ରଖାଯାଇଥାଏ -

      * ଶୀତଳୀକରଣ ( ଉତ୍ତାପ ବୃଦ୍ଧି କରାନଯାଇ ) ଏବଂ ସଫେଇ ପ୍ରକ୍ରିୟା ( କୌଣସି ପ୍ରକାର ରାସାୟନିକ ଅବଶିଷ୍ଟାଂଶ ନରଖି )
      * ସଫଳ ଭାବେ ସେଥିରୁ କ୍ଷତିକାରକ ବ୍ୟାକ୍ଟେରିଆ ଏବଂ କୀଟ / ପୋକଙ୍କୁ ହଟାଇବା
      * ପୁଣିଥରେ ସଂକ୍ରମଣ ହେବା ସମ୍ଭାବନା ଏଡ଼ାଇବା ସକାଶେ ଫାଇନାଲ ପ୍ୟାକିଂ ପୂର୍ବରୁ ଟ୍ରିଟମେଣ୍ଟକରଣ
      * ଖାଦ୍ୟ ପଦାର୍ଥର ନିଜସ୍ୱ ( ସେଲ୍ପ ଲାଇଫ ) ଆୟୁକାଳ ବୃଦ୍ଧି

    ଏହି ପରିପ୍ରେକ୍ଷୀରେ ଏବେ ବାର୍କଠାରେ ରାଡ଼ିଏସନ୍ ‌ ଟେକ୍ନୋଲୋଜି ଉପରେ ଅଧିକତର ଗବେଷଣା ଜାରି ରହିଛି । ଏଯାବତ ଆଳୁ , ପିଆଜ , ତଥା ଫଳ ( ଯଥା , ଆମ୍ବ , ଡ଼ାଳିମ୍ବ ଇତ୍ୟାଦିର ) ମାନଙ୍କ ଫାଇଟୋସାନିଟାରୀ ଟ୍ରିଟମେଣ୍ଟ କରିବାରେ ସଫଳତା ହାସଲ କରାଯାଇପାରିଛି । ସଂରକ୍ଷଣ ବେଳେ ଆଳୁ ଏବଂ ପିଆଜରେ ପିଲ ଓ ଶଣ୍ଢା ବାହାରି ଏହାର ଗୁଣାତ୍ମକ ମାନକୁ କମାଇ ଦେଇଥାଏ । ସେହିଭଳି 2007 ମସିହା ଠାରୁ ଆମ୍ବର ବିକିରଣକ୍ଷମ ପ୍ରକ୍ରିୟାକରଣ କାର୍ଯ୍ୟ ସଂପାଦନ କରାଯାଇ ଆସୁଛି । 2017 ମସିହାରେ ପ୍ରାୟ 1150 ଟନ୍ ‌ ଆମ୍ବକୁ ଅନୁରୂପ ପଦ୍ଧତିରେ ପ୍ରକ୍ରିୟାକରଣ କରାଯାଇ ଆମେରିକାକୁ ରପ୍ତାନୀ କରାଯାଇଥିଲା । ଅଧୁନା ଅନ୍ତରାଷ୍ଟ୍ରୀୟ ମାନ ରକ୍ଷା ଜନିତ ଉପାୟରେ ଏଭଳି ରାଡ଼ିଏସନ୍ ‌ ପଦ୍ଧତି ଆପଣାଯାଇଛି ।


    ଆଣବିକ ପ୍ରଯୁକ୍ତି ପ୍ରୟୋଗ ଦ୍ୱାରା କୃଷି ଉତ୍ପାଦନ ଓ ଉତ୍ପାଦିକା ବୃଦ୍ଧି ପାଇଛି । ବାର୍କର ଅଭିଜ୍ଞତାକୁ ଏବେ ଦେଶର ବିଭିନ୍ନ କୃଷି ଉତ୍ପାଦନ ଏବଂ ସଂରକ୍ଷଣ କାର୍ଯ୍ୟରେ ପ୍ରୟୋଗ କରାଯାଉଛି ।


    ରାଡ଼ିଏସନ୍ ‌ ପ୍ରଯୁକ୍ତି ଉପଯୋଗ କରି ଆଣବିକ ଶକ୍ତି ବିଭାଗ 42ଟି ନୂତନ ଧରଣର ଶସ୍ୟର ବିକାଶ ଘଟାଇଛି । ସେଥି ମଧ୍ୟରେ 15 କିଷମର ଚିନାବାଦାମ , ତିନି ପ୍ରକାରର ସୋରିଷ , ଦୁଇ ପ୍ରକାରର ସୋୟାବିନ୍ ‌ , ଗୋଟିଏ ପ୍ରକାରର ସୂର୍ଯ୍ୟମୁଖୀ ଆଠ ପ୍ରକାରର ମୁଗ , ପାଞ୍ଚ ପ୍ରକାରର ହରଡ଼ , ପାଞ୍ଚ ପ୍ରକାରର ବୁଟ ଅନ୍ତର୍ଭୁକ୍ତ ।


    ଦେଶରେ ଏଭଳି ଆଣବିକ ପ୍ରଯୁକ୍ତିର ବ୍ୟବହାର କୃଷକମାନଙ୍କୁ ବିଶେଷ ସହାୟକ ହୋଇଛି ଏବଂ ଏହା ଖାଦ୍ୟଶସ୍ୟର ପୌଷ୍ଟିକତା ବୃଦ୍ଧି , ସୁରକ୍ଷା ଦିଗରେ ସାହାଯ୍ୟ କରିବା ଖାଦ୍ୟ ନିରାପତ୍ତାକୁ ସୁନିଶ୍ଚିତ କରିପାରିଛି ବୋଲି ମନ୍ତ୍ରୀ ଡ଼କ୍ଟର ସିଂହ କହିଛନ୍ତି ।


    ବାର୍କ ଅଧୀନରେ ମହାରାଷ୍ଟ୍ରର ନାସିକ , ଲସଲଗାଓଁଠାରେ ( ‘ କୃଷକ ’ ନାମରେ ) ଏବଂ ନଭୀ ମୁମ୍ବାଇର ଭାସୀ ଠାରେ ଦୁଇଟି ଗବେଷଣା ଓ ବିକାଶ ପ୍ରଯୁକ୍ତି ଡ଼େମୋନଷ୍ଟ୍ରେସନ୍ ‌ ପ୍ଲାଣ୍ଟ ସ୍ଥାପନ କରାଯାଇଛି । ଏହି କେନ୍ଦ୍ରର ସଫଳତା ପରେ ଦେଶର ଅନ୍ୟ ସ୍ଥାନରେ ଏଭଳି 15 ଟି ପ୍ଲାଣ୍ଟ ପ୍ରତିଷ୍ଠା କରାଯାଇସାରିଲାଣି । ଏହି ପ୍ଲାଣ୍ଟଗୁଡିକ ଆଣବିକ ଶକ୍ତି ବିଭାଗର ରାଡ଼ିଏସନ୍ ‌ ଆଣ୍ଡ୍ ‌ ଆଇସୋଟୋପ୍ ‌ ଟେକ୍ନୋଲୋଜି ବୋର୍ଡ଼ ( ବ୍ରିଟ୍ ‌) ର ପ୍ରତ୍ୟକ୍ଷ ତତ୍ତ୍ୱାବଧାନରେ ସ୍ଥାପନ କରାଯାଇଛି ବୋଲି ମନ୍ତ୍ରୀ ଡକ୍ଟର ସିଂହ କହିଛନ୍ତି ।


    **************

    
    
    (Release ID: 1523697) Visitor Counter : 1
    
    
    
    
    

*