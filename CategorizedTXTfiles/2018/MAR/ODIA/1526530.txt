      ଉପରାଷ୍ଟ୍ରପତିଙ୍କ ସଚିବାଳୟ

      ପାରସ୍ପରିକ ବିଶ୍ୱାସ ଓ ସମ୍ମାନ ଆଧାରରେ ଆମକୁ ଏକାଠି ମିଶି ବିକାଶ କରିବା ଆବଶ୍ୟକ: ଉପରାଷ୍ଟ୍ରପତି
      • ଆଫ୍ରିକା ପ୍ରତିନିଧି ମଣ୍ଡଳଙ୍କୁ ପାରମ୍ପରିକ ଅଙ୍ଗବସ୍ତ୍ର ପ୍ରଦାନ କଲେ ଉପରାଷ୍ଟ୍ରପତି

      Posted On: 26 MAR 2018 1:43PM by PIB Bhubaneshwar

    ଉପରାଷ୍ଟ୍ରପତି ଶ୍ରୀ ଏମ ଭେଙ୍କେୟା ନାଇଡୁ କହିଛନ୍ତି ଯେ ପାରସ୍ପରିକ ବିଶ୍ୱାସ ଏବଂ ସମ୍ମାନ ଆଧାରରେ ଆମକୁ ଏକାଠି ମିଶି ବିକାଶ କରିବା ଆବଶ୍ୟକ । ସେ ଆଜି ହାଇଦ୍ରାବାଦ ହାଉସରେ ଆୟୋଜିତ ରାତ୍ରି ଭୋଜି ସମୟରେ ଜିମ୍ବାୱେ ଉପରାଷ୍ଟ୍ରପତି ଜେନେରାଲ (ଅବସର ପ୍ରାପ୍ତ) ଡଃ କନଷ୍ଟାଂଟିନୋ ଚିୱେଙ୍ଗା , ଉଗାଣ୍ଡା ରାଷ୍ଟ୍ରପତି ଶ୍ରୀ ଏଡୱାର୍ଡ କିୱାନୁକା ସସେକଣ୍ଡି , ମାଲୱି ଗଣରାଜ୍ୟ ଉପରାଷ୍ଟ୍ରପତି ଡଃ ସାଉଲୋସ କ୍ଲାଉସ ଚିଲିମା ଏବଂ ବୁରୁଣ୍ଡି ମହାସଚିବ ଏନଦେଇ ସିମିୟେ ଏଭାରିଷ୍ଟେଙ୍କ ସହିତ ଆଲୋଚନା କରୁଥିଲେ । ଏହି ଅବସରରେ ବୈଦେଶିକ ବ୍ୟାପାର ମନ୍ତ୍ରୀ ସୁଷମା ସ୍ୱରାଜ ଏବଂ ଅନ୍ୟାନ୍ୟ ଗଣମାନ୍ୟ ବ୍ୟକ୍ତି ଉପସ୍ଥିତ ଥିଲେ ।


    ଉପରାଷ୍ଟ୍ରପତି ଗଣମାନ୍ୟ ବ୍ୟକ୍ତିମାନଙ୍କୁ ପାରମ୍ପରିକ ଅଙ୍ଗବସ୍ତ୍ର ପ୍ରଦାନ କରିଥିଲେ ଏବଂ ସେମାନଙ୍କୁ ଭାରତର ସମୃଦ୍ଧ ଐତିହ୍ୟ ସମ୍ବନ୍ଧରେ ସୂଚନା ପ୍ରଦାନ କରି କହିଥିଲେ ଯେ ଭାରତରେ ଅତିଥିମାନଙ୍କୁ ଭଗବାନଙ୍କ ସହିତ ତୁଳନା କରାଯାଇଥାଏ । ସେ ଭାରତ ଏବଂ ବିଭିନ୍ନ ଆଫ୍ରିକୀୟ ରାଷ୍ଟ୍ରମାନଙ୍କ ସହ ବୃଦ୍ଧି ପାଉଥିବା ବନ୍ଧୁତ୍ୱକୁ ନେଇ ପ୍ରସନ୍ନତା ବ୍ୟକ୍ତ କରିଥିଲେ ।


    ଗଣମାନ୍ୟ ଅତିଥି ମାନେ ଉତ୍ତମ ଆତିଥ୍ୟତା ପାଇଁ ଉପରାଷ୍ଟ୍ରପତିଙ୍କୁ ଧନ୍ୟବାଦ ପ୍ରଦାନ କରିଥିଲେ ଏବଂ ତାଙ୍କୁ ଆଫ୍ରିକୀୟ ଦେଶମାନଙ୍କୁ ଯାତ୍ରା କରିବା ଲାଗି ଆମନ୍ତ୍ରିତ କରିଥିଲେ ।


    ***********

    
    
    (Release ID: 1526530) Visitor Counter : 3