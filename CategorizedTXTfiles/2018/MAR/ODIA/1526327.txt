      ଆୟୁଷ

      ଉତ୍ସାହ, ଉଦ୍ଦୀପନାର ସହିତ ସଂପନ୍ନ ହେଲା ତିନି ଦିବସୀୟ ଅନ୍ତର୍ରାଷ୍ଟ୍ରୀୟ ଯୋଗ ଉତ୍ସବ
      Posted On: 23 MAR 2018 8:18PM by PIB Bhubaneshwar


    ଅନ୍ତର୍ରାଷ୍ଟ୍ରୀୟ ଯୋଗ ଉତ୍ସବ ଆଜି ନୂଆଦିଲ୍ଲୀଠାରେ ଉତ୍ସାହ , ଉଦ୍ଦୀପନାର ସହିତ ସଂପନ୍ନ ହୋଇଛି । ଚଳିତ ବର୍ଷ ଅନ୍ତର୍ରାଷ୍ଟ୍ରୀୟ ଯୋଗ ଦିବସ ଅବ୍ୟବହିତ ପୂର୍ବରୁ ଏହା ପ୍ରାରମ୍ଭିକ ଉତ୍ସବ ଭାବେ ପାଳନ କରାଯାଇଥିଲା । ଲୋକସଭା ଅଧ୍ୟକ୍ଷ ଶ୍ରୀମତୀ ସୁମିତ୍ରା ମହାଜନ ତିନି ଦିବସୀୟ ଏହି ଯୋଗ ଉତ୍ସବର ବିଦାୟକାଳୀନ ଦିବସରେ ମୁଖ୍ୟ ଅତିଥି ଭାବେ ଯୋଗଦେଇଥିଲେ । ଆୟୁଷ ରାଜ୍ୟ ମନ୍ତ୍ରୀ (ସ୍ୱାଧୀନ) ଶ୍ରୀ ଶ୍ରୀପଦ ୟେଶୋ ନାଏକ ଏହି ଉତ୍ସବରେ ସଭାପତିତ୍ୱ କରିଥିଲେ ।


    ଶ୍ରୀମତୀ ସୁମିତ୍ରା ମହାଜନ ଏହି ଅବସରରେ କହିଥିଲେ ଯେ କୌଣସି ଉତ୍ସବ ସମାପ୍ତ ହେଲାବେଳକୁ ଆମକୁ ସକାରାତ୍ମକ ଶକ୍ତି ପ୍ରଦାନ କରିଥାଏ । ଦେଶର ବିଭିନ୍ନ କୋଣ ଅନୁକୋଣରୁ ଆସିଥିବା ପ୍ରତିଭାଗୀମାନଙ୍କୁ ଏହି ଉତ୍ସବରୁ ମିଳିଥିବା ସକାରାତ୍ମକ ଶକ୍ତି ଦେଶ ସମେତ ପୂରା ବିଶ୍ୱରେ ଏହାର ପ୍ରଭାବ ବିସ୍ତାର କରିବ । ସେ କହିଥିଲେ ଯେ ଯୋଗ ହେଉଛି ‘ ନିଜ ମାଧ୍ୟମରେ ନିଜକୁ ଜାଣିବା ଏବଂ ନିଜକୁ ସକ୍ଷମ କରିବା ’ ।


    ଏହି ଅବସରରେ ଶ୍ରୀ ଶ୍ରୀପଦ ନାଏକ କହିଥିଲେ ଯେ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଦ୍ୱାରା ଯୋଗ ପ୍ରୋତ୍ସାହନ ପାଇଁ ନେଇଥିବା ସକ୍ରୀୟ ପଦକ୍ଷେପ କେବଳ ଦେଶରେ ନୁହେଁ ବରଂ ବିଦେଶରେ ମଧ୍ୟ ପ୍ରତି ଘରେ ଘରେ ପହଂଚିବାରେ ସଫଳ ହୋଇଛି । ସେ କହିଥିଲେ ଯେ ଉତ୍ତମ ସ୍ୱାସ୍ଥ୍ୟ ରକ୍ଷା ବା ଜୀବନଶୈଳୀ ସମ୍ବନ୍ଧୀୟ ବିକାର ଦୂର କରିବା କ୍ଷେତ୍ରରେ ଯୋଗର ଗୁରୁତ୍ୱପୂର୍ଣ୍ଣ ଭୂମିକା ରହିଛି । ମନ୍ତ୍ରୀ କହିଥିଲେ ଯେ ଯୋଗ ଏହି ବିକାର ଦୂର କରିପାରେ ଯାହା ଦର୍ଶାଉଛି ବିଜ୍ଞାନ ଏବଂ ଆଧ୍ୟାତ୍ମିକତାକୁ ଭିନ୍ନ ବୋଲି ବିବେଚନା କରିହେବ ନାହିଁ । ଉପସ୍ଥିତ ଲୋକମାନଙ୍କୁ ସେ କହିଥିଲେ ଯେ ଅନେକ ଚିକିତ୍ସା ସଂସ୍ଥାନ ଚିକିତ୍ସା ପାଠ୍ୟକ୍ରମରେ ଚିକିତ୍ସା କ୍ଷେତ୍ରରେ ଯୋଗକୁ ସ୍ଥାନ ଦେଇଥିବା ପ୍ରଶଂସନୀୟ । ଆୟୁଷ ମନ୍ତ୍ରଣାଳୟ ଯୋଗ ଏବଂ ଆୟୁଷ ବ୍ୟବସ୍ଥାକୁ ପ୍ରୋତ୍ସାହିତ କରିବା ପାଇଁ ଅନେକ ପଦକ୍ଷେପ ଗ୍ରହଣ କରିଛନ୍ତି ଯାହା ଆଗାମୀ ଦିନରେ ସ୍ୱାସ୍ଥ୍ୟ ବଜେଟ ଅର୍ଥକୁ କମ କରିପାରିବାରେ ସକ୍ଷମ ହେବ ।


    ଅନ୍ତର୍ରାଷ୍ଟ୍ରୀୟ ଯୋଗ ଉତ୍ସବ- 2018ରେ ପତଞଳୀ ଯୋଗପୀଠର ସାଧାରଣ ସଂପାଦକ ଆଚାର୍ଯ୍ୟ ଶ୍ରୀ ବାଲକ୍ରିଷ୍ଣ , SVYASA ବିଶ୍ୱବିଦ୍ୟାଳୟର କୁଳାଧିପତି ହ. ଏଚ.ଆର.ନଗେନ୍ଦ୍ର , ପରମାର୍ଥ ନିକେତନର ପ୍ରତିଷ୍ଠାତା ସ୍ୱାମୀ ଚିଦାନନ୍ଦ ସରସ୍ୱତୀ , ପୁନେର ଲୋନାୱଲା ଗବେଷକ ଏବଂ ଯୋଗ ବିଦ୍ୱାନ ଡ. ଏମ ଭି ଭୋଲେ , NDMC ଅଧ୍ୟକ୍ଷ ଶ୍ରୀ ନରେଶ କୁମାରଙ୍କ ଯୋଗ କ୍ଷେତ୍ରରେ ଅନ୍ୟ ବିଶିଷ୍ଟ ବ୍ୟକ୍ତିମାନଙ୍କର ଶୁଭ ଉପସ୍ଥିତି ଦେଖିବାକୁ ମିଳିଥିଲା । ଯୋଗ ଧର୍ମରୁ ଉର୍ଦ୍ଧ୍ଵରେ ଏବଂ କୌଣସି ବିଶେଷ ଧର୍ମ ଯୋଗ ଉପରେ ସ୍ୱାମୀତ୍ୱ ଜାହିର କରିପାରିବ ନାହିଁ ବୋଲି ଯୋଗ ଗୁରୁମାନେ ଗୁରୁତ୍ୱାରୋପ କରିଛନ୍ତି । ଯୋଗର ପ୍ରଚାର ପ୍ରସାର ସହିତ ଆମ ନିଜ ଭିତରେ ଯୋଗ ଜ୍ଞାନ ବୃଦ୍ଧି କରିବାକୁ ହେବ ।


    ଆୟୁଷ ମନ୍ତ୍ରଣାଳୟ ଅଧିନରେ ମୋରାରଜୀ ଦେଶାଇ ରାଷ୍ଟ୍ରୀୟ ଯୋଗ ସଂସ୍ଥାନ ( MDNIY ) ଦ୍ୱାରା 21 ରୁ 23 ମାର୍ଚ୍ଚ ଅନ୍ତର୍ରାଷ୍ଟ୍ରୟୀୟ ଯୋଗ ଉତ୍ସବ - 2018 ନୂଆଦିଲ୍ଲୀସ୍ଥିତ ତଲକଟୋରା ଇଣ୍ଡୋର ଷ୍ଟାଡିୟମଠାରେ ଆୟୋଜନ କରାଯାଇଥିଲା । 19 ରୁ 20 ମାର୍ଚ୍ଚ ଉତ୍ସବ ପୂର୍ବ କର୍ମଶାଳା ନୂଆଦିଲ୍ଲୀସ୍ଥିତ MDNIY ଏବଂ ସାଇ ଷ୍ଟାଡିଆ ଯୋଗ କେନ୍ଦ୍ରରେ ଆୟୋଜନ କରାଯାଇଥିଲା । MDNIY 2016 ଏବଂ 2017ରେ ଦୁଇଟି ଅନ୍ତର୍ରାଷ୍ଟ୍ରୀୟ ଯୋଗ ଉତ୍ସବ ସଫଳତାର ସହ ଆୟୋଜନ କରିଥିଲା ।


    ଅନ୍ତର୍ରାଷ୍ଟ୍ରୀୟ ଯୋଗ ଉତ୍ସବ - 2018ରେ ଯୋଗର ପ୍ରଚାର ପ୍ରସାର ଏବଂ ବିକାଶ ପାଇଁ ଡ. ଜୟଦେବ ଯୋଗେନ୍ଦ୍ରଙ୍କ ଉପରେ ସେମିନାର ଏବଂ ଲାଇଫ ସ୍କେଚର ଆୟୋଜନ କରାଯାଇଥିଲା । ଏହି ଅବସରରେ ଯୋଗ ଶିକ୍ଷା , ସ୍ୱତନ୍ତ୍ର ଯୋଗ କୌଶଳ , ସତସଙ୍ଗ , ଇସା ବାଦ୍ୟ , ସାଂସ୍କୃତିକ କାର୍ଯ୍ୟକ୍ରମ , କ୍ୱିଚ ଏବଂ ବାକପଟୁତା ପ୍ରତିଯୋଗୀତା , ପୋଷ୍ଟର ପ୍ରତିଯୋଗୀତା , ପ୍ରଦର୍ଶନୀ , ଯୋଗ କର୍ମଶାଳା ସହିତ କରାଯାଇଥିଲା । ଦେଶର ବିଭିନ୍ନ ପ୍ରାନ୍ତରୁ ଏହି କାର୍ଯ୍ୟକ୍ରମରେ 5 , 700 ପ୍ରତିନିଧି ଅଂଶଗ୍ରହଣ କରିଥିଲେ ।


    *************

    
    
    (Release ID: 1526327) Visitor Counter : 1