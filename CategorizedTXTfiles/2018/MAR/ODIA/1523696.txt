      ରାଷ୍ଟ୍ରପତିଙ୍କ ସଚିବାଳୟ

      ଆନ୍ତର୍ଜାତିକ ମହିଳା ଦିବସ ଅବ୍ୟବହିତ ପୂର୍ବରୁ ରାଷ୍ଟ୍ରପତିଙ୍କ ବାର୍ତ୍ତା
      Posted On: 07 MAR 2018 4:04PM by PIB Bhubaneshwar


    ଆନ୍ତର୍ଜାତିକ ମହିଳା ଦିବସ ଅବ୍ୟବହିତ ପୂର୍ବରୁ ରାଷ୍ଟ୍ରପତି ଶ୍ରୀ ରାମ ନାଥ କୋବିନ୍ଦ ଦେଶର ମହିଳାମାନଙ୍କୁ ଶୁଭେଚ୍ଛା ଜଣାଇଛନ୍ତି । ପ୍ରତି ବର୍ଷ ମାର୍ଚ୍ଚ 8 ତାରିଖ ଦିନ ଆନ୍ତର୍ଜାତିକ ମହିଳା ଦିବସ ବିଶ୍ୱବ୍ୟାପୀ ପାଳନ କରାଯାଇଥାଏ ।


    ରାଷ୍ଟ୍ରପତି ଏହି ଅବସରରେ ଏକ ବାର୍ତ୍ତାରେ କହିଛନ୍ତି ଯେ ଜନଜୀବନର ବିଭିନ୍ନ କ୍ଷେତ୍ରରେ ମହିଳାମାନଙ୍କ ମହାନ ଅବଦାନକୁ ସ୍ୱୀକୃତି ପ୍ରଦାନ କରିବାର ଏହା ଏକ ଅପୂର୍ବ ଅବସର । ତାହା ବ୍ୟକ୍ତିଗତ ସ୍ତରରେ ହୋଇଥାଉ ଅଥବା ପେଶାଦାରୀ କ୍ଷେତ୍ରରେ ହୋଇଥାଉ । ଭାରତର ମହିଳାମାନେ ସଫଳତା ତଥା ପ୍ରଶଂସନୀୟ ଭାବେ ପ୍ରତି କ୍ଷେତ୍ରରେ ସେମାନଙ୍କର ଉତ୍କର୍ଷ ପ୍ରତିପାଦନ କରିଛନ୍ତି । ଏପରିକି ସେମାନଙ୍କ ଏଥିପାଇଁ ଅନେକ କ୍ଷେତ୍ରରେ ତୀବ୍ର ପ୍ରତିକୂଳ ତଥା ପ୍ରତିଦ୍ୱନ୍ଦ୍ୱିତାମୂଳକ ପରିସ୍ଥିତିର ସାମ୍ନା କରିବାକୁ ପଡ଼ିଛି । ତଥାପି ସେମାନେ ସବୁ କ୍ଷେତ୍ରରେ ସେମାନଙ୍କର ଶ୍ରେଷ୍ଠତ୍ୱ ହିଁ ପ୍ରମାଣସିଦ୍ଧ କରିଛନ୍ତି । ତେଣୁ ସେମାନେ ସେମାନଙ୍କର ପରିବାର , ସମାଜ ତଥା ରାଷ୍ଟ୍ର ପାଇଁ ପ୍ରେରଣାର ଉତ୍ସ ପାଲଟିଛନ୍ତି ।


    ଏହି ଅବସରରେ ଏକ ସମୃଦ୍ଧ ଓ ପ୍ରଗତିଶୀଳ ସମାଜ ଗଠନ ସକାଶେ ପ୍ରତିବଦ୍ଧ ହେବା ସକାଶେ ରାଷ୍ଟ୍ରପତି ଆହ୍ୱାନ ଜଣାଇଛନ୍ତି । ମହିଳାମାନେ ସେମାନଙ୍କର ସାମର୍ଥ୍ୟ ଓ ଅନ୍ତର୍ନିହିତ ଶକ୍ତିର ଉପଯୋଗ କରି ଜାତୀୟ ବିକାଶ ଦିଗରେ ସେମାନଙ୍କର ଅବଦାନକୁ ପ୍ରମାଣସିଦ୍ଧ କରିପାରିବେ ବୋଲି ଦୃଢ଼ ଆଶା ପୋଷଣ କରିଛନ୍ତି । ଏଭଳି ଏକ ଭବିଷ୍ୟତ ପାଇଁ ଆମେ ସଭିଏଁ କାର୍ଯ୍ୟ କରିପାରିବା ଯେଉଁଠାରେ ମହିଳାମାନେ ସେମାନଙ୍କର ଉପଯୁକ୍ତ ସ୍ଥାନ ହାସଲ କରିପାରିବେ ଏବଂ ପ୍ରତ୍ୟେକ କ୍ଷେତ୍ରରେ ସମାନତାର ସୁସ୍ଥ ବାତାବରଣ ହାସଲ କରିପାରିବେ ବୋଲି ରାଷ୍ଟ୍ରପତି ଆହ୍ୱାନ ଜଣାଇଛନ୍ତି ।


    ***********

    
    
    (Release ID: 1523696) Visitor Counter : 1