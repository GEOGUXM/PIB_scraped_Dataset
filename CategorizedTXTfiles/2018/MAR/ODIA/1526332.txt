      ମହାକାଶ ବିଭାଗ

      ମହାକାଶ ଗ୍ରେଡ଼ର ଲିଥିୟମ୍‌- ଆୟନ ସେଲ ଉତ୍ପାଦନ ସକାଶେ ଇସ୍ରୋ- ଭେଲ ମଧ୍ୟରେ ସହବନ୍ଧନ
      Posted On: 23 MAR 2018 8:47PM by PIB Bhubaneshwar


    ଭାରତୀୟ ମହାକାଶ ଗବେଷଣା ସଂସ୍ଥା ( ISRO ଏବଂ ଭାରତ ହେଭୀ ଇଲେକ୍ଟ୍ରିକାଲ୍ସ ଲିମିଟେଡ଼ ( BHEL ) ମଧ୍ୟରେ ମହାକାଶ ଗ୍ରେଡ଼ର ଲିଥିୟମ୍‌- ଆୟନ ସେଲ ଉତ୍ପାଦନ ସକାଶେ ଏକ ବୁଝାମଣା ପତ୍ର ସ୍ୱାକ୍ଷିତ ହୋଇଛି । ଭେଲ୍‌ ଦେଶର ଏକ ପ୍ରମୁଖ ରାଷ୍ଟ୍ରାୟତ୍ତ ସଂସ୍ଥାନ ଯାହା ଏବେ ମହାକାଶ ଗ୍ରେଡ଼ର ଲିଥିୟମ୍‌- ଆୟନ ସେଲ ଉତ୍ପାଦନ କରିବ । ସେଥିପାଇଁ ଏହି ସଂସ୍ଥାକୁ ଉପଯୁକ୍ତ ପ୍ରଯୁକ୍ତ ହସ୍ତାନ୍ତର କରାଯିବ । ଏଥି ସକାଶେ ଇସ୍ରୋ ମୁଖ୍ୟାଳୟ ବେଙ୍ଗାଲୁରୁଠାରେ ଗତକାଲି ଇସ୍ରୋ ଅଧ୍ୟକ୍ଷ ଡ଼କ୍ଟର କେ ଶିବନ୍‌ ଏବଂ ଭେଲର ଅଧ୍ୟକ୍ଷ ତଥା ପରିଚାଳନା ନିର୍ଦ୍ଦେଶକ ଶ୍ରୀ ଅତୁଲ ସୋବତୀଙ୍କ ଉପସ୍ଥିତିରେ ଏକ ପ୍ରଯୁକ୍ତି ହସ୍ତାନ୍ତର ରାଜିନାମା ସ୍ୱାକ୍ଷରିତ ହୋଇଛି ।


    ଇସ୍ରୋ ତାର ଉପଗ୍ରହ ଏବଂ ଲଞ୍ଚ ଯାନ ପ୍ରୟୋଗ ସକାଶେ ଉଚ୍ଚ ଶକ୍ତି ସାନ୍ଦ୍ରତା , ନିର୍ଭରଯୋଗ୍ୟତା ଏବଂ ଦୀର୍ଘ ଆୟୁକାଳ ସକାଶେ ଲି-ଆୟନ୍‌ ବ୍ୟାଟେରୀ ବ୍ୟବହାର କରିଆସୁଛି । ଥିରୁଭନନ୍ତପୁରମସ୍ଥିତ ଇସ୍ରୋର ବିକ୍ରମ ସରାଭାଇ ମହାକାଶ କେନ୍ଦ୍ର ସଫଳତାର ସହ ମହାକାଶରେ ବ୍ୟବହାରକ୍ଷମ ଲି-ଆୟନ୍‌ ସେଲ ପ୍ରସ୍ତୁତିର ପ୍ରଯୁକ୍ତି ବିକାଶ ଘଟାଇଛି । ଏହାକୁ ବିଭିନ୍ନ ପର୍ଯ୍ୟାୟରେ ସଫଳତାର ସହ ପରୀକ୍ଷଣ କରାଯାଇସାରିଛି । ଏବେ ଏହି ସେଲ୍‌ ବିଭିନ୍ନ ଉପଗ୍ରହ ଏବଂ ଉତକ୍ଷେପଣ ବେଳେ ବ୍ୟବହାର କରାଯାଇଆସୁଛି ।


    ଲି-ଆୟନ୍‌ ସେଲ୍‌ ପ୍ରଯୁକ୍ତି ହସ୍ତାନ୍ତର ଫଳରେ ଭେଲ୍‌ ଏବେ ଲି- ଆୟନ୍‌ ଗ୍ରେଡ଼ର ସେଲ୍‌ ମହାକାଶ କାର୍ଯ୍ୟକ୍ରମ ସକାଶେ ପ୍ରସ୍ତୁତ କରିବ ଏବଂ ଦେଶର ମହାକାଶ ଅଭିଯାନ କାର୍ଯ୍ୟକ୍ରମର ଆବଶ୍ୟକତା ପୂରଣ କରିପାରିବ । ଏହା ବ୍ୟତୀତ ଦେଶର ଅନ୍ୟାନ୍ୟ ଗୁରୁତ୍ୱପୂର୍ଣ୍ଣ ଆବଶ୍ୟକତା ମଧ୍ୟ ଏହାଦ୍ୱାରା ସମାଧାନ ହୋଇପାରିବ ।


    **********

    
    
    (Release ID: 1526332) Visitor Counter : 1