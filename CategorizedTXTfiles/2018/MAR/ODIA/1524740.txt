      ଆଣବିକ ଶକ୍ତି ବିଭାଗ

      କାନାଡ଼ା ସହ ଆଣବିକ ସହଯୋଗ
      Posted On: 14 MAR 2018 8:53PM by PIB Bhubaneshwar


    କାନାଡ଼ା ପ୍ରଧାନମନ୍ତ୍ରୀ ଶ୍ରୀ ଜଷ୍ଟିନ୍‌ ଟ୍ରୁଡ଼ିଉଙ୍କ ଫେବୃୟାରୀ 23, 2018 ତାରିଖର ଭାରତ ଗସ୍ତ ସମୟରେ ଭାରତ ସରକାର କାନାଡ଼ାର ପ୍ରାକୃତିକ ସଂପଦ ବିଭାଗ ସହ ଏକ ବୁଝାମଣା ପତ୍ରରେ ସ୍ୱାକ୍ଷର କରିଛନ୍ତି । ସ୍ୱାକ୍ଷରିତ ଏହି ବୁଝାମଣା ପତ୍ର ଅନୁସାରେ ଉଭୟ ରାଷ୍ଟ୍ରଙ୍କ ମଧ୍ୟରେ ବିଜ୍ଞାନ , ପ୍ରଯୁକ୍ତି ଏବଂ ଅଭିନବତ୍ୱ କ୍ଷେତ୍ରରେ ପାରସ୍ପରିକ ସହଯୋଗ ଘଟିବ ।


    ବୁଝାମଣା ପତ୍ରର ସର୍ତ୍ତାନୁସାରେ କାନାଡ଼ା ସହ ଗବେଷଣା ଏବଂ ବିକାଶ କାର୍ଯ୍ୟକ୍ରମରେ ଅଧିକ ସହଯୋଗ ସ୍ଥାପନ କରାଯିବ । ମାଟେରିଆଲ ଡ଼େଭଲପମେଣ୍ଟ ବିଶେଷ କରି ସେସବୁର ପରୀକ୍ଷଣ , ଏବଂ ଅତ୍ୟାଧୁନିକ ପ୍ରେସରାଇଜଡ଼୍‌ ଭାରୀ ଜଳ ରିଆକ୍ଟର ( PHWR )ର ଡିଜାଇନ୍‌ , ରିଆକ୍ଟର ବ୍ୟବସ୍ଥାର ଗଠନ ଉପକରଣ ତଥା ଏହାର ନିରୀକ୍ଷଣ ଓ ଗୁଣାତ୍ମକ ମାନ ସୁନିଶ୍ଚିତ କାର୍ଯ୍ୟକ୍ରମ , କାର୍ଯ୍ୟକାରୀତା ସଂପର୍କୀତ ସୂଚନା , ଏବଂ ରାଡ଼ିଏସନ୍‌ ଆଇସୋଟୋପ ପ୍ରଯୁକ୍ତିର ଅଣଶକ୍ତିଯୁକ୍ତ ପ୍ରୟୋଗ ସଂକ୍ରାନ୍ତ ସମସ୍ତ କ୍ଷେତ୍ରରେ କାନାଡ଼ା ଭାରତକୁ ସହଯୋଗ କରିବ । ଏହି ବୁଝାମଣା ପତ୍ରର ଅବଧି 5 ବର୍ଷ ପାଇଁ ରହିଥିବା ବେଳେ ପାରସ୍ପରିକ ପରାମର୍ଶକ୍ରମେ ଏହାର କାର୍ଯ୍ୟକାଳକୁ ପୁନଃବୃଦ୍ଧି ଘଟାଯାଇପାରିବ ।


    କାର୍ମିକ , ଜନ ଅଭିଯୋଗ ଓ ପେନସନ୍‌ ତଥା ପ୍ରଧାନମନ୍ତ୍ରୀ କାର୍ଯ୍ୟାଳୟ ଦାୟିତ୍ୱରେ ଥିବା ରାଷ୍ଟ୍ରମନ୍ତ୍ରୀ ଡକ୍ଟର ଜୀତେନ୍ଦ୍ର ସିଂହ ଲୋକସଭାରେ ଆଜି ଏକ ପ୍ରଶ୍ନର ଲିଖିତ ଉତ୍ତର ପ୍ରଦାନ କରି ଏହି ବିଷୟ ପ୍ରକାଶ କରିଛନ୍ତି ।


    *************

    
    
    (Release ID: 1524740) Visitor Counter : 1