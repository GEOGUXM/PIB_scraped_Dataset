      ଆଣବିକ ଶକ୍ତି ବିଭାଗ

      ଭାରତରେ ନ୍ୟୁଟ୍ରିନୋ ପର୍ଯ୍ୟବେକ୍ଷଣ କେନ୍ଦ୍ର ସ୍ଥାପନ
      Posted On: 28 MAR 2018 9:37PM by PIB Bhubaneshwar


    2010 ଡ଼ିସେମ୍ବର ମାସରେ ଆଣବିକ ଶକ୍ତି ବିଭାଗ ( DAE ) ତାମିଲନାଡ଼ୁ ସରକାରଙ୍କ ନିକଟକୁ ଏକ ପତ୍ର ପଠାଇଥିଲେ ଏବଂ ସେଥିରେ ଭାରତ ଭିତ୍ତିକ ଏକ ନ୍ୟୁଟ୍ରିନୋ ପର୍ଯ୍ୟବେକ୍ଷଣ କେନ୍ଦ୍ର ( INO ) ର ଭୂପୃଷ୍ଠ ବ୍ୟବସ୍ଥା ଏବଂ ଏକ ହାଇ ଏନର୍ଜି ଫିଜିକ୍ସ - ଆଇଏନଓ ସେଣ୍ଟରର ଜାତୀୟ କେନ୍ଦ୍ର ସ୍ଥାପନ ସକାଶେ ଜମି ଯୋଗାଇ ଦେବା ସକାଶେ ଅନୁରୋଧ କରିଥିଲେ । ତଦନୁସାରେ , ତାମିଲନାଡ଼ୁ ସରକାର ରାଜ୍ୟର ଥେନି ଜିଲ୍ଲାର ବୋଡ଼ି ପଶ୍ଚିମ ହିଲ୍ସ ( BWH ) ଠାରେ ଏହି ପ୍ରକଳ୍ପ ସକାଶେ 6.8 ହେକ୍ଟର ଭୂମି ମଂଜୁର କରିଛନ୍ତି ।


    ସମସ୍ତ ପ୍ରକାର ବୈଧାନିକ ମଞ୍ଜରି ଲାଭ କରିବାର ସାତବର୍ଷ ପରେ ଏହି ଆଇଏନଓ କାର୍ଯ୍ୟକାରୀ ହେବାର ଅନୁମାନ କରାଯାଇଛି । ଏଥିପାଇଁ 1583 କୋଟି ଟଙ୍କା ମଂଜୁର କରାଯାଇଛି ।


    କେନ୍ଦ୍ର ଉତ୍ତର ପୂର୍ବାଞ୍ଚଳ କ୍ଷେତ୍ର ( ସ୍ୱାଧୀନ ଦାୟିତ୍ୱ ) , ପ୍ରଧାନମନ୍ତ୍ରୀ କାର୍ଯ୍ୟାଳୟ , କାର୍ମିକ , ଜନ ଅଭିଯୋଗ ଓ ପେନସନ , ଆଣବିକ ଶକ୍ତି ଓ ମହାକାଶ ବିଭାଗ ମନ୍ତ୍ରୀ ଡକ୍ଟର ଜୀତେନ୍ଦ୍ର ସିଂହ ଲୋକସଭାରେ ଆଜି ଏକ ପ୍ରଶ୍ନର ଲିଖିତ ଉତ୍ତର ଦେଇ ଏହି ବିଷୟ ପ୍ରକାଶ କରିଛନ୍ତି ।


    ************

    
    
    (Release ID: 1527131) Visitor Counter : 2