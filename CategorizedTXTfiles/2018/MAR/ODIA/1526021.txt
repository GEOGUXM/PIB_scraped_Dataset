      ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି

      କେନ୍ଦ୍ର ପ୍ରାୟୋଜିତ ଯୋଜନା ରାଷ୍ଟ୍ରୀୟ ଉଚ୍ଚତର ଶିକ୍ଷା ଅଭିଯାନ (ରୁସା) ଜାରି ରଖିବା ପ୍ରସ୍ତାବକୁ କ୍ୟାବିନେଟର ଅନୁମୋଦନ
      Posted On: 21 MAR 2018 8:28PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି ବୈଠକରେ କେନ୍ଦ୍ର ପ୍ରାୟୋଜିତ ଯୋଜନା ରାଷ୍ଟ୍ରୀୟ ଉଚ୍ଚତର ଶିକ୍ଷା ଅଭିଯାନ ( ଆରୟୁଏସଏ ) କୁ 01 ଏପ୍ରିଲ , 2017 ଠାରୁ 31 ମାର୍ଚ୍ଚ , 2020 ପର୍ଯ୍ୟନ୍ତ ଜାରି ରଖିବା ପ୍ରସ୍ତାବକୁ ଅନୁମୋଦନ ପ୍ରଦାନ କରାଯାଇଛି ।


    ପ୍ରମୁଖ ପ୍ରଭାବ ଏବଂ ଲକ୍ଷ୍ୟ :


    1 . ଆରୟୁଏସଏ 2020 ସୁଦ୍ଧା ଦେଶର ମୋଟ ନାମାଙ୍କନ ଅନୁପାତକୁ 30 ପ୍ରତିଶତ ପର୍ଯ୍ୟନ୍ତ ବୃଦ୍ଧି କରିବ ।


    2 . ଏହା ରାଜ୍ୟ ସରକାରଙ୍କ ଦ୍ୱାରା ଉଚ୍ଚ ଶିକ୍ଷା ଖର୍ଚ୍ଚରେ ବୃଦ୍ଧି କରିବା ଲାଗି ମଧ୍ୟ ପ୍ରୟାସ କରିବ ।


    3 . ଯୋଜନା ନିଜର ଦ୍ୱିତୀୟ ପର୍ଯ୍ୟାୟରେ ରହିଛି । ଏହାର ଲକ୍ଷ୍ୟ 70ଟି ନୂଆ ଆଦର୍ଶ ଡିଗ୍ରୀ କଲେଜ ଏବଂ 8ଟି ନୂଆ ବ୍ୟବସାୟିକ କଲେଜର ପ୍ରତିଷ୍ଠା କରିବା । ଏହାବ୍ୟତୀତ ଯୋଜନା ବଛାବଛା 10ଟି ରାଜ୍ୟ ବିଶ୍ୱବିଦ୍ୟାଳୟ ଏବଂ 70ଟି ସ୍ୱୟଂଶାସିତ କଲେଜର ଗୁଣବତ୍ତା ଏବଂ ଉତ୍କୃଷ୍ଟତାରେ ବୃଦ୍ଧି କରିବ । ଏହାସହିତ 50ଟି ବିଶ୍ୱବିଦ୍ୟାଳୟ ଏବଂ 750ଟି କଲେଜକୁ ଭିତ୍ତିଭୂମି ସହାୟତା ପ୍ରଦାନ କରିବ ।


    4 . ଏକାଡେମିକ ସୁଧାର , ପ୍ରଶାସନିକ ସୁଧାର , ପରିଚାଳନା ସୁଧାର ଆଦି ଜରିଆରେ ରାଜ୍ୟଗୁଡ଼ିକରେ ଉଚ୍ଚ ଶିକ୍ଷା ଲାଗି ପ୍ରସାର ଏବଂ ସମାନତାରେ ସୁଧାର ଆସିବ ।


    5 . ସାମାଜିକ ଭାବେ ବଂଚିତ ସମୁଦାୟଙ୍କ ଉଚ୍ଚଶିକ୍ଷା ଲାଗି ଉଚିତ ସୁଯୋଗ ପ୍ରଦାନ କରିବା ଜରିଆରେ ଉଚ୍ଚ ଶିକ୍ଷାର ସମାନତାରେ ସୁଧାର ଆଣିବ । ଏହାର ଅନ୍ତର୍ଗତ ମହିଳା , ସଂଖ୍ୟାଲଘୁ , ଅନୁସୂଚିତ ଜାତି / ଜନଜାତି / ଅନ୍ୟାନ୍ୟ ପଛୁଆବର୍ଗ ଏବଂ ଦିବ୍ୟାଙ୍ଗଜନଙ୍କ ଅନ୍ତର୍ଭୂକ୍ତିକରଣକୁ ପ୍ରୋତ୍ସାହନ ମିଳିବ ।


    6 . ରାଜ୍ୟ ସରକାରଙ୍କ ପ୍ରୟାସକୁ ସମର୍ଥନ ଦେବା ଏବଂ ସେମାନଙ୍କ ପ୍ରୟାସକୁ ବଢ଼ାଇବାକୁ ଦୃଷ୍ଟିରେ ରଖି ଉଚ୍ଚଶିକ୍ଷାରେ ବର୍ତ୍ତମାନର ବ୍ୟବଧାନକୁ ଚିହ୍ନଟ କରିବ ଏବଂ ସେଗୁଡ଼ିକୁ ପୂରଣ ମଧ୍ୟ କରିବ ।


    7 . ଉନ୍ନତ ଉଚ୍ଚଶିକ୍ଷା , ଗବେଷଣା ଏବଂ ନବୋନ୍ମେଷରେ ଉତ୍କୃଷ୍ଟତା ପ୍ରାପ୍ତ କରିବା ଲାଗି ରାଜ୍ୟ ଏବଂ ସଂସ୍ଥାନଗୁଡ଼ିକ ମଧ୍ୟରେ ପ୍ରତିଦ୍ୱନ୍ଦ୍ୱିତା ଭାବନାକୁ ମଧ୍ୟ ସମର୍ଥନ ଦେବ ।


    ଆର୍ଥିକ ପ୍ରଭାବ :


    (କ) 2017 - 18 ଠାରୁ 2019 - 20ର ଅବଧି ସମୟରେ ଯୋଜନାର ଅର୍ଥିକ ପରିବ୍ୟୟ ନିମ୍ନରେ ଦିଆଗଲା

                                                                                                    
କ୍ରମିକ ସଂଖ୍ୟା  ଉପାଦାନ                                                              ଟଙ୍କା ( କୋଟି ) ରେ
                                                                                                    
                                                                                                    
                                                                                                    
1.             ପ୍ରତିଶ୍ରୁତିବଦ୍ଧ ଦେୟତା ( କେନ୍ଦ୍ରୀୟ ଭାଗ)                              2453 . 54        
                                                                                                    
                                                                                                    
                                                                                                    
2.             ନୂଆ ପ୍ରସ୍ତାବ - କେନ୍ଦ୍ରୀୟ ଭାଗ 65 % ହାରରେ                             4648 . 18        
                                                                                                    
                                                                                                    
                                                                                                    
3.             ଯୋଜନାର ମୋଟ କେନ୍ଦ୍ରୀୟ ଭାଗ , 2017 - 18 ଠାରୁ 2019 - 20 ପର୍ଯ୍ୟନ୍ତ ଲାଗୁ  7101 . 72        
                                                                                                    
                                                                                                    
                                                                                                    
4.             ଯୋଜନାର ମୋଟ ବ୍ୟୟ ( ନୂଆ ପ୍ରସ୍ତାବରେ ରାଜ୍ୟଗୁଡ଼ିକର ଭାଗିଦାରୀ ସହିତ )        9604 . 58        
                                                                                                    
                                                                                                    

    (ଖ) ଅର୍ଥଯୋଗାଣ ଅନୁପାତ : ସମସ୍ତ ଉପ - ଉପାଦାନ ଲାଗି ରାଷ୍ଟ୍ରାୟତ୍ତ ଅର୍ଥ ଯୋଗାଣ ସଂସ୍ଥାନରେ ପ୍ରକଳ୍ପ ଖର୍ଚ୍ଚ କେନ୍ଦ୍ର ସରକାର ଏବଂ ରାଜ୍ୟ ସରକାର ମିଳିତ ଭାବେ ବହନ କରିବେ । ଏହି ଅନୁପାତ ଉତ୍ତର - ପୂର୍ବ ରାଜ୍ୟ , ଜାମ୍ମୁ ଏବଂ କାଶ୍ମୀର , ହିମାଚଳ ପ୍ରଦେଶ ଏବଂ ଉତ୍ତରାଖଣ୍ଡ ଲାଗି 90 : 10 ; ଅନ୍ୟ ରାଜ୍ୟ ଏବଂ ବିଧାନସଭା ଥିବା କେନ୍ଦ୍ରଶାସିତ ପ୍ରଦେଶ ପାଇଁ 60 : 40 ଏବଂ ବିନା ବିଧାନସଭା ଥିବା କେନ୍ଦ୍ରଶାସିତ ପ୍ରଦେଶ ଲାଗି 100 : 0 ।


    (ଗ) ଯୋଜନାର ଉପାଦାନ ବିବରଣୀ ଏହି ପ୍ରକାରରେ ଦିଆଗଲା :

                                                                                                                                                         
କ୍ରମିକ         ଉପାଦାନ                                                                       ଉପାଦାନର ୟୁନିଟ ଖର୍ଚ୍ଚ  ବାସ୍ତବ ଲକ୍ଷ୍ୟ  ଆର୍ଥିକ ଲକ୍ଷ୍ୟ ( କୋଟିରେ )
                                                                                                                                                         
                                                                                                                                                         
ସଂଖ୍ୟା                                                                                                                                                   
                                                                                                                                                         
                                                                                                                                                         
                                                                                          
( 2017 - 20 )  ( 2017 - 20 )                                                              
                                                                                          
                                                                                          
                                                                                                                                                         
1.             ବର୍ତ୍ତମାନର ସ୍ୱାୟତ୍ତଶାସିତ କଲେଜର ଉନ୍ନୟନ କରି ବିଶ୍ୱବିଦ୍ୟାଳୟ ସୃଷ୍ଟି               55                    3              165                     
                                                                                                                                                         
                                                                                                                                                         
                                                                                                                                                         
                                                                                                                                                         
                                                                                                                                                         
2.             କଲେଜଗୁଡ଼ିକର ମିଶ୍ରଣ ଜରିଆରେ ବିଶ୍ୱବିଦ୍ୟାଳୟ ସୃଷ୍ଟି                                55                    3              165                     
                                                                                                                                                         
                                                                                                                                                         
                                                                                                                                                         
                                                                                                                                                         
                                                                                                                                                         
3 .            ବିଶ୍ୱବିଦ୍ୟାଳୟକୁ ସୃଷ୍ଟି ଅନୁଦାନ                                                20                    50             1000                    
                                                                                                                                                         
                                                                                                                                                         
                                                                                                                                                         
4 .            ଚୟନ ହୋଇଥିବା ରାଜ୍ୟ ବିଶ୍ୱବିଦ୍ୟାଳୟ ( ନୂଆ ) ରେ ଗୁଣବତ୍ତା ଏବଂ ଉତ୍କୃଷ୍ଟତାରେ ବୃଦ୍ଧି  100                   10             1000                    
                                                                                                                                                         
                                                                                                                                                         
                                                                                                                                                         
5 .            ନୂଆ ଆଦର୍ଶ କଲେଜ ( ସାଧାରଣ )                                                    12                    70             840                     
                                                                                                                                                         
                                                                                                                                                         
                                                                                                                                                         
6 .            ବର୍ତ୍ତମାନର ଡିଗ୍ରୀ କଲେଜଗୁଡ଼ିକୁ ଆଦର୍ଶ ଡିଗ୍ରୀ କଲେଜରେ ଉନ୍ନୟନ                      4                     75             300                     
                                                                                                                                                         
                                                                                                                                                         
                                                                                                                                                         
7 .            ନୂଆ କଲେଜ ( ବ୍ୟବସାୟିକ )                                                       26                    8              224                     
                                                                                                                                                         
                                                                                                                                                         
                                                                                                                                                         
8 .            ସ୍ୱାୟତଶାସିତ କଲେଜ ( ନୂଆ ) ରେ ଗୁଣବତ୍ତା ଏବଂ ଉତ୍କୃଷ୍ଟତାରେ ବୃଦ୍ଧି                 5                     70             350                     
                                                                                                                                                         
                                                                                                                                                         
                                                                                                                                                         
                                                                                                                                                         
                                                                                                                                                         
9 .            କଲେଜଗୁଡ଼ିକୁ ସୃଷ୍ଟି ଅନୁଦାନ                                                     2                     750            1500                    
                                                                                                                                                         
                                                                                                                                                         
                                                                                                                                                         
10 .           ଗବେଷଣା , ନବୋନ୍ମେଷ ଏବଂ ଗୁଣବତ୍ତାରେ ସୁଧାର ( ରାଜ୍ୟ ସଂସ୍ଥା ରୂପରେ )                50                    20             1000                    
                                                                                                                                                         
                                                                                                                                                         
                                                                                                                                                         
                                                                                                                                                         
                                                                                                                                                         
11 .           ଇକ୍ୟୁଟି ପୂର୍ବରୁ ( ରାଜ୍ୟ ୟୁନିଟ ରୂପରେ )                                        5                     15             75                      
                                                                                                                                                         
                                                                                                                                                         
                                                                                                                                                         
                                                                                                                                                         
                                                                                                                                                         
12 .           ସୁବିଧାରେ ନିଯୁକ୍ତ ସହାୟତା ( ପଦବୀ )                                             0 . 48                200            96                      
                                                                                                                                                         
                                                                                                                                                         
                                                                                                                                                         
                                                                                                                                                         
                                                                                                                                                         
13 .           ଶିକ୍ଷକ ସୁଧାର                                                                 7                     8              56                      
                                                                                                                                                         
                                                                                                                                                         
                                                                                                                                                         
14 .           ସଂସ୍ଥାଗତ ପୁନଃନିର୍ମାଣ , କ୍ଷମତା ନିର୍ମାଣ ଏବଂ ସୁଧାର                              3                     30             90                      
                                                                                                                                                         
                                                                                                                                                         
                                                                                                                                                         
                                                                                                                                                         
                                                                                                                                                         
15 .           ରାଷ୍ଟ୍ରୀୟ ଉଚ୍ଚ ଶିକ୍ଷା ସମ୍ବଳ କେନ୍ଦ୍ର ( ନୂଆ )                                  5                     3 ବର୍ଷ         15                      
                                                                                                                                                         
                                                                                                                                                         
                                                                                                                                                         
                                                                                                                                                         
                                                                                                                                                         
               ଲଘୁ ଯୋଗ                                                                                                           6876                    
                                                                                                                                                         
                                                                                                                                                         
                                                                                                                                                         
               ଏମଏମଇଆର ( 4 ମାର୍ଚ୍ଚ )                                                                                             275 . 04                
                                                                                                                                                         
                                                                                                                                                         
                                                                                                                                                         
               ମୋଟ                                                                                                               7051 . 04               
                                                                                                                                                         
                                                                                                                                                         
                                                                                                                                                         
               ରାଜ୍ୟର ଭାଗ                                                                                                        2502 . 86               
                                                                                                                                                         
                                                                                                                                                         
                                                                                                                                                         
               କେନ୍ଦ୍ରର ଭାଗ                                                                                                      4648.18                 
                                                                                                                                                         
                                                                                                                                                         
                                                                                                                                                         
               ପ୍ରତିଶ୍ରୁତିବଦ୍ଧ କେନ୍ଦ୍ରୀୟ ଦେୟତା                                                                                   2453 . 54               
                                                                                                                                                         
                                                                                                                                                         
                                                                                                                                                         
               ମୋଟ କେନ୍ଦ୍ରୀୟ ଭାଗ                                                                                                 7101 . 72               
                                                                                                                                                         
                                                                                                                                                         
                                                                                                                                                         
               ପ୍ରକଳ୍ପର ମୋଟ ବ୍ୟୟ                                                                                                 9604 . 58               
                                                                                                                                                         
                                                                                                                                                         

    ନୂଆ ଉପାୟ :-


    1 . ବିଶ୍ୱବିଦ୍ୟାଳୟ ଅନୁଦାନ ଆୟୋଗଙ୍କ ଦୁଇଟି ଯୋଜନା ‘ ଉତ୍କୃଷ୍ଟତା ଲାଗି କ୍ଷମତାସମ୍ପନ୍ନ ବିଶ୍ୱବିଦ୍ୟାଳୟ ’ ( ୟୁପିଇ ) ଏବଂ ‘ ଉତ୍କୃଷ୍ଟତା ଲାଗି କ୍ଷମତାସମ୍ପନ୍ନ କଲେଜ ’ ( ସିପିଇ ) କୁ ‘ ଚୟନ ହୋଇଥିବା ରାଜ୍ୟ ବିଶ୍ୱବିଦ୍ୟାଳୟ ’ ରେ ଗୁଣବତ୍ତା ଏବଂ ଉତ୍କୃଷ୍ଟତା ବଢ଼ାଇବା ’ ର ଉପାଦାନ ରୂପରେ ସମାଯୋଜିତ କରିଦିଆଯିବ । ଉତ୍ତମ କାମକାର୍ଯ୍ୟ ପାଉଥିବା ରାଜ୍ୟଗୁଡ଼ିକର ବିଶ୍ୱବିଦ୍ୟାଳୟ ଏବଂ ସ୍ୱାୟତଶାସିତ କଲେଜରେ ଏହି ଲକ୍ଷ୍ୟବଦ୍ଧ ଉପାୟ ଶିକ୍ଷା ଏବଂ ଅନୁସନ୍ଧାନରେ ସୁଧାର ଆଣିବା ଏବଂ ସେଗୁଡ଼ିକର ଗୁଣବତ୍ତା ବୃଦ୍ଧି ଲାଗି ଉଦ୍ଦିଷ୍ଟ ।


    2 . ଗବେଷଣା ଏବଂ ନବୋନ୍ମେଷ ସମ୍ବନ୍ଧୀୟ ଉପାଦାନ ରାଜ୍ୟଗୁଡ଼ିକରେ 20ଟି ଗବେଷଣା କ୍ଲଷ୍ଟରର ସୃଷ୍ଟି ଜରିଆରେ ନବୋନ୍ମେଷ , ଉଦ୍ୟେଗୀତା ଏବଂ ରୋଜଗାର କ୍ଷମତାକୁ ଉନ୍ନତ କରିବା ଲାଗି ଉଦ୍ଦିଷ୍ଟ । ଏହି ଉପାୟ ପ୍ରତିଦ୍ୱନ୍ଦ୍ୱିତା ଏବଂ ଆହ୍ୱାନ ରୂପରେ ହେବ ଏବଂ ବିଜ୍ଞାନ ଏବଂ ପ୍ରଯୁକ୍ତି ବିଭାଗ / ବାୟୋଟେକନୋଲୋଜି ବିଭାଗ ଏବଂ ଉଦ୍ୟୋଗର ସହଯୋଗରେ ବିଶ୍ୱବିଦ୍ୟାଳୟରେ ସଂଚାଳିତ ହେବ ।


    3 . ଏହି ଯୋଜନା ନୀତି ଆୟୋଗଙ୍କ ଦ୍ୱାରା ଚିହ୍ନଟ ଅଭିଳଷିତ ଜିଲ୍ଲାଗୁଡ଼ିକୁ ଅଗ୍ରାଧିକାର ଦେବ । ଏହି ଉପାୟର ଉଦ୍ଦେଶ୍ୟ ଉନ୍ନତ ନାମାଙ୍କନ ଏବଂ ଅବରୋଧ ଜରିଆରେ ପ୍ରସାର ଏବଂ ସମାନତାରେ ସୁଧାର ଆଣିବା ।


    4 . ଜାତୀୟ ଉଚ୍ଚ ଶିକ୍ଷା ସମ୍ବଳ କେନ୍ଦ୍ର ( ଏନଏଚଇଆରସି ) ସୃଷ୍ଟିର ଉଦ୍ଦେଶ୍ୟ ହେଉଛି ଗବେଷଣା , ନୀତି ସମର୍ଥନ , କ୍ଷମତା ନିର୍ମାଣ ଏବଂ ସମ୍ପୂର୍ଣ୍ଣ ସୂଚନା ଥିବା ନୀତି ଏବଂ ପ୍ରମାଣ ଆଧାରିତ ଗବେଷଣା ପ୍ରଦାନ କରିବା ।


    5 . ସଂସ୍ଥାର ସୁଧାର ଓ ପୁନଃ ନିର୍ମାଣ ଏବଂ ପରିଚାଳନା ସୂଚନା ପଦ୍ଧତିର ଉପାଦାନଗୁଡ଼ିକୁ ଗୋଟିଏ ଉପାଦାନ ‘ ସଂସ୍ଥାଗତ ପୁନଃନିର୍ମାଣ , କ୍ଷମତା ନିର୍ମାଣ ଏବଂ ସୁଧାର ’ ରେ ମିଶାଇ ଦିଆଯାଇଛି ।


    6 . ରାଜ୍ୟ ଉଚ୍ଚ ଶିକ୍ଷା କ୍ଷେତ୍ରକୁ ଅଧିକ ସମ୍ବଳ ପ୍ରବାହ ସୁନିଶ୍ଚିତ କରିବା ଲାଗି ଆରୟୁଏସଏ 2 . 0 ରାଜ୍ୟଗୁଡ଼ିକ ଏବଂ ସଂସ୍ଥାନଗୁଡ଼ିକୁ ପ୍ରୋତ୍ସାହନ ଯୋଗାଇଦେବ । ଯାହାଦ୍ୱାରା ଏଗୁଡ଼ିକ ବ୍ୟବହାରିକ ଅର୍ଥ ଯୋଗାଣ ବ୍ୟବଧାନକୁ ଦୃଷ୍ଟିରେ ରଖି ସରକାରୀ - ଘରୋଇ ଭାଗୀଦାରୀ ଆଧାରରେ ପ୍ରକଳ୍ପ ଆରମ୍ଭ କରିବେ । ରାଜ୍ୟଗୁଡ଼ିକ କ୍ଷେତ୍ରରେ ଘରୋଇ ନିବେଶ ବଢ଼ାଇବା ମାର୍ଗରେ ଆସୁଥିବା ବାଧା ଦୂର କରିବା ଲାଗି ସୁବିଧା ପଦ୍ଧତି ଉପଲବ୍ଧ କରାଇବା ଲାଗି ପ୍ରୋତ୍ସାହନ ଦିଆଯିବ ।


    7 . ଭିତ୍ତିଭୂମି ଏବଂ ଉପକରଣ ( ଇଭେଂଟ୍ରି ) ଲାଗି ଅନଲାଇନ ଭର୍ଚୁଆଲ ପ୍ଲାଟଫର୍ମ ନିର୍ମାଣ କରାଯିବ ଯାହାଦ୍ୱାରା ସଂସ୍ଥା ଏହି ସମ୍ବଳକୁ ଆବଂଟନ କରିପାରିବ ।


    8 . ଆରୟୁଏସଏ ଅନୁଧ୍ୟାନ ଏବଂ ମୂଲ୍ୟାଙ୍କନ ଲାଗି ବର୍ତ୍ତମାନର ପ୍ରଣାଳୀକୁ ବଢ଼ାଇବ । ଏଥିପାଇଁ ପାଣ୍ଠିର ଅନୁଧ୍ୟାନ , ସୁଧାର ଅନୁଧ୍ୟାନ , ଭୁବନ - ଆରୟୁଏସଏ ଏବଂ ପିଏଫଏମଏସ ଭଳି ନୂଆ ଉପାୟ ଗ୍ରହଣ କରାଯିବ , ଯାହଦ୍ୱାରା ନିର୍ଦ୍ଧାରିତ ସମୟରେ ପ୍ରକଳ୍ପ ସମ୍ପୂର୍ଣ୍ଣ ହୋଇପାରିବ ।


    **********


    

    
    (Release ID: 1526021) Visitor Counter : 3