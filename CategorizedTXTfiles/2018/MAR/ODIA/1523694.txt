      ସଡକ ପରିବହନ ଓ ରାଜପଥ ମନ୍ତ୍ରଣାଳୟ

      ସମ୍ପୂର୍ଣ୍ଣ କମ୍ପ୍ୟୁଟରୀକୃତ ଡ୍ରାଇଭିଂ ପ୍ରଶିକ୍ଷଣ ସୁବିଧା ଯୋଜନାର ଶୁଭାରମ୍ଭ କଲେ ନୀତିନ ଗଡକରୀ
      • ହାଇୱେ ଯାତ୍ରୀମାନଙ୍କ ପାଇଁ ସୁଖଦ ଯାତ୍ରା ଆପ୍ ଏବଂ ଟୋଲ୍ ଫ୍ରି ଜରୁରି ନମ୍ବର ଆରମ୍ଭ

      Posted On: 07 MAR 2018 4:01PM by PIB Bhubaneshwar

    ବଡ଼ ଯାନ ପାଇଁ ଏବେ ଡ୍ରାଇଭିଂ ଲାଇସେନ୍ସ କେବଳ କମ୍ପ୍ୟୁଟରୀକୃତ ବ୍ୟବସ୍ଥାରେ ପ୍ରଦାନ କରାଯିବ । ନୂଆଦିଲ୍ଲୀରେ ବୁଧବାର କେନ୍ଦ୍ର ସଡ଼କ ପରିବହନ ଏବଂ ରାଜପଥ , ଜଳ ସମ୍ବଳ , ନଦୀ ବିକାଶ ଏବଂ ଗଙ୍ଗା ସଂରକ୍ଷଣ ମନ୍ତ୍ରୀ ନୀତିନ ଗଡକରୀ ଜିଲ୍ଲା ଡ୍ରାଇଭିଂ ଟ୍ରେନିଂ ସେଣ୍ଟର ଯୋଜନର ଶୁଭାରମ୍ଭ କରି ଏହା କହିଛନ୍ତି । ଏହାଦ୍ୱାରା ଡ୍ରାଇଭିଂ ଲାଇସେନ୍ସ ପ୍ରଦାନ ବ୍ୟବସ୍ଥା ସମ୍ପୂର୍ଣ୍ଣ କମ୍ପ୍ୟୁଟରୀକରଣ ହୋଇପାରିବ । ଫଳରେ ଜାଲ୍ ଲାଇସେନ୍ସକୁ ରୋକିହେବ ଏବଂ ସଡ଼କ ଦୁର୍ଘଟଣା ହ୍ରାସ ପାଇପାରିବ ବୋଲି ସେ କହିଥିଲେ ।


    ମନ୍ତ୍ରୀ କେନ୍ଦ୍ର ପେଟ୍ରୋଲିୟମ , ପ୍ରାକୃତିକ ଗ୍ୟାସ , ଦକ୍ଷତା ବିକାଶ ଏବଂ ଔଦ୍ୟୋଗିକତା ମନ୍ତ୍ରୀ ଧର୍ମେନ୍ଦ୍ର ପ୍ରଧାନଙ୍କ ସହ ମିଳିତ ଭାବେ ରାଜପଥ ଯାତ୍ରୀମାନଙ୍କ ପାଇଁ ଏକ ସୁଖଦ ମୋବାଇଲ ଆପ୍ ଏବଂ ଟୋଲ୍ ଫ୍ରି ଏମେର୍ଜନ୍ସି ନମ୍ବରର ଶୁଭାରମ୍ଭ କରିଥିଲେ ।


    ଏହି ଅବସରରେ ନୀତିନ ଗଡକରୀ କହିଥିଲେ ଯେ , ସୁଖଦ ଯାତ୍ରା ମୋବାଇଲ ଆପ ଯାତ୍ରୀମାନଙ୍କୁ ଆଗକୁ ଆସୁଥିବା ଲୋଲ ପ୍ଲାଜାର ଦେୟ ପରିମାଣ ସୂଚାଇ ପାରିବ । ଏହି ଆପ୍ ମାଧ୍ୟମରେ ଯାତ୍ରୀ ନିମ୍ନ ମାନର ରଜାପଥ , ଗର୍ତ୍ତ କିମ୍ବା ଯାତାୟାତର କୌଣସି ସମସମ୍ୟା ସମ୍ପର୍କରେ ଜଣାଇ ପାରିବେ । ଟୋଲ ପ୍ଲାଜାରେ କେତେକ ସମୟ ଅପେକ୍ଷା କରିବାକୁ ହେବ ଏବଂ ହାଇୱେ ନେଷ୍ଟ ( ଆଶ୍ରୟସ୍ଥଳ ) ସମ୍ପର୍କରେ ମଧ୍ୟ ଆପ୍ ଦ୍ୱାରା ସୂଚନା ମିଳିପାରିବ । ଏହାଦ୍ୱାରା ମଧ୍ୟ ଫାଷ୍ଟାଗ୍ କ୍ରୟ କରିହେବ ।


    ଶ୍ରୀ ଗଡ଼କରୀ କହିଥିଲେ , ଟୋଲ ଫ୍ରି ନମ୍ବର - 1033 ମାଧ୍ୟମରେ ଯାତ୍ରୀମାନେ ରାଜପଥର ଜରୁରି ସ୍ଥିତି ସମ୍ପର୍କରେ ସୂଚନା ଦେଇ ସହାୟତା ଲୋଡ଼ିପାରିବେ । ଜରୁରି ସ୍ଥିତିରେ ଏହି ନମ୍ବରରେ ଆମ୍ବୁଲାନ୍ସ ଏବଂ ଟୋ - ଆୱେ ( ଦୁର୍ଘଟଣା ଗ୍ରସ୍ତ ଗାଡ଼ି ଟାଣିବାକୁ କ୍ରେନ୍ ) ମଧ୍ୟ ଉପଲବ୍ଧ ହୋଇପାରିବ ।


    ପ୍ରତି ରାଜ୍ୟ / କେନ୍ଦ୍ର ଶାସିତ ଅଞ୍ଚଳର ପ୍ରତି ଜିଲ୍ଲାରେ ଏକ ମଡେଲ ଡ୍ରାଇଭିଂ ଟ୍ରେନିଂ ସେଣ୍ଟର ଖୋଲାଯିବ ବୋଲି ମନ୍ତ୍ରୀ କହିଥିଲେ । ଏଥିପାଇଁ ମନ୍ତ୍ରାଳୟ ପକ୍ଷରୁ 1 କୋଟି ଟଙ୍କାର ସହାୟତା ଦିଆଯିବ ଏବଂ ଇନଷ୍ଟିଚ୍ୟୁଟ ଖୋଲୁଥିବା ଏଜେନ୍ସି ମଧ୍ୟ ସମାନ ପରିମାଣର ଅର୍ଥ ନିବେଶ କରିବ । ଏହି ଇନଷ୍ଟିଚ୍ୟୁଟ ଦ୍ୱାରା ଅଧିକ ନିଯୁକ୍ତି ସୁଯୋଗ ସୃଷ୍ଟି ହେବା ସହ ଦେଶରେ ଏଚଏମି ଏବଂ ଏଲଏମଭି ଡ୍ରାଇଭରଙ୍କ ଚାହିଦା ପୂରଣ ହୋଇପାରିବ । ଡ୍ରାଇଭରମାନଙ୍କ ଆଚାର ବ୍ୟବହାରରେ ମଧ୍ୟ ପରିବର୍ତ୍ତନ ଆସିପାରିବ । ବିପଦଜନକ ସାମଗ୍ରୀ ପରିବହନ କରୁଥିବା ଡ୍ରାଇଭରମାନଙ୍କୁ ମଧ୍ୟ ବିଶେଷ କରି ପ୍ରଶିକ୍ଷଣ ପ୍ରଦାନ କରାଯିବ । ଇନଷ୍ଟିଚ୍ୟୁଟ ଖୋଲୁଥିବା ଏଜେନ୍ସି ଜମି ଏବଂ ଶ୍ରେଣୀଗୃହ ଓ ଆନୁଷଙ୍ଗିକ ବ୍ୟବସ୍ଥା କରିବ ।


    ମନ୍ତ୍ରୀ କହିଥିଲେ ଯେ , ସଡ଼କ ନିରାପତ୍ତା ଦିଗରେ ଉଲ୍ଲେଖନୀୟ କାର୍ଯ୍ୟ କରୁଥିବା କିମ୍ବା ସଚେତନତା କରୁଥିବା ସଂସ୍ଥା / ଏନଜିଓ/ଟ୍ରଷ୍ଟ / ସମବାୟ ସଂସ୍ଥା ଗୁଡ଼ିକୁ ଏହି ଯୋଜନାରେ 5 ଲକ୍ଷ ଟଙ୍କା ପର୍ଯ୍ୟନ୍ତ ସହାୟତା ପ୍ରଦାନ କରାଯିବ । ପ୍ରତ୍ୟେକ ରାଜ୍ୟ ଓ କେନ୍ଦ୍ରଶାସିତ ଅଞ୍ଚଳରେ ଏହି କ୍ଷେତ୍ରରେ ସକ୍ରିୟ ଥିବା ବ୍ୟକ୍ତି ବିଶେଷ କିମ୍ବା ସଂସ୍ଥା ଗୁଡ଼ିକୁ 5 ଲକ୍ଷ / 2 ଲକ୍ଷ / 1 ଲକ୍ଷ ଟଙ୍କାର ତିନୋଟି ପୁରସ୍କାର ପ୍ରଦାନ କରାଯିବ ।


    ସଡ଼କ ନିରାପତ୍ତା କ୍ଷେତ୍ରରେ ନିଆଯାଉଥିବା ଏହି ପଦକ୍ଷେପ ଗୁଡ଼ିକୁ କେନ୍ଦ୍ର ପେଟ୍ରୋଲିୟମ , ପ୍ରାକୃତିକ ଗ୍ୟାସ୍ , ଦକ୍ଷତା ବିକାଶ ଏବଂ ଔଦ୍ୟୋଗିକତା ମନ୍ତ୍ରୀ ଧର୍ମେନ୍ଦ୍ର ପ୍ରଧାନ ପ୍ରଶଂସା କରିଥିଲେ । ଡ୍ରାଇଭରମାନଙ୍କୁ ପ୍ରଶିକ୍ଷଣ ଦ୍ୱାରା ବର୍ଷକୁ ଅତି କମରେ 10 ହଜାର କୋଟି ଟଙ୍କା ସଞ୍ଚୟ କରାଯାଇପାରିବ ବୋଲି ସେ କହିଥିଲେ । ପେଟ୍ରୋଲିୟମ ଏବଂ ସଡ଼କ କ୍ଷେତ୍ରର ସମସ୍ତ ସୁବିଧା ଜାତୀୟ ରାଜପଥର ଟୋଲ ପ୍ଲାଜା ଗୁଡ଼ିକରେ ଉପଲବ୍ଧ କରାଇବାକୁ ସେ ପ୍ରସ୍ତାବ ଦେଇଥିଲେ । ଆସନ୍ତା ଏକ ବର୍ଷ ମଧ୍ୟରେ ଏଭଳି ଏକ ଶହ ମଡେଲ କେନ୍ଦ୍ର ଖୋଲା ଯାଇପାରିବ ବୋଲି ସେ କହିଥିଲେ ।


    ****************

    
    
    (Release ID: 1523694) Visitor Counter : 1