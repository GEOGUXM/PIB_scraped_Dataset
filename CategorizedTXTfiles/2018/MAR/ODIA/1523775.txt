      ରାଷ୍ଟ୍ରପତିଙ୍କ ସଚିବାଳୟ

      ରାଷ୍ଟ୍ରପତିଙ୍କ ଦ୍ୱାର ନାରୀ ଶକ୍ତି ପୁରସ୍କାର ପ୍ରଦାନ
      Posted On: 08 MAR 2018 2:01PM by PIB Bhubaneshwar


    ରାଷ୍ଟ୍ରପତି ଶ୍ରୀ ରାମ ନାଥ କୋବିନ୍ଦ ଆଜି ( ମାର୍ଚ୍ଚ 08 , 2018 ) ଆନ୍ତର୍ଜାତିକ ମହିଳା ଦିବସ ଅବସରରେ ରାଷ୍ଟ୍ରପତି ଭବନଠାରେ ଆୟୋଜିତ ଏକ ବିଶେଷ କାର୍ଯ୍ୟକ୍ରମରେ ନାରୀଶକ୍ତି ପୁରସ୍କାର ପ୍ରଦାନ କରିଛନ୍ତି ।


    ଏହି ଅବସରରେ ଉଦ୍ ‌ ଦୋଧନ ଦେଇ ରାଷ୍ଟ୍ରପତି କହିଲେ ଯେ ପୁରଷ ଓ ମହିଳାମାନଙ୍କ ମଧ୍ୟରେ ପାର୍ଥକ୍ୟ ରହିଛି ବୋଲି ଯେଉଁ ଧାରଣା ସୃଷ୍ଟି କରାଯାଇଛି ତାହା ହିଁ ଏକ ଋଗଣ ସାମାଜିକ ମାନସିକତା । ଏହାକୁ ଯଥାଶୀଘ୍ର ଦୂର କରାଯିବା ଆବଶ୍ୟକ । ଦେଶର ସାମଗ୍ରିକ ଓ ସନ୍ତୁଳିତ ବିକାଶ ସକାଶେ , ଏଭଳି ଚିନ୍ତାଧାରା ଦୂର କରାଯିବା ଜରୁରି । ପୁଣି ଏଭଳି ଧାରଣା ବଦଳାଇବା ପ୍ରୟାସରେ ସମାଜର ସବୁ ବର୍ଗର ଲୋକ ସାମିଲ ହେବା ଆବଶ୍ୟକ । ଆମେ ଆମମାନଙ୍କ କନ୍ୟାସନ୍ତାନମାନଙ୍କ ସ୍ୱରକୁ ଶୁଣିବାକୁ ପଡ଼ିବ । ସେମାନଙ୍କୁ ସକଳ ପ୍ରକାର ସାମାଜିକ ସୁବିଧା ସୁଯୋଗ ପ୍ରଦାନ କରିବାକୁ ହେବ । ସେମାନଙ୍କ ଜୀବନଧାରା ତଥା ମାନସିକ ବିକାଶ ଘଟାଇବାକୁ ପଡ଼ିବ । ଆମ କନ୍ୟାସନ୍ତାନମାନଙ୍କୁ ସମାନ ଅଧିକାର ଓ ସୁଯୋଗ ପ୍ରଦାନ କ୍ଷେତ୍ରରେ ଥିବା ସଂକୀର୍ଣ୍ଣ ମାନସିକତା ଓ ପରମ୍ପରାକୁ ଆମକୁ ଭାଙ୍ଗିବାକୁ ହେବ ବୋଲି ରାଷ୍ଟ୍ରପତି କହିଥିଲେ ।


    ରାଷ୍ଟ୍ରପତି କହିଲେ ଯେ ଏଥିପାଇଁ ଜନ ସଚେତନତା ଯେତିକି ଜରୁରି ଶିକ୍ଷାର ପ୍ରସାର ଓ ବିସ୍ତାର ସେତିକି ଆବଶ୍ୟକ । ଏହା ହିଁ ସାମାଜିକ ମାନସିକତା ପରିବର୍ତ୍ତନର ସାଧନ । ଲିଙ୍ଗଗତ ବୈଷମ୍ୟ ଦୂର କରିବାର ବଡ଼ ଅସ୍ତ୍ର । ଶିକ୍ଷା ସମାଜରେ ଜନ ଜନ ମଧ୍ୟରେ ଥିବା ବୈଷମ୍ୟକୁ ଦୂର କରିବା ସହ ଲୋକମାନଙ୍କୁ ସଶକ୍ତ କରିଥାଏ ଏବଂ ସେମାନଙ୍କର ବୋଧଶକ୍ତିକୁ ସଂପ୍ରସାରିତ କରିଥାଏ ବୋଲି ରାଷ୍ଟ୍ରପତି କହିଛନ୍ତି ।


    *************

    
    
    (Release ID: 1523775) Visitor Counter : 3