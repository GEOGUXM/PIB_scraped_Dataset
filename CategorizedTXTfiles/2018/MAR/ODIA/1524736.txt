      ସଡକ ପରିବହନ ଓ ରାଜପଥ ମନ୍ତ୍ରଣାଳୟ

      ଚାରଧାମକୁ ସବୁଦିନିଆ ରାସ୍ତା
      Posted On: 15 MAR 2018 8:47PM by PIB Bhubaneshwar


    ଚାରଧାମ ଜାତୀୟ ରାଜପଥ ସଂଯୋଗ ଯୋଜନା 889 କିଲୋମିଟର ଦୈର୍ଘ୍ୟର ଜାତୀୟ ରାଜପଥର ବିକାଶ ପାଇଁ ଏକ କାର୍ଯ୍ୟକ୍ରମ । ଯମୁନେତ୍ରୀ ଧାମ , ଗଙ୍ଗୋତ୍ରୀ ଧାମ , କେଦାରନାଥ ଧାମ ଏବଂ ବଦ୍ରିନାଥ ଧାମକୁ ଏହି ରାଜପଥ ସଂଯୋଗ କରିବା ସହ କୈଳାସ ମାନସରୋବର ଯାତ୍ରା ପାଇଁ ମଧ୍ୟ ସହାୟକ ହୋଇପାରିବ । 11 , 700 କୋଟି ଟଙ୍କା ବ୍ୟୟ ଅଟକଳରେ ଏହି ପ୍ରକଳ୍ପ ହାତକୁ ନିଆଯାଇଛି । ଏହି ପ୍ରକଳ୍ପର କାମ ଆରମ୍ଭ ହୋଇଛି ଏବଂ 2020 ମାର୍ଚ୍ଚରେ ଶେଷ ହେବ ବୋଲି ଲକ୍ଷ୍ୟ ରଖାଯାଇଛି ।


    ଏହି ଚାରଧାମ ପ୍ରକଳ୍ପ କେବଳ ଉତ୍ତରାଖଣ୍ଡ ରାଜ୍ୟ ଅନ୍ତର୍ଭୁକ୍ତ । ରାଜ୍ୟରେ ମୋଟ 68ଟି ପ୍ରକଳ୍ପର କାମ ଆରମ୍ଭ ହୋଇ 2015 , 2016 ଏବଂ 2017ରେ ଶେଷ ହୋଇଛି । 2014 ମେ ମାସ ପରଠାରୁ ମଂଜୁରି ମିଳିଥିବା ମୋଟ 135ଟି ପ୍ରକଳ୍ପ ଉତ୍ତରାଖଣ୍ଡ ପୂର୍ତ୍ତବିଭାଗ ଦ୍ୱାରା ସମ୍ପନ୍ନ ହୋଇଛି ।


    ଜାତୀୟ ରାଜପଥ କର୍ତ୍ତୃପକ୍ଷ ( NHAI ) ହରିଦ୍ୱାର-ଡେରାଡୁନ ପ୍ରକଳ୍ପ ଶେଷ କରିବାକୁ ଏକକାଳୀନ 279.88 କୋଟି ଟଙ୍କା ପ୍ରଦାନ କରିଛି । ପ୍ରକଳ୍ପରେ ଥିବା ବିଭିନ୍ନ ସମସ୍ୟାର ସମାଧାନ ମନ୍ତ୍ରଣାଳୟର ଉଚ୍ଚସ୍ତରୀୟ ବୈଠକ , ପ୍ରଗତି (Pro-Active Governance And Timely Implementation) ଏବଂ ପିଏମଜି (ପ୍ରୋଜେକ୍ଟ ମନିଟରିଂ ଗ୍ରୁପ୍) ଦ୍ୱାରା କରାଯାଇଛି । 2014 ମସିହାରୁ ଏ ପର୍ଯ୍ୟନ୍ତ ଉତ୍ତରାଖଣ୍ଡରେ ମୋଟ 1706 କିଲୋମିଟର ଦୈର୍ଘ୍ୟର ଜାତୀୟ ରାଜପଥ ନିର୍ମାଣ କରାଯାଇଛି ।


    ଲୋକସଭାରେ ଆଜି ଏକ ଲିଖିତ ପ୍ରଶ୍ନର ଉତ୍ତରରେ କେନ୍ଦ୍ର ସଡ଼କ ପରିବହନ ଏବଂ ରାଜମାର୍ଗ ରାଷ୍ଟ୍ରମନ୍ତ୍ରୀ ମନସୁଖ୍ ଲାଲ ମାଣ୍ଡଭ୍ୟ ଏହି ସୂଚନା ଦେଇଛନ୍ତି ।


    ************

    
    
    (Release ID: 1524736) Visitor Counter : 2