      ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ

      ସୁନା ଆମଦାନୀ ଯୋଜନା ଉପରେ ସରକାରଙ୍କ ସ୍ପଷ୍ଟୀକରଣ
      Posted On: 12 MAR 2018 8:51PM by PIB Bhubaneshwar


    ଗତ କିଛି ଦିନ ଧରି 80:20 ଯୋଜନା ନାମରେ ଜଣାଶୁଣା ସୁନା ଆମଦାନୀ ଯୋଜନାକୁ ନେଇ କେତେକ ସନ୍ଦେହ ସୃଷ୍ଟି ହୋଇଥିଲା । ଏନେଇ ସ୍ପଷ୍ଟୀକରଣ ପ୍ରଦାନ କରାଯାଇଛି ।


    ସୁନା ଆମଦାନୀ ବୃଦ୍ଧି ପାଇବା ଫଳରେ ଏହା 2012-13 ଆର୍ଥିକ ବର୍ଷରେ ବିତ୍ତୀୟ ନିଅଂଟ ଉପରେ ଚାପ ବୃଦ୍ଧି କରିଛି । ଏପରି ପରିସ୍ଥିତିକୁ ଦୃଷ୍ଟିରେ ରଖି ଅନେକ ପଦକ୍ଷେପ ଗ୍ରହଣ କରାଯାଇଛି । ଏଥିମଧ୍ୟରେ ରହିଛି ସୁନା ଏବଂ ସୁନା ଜାତୀୟ ଉତ୍ପାଦ ଉପରେ ଆମଦାନୀ ଶୁଳ୍କ ବୃଦ୍ଧି ଏବଂ ସୁନା ଆମଦାନୀ ଉପରେ ନିୟନ୍ତ୍ରଣ । ଏହାର ଫଳାଫଳ ସ୍ୱରୂପ ପ୍ରଥମେ 22.07.2013 ରେ ଏବଂ ପରେ 14.08.2013ରେ ଏହି ନିୟନ୍ତ୍ରଣରେ ପରିବର୍ତ୍ତନ ଅଣାଯାଇ 20:80 ଯୋଜନାକୁ ଲାଗୁ କରାଯାଇଥିଲା । ଏହି ଯୋଜନା ଅଧୀନରେ ଆମଦାନୀ ହେଉଥିବା ସୁନାରୁ ଅତି କମରେ ଶତକଡା 20 ପ୍ରତିଶତ ସୁନାକୁ ରପ୍ତାନୀ କରାଯିବା ପାଇଁ ସ୍ଥିର କରାଯାଇ ଥିଲା । ଏହି ଯୋଜନା ଅଧୀନରେ 20:80 ସୂତ୍ର ଅନୁଯାୟୀ କେବଳ ବ୍ୟାଙ୍କ ଏବଂ ଏମଏମଟିସି ଏବଂ ଏସଟିସି ଭଳି ସାର୍ବଜନୀନ ଏକକମାନଙ୍କୁ ଘରୋଇ ବ୍ୟବହାର ଲାଗି ସୁନା ଆମଦାନୀ କରିବା ଲାଗି ଅନୁମତି ପ୍ରଦାନ କରାଯାଇ ଥିଲା । ସୁନାର ଆମଦାନୀକୁ ନିୟନ୍ତ୍ରଣ କରିବା ଲାଗି ଏହି ଯୋଜନାକୁ ପ୍ରସ୍ତୁତ କରାଯାଇଥିଲା । ଏହି ଯୋଜନାର ଲକ୍ଷ୍ୟ ଥିଲା ରପ୍ତାନୀ ଉପରେ ଜୋର ଦେଇ ବୈଦେଶିକ ବିନିମୟ ମୁଦ୍ରାକୁ ସଂରକ୍ଷଣ କରିବା ଏବଂ ପବ୍ଲିକ ଏଜେନ୍ସିମାନଙ୍କ ହାତରେ ସୁନା ବିକା କିଣା ଯୋଗୁ ପ୍ରିମିୟମର ପରିମାଣକୁ ହ୍ରାସ କରିବା ।


    ତେବେ 21.05.2014 ରୁ 20:80 ଯୋଜନା ଅଧୀନରେ ପ୍ରମୁଖ ଟ୍ରେଡିଂ ହାଉସ ଏବଂ ଷ୍ଟାର ଟ୍ରେଡିଂ ହାଉସମାନଙ୍କୁ ସୁନା ଆମଦାନୀ କରିବା ପାଇଁ ଅନୁମତି ପ୍ରଦାନ କରାଯାଇଥିଲା । 13.05.2014 ରେ ତତକାଳୀନ ଅର୍ଥମନ୍ତ୍ରୀ ପରିବର୍ତ୍ତିତ ଯୋଜନାକୁ ଅନୁମୋଦିତ କରିଥିଲେ , ଯଦିଓ ଲୋକସଭା ନିର୍ବାଚନ ଯୋଗୁ 05.03.2014 ରୁ ଆଦର୍ଶ ନିର୍ବାଚନ ବିଧି ଘୋଷଣା କରାଯାଇଥିଲା ଏବଂ 16.05.2014 ରେ ଭୋଟ ଗଣତି ହୋଇଥିଲା । ଯେତବେଳେ ଏହି ଯୋଜନାର ଘୋଷଣା କରାଯାଇଥିଲା , ସେତବେଳେ ଘରୋଇ ବ୍ୟବହାର ପାଇଁ ସୁନାର ପରିମାଣ କମ ଥିଲା ଏବଂ ଘରୋଇ ଗ୍ରାହକ ମାନଙ୍କ ଠାରୁ ଆଉନ୍ସ ( କିଲୋଗ୍ରାମ ପିଛା 2 ଲକ୍ଷ ଟଙ୍କା ) ପିଛା100 ଆମେରିକୀୟ ଡଲାରରୁ 150 ଆମେରିକୀୟ ଡଲାରର ପ୍ରିମିୟମ ଦାବି କରାଯାଉ ଥିଲା । ପିଟିଏଚ ଏବଂ ଏସଟିଏଚ ଭଳି ଘରୋଇ କମ୍ପାନୀମାନଙ୍କୁ ସୁନା ଆମଦାନୀ କରିବା ପାଇଁ ଏହି ଏଜେନ୍ସିମାନଙ୍କୁ ଅନେକ ଲାଭ କରିବା ପାଇଁ ସୁଯୋଗ ପ୍ରଦାନ କରିଥିଲା ଯେହେତୁ ଏହି ସୁନା ଉପରେ ଉଚ୍ଚ ପ୍ରିମିୟମର ଲାଭ ସମ୍ପ୍ରତି ଏହି ଏଜେନ୍ସିମାନଙ୍କୁ ଉପଲବ୍ଧ ହେବ । ସିଏଜି ଦ୍ୱାରା ପର୍ଯ୍ୟବେକ୍ଷଣ କରାଯାଇଥିଲା ଯେ ଜୁନ 2014ରୁ 2014 ନଭେମ୍ବର ମଧ୍ୟରେ 13ଟି ବାଣିଜ୍ୟିକ କମ୍ପାନୀ ଦ୍ୱାରା ଆମଦାନୀ କରାଯାଇଥିବାର ସୁନାର ପରିମାଣ ହେଉଛି 282.77ମେଟ୍ରିକ ଟନ । ଏହାର ଅର୍ଥ ହେଉଛି ଏହି ସମୟରେ ଏହି ଏଜେନ୍ସିଗୁଡ଼ିକୁ 4500 କୋଟି ଟଙ୍କାର ଲାଭ ହୋଇଛି । କିଲୋଗ୍ରାମ ପିଛା 2 ଲକ୍ଷ ଟଙ୍କାର ପ୍ରିମିୟମ ଏବଂ ଘରୋଇ ବଜାରକୁ ଶତକଡା 80 ପ୍ରତିଶତ ସୁନା ଆମଦାନୀର ଯୋଗାଣ ଉପରେ ମିଳିଥିବା ପ୍ରିମିୟମ ଅନୁଯାୟୀ ଏହି ଲାଭ ମିଳିଛି । ଏପରିକି ସାଧାରଣ ଅଳଙ୍କାର , ଚୁଡ଼ି ଏବଂ ଚେନର ରପ୍ତାନୀ ମାଧ୍ୟମରେ ରପ୍ତାନୀ ଉପରେ ଗୁରୁତ୍ୱ ପ୍ରଦାନ କରାଯାଇ ଥିଲା । ଦରିଆ ପାରି ଦେଶମାନଙ୍କରେ ଏହାକୁ ବିଭିନ୍ନ କମ୍ପାନୀମାନଙ୍କ ଦ୍ୱାରା ପୁନଃ ଆମଦାନୀ ଉଦ୍ଦେଶ୍ୟରେ ପୁଣି ତରଳାଯାଉଥିଲା ।


    ନୂତନ ସରକାର ଏହି ଯୋଜନାର ପୁନଃ ସମୀକ୍ଷା କରିଥିଲେ । ସୂଚନାଯୋଗ୍ୟ ଯେ 2014 ମେ ମାସରେ ଉଦାରୀକରଣ ପରେ ସୁନାର ଆମଦାନୀ ଅନେକ ପରିମାଣରେ ବୃଦ୍ଧି ପାଇଛି । ମାସିକ ଏହି ବୃଦ୍ଧିର ପରିମାଣ 140-150 ଟନ ମଧ୍ୟରେ ରହିଛି । ସୁନା ଆମଦାନୀ ଫଳରେ ଏସଟିଏଚ / ପିଟିଏଚକୁ ଅସମାନୁପାତିକ ଭାବେ ଅନେକ ଲାଭ ହୋଇଛି । ଏହାଫଳରେ ସେମାନଙ୍କ ଦ୍ୱାରା କରାଯାଇଥିବା ଆମଦାନୀରେ 320 ପ୍ରତିଶତ ବୃଦ୍ଧି ହୋଇଛି । ଏହା ମୋଟ ଆମଦାନୀର ପରିମାଣର ଶତକଡା ୬୦ ପ୍ରତିଶତ । ତୁଳନାତ୍ମକ ଭାବେ ଗତ ମେ ମାସରେ ଏହା ଶତକଡା ୨୦ ପ୍ରତିଶତ ଥିଲା । 20:80 ଯୋଜନା ପ୍ରସାରିତ ହେବା ଦ୍ୱାରା ଏସଟିଏଚ / ପିଟିଏଚ ମାନଙ୍କୁ ଅଧିକ ପରିମାଣର ଲାଭ ମିଳୁଥିଲା କାରଣ ଏହି ବ୍ୟବସାୟ କରୁଥିବାରୁ ଏହାର ଲାଭ ଉଠାଇବା ପାଇଁ ଏମାନେ ସର୍ବୋକ୍ରୃଷ୍ଟ ସ୍ଥାନରେ ଥିଲେ । ତେଣୁ 2014 ମେ ରେ ଏହି ଯୋଜନାକୁ ପ୍ରସାରିତ କରାଯାଇ ଏସଟିଏଚ / ପିଟିଏଚ ମାନଙ୍କୁ ଅଧିକ ଲାଭ ପହଂଚାଇବାର ବ୍ୟବସ୍ଥାକୁ ଦୂର କରାଯିବାର ଆବଶ୍ୟକତା ରହିଥିଲା । ତେଣୁ ନୂଆ ସରକାର ଏକ ଦୃଢ଼ ନିଷ୍ପତି କ୍ରମେ 28.11.2014ରେ 20:80 ଯୋଜନାକୁ ବନ୍ଦକରି ଆମଦାନୀର ଉଦାରୀକରଣ ଏବଂ ବିଭେଦୀକରଣ ହଟାଇଥିଲେ ।


    ସରକାର ନିଶ୍ଚିତ ଭାବେ ଏହି ଘଟଣାର ଅନୁସନ୍ଧାନ କରିବେ ଯେ 20:80 ଯୋଜନାରେ ସୁନା ଆମଦାନୀର ଉଦାରୀକରଣ ମାଧ୍ୟମରେ ଘରୋଇ ଏସଟିଏଚ / ପିଟିଏଚମାନଙ୍କୁ ସରକାର ପରିବର୍ତ୍ତିତ ହେଉଥିବା ସମୟରେ ଅତ୍ୟଧିକ ଲାଭ ଉଠାଇବାର ସୁଯୋଗ କାହିଁକି ପ୍ରଦାନ କରାଯାଉଛି । ସରକାର ମଧ୍ୟ ଏହି ଘଟଣାରେ ସଂପୃକ୍ତ ବ୍ୟକ୍ତିମାନଙ୍କ ବିରୋଧରେ ଉପଯୁକ୍ତ କାର୍ଯ୍ୟାନୁଷ୍ଠାନ ଗ୍ରହଣ କରିବେ ।


    **********


    

    
    (Release ID: 1524233) Visitor Counter : 2