      ସୂକ୍ଷ୍ମ, ଲଘୁ ଓ ମଧ୍ୟମ ଉଦ୍ୟୋଗ ମନ୍ତ୍ରଣାଳୟ

      2016-17ରେ 266 ଜିଲ୍ଲାରେ 75ଟି ପିଏମଇଜିପି ପ୍ରକଳ୍ପ ଲକ୍ଷ୍ୟ ହାସଲ
      Posted On: 21 MAR 2018 8:31PM by PIB Bhubaneshwar


    ପ୍ରଧାନମନ୍ତ୍ରୀ ନିଯୁକ୍ତି ଗ୍ୟାରେଣ୍ଟି ଯୋଜନାରେ ( ପିଏମଇଜିପି ) 2016-17 ବର୍ଷରେ ଦେଶର 266 ଟି ଜିଲ୍ଲାରେ 75 ଟି ପ୍ରକଳ୍ପ ସେମାନଙ୍କର ଲକ୍ଷ୍ୟ ହାସଲ କରିଛି । କେନ୍ଦ୍ର ଅଣୁ , କ୍ଷୁଦ୍ର ଓ ମଧ୍ୟମ ପ୍ରକଳ୍ପ ( ସ୍ୱାଧୀନ ଦାୟିତ୍ୱ ) ରାଷ୍ଟ୍ରମନ୍ତ୍ରୀ ଶ୍ରୀ ଗିରିରାଜ ସିଂହ ଆଜି ରାଜ୍ୟସଭାରେ ଏକ ପ୍ରଶ୍ନର ଲିଖିତ ଉତ୍ତର ଦେଇ ଏହି ବିଷୟ ପ୍ରକାଶ କରିଛନ୍ତି । ମନ୍ତ୍ରୀ ଶ୍ରୀ ସିଂହ କହିଛନ୍ତିଯେ ପିଏମଇଜିପି ଅଧୀନରେ ମାର୍ଜିନ ଅର୍ଥ ମଂଜୁରି ଏବଂ ଜିଲ୍ଲାୱାରୀ ସର୍ବନିମ୍ନ 75 ଟି ପ୍ରକଳ୍ପ ମଂଜୁରୀରେ ଲକ୍ଷ୍ୟ ହାସଲ କରାଯାଇଛି । ଦେଶର ସମସ୍ତ ଜିଲ୍ଲାକୁ ପ୍ରତି ପ୍ରକଳ୍ପପିଛା ଆନୁମାନିକ ମାର୍ଜିନ ଅର୍ଥ 2 ଲକ୍ଷ ଲେଖାଏଁ ( ଯେଉଁ ପ୍ରକଳ୍ପର ମୂଲ୍ୟ 8-10 ଲକ୍ଷ ଟଙ୍କା ହୋଇଥିବ ମଂଜୁର ଦେଶର କରାଯାଇଛି । ପ୍ରତ୍ୟେକ ଜିଲ୍ଲାରେ ପ୍ରକଳ୍ପଗୁଡ଼ିକର ସମାନୁପାତିକ ଆବଣ୍ଟନ ଏବଂ ସମାବେଶୀ ବିକାଶ ଲକ୍ଷ୍ୟ ହାସଲ ଦିଗରେ ଏଭଳି କାର୍ଯ୍ୟନୁଷ୍ଠାନ ଗ୍ରହଣ କରାଯାଇଛି ।


    ପ୍ରତ୍ୟେକ ଜିଲ୍ଲାରେ 75 ଟି ୟୁନିଟର ଲକ୍ଷ୍ୟ ହାସଲ ଦିଗରେ ପ୍ରୟାସ ଜାରିରହିଛି ଏବଂ ପରିପ୍ରେକ୍ଷୀରେ ରାଜ୍ୟ ସରକାରମାନଙ୍କ ମୁଖ୍ୟ ଶାସନ ସଚିବମାନଙ୍କୁ ସମୟାନ୍ତରେ ଅନୁରୋଧ କରାଯାଇଛି ଯେ ସେମାନେ ଏହିସବୁ ପ୍ରକଳ୍ପଗୁଡ଼ିକୁ ମନିଟର କରିବେ । ସଂପୃକ୍ତ ଜିଲ୍ଲାର ସାଂସଦମାନଙ୍କ ନେତୃତ୍ୱରେ ଗଠିତ ଜିଲ୍ଲାସ୍ତରୀୟ ଉପଦେଷ୍ଟା କମିଟି ମଧ୍ୟ ପ୍ରକଳ୍ପଗୁଡ଼ିକର ମନିଟର କରୁଛନ୍ତି । ରାଜ୍ୟସ୍ତରୀୟ ସମୀକ୍ଷା ବୈଠକ ନିୟମିତ ଭାବେ ଅନୁଷ୍ଠିତ କରାଯିବାର ବ୍ୟବସ୍ଥା କରାଯାଇଛି ଏବଂ ଯେଉଁସବୁ ସ୍ଥାନରେ ସଫଳତା ହାର ଦୁର୍ବଳ ସେସବୁ ପ୍ରତି ବିଶେଷ ଦୃଷ୍ଟି ଦିଆଯାଇଛି । ସଂପୃକ୍ତ ରାଜ୍ୟସ୍ତରୀୟ ମନିଟରିଂ କମିଟି ବୈଠକ ( ଏସ ଏଲଏମସି ) ରେ ଅର୍ଥଯୋଗାଣକାରୀ ବ୍ୟାଙ୍କ ଶାଖାମାନଙ୍କୁ ସାମିଲ କରାଯାଇଛି । ଦୁର୍ବଳ ଲକ୍ଷ୍ୟ ହାସଲ କରିଥିବା ଜିଲ୍ଲାମାନଙ୍କୁ ଅଧିକରୁ ଅଧିକ ପିଏମଇଜିପି ପ୍ରକଳ୍ପ ଋଣ ମଂଜୁର କରିବା ସକାଶେ ସେମାନଙ୍କୁ ପରାମର୍ଶ ଦିଆଯାଇଛି । ସେହିଭଳି ଜିଲ୍ଲା ଓ ରାଜ୍ୟସ୍ତରରେ ସଚେତନତା ଶିବିରମାନ ଆୟୋଜନ କରାଯାଇ ପିଏମଇଜିପି ଯୋଜନା ଏବଂ ଅଣୁ ଶିଳ୍ପର ବିକାଶ ସଂପର୍କରେ ଲୋକମାନଙ୍କୁ ସଚେତନ କରାଯାଉଛି ବୋଲି ମନ୍ତ୍ରୀ ଶ୍ରୀ ସିଂହ ସୂଚାଇଛନ୍ତି ।


    **********

    
    
    (Release ID: 1526273) Visitor Counter : 1