      ବିଜ୍ଞାନ ଓ ପ୍ରଯୁକ୍ତି ମନ୍ତ୍ରଣାଳୟ

      105ତମ ଭାରତୀୟ ବିଜ୍ଞାନ କଂଗ୍ରେସ ଉଦ୍ଘାଟନ କଲେ ପ୍ରଧାନମନ୍ତ୍ରୀ
      Posted On: 16 MAR 2018 9:21PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦି ଆଜି ମଣିପୁର ବିଶ୍ୱବିଦ୍ୟାଳୟ ଠାରେ 105ତମ ଭାରତୀୟ ବିଜ୍ଞାନ କଂଗ୍ରେସ ସମ୍ମିଳନୀକୁ ଉଦ୍ଘାଟନ କରିଛନ୍ତି । ଏହି ଅବସରରେ ତାଙ୍କର ଉଦ୍ଘାଟନୀ ଭାଷଣ ପ୍ରଦାନ ପୂର୍ବରୁ ପ୍ରଧାନମନ୍ତ୍ରୀ ଦେଶର ତିନିଜଣ ମହାନ ବୈଜ୍ଞାନିକଙ୍କ ପ୍ରତି ଶ୍ରଦ୍ଧାସୁମନ ଅର୍ପଣ କରିଥିଲେ । ସେହି ତିନି ବିଶିଷ୍ଟ ବିଜ୍ଞାନୀ ହେଳେ ପଦ୍ମବିଭୂଷଣ ପ୍ରଫେସର ଯଶପାଲ୍‌ , ପଦ୍ମବିଭୂଷଣ ପ୍ରଫେସର ୟୁ ଆର ରାଓ ଏବଂ ପଦ୍ମଶ୍ରୀ ଡ଼କ୍ଟର ବଳଦେବ ରାଜ । ଏହି ତିନି ବୈଜ୍ଞାନିକଙ୍କର ଭାରତୀୟ ବିଜ୍ଞାନ ତଥା ଶିକ୍ଷା କ୍ଷେତ୍ରକୁ ଉଲ୍ଲେଖନୀୟ ଅବଦାନ ରହିଛି ବୋଲି ପ୍ରଧାନମନ୍ତ୍ରୀ ଏହି ଅବସରରେ ମତ ପୋଷଣ କରିଥିଲେ ।


    ପ୍ରଧାନମନ୍ତ୍ରୀ କହିଲେ ଯେ ଆମ ସମୟର ତଥା ସମଗ୍ର ବିଶ୍ୱର ଜଣେ ମହାନ ପଦାର୍ଥ ବିଜ୍ଞାନୀ ଭାବେ ସୁପରିଚିତ ଷ୍ଟିଫେନ୍‌ ହକିଂଙ୍କ ଅମର ଆତ୍ମା ପ୍ରତି ଆମେ ସଭିଏଁ ଭକ୍ତିପୂତ ଶ୍ରଦ୍ଧାଞ୍ଜଳି ଜ୍ଞାପନ କରିବା ଉଚିତ । ଆଧୁନିକ ସମୟର ଜଣେ ଉଜ୍ଜ୍ୱଳତମ ନକ୍ଷତ୍ରବିଜ୍ଞାନୀ ଭାବେ ସେ ସର୍ବତ୍ର ସୁପରିଚିତ ଥିଲେ । ସେ ଭାରତର ଜଣେ ବନ୍ଧୁ ଥିଲେ ଏବଂ ଦୁଇ ଦୁଇଥା ଭାରତ ଆସିଛନ୍ତି ବୋଲି ଉଲ୍ଲେଖ କରି ପ୍ରଧାନମନ୍ତ୍ରୀ କହିଲେ ଯେ ବିଶ୍ୱର ସାଧାରଣ ଜନତାଙ୍କ ପର୍ଯ୍ୟନ୍ତ ହକିଂଙ୍କ ନାମ ସହ ସୁପରିଚି । ଏହା ତାଙ୍କର କୃଷ୍ଣଗର୍ତ୍ତ ସଂପର୍କୀତ ଗବେଷଣା କାର୍ଯ୍ୟଯୋଗୁ ନୁହେଁ । ବରଂ ସକଳ ପ୍ରକାର ଅସୁବିଧା ସତ୍ତ୍ୱେ ସେ ତାଙ୍କର କର୍ତ୍ତବ୍ୟ ପ୍ରତି ଯେଉଁ ଅଟଳ ପ୍ରତିବଦ୍ଧତା ପ୍ରଦର୍ଶନ କରିଥିଲେ ତାହା ତାଙ୍କୁ ସମସ୍ତଙ୍କ ନିକଟରେ ମହାନ କରି ତୋଳିଥିଲା । ବିଶ୍ୱରେ ସେ ଜଣେ ସର୍ବକାଳୀନ ପ୍ରଭାବଶାଳୀ ତଥା ପ୍ରୋତ୍ସାହନ ପ୍ରଦାନକାରୀ ବ୍ୟକ୍ତିତ୍ୱ ଭାବେ ସ୍ମରଣୀୟ ରହିବେ ବୋଲି ପ୍ରଧାନମନ୍ତ୍ରୀ ଦୃଢ଼ୋକ୍ତି ବ୍ୟକ୍ତ କରିଛନ୍ତି ।


    ଶ୍ରୀ ମୋଦି କହିଲେ ଯେ ଆଜି ଇମ୍ଫାଲ ଆସି ସେ ଅତ୍ୟନ୍ତ ଆନନ୍ଦିତ । ଭାରତୀୟ ଜାତୀୟ କଂଗ୍ରେସର 105ତମ ଅଧିବେଶନ ଅବସାରେ ସେ ଆଜି ଦେଶବିଦେଶର ଏତେ ସଂଖ୍ୟକ ବିଜ୍ଞାନୀମାନଙ୍କ ଗହଣରେ ଉପସ୍ଥିତ ରହି ନିଜକୁ ବେଶ ଗୌରବାନ୍ୱିତ ମନେ କରୁଛନ୍ତି । ଏହି ବୈଜ୍ଞାନିକମାନଙ୍କ କାର୍ଯ୍ୟ ମାନବସମାଜ ସକାଶେ ଏକ ଉତ୍ତର ଭବିଷ୍ୟତ ପାଇଁ ପଥ ଉନ୍ମୋଚନ କରିବ । ସମଗ୍ର ଉତ୍ତର ପୂର୍ବାଞ୍ଚଳ କ୍ଷେତ୍ରରେ ଏହି ବିଶ୍ୱବିଦ୍ୟାଳୟ ଉଚ୍ଚଶିକ୍ଷା କ୍ଷେତ୍ରରେ ଏକ ଗୁରୁତ୍ୱପୂର୍ଣ୍ଣ କେନ୍ଦ୍ର ଭାବେ ମୁଣ୍ଡ ଟେକିଛି । ଦୀର୍ଘ ଏକ ଶତାବ୍ଦୀ ମଧ୍ୟରେ ଦ୍ୱିତୀୟ ଥର ପାଇଁ ଭାରତୀୟ ବିଜ୍ଞାନ କଂଗ୍ରେସର ଅଧିବେଶନ ଉତ୍ତର ପୂର୍ବାଞ୍ଚଳରେ ଅନୁଷ୍ଠିତ ହେଉଛି । ଉତ୍ତର ପୂର୍ବାଞ୍ଚଳର ନବୋଦୟ ଏହାର ନମୁନା ବୋଲି ପ୍ରଧାନମନ୍ତ୍ରୀ ଉଲ୍ଲେଖ କରିଥିଲେ ।


    ଶ୍ରୀ ମୋଦି କହିଲେ ଯେ ଭବିଷ୍ୟତ ପାଇଁ ଏହା ଏକ ମହାନ ବାର୍ତ୍ତା ବହନକରେ । ଆବହମାନ କାଳରୁ ବିଜ୍ଞାନ ପ୍ରଗତି ଓ ସମୃଦ୍ଧିର ଅନ୍ୟନାମ ପାଲଟିଛି । ଆମ ଦେଶର ଶ୍ରେଷ୍ଠ ବିଜ୍ଞାନୀ ଭାବେ , ଆପଣମାନେ ଯେଉଁମାନେ ଏଠାରେ ଆଜି ଉପସ୍ଥିତ ଅଛନ୍ତି ସେମାନେ ହେଉଛନ୍ତି ଜ୍ଞାନ , ଅଭିନବତ୍ୱ ଏବଂ ଉଦ୍ୟୋଗର ଗନ୍ତାଘର ଏବଂ ପରିବର୍ତ୍ତନର ଧାରାକୁ ଆଗକୁ ଆଗେଇ ନେବା ସକାଶେ ଆପଣମାନଙ୍କ ନିକଟରେ ଆପଣମାନେ ସଂପୂର୍ଣ୍ଣ ସକ୍ଷମ ।


    ପ୍ରଧାନମନ୍ତ୍ରୀ କହିଲେ ଯେ ରାଷ୍ଟ୍ରପାଇଁ ଗବେଷଣା ଓ ବିକାଶର ସଂଜ୍ଞାର ପୁନଃନିରୂପଣ ସକାଶେ ଏବେ ପ୍ରକୃଷ୍ଟ ସମୟ ଉପସ୍ଥିତ । ଏହାକୁ ବାସ୍ତବଧର୍ମୀ କରିବାକୁ ହେବ । ଯେତେହେଲେ ବିଜ୍ଞାନର ଏକ ମହତ୍ତର ଉଦ୍ଦେଶ୍ୟ ରହିଛି ଯାହା ହେଲା ମାନବସମାଜର ବୃହତ୍ତର କଲ୍ୟାଣ ସାଧନ କରିବା ଏବଂ ମାନବ ପ୍ରଗତି ଓ କଲ୍ୟାଣର ଧାରାକୁ ଆଗକୁ ଆଗେଇ ନେବା । ଦେଶର 125 କୋଟି ଜନତାଙ୍କ କଲ୍ୟାଣ ସକାଶେ ଆମକୁ ବିଜ୍ଞାନ ମାଧ୍ୟମରେ ପ୍ରଗତିର ନୂତନ ମାର୍ଗକୁ ଖୋଜି ବାହାର କରିବାକୁ ପଡ଼ିବ । ସେଥିପାଇଁ ମଧ୍ୟ ଉପଯୁକ୍ତ ସମୟ ଉପସ୍ଥିତ । ତେଣୁ ଆମକୁ ‘ ଇଜ ଅଫ୍‌ ଲିଭିଂ ’ ପାଇଁ ସୁଗମ ବାତାବରଣ ସୃଷ୍ଟି କରିବାକୁ ହେବ । ଏଥିପାଇଁ ବିଜ୍ଞାନ ଓ ପ୍ରଯୁକ୍ତିକୁ ଶକ୍ତି ଏବଂ ସାମର୍ଥ୍ୟ ଭାବେ ଉପଯୋଗ କରିବାକୁ ପଡ଼ିବ ବୋଲି ପ୍ରଧାନମନ୍ତ୍ରୀ ପରାମର୍ଶ ଦେଇଥିଲେ ।


    ପ୍ରଧାନମନ୍ତ୍ରୀ କହିଲେ ଯେ ଆଜି ଯେତେବେଳେ ସେ ଏହି ମଞ୍ଚରେ ଠିଆ ହୋଇଛନ୍ତି , ମଣିପୁରର ଏହି ବୀର ଭୂମିରେ ପାଦ ଦେଇଛନ୍ତି , ଯେଉଁଠାରେ 1944 ମସିହାରେ ନେତାଜୀ ସୁଭାଷ ଚନ୍ଦ୍ର ବୋଷ ତାଙ୍କର ଆଇଏନଏ ମାଧ୍ୟମରେ ଦେଶର ସ୍ୱାଧୀନତା ପାଇଁ ଦୃପ୍ତସ୍ୱରରେ ଦେଶବାସୀଙ୍କୁ ଆହ୍ୱାନ ଦେଇଥିଲେ । ଆପଣମାନେ ଯେତେବେଳେ ମଣିପୁରରୁ ଫେରିଯିବେ , ମୁଁ ଦୃଢ଼ନିଶ୍ଚିତ ଯେ ଆପଣମାନେ ସଭିଏଁ ନିଜ ନିଜ ମନରେ ଦେଶପାଇଁ ସେହିଭଳି କିଛି ଶାଶ୍ଵତ କାର୍ଯ୍ୟ କରିବା ସକାଶେ ନିଷ୍ଠା ଓ ଉତ୍ସର୍ଗୀକୃତ ମନୋଭାବ ନେଇ ଏଠାରୁ ପ୍ରତ୍ୟାବର୍ତ୍ତନ କରିବେ ।


    ପ୍ରଧାନମନ୍ତ୍ରୀ ଶ୍ରୀ ମୋଦି କହିଲେ ଯେ ଯେକୌଣସି ପ୍ରକାର ବିରାଟ ସମସ୍ୟା ହୋଇଥାଉନା କାହିଁକି , ଏହାର ସମାଧାନ ସୂତ୍ର ବିଜ୍ଞାନ ଓ ପ୍ରଯୁକ୍ତି ମାଧ୍ୟମରେ କରାଯାଇପାରିବ । ସେଥିପାଇଁ ଯାହା ସର୍ବାଦୌ ଆବଶ୍ୟକ ତାହା ହେଲା ବିଜ୍ଞାନର ବିବିଧ କ୍ଷେତ୍ରରେ କାର୍ଯ୍ୟରତ ବିଜ୍ଞାନୀମାନଙ୍କ ମଧ୍ୟରେ ସହଯୋଗ ଓ ସମନ୍ୱୟର ଆବଶ୍ୟକତା । କେନ୍ଦ୍ର ସରକାର ଉତ୍ତର ପୂର୍ବାଞ୍ଚଳ କ୍ଷେତ୍ରର ରାଜ୍ୟମାନଙ୍କ ସକାଶେ ଅନେକ ଗୁଡ଼ିଏ ବିକାଶମୂଳକ ଯୋଜନାର ଶୁଭାରମ୍ଭ କରିଛନ୍ତି । ଗ୍ରାମୀଣ କୃଷି ମୌସମ ସେବା ଅଧୀନରେ ଜନସାଧାରଣଙ୍କ କୃଷି-ପାଣିପାଗ ସମ୍ବନ୍ଧୀୟ ସମସ୍ତ ପ୍ରକାର ସୂଚନା ପ୍ରଦାନ କରାଯାଇଆସୁଛି । ଏହାଦ୍ୱାରା ପ୍ରାୟ ପାଞ୍ଚ ଲକ୍ଷରୁ ଉର୍ଦ୍ଧ୍ଵ କୃଷକ ଉପକୃତ ହୋଇପାରୁଛନ୍ତି । ଏବେ ଆମେ ଏହି ନେଟୱାର୍କକୁ ସମଗ୍ର ଉତ୍ତର ପୂର୍ବାଞ୍ଚଳର ସବୁ ଜିଲ୍ଲାରେ ସଂପ୍ରସାରିତ କରିବାକୁ ମନସ୍ଥ କରିଛୁ । ଏହି କ୍ଷେତ୍ର ସକାଶେ କେତେଗୁଡ଼ିଏ ନୂତନ ବିଜ୍ଞାନ ଓ ପ୍ରଯୁକ୍ତି କେନ୍ଦ୍ର ସ୍ଥାପନର ଆବଶ୍ୟକତା ରହିଛି । ମଣିପୁରରେ ଏବେ ଏକ ‘ ଏଥ୍ନୋ- ମେଡ଼ିସିନାଲ ଗବେଷଣା କେନ୍ଦ୍ର ’ ସ୍ଥାପନ କରାଯାଇଛି । ଏଠାକାର ଜଳବାୟୁରେ ଉପଲବ୍ଧ ବୃକ୍ଷଲତା ଓ ଗୁଳ୍ମ ଯାହାରକି ଅଶେଷ ଔଷଧୀୟ ଦ୍ରବ୍ୟଗୁଣ ରହିଛି ସେସବୁ ଉପରେ ଗବେଷଣା କରାଯାଇପାରିବ ଏବଂ ତାହା ଅସଂଖ୍ୟ ଜନତାଙ୍କୁ ସ୍ୱାସ୍ଥ୍ୟଜନିତ ଉପଶମ ସେବା ପ୍ରଦାନ କରିବ ।


    ପ୍ରଧାନମନ୍ତ୍ରୀ କହିଲେ ଯେ ଭାରତୀୟ ବିଜ୍ଞାନ କଂଗ୍ରେସର ଏକ ଉନ୍ନତ କାର୍ଯ୍ୟଧାରାର ଇତିହାସ ରହିଛି । ଏହାକୁ ଅତୀତରେ ଦେଶର ମହାନ୍‌ ବିଜ୍ଞାନୀ ମାନେ ନେତୃତ୍ୱ ପ୍ରଦାନ କରିଛନ୍ତି । ସେମାନଙ୍କ ମଧ୍ୟରେ ଆଚାର୍ଯ୍ୟ ଜଗଦୀଶ ଚନ୍ଦ୍ର ବୋଷ , ସି ଭି ରମଣ , ମେଘନାଦ ଶାହା ଏବଂ ସତ୍ୟେନ୍ଦ୍ରନାଥ ବୋଷଙ୍କ ଭଳି ବ୍ୟକ୍ତିତ୍ୱ ସାମିଲ । ନବ ଭାରତ ସେମାନଙ୍କ ଉଚ୍ଚତର ମାନର ଉତ୍କର୍ଷଠାରୁ ପ୍ରେରଣା ଲାଭ କରିବା ଉଚିତ । ଚଳିତ ବର୍ଷର ବିଜ୍ଞାନ କଂଗ୍ରେସର ଶୀର୍ଷକ ରଖାଯାଇଛି- ବିଜ୍ଞାନ ଓ ପ୍ରଯୁକ୍ତି ବଳରେ ଅପହଞ୍ଚ ଜନତାଙ୍କ ନିକଟରେ ପହଞ୍ଚ ô ବା । ଏଭଳି ଉଦ୍ଦେଶ୍ୟ ମୋ ହୃଦୟ ସହ ଘନିଷ୍ଠ ଭାବେ ଜଡ଼ିତ ବୋଲି ପ୍ରଧାନମନ୍ତ୍ରୀ କହିଥିଲେ ।


    ଇତି ପୂର୍ବରୁ ଏହି ଅଧିଶେନରେ କେନ୍ଦ୍ର ବିଜ୍ଞାନ ଓ ପ୍ରଯୁକ୍ତି ମନ୍ତ୍ରୀ ଡକ୍ଟର ହର୍ଷବର୍ଦ୍ଧନ ଉଦବୋଧନ ଦେଇ କହିଥିଲେଯେ ବିଜ୍ଞାନ ଓ ପ୍ରଯୁକ୍ତିର ଉପାଦେୟତା ଓ ଉପଲବ୍ଧ ô କୁ ସମାଜର ଶେଷ ବ୍ୟକ୍ତିଙ୍କ ନିକଟରେ ପହଞ୍ଚାଇବା ସକାଶେ ସରକାର ପ୍ରତିଶ୍ରୁତିବଦ୍ଧ । ଅପହଞ୍ଚଙ୍କ ନିକଟରେ ପହଞ୍ଚ ô ବା ଏବଂ ଏଯାବତ୍‌ ଅବହେଳିତ ହୋଇ ରହିଥିବା ଲୋକମାନଙ୍କୁ ପ୍ରଗତିର ଧାରାରେ ସାମିଲ କରିବା ସକାଶେ ସରକାର ସକଳ ପ୍ରକାର ପ୍ରୟାସ ଜାରି ରଖିଛନ୍ତି । ତେଣୁ ଚଳିତ ବିଜ୍ଞାନ କଂଗ୍ରେସର ଶୀର୍ଷକ ଏଭଳି ରଖାଯାଇଛି ବୋଲି ସେ କହିଥିଲେ ।


    ଡକ୍ଟର ହର୍ଷବର୍ଦ୍ଧନ କହିଲେ ଯେ ପ୍ରାଚୀନ ଭାରତୀୟ ସଂସ୍କୃତି ସହ ବିଜ୍ଞାନ ଅନୁସନ୍ଧାନ ମନୋଭାବ ଓତପ୍ରୋତ ଭାବେ ଜଡ଼ିତ । ପ୍ରାଚୀନ ଭାରତର ବୈଜ୍ଞାନିକ ସାଫଲ୍ୟରୁ ହିଁ ଆମର ସକଳ ପ୍ରକାର ଗବେଷଣା ଓ ଅନୁସନ୍ଧାନ ଅନୁପ୍ରେରିତ ବୋଲି ଉଲ୍ଲେଖ କରି ଡକ୍ଟର ହର୍ଷବର୍ଦ୍ଧନ କହିଲେ ଯେ ଆମକୁ ଆଗକୁ ଅନେକ ପ୍ରଗତି ହାସଲ କରିବାର ଅଛି । ଆମର ବୈଜ୍ଞାନିକମାନଙ୍କ ପ୍ରୟାସ ଯୋଗୁ ଭାରତ ଏବେ ବିଭିନ୍ନ ପାରାମିଟରରେ ବିଶ୍ୱର ଶ୍ରେଷ୍ଠ 10ଟି ସ୍ଥାନରେ ନିଜର ସ୍ଥିତିକୁ ସୁରକ୍ଷିତ କରିପାରିଛି । ସେଥିପାଇଁ ଏବେ ବ୍ରେନ୍‌ ଡ଼୍ରେନ୍‌ର ଧାରା ପରିବର୍ତ୍ତିତ ହୋଇ ବ୍ରେନ୍‌ ଗେନରେ ରୂପାନ୍ତରୀତ ହୋଇଛି । ଶହ ଶହ ବୈଜ୍ଞାନିକ ଯେଉଁମାନେ ଦୀର୍ଘ ବର୍ଷ ଧରି ବିଦେଶରେ ରହି ଆସୁଥିଲେ ସେମାନେ ଭାରତ ପ୍ରତ୍ୟାବର୍ତ୍ତନ କରୁଛନ୍ତି । ଦେଶ ସେବା ପାଇଁ ସେମାନେ ନିଜକୁ ସମର୍ପିତ କରିବାକୁ ମନସ୍ଥ କରିଛନ୍ତି । ଦେଶ ଏବେ ସାମ୍ନା କରୁଥିବା ବିଭିନ୍ନ ସମସ୍ୟା ଏବଂ ସାଧାରଣ ଲୋକଙ୍କ ଜୀବନଧାରାରେ କିଭଳି ଗୁଣାତ୍ମକ ପରିବର୍ତ୍ତନ ଅଣାଯାଇପାରିବ ସେ ଦିଗରେ ନୂଆ ନୂଆା ସମାଧାନ ସୂତ୍ର ଖୋଜି ବାହାର କରିବା ଦିଗରେ ବୈଜ୍ଞାନିକମାନେ ନିଜର ମନପ୍ରାଣ ସମର୍ପିତ କରିବା ସକାଶେ ଡକ୍ଟର ହର୍ଷବର୍ଦ୍ଧନ ଆହ୍ୱାନ ଜଣାଇଥିଲେ । ସେ କହିଲେ ଯେ ବିଜ୍ଞାନ ଗବେଷଣାର ସୁଫଳ କିଭଳି ଭାବେ ଅପହଞ୍ଚ ଲୋକଙ୍କ ନିକଟରେ ପହଞ୍ଚ ô ପାରିବ ଏବଂ ଦେଶର 115ଟି ଏଭଳି ଅବହେଳିତ ଜିଲ୍ଲାରେ ପହଞ୍ଚ ô ବ ତାହା ଆଜିର ବୈଜ୍ଞାନିକମାନେ ଚିନ୍ତା କରିବା ଉଚିତ ।


    ଡକ୍ଟର ହର୍ଷବର୍ଦ୍ଧନ କହିଲେ ଯେ ଆମକୁ ପରିବର୍ତ୍ତନଧର୍ମୀ ପ୍ରଯୁକ୍ତିର ବିକାଶ ଘଟାଇବାକୁ ହେବ ଏବଂ କେବଳ ତାହା ଦ୍ୱାରାହିଁ ଅର୍ଥନୀତିର ବିକାଶକୁ ତ୍ୱରାନ୍ୱିତ କରାଯାଇପାରିବ । ‘ ବିଗତ ଏକ ଦଶନ୍ଧି ମଧ୍ୟରେ ଗବେଷଣା ପାଇଁ ମଂଜୁର ରାଶି ପରିମାଣକୁ ତିନିଗୁଣ କରାଯାଇଛି । ବିଗତ 10 ବର୍ଷ ମଧ୍ୟରେ ତାହା 24 , 000 କୋଟି ଟଙ୍କାରୁ ଅଧୁନା 85 , 000 କୋଟି ଟଙ୍କାରେ ପହଞ୍ଚ ô ଛି ବୋଲି ସେ କହିଥିଲେ । ଏବେ ବିଜ୍ଞାନ ଓ ପ୍ରଯୁକ୍ତି , ପର୍ଯ୍ୟାବରଣ , ଜଙ୍ଗଲ ଓ ଜଳବାୟୁ ପରିବର୍ତ୍ତନ ଏବଂ ଭୂବିଜ୍ଞାନ ମନ୍ତ୍ରଣାଳୟ ପରସ୍ପର ସହ ଘନିଷ୍ଠ ସହଯୋଗର ସହ କାର୍ଯ୍ୟ କରୁଛନ୍ତି । ପର୍ଯ୍ୟାବରଣର ସୁରକ୍ଷା ଏବଂ ସଂରକ୍ଷଣ ଦିଗରେ ବିଜ୍ଞାନକୁ ଉପଯୋଗ କରିବାକୁ ସେ ଜନସାଧାରଣଙ୍କୁ ନିବେଦନ କରିଥିଲେ । ଲୋକମାନେ ସବୁଜ ସାମାଜିକ ଦାୟିତ୍ୱବୋଧର ଆବଶ୍ୟକତାକୁ ପୂରଣ କରିବା ସହ ଗ୍ରୀନ୍‌ ଗୁଡ଼ ଡ଼ିଡସକୁ ଏକ ସାମାଜିକ ଆନ୍ଦୋଳନରେ ପରିଣତ କରିବା ସକାଶେ ଆହ୍ୱାନ ଜଣାଇଥିଲେ ।


    ପୂର୍ବରୁ ରାଜ୍ୟ ମୁଖ୍ୟମନ୍ତ୍ରୀ ଶ୍ରୀ ଏନ ବୀରେନ୍ଦ୍ର ସିଂହ ଏହି ସମ୍ମିଳନୀକୁ ସମ୍ବୋଧିତ କରିବା ସହ ବିଜ୍ଞାନ କଂଗ୍ରେସର ଆୟୋଜନମାନଙ୍କୁ ଧନ୍ୟବାଦ ଜ୍ଞାପନ କରିଥିଲେ ।


    ଏହି କାର୍ଯ୍ୟକ୍ରମରେ ମଣିପୁର ରାଜ୍ୟପାଳ ଡକ୍ଟର ନଜମା ହେପତୁଲ୍ଲା , ଡ଼ୋନର ରାଷ୍ଟ୍ରମନ୍ତ୍ରୀ ଡକ୍ଟର ଜୀତେନ୍ଦ୍ର ସିଂହ , ମଣିପୁର ବିଶ୍ୱବିଦ୍ୟାଳୟର କୁଳପତି ପ୍ରଫେସର ଆଦିତ୍ୟ ପ୍ରସାଦ ପାଣ୍ଡେ ଉଦ୍‌ବୋଧନ ଦେଇଥିଲେ । ଆଇଏସସିଏର ସାଧାରଣ ସଂପାଦକ ପ୍ରଫେସର ଅଚ୍ୟୁତ ସାମନ୍ତଙ୍କ ସମେତ କେନ୍ଦ୍ର ଓ ରାଜ୍ୟ ସରକାରଙ୍କ ବରିଷ୍ଠ ଅଧିକାରୀ ଏବଂ ଦେଶବିଦେଶରୁ ଆସିଥିବା ବୈଜ୍ଞାନିକମାନେ ଉପସ୍ଥିତ ଥିଲେ ।


    ପାଞ୍ଚଦିନିଆ ଏହି ମେଗା କାର୍ଯ୍ୟକ୍ରମ ଚଳିତ ମାସ 20 ତାରିଖ ଦିନ ଉଦଯାପିତ ହେବ ।


    **********

    
    
    (Release ID: 1525266) Visitor Counter : 1