      ରାଷ୍ଟ୍ରପତିଙ୍କ ସଚିବାଳୟ

      19 ତାରିଖ ଦିନ ରାଷ୍ଟ୍ରପତି ଭବନରେ ଅଭନବତ୍ୱ ଓ ଉଦ୍ୟୋଗଉତ୍ସବକୁ ଉଦ୍ଘାଟନ କରିବେ ରାଷ୍ଟ୍ରପତି
      • ଅଭିନବ ପ୍ରଦର୍ଶନକାରୀଙ୍କୁ ପ୍ରଦାନ କରିବେ ଗାନ୍ଧୀ ଯୁବ ଅଭିନବ ପ୍ରଯୁକ୍ତି ପୁରସ୍କାର
      • ମାର୍ଚ୍ଚ 19-23 ପର୍ଯ୍ୟନ୍ତ ସର୍ବସାଧାରଣଙ୍କ ପାଇଁ ଉନ୍ମୁକ୍ତ ରହିବ ପ୍ରଦର୍ଶନୀ
      Posted On: 17 MAR 2018 9:23PM by PIB Bhubaneshwar


    ରାଷ୍ଟ୍ରପତି ଶ୍ରୀ ରାମ ନାଥ କୋବିନ୍ଦ ମାର୍ଚ୍ଚ 19 ତାରିଖ ଦିନ ରାଷ୍ଟ୍ରପତି ଭବନଠାରେ ଆୟୋଜିତ ଅଭନବତ୍ୱ ଏବଂ ଉଦ୍ୟୋଗ(ଫାଇନ୍‌) ଉତ୍ସବକୁ ଉଦ୍ଘାଟନ କରିବେ । ଏହି ଅବସରରେ ରାଷ୍ଟ୍ରପତି ଏହି ପ୍ରଦର୍ଶନୀରେ ଅଭିନବ ପ୍ରଦର୍ଶନ ସକାଶେ ଯୁବ ପ୍ରଯୁକ୍ତିବିଦମାନଙ୍କୁ ଗାନ୍ଧିଆନ୍‌ ୟଙ୍ଗ୍‌ ଟେକ୍ନୋଲଜିକାଲ୍‌ ଇନୋଭେସନ୍‌ ପୁରସ୍କାର ପ୍ରଦାନ କରିବେ । ‘ ସୋସାଇଟି ଫର୍‌ ରିସର୍ଚ୍ଚ ଆଣ୍ଡ୍‌ ଇନିସିଏଟିଭ୍‌ଓ ଫର୍‌ ସଷ୍ଟେନେବଲ୍‌ ଟେକ୍ନୋଲୋଜିଜ୍‌ ଆଣ୍ଡ୍‌ ଇନଷ୍ଟିଚୁସନ୍ସ (ଶ୍ରିଷ୍ଟି) ପକ୍ଷରୁ ରାଷ୍ଟ୍ରପତି ଭବନରେ ଏହି ପ୍ରଦର୍ଶନୀର ଆୟୋଜନ କରାଯାଉଛି ।


    ‘ ଫାଇନ ’ ଏଭଳି ଏକ ପ୍ରୟାସ ଯାହା ମାଧ୍ୟମରେ ଅଭିନବତ୍ୱକୁ ଚିହ୍ନଟ , ସମ୍ମାନ , ପ୍ରଦର୍ଶନ ଏବଂ ସମ୍ମାନିତ କରଯିବାର ବ୍ୟବସ୍ଥା କରାଯାଇଛି । ପୁଣି ଅଭିନବତ୍ୱ ପ୍ରଦର୍ଶନକାରୀମାନଙ୍କ ସକାଶେ ଅନୁକୂଳ ବାତାବରଣ ସୃଷ୍ଟି କରିବା ଏହାର ଅନ୍ୟତମ ଉଦ୍ଦେଶ୍ୟ । କେନ୍ଦ୍ର ବିଜ୍ଞାନ ଓ ପ୍ରଯୁକ୍ତି ବିଭାଗ ଜାତୀୟ ଅଭିନବ ନ୍ୟାସଙ୍କ ସହଯୋଗରେ ରାଷ୍ଟ୍ରପତି ଭବନ ପକ୍ଷରୁ ଏହି ପ୍ରଦର୍ଶନୀର ଆୟୋଜନ କରାଯାଉଛି ଏବଂ ଏହା 19 ରୁ 23 ମାର୍ଚ୍ଚ , 2018 ପର୍ଯ୍ୟନ୍ତ ଚାଲିବ ।


    ଫାଇନ୍‌ ମାଧ୍ୟମରେ ଅଭିନବତ୍ୱ ପ୍ରଦର୍ଶନକାରୀମାନଙ୍କ ସକାଶେ ଏକ ପ୍ଲାଟଫର୍ମ ଯୋଗାଇ ଦିଆଯିବା ସହ ସେମାନଙ୍କ ସମ୍ଭାବ୍ୟ ସହଯୋଗକାରୀ ପକ୍ଷଙ୍କ ସହ ସଂଯୋଗ କରିବାକୁ ପ୍ରଚେଷ୍ଟ କରାଯିବ ଯଦ୍ୱାରା ସେମାନେ ନିଜର ପାରଦର୍ଶିତାକୁ ବୃଦ୍ଧି କରିବା ପାଇଁ ସୁଯୋଗ ପାଇପାରିବେ । ଆଗାମୀ ଦିନରେ ଏହିସବୁ ଅଭିନବତ୍ୱକୁ ପ୍ରୟୋଗଯୋଗ୍ୟ ପ୍ରକଳ୍ପରେ ରୂପାନ୍ତରୀତ କରାଯାଇପାରିବ ଏବଂ ତାହା ସାମାଜିକ କଲ୍ୟାଣକାରୀ କାର୍ଯ୍ୟ ଭାବେ ପ୍ରୟୋଗ କରାଯାଇପାରିବ । ଲାଟେରାଲ ଶିକ୍ଷା ଏବଂ ଅଭିନବତ୍ୱ ପ୍ରଦର୍ଶନକାରୀଙ୍କୁ ପରିବର୍ତ୍ତିତ ବାତାବରଣ ସହ ସଂଯୋଗ କରିବା ସକାଶେ ଏହା ଏକ ପ୍ରକୃଷ୍ଟ ପରିବେଶ ସୃଷ୍ଟି କରିପାରିବ । ସେମାନେ ପରସ୍ପର ମଧ୍ୟରେ ନିଜର ଚିନ୍ତନକୁ ବାଣ୍ଟିପାରିବେ । ପୁଣି ସାମାଜିକ ବିକାଶ କ୍ଷେତ୍ରରେ ଏଭଳି ଅଭିନବତ୍ୱର ବିଶେଷ ଆବଶ୍ୟକତା ରହିଛି ଯାହାକୁ ତୃଣମୂଳ ସ୍ତରରୁ ଛାତ୍ରଛାତ୍ରୀଙ୍କଠାରୁ ଆରମ୍ଭ କରି ଅନ୍ୟାନ୍ୟ କ୍ଷେତ୍ରରେ ପ୍ରୟୋଗ କରାଯାଇପାରିବ । ସେମାନେ ନୂଆ ନୂଆ ପ୍ରଯୁକ୍ତିର ବାତାବରଣ ସହ ନିଜକୁ ପରିଚିତ କରିପାରିବେ । ଏହା କୃଷି ଠାରୁ ଆରମ୍ଭ କରି ଗ୍ରାମାଞ୍ଚଳ ବିକାଶ , ପରିମଳ , ସ୍ୱାସ୍ଥ୍ୟ , ମହିଳା ଓ ଶିଶୁ ବିକାଶ , ବାୟୋଟେକ୍ନୋଲଜି ଏବଂ ଔଷଧି ଆଦି କ୍ଷେତ୍ରରେ ବିଶେଷ ଉପକାରସିଦ୍ଧ ହେବ ।


    ଫାଇନ୍‌ରେ “ ଇନ୍‌- ରେସିଡ଼େନ୍ସ ” କାର୍ଯ୍ୟକ୍ରମକୁ ସାମିଲ କରାଯାଇଛି । ଏହାର ଅଂଶବିଶେଷ ସ୍ୱରୂପ ଦଶଜଣିଆ ଏକ ଅଭିନବତ୍ୱ ପ୍ରଦର୍ଶନକାରୀ ସ୍କଲାର ରାଷ୍ଟ୍ରପତିଙ୍କ ଇଷ୍ଟେଟରେ ଅବସ୍ଥାନ କରିବା ସହ ପ୍ରମୁଖ ଭାଗୀଦାରଙ୍କ ସହ ସେମାନଙ୍କର ସୁଯୋଗର ଚିନ୍ତନକୁ ବାଣ୍ଟିପାରିବେ ।


    ପ୍ରଦର୍ଶନୀକୁ ଫାଇନ୍‌ କାର୍ଯ୍ୟକ୍ରମର ବିଶେଷ ଅଂଶ ଭାବେ ଗ୍ରହଣ କରାଯାଇଛି ଏବଂ ଏହା 19ରୁ 23 ମାର୍ଚ୍ଚ , 2018 ଯାଏ ଦିନ 12ଟା ଠାରୁ ଅପରାହ୍ନ 5ଟା ପର୍ଯ୍ୟନ୍ତ ଖୋଲା ରହିବ । ପରିଦର୍ଶକମାନେ ରାଷ୍ଟ୍ରପତି ଭବନର 35 ନମ୍ବର ଗେଟ ( ନର୍ଥ ଏଭିନ୍ୟୁ ପାଖ) ଦେଇ ପ୍ରବେଶ ଓ ପ୍ରସ୍ଥାନ କରିପାରିବେ ।


    **********


    

    
    (Release ID: 1525267) Visitor Counter : 1