      ଅର୍ଥ ମନ୍ତ୍ରଣାଳୟ

      ମାର୍ଚ୍ଚ 29, 30 ଏବଂ 31 ଦିନ ଖୋଲା ରହିବ ଆୟକର ବିଭାଗ କାର୍ଯ୍ୟାଳୟ
      Posted On: 27 MAR 2018 4:13PM by PIB Bhubaneshwar


    ଆକଳନ ବର୍ଷ (ଆସେସମେଣ୍ଟ ଇୟର) 2016-17 ଏବଂ 2017-18 ଲାଗି ବିଳମ୍ବିତ ରିଟର୍ଣ୍ଣ ଦାଖଲ କରିବାର ଶେଷ ତାରିଖ ଏବଂ ଆକଳନ ବର୍ଷ 2016-17 ଲାଗି ସଂଶୋଧିତ ରିଟର୍ଣ୍ଣ ଦାଖଲ କରିବାର ଶେଷ ତାରିଖ 31 ମାର୍ଚ୍ଚ , 2018 ଅଟେ । ଆର୍ଥିକ ବର୍ଷ 2017-18 , 31 ମାର୍ଚ୍ଚ 2018କୁ ଶେଷ ହେଉଛି ଯାହାକି ଶନିବାର ଅଟେ । 29 ଏବଂ 30 ମାର୍ଚ୍ଚ 2018ରେ ମଧ୍ୟ ଛୁଟି ହୋଇଥିବା କାରଣରୁ ସରକାରୀ କାର୍ଯ୍ୟାଳୟ ବନ୍ଦ ରହିବ ।


    ତେଣୁ , ଆୟକର ରିଟର୍ଣ୍ଣ ଦାଖଲ କରିବା ଏବଂ ତତ୍ ସମ୍ବନ୍ଧୀୟ କାର୍ଯ୍ୟ ସମ୍ପୂର୍ଣ୍ଣ କରିବା ଲାଗି , ସାରା ଭାରତରେ ସମସ୍ତ ଆୟକର କାର୍ଯ୍ୟାଳୟ ଯଥାକ୍ରମେ 29 , 30 ଏବଂ 31 ମାର୍ଚ୍ଚ 2018ରେ ଖୋଲା ରହିବ । ଏଏସକେ କେନ୍ଦ୍ର ମଧ୍ୟ ଏହି ଦିନଗୁଡ଼ିକରେ ଖୋଲା ରହିବ । ଟିକସଦାତାଙ୍କୁ ସହାୟତା ଯୋଗାଇ ଦେବା ଏବଂ ସେମାନଙ୍କ ଦ୍ୱାରା ରିଟର୍ଣ୍ଣ ଦାଖଲ କରିବା ଲାଗି ସମସ୍ତ ପ୍ରୟାସ କରାଯିବ ।


    ***************

    
    
    (Release ID: 1526797) Visitor Counter : 1