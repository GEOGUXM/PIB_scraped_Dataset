      ରେଳ ମନ୍ତ୍ରଣାଳୟ

      ରେଳବାଇରେ ନୂତନ କ୍ୟାଟରିଂ ନୀତି
      Posted On: 21 MAR 2018 8:39PM by PIB Bhubaneshwar


    2017 ଫେବ୍ରୁଆରୀ 27 ତାରିଖରେ ରେଳବାଇରେ ନୂତନ କ୍ୟାଟରିଂ ନୀତି ପ୍ରକାଶ ପାଇଛି । ରେଳଯାତ୍ରୀମାନଙ୍କୁ ଉତ୍ତମ ଖାଦ୍ୟ ଯୋଗାଣ , ଖାଦ୍ୟ ଯୋଗାଇବା ପ୍ରକ୍ରିୟାକୁ ତ୍ୱରାନ୍ୱିତ କରିବା ଏବଂ ଖାଦ୍ୟ ପ୍ରସ୍ତୁତି ଓ ଯୋଗାଣ ବ୍ୟବସ୍ଥାକୁ ସ୍ୱତନ୍ତ୍ର କରିବା ଏହି ନୀତିର ଉଦ୍ଦେଶ୍ୟ । ଏହି ନୂତନ କ୍ୟାଟରିଂ ନୀତିରେ ଥିବା ପ୍ରସ୍ତାବ ଗୁଡ଼ିକ ହେଲା ; 1. ଇଣ୍ଡିଆନ ରେଲୱେ କ୍ୟାଟରିଂ ଆଣ୍ଡ ଟୁରିଜମ୍ କର୍ପୋରେସନ ଲିମିଟେଡ୍ ( IRCTC ) ସମସ୍ତ ମୋବାଇଲ ୟୁନିଟର କ୍ୟାଟରିଂ ସେବା ପରିଚାଳନା କରିବ ଏବଂ ଚୟନ କରାଯାଇଥିବା କିଚେନରୁ ମିଲ୍ସ ସଂଗ୍ରହ କରାଯିବ । 2. ନୂତନ କିଚେନ ପ୍ରତିଷ୍ଠା କିମ୍ବା ପୁରୁଣା ଗୁଡ଼ିକର ବିକାଶ ଦାୟିତ୍ୱ ଆଇଆରସିଟିସିର । ଅତ୍ୟାଧୁନିକ କିଚେନଗୁଡ଼ିକର ପରିଚାଳନା କରିବ ଆଇଆରସିଟିସି । 3. ଟ୍ରେନରେ ଖାଦ୍ୟ ଯୋଗାଣ ପାଇଁ ଆଇଆରସିଟିସି ହସପିଟାଲିଟି କ୍ଷେତ୍ରରୁ କର୍ମଚାରୀ ନିଯୁକ୍ତି ଦେବ । 4. କ୍ୟାଟରିଂ ସହ ଜଡ଼ିତ ବିଭିନ୍ନ ସେବା ସ୍ୱୟଂ ସହାୟକ ଗୋଷ୍ଠୀଙ୍କ ଦ୍ୱାରା ଆଇଆରସିଟିସି ଉପଲବ୍ଧ କରାଇବ । 5. ଜୋନାଲ ରେଲୱେ କ୍ୟାଟରିଂ ଷ୍ଟଲ୍ , କ୍ଷୀର ବୁଥ୍ ଏବଂ ଟ୍ରଲି ପରିଚାଳନା କରିବ । 6. ବିଭିନ୍ନ ଡିଭିଜିନ ଦ୍ୱାରା ଟେଣ୍ଡର ପ୍ରକ୍ରିୟା ମାଧ୍ୟମରେ ଏଗୁଡ଼ିକର ବଣ୍ଟନ ହେବ । 7. ଆଲଟମେଣ୍ଟ ପାଇଁ ରିଫ୍ରେସମେଣ୍ଟ ରୁମ୍ ( B କିମ୍ବା ତା ଠାରୁ ନିମ୍ନ କାଟାଗୋରୀ ଷ୍ଟେସନରେ) କିମ୍ବା ଟ୍ରଲିକୁ ଗୋଟିଏ ୟୁନିଟ ଭାବେ ବିବେଚନା କରାଯିବ । ଗୋଟିଏ ୟୁନିଟ ପାଇଁ ଗୋଟିଏ ଲାଇସେନ୍ସ ପ୍ରଦାନ କରାଯିବ । 8. ଆଲଟମେଣ୍ଟରେ ମହିଳାଙ୍କ ପାଇଁ 33% ସଂରକ୍ଷଣ ବ୍ୟବସ୍ଥା ରହିବ ।


    ଯାତ୍ରୀମାନଙ୍କୁ ଉତ୍ତମ ଖାଦ୍ୟ ଯୋଗାଣ ପାଇଁ ନିଆଯାଇଥିବା ପଦକ୍ଷେପ ଗୁଡ଼ିକ ହେଲା ; 1. ଆଇଆରସିଟିସି ଦ୍ୱାରା 32ଟି ରାଜଧାନୀ/ଶତାବ୍ଦୀ/ଦୂରନ୍ତୋ ଟ୍ରେନରେ ଇଚ୍ଛାଧୀନ କ୍ୟାଟରିଂ ସେବା ପାଇଁ ପାଇଲଟ ପ୍ରକଳ୍ପ ଆରମ୍ଭ ହୋଇଛି । 2. ଯାତ୍ରୀମାନଙ୍କୁ ଇଚ୍ଛା ଅନୁସାରେ ଖାଦ୍ୟ ବରାଦ ଦେବାକୁ ଷ୍ଟେସନ ଭିତ୍ତିକ ଇ-କ୍ୟାଟରିଂ ସୁବିଧା ଆରମ୍ଭ ହୋଇଛି । 3. ଯାତ୍ରୀମାନଙ୍କ ପାଇଁ ରେଡି ଟୁ ଇଟ୍ ମିଲ୍ ଯୋଗାଣ ଆରମ୍ଭ ହୋଇଛି । 4. କ୍ୟାଟରିଂ କ୍ଷେତ୍ରରେ ଯାତ୍ରୀଙ୍କ ପକ୍ଷରୁ ହେଉଥିବା ଅଭିଯୋଗକୁ ତୁରନ୍ତ ସମାଧାନ ପାଇଁ ଅପରେସନ ଅଫ୍ ସେଣ୍ଟ୍ରାଲାଇଜଡ କ୍ୟାଟରିଂ ସର୍ଭିସ୍ ( CSMC ) (ଟୋଲ୍ ଫ୍ରି ନଂ- 1800-111-321 ) ଆରମ୍ଭ ହୋଇଛି । 5. କ୍ୟାଟରିଂ ନେଇ ଅଭିଯୋଗ ହେବାରୁ ଯାତ୍ରୀଙ୍କ ସକାଶେ ସର୍ବଭାରତୀୟ ହେଲ୍ପଲାଇନ ନଂ-138 ଆରମ୍ଭ ହୋଇଛି । 6. ଅଭିଯୋଗ ଗ୍ରହଣ ପାଇଁ ଟ୍ୱିଟର ହ୍ୟାଣ୍ଡଲର ଆଇଆରକ୍ୟାଟରିଂ ଆରମ୍ଭ ହୋଇଛି ।


    2017 କ୍ୟାଟରିଂ ନୀତି ଅନୁସାରେ ଆଇଆରସିଟିସି ଏବଂ ଜୋନାଲ ରେଲୱେ ଆଲଟମେଣ୍ଟ ଦେବା ଏକ ନିୟମିତ ପ୍ରକ୍ରିୟା । ଏବେ ଆଇଆରସିଟିସି 334 ଯୋଡ଼ା ଦୂରନ୍ତୋ , ରାଜଧାନୀ , ଶତାବ୍ଦୀ ଏବଂ ମେଲ୍/ଏକ୍ସପ୍ରେସ୍ ଏବଂ 223 ଷ୍ଟେଟ ୟୁନିଟରେ ଖାଦ୍ୟ ଯୋଗାଣ ପରିଚାଳନା କରୁଛି ।


    ଲୋକସଭାରେ ଏକ ପ୍ରଶ୍ନର ଲିଖିତ ଉତ୍ତରରେ ବୁଧବାର ରେଳ ରାଷ୍ଟ୍ରମନ୍ତ୍ରୀ ରାଜେନ ଗୋହେନ୍ ଏହି ସୂଚନା ଦେଇଛନ୍ତି ।


    *************


    

    
    (Release ID: 1526278) Visitor Counter : 1