      ଉପରାଷ୍ଟ୍ରପତିଙ୍କ ସଚିବାଳୟ

      ସର୍ଦ୍ଦାର ପଟେଲ ଭାରତୀୟ ସଂସ୍କୃତିର ପ୍ରତୀକ ଥିଲେ: ଉପରାଷ୍ଟ୍ରପତି
      • ଗଣତନ୍ତ୍ର ପାଇଁ ବିଚାର-ବିମର୍ଶ, ଆଲୋଚନା, ଚିନ୍ତାଶୀଳତାର ସଂଗମ ମହତ୍ୱପୂର୍ଣ୍ଣ
      • ଉପରାଷ୍ଟ୍ରପତି ସର୍ଦ୍ଦାର ପଟେଲ ସଭାଗୃହର କଲେ ଉଦଘାଟନ
      Posted On: 19 MAR 2018 8:52PM by PIB Bhubaneshwar


    ଉପରାଷ୍ଟ୍ରପତି ଶ୍ରୀ ଏମ ଭେଙ୍କେୟା ନାଇଡୁ କହିଛନ୍ତି ଯେ ପ୍ରଥମ ଗୃହମନ୍ତ୍ରୀ ସର୍ଦ୍ଦାର ପଟେଲ ଭାରତୀୟ ସଂସ୍କୃତିର ପ୍ରତୀକ ଥିଲେ । ସେ ଆଜି ଏଠାରେ ଉପରାଷ୍ଟ୍ରପତି ସଚିବାଳୟରେ ନବନିର୍ମିତ ସର୍ଦ୍ଦାର ପଟେଲ ସମ୍ମିଳନୀ ସଭାଗୃହର ଉଦଘାଟନ କରିବା ପରେ ଜନତାଙ୍କୁ ସମ୍ବୋଧିତ କରିଥିଲେ । ଏହି ସମ୍ମିଳନୀ ସଭାଗୃହରେ ଉପରାଷ୍ଟ୍ରପତି ମହତ୍ୱପୂର୍ଣ୍ଣ ବିଦେଶୀ ପ୍ରତିନିଧିମଣ୍ଡଳ ସହିତ ଆଲୋଚନା କରିବା ବ୍ୟତୀତ ବିଭିନ୍ନ ପ୍ରତିନିଧିଙ୍କୁ ଭେଟିଥିଲେ । ଏଠାରେ ସାଂସ୍କୃତିକ କାର୍ଯ୍ୟକ୍ରମର ମଧ୍ୟ ଆୟୋଜନ କରାଯାଇଥିଲା ।


    ଉପରାଷ୍ଟ୍ରପତି କହିଲେ ଯେ ସର୍ଦ୍ଦାର ପଟେଲ 500ରୁ ଅଧିକ ରାଜ ରାଜୁଡାଙ୍କୁ ଏକଜୁଟ କରି ଦେଶରେ ଏକତା ବଜାୟ ରଖିଥିଲେ । ସେ କହିଲେ ଯେ ସେ ହେଉଛନ୍ତି ତାଙ୍କର ଆଦର୍ଶ । ଆଇଏଏସ ଏବଂ ଆଇପିଏସ ଭଳି ସେବା ଆରମ୍ଭ କରିବାରେ ତାଙ୍କର ବିଶେଷ ଭୂମିକା ରହିଛି ।


    ଉପରାଷ୍ଟ୍ରପତି କହିଲେ ଯେ ଗଣତନ୍ତ୍ର ପାଇଁ ସଂସଦ ବାହାରେ ଏବଂ ଭିତରେ ବିଚାର-ବିମର୍ଶ , ଆଲୋଚନା ଏବଂ ଚିନ୍ତାଶୀଳତାର ସମାହାର ମହତ୍ୱପୂର୍ଣ୍ଣ ।


    ଏହି ଅବସରରେ ଉପରାଷ୍ଟ୍ରପତି ସଭାଗୃହ ରେକର୍ଡ 3 ମାସ ମଧ୍ୟରେ ନିର୍ମାଣ କରାଯାଇଥିବାରୁ ସହର ବିକାଶ ମନ୍ତ୍ରଣାଳୟ , କେନ୍ଦ୍ରୀୟ ଲୋକ ନିର୍ମାଣ ବିଭାଗ , ଶିର୍କେ ଗ୍ରୁପ ଏବଂ ଏନଡିଏମସିକୁ ପ୍ରଶଂସା କରିଥିଲେ ।


    ************

    
    
    (Release ID: 1525469) Visitor Counter : 1