      ମହାକାଶ ବିଭାଗ

      ଆଣବିକ ଘଣ୍ଟା
      Posted On: 28 MAR 2018 9:38PM by PIB Bhubaneshwar


    IRNSS-1I ନାମକ ଏକ ଚଳମାନ ଆଣବିକ ଘଣ୍ଟା ଏପ୍ରିଲ, 2018ରେ ପିଏସଏଲଭି ଉତକ୍ଷେପଣ ଯାନ ସହ ମହାକାଶକୁ ପଠାଯିବାର କାର୍ଯ୍ୟକ୍ରମ ରହିଛି । IRNSS-1A ଆଣବିକ ଘଣ୍ଟା ଏବେ ଅଚଳ ହୋଇପଡ଼ିଛି । କିନ୍ତୁ ଏହି ଉପଗ୍ରହ ବାର୍ତ୍ତା ସେବା ପ୍ରଦାନ କାର୍ଯ୍ୟରେ ଉପଯୋଗ କରାଯାଇ ଆସୁଛି ଯାହାକି ବିପର୍ଯ୍ୟୟ ସଂପର୍କୀତ ପ୍ରାକ୍ ସୂଚନା, ଧୀବରମାନଙ୍କ ସକାଶେ ସମ୍ଭାବ୍ୟ ମାଛଧରା ଜୋନ୍ ସଂପର୍କୀତ ସୂଚନା ଆଦି ଯୋଗାଇ ଆସୁଛି । IRNSS-1Iକୁ NavIC ସହ ସାମିଲ କରାଯିବ ଯାହାକି ନାଭିଗେସନ୍ ସେବା ଯୋଗାଇବ । ନାଭିକ୍ ଏବଂ ଗାଲିଲିଓ ଉପଗ୍ରହରେ ଖଞ୍ଜା ଯାଇଥିବା ଆଣବିକ ଘଣ୍ଟା ସୁଇଜରଲାଣ୍ଡର ମେସର୍ସ ସ୍ପେକ୍ଟ୍ରାଟାଇମ୍ ସଂସ୍ଥା ଦ୍ୱାରା ପ୍ରସ୍ତୁତ କରାଯାଇଛି । ତେବେ ନାଭିକ୍ ଏବଂ ଗାଲିଲିଓରେ ଖଞ୍ଜା ଯାଇଥିବା ସେଥିରୁ କେତୋଟି ଘଣ୍ଟା ଏବେ ଅଚଳ ହୋଇପଡ଼ିଛି । ସେସବୁ କିପରି ଭାବେ ଅଚଳ ହେଲା ତାହାର କାରଣ ବିଶ୍ଳେଷଣ କରି ଦେଖାଯାଉଛି । ତାହା ଜଣାପଡ଼ିବା ପରେ ଅବଶିଷ୍ଟ ଘଣ୍ଟାଗୁଡ଼ିକର କାର୍ଯ୍ୟଦକ୍ଷତା କାଏମ ରଖିବା ସକାଶେ ପ୍ରତିଷେଧମୂଳକ ବ୍ୟବସ୍ଥା ଗ୍ରହଣ କରାଯିବ । କେନ୍ଦ୍ର ଉତ୍ତର ପୂର୍ବାଞ୍ଚଳ କ୍ଷେତ୍ର (ସ୍ୱାଧୀନ ଦାୟିତ୍ୱ), ପ୍ରଧାନମନ୍ତ୍ରୀ କାର୍ଯ୍ୟାଳୟ, କାର୍ମିକ, ଜନ ଅଭିଯୋଗ ଓ ପେନସନ, ଆଣବିକ ଶକ୍ତି ଓ ମହାକାଶ ବିଭାଗ ମନ୍ତ୍ରୀ ଡକ୍ଟର ଜୀତେନ୍ଦ୍ର ସିଂହ ଲୋକସଭାରେ ଆଜି ଏକ ପ୍ରଶ୍ନର ଲିଖିତ ଉତ୍ତର ଦେଇ ଏହି ବିଷୟ ପ୍ରକାଶ କରିଛନ୍ତି ।


    *************

    
    
    (Release ID: 1527132) Visitor Counter : 2