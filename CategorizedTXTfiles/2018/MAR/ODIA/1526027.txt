      ରେଳ ମନ୍ତ୍ରଣାଳୟ

      ଟ୍ରେନରେ ବିଲିଂ ପାଇଁ ପିଓଏସ୍ ବ୍ୟବସ୍ଥା କଲା ଆଇଆରସିଟିସି
      Posted On: 21 MAR 2018 9:18AM by PIB Bhubaneshwar


    ଟ୍ରେନଗୁଡ଼ିକରେ ବିଲିଂ ପାଇଁ ପର୍ଯ୍ୟାୟ କ୍ରମେ ପଏଣ୍ଟ ଅଫ୍ ସେଲ୍ସ ( ପିଓଏସ୍ ) ମେସିନ୍ ବ୍ୟବସ୍ଥା କରାଯାଉଛି । ଏବେ ପରୀକ୍ଷାମୂଳକ ଭାବେ ଟ୍ରେନ ନଂ : 2627-28 , ଏସବିଏସ - ଏନଡିଏଲ୍ଏସ୍ କର୍ଣ୍ଣାଟକ ଏକ୍ସପ୍ରେସରେ ଏହାର ପ୍ରଚଳନ କରାଯାଇଛି । 26 ଟି ଟ୍ରେନ୍ ପାଇଁ 100 ଟି ପିଓଏସ୍ ମେସିନ୍ ବରାଦ ଦିଆଯାଇଛି ।


    ଟ୍ରେନରେ ଖାଦ୍ୟର ପ୍ରକାର ଓ ଦର ସମ୍ପର୍କରେ ଯାତ୍ରୀମାନଙ୍କୁ ସଚେତନ କରାଇବା ଲାଗି ଆଇଆରସିଟିସି ହାତରେ ଧରାଯାଉଥିବା ପିଓଏସ୍ ମେସିନ୍ ପ୍ରଚଳନ କରିଛି । ଟ୍ରେନରେ ଭେଣ୍ଡରମାନେ ଅନେକ ସମୟରେ ଅଧିକ ଦର ଆଦାୟ କରୁଥିବା କେତେକ ଯାତ୍ରୀ ଅଭିଯୋଗ କରିଥିଲେ । ଟ୍ରେନରେ ଉତ୍ତମ ସେବା ପ୍ରଦାନ ପାଇଁ ଆଇଆରସିଟିସି ସର୍ବଦା ଯାତ୍ରୀ ଅନୁକୂଳ ପଦକ୍ଷେପ ନେଉଛି । ଏଥିସହ ଆଇଆରସିଟିସି ଯାତ୍ରୀଙ୍କ ପାଇଁ ଜରୁରି ସୂଚନା ମଧ୍ୟ ଟ୍ରେନରେ ଉପଲବ୍ଧ କରୁଛି । ଏହା ଯାତ୍ରୀ ସନ୍ତୁଷ୍ଟିକରଣ ଦିଗରେ ଏକ ସୁସଂହତ ପଦକ୍ଷେପ ।


    ପରୀକ୍ଷାମୂଳକ ଭାବେ ଟ୍ରେନରେ ପିଓଏସ୍ ମେସିନ ପ୍ରଚଳନ ଆରମ୍ଭ କରାଯାଇଛି । ଏହାପରେ 26 ଟି ଟ୍ରେନରେ ଏହାକୁ ଲାଗୁ କରିବାକୁ 100 ଟି ପିଓଏସ୍ ମେସିନ୍ ବରାଦ ଦିଆଯାଇଛି । ଚିହ୍ନଟ ହୋଇଥିବା ଏହିସବୁ ଟ୍ରେନରେ 50 ଟି ଲେଖାଏଁ ରେକ୍ ରହିଛି । ପ୍ରତି ରେକରେ ଦୁଇଟି ଲେଖାଏଁ ମେସିନ୍ ରହିବ । କ୍ୟାଟରିଂ ସେବା ତଦାରଖ କରିବାକୁ ଆଇଆରସିଟିସି ନିଜ ଅଫିସରମାନଙ୍କୁ ମଧ୍ୟ ଟ୍ରେନରେ ମୁତୟନ କରୁଛି । ଯାତ୍ରୀମାନଙ୍କଠାରୁ ମତାମତ ସଂଗ୍ରହ କରିବା ଲାଗି ଏହିସବୁ ଅଫିସରମାନଙ୍କୁ ମଧ୍ୟ ଟାବଲେଟ ( ଟ୍ୟାବ୍ ) ଯୋଗାଇ ଦିଆଯାଇଛି ।


    ସେବା ପ୍ରଦାନକାରୀମାନେ କିପରି ପିଓଏସ୍ ମେସିନ୍ ବ୍ୟବହାର କରିବେ ସେ ନେଇ ମଧ୍ୟ କେନ୍ଦ୍ରୀୟ କିଚେନରେ ସେମାନଙ୍କୁ ପ୍ରଶିକ୍ଷଣ ପ୍ରଦାନ କରାଯାଉଛି । ପ୍ରଥମ ବ୍ୟାଚ୍ ପ୍ରଶିକ୍ଷଣ 2018 ମାର୍ଚ୍ଚ 21 ତାରିଖରୁ ଆରମ୍ଭ ହୋଇ 23 ତାରିଖରେ ଶେଷ ହେବ ।


    **********

    
    
    (Release ID: 1526027) Visitor Counter : 1