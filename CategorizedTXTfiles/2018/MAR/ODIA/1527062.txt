      ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି

      ଶିକ୍ଷା ଋଣ ଗ୍ୟାରେଣ୍ଟି ପାଣ୍ଠି ଜାରି ରଖିବା ଏବଂ କେନ୍ଦ୍ରୀୟ କ୍ଷେତ୍ର ସୁଧ ସବସିଡି ଯୋଜନା ଅବ୍ୟାହତ ରଖି ଏଥିରେ ସଂଶୋଧନ ପ୍ରସ୍ତାବକୁ କ୍ୟାବିନେଟ ମଞ୍ଜୁରି
      Posted On: 28 MAR 2018 7:26PM by PIB Bhubaneshwar


    ଶିକ୍ଷା ଋଣ ଗ୍ୟାରେଣ୍ଟି ପାଣ୍ଠି ଜାରି ରଖିବା ଏବଂ କେନ୍ଦ୍ରୀୟ କ୍ଷେତ୍ର ସୁଧ ସବସିଡି ଯୋଜନା ଅବ୍ୟାହତ ରଖି ଏଥିରେ ସଂଶୋଧନ ଆଣିବା ପ୍ରସ୍ତାବକୁ ଆଜି ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି (ସିସିଇଏ) ବୈଠକରେ ଅନୁମୋଦନ କରାଯାଇଛି । ଏହି ଦୁଇଟି ଯୋଜନା 6660 କୋଟି ଟଙ୍କାର ଆବଂଟନ ସହିତ 2017-18ଠାରୁ 2019-20 ପର୍ଯ୍ୟନ୍ତ ଜାରି ରହିବ । ଏହି ଅବଧିରେ 10 ଲକ୍ଷ ଛାତ୍ରଛାତ୍ରୀଙ୍କୁ ଶିକ୍ଷା ଋଣ ଯୋଗାଇଦିଆଯିବ ।
    
    ବର୍ତ୍ତମାନର ପ୍ରସ୍ତାବରେ ସଂଶୋଧନ
    
    1. ଅଧିକସଂଖ୍ୟକ ଛାତ୍ରଛାତ୍ରୀଙ୍କୁ ଲାଭ ପହଁଚାଇବା ଲାଗି ଅନୁମତି ପ୍ରଦାନ କରିବା ନିମନ୍ତେ (ଏଥିସହିତ ହାରାହାରି ଋଣର ପରିମାଣ ମାତ୍ର 4 ଲକ୍ଷ ଟଙ୍କା ରହିଥିବାକୁ ବିଚାର କରି) ଋଣ ଅର୍ଥରାଶିର ସୀମା ପୁଣିଥରେ 7.5ଲକ୍ଷ ଧାର୍ଯ୍ୟ କରାଯାଇଛି ।
    
    2. ପାଠ୍ୟକ୍ରମର ଅବଧି ଯୁକ୍ତ 1ବର୍ଷ ସ୍ଥଗିତ ଅବଧି ହେବ ।
    
    3. ଗୁଣବତା ଶିକ୍ଷାକୁ ପ୍ରୋତ୍ସାହନ ଦେବା ଲାଗି ଏହି ଯୋଜନା ସେହି ଋଣକୁ କଭର କରିବ ଯାହା ଏନଏସି ଠାରୁ ମାନ୍ୟତା ପ୍ରାପ୍ତ ଅନୁଷ୍ଠାନ ଏବଂ ଏନବିଏ କିମ୍ବା ଜାତୀୟ ଗୁରୁତ୍ୱ ବହନ କରୁଥିବା ପ୍ରତିଷ୍ଠାନ କିମ୍ବା କେନ୍ଦ୍ର ଅନୁଦାନପ୍ରାପ୍ତ ବୈଷୟିକ ସଂସ୍ଥାନ(ସିଏଫଟିଆଇ) ଦ୍ୱାରା ମାନ୍ୟତାପ୍ରାପ୍ତ ପେସାଦାର/ପ୍ରଯୁକ୍ତି କାର୍ଯ୍ୟକ୍ରମ ଆଗକୁ ଜାରି ରଖିବା ଲାଗି ଉଦ୍ଦିଷ୍ଟ । କିନ୍ତୁ ଏହି ସ୍ଥିତି ସାମ୍ଭାବ୍ୟ ପ୍ରଭାବରେ ଲାଗୁ ହେବ ଏବଂ ବର୍ତ୍ତମାନର ଋଣରେ ଲାଗୁ ହେବ ନାହିଁ ।
    
    4. ଯୋଜନାର ଉନ୍ନତ ଅନୁଧ୍ୟାନ ଲାଗି ଏକ ଡେଶ ବୋର୍ଡ ପ୍ରତିଷ୍ଠା କରାଯିବ ।
    
    କଭରେଜ:
    
    2009ରେ ଯୋଜନା ଲାଗୁ ହେବା ପର ଠାରୁ ପ୍ରତିବର୍ଷ ହାରାହାରି ଶିକ୍ଷା ଋଣ ମାତ୍ର 2.78ଲକ୍ଷ ରହିଆସିଛି । ସଂଶୋଧିତ ଯୋଜନା ଅନ୍ତର୍ଗତ ବାର୍ଷିକ ଋଣ ସଂଖ୍ୟା ଆନୁମାନିକ ସର୍ବନିମ୍ନ 3.3ଲକ୍ଷ ହେବ । ଯଦ୍ଦ୍ୱାରା ଏହା ପୂର୍ବ ଯୋଜନା ତୁଳନାରେ 20 ପ୍ରତିଶତ ବୃଦ୍ଧି ଘଟିବ ।
    
    ଯୋଜନାର ଉପରୋକ୍ତ ନୂତନ ଢାଂଚା ସମସ୍ତଙ୍କୁ ଗୁଣବତ୍ତା ସମ୍ପନ୍ନ ଶିକ୍ଷା ଦେବା ଲାଗି ସରକାରଙ୍କ ନୀତି ଆଧାରିତ ଅଟେ ।

    ***

    
    
    (Release ID: 1527062) Visitor Counter : 1