      ଖାଦ୍ୟ ପ୍ରକ୍ରିୟାକରଣ ଶିଳ୍ପ ମନ୍ତ୍ରଣାଳୟ

      ମହାରାଷ୍ଟ୍ରର ସତାରାଠାରେ ପ୍ରଥମ ମେଗା ଫୁଡ୍ ପାର୍କ ଉଦ୍ଘାଟିତ
      • ଖାଦ୍ୟ ପ୍ରକ୍ରିୟାକରଣ ମନ୍ତ୍ରଣାଳୟ ‘କୃଷକମାନଙ୍କ ଆୟ ଦ୍ୱିଗୁଣିତ’ କରିବା ଉପରେ ଧ୍ୟାନ କେନ୍ଦ୍ରୀତ - ଶ୍ରୀମତୀ ହରସିମ୍ରତ କୌର ବାଦଲ

      Posted On: 01 MAR 2018 1:47PM by PIB Bhubaneshwar

    ମହାରାଷ୍ଟ୍ର ରାଜ୍ୟର ପ୍ରଥମ ମେଗା ଫୁଡ୍ ପାର୍କ , ମେସର୍ସ ସତାରା ମେଗା ଫୁଡ୍ ପାର୍କ ପ୍ରାଇଭେଟ ଲିମିଟେଡ , ସତାରାୱାସ ଜିଲ୍ଲାର ଦେଗାଓଁ ଗ୍ରାମରେ ଆଜି 1 ମାର୍ଚ୍ଚ 2018ରେ ମହାରାଷ୍ଟ୍ରର ମୁଖ୍ୟମନ୍ତ୍ରୀ ଶ୍ରୀ ଦେବେନ୍ଦ୍ର ଫଡନବୀସଙ୍କ ଉପସ୍ଥିତିରେ ଖାଦ୍ୟ ପ୍ରକ୍ରିୟାକରଣ ମନ୍ତ୍ରୀ ଶ୍ରୀମତୀ ହରସିମ୍ରତ କୌର ବାଦଲଙ୍କ ଦ୍ୱାରା ଉଦ୍ଘାଟିତ ହୋଇଯାଇଛି । ଏହା ବର୍ତ୍ତମାନ ସୁଦ୍ଧା ଦେଶରେ କାର୍ଯ୍ୟକ୍ଷମ ହୋଇଥିବା 12ତମ ମେଗା ଫୁଡ୍ ପାର୍କ ଓ ବର୍ତ୍ତମାନ ସରକାରଙ୍କ କାର୍ଯ୍ୟକାଳରେ କାର୍ଯ୍ୟକ୍ଷମ ହୋଇଥିବା 10ମ ମେଗା ଫୁଡ୍ ପାର୍କ ।


    ଏହି ଅବସରରେ ମନ୍ତ୍ରୀ କହିଲେ ଯେ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦିଙ୍କ ଦୂରଦର୍ଶୀ ମାର୍ଗଦର୍ଶୀକା ଅଧାରରେ , ଖାଦ୍ୟ ପ୍ରକ୍ରିୟାକରଣ ମନ୍ତ୍ରଣାଳୟ ଉଦ୍ୟୋଗକୁ ପ୍ରୋତ୍ସାହନ ଦେବା ଉପରେ ଧ୍ୟାନ କେନ୍ଦ୍ରୀତ କରୁଛି , ଫଳରେ କୃଷି କ୍ଷେତ୍ରରେ ଦୃତ ଗତିରେ ଅଭିବୃଦ୍ଧି ହେଉଛି ଏବଂ କୃଷକଙ୍କ ଆୟ ଦୁଇଗୁଣ କରିବା ଏବଂ ସରକାରଙ୍କ ‘ ମେକ ଇନ୍ ଇଣ୍ଡିଆ ’ ପଦକ୍ଷେପକୁ ପ୍ରମୁଖ ଯୋଗଦାନ କରୁଛି ।


    ଖାଦ୍ୟ ପ୍ରକ୍ରିୟାକରଣ କ୍ଷେତ୍ରକୁ ବିଶେଷ ଧ୍ୟାନ ଦେଇ ଖାଦ୍ୟ ନଷ୍ଟକୁ ରୋକିବା ପାଇଁ ଖାଦ୍ୟ ଯୋଗାଣର ପ୍ରତ୍ୟେକ ଶୃଙ୍ଖଳରେ ଏହାକୁ ମୂଲ୍ୟଯୁକ୍ତ କରିବା ବିଶେଷକରି ଶୀଘ୍ର ନଷ୍ଟ ହେଉଥିବା ଖାଦ୍ୟ ସାମଗ୍ରୀ ପାଇଁ , ଖାଦ୍ୟ ପ୍ରକ୍ରିୟାକରଣ ମନ୍ତ୍ରଣାଳୟ ଦେଶରେ ମେଗା ଫୁଡ୍ ପାର୍କର୍ ଯୋଜନା କାର୍ଯ୍ୟକାରୀ କରୁଛି । ମେଗା ଫୁଡ୍ ପାର୍କଗୁଡିକ ଖାଦ୍ୟ ପ୍ରକ୍ରିୟାକରଣ ପାଇଁ ଆଧୁନିକ ଭିତ୍ତିଭୂମି ସୁବିଧା ପ୍ରସ୍ତୁତ କରିବା ସହିତ କୃଷି କ୍ଷେତ୍ରରୁ ବଜାର ପର୍ଯ୍ୟନ୍ତ ମୂଲ୍ୟ ଶୃଙ୍ଖଳରେ ଉଭୟ ଆଗ ଏବଂ ଫଛପଟୁ ପୁଞ୍ଜ ବା କ୍ଳଷ୍ଟର ଆଧାରିତ ଆଭିମୁଖ୍ୟରେ ସୁଦୃଢ ସଂଯୋଗୀକରଣ ବ୍ୟବସ୍ଥା ଯୋଗାଇ ଦେଉଛି । ସାଧାରଣ ସୁବିଧା ସୁଯୋଗ ଏବଂ ଭିତ୍ତିଭୂମି ସୁବିଧା ସୁଯୋଗ ସୃଷ୍ଟି କରିବା ପାଇଁ କେନ୍ଦ୍ରୀୟ ପ୍ରକ୍ରିୟାକରଣ କେନ୍ଦ୍ର ଏବଂ ପ୍ରାଥମିକ ପ୍ରକ୍ରିୟାକରଣ ଏବଂ ଭଣ୍ଡାରଣ ସୁବିଧା , ସଂଗ୍ରହ କେନ୍ଦ୍ର ( ସିସି ) ଏବଂ ପ୍ରାଥମିକ ପ୍ରକ୍ରିୟାକରଣ କେନ୍ଦ୍ର ( ପିପିସି ) ଭାବେ କୃଷି କ୍ଷେତ୍ର ପାଖରେ କରାଯାଉଛି । ଏହି ଯୋଜନା ଅଧିନରେ ଭାରତ ସରକାର ପ୍ରତ୍ୟେକ ମେଗା ଫୁଡ୍ ପାର୍କ ପାଇଁ 50 କୋଟି ଟଙ୍କା ପର୍ଯ୍ୟନ୍ତ ଆର୍ଥିକ ସହାୟତା ପ୍ରଦାନ କରୁଛନ୍ତି ।


    ମନ୍ତ୍ରୀ ସୂଚନା ଦେଇ କହିଲେ ଯେ ମେଗା ଫୁଡ୍ ପାର୍କରେ ଅତିରିକ୍ତ 250 କୋଟି ଟଙ୍କା ନିବେଶର ଲାଭ ଉଠାଯାଇ ପାରିବ । ପାର୍କରେ 20-30 ଖାଦ୍ୟ ପ୍ରକ୍ରିୟାକରଣ ୟୁନିଟ୍ ମାଧ୍ୟମରେ ବାର୍ଷିକ ପାଖାପାଖି 450-500 କୋଟି ଟଙ୍କାର କାରବାର ହେବ । ଏହି ପାର୍କ ପ୍ରତ୍ୟେକ୍ଷ ଏବଂ ଅପ୍ରତ୍ୟେକ୍ଷ ଭାବେ 5000 ରୋଜଗାର ପ୍ରଦାନ କରିବ ଏବଂ ସିପିସି ଓ ପିପିସି ଅଂଚଳରେ 25,000 କୃଷକଙ୍କୁ ଲାଭବାନ କରାଇବ ।


    ଶ୍ରୀମତୀ ବାଦଲ ଏହା ମଧ୍ୟ କହଛନ୍ତି ଯେ , ବର୍ତ୍ତମାନର ସରକାର ସମ୍ପୂର୍ଣ୍ଣ ଭାବେ ଏକ ଏଭଳି ବାତାବରଣ ପ୍ରଦାନ କରିବାକୁ ପ୍ରତିଶ୍ରୁତିବଦ୍ଧ ଯାହାଦ୍ୱାରା ଭାରତରେ ଉଦ୍ୟୋଗ ପ୍ରତିଷ୍ଠା ପାଇଁ ଚାହୁଁଥିବା ଲୋକ ସରଳ ଏବଂ ପାରଦର୍ଶୀ ଭାବେ ନିବେଶ କରିବାକୁ ଆଗ୍ରହୀ ହେବେ । ଖାଦ୍ୟ ପ୍ରକ୍ରିୟାକରଣକୁ ‘ ମେକ ଇନ୍ ଇଣ୍ଡିଆ ’ ର ପ୍ରମୁଖ କ୍ଷେତ୍ର ଭାବେ ଗୁରୁତ୍ୱ ପ୍ରଦାନ କରି ସରକାର ବିଶ୍ୱ ଖାଦ୍ୟ ଉଦ୍ୟୋଗରେ ଭାରତୀୟ ଖାଦ୍ୟ ଅର୍ଥନୀତିକୁ ସୁଦୃଢ କିରବାକୁ ଚାହୁଁଛନ୍ତି । ମନ୍ତ୍ରୀ କହିଛନ୍ତି ଯେ ଖାଦ୍ୟ ପ୍ରକ୍ରିୟାକରଣ କ୍ଷେତ୍ର ଆଗମୀ ବର୍ଷ ମାନଙ୍କରେ ‘ କୃଷକମାନଙ୍କ ଆୟ ଦ୍ୱିଗଣିତ କରିବାରେ ପ୍ରମୁଖ ଯୋଗଦାନ କରିବା ପାଇଁ କାର୍ଯ୍ୟ କରିବା ସହିତ ଧ୍ୱଜାଧାରୀ ଯୋଜନା ‘ ପ୍ରଧାନମନ୍ତ୍ରୀ କିଷାନ ସଂପଦା ଯୋଜନା ’ ମାଧ୍ୟମରେ ସମସ୍ତ ପ୍ରକଳ୍ପର ଲକ୍ଷ୍ୟ ହାସଲ କରିବା ପାଇଁ ଆପ୍ରାଣ ପ୍ରୟାସ ଜାରି ଚାଲିଛି ।


    ଶ୍ରୀମତୀ ହରସିମ୍ରତ କୌର ବାଦଲ ଏହି ମେଗା ଫୁଡ୍ ପାର୍କ ପ୍ରତିଷ୍ଠା ଦିଗରେ ମୁଖ୍ୟମନ୍ତ୍ରୀ ଓ ରାଜ୍ୟ ସରକାରଙ୍କ ସହଯୋଗ ପାଇଁ ଧନ୍ୟବାଦ ଜଣାଇଛନ୍ତି ।


    ମହାରାଷ୍ଟ୍ରର ମୁଖ୍ୟମନ୍ତ୍ରୀ ଆଶ୍ୱାସନା ଦେଇ କହିଛନ୍ତି ଏହି ଫୁଡ୍ ପାର୍କ ଦେଶର ସର୍ବୋତମ ଖାଦ୍ୟ ପ୍ରକ୍ରିୟାକରଣ ଉଦ୍ୟୋଗ ଗୁଡିକ ମଧ୍ୟରୁ ଗୋଟିଏ ହେବ । ନିରନ୍ତର କୃଷି ପାଇଁ ଫୁଡ୍ ପାର୍କ ସମୟର ଆବା୍ୟକତା ବୋଲି ସେ କହିଥିଲେ ।


    ଏହି ଅବସରରେ ସଂସଦ ସଦସ୍ୟ ଶ୍ରୀ ଶରଦ ପାୱାର , ସଂସଦ ସଦସ୍ୟ ଶ୍ରୀ ଉଦୟନ ରାଜେ ଭୋଁସଲେ , ସଂସଦ ସଦସ୍ୟ ଶ୍ରୀ ସଞ୍ଜୟ ପାଟିଲ , ବିଧାୟକ ଶ୍ରୀ ଶିବେନ୍ଦ୍ର ରାଜ ଭୋଁସଲେ , ବିଧାୟକ ଶ୍ରୀ ଶଶିକାନ୍ତ ସିନ୍ଧେ ଏବଂ ବିଭିଜି ଗ୍ରୁପ୍ର ଅଧ୍ୟକ୍ଷ ଶ୍ରୀ ହନମନ୍ତରାଓ ଗାଏକ୍ୱାର୍ଡ ଏବଂ ଅନ୍ୟ ମାନ୍ୟଗଣ୍ୟ ବ୍ୟକ୍ତି ଉପସ୍ଥିତ ଥିଲେ ।


    **********


    

    
    (Release ID: 1523650) Visitor Counter : 1