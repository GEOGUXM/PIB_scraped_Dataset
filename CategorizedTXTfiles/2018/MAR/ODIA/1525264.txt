      ସଂଖ୍ୟାଲଘୁ ବ୍ୟାପାର ମନ୍ତ୍ରଣାଳୟ

      ପ୍ରଧାନମନ୍ତ୍ରୀଙ୍କ ତରଫରୁ ସଂଖ୍ୟାଲଘୁ ବ୍ୟାପାର ମନ୍ତ୍ରୀ ମୁକ୍ତାର ଆବ୍ବାସ ନକଭୀ ଦରଗାହ ଆଜମେର ସରିଫରେ ଚାଦର ଚଢ଼ାଇଲେ
      Posted On: 19 MAR 2018 9:17PM by PIB Bhubaneshwar


    ଆଜମେର ସରିଫର ସୁଫି ସନ୍ଥ ହଜରତ ଖ୍ୱାଜା ମୋଇନୁଦ୍ଦିନ ଚିସ୍ତିଙ୍କ ଦରଗାହରେ ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀଙ୍କ ପକ୍ଷରୁ କେନ୍ଦ୍ର ସଂଖ୍ୟାଲଘୁ ବ୍ୟାପାର ମନ୍ତ୍ରୀ ମୁକ୍ତାର ଅବାସ ନକଭୀ ଆଜି ଚଦର ଚଢ଼ାଇଛନ୍ତି ।


    ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀ ତାଙ୍କ ବାର୍ତ୍ତାରେ 806 ତମ ଉର୍ସ ବାର୍ଷିକୀ ଅବସରରେ ଦେଶବିଦେଶରେ ରହୁଥିବା ଖ୍ୱାଜା ମୋଇନୁଦ୍ଦିନଙ୍କ ସମସ୍ତ ଅନୁଗାମୀଙ୍କୁ ଶୁଭେଚ୍ଛା ଜଣାଇଛନ୍ତି । ସେ କହିଛନ୍ତି ଯେ , ‘ ଭାରତ ସମ୍ପର୍କରେ ଶବ୍ଦରେ କୁହାଯାଇ ନପାରେ , ଏହାକୁ ଅନୁଭବ କରିହେବ । ଦେଶରେ ଥିବା ବିଭିନ୍ନ ଦର୍ଶନଶାସ୍ତ୍ରର ମୂଳ ମନ୍ତ୍ରର ଶାନ୍ତି ଓ ଐକ୍ୟତା ଏବଂ ସୁଫିବାଦ ତନ୍ମଧ୍ୟରୁ ଅନ୍ୟତମ । ଦେଶର ସୁଫି ସନ୍ଥଙ୍କ ବାବଦରେ ଆମେ ଯେତେବେଳେ ଆଲୋଚନା କରୁ ସ୍ୱତଃ ଆଧ୍ୟାତ୍ମିକ ପରମ୍ପରାର ଉଦାହରଣ ଖ୍ୱାଜା ମୋଇନୁଦ୍ଦିନ ଚିସ୍ତିଙ୍କ ନାମ ସ୍ମୃତିକୁ ଚାଲି ଆସେ । ‘ ଗରିବ ନୱାଜ ’ ଦ୍ୱାରା ପ୍ରସ୍ତୁତ ମାନବତାର ସେବା ଭବିଷ୍ୟତର ପିଢ଼ିଙ୍କୁ ଦିଗଦର୍ଶନ ଦେବ ’ ।


    ପ୍ରଧାନମନ୍ତ୍ରୀ କହିଛନ୍ତି , ଏହି ମହାନ୍ ସନ୍ଥଙ୍କ ବାର୍ଷିକୀ ଉର୍ସ ଅବସରରେ ଦରଗାହ ଆଜମେର ସରିଫରେ ଚାଦର ଚଢ଼ାଇବା ସହ ଖିରାଜ-ଇ-ଆକ୍ୱିଦତ୍ (ଶ୍ରଦ୍ଧାଞ୍ଜଳି) ଅର୍ପଣ କରି ଏକ ସୁସଂହତ ସଂସ୍କୃତିର କାମନା କରୁଛି । ଦେଶବିଦେଶରେ ଥିବା ଖ୍ୱାଜା ମୋଇନୁଦ୍ଦିନ ଚିସ୍ତିଙ୍କ ସମସ୍ତ ଅନୁଗାମୀଙ୍କ ମୋର ଉର୍ସ ବାର୍ଷିକୀ ଶୁଭେଚ୍ଛା ।


    ପ୍ରଧାନମନ୍ତ୍ରୀଙ୍କ ପକ୍ଷରୁ ଚାଦର ଚଢ଼ାଇବା ବେଳେ ବିଭିନ୍ନ ବର୍ଗର ଲୋକେ ଆନ୍ତରିକତାର ସହ ଏହାକୁ ସ୍ୱାଗତ କରିଥିଲେ ।


    ଏହି ଅବସରରେ ଶ୍ରୀ ନକଭୀ କହଛନ୍ତି ଯେ , ଇସଲାମ ଓ ମାନବ ଜାତି ଉଭୟଙ୍କର ବଡ଼ ଶତ୍ରୁ ଆତଙ୍କବାଦ । ଖ୍ୱାଜା ମୋଇନୁଦ୍ଦିନ ଚିସ୍ତିଙ୍କ ଶିକ୍ଷାର ମୂଳ ଆଧାର ନୀତି ମଧ୍ୟ ଏହା । ମାନବତାକୁ ଦୁର୍ବଳ କରିବା ସହ ବିଶ୍ୱରେ ଶାନ୍ତି ଓ ସ୍ଥିରତାକୁ ବ୍ୟାହତ କରୁଥିବା ଶକ୍ତିମାନଙ୍କ ସହ ଲଢ଼େଇ କରିବାକୁ ଖ୍ୱାଜା ଗରବ ନୱାଜଙ୍କ ନୀତି ଏକ ବଡ଼ ଅସ୍ତ୍ର ।


    ଶ୍ରୀ ନକଭୀ କହିଲେ ଯେ , ସମଗ୍ର ବିଶ୍ୱ ପାଇଁ ଭାରତ ସାମାଜିକ ଓ ସାମ୍ପ୍ରଦାୟିକ ସଦ୍ଭାବର ଏକ ବଡ଼ ଉଦାହରଣ । ଏହାକୁ ଆମେ ବଜାୟ ରଖିବାକୁ ଉଚିତ । ସାମ୍ପ୍ରଦାୟିକତା ଓ ସାମାଜିକ ସଦ୍ଭାବ ରକ୍ଷା ଦିଗରେ ଗରିବ ନୱାଜଙ୍କ ଜୀବନୀ ଆମକୁ ପ୍ରୋତ୍ସାହିତ କରିଥାଏ । ସମାଜକୁ ଭାଗ ଭାଗ କରିବାକୁ ଷଡ଼ଯନ୍ତ୍ର କରୁଥିବା ଶକ୍ତିମାନଙ୍କୁ ଏହି ଏକତା ପ୍ରତିହତ କରିପାରିବ । ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀଙ୍କ ଦୃଢ଼ ନେତୃତ୍ୱରେ ସରକାରଙ୍କ ଏକମାତ୍ର ନୀତି ଦେଶର ବିକାଶ ଏବଂ ବିଶ୍ୱାସର ବାତାବରଣ ପ୍ରତିଷ୍ଠା କରିବା । ଆମର ମୂଳ ମନ୍ତ୍ର ‘ ସବକା ସାଥ୍ , ସବକା ବିକାଶ ’ । ବିଶ୍ୱଶାନ୍ତି ଦିଗରେ ପ୍ରତିବଦ୍ଧତା ଖ୍ୱାଜା ମୋଇନୁଦ୍ଦିନ ଚିସ୍ତିଙ୍କ ବାର୍ତ୍ତା ।


    ଦରଗାହ ନିକଟ ବିଶ୍ରାମସ୍ଥଳୀରେ ଶହେ ଶୌଚାଳୟ କମ୍ପ୍ଲେକ୍ସକୁ ମଧ୍ୟ ଶ୍ରୀ ନକଭୀ ଉଦଘାଟନ କରିଥିଲେ । ଦରଗାହକୁ ଆସୁଥିବା ବହୁସଂଖ୍ୟକ ଜାଇରିନଙ୍କୁ ଏହି ସୁବିଧା ମିଳିପାରିବ । ଅଧିକାରୀମାନଙ୍କ ସହ ଆଜମେର ଦରଗାହରେ ଚାଲୁଥିବା ବିଭିନ୍ନ ଉନ୍ନୟନ ପ୍ରକଳ୍ପର ଅଗ୍ରଗତିର ସମୀକ୍ଷା କରିଥିଲେ ଶ୍ରୀ ନକଭୀ ।


    *************

    
    
    (Release ID: 1525264) Visitor Counter : 2