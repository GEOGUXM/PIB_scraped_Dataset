      ରେଳ ମନ୍ତ୍ରଣାଳୟ

      ଭାରତୀୟ ରେଳବାଇରେ ଉତ୍ସାହର ସହ ଆନ୍ତର୍ଜାତିକ ମହିଳା ଦିବସ ପାଳିତ
      • 8ଟି ଷ୍ଟେସନ ଏବଂ ଅନେକ ଟ୍ରେନ୍ ସମ୍ପୂର୍ଣ୍ଣ ଭାବେ ମହିଳାଙ୍କ ଦ୍ୱାରା ପରିଚାଳିତ ହେଲା
      • ଦେଶର ମୁଖ୍ୟ 200 ଷ୍ଟେସନରେ ସାନିଟାରୀ ନାପକିନ୍ ବଣ୍ଟନ
      Posted On: 08 MAR 2018 6:09PM by PIB Bhubaneshwar


    ମହିଳାମାନଙ୍କୁ ସୁଯୋଗ ମିଳିଲେ ସେମାନେ କିପରି ସେମାନଙ୍କ ପ୍ରତିଭା ପ୍ରଦର୍ଶନ କରିପାରନ୍ତି ତାହା ଚଳିତ ବର୍ଷ ଆନ୍ତର୍ଜାତିକ ମହିଳା ଦିବସରେ ରେଳବାଇରେ ଦେଖିବାକୁ ମିଳିଛି । ଭାରତୀୟ ରେଳବାଇ ତାର ସାମଗ୍ରୀକ କାର୍ଯ୍ୟ ସଂସ୍କୃତିରେ ସମସ୍ତ କର୍ମଚାରୀଙ୍କୁ କିପରି ସମାନ ସୁଯୋଗ ଦିଆଯାଏ ତାହାର ପ୍ରତିବଦ୍ଧତା ପ୍ରଦର୍ଶନ କରିଛି ।


    ମହିଳା ସଶକ୍ତୀକରଣର ଉଦାହରଣ ସ୍ୱରୂପ ଭାରତୀୟ ରେଳବାଇ ରାଜସ୍ଥାନର ମାତୁଙ୍ଗା , ଗାନ୍ଧିନଗର , ଉତ୍ତର ପ୍ରଦେଶର ଗୋବିନ୍ଦପୁରୀ , ଆନ୍ଧ୍ର ପ୍ରଦେଶର ଚନ୍ଦ୍ରଗିରି , ତେଲଙ୍ଗାନାର ବିଦ୍ୟାନଗର , ଗୁଜରାଟର ମଣିନଗର , ମହାରାଷ୍ଟ୍ରର ନ୍ୟୁ ଅମରାବତୀ ଷ୍ଟେସନ ଏବଂ ନାଗପୁରର ଅଜନି ସହରତଳି ଷ୍ଟେସନରେ କେବଳ ମହିଳା କର୍ମଚାରୀଙ୍କୁ ମୁତୟନ କରାଯାଇଥିଲା । ଜୟପୁରର ଗାନ୍ଧିନଗର ରେଳ ଷ୍ଟେସନ ଦେଶର ପ୍ରଥମ ପ୍ରମୁଖ ଷ୍ଟେସନର ମାନ୍ୟତା ପାଇପାରିଛି , ଯେଉଁଠାରେ କି ଟିକେଟ ଚେକରଙ୍କ ଠାରୁ ଆରମ୍ଭ କରି ଷ୍ଟେସନ ମ୍ୟାନେଜର ସବୁଠି କେବଳ ମହିଳା କର୍ମଚାରୀଙ୍କୁ ମୁତୟନ କରାଯାଇଥିଲା । ସେହିପରି ମୁମ୍ବାଇର ମାତୁଙ୍ଗା ଷ୍ଟେସନ ପ୍ରଥମ ସହରତଳି ଷ୍ଟେସନ ଭାବେ କେବଳ ମହିଳା କର୍ମଚାରୀମାନଙ୍କ ଦ୍ୱାରା ପରିଚାଳିତ ହୋଇ 2018ରେ ଲିମକା ବୁକ୍ ଅଫ ରେକର୍ଡସରେ ସ୍ଥାନ ପାଇପାରିଛି । ମାତୁଙ୍ଗା ଷ୍ଟେସନରେ ଷ୍ଟେସନ ସୁପରିଣ୍ଟେଣ୍ଡେଣ୍ଟ , ବୁକିଂ କ୍ଲର୍କ ଏବଂ ନିରାପତ୍ତା କର୍ମଚାରୀଙ୍କୁ ମିଶାଇ ମୋଟ 32 ଜଣ ମହିଳା କର୍ମଚାରୀଙ୍କୁ ମୁତୟନ କରାଯାଇଛି । ଆନ୍ଧ୍ର ପ୍ରଦେଶରେ ଚନ୍ଦ୍ରଗିରି ଏବଂ ଗୁଜରାଟରେ ମଣିନଗର ମହିଳାଙ୍କ ଦ୍ୱାରା ପରିଚାଳିତ ପ୍ରଥମ ଷ୍ଟେସନର ମାନ୍ୟତା ପାଇପାରିଛି ।


    ଅନ୍ୟ ପକ୍ଷରେ ଗୁଆହାଟୀ ଷ୍ଟେସନରେ 20 ଜଣ ମହିଳା କର୍ମଚାରୀଙ୍କ ଏକ ଟିମ୍ ସ୍ୱେଚ୍ଛାକୃତ ଭାବେ ବଗି ରକ୍ଷଣାବେକ୍ଷଣ କରିବାକୁ ଆଗେଇ ଆସିଛନ୍ତି । ଯାହାକି ଭାରତୀୟ ରେଳବାଇ ଇତିହାସରେ ପ୍ରଥମ ଥର ପାଇଁ ଦେଖିବାକୁ ମିଳିଛି । ସେହିପରି ଦେଶର ଯୁବତୀମାନଙ୍କ ପାଇଁ ପ୍ରଥମ ରେଲୱେ ଡ୍ରାଇଭର ସୁରେଖା ଯାଦବ ଏକ ଉଦାହରଣ ହୋଇଛନ୍ତି ।


    ଆନ୍ତର୍ଜାତିକ ମହିଳା ଦିବସ ଅବସରରେ ଭାରତୀୟ ରେଳବାଇର ଅନେକ ଟ୍ରେନ କେବଳ ମହିଳାମାନଙ୍କ ଦ୍ୱାରା ପରିଚାଳିତ ହୋଇଥିଲା । କୋୟନା ଏକ୍ସପ୍ରେସ୍ , ଡେକାନ୍ ଏକ୍ସପ୍ରେସ୍ , ମୁମ୍ବାଇ ଅହମ୍ମଦାବାଦ ଶତାବ୍ଦୀ ଏକ୍ସପେସ୍ , ରାଞ୍ଚି ବିକି ତୋରି ଏକ୍ସପ୍ରେସ୍ , ହାଓଡ଼ା ଦିଘା ଏକ୍ସପ୍ରେସ୍ , ଦାଦାଧାମ ଏକ୍ସପ୍ରେସ୍ , ଗୋରଖପୁର ନଉତନଭା ଏକ୍ସପ୍ରେସ୍ , ବାରାମତୀ ଏକ୍ସପ୍ରେସ୍ , ସଙ୍ଗମିତ୍ରା ଏକ୍ସପ୍ରେସ୍ , ଭୋପାଳ-ବିଳାସପୁର ଏକ୍ସପ୍ରେସ୍ କେବଳ ମହିଳା ଟିକେଟ ଚେକିଂ ଷ୍ଟାଫଙ୍କ ଦ୍ୱାରା ପରିଚାଳିତ ହୋଇଥିଲା ।


    ଉଲ୍ଲେଖଯୋଗ୍ୟ , ଜୟପୁର ଷ୍ଟେସନର ମହିଳା କୁଲି ଶ୍ରୀମତୀ ମଞ୍ଜୁ ଦେବୀ (କୁଲି ବ୍ୟାଜ ନଂ-15) ଦେଶର ପ୍ରଥମ ମହିଳା କୁଲିର ମାନ୍ୟତା ପାଇଛନ୍ତି । ମାର୍ଚ୍ଚ 13ରେ କାର୍ଯ୍ୟ ଆରମ୍ଭ କରିବା ପରେ କେନ୍ଦ୍ର ମହିଳା ଓ ଶିଶୁ ବିକାଶ ବିଭାଗ ତାଙ୍କୁ ସମ୍ମାନିତ କରିସାରିଛି ।


    ରେଲେୱେ ବୋର୍ଡ ଅଧ୍ୟକ୍ଷ ଅଶ୍ୱନି ଲୋହାନୀ ଦକ୍ଷିଣ-ପୂର୍ବ-କେନ୍ଦ୍ର ରେଳବାଇ ଗସ୍ତରେ ଯାଇ ଭିଲାଇଠାରେ ପିପି ୟାର୍ଡରେ ମହିଳା କର୍ମଚାରୀମାନଙ୍କୁ ଭେଟି ଆଲୋଚନା କରିଛନ୍ତି । ୱାଗନ ଆରଓଏଚରେ ଏହି ମହିଳା କର୍ମଚାରୀମାନେ ପ୍ରଯୁକ୍ତିଗତ କାମ କରୁଛନ୍ତି । ଏଠାରେ ମୋଟ 32 ଜଣ ମହିଳା କର୍ମଚାରୀ ଥିବା ବେଳେ ସେଥିରୁ 18 ଜଣ ପ୍ରଯୁକ୍ତିଗତ କାର୍ଯ୍ୟ କରୁଛନ୍ତି ।


    ଆନ୍ତର୍ଜାତିକ ମହିଳା ଦିବସ 2018 ମାର୍ଚ୍ଚ 8ରେ ବେଙ୍ଗାଲୁରୁ ଡିଭିଜନ ପକ୍ଷରୁ ମହିଳା କର୍ମଚାରୀମାନଙ୍କ ଭୂମିକାକୁ ସମ୍ମାନ ଜଣାଇ ବେଙ୍ଗାଲୁରୁ-ଧାନପୁର ସଙ୍ଗମିତ୍ରା ଏକ୍ସପ୍ରେସ୍ (ଟ୍ରେନ ନଂ 12295)ର ଶୁଭାରମ୍ଭ ମେକାନିକାଲ ଡିପାର୍ଟମେଣ୍ଟର ଏମସିଏମ୍ ଶ୍ରୀମତୀ ସାକ୍କମ୍ମାଙ୍କ ଦ୍ୱାରା କରାଯାଇଥିଲା ।


    ମହିଳା ସଶକ୍ତିକରଣକୁ ପ୍ରୋତ୍ସାହିତ କରିବା ଲକ୍ଷ୍ୟରେ ଭାରତୀୟ ରେଳବାଇ ଦେଶର ପ୍ରମୁଖ 200 ଷ୍ଟେସନରେ ସାନିଟାରୀ ନାପକିନ୍ ବଣ୍ଟନ ଏବଂ ନଷ୍ଟର ବ୍ୟବସ୍ଥା ଆରମ୍ଭ କରିବାକୁ ନିଷ୍ପତ୍ତି ନେଇଛି । ଏଥିସହ ରେଲୱେ ୱିମେନ ୱେଲଫେୟାର ସେଣ୍ଟ୍ରାଲ ଅର୍ଗାନାଇଜେସନ ପକ୍ଷରୁ ରେଳ ଭବନରେ ଏଭଳି ବ୍ୟବସ୍ଥା ଉଦଘାଟିତ ହୋଇଛି । ଏହାକୁ ଉଦଘାଟନ କରିଥିଲେ ଆଦ୍ରା ଡିଭିଜନାଲ ହସପିଟାଲର ବରିଷ୍ଠ କର୍ମଚାରୀ ତଥା ଆୟା ଶ୍ରୀମତୀ ମିଥିଳା ବୌରୀ ।


    ଷ୍ଟେସନ ଗୁଡ଼ିକେୀର ସିସିଟିଭି କ୍ୟାମେରା ଲଗାଇବା ସହ ମହିଳାଙ୍କ ସୁରକ୍ଷା ପାଇଁ ରେଳବାଇ ଅନେକ ଗୁଡ଼ିଏ ପଦକ୍ଷେପ ନେଇଛି । ମହିଳା ଯାତ୍ରୀଙ୍କ ପାଇଁ ରେଳଯାତ୍ରାକୁ ନିରାପଦ ଏବଂ ଆରାମଦାୟକ କରିବା ପାଇଁ ସ୍ଲିପର ଏବଂ ଏସି ବଗିରେ 6ଟି ଲେଖାଏଁ ସିଟ୍ କେବଳ ମହିଳାଙ୍କ ପାଇଁ ସଂରକ୍ଷିତ ରହିଛି ।


    *****************


    

    
    (Release ID: 1524157) Visitor Counter : 1