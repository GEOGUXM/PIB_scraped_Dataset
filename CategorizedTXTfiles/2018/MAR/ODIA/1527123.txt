      ମହିଳା ଓ ଶିଶୁ କଲ୍ୟାଣ ମନ୍ତ୍ରଣାଳୟ

      ପ୍ରପୀଡିତ ମହିଳାଙ୍କୁ ଉଚିତ ପୁନର୍ବାସ ପାଇଁ ଦକ୍ଷତା ବିକାଶର ଆବଶ୍ୟକତା ରହିଛି : ଶ୍ରୀମତୀ ମେନକା ସଂଜୟ ଗାନ୍ଧୀ
      Posted On: 27 MAR 2018 9:19PM by PIB Bhubaneshwar


    କେନ୍ଦ୍ର ମହିଳା ଏବଂ ଶିଶୁ ବିକାଶ ମନ୍ତ୍ରୀ ଶ୍ରୀମତୀ ମେନକା ସଂଜୟ ଗାନ୍ଧୀ ଆଜି (ମଙ୍ଗଳବାର ଦିନ) ଗ୍ୟାଙ୍ଗଟକର ମନନ କେନ୍ଦ୍ରରେ ସିକ୍କିମ ସରକାରଙ୍କ ସାମାଜିକ ନ୍ୟାୟ , ଶସକ୍ତିକରଣ ଏବଂ କଲ୍ୟାଣ ବିଭାଗ ମନ୍ତ୍ରୀ ଶ୍ରୀମତୀ ତୁଳସୀ ଦେବୀ ରାଣିଙ୍କ ସହିତ ସମୀକ୍ଷା ବୈଠକରେ ସହ ଅଧ୍ୟକ୍ଷତା କରିଥିଲେ । ସିକ୍ମିମରେ ଥିବା ଲିଙ୍ଗଗତ ଅସମାନତାକୁ ସମାପ୍ତ କରିବା କ୍ଷେତ୍ରରେ କେନ୍ଦ୍ର ଓ ରାଜ୍ୟର ଭାଗୀଦାରୀତା ଏବଂ ରଣନୀତି ବିଷୟରେ ଆଲୋଚନା ଳକ୍ଷ୍ୟ ନେଇ ଏହି ବୈଠକ ଅନୁଷ୍ଠିତ ହୋଇଥିଲା ।


    କେନ୍ଦ୍ର ମନ୍ତ୍ରୀ ଶ୍ରୀମତୀ ଗାନ୍ଧୀ ଲିଙ୍ଗଗତ ଅସମାନତାକୁ ଦୂର କରିବାରେ ସିକ୍ମିମର ଅନୁଭୂତିର ପ୍ରଶଂସା କରିଥିଲେ । ଅବିବାହିତ ମହିଳା ପେନସନ ଯୋଜନାର ପ୍ରଶଂସା କରି ଶ୍ରୀମତୀ ଗାନ୍ଧୀ କହିଥିଲେ ଯେ କେନ୍ଦ୍ର ସ୍ତରରେ ମଧ୍ୟ ସେ ଏହିଭଳି ପ୍ରସ୍ତାବ ଦେଇଛନ୍ତି । ଲିଙ୍ଗଗତ ସମାନତା ଏବଂ ମହିଳା ଶସକ୍ତିକରଣ ପାଇଁ କେନ୍ଦ୍ର ସରକାରଙ୍କ ବିଭିନ୍ନ ଯୋଜନାଗୁଡିକ ଉପରେ ସେ ଆଲୋଚନା କରି କହିଥିଲେ ଯେ ବେଟୀ ବଚାଓ , ବେଟୀ ପଢାଓ ଅଭିଯାନ ସଫଳ ଯୋଜନା ମଧ୍ୟରେ ଅନ୍ୟତମ ।


    କେନ୍ଦ୍ର ମନ୍ତ୍ରୀ କହିଥିଲେ ଯେ ଅସୁବିଧା ଓ ସଙ୍କଟ ସମୟରେ ମହିଳାମାନଙ୍କର ସୁରକ୍ଷା ସହିତ ମହିଳାମାନଙ୍କ ମଧ୍ୟରେ ବ୍ୟବସାୟିକ ମନୋଭାବ ବୃଦ୍ଧି କରିବାର ଆବଶ୍ୟକତା ରହିଛି । ସେ ଛତିଶଗଡରେ ବେଟୀ ବେକରୀ ଯୋଜନାର ଉଦାହରଣ ଦେଇଥିଲେ । ଏହି ଯୋଜନାରେ ମହିଳା ଚାଲାଣରୁ ମୁକ୍ତ କରାଯାଇଥିବା ମହିଳାମାନଙ୍କୁ ରୋଜଗାର ପ୍ରଦାନ କରାଯାଇଥାଏ ।


    ଶ୍ରୀମତୀ ଗାନ୍ଧୀ ପ୍ରସ୍ତାବିତ ମହିଳା ଚାଲାଣ ନିରୋଧ ଅଧିନିୟମ ଉପରେ ବିସ୍ତୃତ ଭାବେ ଆଲୋଚନା କରିଥିଲେ । ସେ କହିଥିଲେ ଯେ ସିକ୍କିମ ରାଜ୍ୟରେ ଲାଗୁ କରାଯାଇଥିବା ସମସ୍ତ କଲ୍ୟାଣକାରୀ ଯୋଜନାଗୁଡିକ ପାଇଁ ଆର୍ଥିକ ସହାୟତା ଏକ ସପ୍ତାହ ମଧ୍ୟରେ ପ୍ରଦାନ କରାଯିବ । ସେ କହିଥିଲେ ଯେ ରାଜ୍ୟରେ ଦ୍ୱିତୀୟ କର୍ମଜୀବି ମହିଳା ହଷ୍ଟେଲ ନିର୍ମାଣ ପାଇଁ କେନ୍ଦ୍ର ସରକାର ସହଯୋଗ କରିବେ ।


    ଏହି ବୈଠକରେ ସିକ୍ମିକ ସରକାରଙ୍କ ସାମାଜିକ ନ୍ୟାୟ , ଶସକ୍ତିକରଣ ଏବଂ କଲ୍ୟାଣ ବିଭାଗର ବରିଷ୍ଠ ଅଧିକାରୀ , ମହିଳା ଏବଂ ଶିଶୁ ବିକାଶ ଯୋଜନାଗୁଡକ ଲାଗୁ କରିଥିବା ଅଧିକାରୀ , ମହିଳା ଏବଂ ଶିଶୁ ବିକାଶ ଯୋଜନାଗୁଡିକୁ ଲାଗୁ କରିଥିବା ଅଧିକାରୀ , ଏନଜିଓର ସଦସ୍ୟ , ସ୍କୁଲ ଛାତ୍ରଛାତ୍ରୀ ତଥା ଅନ୍ୟ କର୍ମଚାରୀମାନେ ଉପସ୍ଥିତ ଥିଲେ ।


    **********

    
    
    (Release ID: 1527123) Visitor Counter : 1