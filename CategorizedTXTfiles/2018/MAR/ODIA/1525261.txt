      ଆୟୁଷ

      ଡ. ଜିତେନ୍ଦ୍ର ସିଂହ ଉଦ୍ଘାଟନ 21 ମାର୍ଚ୍ଚରେ କରିବେ ତିନି ଦିବସୀୟ ଅନ୍ତର୍ଜାତୀୟ ଯୋଗ ଫେଷ୍ଟ 16 ଟି ଦେଶର ପ୍ରତିନିଧି କରିବେ ଅଂଶଗ୍ରହଣ
      Posted On: 19 MAR 2018 8:51PM by PIB Bhubaneshwar


    ଅନ୍ତର୍ଜାତୀୟ ଯୋଗ ଦିବସ ଉପଲକ୍ଷେ ନୂଆଦିଲ୍ଲୀଠାରେ ଏକ ତିନି ଦିବସୀୟ ଅନ୍ତର୍ଜାତୀୟ ଯୋଗ ଫେଷ୍ଟ 21 ତାରିଖରୁ ଆରମ୍ଭ ହେବାକୁ ଯାଉଛି । ମୋରାରଜୀ ଦେଶାଇ ରାଷ୍ଟ୍ରୀୟ ଯୋଗ ସଂସ୍ଥାନ ( MDNIY ) ଦ୍ୱାରା ଏହି ସମାରୋହ ଆୟୋଜନ କରାଯାଉଛି ।


    ଗଣମାଧ୍ୟମର ପ୍ରତିନିଧିମାନଙ୍କୁ ସମ୍ବୋଧିତ କରି ସଂସ୍ଥାନର ନିର୍ଦ୍ଦେଶକ ଡ. ଇଶ୍ୱର ଭି.ବାସଭାରଦ୍ଦୀ ସୂଚନା ଦେଇଥିଲେ ଯେ ସଂପୃକ୍ତ କାର୍ଯ୍ୟକ୍ରମକୁ ପୂର୍ବୋତ୍ତର କ୍ଷେତ୍ର ବିକାଶ , ପିଏମଓ ରାଜ୍ୟ ମନ୍ତ୍ରୀ , ପର୍ସୋନେଲ , ପେନସନ ଓ ସାଧାରଣ ଅଭିଯୋଗ , ପରମାଣୁ ଉର୍ଜା ଏବଂ ଅନ୍ତରୀକ୍ଷ ମନ୍ତ୍ରୀ ଡ. ଜିତେନ୍ଦ୍ର ସିଂହ ଉଦଘାଟନ କରିବେ । ଏହି କାର୍ଯ୍ୟକ୍ରମକୁ ଆୟୁଷ ରାଜ୍ୟ ମନ୍ତ୍ରୀ (ସ୍ୱାଧୀନ) ଶ୍ରୀ ଶ୍ରୀପଦ ୟେଶୋ ନାଏକ ପରିଚାଳନା କରିବେ ।


    ଏହି କାର୍ଯ୍ୟକ୍ରମରେ ଅନେକ ପ୍ରଖ୍ୟାତ ଯୋଗଗୁରୁ , ଯୋଗ ଶିକ୍ଷକ , ଯୋଗ ବିଦ୍ୱାନ ଏବଂ ଯୋଗ ପ୍ରତି ଶ୍ରଦ୍ଧା ରଖୁଥିବାଙ୍କ ସମେତ 5 ହଜାରରୁ ଅଧିକ ଲୋକ ଅଂଶଗ୍ରହଣ କରିବାର ଆଶା କରାଯାଉଛି । 16 ଟି ଦେଶରୁ ପ୍ରତିନିଧିଙ୍କ ସମେତ ୟୁରୋପ ଏବଂ ଏସିଆ ଦେଶରୁ ଯୋଗ ପ୍ରତି ଅତ୍ୟୁତ୍ସାହୀ ବ୍ୟକ୍ତିମାନେ ଏଥିରେ ଅଂଶଗ୍ରହଣ କରିବେ । ଯୋଗ ଫେଷ୍ଟର ଅବ୍ୟବହିତ ପୂର୍ବରୁ 19 ଏବଂ 20 ମାର୍ଚ୍ଚ ରେ ଏମଡିଏନଆଇୱାଇ ଏବଂ ଯୋଗ କେନ୍ଦ୍ର ସାଇ ଷ୍ଟାଡିଆଠାରେ ଯୋଗ କର୍ମଶାଳା ଅନୁଷ୍ଠିତ ହେବ ।


    ଏହି ସମ୍ମିଳନୀ ସମୟରେ ବିଶିଷ୍ଟ ଯୋଗ ଗୁରୁମାନଙ୍କ ଦ୍ୱାରା ପ୍ରଶ୍ନ ଉତ୍ତର , ବାକ୍ପଟୁତା ଏବଂ ପ୍ରଚାରଫର୍ଦ୍ଦ ପ୍ରତିଯୋଗୀତା ଅନୁଷ୍ଠିତ କରାଯିବ । 40 ରୁ ଅଧିକ ପ୍ରଦର୍ଶନୀ ଷ୍ଟଲ ଲଗାଯାଇ ଯୋଗ ସମ୍ବନ୍ଧୀତ ପୁସ୍ତକ , ଡିଭିଡି ଏବଂ ଅନନ୍ୟା ଯୋଗ ଆବଶ୍ୟକ ସାମଗ୍ରୀ ପ୍ରଦର୍ଶନ କରାଯାଇ ବିକ୍ରୟ କରାଯିବ ।


    **********


    

    
    (Release ID: 1525261) Visitor Counter : 1