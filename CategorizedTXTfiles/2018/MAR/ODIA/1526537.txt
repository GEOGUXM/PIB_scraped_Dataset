      ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ

      ବିଜ୍ଞାନ, ପ୍ରଯୁକ୍ତି, ବାଣିଜ୍ୟ ଓ ଆର୍ଥିକ ସହଯୋଗ ସଂକ୍ରାନ୍ତ ଭାରତ-ଚୀନ ଯୁଗ୍ମ ବୈଠକ
      Posted On: 26 MAR 2018 1:51PM by PIB Bhubaneshwar


    ବାଣିଜ୍ୟ ଓ ଉଦ୍ୟୋଗ ଏବଂ ବେସାମରିକ ବିମାନ ଚଳାଚଳ ମନ୍ତ୍ରୀ ଶ୍ରୀ ସୁରେଶ ପ୍ରଭୁ ତଥା ଚୀନ ବାଣିଜ୍ୟ ମନ୍ତ୍ରୀ ଝଙ୍ଗ ଶାନ ଆଜି ନୂଆଦିଲ୍ଲୀରେ ଆର୍ଥିକ ସମ୍ବନ୍ଧ , ବାଣିଜ୍ୟ , ବିଜ୍ଞାନ ଏବଂ ପ୍ରଯୁକ୍ତି ସଂକ୍ରାନ୍ତ 11ତମ ଭାରତ-ଚୀନ ଯୁଗ୍ମ ବୈଠକରେ ସହ ଅଧ୍ୟକ୍ଷତା କରିଛନ୍ତି ।


    ଶ୍ରୀ ପ୍ରଭୁ ମି. ଝଙ୍ଗ ଶାନଙ୍କ ସ୍ୱାଗତ କରି କହିଥିଲେ ଯେ ଭାରତ ଏବଂ ଚୀନ ମଧ୍ୟରେ ସବୁଠାରୁ ପୁରୁଣା ଓ ସର୍ବାଧିକ ମହତ୍ୱପୂର୍ଣ୍ଣ ଯୋଗାଯୋଗ ବ୍ୟବସ୍ଥା ରହିଛି । ବୈଠକରେ ସର୍ବାଧିକ ମହତ୍ୱପୂର୍ଣ୍ଣ ବିଷୟ ଚୀନ ସହିତ ଭାରତର ବ୍ୟବସାୟିକ ଅସନ୍ତୁଳନ ସମ୍ବନ୍ଧରେ ବିଚାର କରାଯିବ । ଶ୍ରୀ ସୁରେଶ ପ୍ରଭୁ ଚୀନର ବାଣିଜ୍ୟ ମନ୍ତ୍ରୀଙ୍କୁ ରେପସିଡ , ସୋୟାବିନ , ବାସୁମତି ତଥା ଅଣ ବାସୁବତି ଚାଉଳ , ଫଳ , ପନି ପରିବା ଓ ଆଖୁ ଭଳି କୃଷି ଉତ୍ପାଦ ପାଇଁ ବ୍ୟାପକ ବଜାର ପହଞ୍ଚ ବ୍ୟବସ୍ଥା କରିବା ପାଇଁ ନିବେଦନ କରିଥିଲେ । ଭାରତରୁ ଚୀନକୁ ରପ୍ତାନୀ କରାଯାଉଥିବା ଆଉ ଏକ ଉତ୍ପାଦ ହେଉଛି ଗୁଣବତ୍ତା ସମ୍ପନ୍ନ ଫାର୍ମାସ୍ୟୁଟିକାଲ ଉତ୍ପାଦ । ଭାରତର ଆଇଟି , ଆଇଟି ସକ୍ଷମ ସେବା ( ITES ) ତଥା ପର୍ଯ୍ୟଟନ ଏବଂ ସ୍ୱାସ୍ଥ୍ୟ ସୁବିଧା କ୍ଷେତ୍ରରେ ଫୋକସ କରିବାର ଆବଶ୍ୟକତା ରହିଛି ।


    ଚୀନର ବାଣିଜ୍ୟ ମନ୍ତ୍ରୀ ମି. ଝଙ୍ଗ ଶାନ ଚୀନରେ ଭାରତୀୟ ନିବେଶକୁ ସ୍ୱାଗତ କରିଥିଲେ ଏବଂ ଦୁଇ ଦେଶ ମଧ୍ୟରେ ବ୍ୟବସାୟିକ କ୍ଷତି ସମସ୍ୟାର ସମାଧାନ ବାହାର କରିବା ପାଇଁ ସହମତି ଦେଇଥିଲେ । ସେ ଦ୍ୱିପାକ୍ଷିକ ବ୍ୟବସାୟିକ ସମ୍ବନ୍ଧ , କାର୍ଯ୍ୟ ଯୋଜନା ପ୍ରସ୍ତୁତି , ବ୍ୟାପକ ଆର୍ଥିକ ସହଯୋଗ ( RCEP ) ଉପରେ ଆହୁରି ଅଧିକ ଫୋକସ ତଥା ଇ-ଡାଇଲଗ ଭଳି ବିଷୟ ଉପରେ ହୋଇଥିବା ବିଚାର ବିମର୍ଶ ସମ୍ବନ୍ଧରେ ଉଲ୍ଲେଖ କରିଥିଲେ । ମି. ଝଙ୍ଗ ଶାନ କହିଥିଲେ ଯେ ଭାରତ ସହିତ ବ୍ୟବସାୟିକ ସମ୍ବନ୍ଧ ଉପରେ ସ୍ପଷ୍ଟ ଏବଂ ଆବଶ୍ୟକୀୟ ବିଚାର-ବିମର୍ଶ କରାଯିବା ଫଳରେ କେବଳ ଦୁଇ ଦେଶର ନୁହେଁ ବରଂ ସମଗ୍ର କ୍ଷେତ୍ରରେ ବିକାଶକୁ ଗତି ମିଳିବ ।


    ***************

    
    
    (Release ID: 1526537) Visitor Counter : 3