      କୃଷି ଓ କୃଷକ କଲ୍ୟାଣ ମନ୍ତ୍ରଣାଳୟ

      କୃଷି ଓ କୃଷକ କଲ୍ୟାଣ ମନ୍ତ୍ରଣାଳୟ ଏବଂ କୌଶଳ ବିକାଶ ଓ ଉଦ୍ୟମିତା ମନ୍ତ୍ରଣାଳୟ, କୃଷି ବିଜ୍ଞାନ କେନ୍ଦ୍ରରେ ଦକ୍ଷତା ବିକାଶ ପ୍ରଶିକ୍ଷଣ କାର୍ଯ୍ୟକ୍ରମ ନେଇ ବୁଝାମଣା ପତ୍ର ସ୍ୱାକ୍ଷର କରିଛନ୍ତି
      • ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ‘କୌଶଳ ଭାରତ-କୁଶଳ ଭାରତ’ ସ୍ୱପ୍ନକୁ ସାକାର କରିବା ପାଇଁ ମନ୍ତ୍ରଣାଳୟ ଦ୍ରୁତ ଗତିରେ ପ୍ରଗତି ହାସଲ କରୁଛି : ଶ୍ରୀ ରାଧାମୋହନ ସିଂହ
      • ସରକାର ହୃଦୟଙ୍ଗମ କରୁଛନ୍ତି ଯେ କୃଷିକୁ ଘରୋଇ ଉଦ୍ୟୋଗ ଭାବେ ନିଶ୍ଚିତ ରୂପେ ବିକଶିତ କରିବା ଆବଶ୍ୟକ ଯାହା ଅଧିକରୁ ଅଧିକ ସଂଖ୍ୟାରେ ଯୁବକଙ୍କୁ ଆକର୍ଷିତ କରିପାରିବ : କେନ୍ଦ୍ର କୃଷି ମନ୍ତ୍ରୀ
      Posted On: 20 MAR 2018 8:25PM by PIB Bhubaneshwar


    କୃଷି ଓ କୃଷକ କଲ୍ୟାଣ ମନ୍ତ୍ରଣାଳୟ ଏବଂ କୌଶଳ ବିକାଶ ଓ ଉଦ୍ୟମିତା ମନ୍ତ୍ରଣାଳୟ , କୃଷି ବିଜ୍ଞାନ କେନ୍ଦ୍ର( KVK )ରେ କୃଷି ଏବଂ ଆନୁସଙ୍ଗିକ କ୍ଷେତ୍ରରେ ନିୟମିତ ଆଧାରରେ ଦକ୍ଷତା ବିକାଶ ପ୍ରଶିକ୍ଷଣ କାର୍ଯ୍ୟକ୍ରମ ନେଇ ଆଜି ବୁଝାମଣା ପତ୍ର ସ୍ୱାକ୍ଷର କରିଛନ୍ତି । ଏହା ସହିତ , କେଭିକେ ଗୁଡିକରେ ବର୍ତ୍ତମାନ ଚାଲୁଥିବା କୌଶଳ ବିକାଶ ପ୍ରଶିକ୍ଷଣ କାର୍ଯ୍ୟକ୍ରମ ଚାଲୁ ରହିବ ।


    କୃଷି ଓ କୃଷକ କଲ୍ୟାଣ ମନ୍ତ୍ରୀ ଶ୍ରୀ ରାଧାମୋହନ ସିଂହ ବୁଝାମଣା ପତ୍ର ସ୍ୱାକ୍ଷର ନେଇ ସନ୍ତୋଷ ବ୍ୟକ୍ତ କରିଛନ୍ତି , ଏହା ସହଯୋଗ ବୃଦ୍ଧି ଦିଗରେ ସାହାଯ୍ୟ କରିବ ବୋଲି ସେ କହିଛନ୍ତି । ଏହି ଅବସରରେ କୃଷି ଓ କୃଷକ କଲ୍ୟାଣ ରାଷ୍ଟ୍ରମନ୍ତ୍ରୀ ଶ୍ରୀ ପରୁଷୋତ୍ତମ ରୂପାଲା , ଶ୍ରୀ ଗଜେନ୍ଦ୍ର ସିଂହ ଶେଖାୱତ ଏବଂ ଶ୍ରୀମତୀ କ୍ରିଷ୍ଣା ରାଜଙ୍କ ସମେତ ପେଟ୍ରୋଲିୟମ ଓ ପ୍ରାକୃତିକ ବାଷ୍ପ , ଦକ୍ଷତା ବିକାଶ ଏବଂ ଉଦ୍ୟମିତା ମନ୍ତ୍ରୀ ଶ୍ରୀ ଧର୍ମେନ୍ଦ୍ର ପ୍ରଧାନ , ଦକ୍ଷତା ବିକାଶ ଏବଂ ଉଦ୍ୟମିତା ରାଜ୍ୟ ମନ୍ତ୍ରୀ ଶ୍ରୀ ଅନନ୍ତ କୁମାର ହେଗଡ ପ୍ରମୁଖ ଉପସ୍ଥିତ ଥିଲେ ।


    ଶ୍ରୀ ରାଧାମୋହନ ସିଂହ କହିଛନ୍ତି ଯେ , ତାଙ୍କ ମନ୍ତ୍ରଣାଳୟ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ‘ କୌଶଳ ଭାରତ-କୁଶଳ ଭାରତ ’ ସ୍ୱପ୍ନକୁ ସାକାର କରିବା ପାଇଁ ଦ୍ରୁତ ଗତିରେ ପ୍ରଗତି ହାସଲ କରୁଛି । ସେ କହିଛନ୍ତି ଯେ ସରକାର ହୃଦୟଙ୍ଗମ କରୁଛନ୍ତି , କୃଷିକୁ ଘରୋଇ ଉଦ୍ୟୋଗ ଭାବେ ନିଶ୍ଚିତ ରୂପେ ବିକଶିତ କରିବା ଆବଶ୍ୟକ ଯାହାଦ୍ୱାରା ଏହା ଅଧିକରୁ ଅଧିକ ସଂଖ୍ୟାରେ ଯୁବକଙ୍କୁ ଆକର୍ଷିତ କରିପାରିବ । ସେ କହିଛନ୍ତି ଏଥିପାଇଁ ତାଙ୍କ ମନ୍ତ୍ରଣାଳୟ ଚାରୋଟି ସ୍ତରରେ କାର୍ଯ୍ୟ କରୁଛି ଅର୍ଥାତ୍:


    • ଉତ୍ପାଦକତା ବୃଦ୍ଧି ,


    • ଅମଳ ପରବର୍ତ୍ତୀ ପରିଚାଳନା ଏବଂ କୃଷକମାନଙ୍କୁ ସେମାନଙ୍କ ଉତ୍ପାଦର ସୁଲଭ ମୂଲ୍ୟ ପ୍ରଦାନ ,


    • କୃଷିରେ ସଂକଟକୁ ହ୍ରାସ କରିବା ,


    • ଉଦ୍ୟାନ କୃଷି , ପଶୁପାଳନ , ମହୁମାଛି ପାଳନ , ଗୋ-ପାଳନ , ମାଛଚାଷ ଇତ୍ୟାଦି ମାଧ୍ୟମରେ ଅନ୍ୟାନ୍ୟ ଦିଗରେ ଉନ୍ନତି ଘଟାଇ କୃଷକଙ୍କ ଆୟକୁ ମଜବୁତ କରିବା ,


    କୃଷିରେ ସଦ୍ୟ ବିକଶିତ ନୂତନ ଦିଗଗୁଡ଼ିକୁ ଲକ୍ଷ୍ୟରେ ରଖି କୃଷି ଭଣ୍ଡାରଣ , ଶୀତଳ ଶୃଙ୍ଖଳ , ଯୋଗାଣ ଶୃଙ୍ଖଳ , ଗୋ-ପାଳନ , କୁକୁଡ଼ା ପାଳନ , ମାଂସ ଉତ୍ପାଦନ , ମତ୍ସ୍ୟଚାଷ , ଉଦ୍ୟାନ କୃଷି , କୃଷି ଯାନ୍ତ୍ରୀକରଣ , ଅଣୁ ଜଳସେଚନ , ହାଇଡ୍ରୋପୋନିକ୍ ସବୁଜ ଗୃହ ଇତ୍ୟାଦି ମାଧ୍ୟମରେ ଯୁବକମାନଙ୍କ ଆତ୍ମନିଯୁକ୍ତି ପାଇଁ ଓ ଦକ୍ଷତା ବିକାଶ ଏବଂ ପ୍ରଶିକ୍ଷଣର ଆବଶ୍ୟକତା ରହିଛି । 2016-17 ରେ 100ଟି କେଭିକେ ଏବଂ 8ଟି ଜାତୀୟ ପ୍ରଶିକ୍ଷଣ ପ୍ରତିଷ୍ଠାନରେ 3549 ଯୁବକଙ୍କୁ 203 ଟି ଦକ୍ଷତା ବିକାଶ କାର୍ଯ୍ୟକ୍ରମରେ 200 ଘଂଟାର ପ୍ରଶିକ୍ଷଣ ଦିଆଯାଇଥିଲା । ରାଷ୍ଟ୍ରୀୟ କୃଷି ବିକାଶ ଯୋଜନା( RKVY )ରେ ଏଥିପାଇଁ 3.53 କୋଟି ଟଙ୍କା ବ୍ୟୟ କରାଯାଇଥିଲା । 2017-18ରେ 94ଟି ପ୍ରଶିକ୍ଷଣ ପ୍ରତିଷ୍ଠାନରେ 116ଟି ଦକ୍ଷତା ବିକାଶ ତାଲିମ କାର୍ଯ୍ୟକ୍ରମ ମାଧ୍ୟମରେ 2320ଜଣ ଯୁବକଙ୍କୁ ପ୍ରଶିକ୍ଷଣ ପ୍ରଦାନ କରାଯାଇଛି । ଦକ୍ଷତା ବିକାଶ ପ୍ରଶିକ୍ଷଣ କାର୍ଯ୍ୟକ୍ରମ ପାଇଁ 2017-18 ରେ 2 କୋଟି ଟଙ୍କାର ବ୍ୟବସ୍ଥା କରାଯାଇଥିବା ବେଳେ 2018-19ରେ ତାହାକୁ 17 କୋଟି ଟଙ୍କାକୁ ବୃଦ୍ଧି କରିବାକୁ ପ୍ରସ୍ତାବ ରହିଛି ।


    ମନ୍ତ୍ରୀ କହିଛନ୍ତି ଯେ , ଗ୍ରାମାଂଚଳରେ କୃଷି ଆଧାରିତ ଉଦ୍ୟୋଗର ଉପସ୍ଥିତି ବହୁତ କମ୍ ଥିବାରୁ , ଆତ୍ମ ନିଯୁକ୍ତିର ଅନୁପାତକୁ ବୃଦ୍ଧି କରି 100 ପ୍ରତିଶତ ନିଯୁକ୍ତି କରିବା ବେଶ୍ ଗୁରୁତ୍ୱପୂର୍ଣ୍ଣ । ସେ କହିଛନ୍ତି ଯେ ଭାରତୀୟ କୃଷି ଦକ୍ଷତା ପରିଷଦ ( ASCI )ଦ୍ୱାରା କୃଷି କ୍ଷେତ୍ରରେ ଦକ୍ଷତା ବିକାଶ ଜନିତ ବ୍ୟବଧାନକୁ ବିଶ୍ଳେଷଣ କରିବା ପାଇଁ ଅଧ୍ୟୟନର ଆବଶ୍ୟକତା ରହିଛି ।


    **********

    
    
    (Release ID: 1525672) Visitor Counter : 1