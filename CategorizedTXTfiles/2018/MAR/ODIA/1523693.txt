      ସ୍ୱାସ୍ଥ୍ୟ ଓ ପରିବାର ମନ୍ତ୍ରଣାଳୟ

      ଆୟୁଷ୍ମାନ ଭାରତ ଲୋଗୋ ପାଇଁ ପ୍ରତିଯୋଗୀତାର ସମୟସୀମା 18 ମାର୍ଚ୍ଚ ପର୍ଯ୍ୟନ୍ତ ବୃଦ୍ଧି
      • MyGov ପୋର୍ଟାଲରେ ପ୍ରତିଯୋଗୀତାର ଶୁଭାରମ୍ଭ : ପ୍ରଥମ ପୁରସ୍କାର ବିଜେତାଙ୍କୁ ମିଳିବ 25 ହଜାର ଟଙ୍କା

      Posted On: 07 MAR 2018 3:59PM by PIB Bhubaneshwar

    କେନ୍ଦ୍ର ସ୍ୱାସ୍ଥ୍ୟ ଏବଂ ପରିବାର କଲ୍ୟାଣ ମନ୍ତ୍ରଣାଳୟ ଦ୍ୱାରା ଆୟୁଷ୍ମାନ ଭାରତ କାର୍ଯ୍ୟକ୍ରମର ପ୍ରତୀକ ଚିହ୍ନ ( ଲୋଗୋ ) ପାଇଁ ପ୍ରତିଯୋଗୀତା ଆୟୋଜିତ କରାଯାଇଛି । ଆୟୁଷ୍ମାନ ଭାରତ କାର୍ଯ୍ୟକ୍ରମର ଘୋଷଣା ଚଳିତ ବର୍ଷ 2018-19 ସାଧାରଣ ବଜେଟରେ କରାଯାଇଥିଲା । ଏହି ପ୍ରତିଯୋଗୀତା MyGov ପୋର୍ଟାଲରେ ଡିଜିଟାଲ କ୍ରାଉଡ ସୋର୍ସିଂଗ କ୍ୟାଂପେନ ଜରିଆରେ ଆୟୋଜିତ କରାଯାଇଛି ।


    19 ଫେବୃଆରୀ , 2018ରେ ଆରମ୍ଭ କରାଯାଇଥିବା ଏହି ପ୍ରତିଯୋଗୀତା 18 ମାର୍ଚ୍ଚରେ ସମାପ୍ତ ହେବ । ପ୍ରତିଯୋଗୀତାର ମୁଖ୍ୟ ଉଦ୍ଦେଶ୍ୟ ହେଉଛି ସରକାରଙ୍କ ଦ୍ୱାରା ସ୍ୱାସ୍ଥ୍ୟ କ୍ଷେତ୍ରରେ ଆରମ୍ଭ କରାଯାଇଥିବା ନୂତନ ପଦକ୍ଷେପଗୁଡିକ ବିଷୟରେ ସାଧାରଣ ଲୋକଙ୍କୁ ସଚେତନ କରାଇବା ସହ ସୁସ୍ଥ ଭାରତ ନିର୍ମାଣରେ ସେମାନଙ୍କ ଭାଗୀଦାରୀତା ସୁନିଶ୍ଚିତ କରାଇବା । ପ୍ରତିଯୋଗୀତାର ବିଜେତାମାନଙ୍କୁ ପ୍ରଥମ ପୁରସ୍କାର ଭାବେ 25 ହଜାର ଟଙ୍କା , ଦ୍ୱିତୀୟ ପୁରସ୍କାର ପାଇଁ 10 ହଜାର ଟଙ୍କା ପ୍ରଦାନ କରାଯିବ । ପ୍ରତୀକ ଚିହ୍ନର ମୁଖ୍ୟ ବିଷୟ ସର୍ବେ ଭବନ୍ତୁ ସୁଖିନଃ ସର୍ବେ ସନ୍ତୁ ନିରାମୟାଃ ନିର୍ଦ୍ଦେଶିତ ସିଦ୍ଧାନ୍ତ ଉପରେ ଆଧାରିତ ‘ ଆୟୁଷ୍ମାନ ଭାରତ ’ ହେବା ଆବଶ୍ୟକ । ପ୍ରତିଯୋଗୀତା ପାଇଁ ପ୍ରତୀକ ଚିହ୍ନର ଡିଜାଇନ ଡିଜିଟାଲ ଭାବେ କିମ୍ବା ହାତରେ ତିଆରୀ କରି ଦାଖଲ କରିହେବ । ପ୍ରତିଯୋଗୀତାର ବିଜେତାମାନଙ୍କୁ ପୁରସ୍କାର କେନ୍ଦ୍ର ସ୍ୱାସ୍ଥ୍ୟ ଏବଂ ପରିବାର କଲ୍ୟାଣ ମନ୍ତ୍ରୀଙ୍କ ତରଫରୁ MyGov ତଥା ଅନ୍ୟ ସୋସିଆଲ ମିଡିଆରେ ସିଧା ପ୍ରସାରଣ କାର୍ଯ୍ୟକ୍ରମ ଜରିଆରେ ପ୍ରଦାନ କରାଯିବ । ପ୍ରତିଯୋଗୀତାର ବିସ୍ତୃତ ସୂଚନା https:// www.mygov.in/task/logo-and-tagline-competition-ayushman-bharat/ ରେ ଉପଲବ୍ଧ କରାଯିବ ।


    ଆୟୁଷ୍ମାନ ଭାରତ ଅନ୍ତର୍ଗତ ସରକାର ଦୁଇଟି ଐତିହାସିକ ପଦକ୍ଷେପର ଆରମ୍ଭ କରିଛନ୍ତି , ଯେଉଁଥିରେ ପ୍ରାଥମିକ ସ୍ତରରେ ସ୍ୱାସ୍ଥ୍ୟ ସେବାଗୁଡିକର ବିସ୍ତୃତ ତଥା ନିୟନ୍ତ୍ରଣ ଏବଂ ଉତ୍ତମ ସ୍ୱାସ୍ଥ୍ୟ ସେବାକୁ ସାମିଲ କରାଯାଇଛି । ଏହି ପଦକ୍ଷେପ ଅନ୍ତର୍ଗତ ଦେଶରେ ଦେଢ ଲକ୍ଷରୁ ଅଧିକ ସ୍ୱାସ୍ଥ୍ୟ ଏବଂ ୱେଲନେସ୍ କେନ୍ଦ୍ର ଖୋଲାଯିବ । ଏହି କେନ୍ଦ୍ରଗୁଡିକରେ ଆବଶ୍ୟକ ଔଷଧ ଏବଂ ପରୀକ୍ଷଣ ସେବାଗୁଡିକ ବିନା ମୂଲ୍ୟରେ ପ୍ରଦାନ କରାଯିବ ଏବଂ ଏହା ସହିତ ଜୀବନଶୈଳୀ ସମ୍ବନ୍ଧିତ ରୋଗ ନିୟନ୍ତ୍ରଣ ପାଇଁ ପ୍ରଶିକ୍ଷଣ ପ୍ରଦାନ କରାଯିବ । ଦ୍ୱିତୀୟ ପଦକ୍ଷେପ ଅନ୍ତର୍ଗତ ଦେଶର 10 କୋଟି ଗରିବ ପରିବାରକୁ ଜାତୀୟ ସ୍ୱାସ୍ଥ୍ୟ ସୁରକ୍ଷା ଯୋଜନା ଅନ୍ତର୍ଗତ ପ୍ରତି ବର୍ଷ 5 ଲକ୍ଷ ଟଙ୍କାର ବୀମା ପ୍ରଦାନ କରାଯିବ ।


    ***************

    
    
    (Release ID: 1523693) Visitor Counter : 2