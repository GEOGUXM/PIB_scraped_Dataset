      ଉପରାଷ୍ଟ୍ରପତିଙ୍କ ସଚିବାଳୟ

      ଗ୍ରାମୀଣ ଡାକ ନେଟୱର୍କକୁ ବିତରଣ ଏବଂ ଲଜିଷ୍ଟିକ୍ସ କେନ୍ଦ୍ରରେ ପରିଣତ କରିବା ସକାଶେ ନୂତନ ସ୍ୱରୂପ ପ୍ରଦାନ ଏବଂ ମଜଭୁତ କରିବା ଆବଶ୍ୟକ: ଉପରାଷ୍ଟ୍ରପତି
      Posted On: 13 MAR 2018 9:35PM by PIB Bhubaneshwar


    ଉପରାଷ୍ଟ୍ରପତି ଶ୍ରୀ ଏମ ଭେଙ୍କେୟା ନାଇଡୁ ଭାରତୀୟ ଡାକସେବା ଅଧିକାରୀମାନଙ୍କୁ ଅପିଲ କରିଛନ୍ତି ଯେ ସେମାନେ ଗ୍ରାମୀଣ ଡାକ ବ୍ୟବସ୍ଥାକୁ ବିତରଣ ଏବଂ ଲଜିଷ୍ଟିକ୍ସ କେନ୍ଦ୍ରରେ ପରିଣତ କରିବା ପାଇଁ ନେଟୱର୍କକୁ ନୂତନ ସ୍ୱରୂପ ପ୍ରଦାନ କରିବା ସହ ମଜଭୁତ ପ୍ରଦାନ କରିବାକୁ ପଡିବ । ଉପରାଷ୍ଟ୍ରପତି ଆଜି ଏଠାରେ ଭାରତୀୟ ଡାକ ସେବାର ରଫି ଅହମ୍ମଦ କିଦୱାଇ ଜାତୀୟ ଡାକ ଏକାଡେମୀର ପ୍ରୋବେସନରମାନଙ୍କ ସହ ଆଲୋଚନା କରିଛନ୍ତି ।


    ଉପରାଷ୍ଟ୍ରପତି କହିଲେ ଯେ ସେ ଏହି ବିଷୟକୁ ନେଇ ଗର୍ବ କରନ୍ତି ଯେ ଭାରତ ସବୁଠାରୁ ପୂରାତନ ଏବଂ ବ୍ୟାପକ ଡାକସେବା ନେଟୱର୍କର ଅଂଶବିଶେଷ । ବ୍ୟାପକ ନେଟୱର୍କ ସହିତ ଡାକଘର ଆର୍ଥିକ ସମାବେଶନର ଆହ୍ୱାନକୁ ପୂରଣ କରିପାରିବ , ବିଶେଷ କରି ସମାଜର ଦୁର୍ବଳ ବର୍ଗଙ୍କ ପାଇଁ ଡାକ ସଂଚୟ ଯୋଜନା ଏବଂ ବୀମା ଯୋଜନା ଉପଲବ୍ଧ କରାଇ ପାରିବ । ସେ ଅଧିକାରୀମାନଙ୍କୁ କହିଥିଲେ ଯେ ସେମାନେ ଗ୍ରାମୀଣ କ୍ଷେତ୍ରରେ ରହୁଥିବା ଜନସାଧାରଣଙ୍କ ଜୀବନରେ ପରିବର୍ତ୍ତନର ବାହକ ହୁଅନ୍ତୁ । ସେ କହିଲେ ଯେ ଗ୍ରାମୀଣ ଡାକଘର ଆଇସିଟି କେନ୍ଦ୍ର ଏବଂ ଖୁଚୁରା କେନ୍ଦ୍ରରେ ପରିଣତ ହୋଇପାରିବେ । ଏହା ଫଳରେ ଗ୍ରାମୀଣ ଜନତାଙ୍କୁ ଅତ୍ୟନ୍ତ ଳାଭ ମିଳିବ ।


    ଉପରାଷ୍ଟ୍ରପତି କହିଲେ ଯେ ଗ୍ରାମୀଣ ଡାକଘର ଗ୍ରାମାଂଚଳରେ ରହୁଥିବା ଜନସାଧାରଣଙ୍କୁ ସଂଚାର ସେବା ପ୍ରଦାନ କରି ମହତ୍ୱପୂର୍ଣ୍ଣ ଭୂମିକା ନିର୍ବାହ କରିଥାଏ । ସେ କହିଲେ ଯେ ଡାକଘର ଗ୍ରାମୀଣ ଏବଂ ସହର କ୍ଷେତ୍ର ମଧ୍ୟରେ ସମ୍ପର୍କ ରକ୍ଷା କରିବାରେ ସକ୍ଷମ ହୋଇପାରିବ । ଡାକସେବକ ହେଉଛି ଅନ୍ତିମ ବ୍ୟକ୍ତି ପାଖରେ ପହଂଚିବାର ପ୍ରଥମ ବ୍ୟକ୍ତି ଏବଂ ଏହା ହେଉଛି ଏପରି ଏକ ଉନ୍ନତ ସେବା ଯାହା ଦୂରଦୂରାନ୍ତରେ ଥିବା ବ୍ୟକ୍ତିକୁ ସହାୟତା ପ୍ରଦାନ କରିଥାଏ । ଉପରାଷ୍ଟ୍ରପତି ଅଧିକାରୀମାନଙ୍କୁ ଭାରତୀୟ ଜନସଂଖ୍ୟାକୁ ବିଶ୍ୱସ୍ତରୀୟ ସେବା ପ୍ରଦାନ କରିବା ପାଇଁ ନୂତନ ବିଚାର ସହିତ ନବାଚାରୀ ହେବା ପାଇଁ ପରାମର୍ଶ ପ୍ରଦାନ କରିଥିଲେ । ସେ କହିଲେ ଯେ ଡାକ ଟିକେଟର ଅନଲାଇନ ବିକ୍ରି , ଗଙ୍ଗାଜଳ ବିତରଣ , ଡାକଘର ପାସପୋର୍ଟ ସେବାକେନ୍ଦ୍ର ତଥା ଆଧାର ନାମାଙ୍କନ ଏବଂ ନବୀକରଣ କେନ୍ଦ୍ର ଜନସାଧାରଣଙ୍କ ସୁବିଧାକୁ ସୁନିଶ୍ଚିତ କରିଛି । ସେ କହିଲେ ଯେ ଅଧିକାରୀ ସବୁବେଳେ ନୂତନ କ୍ଷେତ୍ରର ଅନୁସନ୍ଧାନ କରନ୍ତୁ ଯାହା ଫଳରେ ଡାକଘର ଗୁଣାତ୍ମକ ସେବା ଆଣିପାରିବ ।


    ***************

    
    
    (Release ID: 1524480) Visitor Counter : 1