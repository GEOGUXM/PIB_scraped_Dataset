      କ୍ୟାବିନେଟ

      ପ୍ରବାସୀ ଭାରତୀୟମାନଙ୍କ ଭାରତ-ବିକାଶ ଫାଉଣ୍ଡେସନ ବନ୍ଦ କରିବା ପ୍ରସ୍ତାବକୁ କ୍ୟାବିନେଟ ଅନୁମୋଦନ
      Posted On: 21 MAR 2018 1:18PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କେନ୍ଦ୍ର କ୍ୟାବିନେଟ ବୈଠକରେ ବିଦେଶରେ ରହୁଥିବା ଭାରତୀୟମାନଙ୍କ ଭାରତ ବିକାଶ ଫାଉଣ୍ଡେସନ (ଆଇଡିଏଫ-ଓଆଇ)କୁ ବନ୍ଦ କରିବା ପ୍ରସ୍ତାବ ଅନୁମୋଦିତ ହୋଇଛି । ଯାହାଦ୍ୱାରା ଜାତୀୟ ସ୍ୱଚ୍ଛ ଗଙ୍ଗା ମିଶନ ଏବଂ ସ୍ୱଚ୍ଛ ଭାରତ ମିଶନ ଭଳି ସରକାରଙ୍କ ପ୍ରମୁଖ କାର୍ଯ୍ୟକ୍ରମ ଲାଗି ପ୍ରବାସୀ ଭାରତୀମାନଙ୍କ ଯୋଗଦାନ ଦିଗରେ ଏକ ତାଳମେଳ ରଖାଯାଇପାରିବ ।
    
    ସୂଚନାଯୋଗ୍ୟ ଯେ ସରକାର 2008 ରେ କ୍ୟାବିନେଟ ମଞ୍ଜୁରି ପରେ ଆଇଡିଏଫ-ଓଆଇ ପ୍ରତିଷ୍ଠା କରିଥିଲେ । ଏହା ଏକ ଅଣଲାଭକାରୀ ନ୍ୟାସ ଥିଲା । ଏହାମାଧ୍ୟମରେ ପ୍ରବାସୀ ଭାରତୀଙ୍କଠାରୁ ଭାରତର ସାମାଜିକ ଏବଂ ବିକାଶ ପ୍ରକଳ୍ପ ଲାଗି ସ୍ୱେଚ୍ଛାକୃତ ଯୋଗଦାନ ଗ୍ରହଣ କରିବା ଲାଗି ଲକ୍ଷ୍ୟ ରଖାଯାଇଥିଲା । ହେଲେ ଏହି ଫାଉଣ୍ଡେସନକୁ ଡିସେମ୍ବର 2008 ଠାରୁ ମାର୍ଚ୍ଚ 2015 ମଧ୍ୟରେ ମାତ୍ର 36.80 ଲକ୍ଷ ଟଙ୍କା ମିଳିଥିଲା । ତେବେ ଏପ୍ରିଲ 2015 ଏବଂ ମାର୍ଚ୍ଚ 2018 ମଧ୍ୟରେ ଏହି ନ୍ୟାସକୁ ଯେଉଁ 10.16କୋଟି ଟଙ୍କା ମିଳିଥିଲା ସେଥିମଧ୍ୟରୁ ଅଧିକାଂଶ ଅର୍ଥ ସ୍ୱଚ୍ଛ ଗଙ୍ଗା ମିଶନ ଏବଂ ସ୍ୱଚ୍ଛ ଭାରତ ମିଶନ ସହ ଜଡ଼ିତ ଥିଲା ।

    
    
    (Release ID: 1525813) Visitor Counter : 2