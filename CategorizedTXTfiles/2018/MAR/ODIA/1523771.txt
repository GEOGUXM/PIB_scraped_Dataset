      ବିଜ୍ଞାନ ଓ ପ୍ରଯୁକ୍ତି ମନ୍ତ୍ରଣାଳୟ

      ମହିଳାମାନେ କେବଳ ଗୃହ ନିର୍ମାତା ନୁହନ୍ତି, ରାଷ୍ଟ୍ର ନିର୍ମାତା ମଧ୍ୟ : ଡକ୍ଟର ହର୍ଷବର୍ଦ୍ଧନ
      • ଆର୍ନ୍ତଜାତିକ ମହିଳା ଦିବସ ପାଳନ ଅବସରରେ ମହିଳାମାନଙ୍କୁ ପ୍ରଯୁକ୍ତିଗତ ସଶକ୍ତିକରଣ ଶୀର୍ଷକ ଆଲୋଚନାଚକ୍ରକୁ ଉଦ୍ଘାଟନ କଲେ ବିଜ୍ଞାନ ଓ ପ୍ରଯୁକ୍ତି ମନ୍ତ୍ରୀ

      Posted On: 08 MAR 2018 1:51PM by PIB Bhubaneshwar

    ଦେଶର ମହିଳା ବୈଜ୍ଞାନିକମାନଙ୍କ ସ୍ଥିତିରେ ଉନ୍ନତି କରିବା ସକାଶେ ସରକାର ପ୍ରତିଶ୍ରୁତିବଦ୍ଧ ବୋଲି କେନ୍ଦ୍ର ବିଜ୍ଞାନ ଓ ପ୍ରଯୁକ୍ତି , ଭୂବିଜ୍ଞାନ ଓ ପର୍ଯ୍ୟାବରଣ , ଜଙ୍ଗଲ ତଥା ଜଳବାୟୁ ପରିବର୍ତ୍ତନ ମନ୍ତ୍ରୀ ଡକ୍ଟର ହର୍ଷବର୍ଦ୍ଧନ ଦୃଢ଼ୋକ୍ତି ବ୍ୟକ୍ତ କରିଛନ୍ତି । ଅନ୍ତର୍ଜାତିକ ମହିଳା ଦିବସ ଅବସରରେ ନୂଆଦିଲ୍ଲୀଠାରେ ‘ ମହିଳାମାନଙ୍କ ପ୍ରଯୁକ୍ତିଗତ ସଶକ୍ତିକରଣ ’ ଶୀର୍ଷକ ଏକ ଆଲୋଚନାଚକ୍ରକୁ ଉଦ୍ଘାଟନ କରି ମନ୍ତ୍ରୀ ଡକ୍ଟର ହର୍ଷବର୍ଦ୍ଧନ କହିଲେ ଯେ ବିଜ୍ଞାନ ଓ ପ୍ରଯୁକ୍ତି କ୍ଷେତ୍ରରେ ମହିଳାମାନଙ୍କ ଉପସ୍ଥିତିରେ ଥିବା ବୈଷମ୍ୟକୁ ଦୂର କରିବା ସକାଶେ ବୈଜ୍ଞାନିକଗୋଷ୍ଠୀ ଗୁରୁତ୍ୱର ସହ ଚିନ୍ତା କରିବା ସହ ତାହାକୁ ଦୂର କରିବା ନିମନ୍ତେ ପ୍ରୟାସ କରିବା ଆବଶ୍ୟକ । ବିଜ୍ଞାନ ଓ ପ୍ରଯୁକ୍ତି କ୍ଷେତ୍ରରେ ମହିଳାମାନଙ୍କ ଗବେଷଣା ସକାଶେ ପର୍ଯ୍ୟାପ୍ତ ପାଣ୍ଠିର ବ୍ୟବସ୍ଥା ହେବା ଉଚିତ । ଉଚ୍ଚତର ଗବେଷଣା ପାଇଁ ସ୍ୱଳ୍ପ ଅର୍ଥର ବ୍ୟବସ୍ଥା ଥିବାରୁ ଏହା ବାଧକ ସାଜିଛି । ଆମମାନଙ୍କୁ ସ୍ମରଣ ରଖିବାକୁ ହେବ ଯେ ମହିଳାମାନେ କେବଳ ଗୃହ ନିର୍ମାତା ନୁହନ୍ତି , ରାଷ୍ଟ୍ର ନିର୍ମାତା ମଧ୍ୟ ବୋଲି ଡକ୍ଟର ହର୍ଷବର୍ଦ୍ଧନ ଦୃଢ଼ୋକ୍ତି ବ୍ୟକ୍ତ କରିଥିଲେ ।


    ଡକ୍ଟର ହର୍ଷବର୍ଦ୍ଧନ କହିଲେ ଯେ ଏବେ ସୁଦ୍ଧା କିଛି ଲୋକଙ୍କ ମନରେ ଏକ ବଦ୍ଧମୂଳ ଧାରଣା ରହିଛି ଯେ ବିଜ୍ଞାନ ଓ ପ୍ରଯୁକ୍ତି କାର୍ଯ୍ୟ କେବଳ ପୁରୁଷମାନଙ୍କ ଦ୍ୱାରା ସମ୍ଭବପର । ତେବେ ଏପରି ଧାରଣା ସଂପୂର୍ଣ୍ଣ ଭ୍ରମାତ୍ମକ । ସରକାର ମହିଳା ସଶକ୍ତିକରଣ ଉପରେ ସବୁଠାରୁ ଅଧିକ ପ୍ରାଧାନ୍ୟ ଦେଉଛନ୍ତି ବୋଲି ଉଲ୍ଲେଖ କରି ଡକ୍ଟର ହର୍ଷବର୍ଦ୍ଧନ କହିଲେ ଯେ ଏଥିପାଇଁ ସରକାର ବିଭିନ୍ନ ଯୋଜନା ଓ କାର୍ଯ୍ୟକ୍ରମମାନ ପ୍ରଣୟନ କରିଛନ୍ତି । କେବଳ ମହିଳାମାନଙ୍କ ସହଯୋଗ ଯୋଗୁ ହିଁ ଦେଶର ସାମଗ୍ରିକ ଘରୋଇ ଉତ୍ପାଦରେ 16 ପ୍ରତିଶତ ଅଭିବୃଦ୍ଧି ହାସଲ କରାଯାଇପାରିଛି ।


    ଡ଼କ୍ଟର ହର୍ଷବର୍ଦ୍ଧନ କହିଲେ ଯେ ଡକ୍ଟର କାରେନ୍ ‌ ନେଲସନଙ୍କୁ ମାଇକ୍ରୋବାୟୋଲୋଜିକାଲ ଗବେଷଣା ସକାଶେ ବିଦେଶୀ ଫେଲୋସିପ୍ ‌ ମଂଜୁର କରାଯାଇଛି । ଏହି ଅବସରରେ ସେ ‘ ବିଜ୍ଞାନ କ୍ଷେତ୍ରରେ ମହିଳା : ଏକ ଶ୍ରବଣ ଅଧିବେଶନ ’ ଶୀର୍ଷକ ଏକ ପୁସ୍ତିକା ଉନ୍ମୋଚନ କରିଥିଲେ । ସେହିଭଳି ଆନ୍ତର୍ଜାତିକ ମହିଳା ଦିବସ ଅବସରରେ ମନ୍ତ୍ରୀ ଡକ୍ଟର ହର୍ଷବର୍ଦ୍ଧନ ବରିଷ୍ଠ ତଥା ଯୁବଗର୍ବରେ କେତେକ ମହିଳା ବୈଜ୍ଞାନିକଙ୍କୁ ପୁରସ୍କାର ପ୍ରଦାନ କରିଥିଲେ । ବିଶିଷ୍ଟ କୃଷିବିଜ୍ଞାନ ପ୍ରଫେସର ଏମ ଏସ ସ୍ୱାମୀନାଥନ୍ ‌ , ସ୍ୱନାମଧନ୍ୟ ଆଣବିକ ବିଜ୍ଞାନୀ ପ୍ରଫେସର ଅନୀଲ କାକୋଡ଼କର ଏବଂ ଡ଼ିଏସଟି ସଚିବ ପ୍ରଫେସର ଆଶୁତୋଷ ଶର୍ମା ଏହି ଅବସରରେ ଉଦ୍ ‌ ବୋଧନ ଦେଇଥିଲେ ।


    ଏହି ଆଲୋଚନାଚକ୍ରର ଶୀର୍ଷକ ‘ ମହିଳାମାମନଙ୍କ ପ୍ରଯୁକ୍ତିଗତ ସଶକ୍ତିକରଣ ’ ରଖାଯାଇଥିଲା । ଏହି କାର୍ଯ୍ୟକ୍ରମ ବିଭିନ୍ନ ଆନ୍ତର୍ଜାତିକ ସଂସ୍ଥା ଓ ବୈଜ୍ଞାନିକମାନଙ୍କ ଦୃଷ୍ଟି ଆକର୍ଷଣ କରିବା ସହ ସହଯୋଗ ହାସଲ କରିଛି । ପୁନଶ୍ଚ ଏହି କାର୍ଯ୍ୟକ୍ରମକୁ ଉଭୟ ସରକାରୀ ଏବଂ ବେସରକାରୀ ଏଜେନ୍ସି ସେମାନଙ୍କର ସହଯୋଗ ଜ୍ଞାପନ କରିଛନ୍ତି ।


    ଏହି ସମ୍ମିଳନୀରେ ନିମ୍ନଲିଖିତ ପ୍ରସଙ୍ଗ ଉପରେ ମୁଖ୍ୟତଃ ଆଲୋଚନା କରାଯାଇଥିଲା । ସେଥି ମଧ୍ୟରେ - ବିଜ୍ଞାନ ଓ ପ୍ରଯୁକ୍ତି କ୍ଷେତ୍ରରେ ନୂଆ ଦିଗନ୍ତ ; କୃଷି , ପୁଷ୍ଟି ଏବଂ ଖାଦ୍ୟ ନିରାପତ୍ତା ; ସ୍ୱାସ୍ଥ୍ୟ ସେବା ଓ ପରିମଳ ( ସ୍ୱାସ୍ଥ୍ୟ ଓ ସ୍ୱଚ୍ଛ ଭାରତ କାର୍ଯ୍ୟକ୍ରମ ) ; କୌଶଳ ବିକାଶ ଓ ସଂପ୍ରସାର ; ଉଦ୍ୟୋଗ ବିକାଶ ; ନିଯୁକ୍ତି ସୃଷ୍ଟି – ମାର୍ଗ , ସୁଯୋଗ ଏବଂ ଚାଲେଞ୍ଜ୍ ‌


    ଅନ୍ୟ ଯେଉଁ ବିଶିଷ୍ଟ ବ୍ୟକ୍ତିମାନେ ଏହି ଆଲୋଚନାଚକ୍ରରେ ଉଦ୍ ‌ ବୋଧନ ଦେଇ ନିଜ ନିଜର ମତ ଓ ପରାମର୍ଶ ରଖିଥିଲେ ସେମାନଙ୍କ ମଧ୍ୟରେ ପ୍ରଫେସର ପି ଏନ ଟଣ୍ଡନ୍ ‌ , ଡ଼କ୍ଟର ଜେନୀ ଗ୍ରେଭସ୍ ‌ , ପ୍ରଫେସର ଜେରାଲଡ଼ିନ୍ ‌ ରିଚମଣ୍ଡ୍ ‌ , ଡ଼କ୍ଟ ବିଜୟ ରାଘବନ୍ ‌ , ଡ଼କ୍ଟ ଏ ଏସ କିରଣ କୁମାର , ଡ଼କ୍ଟର ନିତ୍ୟ ରାଓ , ଶ୍ରୀମତୀ ବିନସୀ ବେବୀ , ଡ଼କ୍ଟର କିରଣ ମଜୁମଦାର ଶ ’, ଡ଼କ୍ଟ ଜେନିଫର ଆନ୍ ‌ ଥମସନ୍ ‌ , ଡ଼କ୍ଟର ଟି ମହାପାତ୍ର , ପ୍ରଫେସର ଅନୀଲ ଗୁପ୍ତା , ପ୍ରଫେସର ସାବା ଆଲମୋମିନ୍ ‌ , ପ୍ରଫେସର ପରମଜିତ ଖୁରାନ୍ନା , ଡକ୍ଟର ନନ୍ଦ କୁମାର ସାଇ , ପ୍ରଫେସର ଡ଼ିନ୍ ‌ ଇ ବ୍ରେନର , ଶ୍ରୀ ଅମିତାଭ କାନ୍ତ । ଦେଶ ବିଦେଶରୁ ଆସିଥିବା ବିଭିନ୍ନ ବୈଜ୍ଞାନିକ ଓ ଶିଳ୍ପପତିମାନେ ଏହି କାର୍ଯ୍ୟକ୍ରମରେ ସେମାନଙ୍କର ଅଭିଭାଷଣ ପ୍ରଦାନ କରିଥିଲେ ।


    **************

    
    
    (Release ID: 1523771) Visitor Counter : 1