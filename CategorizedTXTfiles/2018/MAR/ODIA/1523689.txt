      ମହିଳା ଓ ଶିଶୁ କଲ୍ୟାଣ ମନ୍ତ୍ରଣାଳୟ

      ଅନ୍ତର୍ରାଷ୍ଟ୍ରୀୟ ମହିଳା ଦିବସ ଅବସରରେ ବିଶେଷ ସମାରୋହରେ ନାରୀ ଶକ୍ତି ପୁରସ୍କାର 2017 ପ୍ରଦାନ କରିବେ ରାଷ୍ଟ୍ରପତି ଶ୍ରୀ ରାମ ନାଥ କୋବିନ୍ଦ
      Posted On: 07 MAR 2018 3:52PM by PIB Bhubaneshwar


    ରାଷ୍ଟ୍ରପତି ଶ୍ରୀ ରାମ ନାଥ କୋବିନ୍ଦ ଆସନ୍ତା କାଲି ( ଗୁରୁବାର ଦିନ ) ଅନ୍ତର୍ରାଷ୍ଟ୍ରୀୟ ମହିଳା ଦିବସ ଅବସରରେ ରାଷ୍ଟ୍ରପତି ଭବନ , ନୂଆଦିଲ୍ଲୀଠାରେ ଆୟୋଜିତ ହେବାକୁ ଥିବା ବିଶେଷ ସମାରୋହରେ ନାରୀ ଶକ୍ତି ପୁରସ୍କାର 2017 ପ୍ରଦାନ କରିବେ । ଭାରତ ସରକାର ମହିଳା ଶସକ୍ତିକରଣ କ୍ଷେତ୍ରରେ ଯୋଗଦାନ କରିବା ପାଇଁ ବିଶିଷ୍ଟ ମହିଳାମାନଙ୍କୁ ଏବଂ ସଂସ୍ଥାକୁ ନାରୀ ଶକ୍ତି ପୁରସ୍କାରରେ ସମ୍ମାନିତ କରନ୍ତି । ଚଳିତ ବର୍ଷ 30 ଜଣ ବ୍ୟକ୍ତି ବିଶେଷ ତଥା 9ଟି ସଂସ୍ଥାକୁ ପୁରସ୍କାର ବିଜେତା ଭାବେ ଚୟନ କରାଯାଇଛି । ମହିଳା ଏବଂ ଶିଶୁ ବିକାଶ ମନ୍ତ୍ରଣାଳୟ ପ୍ରଖ୍ୟାତ ମହିଳା , ସଂଗଠନ ଏବଂ ସଂସ୍ଥାଗୁଡିକ ପାଇଁ ଏହି ରାଷ୍ଟ୍ରୀୟ ସ୍ତରର ପୁରସ୍କାରର ଘୋଷଣା କରିଥାଏ । ଚୟନ କମିଟି ସଂଗଠନଗୁଡିକ ଏବଂ ବ୍ୟକ୍ତିମାନଙ୍କର ଉପଲବ୍ଧି ଉପରେ ବିଚାର ବିମର୍ଷ କରି ପୁରସ୍କାର ପାଇଁ ବିଜେତାମାନଙ୍କର ନାମ ସୁପାରିଶ କରିଥାଏ । ପୁରସ୍କାର ପ୍ରାପ୍ତ କରିବା ବ୍ୟକ୍ତିଙ୍କର ଚୟନ କରିବା ସମ୍ବନ୍ଧୀତ କ୍ଷେତ୍ରରେ ସେମାନଙ୍କର ଅସାଧାରଣ ଯୋଗଦାନ ଉପରେ ପ୍ରାଥମିକତାର ସହିତ ବିଚାର କରାଯାଇଥାଏ । ପୁରସ୍କାରଗୁଡିକ ପାଇଁ ଆବେଦନ ଆମନ୍ତ୍ରିତ କରିବା ପାଇଁ ଭାରତ ସରକାରଙ୍କ ମହିଳା ଏବଂ ଶିଶୁ ବିକାଶ ମନ୍ତ୍ରଣାଳୟ ଦେଶର ପ୍ରାୟ ସମସ୍ତ ସମ୍ବାଦ ପତ୍ରରେ ବିଜ୍ଞାପନ ପ୍ରକାଶିତ କରିଥାଆନ୍ତି ତଥା ସାମାଜିକ ଗଣ ମାଧ୍ୟମ ଜରିଆରେ ଏ ବିଷୟରେ ସୂଚନା ପ୍ରଦାନ କରାଯାଇଥାଏ ।


    ମନ୍ତ୍ରଣାଳୟ ସମସ୍ତ ରାଜ୍ୟ ସରକାର , କେନ୍ଦ୍ରଶାସିତ ପ୍ରଦେଶ ପ୍ରଶାସନ , କେନ୍ଦ୍ର ମନ୍ତ୍ରଣାଳୟ / ବିଭାଗଗୁଡିକୁ ମଧ୍ୟ ଏହାର ସୂଚନା ପ୍ରଦାନ କରାଯାଇଥାଏ । ଏହି ପୁରସ୍କାର ପାଇଁ ଯେ କୌଣସି ସଂସ୍ଥା , ସଂଗଠନ ଏବଂ ବ୍ୟକ୍ତି ଆବେଦନ କରିପାରିବେ । ମହିଳା ନିଜେ କିମ୍ବା ସାଧାରଣ ଜନତାଙ୍କ ମଧ୍ୟରୁ କେହି ଜଣେ ତାଙ୍କ ନାମ ଚୟନ କରି ପଠାଇ ପାରିବେ । ଏହି ପୁରସ୍କାରର ଆରମ୍ଭ 1999ରେ କରାଯାଇଥିଲା ।


    **************

    
    
    (Release ID: 1523689) Visitor Counter : 1