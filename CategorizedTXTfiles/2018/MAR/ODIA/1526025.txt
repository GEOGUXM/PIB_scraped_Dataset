      ସ୍ୱାସ୍ଥ୍ୟ ଓ ପରିବାର ମନ୍ତ୍ରଣାଳୟ

      ଦିବ୍ୟାଙ୍ଗମାନଙ୍କୁ ସିଟ୍ ସଂରକ୍ଷଣ କୋଟାରେ ପାଠ୍ୟକ୍ରମରେ ନାମ ଲେଖାଇବା ମଞ୍ଜୁରି ପ୍ରଦାନ ସ୍ୱାସ୍ଥ୍ୟ ମନ୍ତ୍ରଣାଳୟର ଏକ ଐତିହାସିକ ପଦକ୍ଷେପ: ଶ୍ରୀ ଜେ.ପି.ନଡ୍ଡା
      Posted On: 21 MAR 2018 9:13AM by PIB Bhubaneshwar


    ଦିବ୍ୟାଙ୍ଗମାନଙ୍କୁ ମୁଖ୍ୟସ୍ରୋତରେ ସାମିଲ କରିବା ପାଇଁ ପି . ଜି ମେଡିକାଲ ପାଠ୍ୟକ୍ରମରେ ସିଟ ସଂରକ୍ଷଣ 3 ରୁ 5 ପ୍ରତିଶତ ବୃଦ୍ଧି କରାଯାଇଛି ଏକ ଐତିହାସିକ ପଦକ୍ଷେପ ନିଆଯାଇଛି । ଦିବ୍ୟାଙ୍ଗ ଅଧିକାର ଆଇନ 2016 ସଂଶୋଧନ ଅନୁଯାୟୀ ସ୍ୱାସ୍ଥ୍ୟ ଏବଂ ପରିବାର କଲ୍ୟାଣ ମନ୍ତ୍ରଣାଳୟ ଏହି ପଦକ୍ଷେପ ନେଇଛନ୍ତି ।


    କେନ୍ଦ୍ର ସ୍ୱାସ୍ଥ୍ୟ ଓ ପରିବାର କଲ୍ୟାଣ ମନ୍ତ୍ରୀ ଶ୍ରୀ ଜେ . ପି . ନଡ୍ଡା ଏହି ଅବସରରେ କହିଥିଲେ ଯେ ଦୁଇ ଦଶନ୍ଧି ପରେ ସରକାର ଏକ ଐତିହାସିକ ପଦକ୍ଷେପ ସ୍ୱରୂପ ଦିବ୍ୟାଙ୍ଗ ଭାଇ ଓ ଭଉଣୀମାନଙ୍କୁ ‘ ସମସ୍ତଙ୍କ ସହଯୋଗ , ସମସ୍ତଙ୍କ ବିକାଶ ’ ଲକ୍ଷ୍ୟରେ ସାମିଲ କରି ଦେଶ ଗଠନ କ୍ଷେତ୍ରରେ ସେମାନଙ୍କର ସମାନ ଅବଦାନ ରହିଛି ବୋଲି ସୂଚିତ କରିଛନ୍ତି । 21 ପ୍ରକାର ଚିହ୍ନିତ ଦିବ୍ୟାଙ୍ଗ , ଦିବ୍ୟାଙ୍ଗ ଅଧିକାର ଆଇନ 2016 ବଳରେ ମେଡିକାଲ ପାଠ୍ୟକ୍ରମରେ ନାମ ଦାଖିଲ କରିପାରିବେ ।


    ସଂଶୋଧନ ଅନୁସାରେ , ଅନ୍ଧତ୍ୱ , କମ ଦୃଷ୍ଟିହୀନତା , କୁଷ୍ଠ ରୋଗ ଭଲ ହୋଇଥିବା ବ୍ୟକ୍ତି , ଶ୍ରବଣ ଜନିତ ବାଧା ଥିବା ବ୍ୟକ୍ତି , ଲୋକୋମୋଟର ଦିବ୍ୟାଙ୍ଗ , ବୌଦ୍ଧିକ ବିକଳାଙ୍ଗ , ମାନସିକ ରୋଗୀ , ଅଟିଜିମ ସ୍ପେକ୍ଟ୍ରମ ବିକାଶ , ସେରେବ୍ରାଲ ପାଲ୍ସୀ , ସ୍ନାୟୁ ଡିସ୍ଟ୍ରୋଫି , କ୍ରୋନିକ ନ୍ୟୁରୋଲୋଜିକାଲ କଣ୍ଡିସନ , ଥାଲାସେମିଆ , ପାର୍କିନସନ , ଏସିଡ ଆକ୍ରମଣ ପୀଡିତ ଆଦି 21 ପ୍ରକାର ଚିହ୍ନିତ ଦିବ୍ୟାଙ୍ଗମାନଙ୍କୁ ସିଟ୍ ସଂରକ୍ଷଣରେ ପ୍ରାଥମିକତା ଦିଆଯିବ ।


    ସେଣ୍ଟ୍ରାଲ କାଉନସେଲିଂ ବେଳେ ଆବଶ୍ୟକ ପଡୁଥିବା ଡିଜିଏଚଏସ ସଫ୍ଟୱେରରେ ସଂଶୋଧନ କରାଯାଇ ଏଥିପାଇଁ ବ୍ୟବସ୍ଥା କରାଯାଇଛି । ଏହି ସଂରକ୍ଷଣ ଅନୁସାରେ ପାଠ୍ୟକ୍ରମରେ ପ୍ରବେଶ ବେଳେ ଦିବ୍ୟାଙ୍ଗମାନଙ୍କର କେତେ ମାତ୍ରାରେ ଶାରିରୀକ ଅକ୍ଷମତା ରହିଛି ତାହା ଯାଞ୍ଚ କରାଯିବ ।


    **********

    
    
    (Release ID: 1526025) Visitor Counter : 1