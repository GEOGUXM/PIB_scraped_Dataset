      ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ

      ଭାରତକୁ 7 ବର୍ଷ ମଧ୍ୟରେ 5 ଟ୍ରିଲିଅନ ଆମେରିକୀୟ ଡଲାର ଅର୍ଥବ୍ୟବସ୍ଥାରେ ପରିଣତ କରିବା ପାଇଁ ଆୟୋଜିତ ବୈଠକରେ ଅଧ୍ୟକ୍ଷତା କରୁଛନ୍ତି ବାଣିଜ୍ୟ ଓ ଉଦ୍ୟୋଗ ମନ୍ତ୍ରୀ ଶ୍ରୀ ସୁରେଶ ପ୍ରଭୁ
      Posted On: 15 MAR 2018 9:05PM by PIB Bhubaneshwar


    ବାଣିଜ୍ୟ ଓ ଉଦ୍ୟୋଗ ମନ୍ତ୍ରୀ ଶ୍ରୀ ସୁରେଶ ପ୍ରଭୁ ଭାରତକୁ 7 ବର୍ଷ ମଧ୍ୟରେ 5 ଲକ୍ଷ କୋଟି (ଟ୍ରିଲିଅନ) ଆମେରିକୀୟ ଡଲାର ଅର୍ଥବ୍ୟବସ୍ଥାରେ ପରିଣତ କରିବା ପାଇଁ ଆଜି ଆୟୋଜିତ ଏକ କାର୍ଯ୍ୟଦଳ ବୈଠକର ଅଧ୍ୟକ୍ଷତା କରିଛନ୍ତି । ଏହି ବୈଠକରେ ସିଆଇଆଇ , ଫିକ୍କି , ଆଇଏଫସି , ନେସକମ ଏବଂ ନୀତି ଆୟୋଗର ପ୍ରମୁଖ ଏବଂ ବାଣିଜ୍ୟ ବିଭାଗ ଓ ଡିଆଇପିପିର ବରିଷ୍ଠ ଅଧିକାରୀମାନେ ଯୋଗ ଦେଇଥିଲେ ।


    ମନ୍ତ୍ରୀ କହିଲେ ଯେ ଭାରତର ମୋଟ ଘରୋଇ ଉତ୍ପାଦ ( GDP ) 5 ଟ୍ରିଲିଅନ ଆମେରିକୀୟ ଡଲାର ସ୍ତରରେ ପହଞ୍ଚି ପାରିବ । ତେବେ ଏଥିପାଇଁ ବିନିର୍ମାଣ , ସେବା ଏବଂ କୃଷି କ୍ଷେତ୍ରରେ ନିରନ୍ତର ବିକାଶ ହେବା ଆବଶ୍ୟକ । ମନ୍ତ୍ରୀ ଭାରତୀୟ ଅର୍ଥବ୍ୟବସ୍ଥାକୁ ନୂତନ ଗତି ପ୍ରଦାନ କରିବା ପାଇଁ ନୂତନ ବ୍ୟବସାୟିକ ମଡେଲ ଏବଂ ରଣନୀତି ପ୍ରସ୍ତୁତ କରିବା ଏବଂ ନୂତନ ପ୍ରାଦ୍ୟୋଗିକିରୁ ଲାଭ ଉଠାଇବା ପାଇଁ ଘରୋଇ କ୍ଷେତ୍ରର ମହତ୍ୱପୂର୍ଣ୍ଣ ଭୂମିକାକୁ ରେଖାଙ୍କିତ କରିଥିଲେ । ସେ କହିଲେ ଯେ ସରକାର ଏହି ପ୍ରକ୍ରିୟା ମାଧ୍ୟମରେ ସୁବିଧା ପ୍ରଦାୟକ ଭାବେ କାର୍ଯ୍ୟ କରିବେ ।


    *************


    

    
    (Release ID: 1524939) Visitor Counter : 3