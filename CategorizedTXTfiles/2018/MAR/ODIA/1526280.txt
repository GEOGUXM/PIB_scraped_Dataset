      ସ୍ୱାସ୍ଥ୍ୟ ଓ ପରିବାର ମନ୍ତ୍ରଣାଳୟ

      ସରକାରଙ୍କ ସର୍ବବୃହତ ଆର୍ଥିକ ସହଯୋଗୀତା ସ୍ୱାସ୍ଥ୍ୟ କାର୍ଯ୍ୟକ୍ରମ- ଆୟୁଷ୍ମାନ ଭାରତ ରାଷ୍ଟ୍ରୀୟ ସ୍ୱାସ୍ଥ୍ୟ ସୁରକ୍ଷା ମିଶନକୁ କ୍ୟାବିନେଟ ମଂଜୁରି
      • ସାର୍ବଭୌମ ସ୍ୱାସ୍ଥ୍ୟ କଭରେଜ କ୍ଷେତ୍ରରେ ଏକ ମହତ୍ୱପୂର୍ଣ୍ଣ ପଦକ୍ଷେପ
      • 50 କୋଟି ଲୋକଙ୍କୁ ଚିକିତ୍ସା ସମ୍ବନ୍ଧୀତ ଅଧିକ ଖର୍ଚ୍ଚରୁ ରକ୍ଷା କରିବ ଏନଏଚପିଏମ : ଶ୍ରୀ ଜେ.ପି.ନଡ୍ଡା
      Posted On: 22 MAR 2018 8:43PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କ୍ୟାବିନେଟରେ କେନ୍ଦ୍ର ସରକାର ପ୍ରାୟୋଜିତ ରାଷ୍ଟ୍ରୀୟ ସ୍ୱାସ୍ଥ୍ୟ ସଂରକ୍ଷଣ ମିଶନ ( NHPM ) କୁ ମଂଜୁର କରାଯାଇଛି । ଏହି ମିଶନ ଜରିଆରେ କେନ୍ଦ୍ର ସରକାରଙ୍କ ଅଂଶ ବିଶେଷ ଭାବେ ସ୍ୱାସ୍ଥ୍ୟ ଏବଂ ପରିବାର କଲ୍ୟାଣ ମନ୍ତ୍ରଣାଳୟ ଅଧିନରେ ଆୟୁଷ୍ମାନ ଭାରତ କାର୍ଯ୍ୟ କରିବ ।


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କୁ ତାଙ୍କ ଦୂରଦର୍ଶୀ ନେତୃତ୍ୱ ଏବଂ ନିରନ୍ତର ମାର୍ଗଦର୍ଶନ ପାଇଁ ଧନ୍ୟବାଦ ଜ୍ଞାପନ କରି କେନ୍ଦ୍ର ସ୍ୱାସ୍ଥ୍ୟ ଏବଂ ପରିବାର କଲ୍ୟାଣ ମନ୍ତ୍ରୀ ଶ୍ରୀ ଜେ.ପି.ନଡ୍ଡା କହିଥିଲେ ଯେ ଏନଏଚପିଏମ ସାର୍ବଭୌମ ସ୍ୱାସ୍ଥ୍ୟ କଭରେଜ କ୍ଷେତ୍ରରେ ଏକ ପ୍ରମୁଖ ପଦକ୍ଷେପ । ଏହା ସ୍ୱାସ୍ଥ୍ୟ କ୍ଷେତ୍ରରେ ହେଉଥିବା ଅତ୍ୟଧିକ ଖର୍ଚ୍ଚରୁ ପାଖାପାଖି 50 କୋଟି ଲୋକଙ୍କୁ (10 କୋଟି ପରିବାରର) ରକ୍ଷା କରିବ । ଏହି କାର୍ଯ୍ୟକ୍ରମ ଦେଶର ଗରିବରୁ ଅତି ଗରିବମାନଙ୍କ ସେବା କରିବା ପାଇଁ ଆମ ସଂକଳ୍ପକୁ ପ୍ରୋତ୍ସାହିତ କରିବ । ଏହାଦ୍ୱାରା ଦେଶର 40 ପ୍ରତିଶତ ଜନସଂଖ୍ୟା ଲାଭାନ୍ୱିତ ହେବେ । ଏହା ହସ୍ପିଟାଲରେ ଭର୍ତ୍ତୀ ହେବାର ଦ୍ୱିତୀୟକ ଏବଂ ତୃତୀୟକ ସ୍ତରକୁ କଭରେଜ ପ୍ରଦାନ କରିବ । ଶ୍ରୀ ନଡ୍ଡା କହିଥିଲେ ଯେ 5 ଲକ୍ଷ ଟଙ୍କା କଭରେଜ କରୁଥିବା ଏହି ଯୋଜନାରେ ପରିବାରର ଆକାର ଏବଂ ବୟସର କୌଣସି ସୀମା ନାହିଁ । ଏହି ସୁବିଧା ଗରିବ ଶ୍ରେଣୀର ଲୋକମାନଙ୍କୁ ଚିକିତ୍ସା ସମୟରେ ହସ୍ପିଟାଲ ଖର୍ଚ୍ଚ ଆବଶ୍ୟକ ମୁତାବକ ଦିଆଯିବ । ସାମାଜିକ ଆର୍ଥିକ ଜାତି ଜନଗଣନା ଡାଟାବେସ୍ ଉପରେ ଆଧାରିତ ସମାଜରେ ଗରିବ ଏବଂ ଅସହାୟ ଜନସଂଖ୍ୟାକୁ ଆୟୁଷ୍ମାନ ଭାରତ-ଏନଏଚପିଏମ ଯୋଜନାରେ ଆର୍ଥିକ ସୁବିଧା ମିଳିପାରିବ । କେନ୍ଦ୍ର ସରକାରଙ୍କ ଦ୍ୱାରା ପ୍ରାୟୋଜିତ ‘ ରାଷ୍ଟ୍ରୀୟ ସ୍ୱାସ୍ଥ୍ୟ ବୀମା ଯୋଜନା ’ (RSBY ) ଏବଂ ବରିଷ୍ଠ ନାଗରୀକ ସ୍ୱାସ୍ଥ୍ୟ ବୀମା ଯୋଜନା ( SCHIS )କୁ ଏନଏଚପିଏମରେ ସାମିଲ କରାଯିବ ।


    କେନ୍ଦ୍ରୀୟ ସ୍ୱାସ୍ଥ୍ୟ ମନ୍ତ୍ରୀ କହିଥିଲେ ଯେ ସରକାର ଦ୍ୱାରା ଆର୍ଥିକ ସହାୟତା ଦେଉଥିବା ଏହି ଯୋଜନା ବିଶ୍ୱର ସବୁଠାରୁ ବଡ ସ୍ୱାସ୍ଥ୍ୟ ବୀମା ଯୋଜନା ହେବାକୁ ଯାଉଛି । ଲୋକମାନେ ସରକାରୀ ଏବଂ ଅଧିସୂଚିତ ବେସରକାରୀ ଡାକ୍ତରଖାନାରେ ଚିକିତ୍ସା ସୁବିଧା ପାଇପାରିବେ । ସମସ୍ତ ସରକାରୀ ଡାକ୍ତରଖାନାକୁ ଏହି ଯୋଜନାରେ ସାମିଲ କରାଯାଇଛି । ବେସରକାରୀ ଡାକ୍ତରଖାନାଗୁଡିକର ଅନଲାଇନ ସୂଚୀ ପ୍ରସ୍ତୁତ କରାଯିବ ।


    ଶ୍ରୀ ନଡ୍ଡା କହିଥିଲେ ଯେ ଆୟୁଷ୍ମାନ ଭାରତ-ଏନଏଚପିଏମ ଯୋଜନା , ଏନଏଚଏମ ସହିତ ସଂଯୋଗ ରକ୍ଷା କରିବ ଯାହାଦ୍ୱାରା ସାର୍ବଜନୀନ ସ୍ୱାସ୍ଥ୍ୟ ସେବା ମଜବୁତ ହେବ । ଆଧାର ନମ୍ବର ଦ୍ୱାରା ଏ କ୍ଷେତ୍ରରେ ପାରଦର୍ଶିତା ରକ୍ଷା କରାଯାଇପାରିବ ଏବଂ ଏହାକୁ ବ୍ୟାପକ ଭାବେ ସୁଲଭ କରିହେବ । କେନ୍ଦ୍ର ସ୍ୱାସ୍ଥ୍ୟ ମନ୍ତ୍ରୀ କହିଥିଲେ ଯେ ଏନଏଚପିଏମ ଯୋଜନାରେ 50 କୋଟି ଲୋକମାନଙ୍କର ଚିକିତ୍ସା କ୍ଷେତ୍ରରେ ଆର୍ଥିକ ସହାୟତା କରିହେଉଥିବାରୁ ସାର୍ବଭୌମ ସ୍ୱାସ୍ଥ୍ୟ ଚିକିତ୍ସା ଦିଗରେ ଏକ ମହତ୍ୱପୂର୍ଣ୍ଣ ପଦକ୍ଷେପ ।


    ଶ୍ରୀ ନଡ୍ଡା କହିଥିଲେ ଯେ ଆୟୁଷ୍ମାନ ଭାରତ-ଏନଏଚପିଏମ ଯୋଜନାରେ ସହଯୋଗୀ ସଂଘବାଦ ଭାବନା ରଖି କାର୍ଯ୍ୟ କରାଯିବ । ଏହି ଯୋଜନାରେ ବିଭିନ୍ନ ମନ୍ତ୍ରଣାଳୟର ସ୍ୱାସ୍ଥ୍ୟ ସୁରକ୍ଷା ଏବଂ ବୀମା ଯୋଜନାଗୁଡିକୁ ସାମିଲ କରାଯିବ । ସେ କହିଥିଲେ ଯେ ପଲିସିର ପ୍ରଥମ ଦିନ ପୂର୍ବରୁ ରଖାଯାଇଥିବା ସର୍ତ୍ତଗୁଡିକ କାର୍ଯ୍ୟକାରୀ କରାଯିବ । ଡାକ୍ତରଖାନା ଯିବାପାଇଁ ହୋଇଥିବା ଖର୍ଚ୍ଚ ମଧ୍ୟ ହିତାଧିକାରୀମାନଙ୍କୁ ପ୍ରଦାନ କରାଯିବ । ସେ କହିଥିଲେ ଯେ ଏହି ଯୋଜନାର ସୁବିଧା ଦେଶର ଯେ କୌଣସି ପ୍ରାନ୍ତରେ ମିଳିପାରିବ ।


    ************

    
    
    (Release ID: 1526280) Visitor Counter : 1