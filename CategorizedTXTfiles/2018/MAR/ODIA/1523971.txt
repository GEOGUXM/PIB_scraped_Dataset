      କ୍ୟାବିନେଟ

      ମଧ୍ୟସ୍ଥତା ଏବଂ ସମାଧାନ (ସଂଶୋଧନ) ବିଧେୟକ, 2018କୁ କ୍ୟାବିନେଟ ମଞ୍ଜୁରି
      Posted On: 07 MAR 2018 7:15PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କେନ୍ଦ୍ର କ୍ୟାବିନେଟ ବୈଠକରେ ମଧ୍ୟସ୍ଥତା ଏବଂ ସମାଧାନ (ସଂଶୋଧନ) ବିଧେୟକ, 2018କୁ ଲୋକସଭାରେ ଉପସ୍ଥାପନ କରାଯିବା ପ୍ରସ୍ତାବକୁ ମଞ୍ଜୁରି ମିଳିଛି । ଏହା ବିବାଦର ସମାଧାନ ଲାଗି ସଂସ୍ଥାଗତ ମଧ୍ୟସ୍ଥତାକୁ ପ୍ରୋତ୍ସାହିତ କରିବା ଲାଗି ସରକାରଙ୍କ ପ୍ରୟାସର ଏକ ଅଂଶବିଶେଷ । ଏହା ଭାରତକୁ ସୁଦୃଢ଼ ବିକଳ୍ପ ବିବାଦ ସମାଧାନ (ଏଡିଆର) ବ୍ୟବସ୍ଥାର କେନ୍ଦ୍ର କରିବ ।


    ଲାଭ :


    1996ର ଅଧିନିୟମରେ ସଂଶୋଧନ ଦ୍ୱାରା ମାନକ ନିର୍ଦ୍ଧାରଣ କରିବା, ମଧ୍ୟସ୍ଥତା ପ୍ରକ୍ରିୟାକୁ ପକ୍ଷଭୁକ୍ତଙ୍କ ପାଇଁ ସହଜ କରିବା ଏବଂ ମାମଲାକୁ ଉଚିତ ସମୟରେ ସମାଧାନ କରିବା ଲାଗି ଏକ ସ୍ୱତନ୍ତ୍ର ସଂସ୍ଥା ପ୍ରତିଷ୍ଠା କରି ସଂସ୍ଥାଗତ ମଧ୍ୟସ୍ଥାରେ ସୁଧାର ଲାଗି ଲକ୍ଷ୍ୟ ହାସଲ କରିବାରେ ସହାୟତା ମିଳିପାରିବ ।


    ପ୍ରମୁଖ ବିଶେଷତ୍ୱ :

     1. 1. ଏହା ସର୍ବୋଚ୍ଚ ନ୍ୟାୟାଳୟ ଏବଂ ଉଚ୍ଚ ନ୍ୟାୟାଳୟ ଦ୍ୱାରା ନିର୍ଦ୍ଧାରିତ ମଧ୍ୟସ୍ଥତା ପ୍ରତିଷ୍ଠାନଗୁଡ଼ିକ ମାଧ୍ୟମରେ ମଧ୍ୟସ୍ଥିମାନଙ୍କୁ ଦ୍ରୁତଗତିରେ ନିଯୁକ୍ତି ଦେବାରେ ସହାୟକ ଅଟେ । ଏ ସମ୍ପର୍କରେ ନ୍ୟାୟାଳୟ ସହ ଯୋଗାଯୋଗ କରିବାର ଆବଶ୍ୟକତା ପଡ଼ିବ ନାହିଁ । ବିଧେୟକରେ ଏହି ବ୍ୟବସ୍ଥା କରାଯାଇଛି ଯେ ସମ୍ପୃକ୍ତ ପକ୍ଷ ଅନ୍ତର୍ଜାତୀୟ ବାଣିଜ୍ୟିକ ମଧ୍ୟସ୍ଥତା ଲାଗି ଏବଂ ସମ୍ପୃକ୍ତ ଉଚ୍ଚ ନ୍ୟାୟାଳୟଙ୍କ ଅନ୍ୟ ମାମାଲରେ ସର୍ବୋଚ୍ଚ ନ୍ୟାୟାଳୟଙ୍କ ଦ୍ୱାରା ନିର୍ଦ୍ଧାରିତ ମଧ୍ୟସ୍ଥତା ପ୍ରତିଷ୍ଠାନ ସହ ସିଧାସଳଖ ଯୋଗାଯୋଗ କରିପାରିବେ ।
     2. 2. ଏହି ସଂଶୋଧନରେ ଏକ ସ୍ୱାଧୀନ ସଂସ୍ଥା ଭାରତୀୟ ମଧ୍ୟସ୍ଥତା ପରିଷଦ (ଏସିଆଇ) ନିର୍ମାଣ କରାଯିବାର ଲାଗି ବ୍ୟବସ୍ଥା ରହିଛି । ଏହି ସଂସ୍ଥା ମଧ୍ୟସ୍ଥତା କରୁଥିବା ପ୍ରତିଷ୍ଠାନକୁ ଗ୍ରେଡ ଦେବ ଏବଂ ନିୟମ ନିର୍ଦ୍ଧାରଣ କରି ମଧ୍ୟସ୍ଥତା କରୁଥିବା ଲୋକମାନଙ୍କୁ ମାନ୍ୟତା ପ୍ରଦାନ କରିବ ଏବଂ ସେପରି ସମସ୍ତ ପଦକ୍ଷେପ ନେବ ଯାହା ମଧ୍ୟସ୍ଥତା, ସମାଧାନ ଏବଂ ଅନ୍ୟ ବିକଳ୍ପ ସମାଧାନ ବ୍ୟବସ୍ଥାକୁ ପ୍ରୋତ୍ସାହନ ଦେବ । ସଂସ୍ଥା ଏହି ଉଦ୍ଦେଶ୍ୟ ଲାଗି ମଧ୍ୟସ୍ଥତା ଏବଂ ବୈକଳ୍ପିକ ବିବାଦ ସମାଧାନ ବ୍ୟବସ୍ଥା ସହ ଜଡ଼ିତ ସମସ୍ତ ମାମଲାରେ ପେସାଦାର ମାନକ ତିଆରି କରିବା ଲାଗି ନୀତି ଏବଂ ନିର୍ଦ୍ଦେଶାବଳୀ ନିର୍ଦ୍ଧାରଣ କରିବେ । ଏହି ପରିଷଦ ସମସ୍ତ ମଧ୍ୟସ୍ଥତା ନିଷ୍ପତ୍ତିର ଇଲେକଟ୍ରୋନିକ ଡିପୋଜିଟୋରି ରଖିବ ।
     3. 3. ଏସିଆଇ ନିଗମ ସଂସ୍ଥା ଭାବେ କାର୍ଯ୍ୟ କରିବ । ଏସିଆଇର ଅଧ୍ୟକ୍ଷ ସେହି ବ୍ୟକ୍ତି ହେବେ ଯିଏ ସର୍ବୋଚ୍ଚ ନ୍ୟାୟାଳୟର ବିଚାରପତି ରହିଥିବେ କିମ୍ବା କୌଣସି ଉଚ୍ଚ ନ୍ୟାୟାଳୟର ମୁଖ୍ୟ ବିଚାରପତି କିମ୍ବା ବିଚାରପତି ହୋଇଥିବେ । ଅନ୍ୟ ସଦସ୍ୟମାନଙ୍କ ମଧ୍ୟରେ ସରକାରୀ ନାମିତ ଲୋକମାନଙ୍କ ବ୍ୟତୀତ ଜଣାଶୁଣା ଶିକ୍ଷାବିତ ପ୍ରମୁଖଙ୍କୁ ସାମିଲ କରାଯିବ ।
     4. 4. ବିଧେୟକ ସମୟ-ସୀମା ମଧ୍ୟରେ ଅନ୍ତର୍ଜାତୀୟ ମଧ୍ୟସ୍ଥତାକୁ ପୃଥକ କରି ଏବଂ ଅନ୍ୟ ମଧ୍ୟସ୍ଥତାଗୁଡ଼ିକର ନିଷ୍ପତ୍ତି ଲାଗି ସମୟ-ସୀମା ବିଭିନ୍ନ ପକ୍ଷର ଦଲିଲ ସମ୍ପୂର୍ଣ୍ଣ ହେବାର 12 ମାସ ଭିତରେ ରଖି ସେକ୍ସନ 29 ଏ ର ଉପସେକ୍ସନ (1)ରେ ସଂଶୋଧନର ପ୍ରସ୍ତାବ ରହିଛି ।
     5. 5. ଏଥିରେ ନୂଆ ସେକ୍ସନ 42(ଏ) ଯୋଡ଼ିବାର ପ୍ରସ୍ତାବ ରହିଛି ଯାହାଦ୍ୱାରା ମଧ୍ୟସ୍ଥତା କରୁଥିବା ବ୍ୟକ୍ତି କିମ୍ବା ମଧ୍ୟସ୍ଥତା ପ୍ରତିଷ୍ଠାନ ନିଷ୍ପତ୍ତି ପରେ ମଧ୍ୟସ୍ଥତା ସହ ଜଡ଼ିତ କାର୍ଯ୍ୟକଳାପର ଗୋପନୀୟତା ବଜାୟ ରଖିପାରିବେ । ନୂଆ ସେକ୍ସନ 42ତମ ମଧ୍ୟସ୍ଥତା କରୁଥିବା ମଧ୍ୟସ୍ଥତା ଶୁଣାଣି ସମୟରେ ଏହାର କୌଣସି ପଦକ୍ଷେପ କିମ୍ବା ଭୁଲକୁ ନେଇ ମାମଲା କିମ୍ବା ଆଇନଗତ କାର୍ଯ୍ୟାନୁଷ୍ଠାନରୁ ସୁରକ୍ଷା ପ୍ରଦାନ କରିଥାଏ ।
     6. 6. ଏକ ନୂଆ ସେକ୍ସନ 87 ଯୋଡ଼ିବା ଲାଗି ପ୍ରସ୍ତାବ ରହିଛି ଯାହା ସ୍ପଷ୍ଟ କରିବା ଯେ ଯେପର୍ଯ୍ୟନ୍ତ ପକ୍ଷ ସହମତ ନହେଉଛନ୍ତି ସଂଶୋଧନ ଅଧିନିୟମ 2015ରେ; (ଏ) 2015 ର ସଂଶୋଧନ ଅଧିନିୟମ ପ୍ରାରମ୍ଭ ହେବା ପୂର୍ବରୁ ଆରମ୍ଭ ହୋଇଥିବା ମଧ୍ୟସ୍ଥତା ପଦକ୍ଷେପ ମାମଲାରେ; (ବି) ସଂଶୋଧିତ ଅଧିନିୟମ 2015ର ପ୍ରାରମ୍ଭ ପୂର୍ବରୁ କିମ୍ବା ସେପରି କୌଣସି ଆଇନଗତ କାର୍ଯ୍ୟାନୁଷ୍ଠାନ ଆରମ୍ଭ କରିବା ସତ୍ୱେ ମଧ୍ୟସ୍ଥତା ପ୍ରକ୍ରିୟା ସମ୍ପର୍କରେ ଚାଲୁ ହେଉଥିବା ଅଦାଲତୀ କାର୍ଯ୍ୟାନୁଷ୍ଠାନ ଲାଗୁ ହେବ ନାହିଁ । ଏହି ସେକ୍ସନ ସଂଶୋଧନ ଅଧିନିୟମ 2015ଆରମ୍ଭ ହେବା କିମ୍ବା ପରେ ମଧ୍ୟସ୍ଥତା କାର୍ଯ୍ୟାନୁଷ୍ଠାନରେ ଲାଗୁ ହେବ ଏବଂ ଏପରି ମଧ୍ୟସ୍ଥତା କାର୍ଯ୍ୟାନୁଷ୍ଠାରୁ ସୃଷ୍ଟ ଅଦାଲତୀ କାର୍ଯ୍ୟାନୁଷ୍ଠାନ ମାମଲାରେ ଲାଗୁ ହେବ ।

    **********

    
    
    (Release ID: 1523971) Visitor Counter : 2
    
    
    
    
    

6.