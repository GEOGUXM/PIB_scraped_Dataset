      ରାଷ୍ଟ୍ରପତିଙ୍କ ସଚିବାଳୟ

      ମାର୍ଚ୍ଚ 06, 2018 ପର୍ଯ୍ୟନ୍ତ ଜନସାଧାରଣଙ୍କ ପାଇଁ ରାଷ୍ଟ୍ରପତି ଭବନର ମୋଗଲ ଗାର୍ଡ଼ନ ଖୋଲା
      Posted On: 01 MAR 2018 1:16PM by PIB Bhubaneshwar


    ରାଷ୍ଟ୍ରପତି ଭବନର ପ୍ରସିଦ୍ଧ ମୋଗଲ ଗାର୍ଡ଼ନ ଜନସାଧାରଣଙ୍କ ସକାଶେ ମାର୍ଚ୍ଚ 06 , 2018 ତାରିଖ ( କେବଳ ହୋଲି ପର୍ବ ପାଳନ ଅବସରରେ ମାର୍ଚ୍ଚ 02, 2018 ତାରିଖକୁ ଛାଡ଼ି ) ପର୍ଯ୍ୟନ୍ତ ଉନ୍ମୁକ୍ତ ରହିବ । ପ୍ରତିଦିନ ପୂର୍ବାହ୍ନ 09.30 ଘଣ୍ଟା ଠାରୁ ଅପରାହ୍ଣ 16.00 ଘଣ୍ଟା ପର୍ଯ୍ୟନ୍ତ ଏହା ଖୋଲା ରହିବ । ମାର୍ଚ୍ଚ 10-11 , 2018 ତାରିଖ ପର୍ଯ୍ୟନ୍ତ ରାଷ୍ଟ୍ରପତି ଭବନରେ ଆନ୍ତର୍ଜାତିକ ସୌର ସହଯୋଗ ଶିଖର ସମ୍ମିଳନୀ ଅନୁଷ୍ଠିତ ହେଉଥିବା ପରିପ୍ରେକ୍ଷୀରେ ସାଧାରଣ ଦର୍ଶକଙ୍କ ପାଇଁ ମୋଗଲ ଗାର୍ଡ଼ନ ପୂର୍ବରୁ ନିର୍ଦ୍ଧାରିତ ସମୟ ନିର୍ଘଣ୍ଟ ଠାରୂ ପୂର୍ବରୁ ବନ୍ଦ୍ ‌ କରାଯିବାକୁ ସ୍ଥିର ହୋଇଛି ।


    ରାଷ୍ଟ୍ରପତିଙ୍କ ଇଷ୍ଟେଟର 35 ନମ୍ବର ଗେଟ ଦେଇ ସାଧାରଣ ପରିଦର୍ଶକ ମୋଗଲ ଗାର୍ଡ଼ନ ମଧ୍ୟକୁ ପ୍ରବେଶ ତଥା ପ୍ରସ୍ଥାନ କରିବେ । ଏହି ଗେଟ୍ ‌ ରାଷ୍ଟ୍ରପତି ଭବନ ସହ ଯେଉଁସ୍ଥାନରେ ନର୍ଥ ଏଭିନ୍ୟୁ ସଂଯୋଗ ହୋଇଛି ତାହାର ଅତି ନିକଟରେ ଅବସ୍ଥିତ ।


    ମାର୍ଚ୍ଚ 07 , 2018 ତାରିଖ ଦିନ ମୋଗଲ ଗାର୍ଡ଼ନ କେବଳ ବିଶେଷ ବର୍ଗର ପରିଦର୍ଶକ - କୃଷକ , ଦିବ୍ୟାଙ୍ଗ , ପ୍ରତିରକ୍ଷା / ଅର୍ଦ୍ଧସାମରିକ ବାହିନୀ ଏବଂ ଦିଲ୍ଲୀ ପୁଲିସ ବଳଙ୍କ ପାଇଁ - ପୂର୍ବାହ୍ନ 09.30 ଘଣ୍ଟା ଠାରୁ ଅପରାହ୍ନ 16.00 ଘଣ୍ଟା ପର୍ଯ୍ୟନ୍ତ ଖୋଲା ରହିବ ଏବଂ ସେହିଦିନ ଏଭଳି ବିଶେଷ ପରିଦର୍ଶକମାନେ 35 ନମ୍ବର ଗେଟ ଦେଇ ମୋଗଲ ଗାର୍ଡ଼ନ ମଧ୍ୟକୁ ପ୍ରବେଶ ଓ ପ୍ରସ୍ଥାନ କରିପାରିବେ ।


    ଟାକଟାଇଲ୍ ‌ ( ସ୍ପର୍ଶକାତର ) ଗାର୍ଡ଼ନ କେବଳ ଦିବ୍ୟାଙ୍ଗ ପରିଦର୍ଶକମାନଙ୍କ ସକାଶେ ମାର୍ଚ୍ଚ 07, 2018 ତାରିଖ ଦିନ ପୂର୍ବାହ୍ନ 11.00 ଘଣ୍ଟା ସମୟରୁ ଅପରାହ୍ନ 16.00 ଘଣ୍ଟା ପର୍ଯ୍ୟନ୍ତ ଉନ୍ମୁକ୍ତ ରହିବ । ସେଥିପାଇଁ ଚର୍ଚ୍ଚ ଗେଟ୍ ‌ ରୋଡ଼ ( ଯାହାକି ନର୍ଥ ଏଭିନ୍ୟୁ ର ଅପରପାଶ୍ୱର୍ରେ ଅବସ୍ଥିତ ) ସ୍ଥିତ ଗେଟ ନମ୍ବର 12 ଦେଇ ଏଭଳି ଦର୍ଶକମାନେ ପ୍ରବେଶ ଓ ପ୍ରସ୍ଥାନ କରିବାର ବ୍ୟବସ୍ଥା କରାଯାଇଛି ।


    **********

    
    
    (Release ID: 1523645) Visitor Counter : 2