      କ୍ୟାବିନେଟ

      ଜାତୀୟ ମେଡିକାଲ ଆୟୋଗ (ଏନଏମସି) ଅଧିନିୟମରେ ସଂଶୋଧନକୁ କ୍ୟାବିନେଟ ଅନୁମୋଦନ
      Posted On: 28 MAR 2018 9:36PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କେନ୍ଦ୍ର କ୍ୟାବିନେଟ ବୈଠକରେ ଜାତୀୟ ମେଡିକାଲ ଆୟୋଗ (ଏନଏମସି) ଅଧିନିୟମରେ ସଂଶୋଧନ ପ୍ରସ୍ତାବକୁ ମଞ୍ଜୁରି ମିଳିଛି । ଅଧିନିୟମରେ ଏହି ସଂଶୋଧନ, ଲୋକସଭାରେ ଏହାର ବିବେଚନା ପାଇଁ 2 ଜାନୁଆରୀ 2018ରେ ଆଗତ କରିବା ଏବଂ ଏହାପରେ ବିଭାଗ ସହ ସମ୍ପୃକ୍ତ ସଂସଦୀୟ ସମିତିର ବିବେଚନା କରିବା ଲାଗି ପଠାଇବାର ପୃଷ୍ଠଭୂମି ଉପରେ କରାଯାଇଛି । ସରକାର 20 ମାର୍ଚ୍ଚ 2018ରେ ସଂସଦୀୟ ସମିତି ଦ୍ୱାରା ଉପସ୍ଥାପିତ ରିପୋର୍ଟରେ ହୋଇଥିବା ସୁପାରିସ ଏବଂ ଡାକ୍ତରୀ ଛାତ୍ର ଓ ଡାକ୍ତରୀ ପେଶା ସହ ଜଡ଼ିତ ଲୋକମାନଙ୍କ ଦ୍ୱାରା ଦିଆଯାଇଥିବା ମତ/ପରାମର୍ଶ ଉପରେ ବିଚାର କରିଛନ୍ତି ।
    
    ବିବରଣୀ
    
    ସଂଶୋଧନ ନିମ୍ନ ପ୍ରକାରରେ-
    
    -ଫାଇନାଲ ଏମବିବିଏସ ପରୀକ୍ଷା ସାରା ଦେଶରେ ଏକ ସଙ୍ଗେ ଆୟୋଜନ କରାଯିବ । ଏହାର ସ୍ୱରୂପ ଏକ୍ଜିଟ ଟେଷ୍ଟ ରୂପରେ ହେବ ଏବଂ ଏହାର ନାମ ଜାତୀୟ ଏକଜିଟ୍ ଟେଷ୍ଟ (ଏନଇଏକ୍ସଟି) ହେବ ।
    
    -ଛାତ୍ରଛାତ୍ରୀଙ୍କ ପକ୍ଷରୁ ଏହି ଦାବି ହୋଇଆସୁଥିଲା ଯେ ସେମାନଙ୍କୁ ଚିକିତ୍ସା ସେବା ଆରମ୍ଭ କରିବା ଲାଗି ଆବଶ୍ୟକ ଲାଇସେନ୍ସ ପାଇଁ ଅନ୍ୟ କୌଣସି ପରୀକ୍ଷା ଯେପରି ଦେବାକୁ ନପଡ଼େ । କ୍ୟାବିନେଟ ଫାଇନାଲ ଏମବିବିଏସ ପରୀକ୍ଷାକୁ ସାରା ଦେଶରେ ସାଧାରଣ ପରୀକ୍ଷାର ମାନ୍ୟତା ଦେବାକୁ ମଞ୍ଜୁରି ପ୍ରଦାନ କରିଛନ୍ତି । ଏହା ଏକଜିଟ ଟେଷ୍ଟ ରୂପରେ କାର୍ଯ୍ୟ କରିବ ଏବଂ ଏହାକୁ ଜାତୀୟ ଏକଜିଟ୍ ଟେଷ୍ଟ (ଏନଇଏକ୍ସଟି) କୁହାଯିବ । ଏହିପରି ଡାକ୍ତରୀ ଛାତ୍ରମାନଙ୍କୁ ଲାଇସେନ୍ସ ପ୍ରାପ୍ତ କରିବା ଲାଗି ଅନ୍ୟ କୌଣସି ପରୀକ୍ଷା ଦେବାକୁ ପଡ଼ିବ ନାହିଁ । ଯେଉଁମାନଙ୍କ ପାଖରେ ବିଦେଶୀ ଡାକ୍ତରୀ ଡିଗ୍ରୀ ରହିଛି ଏବଂ ସେମାନେ ଭାରତରେ ଡାକ୍ତରୀ ପେସା ଅବଲମ୍ବନ କରିବା ଲାଗି ଚାହୁଁଛନ୍ତି, ଏନଇଏକ୍ସଟି ସେହି ଡାକ୍ତରମାନଙ୍କ ଲାଗି ସ୍କ୍ରିନିଙ୍ଗ ଟେଷ୍ଟ ଭାବେ କାର୍ଯ୍ୟ କରିବ । -ଆୟୁଷ ଡାକ୍ତରମାନଙ୍କ ଦ୍ୱାରା ଆଧୁନିକ ଡାକ୍ତରୀ ପେସା କରିବା ଲାଗି ଆବଶ୍ୟକ ବ୍ରିଜ ପାଠ୍ୟକ୍ରମ ବ୍ୟବସ୍ଥାର ଉଚ୍ଛେଦ ।
    
    ଆୟୁଷ ପେସାଦାରଙ୍କ ଦ୍ୱାରା ଆଧୁନିକ ଡାକ୍ତରୀ ପେସା ଲାଗି ଆବଶ୍ୟକ ବ୍ରିଜ ପାଠ୍ୟକ୍ରମର ବ୍ୟବସ୍ଥାକୁ ଶେଷ କରିଦିଆଯାଇଛି । ଏହି ଉତ୍ତରଦାୟିତ୍ୱ ରାଜ୍ୟ ସରକାରଙ୍କୁ ଦିଆଯାଇଛି ଯେ ସେମାନେ ଗ୍ରାମାଂଚଳରେ ପ୍ରାଥମିକ ସ୍ୱାସ୍ଥ୍ୟ ସୁବିଧାକୁ ପ୍ରୋତ୍ସାହନ ଦେବା ଲାଗି ଆବଶ୍ୟକ ପଦକ୍ଷେପ ନେବେ ।
    
    -ଘରୋଇ ଡାକ୍ତରୀ ଶିକ୍ଷାନୁଷ୍ଠାନ ଏବଂ ଡିମ୍ଡ଼ ବିଶ୍ୱବିଦ୍ୟାଳୟଗୁଡ଼ିକୁ 50 ପ୍ରତିଶତ ସିଟ ପାଇଁ ଶୁଳ୍କ ନିୟନ୍ତ୍ରଣ
    
    -ଘରୋଇ ଡାକ୍ତରୀ ଶିକ୍ଷାନୁଷ୍ଠାନ ଏବଂ ଡିମ୍ଡ଼ ବିଶ୍ୱବିଦ୍ୟାଳୟଗୁଡ଼ିକୁ ଶୁଳ୍କ ନିୟନ୍ତ୍ରଣର ସର୍ବାଧିକ ସୀମାକୁ 40 ପ୍ରତିଶତରୁ ବୃଦ୍ଧି କରାଯାଇ 50 ପ୍ରତିଶତ କରିଦିଆଯାଇଛି । ଏହାବ୍ୟତୀତ ଏହା ମଧ୍ୟ ସ୍ପଷ୍ଟ କରାଯାଉଛି ଯେ ଏହି ଶୁଳ୍କରେ କଲେଜଗୁଡ଼ିକୁ ଦ୍ୱାରା ନିଆଯାଉଥିବା ଅନ୍ୟ ସମସ୍ତ ଶୁଳ୍କ ସାମିଲ ହେବ ।
    
    -ଏନଏମସିରେ ରାଜ୍ୟ ଏବଂ କେନ୍ଦ୍ରଶାସିତ ପ୍ରଦେଶଗୁଡ଼ିକର ମନୋନିତ ସଦସ୍ୟମାନଙ୍କ ସଂଖ୍ୟା 3ରୁ ବୃଦ୍ଧି କରାଯାଇ 6 କରିଦିଆଗଲା ।
    
    -ଏନଏମସିରେ ରାଜ୍ୟଗୁଡ଼ିକର ପ୍ରତିନିଧିତ୍ୱ ବଢ଼ାଇବା ଲାଗି ହେଉଥିବା ଦାବି ଉପରେ ବିଚାର କରି ଏନଏମସିରେ ରାଜ୍ୟ ଏବଂ କେନ୍ଦ୍ର ଶାସିତ ପ୍ରଦେଶଗୁଡ଼ିକର ମନୋନିତ ସଦସ୍ୟମାନଙ୍କ ସଂଖ୍ୟା 3ରୁ ବୃଦ୍ଧି କରାଯାଇ 6 କରିଦିଆଯାଇଛି । ଏନଏମସିରେ ମୋଟ 25 ଜଣ ସଦସ୍ୟ ରହିବେ ଏବଂ ଏମାନଙ୍କ ମଧ୍ୟରୁ 21 ଜଣ ଡାକ୍ତର ହୋଇଥିବେ ।
    
    -ଅଧିନିୟମର ପାଳନ କରୁନଥିବା ମେଡ଼ିକାଲ କଲେଜଗୁଡ଼ିକ ଉପରେ ଆର୍ଥିକ ଦଣ୍ଡର ବ୍ୟବସ୍ଥା ପରିବର୍ତ୍ତେ ବିଭିନ୍ନ ଦଣ୍ଡର ବିକଳ୍ପ ବ୍ୟବସ୍ଥା କରାଯାଇଛି ।
    
    ବିଚାରବିମର୍ଶ କରିବା ସମୟରେ ଅଂଶୀଦାରମାନେ ଆର୍ଥିକ ଦଣ୍ଡ ଉପରେ ଉଦବେଗ ପ୍ରକାଶ କରିଥିଲେ । ନିୟମ ପାଳନ କରୁନଥିବା କଲେଜଗୁଡ଼ିକ ଉପରେ କୌଣସି ବ୍ୟାଚରୁ ମିଳୁଥିବା ମୋଟ ଶୁଳ୍କର ଅଧା ଠାରୁ ଆରମ୍ଭ କରି 10 ଗୁଣ ପର୍ଯ୍ୟନ୍ତ ଆର୍ଥିକ ଦଣ୍ଡର ବ୍ୟବସ୍ଥା ରହିଛି । ଏହି ଉପନିୟମ ସ୍ଥାନରେ ଅନ୍ୟ ଏକ ବ୍ୟବସ୍ଥା କରାଯାଇଛି । ନୂଆ ବ୍ୟବସ୍ଥାରେ ଚେତାବନୀର ବିଭିନ୍ନ ବିକଳ୍ପ, ସାଧାରଣ ଆର୍ଥିକ ଦଣ୍ଡ, ନାମାଙ୍କନ ଉପରେ ରୋକ ଏବଂ ମାନ୍ୟତା ପ୍ରତ୍ୟାହାର କରିବା ସାମିଲ କରାଯାଇଛି ।
    
    -ଅଯୋଗ୍ୟ ଏବଂ ନକଲି ଡାକ୍ତଙ୍କ ପାଇଁ କଠୋର ଦଣ୍ଡାଦେଶର ବ୍ୟବସ୍ଥା ସରକାର ନାଗରିକମାନଙ୍କ ପାଇଁ ଉପଲବ୍ଧ ଚିକିତ୍ସା ସୁବିଧାର ଗୁଣବତ୍ତା ଏବଂ ସେମାନଙ୍କ ସୁରକ୍ଷା ପ୍ରତି ଗମ୍ଭୀର ଅଟନ୍ତି । ଅଯୋଗ୍ୟ ଏବଂ ନକଲି ଡାକ୍ତରଙ୍କ ପାଇଁ କଠୋର ଦଣ୍ଡର ବ୍ୟବସ୍ଥା କରାଯାଇଛି । ଅନଧିକୃତ ଚିକିତ୍ସା ସେବା ପ୍ରଦାନ କଲେ ଗୋଟିଏ ବର୍ଷ କାରାଦଣ୍ଡ ଏବଂ 5 ଲକ୍ଷ ଟଙ୍କା ପର୍ଯ୍ୟନ୍ତ ଅର୍ଥଦଣ୍ଡର ବ୍ୟବସ୍ଥା କରାଯାଇଛି ।

    **********

    
    
    (Release ID: 1526989) Visitor Counter : 8