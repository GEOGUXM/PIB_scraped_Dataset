      ମହିଳା ଓ ଶିଶୁ କଲ୍ୟାଣ ମନ୍ତ୍ରଣାଳୟ

      ନୂଆଦିଲ୍ଲୀଠାରେ ମଙ୍ଗଳବାର ଦିନ ଅନୁଷ୍ଠିତ ହେବ ପ୍ରଥମ ରାଷ୍ଟ୍ରୀୟ ପୋଷଣ ଅଭିଯାନର ଏକଦିବସୀୟ କର୍ମଶାଳା
      Posted On: 19 MAR 2018 8:54PM by PIB Bhubaneshwar


    ପ୍ରଥମ ରାଷ୍ଟ୍ରୀୟ ପୋଷଣ ଅଭିଯାନ କର୍ମଶାଳା ନୂଆଦିଲ୍ଲୀସ୍ଥିତ ପ୍ରବାସୀ ଭାରତୀୟ କେନ୍ଦ୍ରଠାରେ ଆସନ୍ତାକାଲି ଅନୁଷ୍ଠିତ ହେବ । ମହିଳା ଓ ଶିଶୁ ବିକାଶ ମନ୍ତ୍ରଣାଳୟ ଦ୍ୱାରା ଆୟୋଜିତ ଏହି କାର୍ଯ୍ୟକ୍ରମରେ ସମସ୍ତ ରାଜ୍ୟ ଏବଂ କେନ୍ଦ୍ରଶାସିତ ଅଂଚଳକୁ ସାମିଲ କରାଯାଇଛି । ଏହି ଏକଦିବସୀୟ କର୍ମଶାଳାରେ ପୋଷଣ ଅଭିଯାନର ଆଭିମୁଖ୍ୟ , ଅଭିଯାନର ମୁଖ୍ୟ ଉପାଦାନ ବିଷୟରେ ସୂଚନା ପ୍ରଦାନ କରାଯିବ । ଉଦ୍ଦିଷ୍ଟ ସଫ୍ଟଓୟାର ଜରିଆରେ କାର୍ଯ୍ୟକ୍ରମ ପରିଚାଳନା ଏବଂ ଏହି ଅଭିଯାନରେ ସାମିଲ ହୋଇଥିବା ଅନ୍ୟାନ୍ୟ ମନ୍ତ୍ରଣାଳୟ ସହ ମିଶି ପୁଷ୍ଟି ଅଭିଯାନକୁ ସଠିକ ଭାବେ କାଯ୍ୟକ୍ରମ କରିବା ବିଷୟରେ ସୂଚନା ପ୍ରଦାନ କରାଯିବ ।


    ମଙ୍ଗଳବାର ଦିନ ପ୍ରାତଃ 9.30 ରୁ ଏହି କାର୍ଯ୍ୟକ୍ରମ ଆରମ୍ଭ କରାଯାଇ ଛଅଟି ଅଧିବେଶନରେ ବିଭକ୍ତରେ କାର୍ଯ୍ୟକ୍ରମ ଅନୁଷ୍ଠିତ ହେବ ।


    ପ୍ରଥମ ଅଧିବେଶନ: ଇ-ଆଇଏଲଏ ଏବଂ ଇସିସିଇ ମଡ୍ୟୁଲ ଉନ୍ମୋଚିତ ହେବ ।


    ଦ୍ୱିତୀୟ ଅଧିବେଶନ: ପୋଷଣ ଅଭିଯାନର ପ୍ରମୁଖ ଉପାଦାନ ।


    ତୃତୀୟ ଅଧିବେଶନ: ପୌଷ୍ଟିକତା କ୍ଷେତ୍ରରେ ଉନ୍ନତ ପରିଣାମ ପାଇଁ ଅନ୍ୟ ମନ୍ତ୍ରଣାଳୟ ସହ ମିଳିତ ଭାବେ କାର୍ଯ୍ୟ କରିବା ।


    ଚତୁର୍ଥ ଅଧିବେଶନ: ପୌଷ୍ଟିକତା ଅଭିଯାନ ହାସଲ କରିବା ପାଇଁ ତାଳମେଳ ରକ୍ଷା କରିବା ।


    ପଞ୍ଚମ ଅଧିବେଶନ: ଭାଗୀଦାରୀତା ନିର୍ମାଣ ।


    ଷଷ୍ଠ ଅଧିବେଶନ: ଆଗକୁ ବଢିବା ।


    ମହିଳା ଓ ଶିଶୁ ବିକାଶ ମନ୍ତ୍ରଣାଳୟ ଦ୍ୱାରା ପାଂଚଟି ଇ-ଆଇଏଲଏ (e-Incremental Learning Approach) ପାଠ୍ୟକ୍ରମ ଏବଂ ଦୁଇଟି ଇସିସିଇ (Early Childhood Care and Education) ସଫ୍ଟଓୟାର ମଡ୍ୟୁଲର ଉନ୍ମୋଚନ କରାଯିବ । ଇ-ଆଇଏଲଏ ଅନଲାଇନ ସିଷ୍ଟମ ଜରିଆରେ କାମ କରୁଥିବା ବ୍ୟକ୍ତି ଆହୁରି ବ୍ୟବସ୍ଥିତ ଭାବେ କାର୍ଯ୍ୟ କରିପାରିବେ । ଇସିସିଇ ଜରିଆରେ ଅଙ୍ଗନବାଡି କର୍ମୀମାନଙ୍କୁ ପ୍ରଶିକ୍ଷଣ ପ୍ରଦାନ କରାଯିବ । ଫଳରେ ସେମାନେ ପିଲାମାନଙ୍କ ପାଇଁ ସଠିକ ମାର୍ଗ ପ୍ରଦର୍ଶନ କରିପାରିବେ ।


    କର୍ମଶାଳାରେ ବିଭିନ୍ନ ରାଜ୍ୟ ଏବଂ କେନ୍ଦ୍ରଶାସିତ ଅଂଚଳର ପ୍ରମୁଖ ସଚିବ , ସଚିବ , ସେମାନଙ୍କ ପ୍ରତିନିଧି ଉପସ୍ଥିତ ରହିବେ । ସ୍ୱାସ୍ଥ୍ୟ ଏବଂ ପରିବାର କଲ୍ୟାଣ , ପାନୀୟ ଜଳ ଏବଂ ସ୍ୱଚ୍ଛତା ଏବଂ ଗ୍ରାମୀଣ ବିକାଶ କର୍ମଶାଳାରେ ସେମାନଙ୍କ ମତ ରଖିବେ । ପୋଷଣ ଅଭିଯାନ ଚଳିତ ମାର୍ଚ୍ଚ 8 ତାରିଖରେ ପ୍ରଧାନମନ୍ତ୍ରୀ ଝୁନଝୁନଠାରେ ଶୁଭାରମ୍ଭ କରିଥିଲେ । ପୋଷଣ ଅଭିଯାନରେ ତିନି ବର୍ଷ ପାଇଁ 9046.17 କୋଟି ଟଙ୍କା ଖର୍ଚ୍ଚ ଅଟକଳ କରାଯାଇଛି । ଏହି ଅଭିଯାନ ସମସ୍ତ ରାଜ୍ୟ ଏବଂ କେନ୍ଦ୍ରଶାସିତ ଅଂଚଳରେ କାର୍ଯ୍ୟକାରୀ କରାଯିବ । ଚଳିତ ଆର୍ଥିକ ବର୍ଷରେ 315ଟି ଜିଲ୍ଲାରେ କାର୍ଯ୍ୟକାରୀ କରାଯିବା ପାଇଁ ଚିହ୍ନଟ କରାଯାଇଛି । ଏହିସବୁ ଜିଲା ସହିତ ମାର୍ଚ୍ଚ 15ରେ ଭିଡିଓ କନଫରେନସିଂ ଜରିଆରେ ଅଭିଯାନ କାଯ୍ୟକାରୀ କରିବା ନେଇ ପ୍ରଶିକ୍ଷଣ ପ୍ରଦାନ କରାଯାଇଥିଲା ।


    ପୋଷଣ ଅଭିଯାନ ଅଧିନରେ ରାଜ୍ୟ ଏବଂ କେନ୍ଦ୍ରଶାସିତ ଅଂଚଳଗୁଡିକରେ ନିମ୍ନରେ ପ୍ରଦତ୍ତ ବିଭିନ୍ନ କାର୍ଯ୍ୟକ୍ରମ କରାଯିବ ।

      * ରାଜ୍ୟ ତଥା କେନ୍ଦ୍ରଶାସିତ ଅଂଚଳ ସ୍ତରରେ ମିଳିତ ଭାବେ କାର୍ଯ୍ୟକାରୀ କରାଯିବ ।
      * ସ୍ମାର୍ଟ ଫୋନ , ଟାବଲେଟ ଏବଂ ମନିଟରିଂ ଉପକରଣ କ୍ରୟ ।
      * ଆଇସିଡିଏସ-କମନ ଆପ୍ଲିକେସନ ସଫ୍ଟଓୟାର ର ଆରମ୍ଭ କରାଯିବ ।
      * ଇନକ୍ରିମେଣ୍ଟାଲ ଲର୍ନିଂଗ ଆପ୍ରୋଚ ଏବଂ କମ୍ୟୁନିଟି କାର୍ଯ୍ୟକ୍ରମର ଆରମ୍ଭ କରାଯିବ ।

    ଏପ୍ରିଲ 14 ଆମ୍ବେଦକରଙ୍କ ଜୟନ୍ତୀ ଅବସରରେ ଦେଶର ବିଭିନ୍ନ ସ୍ଥାନରେ ଗ୍ରାମ ପଂଚାୟତରେ ପୋଷ୍ଟିକତା ସହ ସ୍ୱାସ୍ଥ୍ୟ ଏବଂ ସ୍ୱଚ୍ଛତା ଉପରେ ଆଲୋଚନା କରାଯିବ । ମହିଳା ଓ ଶିଶୁ ବିକାଶ ସଚିବ ଶ୍ରୀ ରାକେଶ ଶ୍ରୀବାସ୍ତବ ଏବଂ ପଂଚାୟତିରାଜ ମନ୍ତ୍ରଣାଳୟ ସଚିବ ଶ୍ରୀ ଅମରଜିତ ସିହ୍ନା ଏକ ଯୁଗ୍ନ ପତ୍ରରେ ସମସ୍ତ ମୁଖ୍ୟ ଶାସନ ସଚିବଙ୍କୁ ଏପ୍ରିଲ 14ରେ ଗ୍ରାମ ପଂଚାୟତ ସଭା କରିବାପାଇଁ ନିର୍ଦ୍ଦେଶ ଦେବାକୁ କୁହାଯାଇଛି ।


    ମହିଳା ଓ ଶିଶୁ ବିକାଶ ମନ୍ତ୍ରଣାଳୟ ଦ୍ୱାରା ଆୟୋଜିତ ଏହି କର୍ମଶାଳାରେ ପୋଷଣ ଅଭିଯାନକୁ ସଠିକ ଭାବେ କାର୍ଯ୍ୟକାରୀ କରାଇବା ପାଇଁ ସହଯୋଗ କରିବ ବୋଲି କୁହାଯାଉଛି ।


    ********************

    
    
    (Release ID: 1525470) Visitor Counter : 1
    
    
    
    
    

*