      ରେଳ ମନ୍ତ୍ରଣାଳୟ

      ଓଡ଼ିଶାର 4ଟି ସମେତ ଦେଶର 90ଟି ଷ୍ଟେସନରେ ସ୍ଥାନୀୟ ସାଂସ୍କୃତିକ ଅଥବା ଇତିହାସକୁ ପ୍ରଦର୍ଶନ କରି ବିକାଶ କରିବ ରେଳବାଇ
      Posted On: 23 MAR 2018 8:24PM by PIB Bhubaneshwar


    ଯାତ୍ରୀଙ୍କ ମୌଳିକ ସୁବିଧା ଏବଂ ଆସ୍ତିକ ଚିନ୍ତାଧାରାକୁ ଦୃଷ୍ଟିରେ ରଖି ଭାରତୀୟ ରେଳବାଇ ଦେଶର 90ଟି ଷ୍ଟେସନର ବିକାଶ କରିବାକୁ ଯୋଜନା କରିଛି । ଏଗୁଡ଼ିକର ବିକାଶ ଦାୟିତ୍ୱ ବିଭିନ୍ନ ଜୋନାଲ ରେଲୱେ / ନୋଡାଲ ଏଜେନ୍ସିକୁ ଦିଆଯାଇଛି । କେତୋଟି ଷ୍ଟେସନ ଦେଇ ବହୁ ସଂଖ୍ୟକ ତୀର୍ଥଯାତ୍ରୀ ଯାତାୟାତ କରୁଥିବାରୁ ସେଗୁଡ଼ିକ ପ୍ରତି ସ୍ୱତନ୍ତ୍ର ଦୃଷ୍ଟି ଦେବାକୁ କୁହାଯାଇଛି । ଏପରିକି ଦିନକୁ ଏସବୁ ଷ୍ଟେସନରେ 45 ହଜାରରୁ ଅଧିକ ଯାତ୍ରୀ ଯାଉଥିବା ଲକ୍ଷ୍ୟ କରାଯାଇଛି ।


    ଦେଶର 600ଟି ଷ୍ଟେସନର ବିକାଶ ପାଇଁ ଭାରତୀୟ ରେଳବାଇ ଅନେକ ପୂର୍ବରୁ ପଦକ୍ଷେପ ଆରମ୍ଭ କରିଛି । ଏ ସବୁର ବିକାଶ ବେଳେ ସ୍ଥାନୀୟ ସାସ୍କୃତିକ ଐତିହ୍ୟକୁ ପ୍ରଦର୍ଶନ କରିବାକୁ ପରାମର୍ଶ ଦିଆଯାଇଛି । ଉଦାହରଣ ସ୍ୱରୂପ ଆଜମେର ଷ୍ଟେସନ ଅଜନ୍ତା କିମ୍ବା ଏଲୋରା , ଆଗ୍ରା ଷ୍ଟେସନ ତାଜମହଲ , ଉଜ୍ଜୟିନୀ ଷ୍ଟେସନ ମହାକାଳେଶ୍ୱର ମନ୍ଦିର ଢାଞ୍ଚାରେ ନିର୍ମିତ ହେବ । ସେହିପରି ନାଗପୁର ଷ୍ଟେସନରେ ଏକ ବୃହତ କମଳା ଆକୃତି ସ୍ଥାନ ପାଇବ । ବେଲଗାଓଁର ଇତିହାସ ମହାତ୍ମା ଗାନ୍ଧୀଙ୍କ ସହ ଜଡ଼ିତ ଥିବାରୁ ବେଲଗାଓଁ ଷ୍ଟେସନରେ ଏକ ବୃହତ ଚରଖାର ଆକଅତି ଶୋଭା ପାଇବ । ରେଳ ଲ୍ୟାଣ୍ଡ ଡେଭଲପମେଣ୍ଟ ଅଥରିଟି (ଆରଏଲଡିଏ) ସ୍ଥାନୀୟ ଐତିହ୍ୟକୁ ନେଇ ବିକାଶ ଯୋଡ଼ିବାକୁ ଦାୟିତ୍ୱ ନେଇଛି । ଉଦାହରଣ ସ୍ୱରୂପ ଚାରବାଗ (ଲକ୍ଷ୍ନୌ)ର ଦ୍ୱିତୀୟ ପ୍ରବେଶ ପଥରେ ଐତିହ୍ୟ କୋଠା ସ୍ଥାନ ପାଉଛି । ଗୋମତି ନଗରରେ ଅୱଧର ଜାଲିଓକ୍ କାମ ଶୋଭା ପାଉଛି । ତିରୁପତି ଷ୍ଟେସନରେ ଭଗବାନ ତିରୁମାଲା ମନ୍ଦିରର ଢାଞ୍ଚା ତିଆରି ହୋଇଛି । ପଣ୍ଡିଚେରୀ ଷ୍ଟେସନରେ ଫରାସୀ କଲୋନିର ଢାଞ୍ଚା ତିଆରି ଶୋଭା ପାଉଛି । ସେହିପରି ଗୋଆ , କୋଟା , ଏର୍ଣ୍ଣାକୁଲମ , ନେଲ୍ଲୋର ଷ୍ଟେସନର ରୂପ ବଦଳିବ ।


    ନୂତନ ଯୋଜନାରେ ଆନ୍ଧ୍ର ପ୍ରଦେଶର 7ଟି , ଆସାମର 3ଟି , ବିହାରର 5ଟି , ଚଣ୍ଡିଗଡ଼ର ଗୋଟିଏ , ଛତିଶଗଡ଼ର 3ଟି , ଦିଲ୍ଲୀର 5ଟି , ଗୋଆର ଗୋଟିଏ , ଗୁଜରାଟର 7ଟି , ହରିଆନା , ତେଲଙ୍ଗାନା , ପୁଡୁଚେରୀ , ହିମାଚଳ ପ୍ରଦେଶ ଏବଂ ଜାମ୍ମୁ କାଶ୍ମୀରର ଗୋଟିଏ ଲେଖାଏଁ , ଝାଡ଼ଖଣ୍ଡର 2ଟି , କର୍ଣ୍ଣାଟକର 3ଟି , କେରଳର 4ଟି , ମଧ୍ୟ ପ୍ରଦେଶର 6ଟି , ମହାରାଷ୍ଟ୍ରର 6ଟି , ଓଡ଼ିଶାର 4ଟି , ରାଜସ୍ଥାନର 5ଟି , ତାମିଲନାଡ଼ୁର 4ଟି , ଉତ୍ତର ପ୍ରଦେଶର 11ଟି , ଉତ୍ତରାଖଣ୍ଡର 2ଟି , ପଶ୍ଚିମ ବଙ୍ଗର 6ଟି ଷ୍ଟେସନ ସାମିଲ ହେବ ।


    **********

    
    
    (Release ID: 1526328) Visitor Counter : 1