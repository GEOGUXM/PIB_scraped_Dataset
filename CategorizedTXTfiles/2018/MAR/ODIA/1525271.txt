      ବିଜ୍ଞାନ ଓ ପ୍ରଯୁକ୍ତି ମନ୍ତ୍ରଣାଳୟ

      ଶିଶୁବିଜ୍ଞାନ କଂଗ୍ରେସ ଉଦଯାପିତ
      Posted On: 18 MAR 2018 9:30PM by PIB Bhubaneshwar


    ଶିଶୁମାନଙ୍କୁ ସବୁ କ୍ଷେତ୍ରରେ ଅଧିକରୁ ଅଧିକ ସୁଯୋଗ ପ୍ରଦାନ କରାଯିବା ଆବଶ୍ୟକ ବୋଲି ମଣିପୁର ବିଶ୍ୱବିଦ୍ୟାଳୟର କୁଳପତି ପ୍ରଫେସର ଆଦିତ୍ୟ ପ୍ରସାଦ ପାଣ୍ଡେ ମତ ପୋଷଣ କରିଛନ୍ତି । ଆଜି ଇମ୍ଫାଲଠାରେ ଚାଲିଥିବା ଭାରତୀୟ ବିଜ୍ଞାନ କଂଗ୍ରେସର 105ତମ ଅଧିବେଶନ ପୃଷ୍ଠଭୂମିରେ ଆୟୋଜିତ ଶିଶୁବିଜ୍ଞାନ କଂଗ୍ରେସର ଉଦ୍ୟାପନୀ ଉତ୍ସବରେ ନିଜର ଅଭିଭାଷଣ ପ୍ରଦାନ କରି ପ୍ରଫେସର ପାଣ୍ଡେ କହିଲେ ଯେ ଯୁବଶକ୍ତି ଓ ଛାତ୍ରମାନେ ହିଁ ଦେଶର ଭବିଷ୍ୟତ । ତେଣୁ ସେମାନଙ୍କୁ ସବୁ କ୍ଷେତ୍ରରେ ଏବଂ ବିଶେଷକରି ବିଜ୍ଞାନ ଶିକ୍ଷା , ଗବେଷଣା କ୍ଷେତ୍ରରେ ପର୍ଯ୍ୟାପ୍ତ ସୁଯୋଗ ପ୍ରଦାନ କରାଯିବାର ଆବଶ୍ୟକତା ରହିଛି । ଶିଶୁ ବିଜ୍ଞାନ କଂଗ୍ରେସ ଭଳି କାର୍ଯ୍ୟକ୍ରମରେ ସେମାନଙ୍କ ମନର ତୀକ୍ଷ୍ଣ ଚିନ୍ତାଧାରା ସଂପୂର୍ଣ୍ଣ ଭାବେ ପରିପ୍ରକାଶ ଘଟିଥାଏ ।


    ଶିଶୁବିଜ୍ଞାନ କଂଗ୍ରେସ ଅବସରରେ ଆୟୋଜିତ ବିଭିନ୍ନ ପ୍ରତିଯୋଗିତାରେ ସଫଳତା ଲାଭ କରିଥିବା ଛାତ୍ରଛାତ୍ରୀମାନଙ୍କୁ ପୁରସ୍କୃତ କରାଯାଇଥିଲା । ଛାତ୍ରଛାତ୍ରୀମାନେ ସେମାନଙ୍କର ସ୍ଥାନୀୟ ପ୍ରକଳ୍ପର ମଡ଼େଲମାନ ଆୟୋଜିତ ପ୍ରଦର୍ଶନୀରେ ପ୍ରଦର୍ଶନ କରିଥିଲେ । ସେମାନଙ୍କୁ ପ୍ରଥମ , ଦ୍ୱିତୀୟ ଏବଂ ତୃତୀୟ ପୁରସ୍କାର ସ୍ୱରୂପ ନଗଦ 5000 , 3000 ଏବଂ 2000 ଟଙ୍କା ଲେଖାଏଁ ପ୍ରଦାନ କରାଯାଇଥିଲା ଏବଂ ଏଥିସହ ପ୍ରମାଣପତ୍ରମାନ ଦିଆଯାଇଥିଲା । ଏହାବ୍ୟତୀତ ଏଭଳି ପ୍ରଦର୍ଶନୀରେ ଅଂଶଗ୍ରହଣ କରିଥିବା ପ୍ରତ୍ୟେକ ପ୍ରତିଯୋଗୀଙ୍କୁ 1000ଟଙ୍କାର ଲେଖାଏଁ ପ୍ରୋତ୍ସାହନ ରାଶି ପ୍ରଦାନ କରାଯାଇଥିଲା ।


    105ତମ ଭାରତୀୟ ବିଜ୍ଞାନ କଂଗ୍ରେସର ଆୟୋଜନ ଅଧ୍ୟକ୍ଷ ପ୍ରଫେସର ବିଶ୍ୱନାଥ ସିଂହ , ଭାରତୀୟ ବିଜ୍ଞାନ କଂଗ୍ରେସ ସଂଘ (ବୈଜ୍ଞାନିକ କାର୍ଯ୍ୟକଳାପ)ର ସାଧାରଣ ସଂପାଦକ ପ୍ରଫେସର ପି ପି ମାଥୁର ଏବଂ ଆଇଏସସିଏର ଅନ୍ୟ କର୍ମକର୍ତ୍ତାମାନେ ଏହି ଅବସରରେ ଉପସ୍ଥିତ ଥିଲେ ।


    ************

    
    
    (Release ID: 1525271) Visitor Counter : 1