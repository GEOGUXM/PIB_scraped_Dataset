      ରେଳ ମନ୍ତ୍ରଣାଳୟ

      ରେଳବାଇରେ ଆପ୍ରେଣ୍ଟିସ କୋର୍ସ ଶେଷ କରିଥିବା ପ୍ରାର୍ଥୀଙ୍କ ପାଇଁ ଚାକିରିରେ 20% ସ୍ଥାନ ସଂରକ୍ଷଣ
      ମୁମ୍ବାଇରେ ଆଜି ସକାଳେ ଛାତ୍ର ଆନ୍ଦୋଳନ ପରିପ୍ରେକ୍ଷୀରେ କେନ୍ଦ୍ର ରେଳମନ୍ତ୍ରୀ ପିୟୁଷ ଗୋଏଲଙ୍କ ବିବୃତି

      Posted On: 20 MAR 2018 8:56PM by PIB Bhubaneshwar

    “ ଭାରତୀୟ ରେଳବାଇ ଏବେ ବ୍ୟାପକ ନିଯୁକ୍ତି ପ୍ରକ୍ରିୟା ଆରମ୍ଭ କରିଛି । ସୁପ୍ରିମ କୋର୍ଟଙ୍କ ଦ୍ୱାରା ନିର୍ଦ୍ଧାରିତ ନିୟମାବଳୀ ଅନୁଯାୟୀ ସ୍ୱଚ୍ଛ , ପାରଦର୍ଶୀ ଏବଂ ପ୍ରତିଦ୍ୱନ୍ଦ୍ୱିତାମୂଳକ ପ୍ରକ୍ରିୟାରେ ନିଯୁକ୍ତି ଦିଆଯାଉଛି ।


    ଆପ୍ରେଣ୍ଟିସ ଆଇନ ଅନୁଯାୟୀ ରେଳବାଇ ଅଧୀନରେ ଥିବା ବିଭିନ୍ନ ସଂସ୍ଥାରେ କାର୍ଯ୍ୟରତ ‘ କୋର୍ସ କମ୍ପ୍ଲିଟେଡ ଆକ୍ଟ ଆପ୍ରେଣ୍ଟିସମାନଙ୍କ ପାଇଁ ବିଭାଗୀୟ ନିଯୁକ୍ତି ପ୍ରକ୍ରିୟାରେ 20% ସ୍ଥାନ ସଂରକ୍ଷଣ ରଖାଯାଇଛି । ସୁପ୍ରିମକୋର୍ଟଙ୍କ ଦ୍ୱାରା ବିଭିନ୍ନ ସମୟରେ ଦିଆଯାଇଥିବା ରାୟ ଏବଂ ଆପ୍ରେଣ୍ଟିସ ଆକ୍ଟ ଧାରା 22(1) ଅନୁଯାୟୀ ଏହି ନିଷ୍ପତି ନିଆଯାଇଛି । ଯେଉଁମାନେ ଆପ୍ରେଣ୍ଟିସ ଶେଷ କରିଛନ୍ତି ସେମାନଙ୍କ ପାଇଁ ଯୋଗ୍ୟତା ମାନଦଣ୍ଡରେ ଆପ୍ରେଣ୍ଟିସ ଅବଧିକୁ ଲକ୍ଷ୍ୟ ରଖାଯାଇ ବୟସ ସୀମାକୁ ମଧ୍ୟ କୋହଳ କରାଯାଇଛି ।


    ଭାରତୀୟ ରେଳବାଇ ଦ୍ୱାରା ଏବେ ଦେଶର ସବୁଠାରୁ ବଡ଼ ଏକକ ନିଯୁକ୍ତି ପ୍ରକ୍ରିୟା ଆରମ୍ଭ କରାଯାଇଛି । ଦେଶର ଯୁବପିଢ଼ିଙ୍କ ସହ ଆପ୍ରେଣ୍ଟିସମାନଙ୍କ ପାଇଁ ଏହି ସୁଯୋଗ ଉପଲବ୍ଧ । ସ୍ୱଚ୍ଛ ଓ ନିଷ୍ପକ୍ଷ ପ୍ରକ୍ରିୟା ମାଧ୍ୟମରେ ସେମାନେ ରେଳବାଇରେ ଯୋଗ ଦେଇପାରିବେ ।


    31 ମାର୍ଚ୍ଚ 2018 ଏହି ନିଯୁକ୍ତି ପ୍ରକ୍ରିୟା ପାଇଁ ଆବେଦନର ଶେଷ ତାରିଖ ହୋଇଥିବାରୁ ମୋର ଯୁବ ବନ୍ଧୁମାନଙ୍କୁ ବହୁ ସଂଖ୍ୟାରେ ଆବେଦନ କରିବାକୁ ମୁଁ ଅନୁରୋଧ କରୁଛି । ଯଦ୍ୱାରାକି ସେମାନେ ଉଚିତ ମାର୍ଗରେ ଦେଶ ସେବା କରିବାର ସୁବିଧା ପାଇପାରିବେ । ”


    **********

    
    
    (Release ID: 1525471) Visitor Counter : 2