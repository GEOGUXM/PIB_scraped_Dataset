      ରେଳ ମନ୍ତ୍ରଣାଳୟ

      ପୁରୁଣା ଟ୍ରାକର ରକ୍ଷଣାବେକ୍ଷଣ
      Posted On: 28 MAR 2018 9:35PM by PIB Bhubaneshwar


    ଦେଶ ସ୍ୱାଧୀନ ହେବା ବେଳେ ଦେଶରେ ମୋଟ 60,116 କିଲୋମିଟର ରେଳ ଟ୍ରାକ୍ ଥିଲା । ସ୍ୱାଧୀନତା ପରେ 61,291 କିଲୋମିଟରର ନୂତନ ଟ୍ରାକ୍ ତିଆରି ହୋଇଥିଲା ଏବଂ ମୋଟ ଟ୍ରାକ୍ ହୋଇଥିଲା 1,21,407 କିଲୋମିଟର । ପୁରୁଣା ରେଳ ଟ୍ରାକକୁ ବଦଳାଇ ନୂତନ ବିଛା ଯାଇଥାଏ, ଯାହାକି ଏକ ନିୟମିତ ପ୍ରକ୍ରିୟା । ରେଳବାଇର ନିୟମାନୁଯାୟୀ ଯେତେବେଳେ ଆବଶ୍ୟକ ପଡ଼ିଥାଏ, ସେତେବେଳେ ଟ୍ରାକର ନବୀକରଣ କରାଯାଇଥାଏ । କେତେକ ମାଲ ପରିବହନ ହୋଇଛି, ଟ୍ରାକ୍ କେତେ ଦିନର ପୁରୁଣା ହୋଇଛି, ଟ୍ରାକରେ ଫାଟ ସୃଷ୍ଟି ହୋଇଛି କି, ଇତ୍ୟାଦି ଆଧାରରେ ଟ୍ରାକ ନବୀକରଣ ପାଇଁ ନିଷ୍ପତ୍ତି ହୋଇଥାଏ । ଦେଶରେ ଏବେ କୌଣସି ସ୍ଥାନରେ ରେଳ ଟ୍ରାକ୍ ନିମ୍ନମାନର ନାହିଁ । ଟ୍ରକ୍ ନବୀକରଣ ଏକ ନିୟମିତ ପ୍ରକ୍ରିୟା । ଦୈବାତ୍ କେଉଁଠାରେ ଆବଶ୍ୟକ ଥାଇ ଟ୍ରାକ୍ ନବୀକରଣ ବିଭିନ୍ନ କାରଣରୁ ବିଳମ୍ବ ହେଲେ ନିରାପଦ ଯାତାୟାତ ପାଇଁ ସେଠାରେ ଟ୍ରେନର ବେଗ ନିୟନ୍ତ୍ରଣ କରାଯାଇଥାଏ । ଟ୍ରାକ୍ ନବୀକରଣ ପର୍ଯ୍ୟନ୍ତ ଅସ୍ଥାୟୀ ବେଗ ନିୟନ୍ତ୍ରଣ (ଟିଏସଆର) ଲାଗୁ କରାଯାଇଥାଏ । ନବୀକରଣ କାର୍ଯ୍ୟ ଶେଷ ହୋଇଗଲେ ଟିଏସଆର ପ୍ରତ୍ୟାହୃତ ହୋଇଥାଏ । 2017-18ରେ 3600 କିଲୋମିଟରର ଟ୍ରାକ୍ ନବୀକରଣ ଲକ୍ଷ୍ୟ ରଖାଯାଇଥିଲା । 2018 ଫେବ୍ରୁଆରୀ ସୁଦ୍ଧା 3493 କିଲୋମିଟର ଟ୍ରକର ନବୀକରଣ ହୋଇପାରିଛି । 2018-19ରେ 3900 କିଲୋମିଟର ଟ୍ରାକର ନବୀକରଣ ଲକ୍ଷ୍ୟ ରଖାଯାଇଛି । ଲୋକସଭାରେ ବୁଧବାର ରେଳ ରାଷ୍ଟ୍ରମନ୍ତ୍ରୀ ରାଜେନ ଗୋହେନ୍ ଏକ ଲିଖିତ ଉତ୍ତରରେ ଏହି ସୂଚନା ଦେଇଛନ୍ତି ।


    **********

    
    
    (Release ID: 1527130) Visitor Counter : 2