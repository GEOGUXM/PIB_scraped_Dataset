      ନୂତନ ଓ ଅକ୍ଷୟ ଶକ୍ତି ମନ୍ତ୍ରଣାଳୟ

      ଆଇଏସଏ ଓ ବୈଦେଶିକ ବ୍ୟାପାର ମନ୍ତ୍ରଣାଳୟ ମଧ୍ୟରେ ବୁଝାମଣା
      Posted On: 26 MAR 2018 1:48PM by PIB Bhubaneshwar


    ଅନ୍ତଃରାଷ୍ଟ୍ରୀୟ ସୌର ସଂଗଠନ ( ISA ) ଏବଂ ବୈଦେଶିକ ବ୍ୟାପାର ମନ୍ତ୍ରଣାଳୟ ଆଜି ‘ ଆୟୋଜକ ଦେଶ ବୁଝାମଣା ’ ପତ୍ରରେ ହସ୍ତାକ୍ଷର କରିଛନ୍ତି । ଏହି ବୁଝାମଣା ଫଳରେ ଆଇଏସଏକୁ ନ୍ୟାୟିକ ବିଶିଷ୍ଟତା ପ୍ରାପ୍ତ ହୋଇଛି ଏବଂ ଏହାର ଫଳସ୍ୱରୂପ ଏହାକୁ ସମ୍ପତି ଅଧିଗ୍ରହଣ ତଥା ସମାଧାନ , ଆଇନଗତ କାର୍ଯ୍ୟାନୁଷ୍ଠାନକୁ ସଂସ୍ଥାଗତ ସ୍ୱରୂପ ପ୍ରଦାନ କରିବା ତଥା ଏହାର ରକ୍ଷା କରିବାର ଅଧିକାର ମିଳିଛି । ଏହି ବୁଝାମଣା ଅନୁସାରେ ଆଇଏସଏକୁ ବିଶେଷ ଅଧିକାର , କର ରିହାତି ତଥା ଉନ୍ମୁକ୍ତି ପ୍ରାପ୍ତ ହେବ , ଯାହାକି ବିଭିନ୍ନ ଦାୟିତ୍ୱକୁ ସ୍ୱତନ୍ତ୍ରତା ପୁର୍ବକ ନିର୍ବାହ କରିବା ପାଇଁ ଆବଶ୍ୟକ । ଆଇଏସଏକୁ ସ୍ୱାୟତତା , ବିଶେଷାଧିକାର ତଥା ଉନ୍ମୁକ୍ତି ଫ୍ରେମୱାର୍କ ବୁଝାମଣା ପତ୍ରର ଅନୁଚ୍ଛେଦ 10 ମାଧ୍ୟମରେ ପ୍ରାପ୍ତ ହେବ ।


    ଏହି ବୁଝାମଣା ପତ୍ରରେ ବୈଦେଶିକ ବ୍ୟାପାର ରାଷ୍ଟ୍ରମନ୍ତ୍ରୀ ଜେନେରାଲ ଡଃ ଭିକେ ସିଂହ ଏବଂ ଆଇଏସଏର ମଧ୍ୟବର୍ତ୍ତିକାଳୀନ ମହାନିର୍ଦ୍ଦେଶକ ଶ୍ରୀ ଉପେନ୍ଦ୍ର ତ୍ରିପାଠୀ , କେନ୍ଦ୍ର ଶକ୍ତି ଏବଂ ନବୀକରଣ ଉର୍ଜା ରାଷ୍ଟ୍ରମନ୍ତ୍ରୀ (ସ୍ୱାଧୀନ ଦାୟିତ୍ୱ) ଶ୍ରୀ ଆର କେ ସିଂହଙ୍କ ଉପସ୍ଥିତିରେ ହସ୍ତାକ୍ଷର କରିଥିଲେ ।


    ହସ୍ତାକ୍ଷରକାରୀ ମାନଙ୍କୁ ଅଭିନନ୍ଦନ ଜଣାଇ ଶ୍ରୀ ଆରକେ ସିଂ କହିଲେ ଯେ ବିଶ୍ୱରେ ବିକାଶର ଧାରାକୁ ବଦଳାଇବାରେ ଆଇଏସଏ ପାଖରେ ଅସୀମ କ୍ଷମତା ରହିଛି । ସେ କହିଲେ ଯେ ସ୍ୱଳ୍ପ ବିକଶିତ ଗ୍ରୀଷ୍ମମଣ୍ଡଳୀୟ ଦେଶମାନଙ୍କରେ ଏବେ ଉର୍ଜା ରିହାତି ଦରରେ ଅପେକ୍ଷାକୃତ ସହଜ ଭାବେ ଉପଲବ୍ଧ ହେବ । ମନ୍ତ୍ରୀ ଏହା ମଧ୍ୟ କହିଲେ ଯେ ଅନେକ ଦେଶ ନବୀକରଣ ଉର୍ଜା କ୍ଷେତ୍ରରେ ଭାରତର ଅନୁଭବରୁ ଶିକ୍ଷାଲାଭ କରିବାକୁ ଇଚ୍ଛା ପ୍ରକାଶ କରିଛନ୍ତି । ସେ ବିଶେଷ ଭାବେ ଜୋର ଦେଇ କହିଲେ ଯେ ଦେଶର ଉଦ୍ୟୋଗ ଜଗତ ଏହି ଦେଶମାନଙ୍କୁ ଗସ୍ତ କରିବା ଏବଂ ଏଥିସହିତ ସମ୍ବନ୍ଧିତ ମୌଳିକ ଢ଼ାଂଚାକୁ ଅବଲୋକନ କରିବାର ଆବଶ୍ୟକତା ରହିଛି । ଜେନେରାଲ ଡଃ ଭି କେ ସିଂହ ଆଇଏସଏକୁ ଅଭିନନ୍ଦନ ଜଣାଇ କହିଥିଲେ ଯେ ସୌର କ୍ଷେତ୍ରରେ 1000 କୋଟି ଆମେରିକୀୟ ଡଲାରରୁ ମଧ୍ୟ ଅଧିକ ନିବେଶ ଯୋଗାଡ କରିବା ଏବଂ 1000 ମେଗାୱାଟରୁ ମଧ୍ୟ ଅଧିକ ସୌର କ୍ଷମତା ସ୍ଥାପିତ କରିବାର ମହତ୍ୱପୂର୍ଣ୍ଣ ଦାୟିତ୍ୱ ଏହାକୁ ପ୍ରଦାନ କରାଯାଇଛି । ସେ କହିଲେ ଯେ ଉପଯୁକ୍ତ ଲକ୍ଷ୍ୟ ପ୍ରାପ୍ତି କରିବା ପାଇଁ ଆଇଏସଏକୁ ଅନେକ ବହୁପାକ୍ଷିକ ଏବଂ ଦ୍ୱିପାକ୍ଷିକ ଏଜେନ୍ସି ତରଫରୁ ଆର୍ଥିକ ସହାୟତାର ଆବଶ୍ୟକତା ରହିଛି ।


    ଶ୍ରୀ ଉପେନ୍ଦ୍ର ତ୍ରିପାଠୀ ବୁଝାମଣା ପତ୍ରରେ ହସ୍ତାକ୍ଷର କରାଯିବାକୁ ଏକ ମହତ୍ୱପୂର୍ଣ୍ଣ ଉପଲବ୍ଧି ଭାବେ ବର୍ଣ୍ଣନା କରିଥିଲେ ଏବଂ ଭାରତ ସରକାରଙ୍କ ତରଫରୁ ଯଥା ସମ୍ଭବ ସହଯୋଗ ପାଇଁ ଧନ୍ୟବାଦ ପ୍ରଦାନ କରିଥିଲେ ।


    ନୂତନ ଏବଂ ଅକ୍ଷୟ ଉର୍ଜା ମନ୍ତ୍ରଣାଳୟର ସଚିବ , ବୈଦେଶିକ ମନ୍ତ୍ରଣାଳୟର ସଚିବ ଏବଂ ଅନ୍ୟାନ୍ୟ ମାନ୍ୟଗଣ୍ୟ ବ୍ୟକ୍ତି ଏହି ଅବସରରେ ଉପସ୍ଥିତ ଥିଲେ ।


    ****************

    
    
    (Release ID: 1526534) Visitor Counter : 4