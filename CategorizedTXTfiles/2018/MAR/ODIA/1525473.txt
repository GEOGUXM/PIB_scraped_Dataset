      ପେଟ୍ରୋଲିୟମ ଓ ପ୍ରାକୃତିକ ବାଷ୍ପ ମନ୍ତ୍ରଣାଳୟ

      ପ୍ରାକୃତିକ ବାଷ୍ପର ଅନୁସନ୍ଧାନ ଓ ଉତ୍ପାଦନ
      Posted On: 19 MAR 2018 9:00PM by PIB Bhubaneshwar


    ତୈଳ ଓ ପ୍ରାକୃତିକ ବାଷ୍ପ ସେକ୍ଟରରେ ଉଭୟ ଘରୋଇ ଏବଂ ବିଦେଶୀ ନିବେଶ ଆକର୍ଷିତ କରିବା ଉଦ୍ଦେଶ୍ୟରେ ସରକାର ବିଭିନ୍ନ ସମୟରେ ଅନେକ ନୀତିଗତ ସଂସ୍କାର ଆଣିଛନ୍ତି । ଏହିସବୁ ନୀତି ଭିତରେ ରିଟେଲ ଆଉଟଲେଟ ପାଇଁ ଘରୋଇ ସେକ୍ଟର ସକାଶେ ବଜାର ଖୋଲିବା , ନିୟନ୍ତ୍ରିତ ମୂଲ୍ୟ ନିର୍ଦ୍ଧାରଣ ବ୍ୟବସ୍ଥାର ଉଚ୍ଛେଦ , ପ୍ରାକ୍‌- ଏନଇଏଲପି ଏବଂ ଏନଇଏଲପି ରାଉଣ୍ଡର ପ୍ରଚଳନ , ଆବିଷ୍କୃତ କ୍ଷୁଦ୍ର କ୍ଷେତ୍ର ନୀତି ପ୍ରଚଳନ , ହାଇଡ଼୍ରୋକାର୍ବନ ଅନୁସନ୍ଧାନ ଲାଇସେନ୍ସିଂ ନୀତି( HELP ) ଏବଂ ଓପନ ଏକରେଜ୍‌ ଲାଇସେନ୍ସିଂ ନୀତି ( OALP ) , ଗଭୀର/ ଅତି ଗଭୀର ଜଳ/ଏଚପିଏଚଟି କ୍ଷେତ୍ରରୁ ଉତ୍ତୋଳନ କରାଯାଉଥିବା ପ୍ରାକୃତିକ ବାଷ୍ପର ବିକ୍ରୟ ଓ ମୂଲ୍ୟାୟନ ସକାଶେ ସ୍ୱାଧୀନତା ପ୍ରଦାନ , ସିଏମବି କ୍ଷେତ୍ର ଆଦିରୁ ଉତ୍ପାଦିତ ବାଷ୍ପର ମାର୍କେଟିଂ ଏବଂ ମୂଲ୍ୟାୟନ ସକାଶେ ସ୍ୱାଧୀନତା ପ୍ରଦାନ ଆଦି ଏଭଳି ନୀତିଗତ ସଂସ୍କାର ପ୍ରକ୍ରିୟ ଅନ୍ତର୍ଭୁକ୍ତ ।


    ଦେଶର ତୈଳ ଓ ବାଷ୍ପ ସେକ୍ଟରରେ ବିଭିନ୍ନ ସ୍ଥାନରେ ଉଭୟ ଘରୋଇ ତଥା ବିଦେଶୀ ତୈଳ ଓ ବାଷ୍ପ କମ୍ପାନୀମାନେ ସେମାନଙ୍କର ଅନୁସନ୍ଧାନ କାର୍ଯ୍ୟ ଜାରି ରଖିଛନ୍ତି । ଏହିସବୁ ଉଭୟ ଘରୋଇ ତଥା ବିଦେଶୀ କମ୍ପାନୀମାନେ ଏହିସବୁ ବର୍ଷମାନଙ୍କରେ ଅନୁସନ୍ଧାନ ତଥା ଉତ୍ପାଦନ କାର୍ଯ୍ୟ ସକାଶେ 2016-17 ସୁଦ୍ଧା ପ୍ରଡ଼କ୍ସନ୍‌ ସେୟାରିଂ କଣ୍ଟ୍ରାକ୍ଟ ( PSC )ରେ ମୋଟ 24523 ନିୟୁତ ଡ଼ଲାର ନିବେଶ କରିଛନ୍ତି ।


    ପେଟ୍ରୋଲିୟମ୍‌ ଓ ପ୍ରାକୃତିକ ବାଷ୍ପ ମନ୍ତ୍ରଣାଳୟ ଅଧୀନସ୍ଥ ତୈଳ ଓ ବାଷ୍ପ ପିଏସୟୁମାନଙ୍କରେ କମ୍ପାନୀୱାରୀ ନିବେଶର ବିସ୍ତୃତ ବିବରଣୀ ନିମ୍ନରେ ପ୍ରଦାନ କରାଗଲା:-

                                                                                             
ତୈଳ ଓ ବାଷ୍ପ ପିଏସୟୁମାନଙ୍କ ନାମ                  ନିବେଶ ପରିମାଣ(ଏପ୍ରିଲ ୨୦୧୭- ଡ଼ିସେମ୍ବର ୨୦୧୭) କୋଟିରେ
                                                                                             
                                                                                             
                                                                                             
Oil & Natural Gas Corporation Ltd.            26497.76                                       
                                                                                             
                                                                                             
                                                                                             
Gas Authority of India Ltd.                   2039.51                                        
                                                                                             
                                                                                             
                                                                                             
Hindustan Petroleum Corporation Ltd.          3959.44                                        
                                                                                             
                                                                                             
                                                                                             
Bharat Petroleum Corporation Ltd.             4371.58                                        
                                                                                             
                                                                                             
                                                                                             
Indian Oil Corporation Ltd.                   12569.30                                       
                                                                                             
                                                                                             
                                                                                             
Oil India Ltd.                                7213.78                                        
                                                                                             
                                                                                             
                                                                                             
Chennai Petroleum Corporation Ltd.            648.25                                         
                                                                                             
                                                                                             
                                                                                             
Numaligarh Refinery Ltd.                      230.19                                         
                                                                                             
                                                                                             
                                                                                             
Mangalore Refineries and Petrochemicals Ltd.  594.29                                         
                                                                                             
                                                                                             

    କେନ୍ଦ୍ର ପେଟ୍ରୋଲିୟମ୍‌ ଓ ପ୍ରାକୃତିକ ବାଷ୍ପ ମନ୍ତ୍ରୀ ଶ୍ରୀ ଧର୍ମେନ୍ଦ୍ର ପ୍ରଧାନ ଆଜି ଲୋକସଭାରେ ଏକ ପ୍ରଶ୍ନର ଲିଖିତ ଉତ୍ତର ଦେଇ ଏହି ସୂଚନା ପ୍ରଦାନ କରିଛନ୍ତି ।


    *************

    
    
    (Release ID: 1525473) Visitor Counter : 1