      ପ୍ରତିରକ୍ଷା ମନ୍ତ୍ରଣାଳୟ

      ପ୍ରତିରକ୍ଷା ପ୍ରଦର୍ଶନୀ 2018 ଚେନ୍ନାଇକୁ ଭରପୁର ସମର୍ଥନ
      Posted On: 01 MAR 2018 1:13PM by PIB Bhubaneshwar


    ଭାରତୀୟ ପ୍ରତିରକ୍ଷା ପ୍ରଦର୍ଶନୀ ଗତ 10 ବର୍ଷ ଧରି ସମଗ୍ର ବିଶ୍ୱର ଅନ୍ୟତମ ବିଶାଳ କାର୍ଯ୍ୟକ୍ରମର ଆୟୋଜନ କରୁଛି । ପ୍ରତିରକ୍ଷା ପ୍ରଦର୍ଶନୀ ଚେନ୍ନାଇରେ 2018 ଏପ୍ରିଲ 11 ରୁ 14 ମଧ୍ୟରେ ଆୟୋଜନ କରାଯିବ ଏବଂ ଏହି କାର୍ଯ୍ୟ ପାଇଁ ଭରପୁର ସମର୍ଥନ ମିଳୁଛି । ଏହି କାର୍ଯ୍ୟକ୍ରମର ସ୍ଥଳ ହେଉଛି ଚେନ୍ନାଇ ନିକଟରେ ଥିବା ଇଷ୍ଟକୋଷ୍ଟ ରୋଡ ଉପରେ ତିରୁବିନ୍ଧାଥଲ ଜିଲ୍ଲାର କାଂଚିପୁରମ । ପ୍ରତିରକ୍ଷା ପ୍ରଦର୍ଶନୀ 2018 ର ତାରିଖ ଘୋଷଣା କରାଯିବାର ଅଳ୍ପ ସମୟ ପରେ ହିଁ ବିଦେଶୀ ତଥା ଦେଶୀ ଦୁଇ ପ୍ରତିରକ୍ଷା ଉଦ୍ୟୋଗର ଭାଗିଦାରି ପାଇଁ ଅତ୍ୟଧିକ ପ୍ରକ୍ରିୟା ମିଳିଛି । 42 ଟି ଦେଶ ସେମାନଙ୍କର ଭାଗିଦାରି ସମ୍ବନ୍ଧରେ ପ୍ରଥମରୁ ହିଁ ସ୍ପଷ୍ଟ କରିଦେଇଛନ୍ତି ଏବଂ ଆଗାମୀ ଦିନରେ ଏହି ସଂଖ୍ୟାରେ ଆହୁରି ବୃଦ୍ଧି ହେବାର ଅନୁମାନ କରାଯାଉଛି ।


    ଯେଉଁ ଦେଶଗୁଡ଼ିକ ଭାଗିଦାରିତା ସମ୍ବନ୍ଧରେ ସ୍ପଷ୍ଟ କରିଛନ୍ତି ସେମାନଙ୍କ ମଧ୍ୟରେ ସାମିଲ ଅଛନ୍ତି ଆମେରିକା , ବ୍ରିଟେନ , ଋଷ , ଫ୍ରାନ୍ସ , ଇଜ୍ରାଏଲ , କୋରିଆ , ସ୍ୱିଡେନ ପରି ଅନେକ ବଡ ବଡ ପ୍ରତିରକ୍ଷା ଉତ୍ପାଦକ ଦେଶ । ସମ୍ଭାବନା ରହିଛି ଯେ ପ୍ରତିରକ୍ଷା ପ୍ରଦର୍ଶନୀରେ ଭାଗ ନେବାକୁ ଥିବା ଅନେକ ଶିଷ୍ଟମଣ୍ଡଳ ମନ୍ତ୍ରଣାଳୟ ସ୍ତରର ହେବେ । ଅନେକ ଶୀର୍ଷ ସେବା ଅଧିକାରୀ ( ସେନା / ନୌସେନା / ବାୟୁସେନା ) ପ୍ରତିରକ୍ଷା ପ୍ରଦର୍ଶନୀରେ ଭାଗନେବେ ।


    ପ୍ରତିରକ୍ଷା ପ୍ରଦର୍ଶନୀ 2018ର ପ୍ରମୁଖ ବିଷୟ ବସ୍ତୁ ହେଉଛି ଭାରତକୁ ବିଶ୍ୱରେ ରକ୍ଷା ଉତ୍ପାଦନର ଏକ ବଡ ହବ୍ ଭାବେ ଦର୍ଶାଇବା । ଏହାଫଳରେ ଦେଶର ଉଦ୍ୟୋଗରେ ନିଜର ସ୍ୱଦେଶୀ ନିର୍ମାଣ ମଂଚ ତଥା କମ୍ପୋନେଣ୍ଟ୍ସର ପ୍ରଦର୍ଶନ ପାଇଁ ଜବରଦସ୍ତ ଉତ୍ସାହ ଦେଖାଦେଇଛି । ପ୍ରତିଦିନ ପାଖାପାଖି ଦଶ କମ୍ପାନୀ ପ୍ରତିରକ୍ଷା ପ୍ରଦର୍ଶନୀ ପାଇଁ ସ୍ଥାନ ବୁକ କରୁଛନ୍ତି । ଅନୁମାନ କରାଯାଉଛି ଯେ ପ୍ରତିରକ୍ଷା ପ୍ରଦର୍ଶନୀ 2018ର ଆୟୋଜନ ପାଖାପାଖି 2 ଲକ୍ଷ ବର୍ଗ ମିଟର କ୍ଷେତ୍ରରେ କରାଯିବ ।


    **********

    
    
    (Release ID: 1523644) Visitor Counter : 4