      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ବାଂଲାଦେଶ ହିନ୍ଦୁ ଶରଣାର୍ଥୀଙ୍କ ପାଇଁ କ୍ଷତିପୂରଣ ପ୍ୟାକେଜ୍
      Posted On: 07 MAR 2018 4:03PM by PIB Bhubaneshwar


    ପାକ୍ ଅଧିକୃତ ଜମ୍ମୁ - କାଶ୍ମୀର , ପିଓଜେକେ ( 1947 ) ଏବଂ ଛାମ୍ବ ( 1965 ଏବଂ 1971 ) ରୁ ବିସ୍ଥାପିତ ହୋଇ ଜମ୍ମୁ - କାଶ୍ମୀରେ ବାସ କରୁଥିବା 36,384 ପରିବାରଙ୍କୁ କ୍ଷତିପୂରଣ ପ୍ୟାକେଜ ଦେବାକୁ ଭାରତ ସରକାର 2016 ଡିସେମ୍ବର 22 ତାରିଖରେ 2000 କୋଟି ଟଙ୍କାର ଆର୍ଥିକ ସହାୟତା ଘୋଷଣା କରିଥିଲେ । ପ୍ରତି ପରିବାରକୁ ସାଢ଼େ 5 ଲକ୍ଷ ଟଙ୍କା ଲେଖାଏଁ ଦେବାକୁ ଅର୍ଥ ମଂଜୁର ହୋଇଥିଲା । ଜମ୍ମୁ - କାଶ୍ମୀର ସରକାରଙ୍କ ଦ୍ୱାରା ଉପଲବ୍ଧ ତଥ୍ୟଗତ ରିପୋର୍ଟ ଅନୁସାରେ 2018 ଫେବ୍ରୁଆରୀ ମାସ ସୁଦ୍ଧା 9537 ହିତାଧିକାରୀଙ୍କୁ ଆଧାର କାର୍ଡ ସଂଯୁକ୍ତ ବ୍ୟାଙ୍କ ଆକାଉଣ୍ଟ ଜରିଆରେ ମନ୍ତ୍ରାଳୟ 465.56 କୋଟି ଟଙ୍କା ବଣ୍ଟନ କରାଯାଇପାରିଛି ।


    ବାଂଲାଦେଶରୁ ଆସିଥିବା ହିନ୍ଦୁ ଶରଣାର୍ଥୀମାନଙ୍କୁ କ୍ଷତିପୂରଣ ପ୍ୟାକେଜ ଦେବାର କୌଣସି ପ୍ରସ୍ତାବ ଏବେ ଭାରତ ସରକାରଙ୍କ ବିଚାରାଧୀନ ନାହିଁ ।


    ରାଜ୍ୟସଭାରେ ବୁଧବାର ଏକ ଲିଖିତ ପ୍ରଶ୍ନର ଉତ୍ତରରେ କେନ୍ଦ୍ର ସ୍ୱରାଷ୍ଟ୍ର ରାଷ୍ଟ୍ର ମନ୍ତ୍ରୀ ହଂସରାଜ ଗଙ୍ଗରାମ ଆହିର ଏହି ସୂଚନା ଦେଇଛନ୍ତି ।


    **************

    
    
    (Release ID: 1523695) Visitor Counter : 1