      ସଂଖ୍ୟାଲଘୁ ବ୍ୟାପାର ମନ୍ତ୍ରଣାଳୟ

      ଉଚ୍ଚତର ଗବେଷଣା ପାଇଁ ସଂଖ୍ୟାଲଘୁ ଛାତ୍ରଛାତ୍ରୀଙ୍କ ସକାଶେ ଯୋଜନା
      Posted On: 14 MAR 2018 8:35PM by PIB Bhubaneshwar


    ସଂଖ୍ୟାଲଘୁ ଛାତ୍ରଛାତ୍ରୀଙ୍କ ଉଚ୍ଚତର ଗବେଷଣା ଏବଂ ଭଲ ଶିକ୍ଷାନୁଷ୍ଠାନରେ ପ୍ରବେଶ ପାଇଁ କେନ୍ଦ୍ର ସଂଖ୍ୟାଲଘୁ ବ୍ୟାପାର ମନ୍ତ୍ରଣାଳୟ ଅନେକ ଗୁଡ଼ିଏ ଯୋଜନା କରିଛି । ପୂର୍ବରୁ ଏ କ୍ଷେତ୍ରରେ ସଂଖ୍ୟାଲଘୁ ଛାତ୍ରଛାତ୍ରୀଙ୍କ ପାଇଁ ସେପରି କୌଣସି ଦକ୍ଷତା ବିକାଶ ଯୋଜନା ନଥିଲା ।


    ଉପଯୁକ୍ତ କର୍ତ୍ତୃପକ୍ଷଙ୍କ ସ୍ୱୀକୃତିରେ ସ୍ନାତକରୁ କମ୍ ଏବଂ ସ୍ନାତକୋତ୍ତରରେ ପେସାଦାର ଓ ପ୍ରଯୁକ୍ତିଭିତ୍ତିକ ପାଠ୍ୟକ୍ରମ ପାଇଁ ମେରିଟ୍-କମ୍ ମିନ୍ସ ସ୍କଲାରସିପ୍ ଯୋଜନା କରାଯାଇଛି । ଏହି ଯୋଜନାରେ 30% ବୃତ୍ତି ବାଳିକାମାନଙ୍କ ପାଇଁ ରଖାଯାଇଛି । ଏହି ଯୋଗ୍ୟତା ପାଇବାକୁ ଛାତ୍ରଛାତ୍ରୀଙ୍କ ପରିବାରର ବାର୍ଷିକ ଆୟ 2.50 ଲକ୍ଷ ଟଙ୍କାରୁ କମ୍ ଥିବ ଏବଂ ସେମାନେ ଯୋଗ୍ୟତା ପର୍ଯ୍ୟାୟ ପରୀକ୍ଷାରେ 50% ନମ୍ବର ରଖିଥିବେ । ସେହିପରି ଏମଫିଲ ଓ ପିଏଚଡି ଭଳି ଉଚ୍ଚତର ଗବେଷଣା ପାଇଁ ମୌଲାନା ଆଜାଦ ନ୍ୟାସନାଲ ଫେଲୋସିପରେ ସଂଖ୍ୟାଲଘୁ ଛାତ୍ରଛାତ୍ରୀଙ୍କୁ 5ବର୍ଷିଆ ଫେଲୋସିପରେ ଆର୍ଥିକ ସହାୟତା ଯୋଗାଇ ଦିଆଯାଉଛି । ଏହି ଯୋଜନାରେ ଯୋଗ୍ୟତା ପାଇଁ ଛାତ୍ରଛାତ୍ରୀଙ୍କ ପରିବାରର ବାର୍ଷିକ ଆୟ ଅଢ଼େଇଲକ୍ଷ ଟଙ୍କାରୁ କମ୍ ହୋଇଥିବା ଆବଶ୍ୟକ । 30% ଫେଲୋସିପ ଛାତ୍ରୀମାନଙ୍କ ପାଇଁ ସଂରକ୍ଷିତ ରହିଛି । ପ୍ରତ୍ୟକ୍ଷ ନଗଦ ହସ୍ତାନ୍ତର ( DBT ) ମାଧ୍ୟମରେ ୟୁନିଭର୍ସିଟି ଗ୍ରାଣ୍ଟ ଓ କମିସନ ( UGC ) ଦ୍ୱାରା ଏହି ଯୋଜନା ପରିଚାଳିତ ହେଉଛି । ଏ ସମ୍ପର୍କିତ ବିସ୍ତୃତ ସୂଚନା ମନ୍ତ୍ରଣାଳୟର ୱେସାଇଟ ( www.minorityaffairs.gov.in .) ରୁ ମିଳିପାରିବ ।


    ଲୋକସଭାରେ ଆଜି ସଂଖ୍ୟାଲଘୁ ବ୍ୟାପାର ମନ୍ତ୍ରୀ ମୁକ୍ତାର ଅବାସ୍ ନକଭୀ ଏକ ଲିଖିତ ପ୍ରଶ୍ନର ଉତ୍ତରରେ ଏହି ସୂଚନା ଦେଇଛନ୍ତି ।


    **************

    
    
    (Release ID: 1524728) Visitor Counter : 1