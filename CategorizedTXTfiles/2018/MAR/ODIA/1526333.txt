      ପରିବେଶ ଓ ଜଙ୍ଗଲ ମନ୍ତ୍ରଣାଳୟ

      ମାର୍ଚ୍ଚ 24 ତାରିଖ ଦିନ ଆର୍ଥ ଆୱାର ଅବସରରେ ବିଜୁଳି ସୁଇଚ ବନ୍ଦ ରଖିବାକୁ ଡକ୍ଟର ହର୍ଷବର୍ଦ୍ଧନଙ୍କ ନିବେଦନ
      Posted On: 23 MAR 2018 8:50PM by PIB Bhubaneshwar


    “ ଆସନ୍ତା କାଲି 2018 ମସିହା ମାର୍ଚ୍ଚ 24 ତାରିଖ ଅବସରରେ ଆମେ ସଭିଏଁ ‘ ଆର୍ଥ ଆୱାର ’ ପାଳନ କରିବାକୁ ଯାଉଛୁ । ଏହି ଅବସରରେ ମୁଁ ମୋ ଘରେ ଏବଂ କାର୍ଯ୍ୟାଳୟରେ ସନ୍ଧ୍ୟା 8.30 ଠାରୁ 9.30 ପର୍ଯ୍ୟନ୍ତ ସମସ୍ତ ପ୍ରକାର ଅଣ ଆବଶ୍ୟକ ବିଜୁଳି ସୁଇଚ ବନ୍ଦ ରଖିବି । ପ୍ରାକୃତିକ ହାନିକୁ ରୋକିବା ଦିଗରେ ସହଯୋଗର ହାତ ବଢ଼ାଇବା ନିମନ୍ତେ ମୁଁ ଏହି ପଦକ୍ଷେପ ନେବି । ସେଥିପାଇଁ ଆପଣମାନେ ସଭିଏଁ ସହଯୋଗର ହାତ ବଢ଼ାଇବା ସକାଶେ ମୁଁ ନିବେଦନ କରୁଛି ” । ଆସନ୍ତା କାଲି ସନ୍ଧ୍ୟା 8.30 ଠାରୁ 9.30 ପର୍ଯ୍ୟନ୍ତ ସମସ୍ତ ପ୍ରକାର ଅଣ ଆବଶ୍ୟକ ବିଜୁଳି ସୁଇଚ ବନ୍ଦ ରଖିବା ସକାଶେ କେନ୍ଦ୍ର ପର୍ଯ୍ୟାବରଣ , ଜଙ୍ଗଲ ଓ ଜଳବାୟୁ ପରିବର୍ତ୍ତନ ମନ୍ତ୍ରୀ ଡକ୍ଟର ହର୍ଷବର୍ଦ୍ଧନ ଦେଶବାସୀଙ୍କୁ ଆବେଗପୂର୍ଣ୍ଣ ନିବେଦନ କରିଛନ୍ତି । ପ୍ରକୃତିକୁ କିଛି ଫେରାଇଦେବା ଏବଂ ଧରିତ୍ରୀ ସହ ଯୋଡ଼ିହେବା ନିମନ୍ତେ ଏଭଳି ସ୍ୱାର୍ଥତ୍ୟାଗ କରିବା ସକାଶେ ସେ ପରାମର୍ଶ ଦେଇଛନ୍ତି । ଉପଭୋକ୍ତା ସଂସ୍କୃତିରୁ ଓହରି ଏବଂ ନିଜର ଆଚରଣ ଶୈଳୀରେ ପରିବର୍ତ୍ତନ ଆଣି ପୋଷଣୀୟତା ବଜାୟ ରଖିବା ସକାଶେ ଆମକୁ ସଭିଙ୍କୁ ଏହା ଗ୍ରହଣ କରିବାକୁ ପଡ଼ିବ ବୋଲି ଡକ୍ଟର ହର୍ଷବର୍ଦ୍ଧନ କହିଛନ୍ତି । ପ୍ରକୃତି ପ୍ରତି ଆମମାନଙ୍କ ମନରେ ଥିବା ସଂବେଦନା ଏବଂ ଏହାର ସୁରକ୍ଷା ନିମନ୍ତେ ଏହାର ଦୀର୍ଘକାଳୀନ ପ୍ରଭାବ ଲାଗି ସମସ୍ତଙ୍କୁ କିଛି ନା କିଛି ସ୍ୱାର୍ଥ ତ୍ୟାଗ କରିବାକୁ ପଡ଼ିବ ।


    ଡକ୍ଟର ହର୍ଷବର୍ଦ୍ଧନ ଗୁରୁତ୍ୱ ଆରୋପ କରି କହିଛନ୍ତି ଯେ ଆର୍ଥ ଆୱାର ପାଳନ କରିବା ପ୍ରଚଳିତ ଗ୍ରୀନ୍‌ ଉଡ଼୍‌ ଡ଼ିଡ୍ସ ଆନ୍ଦୋଳନର ଅଂଶବିଶେଷ ଯେଉଁଥିରେ ପ୍ରତ୍ୟେକ ନାଗରିକ ସ୍ୱେଚ୍ଚାକୃତ ଭାବେ କୌଣସି ନା କୌଣସି ସବୁଜିମା ସୁରକ୍ଷାଜନିତ ତ୍ୟାଗ ଓ ମହନ କାର୍ଯ୍ୟ କରିବା ଉଚିତ । ଏହା ଦ୍ୱାର ଧରିତ୍ରୀ ଏବଂ ପରିବେଶ ସୁରକ୍ଷିତ ରହିପାରିବ । ସଚେତନ ନାଗରିକମାନେ ପ୍ରତ୍ୟେକ ଦିନ ଏଭଳି ଗ୍ରୀନ୍‌ ଉଡ଼ କାର୍ଯ୍ୟ ସଂପାଦନ କରିବା ଉଚିତ । ଏହା ମାଧ୍ୟମରେ ସେମାନେ ଚାରା ଗଛଟିଏ ରୋପିପାରିବେ , ବର୍ଜ୍ୟ ପୃଥକୀକରଣ କରିପାରିବେ , କର୍ମକ୍ଷେତ୍ରକୁ ସାଇକେଲ କିମ୍ବା କାରପୁଲ୍‌ରେ ଯାଇପାରିବେ ଅଥର୍ବ ପ୍ଲାଷ୍ଟିକର ବ୍ୟବହାରକୁ ବର୍ଜନ କରିପାରିବେ ।


    “ ଆର୍ଥ ଆୱାର ” ହେଉଛି ବିଶ୍ୱର ସର୍ବବୃହତ୍‌ ତୃଣମୂଳସ୍ତରୀୟ ପରିବେଶ ସଂରକ୍ଷଣ ଆନ୍ଦୋଳନ ଯେଉଁଥିରେ ବିଶ୍ୱବ୍ୟାପୀ ଜନସାଧାରଣ ଅଂଶଗ୍ରହଣ କରିଥାନ୍ତି ଏବଂ ସମ୍ମିଳିତ ଭାବେ ଜଳବାୟୁ ପରିବର୍ତ୍ତନକୁ ରୋକିବା ସକାଶେ ସେମାନଙ୍କର ପ୍ରତିବଦ୍ଧତା ପ୍ରକଟ କରିଥାନ୍ତି । ସେମାନେ ଘଣ୍ଟାଏ କାଳ ଅଣ ଆବଶ୍ୟକ ବିଜୁଳିଶକ୍ତି ସଂଚୟ କରିପାରିଥାନ୍ତି । ଏହି ବୈଶ୍ୱିକ ପଦକ୍ଷେପ ଡ଼ବ୍ଲୁ ଡ଼ବ୍ଲୁଏଫ ଦ୍ୱାରା ଅନୁସୃତ ଏବଂ ଏକ ସଙ୍ଗେ ବିଶ୍ୱର 178ଟି ରାଷ୍ଟ୍ର ଏହାକୁ ପାଳନ କରିଥିବାର ରେକର୍ଡ଼ ରହିଛି । ଚଳିତ ବର୍ଷ ମାର୍ଚ୍ଚ 24 , ଶନିବାର ଦିଗ ସନ୍ଧ୍ୟା 8.30 ଠାରୁ 9.30 ପର୍ଯ୍ୟନ୍ତ ଏହା ପାଳନ କରାଯିବ ।


    • ଆର୍ଥ ଆୱାର 2018 ପାଳନ ଅବସରରେ ଡ଼ବ୍ଲୁଡ଼ବ୍ଲୁଏଫ ଇଣ୍ଡିଆ “ ଗିଭ୍‌ ଅପ୍‌ ଟୁ ଗିଭ୍‌ ବ୍ୟାକ୍‌ ” ନାମକ ଏକ ଅଭିଯାନ ଆରମ୍ଭ କରୁଛି ଯାହା ମାଧ୍ୟମରେ ଅନୁଷ୍ଠାନ , ପ୍ରତିଷ୍ଠାନ ଏବଂ ବ୍ୟକ୍ତିବିଶେଷଙ୍କୁ ସେମାନଙ୍କର ଅଭ୍ୟାସ , କାର୍ଯ୍ୟଧାରା ଓ ଜୀବନଶୈଳୀରେ ପରିବର୍ତ୍ତନ ଆଣିବା ସକାଶେ ପ୍ରେରିତ କରାଯାଇପାରିବ । ଏହା ଦ୍ୱାରା ଅନ୍ୟମାନଙ୍କ ଉପରେ ଏବଂ ପରିବେଶ ଉପରେ ପଡ଼ୁଥିବା ଚାପ ହ୍ରାସ ପାଇବ । “ ଗିଭ ଅପ୍‌ ଟୁ ଗିଭ୍‌ ବ୍ୟାକ୍‌ ” ଏବଂ “ କନେକ୍ଟ ଟୁ ଆର୍ଥ ” ଅଭିଯାନରେ ନିମ୍ନଲିଖିତ ବ୍ୟବସ୍ଥାମାନ ରହିଛି:


    • ଏକକ ବ୍ୟବହାରକାରୀ ପ୍ଲାଷ୍ଟିକ୍‌ ବର୍ଜନ କରନ୍ତୁ: ସିଙ୍ଗଲ ୟୁଜ୍‌ ପ୍ଲାଷ୍ଟିକ୍‌ ଆମର ସମୁଦ୍ର , ନଦୀ ଏବଂ ଲ୍ୟାଣ୍ଡଫିଲକୁ ବ୍ୟାପକ ଭାବେ ପରିପୂଣ୍ଣ କରିଚାଲିଛି । ଏହାର ବ୍ୟବହାରକୁ ସୀମିତ କରିବା ପାଇଁ ବିକଳ୍ପ ପନ୍ଥା ଖୋଜନ୍ତୁ ।


    • ଜୀବାସ୍ମ ଇନ୍ଧନ ପରିତ୍ୟାଗ କରନ୍ତୁ: ପାରମ୍ପରିକ ଶକ୍ତି ଉତ୍ସକୁ ପରିତ୍ୟାଗ କରନ୍ତୁ । ସୌରଶକ୍ତି , ସୌର ଉପକରଣ , ସୌର ଗିଜର , ସୌରବତୀ ଅଥବା ଛାତ ଉପରେ ସୌର ପାନେଲ ବସାନ୍ତୁ ଏବଂ ସେଥିରୁ ବିଜୁଳି ଶକ୍ତି ଉତ୍ପାଦନ କରନ୍ତୁ । ସ୍ୱଗୃହରୁ ଉତ୍ପାଦିତ ଶକ୍ତି ବ୍ୟତୀତ ଧରିତ୍ରୀର ସ୍ୱାସ୍ଥ୍ୟରକ୍ଷା ସକାଶେ ଅନ୍ୟ କୌଣସି ଉତ୍ତମ ପନ୍ଥା ନାହିଁ ।


    • ନିଜର କର୍ମଚାରୀମାନଙ୍କ ସକାଶେ ଏକକ କାର ଚାଳନାକୁ ଏଡ଼ାନ୍ତୁ । ଯାନବାହନରୁ ବାହାରୁଥିବା ଧୂଆ ପରିବେଶକୁ ସର୍ବାଧିକ ମାତ୍ରାରେ ପ୍ରଦୂଷିତ କରିଥାଏ । କାରପୁଲ୍‌ କରି ସହକର୍ମୀମାନଙ୍କୁ ନେଇ କାର୍ଯ୍ୟାଳୟକୁ ଯାଆନ୍ତୁ ଏବଂ ସପ୍ତାହକୁ ଅନ୍ତତଃ ଥରେ କାରପୁଲ ଦିବସ ପାଳନ କରନ୍ତୁ ।


    • ଇ ବର୍ଜ୍ୟ ତ୍ୟାଗ କରନ୍ତୁ: ସବୁ ପୁରୁଣା ମୋବାଇଲ ଫୋନ୍‌ , ଲାପଟପ୍‌ କିମ୍ବା ଇଲେକ୍ଟ୍ରୋନିକ୍‌ ଉପକରଣକୁ ଆମେ ଖାମଖିଆଲି ଭାବେ ଏତେତେଣେ ପକାଇ ଦେଇଥାଏ । ତାହା ପୁଣି ଥରେ ଆସି ଆମ ଘରେ ପହଂଚି ଯାଇଥାଏ । ତେଣୁ ସେସବୁ ଯେପରି ନିରାପଦ ଭାବେ ପୁନଃଚକ୍ରଣ ହୋଇପାରିବ ସେଥିରେ ସହଯୋଗ କରନ୍ତୁ ।


    • ଅଧିକ କାଗଜ ବ୍ୟବହାର କରନ୍ତୁନାହିଁ: ଏହା ଦ୍ୱାରା ଆମର ଜଙ୍ଗଲ ସଂପଦ ନଷ୍ଟ ହେଉଛି । କାଗଜ ହେଉଛି ଏକ ଅତ୍ୟାବଶ୍ୟକ ସଂପଦ । ତେଣୁ ପ୍ରତି ଥର ଆମେ ବିଲ୍‌/ଡ଼କୁମେଣ୍ଟ/ କୋଲାଟେରାଲ ଛାପିବା ବେଳେ ଆମେ କିଛି ମାତ୍ରାରେ ଆମ ଜଙ୍ଗଲକୁ ହିଁ ଉଜାଡ଼ିଥାଉ ।


    ସୁଇଚ ବନ୍ଦ୍‌ କରିରଖ: 2018 ମାର୍ଚ୍ଚ 24 ତାରିଖ ସନ୍ଧ୍ୟା 8.30 ଠାରୁ 9.30 ପର୍ଯ୍ୟନ୍ତ ଅଣ ଆବଶ୍ୟକ ଲାଇଟ ସୁଇଚ ବନ୍ଦ କରିରଖନ୍ତୁ ଏବଂ ଆର୍ଥ ଆୱାର 2018କୁ ସଫଳ କରନ୍ତୁ ।


    ****************

    
    
    (Release ID: 1526333) Visitor Counter : 1