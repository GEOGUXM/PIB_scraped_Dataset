      ପାନୀୟ ଜଳ ଓ ପରିମଳ ମନ୍ତ୍ରଣାଳୟ

      ସ୍ୱାଧୀନ ସର୍ବେକ୍ଷଣରୁ ସ୍ପଷ୍ଟ ଗ୍ରାମାଂଚଳରେ ଶୌଚାଳୟ ବ୍ୟବହାର 93%ରୁ ଊର୍ଦ୍ଧ୍ଵରେ ପହଁଚିଲା
      Posted On: 27 MAR 2018 4:15PM by PIB Bhubaneshwar


    ବିଶ୍ୱ ବ୍ୟାଙ୍କ ସମର୍ଥିତ ଭାରତ ମିଶନ ପ୍ରକଳ୍ପ ଅନ୍ତର୍ଗତ ଏକ ସ୍ୱତନ୍ତ୍ର ସର୍ବେକ୍ଷଣ ଏଜେନ୍ସି ଦ୍ୱାରା କରାଯାଇଥିବା ଜାତୀୟ ବାର୍ଷିକ ଗ୍ରାମୀଣ ସ୍ୱଚ୍ଛତା ସର୍ବେକ୍ଷଣ (ନେସନାଲ ଆନୁଆଲ ରୁରାଲ ସାନିଟେସନ ସର୍ଭେ( NARSS ) – 2017-18ରୁ ମିଳିଥିବା ତଥ୍ୟ ଅନୁଯାୟୀ ଗ୍ରାମାଂଚଳରେ ଶୌଚାଳୟ ବ୍ୟବହାର 93.4%ରେ ପହଁଚିଛି । ଅର୍ଥାତ , ଯେଉଁ ଘରେ ଶୌଚାଳୟ ଉପଲବ୍ଧ ରହିଛି , ସେଥିମଧ୍ୟରୁ 93.4% ଲୋକ ଏହାର ଉପଯୋଗ ମଧ୍ୟ କରୁଛନ୍ତି ।


    ଯେଉଁ ଗ୍ରାମଗୁଡ଼ିକୁ ଖୋଲା ମଳମୁକ୍ତ ଘୋଷଣା ଏବଂ ପ୍ରମାଣ ପ୍ରଦାନ କରାଯାଇଛି , ସ୍ୱାଧୀନ ସର୍ବେକ୍ଷଣ ସଂସ୍ଥା ସେଥିମଧ୍ୟରୁ 95.6% ଗ୍ରାମକୁ ଖୋଲା ମଳମୁକ୍ତ ଗ୍ରାମ ଭାବେ ଘୋଷଣା କରିଛି । ଏହି ସର୍ବେକ୍ଷଣ ନଭେମ୍ବର 2017 ମଧ୍ୟଭାଗ ଏବଂ 2018 ମାର୍ଚ୍ଚ ମଧ୍ୟଭାଗ ମଧ୍ୟରେ କରାଯାଇଥିଲା । ଏହା ଅଧୀନରେ 6136ଟି ଗ୍ରାମ ଏବଂ 92040 ଟି ପରିବାରର ସ୍ୱଚ୍ଛତା ସମ୍ପର୍କରେ ସର୍ବେକ୍ଷଣ କରାଯାଇଥିଲା ।


    ସର୍ବେକ୍ଷଣ ଅନ୍ତର୍ଗତ ଗ୍ରାମଗୁଡ଼ିକରେ ଥିବା ସ୍କୁଲ , ଅଙ୍ଗନୱାଡ଼ି ଏବଂ ଗୋଷ୍ଠୀଭିତ୍ତିକ ଶୌଚାଳୟର ମଧ୍ୟ ସର୍ବେକ୍ଷଣ କରାଯାଇଥିଲା । ସର୍ବେକ୍ଷଣର ସମସ୍ତ କାର୍ଯ୍ୟ କମ୍ପ୍ୟୁଟର ସହାୟତା ପ୍ରାପ୍ତ ବ୍ୟକ୍ତିଗତ ସାକ୍ଷାତକାର (କ୍ୟାପି-କମ୍ପ୍ୟୁଟର ଆସିଷ୍ଟେଡ ପର୍ସନାଲ ଇଂଟରଭ୍ୟୁଇଂ) ନାମକ ପ୍ଲାଟଫର୍ମ ମାଧ୍ୟମରେ ସମ୍ପାଦନ କରାଯାଇଥିଲା ।


    ଜାତୀୟ ବାର୍ଷିକ ଗ୍ରାମୀଣ ସ୍ୱଚ୍ଛତା ସର୍ବେକ୍ଷଣର ମୁଖ୍ୟ ଫଳାଫଳ ନିମ୍ନରେ ଦିଆଗଲା :


    1. ସର୍ବେକ୍ଷଣ କରାଯାଇଥିବା 77% ଘରେ ଶୌଚାଳୟର ସୁବିଧା ଥିବା ଜଣାପଡ଼ିଥିଲା


    2. ଶୌଚାଳୟର ସୁବିଧା ଥିବା ଘର ମଧ୍ୟରୁ 93.4% ରେ ଶୌଚାଳୟର ବ୍ୟବହାର


    3. ସର୍ବେକ୍ଷଣରେ କରାଯାଇଥିବା ଖୋଲାମଳମୁକ୍ତ ଘୋଷିତ ଏବଂ ପ୍ରମାଣିତ ଗ୍ରାମଗୁଡ଼ିକ ମଧ୍ୟରୁ 95.6% ଗ୍ରାମ ଖୋଲା ମଳମୁକ୍ତ ହେବା ସ୍ପଷ୍ଟ


    4. ସର୍ବେକ୍ଷଣ କରାଯାଇଥିବା ଗ୍ରାମ ମଧ୍ୟରୁ 70%ରେ କଠିନ ଏବଂ ତରଳ ବର୍ଜ୍ୟବସ୍ତୁର ସର୍ବନିମ୍ନ ମାତ୍ରାର ସନ୍ଧାନ


    ଏହି ଫଳାଫଳ ସ୍ୱାଧୀନ ସର୍ବେକ୍ଷଣ ଏଜେନ୍ସି ଦ୍ୱାରା ଜାତୀୟ ବାର୍ଷିକ ଗ୍ରାମୀଣ ସ୍ୱଚ୍ଛତା ସର୍ବେକ୍ଷଣର ପରିଚାଳନା ନିମନ୍ତେ ଗଠିତ ବିଶେଷଜ୍ଞ କାର୍ଯ୍ୟ ଗୋଷ୍ଠୀ( EWG ) ସମ୍ମୁଖରେ ଉପସ୍ଥାପିତ କରାଯାଇଥିଲା । ଇଡବ୍ଲୁ୍ୟଜିରେ ବିଶ୍ୱବ୍ୟାଙ୍କ , ୟୁନିସେଫ , ବିଲ ଏଣ୍ଡ ମେଲିଣ୍ଡା ଗେଟ୍ସ ଫାଉଣ୍ଡେସନ , ଇଣ୍ଡିଆ ସାନିଟେସନ କୋଏଲିଶନ , ସୁଲଭ ଇଂଟରନେସନାଲ , ନଲେଜ ଲିଙ୍କସ ସମେତ ନୀତି ଆୟୋଗ ଓ ପରିସଂଖ୍ୟାନ ଏବଂ କାର୍ଯ୍ୟକ୍ରମ କାର୍ଯ୍ୟାନ୍ୱୟନ ମନ୍ତ୍ରଣାଳୟ ସଦସ୍ୟ ରହିଛନ୍ତି । ଇଡବ୍ଲୁଜି ସର୍ବେକ୍ଷଣର ସଫଳ କାର୍ଯ୍ୟାନ୍ୱୟନ ଉପରେ ସନ୍ତୋଷ ବ୍ୟକ୍ତ କରିଥିଲା । ସ୍ୱଚ୍ଛତା ସର୍ବେକ୍ଷଣ ଏଜେନ୍ସି ପାନୀୟ ଜଳ ଏବଂ ସ୍ୱଚ୍ଛତା ମନ୍ତ୍ରଣାଳୟକୁ ନିଜର ଅନ୍ତରୀଣ ରିପୋର୍ଟ ଏବଂ ସର୍ବେକ୍ଷଣ ସମ୍ବନ୍ଧୀୟ ତଥ୍ୟ ପ୍ରଦାନ କରିଥିଲା , ଯାହାକୁ ମନ୍ତ୍ରଣାଳୟର ୱେବସାଇଟ( mdws.nic.in )ରେ ଜାରି କରିଦିଆଯାଇଛି ।


    ସ୍ୱଚ୍ଛ ଭାରତ ମିଶନ ବର୍ତମାନ ସୁଦ୍ଧା କୋଟି କୋଟି ଲୋକଙ୍କ ଅଭ୍ୟାସରେ ପରିବର୍ତ୍ତନ କରିବାରେ ସଫଳତା ହାସଲ କରିଛି । ସ୍ୱଚ୍ଛ ଭାରତ ମିଶନର ଆରମ୍ଭ ଠାରୁ ବର୍ତ୍ତମାନ ସୁଦ୍ଧା ଲୋକମାନେ ନିଜର ଶୌଚାଳୟ ନିର୍ମାଣ କରିଛନ୍ତି ଏବଂ ଏହାର ନିୟମିତ ବ୍ୟବହାର କରୁଛନ୍ତି । ଏବେ ସୁଦ୍ଧା 6.5 କୋଟି ଶୌଚାଳୟର ନିର୍ମାଣ କରାଯାଇସାରିଛି ଏବଂ 3.38 ଲକ୍ଷ ଗ୍ରାମ ଏବଂ 338 ଜିଲ୍ଲା ଏବେ ସୁଦ୍ଧା ଖୋଲାମଳମୁକ୍ତ ଘୋଷଣା କରାଯାଇସାରିଛି । 9ଟି ରାଜ୍ୟ ଏବଂ 3ଟି କେନ୍ଦ୍ରଶାସିତ ଅଂଚଳ ଯଥା : ସିକ୍କିମ , ହିମାଚଳ ପ୍ରଦେଶ , କେରଳ , ହରିଆଣା , ଉତ୍ତରାଖଣ୍ଡ , ଗୁଜରାଟ , ଅରୁଣାଚଳ ପ୍ରଦେଶ , ଛତିଶଗଡ଼ , ମେଘାଳୟ , ଚଣ୍ଡିଗଡ଼ , ଡାମନଡିଉ ଏବଂ ଦାଦରା ଏବଂ ନଗର ହାଭେଳି , ଖୋଲା ମଳମୁକ୍ତ ଘୋଷିତ ହୋଇସାରିଛି ।


    ************

    
    
    (Release ID: 1526800) Visitor Counter : 2