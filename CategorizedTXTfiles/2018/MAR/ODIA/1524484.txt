      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ବିଚ୍ଛିନ୍ନତାବାଦୀଙ୍କ ସହ ଆଲୋଚନା
      Posted On: 13 MAR 2018 9:51PM by PIB Bhubaneshwar


    ଜାମ୍ମୁ-କାଶ୍ମୀରରେ ନିର୍ବାଚିତ ଜନ ପ୍ରତିନିଧି , ବିଭିନ୍ନ ସଂସ୍ଥା ଓ ବ୍ୟକ୍ତି ବିଶେଷଙ୍କ ସହ ଆଲୋଚନା ଲାଗି ଇଣ୍ଟେଲିଜେନ୍ସ ବ୍ୟୁରୋର ପୂର୍ବତନ ନିର୍ଦ୍ଦେଶକ ଦିନେଶ୍ୱର ଶର୍ମାଙ୍କୁ ଭାରତ ସରକାର ନିଯୁକ୍ତ କରିଥିଲେ । ଜାମ୍ମୁ-କାଶ୍ମୀରର ଲୋକେ ଏହାକୁ ସକରାତ୍ମକ ଭାବେ ଗ୍ରହଣ କରିଛନ୍ତି । ବିଭିନ୍ନ ପ୍ରତିନିଧିଦଳ କିମ୍ବା ଭିନ୍ନ ଭିନ୍ନ ବର୍ଗକୁ ପ୍ରତିନିଧିତ୍ୱ କରୁଥିବା ବ୍ୟକ୍ତି ବିଶେଷ , ବିଶେଷ କରି ଯୁବପିଢ଼ି ଆଗ୍ରହର ସହ ଭାରତ ସରକାରଙ୍କ ପ୍ରତିନିଧିଙ୍କ ସହ ଆଲୋଚନା କରିଛନ୍ତି ।


    ଜାମ୍ମୁ-କାଶ୍ମୀରରେ ଶାନ୍ତି ପ୍ରତିଷ୍ଠା ଉଦ୍ଦେଶ୍ୟରେ ହିଂସା ପରିହାର କରିଥିବା ଯେକୌଣସି ବର୍ଗଙ୍କ ସହ ଭାରତୀୟ ସମ୍ବିଧାନ ପରିସରରେ ଆଲୋଚନା କରିବାକୁ ଭାରତ ସରକାର ପ୍ରସ୍ତୁତ ।


    ସରକାର ନିୟମିତ ଜାମ୍ମୁ-କାଶ୍ମୀର ରାଜ୍ୟର ଆଇନ ଶୃଙ୍ଖଳା ସ୍ଥିତିର ସମୀକ୍ଷା କରୁଛନ୍ତି ଏବଂ ଆବଶ୍ୟକ ନିର୍ଦ୍ଦେଶାବଳୀ ଜାରି କରାଯାଉଛି । ଆତଙ୍କବାଦୀ କାର୍ଯ୍ୟକଳାପ ରୋକିବାକୁ ମାନବ ଗୋଇନ୍ଦା ବ୍ୟବସ୍ଥା ଏବଂ ପ୍ରଯୁକ୍ତିବିଦ୍ୟାଭିତ୍ତିକ ଗୋଇନ୍ଦା ବ୍ୟବସ୍ଥାକୁ ଦୃଢ଼ କରାଯାଉଛି । ଆତଙ୍କବାଦୀ ଚିନ୍ତାଧାରାରୁ ଯୁବପିଢ଼ିକୁ ଦୂରେଇ ରଖି ମୁଖ୍ୟଧାରାରେ ସାମିଲ କରିବାକୁ ଅଧିକରୁ ଅଧିକ ନିଯୁକ୍ତି ସୁଯୋଗ ସୃଷ୍ଟି କରାଯାଉଛି । 2015 ରେ ରାଜ୍ୟ ପାଇଁ ପ୍ରଧାନମନ୍ତ୍ରୀ ବିକାଶ ଯୋଜନାରେ 80 , 068 କୋଟି ଟଙ୍କା ମଂଜୁର କରାଯାଇଛି ।


    ଲୋକସଭାରେ ଆଜି କେନ୍ଦ୍ର ସ୍ୱରାଷ୍ଟ୍ର ରାଷ୍ଟ୍ରମନ୍ତ୍ରୀ ହଂସରାଜ ଗଙ୍ଗରାମ ଅହିର ଏକ ଲିଖିତ ପ୍ରଶ୍ନର ଉତ୍ତରରେ ଏହି ସୂଚନା ଦେଇଛନ୍ତି ।


    *************

    
    
    (Release ID: 1524484) Visitor Counter : 1