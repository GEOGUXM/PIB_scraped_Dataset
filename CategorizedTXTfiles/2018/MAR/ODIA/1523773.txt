      ରେଳ ମନ୍ତ୍ରଣାଳୟ

      ଉଲ୍ଳେଖନୀୟ ସେବା ପାଇଁ ଭାରତୀୟ ରେଳବାଇର ମହିଳା କର୍ମଚାରୀ (ଗ୍ରୁପ୍ ସି ଓ ଡି) ସମ୍ମାନିତ
      Posted On: 08 MAR 2018 1:56PM by PIB Bhubaneshwar


    ଆନ୍ତର୍ଜାତିକ ମହିଳା ଦିବସ ଉପଲକ୍ଷେ କର୍ତ୍ତବ୍ୟନିଷ୍ଠା ପାଇଁ ରେଲୱେ ୱେଲଫେୟାର ୱିମେନ୍ସ ଅର୍ଗାନାଇଜେସନ ( RWWCO ) ପକ୍ଷରୁ 32 ଜଣ ମହିଳା କର୍ମଚାରୀଙ୍କୁ ସମ୍ମାନିତ କରାଯାଇଛି । ସମ୍ମାନିତ ହୋଇଥିବା କର୍ମଚାରୀମାନେ ଟ୍ରାକ୍ ମେଣ୍ଟେନର , ଟେକ୍ନିସିଆନ୍ , ଲୋକୋ ପାଇଲଟ୍ , ୱିମେନ ହେଡ୍ କନଷ୍ଟେବଲ , ଚିଫ୍ ମାଟ୍ରନ୍ , ସିନିଅର ମେସେଞ୍ଜର , ଡାଟା ଏଣ୍ଟ୍ରି ଅପରେଟର , ପୋର୍ଟର , ଖଲାସୀ , ସଫାଇୱାଲା ଭାବେ ରେଲୱେର ବିଭିନ୍ନ ଜୋନରେ କାର୍ଯ୍ୟରତ ।


    ଏହି ଅବସରରେ ମହିଳା ସଶକ୍ତୀକରଣ ଦିଗରେ ଉଲ୍ଲେଖନୀୟ କାର୍ଯ୍ୟ କରୁଥିବା କେତେକ ମହିଳାମାନଙ୍କୁ ମଧ୍ୟ ସମ୍ମାନିତ କରାଯାଇଥିଲା । ସେମାନେ ହେଲେ ଅଂଶୁ ଗୁପ୍ତା ( ଏନଜିଓ ଗୁଞ୍ଜ୍ର ପ୍ରତିଷ୍ଠାତା ) , ଅମୋଦ କାନ୍ତ ( ଏନଜିଓ ପ୍ରୟାସର ମୁଖ୍ୟ ) , ଅନିଲ ମୋଦଗିଲ ଏବଂ ସୁନିଲ ମୋଦଗିଲ ( ଭୋପାଳସ୍ଥିତ ଏନଜିଓ ଆରୁସିର ପ୍ରତିଷ୍ଠାତା ) ଏବଂ ଉତ୍ତର ଭାରତର ପ୍ରଥମ ମହିଳା ପୋର୍ଟର ମଞ୍ଜୁଦେବୀ ଯାଦବ ।


    ଆରଡବ୍ଲୁଡବ୍ଲୁସିଓ 1962 ମସିହାରେ ଭାରତ - ଚୀନ୍ ଯୁଦ୍ଧ ପରେ କାର୍ଯ୍ୟ ଆରମ୍ଭ କରିଥିଲା । ଏହା ରେଲୱେର ବିଭିନ୍ନ ଜୋନରେ କାର୍ଯ୍ୟ କରୁଥିବା ମହିଳା କଲ୍ୟାଣ ସଂସ୍ଥାର ମୁଖ୍ୟ ଶାଖା ଏବଂ ରେଲୱେ କର୍ମଚାରୀ ଓ ସେମାନଙ୍କ ପରିବାରର କଲ୍ୟାଣ ଦିଗରେ କାର୍ଯ୍ୟରତ ।


    ***************


    

    
    (Release ID: 1523773) Visitor Counter : 2