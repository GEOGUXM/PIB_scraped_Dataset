      ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି

      ‘ସମନ୍ୱିତ ରେଷମ ବିକାଶ ଯୋଜନା’କୁ କ୍ୟାବିନେଟ ମଞ୍ଜୁରି
      Posted On: 21 MAR 2018 4:39PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ ଅର୍ଥନୈତିକ ବ୍ୟାପାର ସଂକ୍ରାନ୍ତ କେନ୍ଦ୍ର କ୍ୟାବିନେଟ କମିଟି ( CCEA ) ବୈଠକରେ 2017-18 ଠାରୁ 2019-20 ପର୍ଯ୍ୟନ୍ତ ପରବର୍ତ୍ତୀ ତିନି ବର୍ଷ ଲାଗି କେନ୍ଦ୍ରୀୟ କ୍ଷେତ୍ର ‘ ସମନ୍ୱିତ ରେଷମ ଉଦ୍ୟୋଗ ବିକାଶ ଯୋଜନା ’ ଅନୁମୋଦନ ଲାଭ କରିଛି ।


    ଏହି ଯୋଜନାର 4ଟି ଭାଗ ରହିଛି-


    1. ଅନୁସନ୍ଧାନ ଏବଂ ବିକାଶ , ପ୍ରଶିକ୍ଷଣ , ପ୍ରଯୁକ୍ତି ହସ୍ତାନ୍ତର ଏବଂ ସୂଚନା ପ୍ରଯୁକ୍ତି ପ୍ରୟାସ ।


    2. ଡିମ୍ବ ସଂରଚନା ଏବଂ କୃଷକ ସମ୍ପ୍ରସାରଣ କେନ୍ଦ୍ର ।


    3. ବୀଜ , ସୂତା ଏବଂ ରେଷମ ଉତ୍ପାଦ ଲାଗି ସମନ୍ୱୟ ଏବଂ ବଜାର ବିକାଶ ।


    4. ରେଶମ ପ୍ରଶିକ୍ଷଣ ସୁବିଧା , କ୍ଷେତ ଆଧାରିତ ଏବଂ କଂଚା ରେଷମର କୋଷା ପରବର୍ତ୍ତୀ ପ୍ରଯୁକ୍ତିର ଉନ୍ନୟନ ଏବଂ ରପ୍ତାନି ବ୍ରାଣ୍ଡର ସମ୍ବର୍ଦ୍ଧନ କରିବାର ଶୃଙ୍ଖଳା ବ୍ୟତୀତ ଗୁଣବତା ପ୍ରମାଣ ପ୍ରଣାଳୀ ।


    ଆର୍ଥିକ ବ୍ୟୟ:


    2017-18 ବର୍ଷ ଠାରୁ 2019-20 ପର୍ଯ୍ୟନ୍ତ ତିନି ବର୍ଷରେ ଯୋଜନାର କାର୍ଯ୍ୟାନ୍ୱୟନ ଲାଗି 2161.68 କୋଟି ଟଙ୍କାର ମୋଟ ଆବଂଟନକୁ ମଞ୍ଜୁରି ଦିଆଯାଇଛି । ମନ୍ତ୍ରଣାଳୟ କେନ୍ଦ୍ରୀୟ ରେଶମ ବୋର୍ଡ ଜରିଆରେ ଯୋଜନା ଲାଗୁ କରିବ ।


    ପ୍ରଭାବ :


    ଏହି ଯୋଜନା ଦ୍ୱାରା ରେଶମ ଉତ୍ପାଦନ 2016-17 ଅବଧି କାଳରେ 30348 ମେଟ୍ରିକ ଟନ ସ୍ତରରୁ ବୃଦ୍ଧି ପାଇ 2019-20 ଶେଷ ସୁଦ୍ଧା 38500 ମେଟ୍ରିକ ଟନ ହେବାର ଆଶା କରାଯାଉଛି:


    • 2020 ସୁଦ୍ଧା ଆମଦାନୀର ବିକଳ୍ପ ରୂପରେ ବାର୍ଷିକ 8500 ମେଟ୍ରିକ ଟନ ବାଇଭୋଲଟାଇନ ରେଶମ ଉତ୍ପାଦନ ।


    • 2019-20 ର ଶେଷ ସୁଦ୍ଧା ରେଶମ ଉତ୍ପାଦନ ବର୍ତ୍ତମାନ 100 କିଲୋଗ୍ରାମ ହେକ୍ଟର ପ୍ରତି ସ୍ତର ଠାରୁ 111 କିଲୋଗ୍ରାମ ସ୍ତର ପର୍ଯ୍ୟନ୍ତ ଆଣିବା ଲାଗି ଗବେଷଣା ଏବଂ ବିକାଶ ।


    • ବଜାର ଚାହିଦା ପୂରଣ କରିବା ଲାଗି ଗୁଣବତ୍ତାପୂର୍ଣ୍ଣ ରେଶମ ଉତ୍ପାଦନ ସମ୍ପର୍କିତ ମେକ ଇନ ଇଣ୍ଡିଆ କାର୍ଯ୍ୟକ୍ରମ ଅନ୍ତର୍ଗତ ଉନ୍ନତ ରିଲିଂ ମେସିନ (ମଲବେରୀ ଲାଗି ସ୍ୱୟଂଚାଳିତ ରିଲିଂ ମେସିନ ; ଉନ୍ନତ ରିଲିଂ/କଟା ମେସିନ ଏବଂ ବନ୍ୟ ରେଶମ ଲାଗି ମୌଳିକ ରିଲିଂ ମେସିନ)ର ବୃହତ ପରିମାଣରେ ପ୍ରସାର ।


    ଏହି ଯୋଜନା ଦ୍ୱାର ମହିଳା ସଶକ୍ତିକରଣକୁ ପ୍ରୋତ୍ସାହନ ମିଳିବ ଏବଂ ଅନୁସୂଚିତ ଜାତି/ଅନୁସୂଚିତ ଜନଜାତି ଏବଂ ସମାଜର ଅନ୍ୟ ଦୁର୍ବଳ ବର୍ଗଙ୍କୁ ଜୀବିକାର ସୁଯୋଗ ମିଳିବ । ଏହି ଯୋଜନାରୁ 2020 ସୁଦ୍ଧା 85 ଲକ୍ଷ ଠାରୁ ଆରମ୍ଭ କରି 1 କୋଟି ଲୋକଙ୍କ ପାଇଁ ଲାଭଜନକ ରୋଜଗାର ବୃଦ୍ଧିରେ ସହାୟତା ମିଳିପାରିବ ।


    ପୂର୍ବ ଯୋଜନାର ତୁଳନାରେ ସୁଧାର :


    ଏହି ଯୋଜନାରେ ପୂର୍ବ ଯୋଜନା ତୁଳନାରେ ନିମ୍ନଲିଖିତ ସୁଧାର କରାଯାଇଛି :


    1. ଏହି ଯୋଜନାର ଉଦ୍ଦେଶ୍ୟ 2022 ସୁଦ୍ଧା ରେଶମ ଉତ୍ପାଦନରେ ଆତ୍ମନିର୍ଭରଶୀଳତା ହାସଲ କରିବା । ଏହି ଲକ୍ଷ୍ୟକୁ ହାସଲ କରିବା ପରେ 2022 ସୁଦ୍ଧା ଭାରତରେ ଉଚ୍ଚକୋଟୀର ରେଶମର ଉତ୍ପାଦନ 20 , 650 ମେଟ୍ରିକ ଟନ ପର୍ଯ୍ୟନ୍ତ ପହଁଚିଯିବ , ଯାହା ବର୍ତ୍ତମାନ 11 , 326 ମେଟ୍ରିକ ଟନ ଅଛି । ଏହାଦ୍ୱାରା ଆମଦାନୀ ହ୍ରାସ ପାଇ ଶୂନ୍ୟ ହୋଇଯିବ ।


    2. ପ୍ରଥମ ଥର ଉଚ୍ଚ ଶ୍ରେଣୀର ଗୁଣବତ୍ତାବିଶିଷ୍ଟ ରେଶମ ଉତ୍ପାଦନରେ ସୁଧାର ଉପରେ ସ୍ପଷ୍ଟ ଭାବେ ଧ୍ୟାନ ଦିଆଯାଇଛି । ପ୍ରସ୍ତାବ ରଖାଯାଇଛି ଯେ 2020 ସୁଦ୍ଧା 4 A ଗ୍ରେଡର ରେଶମ ଉତ୍ପାଦନ ମୁଲବେରୀ ଉତ୍ପାଦନର ବର୍ତ୍ତମାନର 15 ପ୍ରତିଶତ ସ୍ତରରୁ ବୃଦ୍ଧି କରାଯାଇ 25 ପ୍ରତିଶତ କରିଦିଆଯିବ ।


    3. କାର୍ଯ୍ୟାନ୍ୱୟନ ରଣନୀତି ରେଶମ ଉତ୍ପାଦକକୁ ସର୍ବାଧିକ ଲାଭ ଦେବା ଲାଗି ସ୍ପଷ୍ଟ ଭାବେ ଗ୍ରାମୀଣ ବିକାଶର ମନରେଗା , ଆରକେଭିୱାଇ ଏବଂ କୃଷି ମନ୍ତ୍ରଣାଳୟର ପିଏମକେଏସୱାଇ ଭଳି ଅନ୍ୟ ମନ୍ତ୍ରଣାଳୟର ଯୋଜନା ସହିତ ରାଜ୍ୟସ୍ତରର ଯୋଜନାର ମିଶ୍ରଣ ଉପରେ ଆଧାରିତ ଅଟେ ।


    4. ରୋଗ ପ୍ରତିରୋଧକ ରେଶମ କୀଟ , ଜୀବଧାରୀ ଚାରାରେ ସୁଧାର , ଉତ୍ପାଦକତା ବଢ଼ାଇବା ସମ୍ପର୍କିତ ସମ୍ବଳ ଏବଂ ରିଲିଂ ଓ କାଟିବା ଲାଗି ସାମଗ୍ରୀ ଆଦି ସହ ଜଡ଼ିତ ଗବେଷଣା ଏବଂ ବିକାଶ ପ୍ରକଳ୍ପର କାର୍ଯ୍ୟ ମନ୍ତ୍ରଣାଳୟ ଅର୍ଥାତ ବିଜ୍ଞାନ ଏବଂ ପ୍ରଯୁକ୍ତି , କୃଷି ଏବଂ ମାନବ ସମ୍ବଳ ବିକାଶ ମନ୍ତ୍ରଣାଳୟ ସହଯୋଗରେ କରାଯିବ ।


    ବିବରଣୀ :


    ଯୋଜନାର ପ୍ରମୁଖ ଉଦ୍ଦେଶ୍ୟ ଗବେଷଣା ଏବଂ ବିକାଶ ଜରିଆରେ ରେଶମ ଉତ୍ପାଦକତା ଏବଂ ଗୁଣବତ୍ତାରେ ସୁଧାର ଆଣିବା । ଗବେଷଣା ଏବଂ ବିକାଶର ମୁଖ୍ୟ ଗୁରୁତ୍ୱ ଉନ୍ନତ କ୍ରସବ୍ରିଡ ରେଶମ ଏବଂ ଆମଦାନୀର ବିକଳ୍ପ ରୂପରେ ବାଇଭୋଲଟାଇନ ରେଶମର ପ୍ରୋତ୍ସାହନ ଦେବା ଯାହାଦ୍ୱାରା ଭାରତରେ ବାଇଭୋଲଟାଇନ ରେଶମର ଉତ୍ପାଦନ ଏହି ସ୍ତର ପର୍ଯ୍ୟନ୍ତ ବୃଦ୍ଧି କରାଯାଇପାରିବ ଯେ 2022 ସୁଦ୍ଧା କଂଚା ରେଶମ ଆମଦାନୀ ନଗଣ୍ୟ ହୋଇଯିବ ଏବଂ ଭାରତ ରେଶମ ଉତ୍ପାଦନରେ ଆତ୍ମନିର୍ଭରଶୀଳ ହୋଇପାରିବ ।


    ଗବେଷଣା ଏବଂ ବିକାଶରେ ଉନ୍ନତ ଜୀବଧାରୀ ଚାରା କିସମର ବିକାଶ ଜରିଆରେ ପ୍ରଜାତିରେ ସୁଧାର ଅଣାଯିବ । ପ୍ରତିଷ୍ଠିତ ଜାତୀୟ ଗବେଷଣା ସଂଗଠନ ଯେପରିକି ଆଇଆଇଟି , ସିଏସଆଇଆର , ଭାରତୀୟ ବିଜ୍ଞାନ ସଂସ୍ଥାନ ଏବଂ ଜାପାନ , ଚୀନ , ବୁଲଗେରିଆ ଆଦିରେ ରେଶମ ଉତ୍ପାଦନର ଅନ୍ତର୍ଜାତୀୟ ସଂସ୍ଥାନ ସହିତ ମିଶି ଗବେଷଣା ଜରିଆରେ ରୋଗ ପ୍ରତିରୋଧୀ ରେଶମ କୀଟ ପାଳନରେ ସୁଧାର ; କଂଚା ରେଶମ କୋଷା ପୂର୍ବ ଏବଂ କୋଷା ପରେ କ୍ଷେତ୍ରରେ ବୈଷୟିକ ସୁଧାର ସାମିଲ ରହିଛି । ବୈଷୟିକ ସୁଧାର ଏବଂ ଶସ୍ତା ଯାନ୍ତ୍ରିକୀକରଣ ଉପରେ ବିଶେଷ ଗୁରତ୍ୱ ଦିଆଯିବ । କୁକୁଡ଼ାଙ୍କ ଭୋଜନ ଲାଗି ରେଶମ କୀଟଙ୍କ ଉପ-ଉତ୍ପାଦ (ପ୍ୟୁପା) , କସମେଟିକରେ ବ୍ୟବହାର ଲାଗି ସେରିସିନ ଏବଂ ବୁଣାଯାଇନଥିବା ପୋଷାକ , ରେଶମ ଡେନିମ , ରେଶମ ନିଟ ଆଦିର ବିବିଧିକରଣ ଉପରେ ବର୍ଦ୍ଧିତ ମୂଲ୍ୟ ଆଦାୟ ଲାଗି ସ୍ୱତନ୍ତ୍ର ଧ୍ୟାନ ଦିଆଯିବ ।


    ଡିମ୍ବ କ୍ଷେତ୍ର ଅନ୍ତର୍ଗତ ଡିମ୍ବ ଉତ୍ପାଦନ ସଂସ୍ଥାକୁ ସୁଦୃଢ଼ କରାଯିବ ଯାହାଦ୍ୱାରା ବୃଦ୍ଧି ପାଇଥିବା ରେଶମ ଉତ୍ପାଦନର ଲକ୍ଷ୍ୟ ହାସଲ କରିବା ଲାଗି ଉତ୍ପାଦନ କ୍ଷମତା ବଢ଼ାଇବା ବ୍ୟତୀତ ଉତ୍ପାଦନ ନେଟୱାର୍କର ଗୁଣବତ୍ତାପୂର୍ଣ୍ଣ ମାନକକୁ ପ୍ରତିଷ୍ଠା କରାଯାଇପାରିବ । ଗୁଣବତ୍ତାପୂର୍ଣ୍ଣ ଡିମ୍ବ କୋଷାର ଉତ୍ପାଦନ ଲାଗି ଚୌକି କିଟର ଉତ୍ପାଦନ ଏବଂ ଯୋଗାଣ ଲାଗି ଇନକ୍ୟୁବେଶନର ସୁବିଧା ସହିତ ଚୌକି ରିୟରିଂ କେନ୍ଦ୍ର ଏବଂ ଗୁଣବତ୍ତାପୂର୍ଣ୍ଣ ଡିମ୍ବ ଲାଗି ଘରୋଇ ଗ୍ରେନିୟନଙ୍କ ପାଇଁ ସହାୟତା ପ୍ରଦାନ କରାଯିବ । ଅନ୍ୟ ପ୍ରୟାସରେ ନୂଆ ଶୀତଳ ଭଣ୍ଡାର ପ୍ରତିଷ୍ଠା କରିବା , ମୋବାଇଲ ଡିସଇନଫେକ୍ସ ସଂସ୍ଥା ପ୍ରଦାନ କରିବା ଏବଂ ଯାନ୍ତ୍ରିକୀକରଣ ଲାଗି ଉପକରଣ ସହାୟତା ସାମିଲ ରହିଛି ।


    ସିଡ୍ ଆଇ ଅନ୍ତର୍ଗତ ପଞ୍ଜୀକରଣ ପ୍ରକ୍ରିୟା ଏବଂ ଡିମ୍ବ ଉତ୍ପାଦନ କେନ୍ଦ୍ର ଦ୍ୱାରା ରିପୋର୍ଟିଂ , ମୌଳିକ ସିଡ ଫାର୍ମ , ସମ୍ପ୍ରସାରଣ କେନ୍ଦ୍ରଗୁଡ଼ିକୁ ୱେବ ଆଧାରିତ ସଫ୍ଟୱେର ବିକଶିତ କରି ସ୍ୱୟଂଚାଳିତ କରାଯିବ । ଯୋଜନା ଅନ୍ତର୍ଗତ ସମସ୍ତ ଲାଭାନ୍ୱିତ ରେଶମ ପାଳକ , ସିଡ ଉତ୍ପାଦକ ଚୌକି ରିୟରରଗୁଡ଼ିକୁ ଆଧାର ସହିତ ଯୋଡ଼ି ଡିବିଟି ମୋଡକୁ ଅଣାଯିବ । ଅଭିଯୋଗର ନିର୍ଦ୍ଧାରିତ ସମୟରେ ସମାଧାନ ଏବଂ ସମସ୍ତ ପ୍ରସାର କାର୍ଯ୍ୟକ୍ରମ ଲାଗି ହେଲ୍ପଲାଇନ ପ୍ରତିଷ୍ଠା କରାଯିବ ।


    ଭାରତୀୟ ରେଶମ ବ୍ରାଣ୍ଡର ପ୍ରୋତ୍ସାହନକୁ ସିଲ୍କ ମାର୍କ ଦ୍ୱାରା ଗୁଣବତ୍ତା ପ୍ରମାଣପତ୍ର ଜରିଆରେ କେବଳ ଘରୋଇ ବଜାରରେ ନୁହେଁ ବରଂ ରପ୍ତାନି ବଜାରରେ ମଧ୍ୟ ପ୍ରୋତ୍ସାହିତ କରାଯିବ । ରେଶମ କୀଟର ଡିମ୍ବ , କୋଷା ଏବଂ କଂଚା ରେଷମର କୋଷା ପରୀକ୍ଷଣ କେନ୍ଦ୍ର ଏବଂ ରେଶମ ପରୀକ୍ଷଣ କେନ୍ଦ୍ରର ପ୍ରତିଷ୍ଠା କରି ପ୍ରୋତ୍ସାହନ ଦିଆଯିବ । ଉତ୍ପାଦ ଏବଂ ଡିଜାଇନ ବିକଶିତ କରିବା ଲାଗି ନିଫ୍ଟ ଏବଂ ଏନଆଇଡି ସହ ସହଯୋଗକୁ ସୁଦୃଢ଼ କରିବା ଲାଗି ପ୍ରୟାସ କରାଯାଉଛି ।


    ************

    
    
    (Release ID: 1525905) Visitor Counter : 4