      ରେଳ ମନ୍ତ୍ରଣାଳୟ

      ସମ୍ପତ୍ତି ପରିଚାଳନା ପାଇଁ ଭାରତୀୟ ରେଳବାଇ ଜିଆଇଏସ୍ ପୋର୍ଟାଲ ବ୍ୟବହାର କରିବ
      Posted On: 22 MAR 2018 9:22AM by PIB Bhubaneshwar


    ଇସ୍ରୋ ଏବଂ ଭାରତୀୟ ରେଳବାଇ ମଧ୍ୟରେ ଏକ ବୁଝାମଣାପତ୍ର ସ୍ୱାକ୍ଷରିତ ହୋଇଛି । ଏହାଦ୍ୱାରା ଉପଗ୍ରହ ଚିତ୍ର ଦ୍ୱାରା ରେଳବାଇର ସମ୍ପତ୍ତିରେ ହୋଇଥିବା ଜବରଦଖଲକୁ ଚିହ୍ନଟ କରିହେବ । ବୁଝାମଣା ଅନୁଯାୟୀ 2018 ଡିସେମ୍ବର ସୁଦ୍ଧା ସମସ୍ତ ରେଳ ଷ୍ଟେସନର ଜିପିଏସଭିତ୍ତିକ ମ୍ୟାପିଂ ଶେଷ କରାଯିବ ।


    ଭାରତୀୟ ରେଳବାଇର ବିପୁଳ ଭୂସମ୍ପତ୍ତି ଅଛି , ଯାହାର କି ଉଚିତ ପରିଚାଳନା ଆବଶ୍ୟକ । ଜିଆଇଏସ୍ ମ୍ୟାପିଂ ଦ୍ୱାରା ଏହି ଉଦ୍ଦେଶ୍ୟ ସାଧନ ହୋଇପାରିବ ।


    ରେଳବାଇର ସମସ୍ତ ସମ୍ପତ୍ତିର ମ୍ୟାପିଂ ପରେ ଏହାର ଜିଆଇଏସ୍ ପୋର୍ଟାଲ ପ୍ରସ୍ତୁତ କରାଯିବ । ମ୍ୟାପିଂ କାର୍ଯ୍ୟ ଏବେ ଜାରି ରହିଛି । ସେଣ୍ଟର ଫର ରେଲୱେ ଇନଫର୍ମେସନ ସିଷ୍ଟମ ( ସିଆରଆଇଏସ୍ ) ସହ ଏହି ବୁଝାମଣା ହୋଇଛି ଏବଂ ସିଆରଆଇଏସ୍ ଉକ୍ତ ଆପ୍ଲିକେସନର ବିକାଶ କରୁଛି । ଏହି ଆପ୍ଲିକେସନର ଉପଗ୍ରହ ଚିତ୍ର ଦ୍ୱାରା ଭାରତୀୟ ରେଳବାଇର ସମସ୍ତ ଭୂସମ୍ପତ୍ତି ଦେଖିହେବ । ଇସ୍ରୋର ଭୂମନ ପ୍ଲାଟଫର୍ମରୁ ଏହି ଉପଗ୍ରହ ଚିତ୍ର ସଂଗ୍ରହ କରାଯାଇଛି । ବିଭିନ୍ନ ପର୍ଯ୍ୟାୟ ସମନ୍ୱୟ ପାଇଁ ଇସ୍ରୋ ଏବଂ ଭାରତୀୟ ରେଳବାଇ ମଧ୍ୟରେ ଏହି ବୁଝାମଣା ହୋଇଛି । ଜିଆଇଏସ୍ ପୋର୍ଟାଲ ପ୍ରସ୍ତୁତ ହେବା ପରେ ଉପଗ୍ରହ ଚିତ୍ର ଆଧାରରେ ବିଭିନ୍ନ ଷ୍ଟେସନରେ ହୋଇଥିବା ଜବରଦଖଲକୁ ଚିହ୍ନଟ କରିବାରେ ଏହା ସହାୟକ ହେବ ।


    **********

    
    
    (Release ID: 1526028) Visitor Counter : 1