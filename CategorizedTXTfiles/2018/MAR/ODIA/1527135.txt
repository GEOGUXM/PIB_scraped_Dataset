      ଆଣବିକ ଶକ୍ତି ବିଭାଗ

      ଭାରତ ଓ ଆମେରିକା ମଧ୍ୟରେ ଆଣବିକ ସହଯୋଗର ସ୍ଥିତି
      Posted On: 28 MAR 2018 9:43PM by PIB Bhubaneshwar


    ଭାରତୀୟ ଆଣବିକ ଶକ୍ତି ନିଗମ ( NPCIL ) ଏବଂ ଆମେରିକାର ମେସର୍ସ ୱେଷ୍ଟିଂହାଉସ୍ ଇଲେକ୍ଟ୍ରିକ କମ୍ପାନୀ ( WEC ) ମଧ୍ୟରେ ଆଲୋଚନା ବେଳେ ଆନ୍ଧ୍ର ପ୍ରଦେଶର କୋଭାଡ଼ାଠାରେ ଏପି-1000 ( 6 x 1208 ଗେଗାୱାଟ)ର ଛଅଟି ୟୁନିଟ୍ ସ୍ଥାପନ ସକାଶେ କଥାବାର୍ତ୍ତା ହୋଇଛି । ଭାରତରେ ପ୍ରସ୍ତାବିତ ଏଭଳି ପ୍ରକଳ୍ପ ସ୍ଥାପନ ସକାଶେ ମେସର୍ସ ଡ଼ବ୍ଲୁଇସି ତାର ଆଗ୍ରହ ପ୍ରକଟ କରିଛି । ଏହି ପ୍ରସଙ୍ଗ ଉପରେ ଅଧିକ ଆଲୋଚନା କରାଯାଇ ପ୍ରକଳ୍ପର ପ୍ରଯୁକ୍ତି- ବ୍ୟାବସାୟିକ ଦିଗ ଭାରତୀୟ ପକ୍ଷଙ୍କ ଦ୍ୱାରା ସ୍ୱୀକାର୍ଯ୍ୟ ହେଲେ ପ୍ରକଳ୍ପ ନିର୍ମାଣର ସମ୍ଭାବ୍ୟତା ଘେନି ଆଗକୁ ପଦକ୍ଷେପ ନିଆଯିବ । ଏହି ପରିପ୍ରେକ୍ଷୀରେ ମେସର୍ସ ଡ଼ବ୍ଲୁଇସି ତାର ଟେକ୍ନୋ- କମର୍ସିଆଲ୍ ପ୍ରସ୍ତାବ ଏନପିସିଆଇଏଲକୁ ପ୍ରଦାନ କରିଛି ଏବଂ ଏହା ଉପରେ ଆଲୋଚନା ପ୍ରକ୍ରିୟା ଆରମ୍ଭ ହୋଇଛି । ଆମେରିକା ପକ୍ଷରୁ ଦିଆଯାଇଥିବା ପ୍ଲାଣ୍ଟର କାର୍ଯ୍ୟକାରୀତା ସଂପର୍କୀତ ପ୍ରସ୍ତାବ ଉପରେ ବିଚାର ପରେ ଏ ଦିଗରେ ଉଭୟ ପକ୍ଷ ଆଗକୁ ଆଗେଇବେ ।


    କେନ୍ଦ୍ର ଉତ୍ତର ପୂର୍ବାଞ୍ଚଳ କ୍ଷେତ୍ର (ସ୍ୱାଧୀନ ଦାୟିତ୍ୱ) , ପ୍ରଧାନମନ୍ତ୍ରୀ କାର୍ଯ୍ୟାଳୟ , କାର୍ମିକ , ଜନ ଅଭିଯୋଗ ଓ ପେନସନ , ଆଣବିକ ଶକ୍ତି ଓ ମହାକାଶ ବିଭାଗ ମନ୍ତ୍ରୀ ଡକ୍ଟର ଜୀତେନ୍ଦ୍ର ସିଂହ ଲୋକସଭାରେ ଆଜି ଏକ ପ୍ରଶ୍ନର ଲିଖିତ ଉତ୍ତର ଦେଇ ଏହି ବିଷୟ ପ୍ରକାଶ କରିଛନ୍ତି ।


    *************

    
    
    (Release ID: 1527135) Visitor Counter : 2