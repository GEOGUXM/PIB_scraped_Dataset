      ସଡକ ପରିବହନ ଓ ରାଜପଥ ମନ୍ତ୍ରଣାଳୟ

      ଜାତୀୟ ରାଜପଥଗୁଡ଼ିକର ସ୍ଥିତି ତଦାରଖ କରିବାକୁ କ୍ଷେତ୍ର ଅଧିକାରୀମାନଙ୍କୁ ଏନଏଚଏଆଇର କଡ଼ା ନିର୍ଦ୍ଦେଶ
      Posted On: 05 MAR 2018 2:05PM by PIB Bhubaneshwar


    ଉନ୍ନତ ମାନ , ନିରାପଦ ସହ ଯାତ୍ରୀମାନଙ୍କ ପାଇଁ ଜାତୀୟ ରାଜପଥ ଯେପରି ଆରାମଦାୟକ ହୋଇପାରିବ ସେ ଦିଗରେ ଜାତୀୟ ରାଜପଥ କର୍ତ୍ତୃପକ୍ଷ ( NHAI ) ସମସ୍ତ ପ୍ରକାର ପଦକ୍ଷେପ ନେଇଛନ୍ତି । କୌଣସି ସ୍ଥାନରେ ରାଜପଥ ନିମ୍ନ ମାନର ଥିଲେ କିମ୍ବା ନଷ୍ଟ ହୋଇଯାଇଥିଲେ ସେଗୁଡ଼ିକୁ ତୁରନ୍ତ ଠିକାଦାର କିମ୍ବା ସଂପୃକ୍ତ ସଂସ୍ଥା ଦ୍ୱାରା ମରାମତି କରିବା ସହ ରାଜପଥ ଗୁଡ଼ିକୁ ନିୟମିତ ତଦାରଖ କରିବା ପାଇଁ କ୍ଷେତ୍ର ଅଧିକାରୀମାନଙ୍କୁ ନିକଟରେ ଏନଏଚଏଆଇ ଅଧ୍ୟକ୍ଷ ଦୀପକ କୁମାର ନିର୍ଦ୍ଦେଶ ଦେଇଥିଲେ । ଯଦି କୌଣସି ଠିକାଦାର ସର୍ତ୍ତ ଅନୁଯାୟୀ ନିଜ କାମ କରିବାରେ ବିଫଳ ହୁଅନ୍ତି ତେବେ ସେମାନଙ୍କ ବିରୋଧରେ କଡ଼ା କାର୍ଯ୍ୟାନୁଷ୍ଠାନ ପାଇଁ ମଧ୍ୟ ପରାମର୍ଶ ଦିଆଯାଇଛି । ଯଦି କୌଣସି ଇଞ୍ଜିନିୟର ନିଜ କାର୍ଯ୍ୟ ନିର୍ବାହ କରିବାରେ ବିଫଳ ହୋଇଛନ୍ତି ସେମାନଙ୍କ ବିରୋଧରେ ମଧ୍ୟ ଆବଶ୍ୟକ କାର୍ଯ୍ୟାନୁଷ୍ଠାନ ପାଇଁ କୁହାଯାଇଛି ।


    ଅଣ - ପିପିପି ପ୍ରକଳ୍ପ ଗୁଡ଼ିକରେ , ଯେଉଁଠାରେ କି ଏନଏଚଏଆଇର ପ୍ରତ୍ୟକ୍ଷ ଦାୟିତ୍ୱ ରହିଛି , ସେଠାରେ କ୍ଷେତ୍ର ଅଧିକାରୀମାନେ ନିୟମିତ ବ୍ୟବଧାନରେ ରାଜପଥ ତଦାରଖ କରି ତାହାକୁ ଯାତାୟାତ ପାଇଁ ସୁଗମ କରିବାକୁ ନିର୍ଦ୍ଦେଶ ଦିଆଯାଇଛି । ରାଜପଥର ସମସ୍ୟା ନେଇ ଆସୁଥିବା ବିଭିନ୍ନ ଅଭିଯୋଗକୁ ଗୁରୁତ୍ୱର ସହ ଗ୍ରହଣ କରିବାକୁ ମଧ୍ୟ ଏନଏଚଏଆଇ କ୍ଷେତ୍ର ଅଧିକାରୀମାନଙ୍କୁ ନିର୍ଦ୍ଦେଶ ଦେଇଛି ।


    ***************


    

    
    (Release ID: 1523659) Visitor Counter : 1