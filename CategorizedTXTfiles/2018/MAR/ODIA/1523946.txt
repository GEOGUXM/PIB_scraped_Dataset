      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      କର୍ଣ୍ଣାଟକର ଟୁମକୁରୁଠାରେ ଯୁବ ସମ୍ମେଳନକୁ ଭିଡିଓ କନଫରେନ୍ସିଂ ଜରିଆରେ ସମ୍ବୋଧିତ କରୁଛନ୍ତି ପ୍ରଧାନମନ୍ତ୍ରୀ
      Posted On: 04 MAR 2018 6:55PM by PIB Bhubaneshwar


    କର୍ଣ୍ଣାଟକର ଟୁମକୁରୁଠାରେ ଆୟୋଜିତ ରାଜ୍ୟ ସ୍ତରୀୟ ଯୁବ ସମ୍ମେଳନକୁ ଆଜି ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଭିଡିଓ କନଫରେନ୍ସିଂ ଜରିଆରେ ସମ୍ବୋଧିତ କରିଛନ୍ତି । ଏହି ସମ୍ମେଳନ ଯୁବଶକ୍ତି-ନୂତନ ଭାରତର ସଂକଳ୍ପ ବିଷୟବସ୍ତୁ ଉପରେ ଆୟୋଜନ କରାଯାଇଥିଲା ।


    ସ୍ୱାମୀ ବିବେକାନନ୍ଦଙ୍କ ଚିକାଗୋ ଅଭିଭାଷଣର 125ତମ ବର୍ଷ ପୂର୍ତ୍ତି ଏବଂ ଭଗିନୀ ନିବେଦିତାଙ୍କ 150ତମ ଜୟନ୍ତୀ ତଥା ଟୁମକୁରୁସ୍ଥିତ ରାମକୃଷ୍ଣ ବିବେକାନନ୍ଦ ଆଶ୍ରମର ରୌପ୍ୟ ଜୟନ୍ତୀ ଉପଲକ୍ଷେ ଟୁମକୁରୁଠାରେ ଏହି ସମ୍ମେଳନ ଆୟୋଜନ କରାଯାଇଥିଲା ।


    ପ୍ରଧାନମନ୍ତ୍ରୀ କହିଥିଲେ ଯେ ସେ ଯଥାସମ୍ଭବ ଯୁବପିଢ଼ିଙ୍କ ସହିତ ମିଶିବା ଲାଗି ଚେଷ୍ଟା କରିଥାନ୍ତି ଏବଂ ସେମାନଙ୍କ ଆଶା ଓ ଆକାଂକ୍ଷାକୁ ଜାଣିବା ସହ ତଦନୁଯାୟୀ କାର୍ଯ୍ୟ କରିବା ଲାଗି ପ୍ରୟାସ କରିଥା’ନ୍ତି । ସେ କହିଥିଲେ ଯେ ଆଜିର ଆୟୋଜନର ମୁଖ୍ୟ କେନ୍ଦ୍ରବିନ୍ଦୁ ହେଉଛନ୍ତି ସ୍ୱାମୀ ବିବେକାନନ୍ଦ ।


    ସେ କହିଥିଲେ ଯେ ସ୍ୱାଧୀନତା ଆନ୍ଦୋଳନ ସମୟରେ ବିଭିନ୍ନସ୍ତରରେ ସ୍ୱାଧୀନତା ହାସଲ ଲାଗି ସମସ୍ତେ ଏକମନରେ ସଂକଳ୍ପ ନେଇଥିଲେ । ଏଥିରେ ସାମାଜିକ ସଂସ୍କାର ପାଇଁ ମଧ୍ୟ ପ୍ରୟାସ ସାମିଲ ଥିଲା ।


    ପ୍ରଧାନମନ୍ତ୍ରୀ କହିଥିଲେ ଯେ ଗତ 4 ବର୍ଷ ଧରି କେନ୍ଦ୍ର ସରକାର ଉତ୍ତର-ପୂର୍ବର ଭାବଗତ ଏକତ୍ରୀକରଣ ପାଇଁ ପ୍ରୟାସ କରି ସଫଳ ହୋଇଛନ୍ତି । ସେ କହିଥିଲେ ଯେ ଏକତ୍ରୀକରଣ ଦ୍ୱାରା ହିଁ ଉଗ୍ରବାଦର ମୁକାବିଲା କରିହେବ ।


    ଏହାକୁ ହାସଲ କରିବା ଦିଗରେ ଜୀବନକୁ ସମର୍ପିତ କରିବା ଲାଗି ସଂକଳ୍ପ ନେବାକୁ ସେ ଯୁବପିଢ଼ିଙ୍କୁ ଆହ୍ୱାନ କରିଥିଲେ । ସେ କହିଥିଲେ ଯେ ଯୁବପିଢ଼ି ରାଷ୍ଟ୍ରନିର୍ମାଣରେ ସେମାନଙ୍କ ଶକ୍ତିର ଉପଯୋଗ କରିବା ଉଚିତ ।


    ଏହି ପରିପ୍ରେକ୍ଷୀରେ ପ୍ରଧାନମନ୍ତ୍ରୀ ମୂଦ୍ରା ଯୋଜନା, ଆତ୍ମନିଯୁକ୍ତି ଏବଂ ଦକ୍ଷତା ବିକାଶ ବିଷୟରେ ସେ ସୂଚନା ଦେଇଥିଲେ ।


    ପ୍ରଧାନମନ୍ତ୍ରୀ କହିଥିଲେ ଯେ ଆଜିର ଯୁବପିଢ଼ି ଏକ ଉତ୍ତମ ବର୍ତ୍ତମାନ ଏବଂ ଭବିଷ୍ୟତ ପାଇଁ ଅତୀତରୁ ଶିକ୍ଷା ଲାଭ କରିବାକୁ ଚାହୁଁଛି ।


    **********

    
    
    (Release ID: 1523946) Visitor Counter : 1