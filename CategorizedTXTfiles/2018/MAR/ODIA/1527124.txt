      ସଂଖ୍ୟାଲଘୁ ବ୍ୟାପାର ମନ୍ତ୍ରଣାଳୟ

      ଶିକ୍ଷା ପଦ୍ଧତିର ମୁଖ୍ୟ ଧାରାରେ ମଦ୍ରାସା ଶିକ୍ଷକମାନଙ୍କୁ ଯୋଡ଼ିବାକୁ ପ୍ରଶିକ୍ଷଣ କାର୍ଯ୍ୟକ୍ରମ ଆରମ୍ଭ କଲେ କେନ୍ଦ୍ର ସଂଖ୍ୟାଲଘୁ ବ୍ୟାପାର ମନ୍ତ୍ରୀ ମୁକ୍ତାର ଅବାସ ନକଭୀ
      Posted On: 27 MAR 2018 9:20PM by PIB Bhubaneshwar


    ମଦ୍ରାସା ଶିକ୍ଷକମାନଙ୍କୁ ଶିକ୍ଷାର ମୁଖ୍ୟ ଧାରାରେ ଯୋଡ଼ିବାକୁ କେନ୍ଦ୍ର ସଂଖ୍ୟାଲଘୁ ବ୍ୟାପାର ମନ୍ତ୍ରୀ ମୁକ୍ତାର ଅବାସ ନକଭୀ ମଙ୍ଗଳବାର ଏକ ପ୍ରଶିକ୍ଷଣ କାର୍ଯ୍ୟକ୍ରମର ଶୁଭାରମ୍ଭ କରିଛନ୍ତି । ଏହି ଅବସରରେ ଶ୍ରୀ ନକଭୀ କହିଲେ ଯେ , ପ୍ରଥମ ଥର ପାଇଁ ଆରମ୍ଭ ହୋଇଥିବା ଏଭଳି କାର୍ଯ୍ୟକ୍ରମ ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀଙ୍କ ‘ ଗୋଟିଏ ହାତରେ କୋରାନ୍ , ଅନ୍ୟ ହାତରେ କମ୍ପ୍ୟୁଟର ’ ବାର୍ତ୍ତାକୁ ସୁଦୃଢ଼ କରିବ ।


    ଜାମିଆ ମିଲିଆ ଇସଲାମିଆ ବିଶ୍ୱବିଦ୍ୟାଳୟ ସହ ମିଳିତ ଭାବେ ସଂଖ୍ୟାଲଘୁ ବ୍ୟାପାର ମନ୍ତ୍ରାଳୟ ଏହି 40ଟି ମଦ୍ରାସାର ଶିକ୍ଷକମାନଙ୍କ ପାଇଁ ଏହି ଆବାସିକ ପ୍ରଶିକ୍ଷଣ କାର୍ଯ୍ୟକ୍ରମ ଆୟୋଜନ କରି ପ୍ରଶିକ୍ଷଣ ଶେଷ ପରେ ପ୍ରମାଣପତ୍ର ପ୍ରଦାନ କରିଛି । ଏହି ଶିକ୍ଷକମାନେ ବିଜ୍ଞାନ , ଗଣିତ , କମ୍ପ୍ୟୁଟର , ହିନ୍ଦୀ ଏବଂ ଇଂରାଜୀ ଆଦି ମୁଖ୍ୟ ବିଷୟରେ ଶିକ୍ଷା ପ୍ରଦାନ କରିବେ ।


    ଶ୍ରୀ ନକଭୀ କହିଲେ ଯେ , ଏହା ଖୁସିର ବିଷୟ ଯେ ପ୍ରଶିକ୍ଷଣ ନେଇଥିବା ଶିକ୍ଷକମାନଙ୍କ ମଧ୍ୟରୁ 50% ମହିଳା । ସେମାନଙ୍କ ମଧ୍ୟରେ ଭାବ ବିନିମୟର ଦକ୍ଷତା ବଢ଼ାଇବା ଏହି ପ୍ରଶିକ୍ଷଣର ମୁଖ୍ୟ ଉଦ୍ଦେଶ୍ୟ । ସମାଜର ମୁଖ୍ୟ ଶିକ୍ଷା ଧାରା ସହ ସଂଖ୍ୟାଲଘୁ ସମ୍ପ୍ରଦାୟର ଶିକ୍ଷା ପଦ୍ଧତି , ଯଥା ମଦ୍ରାସା ଗୁଡ଼ିକୁ ଯୋଡ଼ିବାକୁ ସରକାର ଯୁଦ୍ଧକାଳୀନ ଭିତ୍ତିରେ କାର୍ଯ୍ୟକ୍ରମ ଆରମ୍ଭ କରିଛନ୍ତି ବୋଲି ସେ କହିଥିଲେ ।


    ସଂଖ୍ୟାଲଘୁ ବ୍ୟାପାର ମନ୍ତ୍ରଣାଳୟ ତିନୋଟି ‘E’ : ଏଜୁକେସନ , ଏମ୍ପ୍ଲୟମେଣ୍ଟ ଏବଂ ଏମ୍ପାୱାରମେଣ୍ଟ (ଶିକ୍ଷଶ , ନିଯୁକ୍ତି ଏବଂ ସଶକ୍ତିକରଣ) ଉପରେ ମୁଖ୍ୟତଃ କାର୍ଯ୍ୟ କରୁଛି । ବିଗତ 6 ମାସ ମଧ୍ୟରେ ସହସ୍ରାଧିକ ମଦ୍ରାସା ସେମାନଙ୍କୁ ତିନୋଟି ‘E’: ଟିଚର , ଟିଫିନ୍ ଏବଂ ଟୟଲେଟ (ଶିକ୍ଷକ , ଜଳଖିଆ ଏବଂ ଶୌଚାଳୟ) ସହ ସଂଯୁକ୍ତ କରିସାରିଛନ୍ତି ।


    2018 ମାର୍ଚ୍ଚ 22ରୁ 27 ତାରିଖ ପର୍ଯ୍ୟନ୍ତ ନୂଆଦିଲ୍ଲୀର ଜାମିଆ ମିଲିଆ ଇସଲାମିଆ ସହ ମିଳିତ ଭାବେ ମୌଲାନା ଆଜାଦ ଏଜୁକେସନ ଫଉଣ୍ଡେସନ ନଦ୍ଦର୍ଣ୍ଣ ରିଜିଅନ ମଦ୍ରାସା ଶିକ୍ଷକଙ୍କ କର୍ମଶାଳା ଆୟୋଜନ କରିଥିଲା । ଉତ୍ତର ପ୍ରଦେଶ , ରାଜସ୍ଥାନ ଏବଂ ହରିଆନାର ପ୍ରାୟ 40ରୁ ଅଧିକ ଶିକ୍ଷକ ଏହି କର୍ମଶାଳାରେ ଯୋଗ ଦେଇଥିଲେ ।


    ଏହି ଅବସରରେ ମନ୍ତ୍ରୀ ମଧ୍ୟ ମୌଲାନା ଆଜାଦ ଏଜୁକେସନ ଫଉଣ୍ଡେସନର 40ତମ ସାଧାରଣ ପରିଷଦ ଏବଂ 100ତମ ପରିଚାଳନା କମିଟି ବୈଠକରେ ଯୋଗ ଦେଇଥିଲେ ।


    ***************

    
    
    (Release ID: 1527124) Visitor Counter : 1