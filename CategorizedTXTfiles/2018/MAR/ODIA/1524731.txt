      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ଏଲ୍ଓସିରେ ବଙ୍କର ନିର୍ମାଣ
      Posted On: 14 MAR 2018 8:38PM by PIB Bhubaneshwar


    ଆନ୍ତର୍ଜାତିକ ସୀମାରେଖା/ଏଲ୍ଓସିରେ ସୀମାପାରି ଗୁଳିଚାଳନା ଯୋଗୁ ଲୋକମାନେ ସମସ୍ୟାରେ ପଡ଼ୁଥିବାରୁ 2016-17ରେ 3 କୋଟି ଟଙ୍କା ଖର୍ଚ୍ଚରେ 60ଟି ବଙ୍କର ନିର୍ମାଣ କରିବାକୁ କେନ୍ଦ୍ର ସରକାର ଅନୁଦାନ ଦେଇଥିଲେ ଏବଂ ଏହାର ନିର୍ମାଣ ଶେଷ ହୋଇଛି । ନିକଟରେ କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରୀଙ୍କ ଗସ୍ତ ଅବସରରେ 415.73 କୋଟି ଟଙ୍କା ଖର୍ଚ୍ଚରେ 14 , 460 ଟି ନୂତନ ବଙ୍କର ନିର୍ମାଣ କରିବାକୁ ମଂଜୁରି ଦିଆଯାଇଥିଲା ।


    ଏହାର ବିବରଣୀ:


    ସାମ୍ବା ଜିଲ୍ଲାରେ 8ଟି ଗୋଷ୍ଠୀ ବଙ୍କର ଏବଂ 2515ଟି ବ୍ୟକ୍ତି ବଙ୍କର ନିର୍ମାଣ କରିବାକୁ ମଂଜୁରି ମିଳିଛି । ସେହିପରି ଜମ୍ମୁରେ 120 ଟି ଗୋଷ୍ଠୀ ବଙ୍କର , 1200ଟି ବ୍ୟକ୍ତି ବଙ୍କର , କଠୁଆ ଜିଲ୍ଲାରେ 243ଟି ଗୋଷ୍ଠୀ ବଙ୍କର , 3076ଟି ବ୍ୟକ୍ତି ବଙ୍କର , ପୁଞ୍ଚ୍ ଜିଲ୍ଲାରେ 688ଟି ଗୋଷ୍ଠୀ ବଙ୍କର , 1320ଟି ବ୍ୟକ୍ତି ବଙ୍କର ଏବଂ ରାଜୌରୀ ଜିଲ୍ଲାରେ 372ଟି ଗୋଷ୍ଠୀ ବଙ୍କର ଓ 4918ଟି ବ୍ୟକ୍ତି ବଙ୍କର ନିର୍ମାଣ ପାଇଁ ମଂଜୁରି ଦିଆଯାଇଛି ।


    ଏହି ବଙ୍କର ନିର୍ମାଣ ବାବଦରେ ରାଜ୍ୟ ସରକାର କରୁଥିବା ଖର୍ଚ୍ଚ କେନ୍ଦ୍ର ବହନ କରିବ ।


    ରାଜ୍ୟସଭାରେ ବୁଧବାର ଏକ ଲିଖିତ ପ୍ରଶ୍ନର ଉତ୍ତରରେ କେନ୍ଦ୍ର ସ୍ୱରାଷ୍ଟ୍ର ରାଷ୍ଟ୍ରମନ୍ତ୍ରୀ ହଂସରାଜ ଗଙ୍ଗରାମ ଅହିର ଏହି ସୂଚନା ଦେଇଛନ୍ତି ।


    ***************

    
    
    (Release ID: 1524731) Visitor Counter : 1