      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଶ୍ରୀଶୈଳମ ରାଷ୍ଟ୍ରୀୟ ଜନ ଜାଗୃତି ଧର୍ମ ସମ୍ମେଳନକୁ ଭିଡିଓ କନଫରେନ୍ସିଂ ଯୋଗେ ପ୍ରଧାନମନ୍ତ୍ରୀଙ୍କ ସମ୍ବୋଧନ
      Posted On: 17 MAR 2018 6:25PM by PIB Bhubaneshwar


    ଶ୍ରୀଶୈଳମଠାରେ ଅନୁଷ୍ଠିତ ରାଷ୍ଟ୍ରୀୟ ଜନ ଜାଗୃତି ଧର୍ମ ସମ୍ମେଳନକୁ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଭିଡିଓ କନଫରେନ୍ସିଂ ମାଧ୍ୟମରେ ସମ୍ବୋଧିତ କରିଛନ୍ତି ।


    ଉଗାଡି ଅବସରରେ ସମସ୍ତଙ୍କୁ ଶୁଭେଚ୍ଛା ଜଣାଇ ପ୍ରଧାନମନ୍ତ୍ରୀ ପ୍ରକାଶ କରିଛନ୍ତି ଯେ ଉଗାଡି ହେଉଛି ଏକ ନୂତନ ଆରମ୍ଭ ଏବଂ ନୂତନ ଆଶାର ପର୍ବ ।


    ପ୍ରଧାନମନ୍ତ୍ରୀ କହିଥିଲେ ଯେ ସରକାର ବିଭିନ୍ନ ଯୋଜନା ପାଇଁ ନିର୍ଦ୍ଧିଷ୍ଟ ସମୟ ସୀମା ମଧ୍ୟରେ ନିର୍ଦ୍ଧିଷ୍ଟ ଲକ୍ଷ୍ୟ ଧାର୍ଯ୍ୟ କରି କାର୍ଯ୍ୟ କରୁଛନ୍ତି ।


    ଏହି ପ୍ରସଙ୍ଗରେ ସେ ଜନ ଧନ ଏକାଉଣ୍ଟ, ଗରିବ ଜନସାଧାରଣଙ୍କ ପାଇଁ ବୀମା ରାଶି, ଉଜ୍ଜ୍ୱଳା ଯୋଜନାରେ ରନ୍ଧନ ଗ୍ୟାସ ସଂଯୋଗ, ମୁଦ୍ରା ଯୋଜନା ଏବଂ ପ୍ରଧାନମନ୍ତ୍ରୀ ଆବାସ ଯୋଜନା ଆଦିର ବିକାଶ ସମ୍ବନ୍ଧରେ ଆଲୋଚନା କରିଥିଲେ ।


    ସେ କହିଥିଲେ ଯେ ଭିତ୍ତିଭୂମି ନିର୍ମାଣର ଗତିରେ ବୃଦ୍ଧି ଆସିଛି । ସେ ମଧ୍ୟ ଆୟୁଷ୍ମାନ ଭାରତ ଯୋଜନା ଏବଂ ଜାତୀୟ ପୁଷ୍ଟିସାଧନ ମିଶନ ସମ୍ବନ୍ଧରେ ପ୍ରକାଶ କରିଥିଲେ । ସେ କହିଲେ ଯେ ସ୍ୱଚ୍ଛ ଭାରତ ମିଶନ କାର୍ଯ୍ୟକ୍ରମ ଫଳରେ ଦେଶବ୍ୟାପୀ ସ୍ୱଚ୍ଛତା ପ୍ରତିଷ୍ଠାରେ ବୃଦ୍ଧି ଘଟିଛି ।


    ପ୍ରଧାନମନ୍ତ୍ରୀ କହିଲେ ଯେ ସମ୍ପ୍ରତି ଜନସାଧାରଣ ଚାହୁଁଛନ୍ତି ଯେ ଦେଶ ଯେତେ ଶୀଘ୍ର ସମ୍ଭବ ଏହାର ଦୁର୍ବଳତାକୁ ଦୂର କରୁ । ସେ କହିଲେ ଯେ ସରକାର ଦେଶ ଗଠନ ପାଇଁ କଠିନ ପରିଶ୍ରମ କରୁଛନ୍ତି ଏବଂ ଏ ଦିଗରେ ସମସ୍ତଙ୍କ ସମର୍ଥନ ଏହି ପ୍ରୟାସକୁ ଗତି ପ୍ରଦାନ କରିବ ।


    

    
    (Release ID: 1526860) Visitor Counter : 1