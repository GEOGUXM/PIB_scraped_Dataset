      ମାନବ ସମ୍ବଳ ବିକାଶ ମନ୍ତ୍ରଣାଳୟ

      ସ୍ମାର୍ଟ ଇଣ୍ଡିଆ ହାକାଥନ ଅନ୍ତର୍ଗତ ମାନବ ସମ୍ବଳ ବିକାଶ ମନ୍ତ୍ରଣାଳୟ ନବୋନ୍ମେଷ ପରିଯୋଜନାକୁ ପୂରଣ କରିବା ପାଇଁ ପୂର୍ଣ୍ଣ ସହଯୋଗ ପ୍ରଦାନ କରିବାକୁ ପ୍ରତିବଦ୍ଧ : ଡଃ ସତ୍ୟପାଲ ସିଂ
      Posted On: 15 MAR 2018 9:04PM by PIB Bhubaneshwar


    ମାନବ ସମ୍ବଳ ବିକାଶ ରାଷ୍ଟ୍ରମନ୍ତ୍ରୀ ଡଃ ସତ୍ୟପାଲ ସିଂ ପ୍ରକାଶ କରିଛନ୍ତି ଯେ କୌଣସି ଦେଶର ଭବିଷ୍ୟତ ଅନୁସନ୍ଧାନ ଏବଂ ନୂତନ ଅନ୍ୱେଷଣକୁ ଆଗକୁ ବୃଦ୍ଧି କରିବା ଉପରେ ନିର୍ଭର କରେ ଏବଂ ବିଭିନ୍ନ କ୍ଷେତ୍ରରେ ନୂତନ ଆବିଷ୍କାର ଫଳରେ କୋଟି କୋଟି ଜନସାଧାରଣଙ୍କୁ ଲାଭ ମିଳିଥାଏ । ଡଃ ସିଂ ଆଜି ନୂଆ ଦିଲ୍ଲୀରେ ଭିଡ଼ିଓ କନଫରେନ୍ସିଂ ଜରିଆରେ ସ୍ମାର୍ଟ ଇଣ୍ଡିଆ ହାକାଥନ 2017ର ସମୀକ୍ଷା ବୈଠକକୁ ସମ୍ବୋଧିତ କରୁଥିଲେ ।


    ଡଃ ସିଂ ଏହାର ସମ୍ବନ୍ଧିତ ପରିଯୋଜନାରେ ଉତ୍କୃଷ୍ଟ କାର୍ଯ୍ୟ ପାଇଁ ହେକାଥନର ସମସ୍ତ ଦଳକୁ ଅଭିନନ୍ଦନ ଜଣାଇଥିଲେ ଏବଂ ଆଶାବ୍ୟକ୍ତ କରିଥିଲେ ଯେ ଏହି ଅନୁସନ୍ଧାନ ପରିଯୋଜନା ବାସ୍ତବିକତାରେ ପରିଣତ ହେବ ତଥା ସଫଳ ଷ୍ଟାର୍ଟଅପ ହେବ । ସେ କହିଲେ ଯେ ଏହି ଦେଶର ସାଧାରଣ ବ୍ୟକ୍ତିର ଜୀବନକୁ ବଦଳାଇବାରେ ବିଜ୍ଞାନ , ପ୍ରାଦ୍ୟୋଗିକୀ ଏବଂ ଇଞ୍ଜିନିୟରିଂ ସକ୍ଷମ ଅଟେ ଏବଂ ଦେଶର ଭବିଷ୍ୟତ ଏହି ବିଷୟ ଉପରେ ନିର୍ଭରଶୀଳ ଯେ ଆମେ ବିଜ୍ଞାନ ଏବଂ ପ୍ରାଦ୍ୟୋଗିକୀ କ୍ଷେତ୍ରରେ କିପରି ଭାବେ ଆମ ଜ୍ଞାନର ଉପଯୋଗ କରୁଛେ । ଏହି ନବୋନ୍ମେଷ ଯୋଜନା ବିଭିନ୍ନ ମନ୍ତ୍ରଣାଳୟ ଏବଂ ବିଭାଗମାନଙ୍କ ପାଇଁ ଲାଭଦାୟକ ହେବ । ମାନବ ସମ୍ବଳ ବିକାଶ ମନ୍ତ୍ରଣାଳୟ ଏହି ପରିଯୋଜନାଗୁଡ଼ିକୁ ସମ୍ପୂର୍ଣ୍ଣ କରିବା ପାଇଁ ଏହାର ପୂର୍ଣ୍ଣ ସହଯୋଗ ପ୍ରଦାନ କରିବ ଏବଂ ସୁନିଶ୍ଚିତ କରିବ ଯେ ଅର୍ଥ ଅଭାବ କାରଣରୁ ଯେପରି ଏହି ପରିଯୋଜନା ବନ୍ଦ ନହୁଏ ।


    ସ୍ମାର୍ଟ ଇଣ୍ଡିଆ ହେକାଥନ 2017 ଅନ୍ତର୍ଗତ ଅନୁସନ୍ଧାନ ପରିଯୋଜନା ପାଇଁ ବିଭିନ୍ନ ବିଶ୍ୱବିଦ୍ୟାଳୟ/ବିଭାଗର 55ଟି ଟିମ ଚୟନ କରାଯାଇଛି । ଏହି ଅନୁସନ୍ଧାନ ପରିଯୋଜନା ନଗର ବିମାନ ମନ୍ତ୍ରଣାଳୟ , ଆୟୁଷ ମନ୍ତ୍ରଣାଳୟ , ପୂର୍ବୋତ୍ତର କ୍ଷେତ୍ର ବିକାଶ ମନ୍ତ୍ରଣାଳୟ ଏବଂ ଇସ୍ରୋ ପରି ବିଭିନ୍ନ ବିଭାଗର ଆବଶ୍ୟକତା ମୁତାବକ ପ୍ରସ୍ତୁତ କରାଯାଇଛି । 55ଟି ଟିମ ମଧ୍ୟରୁ ପାଖାପାଖି 40ଟି ଟିମ ଏହି ପରିଯୋଜନାରେ ଭଲ କାର୍ଯ୍ୟ କରୁଛନ୍ତି । ଆଜି ସମୀକ୍ଷା ବୈଠକରେ ବିଭିନ୍ନ ଅନୁସନ୍ଧାନ ଟିମ ସେମାନଙ୍କ ପରିଯୋଜନା ସମ୍ବନ୍ଧରେ ଡଃ ସତ୍ୟପାଲ ସିଂଙ୍କୁ ନୂତନ ସୂଚନା ପ୍ରଦାନ କରିଥିଲେ । ଅଧିକାଂଶ ଟିମ ସେମାନଙ୍କ ପରିଯୋଜନାର ଶେଷ ସୋପାନରେ ରହିଛନ୍ତି ।


    ନିଜ ସ୍ୱପ୍ନର ଡିଜିଟାଲ ଭାରତ ନିର୍ମାଣ କରିବା ଏବଂ ରାଷ୍ଟ୍ର ନିର୍ମାଣ ଫଳରେ ଆମର ଯୁବକମାନଙ୍କ ସହିତ ସଂଯୁକ୍ତ ହେବା ପାଇଁ ସ୍ମାର୍ଟ ଇଣ୍ଡିଆ ହେକାଥନ 2017ର ପ୍ରାରମ୍ଭ କରାଯାଇଛି । ପାଖାପାଖି 30ଟି ବିଭିନ୍ନ ସରକାରୀ ବିଭାଗ/ମନ୍ତ୍ରଣାଳୟ ଏଥିରେ ସହଯୋଗୀ ଭାବେ ସାମିଲ ରହିଛନ୍ତି । ଏଥିରେ ରେଳ ମନ୍ତ୍ରଣାଳୟ , ବିଦେଶ , ଇସ୍ପାତ , ଡାକ ସେବା , ଇସ୍ରୋ , ଏନସିପିସିଆର ଆଦି ସାମିଲ ରହିଛନ୍ତି । ପ୍ରଥମ ଥର ପାଇଁ ସରକାରୀ ବିଭାଗ ଛାତ୍ରମାନଙ୍କ ସହିତ ପ୍ରତ୍ୟକ୍ଷ ଭାବେ ଜଡିତ ରହିଛି ଏବଂ ସେମାନଙ୍କୁ ନିଜର କାର୍ଯ୍ୟ କ୍ଷମତାରେ ସୁଧାର ଆଣିବା , ରାଜସ୍ୱହାନୀ ଏବଂ ଭ୍ରଷ୍ଟାଚାରକୁ ରୋକିବା ପାଇଁ ଡିଜିଟାଲ ସମାଧାନ ପ୍ରସ୍ତୁତ କରିବା ପାଇଁ ଆହ୍ୱାନ ଦେଉଛି ।


    ଡଃ ସିଂ ତାଙ୍କ ସମାପନ ବକ୍ତବ୍ୟରେ କହିଥିଲେ ଯେ ଅଧିକାଂଶ ଟିମ ହେକାଥନ ଆରମ୍ଭ ହେବା ପରେ କଠୋର ପରିଶ୍ରମ କରିଛନ୍ତି ଏବଂ ଅଭିନବ ସମାଧାନ ସହିତ ଆଗକୁ ଆସିଛନ୍ତି । ସେମାନଙ୍କ ସମାଧାନର ପରିଣତି ସଫଳ ଷ୍ଟାର୍ଟଅପରେ ଶେଷ ହେବ ଏବଂ ଏହା ସେମାନଙ୍କୁ ସଫଳ ଉଦ୍ୟୋଗୀରେ ପରିଣତ କରିବ ।


    ***************


    

    
    (Release ID: 1524938) Visitor Counter : 1