      ଆଣବିକ ଶକ୍ତି ବିଭାଗ

      ଆଣବିକ ପ୍ଲାଣ୍ଟ ସ୍ଥାପନ
      Posted On: 28 MAR 2018 9:45PM by PIB Bhubaneshwar


    ଗତ ତିନିବର୍ଷ ମଧ୍ୟରେ ଏବଂ ଚଳିତ ବର୍ଷ ସରକାର ବାର (12)ଟି ଆଣବିକ ଶକ୍ତି ରିଆକ୍ଟର ନିର୍ମାଣ ସକାଶେ ପ୍ରଶାସନିକ ସ୍ୱୀକୃ‌ତି ଓ ଆର୍ଥିକ ମଞ୍ଜୁରି ପ୍ରଦାନ କରିଛନ୍ତି । ସେଗୁଡ଼ିକ ମଧ୍ୟରୁ ଦଶ (10)ଟି ନିଜସ୍ୱ 700 ମେଗାୱାଟ ବିଶିଷ୍ଟ ଭାରୀ ଜଳ ରିଆକ୍ଟର ( PHWR ) ଫ୍ଲିଟ୍‌ ମୋଡ଼ରେ ସ୍ଥାପନ କରାଯିବା ବେଳେ ଅବଶିଷ୍ଟ ଦୁଇଟି ୟୁନିଟ୍‌ ଲାଇଟ ୱାଟର ରିଆକ୍ଟର ( LWR ) ରୁଷିଆ ସହଯୋଗରେ ସ୍ଥାପନ କରାଯିବ । ଏହା ଦେଶର ଆଣବିକ ଶକ୍ତି ଉତ୍ପାଦନ କ୍ଷମତା ବୃଦ୍ଧିରେ ସହାୟକ ହେବ । ଏହାର ବିସ୍ତୃତ ବିବରଣୀ ନିମ୍ନରେ ପ୍ରଦାନ କରାଗଲା:

                                                                                                                               
State                                                                          Location       Project              Capacity(MW)
                                                                                                                               
                                                                                                                               
                                                                             
PHWRs to be set up in fleet mode                                             
                                                                             
                                                                             
                                                                                                                               
Madhya Pradesh                                                                 Chutka         Chutka -1&2          2 X 700     
                                                                                                                               
                                                                                                                               
                                                                                                                               
Karnataka                                                                      Kaiga          Kaiga - 5&6          2 X 700     
                                                                                                                               
                                                                                                                               
                                                                                                                               
Rajasthan                                                                      Mahi Banswara  Mahi Banswara - 1&2  2 X 700     
                                                                                                                               
                                                                                                                               
                                                                                                                               
Haryana                                                                        Gorakhpur      GHAVP - 3&4          2 X 700     
                                                                                                                               
                                                                                                                               
                                                                                                                               
Rajasthan                                                                      Mahi Banswara  Mahi Banswara - 3&4  2 X 700     
                                                                                                                               
                                                                                                                               
                                                                             
Light Water Reactor (LWR) to be set up in cooperation with Russian Federation
                                                                             
                                                                             
                                                                                                                               
Tamil Nadu                                                                     Kudankulam     KKNPP - 5&6          2 X 1000    
                                                                                                                               
                                                                                                                               

    ବର୍ତ୍ତମାନ ଆଣବିକ ଶକ୍ତି ବିଭାଗର ଦୁଇଟି ରାଷ୍ଟ୍ରାୟତ୍ତ କମ୍ପାନୀ – ଭାରତୀୟ ଆଣବିକ ଶକ୍ତି ନିଗମ ଲିମିଟେଡ଼ ( NPCIL ) ଏବଂ ଭାରତୀୟ ନାଭିକୀୟ ବିଦ୍ୟୁତ୍‌ ନିଗମ ଲିମିଟେଡ଼ (ଭବାନୀ) ଦେଶରେ ଆଣବିକ ଶକ୍ତି ଉତ୍ପାଦନ କାର୍ଯ୍ୟରେ ନିୟୋଜିତ ଅଛନ୍ତି ।


    ଆଣବିକ ଶକ୍ତି ଉତ୍ପାଦନ କ୍ଷେତ୍ରରେ ଘରୋଇ ସହଭାଗୀତା କରିବାର ବର୍ତ୍ତମାନ ସକାଶେ ସରକାରଙ୍କ ନିକଟରେ କୌଣସି ପ୍ରସ୍ତାନ ନାହିଁ । ଆଣବିକ ଶକ୍ତି ଆଇନ , 1962 କେବଳ ରାଷ୍ଟ୍ରାୟତ୍ତ ସଂସ୍ଥାମାନଙ୍କୁ ସରକାରଙ୍କ ସହ କନିଷ୍ଠ ଇକୁଇଟି ସହଯୋଗୀ କମ୍ପାନୀ ଭାବେ ଆଣବିକ ଶକ୍ତି କେନ୍ଦ୍ର ସ୍ଥାପନ ପାଇଁ ଅନୁମତି ପ୍ରଦାନ କରିଥାଏ । ଅଧୁନା ଭାରତରେ ଘରୋଇ ସେକ୍ଟର କମ୍ପାନୀମାନେ ଆଣବିକ ଶକ୍ତି କେନ୍ଦ୍ର ସ୍ଥାପନ , ଯନ୍ତ୍ରାଂଶ ଯୋଗାଣ , ଯନ୍ତ୍ରପାତି ଓ କାର୍ଯ୍ୟ ଠିକାଦାରୀରେ ସକ୍ରିୟ ଭାବେ ସହଯୋଗ କରି ଆସୁଛନ୍ତି ।


    ପାରମ୍ପରିକ ଶକ୍ତି ଉତ୍ସରୁ (ଅକ୍ଷୟ ଶକ୍ତି ଉତ୍ସକୁ ଛାଡ଼ି) ଦେଶର ମୋଟ ସ୍ଥାପନ କ୍ଷମତା 28.02.2018 ସୁଦ୍ଧା 2 , 71 , 300 ମେଗାୱାଟ ରହିଛି । ସେଥି ମଧ୍ୟରୁ ଘରୋଇ ସେକ୍ଟରର ଅବଦାନ ହେଉଛି 89 , 540 ମେଗାୱାଟ । ଆକଳନ କରାଯାଇଛି ଯେ ପାରମ୍ପରିକ ଉତ୍ସରୁ ମୋଟ ଶକ୍ତି ଉତ୍ପାଦନ କ୍ଷମତା 2018 ମାର୍ଚ୍ଚ ଠାରୁ ମାର୍ଚ୍ଚ 2022 ମାସ ସୁଦ୍ଧା ଘରୋଇ ସେକ୍ଟରଙ୍କ ମାଧ୍ୟମରେ 3802 ମେଗାୱାଟ ହେବ । ସେହିଭଳି 2018 ମାର୍ଚ୍ଚ ଠାରୁ 2022 ମାର୍ଚ୍ଚ ମାସ ସୁଦ୍ଧା ଘରୋଇ ସେକ୍ଟରର ଆବଶ୍ୟକତା 1070 ମେଗାୱାଟ ହେବ । ତେଣୁ ଘରୋଇ ସେକ୍ଟର ପାରମ୍ପରିକ ଉତ୍ସରୁ ମାର୍ଚ୍ଚ 2022 ସୁଦ୍ଧା ଶକ୍ତି ଉତ୍ପାଦନ କ୍ଷମତା 92 , 272 ମେଗାୱାଟ ହେବାର ଆଶା କରାଯାଉଛି ।


    କେନ୍ଦ୍ର ଉତ୍ତର ପୂର୍ବାଞ୍ଚଳ କ୍ଷେତ୍ର (ସ୍ୱାଧୀନ ଦାୟିତ୍ୱ) , ପ୍ରଧାନମନ୍ତ୍ରୀ କାର୍ଯ୍ୟାଳୟ , କାର୍ମିକ , ଜନ ଅଭିଯୋଗ ଓ ପେନସନ , ଆଣବିକ ଶକ୍ତି ଓ ମହାକାଶ ବିଭାଗ ମନ୍ତ୍ରୀ ଡକ୍ଟର ଜୀତେନ୍ଦ୍ର ସିଂହ ଲୋକସଭାରେ ଆଜି ଏକ ପ୍ରଶ୍ନର ଲିଖିତ ଉତ୍ତର ଦେଇ ଏହି ବିଷୟ ପ୍ରକାଶ କରିଛନ୍ତି ।


    ************

    
    
    (Release ID: 1527136) Visitor Counter : 2