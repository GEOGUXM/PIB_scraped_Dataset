      କ୍ୟାବିନେଟ

      ଦୂରସଂଚାର କ୍ଷେତ୍ରରେ ଚାପଗ୍ରସ୍ତ ସମ୍ପତ୍ତି ଉପରେ ଆନ୍ତଃମନ୍ତ୍ରଣାଳୟ ଗୋଷ୍ଠୀର ସୁପାରିସକୁ କ୍ୟାବିନେଟ ମଞ୍ଜୁରି
      Posted On: 07 MAR 2018 7:17PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କେନ୍ଦ୍ର କ୍ୟାବିନେଟ ବୈଠକରେ ଦୂରସଂଚାର କ୍ଷେତ୍ରରେ ନିବେଶ, ଏହି କ୍ଷେତ୍ରକୁ ସୁଦୃଢ଼ କରିବା ଏବଂ ବ୍ୟବସାୟିକ ସୁଗମତା ବଢ଼ାଇବା ଲାଗି ଦୁଇଟି ଗୁରୁତ୍ୱପୂର୍ଣ୍ଣ ପଦକ୍ଷେପକୁ ସ୍ୱିକୃତୀ ପ୍ରଦାନ କରାଯାଇଛି ।


    ବିବରଣୀ:

     1. 1. ସ୍ପେକ୍ଟ୍ରମ ଲାଗି ଦୂରସଂଚାର ସେବାପ୍ରଦାନକାରୀଙ୍କ ସ୍ଥଗିତ ପରିଶୋଧ ଦେୟତାର ନୂଆ ଢାଂଚା ପ୍ରଦାନ କରିବା

    ବର୍ତ୍ତମାନ ଅନୁମତିପ୍ରାପ୍ତ 10ଟି କିସ୍ତି ବ୍ୟତୀତ ସର୍ବାଧିକ କିସ୍ତି (ସର୍ବାଧିକ 16ଟି କିସ୍ତି)ର ବିକଳ୍ପ ବାଛିବା ଲାଗି ପ୍ରଥମ ଥର ସୁଯୋଗ କରାଯିବ । ବୃଦ୍ଧି କରାଯାଇଥିବା କିସ୍ତିଗୁଡ଼ିକ ଏହି ସିଦ୍ଧାନ୍ତ ଉପରେ ଆଧାରିତ ଯେ ବକେୟା ପରିଶୋଧର ଶୁଦ୍ଧ ବର୍ତ୍ତମାନ ମୂଲ୍ୟ (ଏନପିବି) 2012 ଠାରୁ ସ୍ପେକ୍ଟ୍ରମ ନିଲାମୀ ଲାଗି ଆବେଦନ ଆହ୍ୱାନ କରିବା ନୋଟିସ ଅନୁଯାୟୀ ସଂରକ୍ଷିତ ଅଟେ । ମୋଟ ପ୍ରାପ୍ତ କରାଯାଇଥିବା ରାଶି 2034-35 ପର୍ଯ୍ୟନ୍ତ 74446.01 କୋଟି ଟଙ୍କାରୁ ଅଧିକ ହେବ

     1. 2. ସ୍ପେକ୍ଟ୍ରମ ରଖିବା ଲାଗି ସର୍ବାଧିକ ସୀମାରେ ସଂଶୋଧନ

    ଟ୍ରାଇ ଏବଂ ଦୂରସଂଚାର ଆୟୋଗଙ୍କ ସୁପାରିସ ଆଧାରରେ କ୍ୟାବିନେଟ ସ୍ପେକ୍ଟ୍ରମ ରଖିବାର ସର୍ବାଧିକ ସୀମାରେ ସଂଶୋଧନକୁ ମଧ୍ୟ ଅନୁମତି ଦେଇଛନ୍ତି, ଯାହା ନିମ୍ନରେ ଦିଆଗଲା:-


    -ସମଗ୍ର ସ୍ପେକ୍ଟ୍ରମ ସୀମାର ବର୍ତ୍ତମାନ 25 ପ୍ରତିଶତ ଠାରୁ ସଂଶୋଧିତ କରାଯାଇ 35 ପ୍ରତିଶତ କରିଦିଆଯାଇଛି ।


    -ବର୍ତ୍ତମାନ ଇଂଟ୍ରା-ବ୍ୟାଣ୍ଡ ସୀମା ସମାପ୍ତ କରିଦିଆଯାଇଛି । ଏହାର ପ୍ରତିବଦଳରେ ସବ-1 ଗିଗାହର୍ଟସ ବ୍ୟାଣ୍ଡ (700 ମେଗାହର୍ଟସ, 800 ମେଗାହର୍ଟସ ଏବଂ 900 ମେଗାହର୍ଟସ)ରେ ସମ୍ମିଳିତ ସ୍ପେକ୍ଟ୍ରମ ରଖିବା ଉପରେ 50 ପ୍ରତିଶତ ସୀମା ନିର୍ଦ୍ଧାରଣ କରାଯାଇଛି ।


    -1 ଗିଗାହର୍ଟସ ବ୍ୟାଣ୍ଡ ଠାରୁ ଉପରେ ବ୍ୟକ୍ତିଗତ ଏବଂ ସମ୍ମିଳିତ ଭାବେ ସ୍ପେକ୍ଟ୍ରମ ରଖିବା ଲାଗି କୌଣସି ସୀମା ନିର୍ଦ୍ଧାରଣ କରାଯାଇନାହିଁ ।


    -ବିଶ୍ୱ ରେଡିଓ ସଂଚାର ସମ୍ମିଳନୀ (ଡବ୍ଲୁଆରସି) 2019ର ଅନ୍ତିମ କାର୍ଯ୍ୟାନୁଷ୍ଠାନ ପରେ ସଂଶୋଧିତ ସ୍ପେକ୍ଟ୍ରମର ସର୍ବାଧିକ ସୀମାରେ ସଂଶୋଧନ କରାଯାଇପାରିବ ।


    ପ୍ରଯୁକ୍ତି କ୍ଷେତ୍ରର ପ୍ରଗତି, ସ୍ପେକ୍ଟ୍ରମର ସକ୍ଷମ ଉପଯୋଗ, କ୍ଷେତ୍ରର ସୁଦୃଢ଼ତାରେ ସହାୟକ ଉପାୟକୁ ଧ୍ୟାନରେ ରଖି ସ୍ପେକ୍ଟ୍ରମ ରଖିବା ଲାଗି ବର୍ତ୍ତମାନର ସର୍ବାଧିକ ସୀମାରେ ସଂଶୋଧନ ଲାଗି ଟ୍ରାଇ ସୁପାରିସ କରିଥିଲା ।


    ପ୍ରଭାବ :


    ସ୍ଥଗିତ ପରିଶୋଧ ଦେୟତାର ନୂତନ ଢାଂଚା ପ୍ରଦାନ କରିବା ସହିତ ଦୂରସଂଚାର ସେବାପ୍ରଦାନକାରୀଙ୍କ ଲାଗି ନଗଦ ପ୍ରବାହ ବୃଦ୍ଧିପାଇବ ଏବଂ ସେମାନଙ୍କୁ କିଛି ଆଶ୍ୱସ୍ତି ମିଳିପାରିବ । ସ୍ପେକ୍ଟ୍ରମ ରଖିବାର ସର୍ବାଧିକ ସୀମାରେ ସଂଶୋଧନ ଦ୍ୱାରା ଦୂରସଂଚାର ଲାଇସେନ୍ସଧାରୀଙ୍କ ମଧ୍ୟରେ ସୁଦୃଢ଼ତା ଆସିବ ଏବଂ ଏହାଦ୍ୱାରା ଭବିଷ୍ୟତରେ ହେଉଥିବା ନିଲାମୀରେ ଭାଗିଦାରୀକୁ ପ୍ରୋତ୍ସାହନ ଦେବ ।


    

    
    (Release ID: 1523973) Visitor Counter : 1
    
    
    
    
    

1.