      ପରିବେଶ ଓ ଜଙ୍ଗଲ ମନ୍ତ୍ରଣାଳୟ

      ପ୍ୟାରିସ ରାଜିନାମା ଅନୁସାରେ ବଜାର ବ୍ୟବସ୍ଥା ସଂପର୍କରେ ପ୍ରତିଭାଗୀମାନଙ୍କ ସହ ପରାମର୍ଶ ଆଲୋଚନା ସକାଶେ ପର୍ଯ୍ୟାବରଣ ମନ୍ତ୍ରଣାଳୟ ପକ୍ଷରୁ କର୍ମଶାଳା ଆୟୋଜନ
      Posted On: 24 MAR 2018 8:59PM by PIB Bhubaneshwar


    ପ୍ୟାରିସ ରାଜିନାମା ଅନୁସାରେ ବଜାର ବ୍ୟବସ୍ଥା ସଂପର୍କରେ ପ୍ରତିଭାଗୀମାନଙ୍କ ସହ ପରାମର୍ଶ ଆଲୋଚନା ସକାଶେ ପର୍ଯ୍ୟାବରଣ , ଜଙ୍ଗଲ ଓ ଜଳବାୟୁ ପରିବର୍ତ୍ତନ ମନ୍ତ୍ରଣାଳୟ ପକ୍ଷରୁ ଆଜି ଏକ କର୍ମଶାଳା ଅନୁଷ୍ଠିତ ହୋଇଯାଇଛି । ଏହି ପରାମର୍ଶ କର୍ମଶାଳାରେ ନୂତନ ବଜାର ବ୍ୟବସ୍ଥାର ବୈଶିଷ୍ଟ୍ୟ , ଡ଼ିଜାଇନ୍ ଏବଂ ନିରାପତ୍ତା ସଂପର୍କରେ ଆଲୋଚନା କରାଯାଇଥିଲା । 2020 ମସିହା ପରବର୍ତ୍ତୀ ସମୟରେ ଯେତେବେଳେ କି ସ୍ୱଚ୍ଛ ବିକାଶ ବ୍ୟବସ୍ଥା ( CDM ) ବ୍ୟବସ୍ଥା କାର୍ଯ୍ୟକାରୀ କରାଯିବ ସେତେବେଳେ ଆଉ ପ୍ରାକ୍-2020 ବଜାର ବ୍ୟବସ୍ଥା ଲାଗୁ ହେବନାହିଁ । ତେଣୁ ଆଗାମୀ ଦିନର ଆବଶ୍ୟକତାକୁ ଦୃଷ୍ଟିରେ ରଖି ଏବେ ଠାରୁ ସରକାର ଏଥିପାଇଁ ଉପାୟ ଚିନ୍ତା କରୁଛନ୍ତି ।


    ପ୍ୟାରିସ ରାଜିନାମାର ସର୍ତ୍ତାବଳୀ ଅନୁସାରେ ଏକ ସକ୍ରିୟ , ସଫଳ ତଥା ସମତାରେ ବିଶ୍ୱାସୀ କାର୍ବନ ବଜାର ବ୍ୟବସ୍ଥା 2020 ପରେ ଦେଶରେ ପ୍ରଚଳିତ ହେବ । ପ୍ୟାରିସ ରାଜିନାମାର ଧାରା 6ରେ ଏଭଳି ସର୍ତ୍ତାବଳୀ ପ୍ରାଞ୍ଜଳ ଭାବେ ବର୍ଣ୍ଣିତ ରହିଛି । ମାର୍କେଟ ବ୍ୟବସ୍ଥାରେ ସଦସ୍ୟ ରାଷ୍ଟ୍ରମାନେ କିଭଳି ଭାବେ ସଂଶୋଧନ ଆଣିବେ ତାହାର ବିସ୍ତୃତ ବର୍ଣ୍ଣନା ରହିଛି । ଏକ ‘ ସହଭାଗୀ କାର୍ଯ୍ୟଧାରା ’ ରେ ତାହା ସଂପନ୍ନ କରାଯିବ ଏବଂ ସେଥିରେ ‘ ଆନ୍ତର୍ଜାତିକ ହସ୍ତାନ୍ତର ବ୍ୟବସ୍ଥା ’ ଏବଂ ‘ ପୋଷଣୀୟ ବିକଶିତ ଯୋଜନା ’ ତଥା ‘ ଅଣ ମାର୍କେଟ ଆଭିମୁଖ୍ୟ ’ ଜରିଆରେ ତାହା କରାଯିବ । ପ୍ୟାରିସ ସମ୍ମିଳନୀର ପରବର୍ତ୍ତୀ ସମ୍ମିଳନୀର ଏଭଳି ପ୍ରସଙ୍ଗ ଉପରେ ଆଲୋଚନା କରାଯାଇଆସୁଛି ।


    କ୍ୟୋଟୋ ପ୍ରୋଟୋକଲର ସିଡ଼ିଏମ ଅଧୀନରେ ଏଭଳି ପ୍ରକଳ୍ପକୁ କାର୍ଯ୍ୟକାରୀ କରିବା ଦିଗରେ ଭାରତର ବିଶେଷ ଅନୁଭୂତି ରହିଛି । ତେବେ ବିଶ୍ୱରେ ମୁଣ୍ଡ ଟେକିଥିବା ଜଳବାୟୁ ପରିବର୍ତ୍ତନ ଜନିତ ବାସ୍ତବତା ଦୃଷ୍ଟିକୋଣରୁ 2020 ପରବର୍ତ୍ତୀ ଅବଧିର ପରିବର୍ତ୍ତନକୁ ଦୃଷ୍ଟିରେ ରଖି ଯେତେବେଳେ କି ସମସ୍ତ ରାଷ୍ଟ୍ର ସେମାନଙ୍କର ଜାତୀୟ ପ୍ରତିବଦ୍ଧତା ଅବଦାନ ( NDC ) ଘୋଷଣା କରିଛନ୍ତି ସେତେବେଳେ ଭାରତକୁ ନିଜର ନୂତନ ବଜାର ବ୍ୟବସ୍ଥା ସୃଷ୍ଟି ନିମନ୍ତେ ପ୍ରୟାସ ଚଳାଇଛି । ଏହାଦ୍ୱାରା ପ୍ୟାରିସ ରାଜିନାମା ତଥା ଏନଡ଼ିସି ପ୍ରବର୍ତ୍ତନ ବ୍ୟବସ୍ଥା କାର୍ଯ୍ୟକାରୀ ହୋଇପାରିବ । ଭାରତ ଭଳି ବିକାଶଶୀଳ ରାଷ୍ଟ୍ରମାନଙ୍କ ସକାଶେ ଏକାନ୍ତ ଜରୁରି ଯେଉଁମାନେ କି ସିଡ଼ିଏମରୁ ଅତୀତରେ ବିଶେଷ ଉପକୃତ ହୋଇପାରିଛନ୍ତି । ଏଭଳି କାର୍ଯ୍ୟପନ୍ଥା ଏକପାକ୍ଷିକ ଭାବେ ଗ୍ରହଣ କରାଯାଇପାରିବ ଏବଂ ସ୍ୱୀକୃତ କାର୍ବନ ନିର୍ଗମନ ମାତ୍ରା ହ୍ରାସ କରାଯାଇହେବ ।ଏହା ବ୍ୟତୀତ ସିଇଆର ଏବଂ ସିଡ଼ିଏମ ପଦ୍ଧତିରୁ କିଭଳି ଭାବେ ଆଗକୁ ଆଗେଇ ହେବ ତାହାର ଉପାୟ ମଧ୍ୟ ବାହାରିପାରିବ ।


    ଏହି କର୍ମଶାଳାରେ ପର୍ଯ୍ୟାବରଣ , ଜଙ୍ଗଲ ଓ ଜଳବାୟୁ ପରିବର୍ତ୍ତନ ମନ୍ତ୍ରଣାଳୟର ଅତିରିକ୍ତ ସଚିବ ଶ୍ରୀ ଏ କେ ମେହେଟା , ଯୁଗ୍ମ ସଚିବ ଶ୍ରୀ ଆର ଏସ ପ୍ରସାଦ ଏବଂ ଟେରୀର ମହାନିର୍ଦ୍ଦେଶକ ଡକ୍ଟର ଅଜୟ ମାଥୁର ପ୍ରମୁଖ ଉପସ୍ଥିତ ଥିଲେ ।


    ***************

    
    
    (Release ID: 1526486) Visitor Counter : 1