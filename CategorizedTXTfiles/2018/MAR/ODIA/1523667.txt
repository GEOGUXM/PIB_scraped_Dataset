      ରସାୟନ ଓ ସାର ମନ୍ତ୍ରଣାଳୟ

      ସାର ସବସିଡ ପାଇଁ ଡିବିଟି ପ୍ରକ୍ରିୟାରେ ଦେଶବ୍ୟାପୀ କରାଯାଇଥିବା 4630ଟି ପ୍ରଶିକ୍ଷଣ କାର୍ଯ୍ୟକ୍ରମରେ ଆନୁମାନିକ 1.8 ଲକ୍ଷ ସାର ଖୁଚୁରା ବେପାରୀଙ୍କୁ ସଚେତନ କରାଯାଇଛି
      • ଡିବିଟି ପ୍ରକ୍ରିୟାର ଆନୁଷ୍ଠାନିକ ପଦ୍ଧତି ଦ୍ୱାରା ସାରକୁ ସବସିଡାଇଜ୍ଡ ମୂଲ୍ୟରେ ସଠିକ ସମୟରେ ବିକ୍ରି କରିବା ନେଇ କୌଣସି ଅସୁବିଧା ସୃଷ୍ଟି ହୋଇ ନାହିଁ : ଶ୍ରୀ ରାଓ ଇନ୍ଦ୍ରଜିତ ସିଂ

      Posted On: 06 MAR 2018 2:20PM by PIB Bhubaneshwar

    ଆଧାର କାର୍ଡ , କିଶାନ କ୍ରେଡିଟ କାର୍ଡ ଏବଂ ଭୋଟ ପରିଚୟ ପତ୍ର ଦେଖାଇଲେ ହିତାଧିକାରୀଙ୍କୁ ସବସିଡ ଯୁକ୍ତ ମୂଲ୍ୟରେ ସାର ପ୍ରଦାନ କରାଯାଉଛି


    ନିୟୋଜନ ଏବଂ ରସାୟନ ତଥା ସାର ରାଷ୍ଟ୍ରମନ୍ତ୍ରୀ ( ସ୍ୱାଧୀନ ଦାୟିତ୍ୱ ) ଶ୍ରୀ ରାଓ ଇନ୍ଦ୍ରଜିତ ସିଂ ଆଜି ଲୋକସଭାରେ ଦେଶରେ ସାର ବିତରଣରେ ପ୍ରତ୍ୟକ୍ଷ ଲାଭ ସ୍ଥାନାନ୍ତରଣ ( DBT ) ପ୍ରଣାଳୀ ଲାଗୁ କରିବାର ପ୍ରଗତି ବାବଦରେ ପଚରାଯାଇଥିବା ପ୍ରଶ୍ନର ଉତ୍ତରରେ କହିଛନ୍ତି ଯେ ସରକାର ସମସ୍ତ ରାଜ୍ୟ / କେନ୍ଦ୍ରଶାସିତ ଅଂଚଳ ମାନଙ୍କରେ ଚରଣବଦ୍ଧ ଭାବେ ସାର ସବସିଡି ପ୍ରଦାନ କରିବା ପାଇଁ ପ୍ରତ୍ୟକ୍ଷ ଲାଭ ସ୍ଥାନାନ୍ତରଣ ( DBT ) ପ୍ରଣାଳୀ ଲାଗୁ କରିଛନ୍ତି । ସାର ଡିବିଟି ପ୍ରଣାଳୀ ଅନ୍ତର୍ଗତ ଖୁଚୁରା ବିକ୍ରେତାଙ୍କ ଦ୍ୱାରା ହିତାଧିକାରୀମାନଙ୍କୁ କରାଯାଇଥିବା ବାସ୍ତବିକ ବିକ୍ରି ଆଧାରରେ ବିଭିନ୍ନ ଶ୍ରେଣୀର ସାର ଉପରେ ସାର କମ୍ପାନୀମାନଙ୍କୁ 100 ପ୍ରତିଶତ ସବସିଡି ଜାରି କରାଯାଉଛି । ଶ୍ରୀ ରାଓ ଇନ୍ଦ୍ରଜିତ ସିଂ କହିଛନ୍ତି ଯେ କୃଷକ / କ୍ରେତାମାନଙ୍କୁ ସବସିଡ ଦରରେ ସମସ୍ତ ସାର ଖୁଚୁରା ଦୋକାନ ଉପରେ ଲଗାଯାଇଥିବା ପଏଂଟ ଅଫ ସେଲ ( POS ) ଉପକରଣ ମାଧ୍ୟମରେ ପ୍ରଦାନ କରାଯାଉଛି ଏବଂ ହିତାଧିକାରୀମାନଙ୍କ ଚିହ୍ନଟ ଆଧାର କାର୍ଡ , କିଷାନ କ୍ରେଡିଟ କାର୍ଡ , ଭୋଟର ପରିଚୟ ପତ୍ର ଆଦି ମାଧ୍ୟମରେ କରାଯାଉଛି । ସେ କହିଲେ ଯେ ଡିବିଟି ଯୋଜନା ଲାଗୁ କରିବା ପାଇଁ ପ୍ରତ୍ୟେକ ଖୁଚୁରା ବିକ୍ରେତାଙ୍କ ପାଖରେ ପିଓଏସ ଉପକରଣ ରହିବା ତଥା ପିଓଏସ ଉପକରଣର ସଂଚାଳନ ପାଇଁ ଖୁଚୁରା ଏବଂ ହୋଲସେଲ ବିକ୍ରେତାମାନଙ୍କ ପାଇଁ ପ୍ରଶିକ୍ଷଣର ଆବଶ୍ୟକତା ରହିଛି ।


    ଶ୍ରୀ ସିଂହ କହିଲେ ଯେ ସମଗ୍ର ଦେଶରେ ପ୍ରମୁଖ ସାର ଆପୂର୍ତ୍ତିକର୍ତ୍ତା ( LFS ) ଡିବିଟି ଲାଗୁ କରିବା ପୂର୍ବରୁ ପିଓଏସ ପ୍ରତିଷ୍ଠା କରିବା ଅନ୍ତର୍ଗତ 4630 ପ୍ରଶିକ୍ଷଣ ଶିବିରର ଆୟୋଜନ କରିଛନ୍ତି । ଏଲଏଫସି ଦ୍ୱାରା ଆୟୋଜିତ ପ୍ରାରମ୍ଭିକ ପ୍ରଶିକ୍ଷଣ ଅଧିବେଶନ ସମୟରେ ପାଖାପାଖି 1.8 ଲକ୍ଷ ଖୁଚୁରା ବିକ୍ରେତାଙ୍କୁ ସଚେତନ କରାଯାଇଛି । ଡିବିଟିକୁ ଚରଣବଦ୍ଧ ଭାବେ ଲାଗୁ କରିବାର ବିବରଣୀ ନିମ୍ନରେ ପ୍ରଦାନ କରାଗଲା :

                                                                                                  
S. No  ରାଜ୍ୟ / କେନ୍ଦ୍ରଶାସିତ ଅଂଚଳ                                            ଗୋ ଲାଇଭ ସମୟସୀମା       
                                                                                                  
                                                                                                  
                                                                                                  
1      ଦିଲ୍ଲୀ                                                               1 st ସେପ୍ଟେମ୍ବର , 2017
                                                                                                  
                                                                                                  
                                                                                                  
2      ମିଜୋରାମ , ଡାମନ ଡିଉ , ଦାଦ୍ରା ନଗର ହାବେଳୀ ୨୦୧୭ ଅକ୍ଟୋବର ୧                1 st ଅକ୍ଟୋବର , 2017   
                                                                                                  
                                                                                                  
       ମଣିପୁର , ନାଗାଲାଣ୍ଡ , ଗୋଆ , ପୁଡୁଚେରୀ                                                        
                                                                                                  
                                                                                                  
                                                                                                  
3      ରାଜସ୍ଥାନ , ଉତରାଖଣ୍ଡ , ମହାରାଷ୍ଟ୍ର , ଆଣ୍ଡାମାନ ନିକୋବର, ଆସାମ , ତ୍ରିପୂରା  1 st ନଭେମ୍ବର , 2017   
                                                                                                  
                                                                                                  
                                                                                                  
4      ଆନ୍ଧ୍ରପ୍ରଦେଶ , ହରିୟାନା , ପଞ୍ଜାବ , ଚିତିଶଗଡ , ମଧ୍ୟପ୍ରଦେଶ               1 st ଡିସେମ୍ବର ,2017   
                                                                                                  
                                                                                                  
                                                                                                  
5      କେରଳ , ବିହାର , କର୍ଣ୍ଣାଟକ , ଝାଡଖଣ୍ଡ , ତେଲେଙ୍ଗାନା , ତାମିଲନାଡୁ          1 st ଜାନୁଆରୀ , 2018   
                                                                                                  
                                                                                                  
                                                                                                  
6      ଉତ୍ତର ପ୍ରଦେଶ , ଗୁଜୁରାଟ , ପଶ୍ଚିମବଙ୍ଗ , ଓଡିଶା , ହିମାଚଳ ପ୍ରଦେଶ          1 st ଫେବୃଆରୀ , 2018   
                                                                                                  
                                                                                                  
                                                                                                  
7      ଜାମ୍ମୁ କାଶ୍ମୀର                                                       1 st ମାର୍ଚ୍ଚ , 2018   
                                                                                                  
                                                                                                  

    ଡିବିଟି ପ୍ରଣାଳୀରେ ପ୍ରକ୍ରିୟା ସମ୍ବନ୍ଧୀୟ ( ଆଧାର ) ଔପଚାରିକତା କାରଣରୁ କିଛି ରାଜ୍ୟରେ ସାର ଆବଶ୍ୟକତା ସମୟରେ ବିତରଣ ନହେବା ଧାରଣାକୁ ଭୁଲ ବୋଲି କହି ଶ୍ରୀ ସିଂ ପ୍ରକାଶ କରିଥିଲେ ଯେ ପ୍ରତ୍ୟେକ ଖୁଚୁରା ଦୋକାନରେ ଲଗାଯାଇଥିବା ପିଓଏସ ଉପକରଣ ମାଧ୍ୟମରେ କୃଷକ ଏବଂ କ୍ରେତାଙ୍କୁ ସବସିଡ ଦରରେ ସାର ବିକ୍ରି କରାଯାଉଛି ଏବଂ ହିତାଧିକାରୀମାନଙ୍କ ଚିହ୍ନଟ ଆଧାର କାର୍ଡ , କିଷାନ କ୍ରେଡିଟ କାର୍ଡ , ଭୋଟର ପରିଚୟ ପତ୍ର ଆଦି ମାଧ୍ୟମରେ କରାଯାଉଛି । ଯଦି କୌଣସି ଲାଭାର୍ଥୀଙ୍କ ପାଖରେ ଆଧାର କାର୍ଡ ନାହିଁ ତେବେ ଆଧାର ନାମାଙ୍କନ ସଂଖ୍ୟା ସହିତ କିଷାନ କ୍ରେଡିଟ କାର୍ଡ କିମ୍ବା ଭୋଟର ପରିଚୟ ପତ୍ର ପ୍ରସ୍ତୁତି କରିବା ଦ୍ୱାରା ସେମାନଙ୍କୁ ସବସିଡି ଲାଗୁ କରାଯାଇ ସାର ବିକ୍ରୟ କରାଯାଉଛି । ସାର ସବସିଡି କୃଷକମାନଙ୍କୁ ସିଧାସଳଖ ପ୍ରଦାନ କରିବା ପାଇଁ ଡିବିଟି ପ୍ରଣାଳୀ ଳାଗୁ କରିବାର ସମ୍ଭାବନା ସମ୍ବନ୍ଧରେ ଶ୍ରୀ ସିଂହ କହିଲେ ଯେ ଡିବିଟି ଯୋଜନା ଅନ୍ତର୍ଗତ ହିତାଧିକାରୀମାନଙ୍କୁ ଖୁଚୁରା ବିକ୍ରେତାଙ୍କ ଦ୍ୱାରା କରାଯାଇଥିବା ବିକ୍ରି ପରେ ସବସିଡି ଲାଭାର୍ଥୀଙ୍କ ସ୍ଥାନରେ ସାର କମ୍ପାନୀଙ୍କୁ ଜାରି କରାଯିବ ।


    ଏବେ ଏଲପିଜି ପରି ହିତାଧିକାରୀମାନଙ୍କୁ ସବସିଡିର ପ୍ରତ୍ୟକ୍ଷ ସ୍ଥାନାନ୍ତରଣ ସାର କ୍ଷେତ୍ରରେ କରାଯାଇ ପାରିବନାହିଁ କାରଣ ହିତାଧିକାରୀ ଏବଂ ତାଙ୍କ ଅଧିକାରକୁ ସ୍ପଷ୍ଟ ଭାବେ ପରିଭାଷିତ କରାଯାଇ ନାହିଁ । ସବସିଡି ପ୍ରଦାନ କରାଯାଉଥିବା ବିଭିନ୍ନ ଉତ୍ପାଦ , ୟୁରିଆ ତଥା ଫସପେଟିକ ଓ ପଟାସ ଯୁକ୍ତ 21 ପ୍ରକାରର ସାରର ସବସିଡି ଦର ଭିନ୍ନ ଭିନ୍ନ ରହିଛି । ବିଭିନ୍ନ ଉତ୍ପାଦନ ପ୍ରକ୍ରିୟା , କାରଖାନାର ଉର୍ଜା ସକ୍ଷମତା , ସଫଳତା ଆଦି କାରଣରୁ ୟୁରିଆ ବାବଦରେ ସବସିଡି ଗୋଟିଏ କମ୍ପାନୀରୁ ଅନ୍ୟ କମ୍ପାନୀ କ୍ଷେତ୍ରରେ ଭିନ୍ନ ଭିନ୍ନ ହୋଇଥାଏ । କିଛି ସାର ବିଶେଷ କରି ୟୁରିଆର ନିମ୍ନତମ ଖୁଚୁରା ମୂଲ୍ୟଠାରୁ ଦୁଇ ଗୁଣ ସବସିଡି ହୋଇଥାଏ ।


    ଶ୍ରୀ ସିଂହ କହିଲେ ଯେ ଏହି ବିଷୟ ଉପରେ ଗଭୀର ବିଶ୍ଲେଷଣ କରିବା ପାଇଁ ନୀତି ଆୟୋଗ ଏଇ ନିକଟରେ ଏକ ସମିତି ଗଠନ କରିଛି , ଯାହାକି ଏକ ମଡେଲର ସୁପାରିଶ କରିବ , ଯାହାର ବ୍ୟବହାର କୃଷକମାନଙ୍କୁ ସବସିଡିର ପ୍ରତ୍ୟକ୍ଷ ସ୍ଥାନାନ୍ତରଣ ପାଇଁ କରାଯିବ ।


    *************

    
    
    (Release ID: 1523667) Visitor Counter : 1