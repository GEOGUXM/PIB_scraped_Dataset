      ପରିବେଶ ଓ ଜଙ୍ଗଲ ମନ୍ତ୍ରଣାଳୟ

      ଇ-ବର୍ଜ୍ୟ ପରିଚାଳନା ନିୟମରେ ସଂଶୋଧନ
      Posted On: 23 MAR 2018 8:51PM by PIB Bhubaneshwar


    ଦେଶର ଇ-ବର୍ଜ୍ୟ ପରିଚାଳନା ନିୟମାବଳୀରେ ଆବଶ୍ୟକ ପରିବର୍ତ୍ତନ ଘଟାଯାଇଛି । ଏହା ଫଳରେ ଦେଶରେ ଇ - ବର୍ଜ୍ୟକୁ ସଫଳ ଭାବେ ପରିଚାଳନା କରାଯାଇ ନଷ୍ଟ କରାଯାଇହେବ ବୋଲି ପର୍ଯ୍ୟାବରଣ , ଜଙ୍ଗଲ ଓ ଜଳବାୟୁ ପରିବର୍ତ୍ତନ ମନ୍ତ୍ରୀ ଡକ୍ଟର ହର୍ଷବର୍ଦ୍ଧନ କହିଛନ୍ତି । ଇ - ବର୍ଜ୍ୟର ସଫଳ ପରିଚାଳନା ଦ୍ୱାର ପରିବେଶ ସୁରକ୍ଷିତ ରହିବ । ଦେଶରେ ଏବେ ଇ ବର୍ଜ୍ୟର ମାତ୍ରା ବୃଦ୍ଧି ପାଇବାରେ ଲାଗିଛି । ତେଣୁ ଏହାର ସଫଳ ପରିଚାଳନା ସକାଶେ ଆଇନ ବ୍ୟବସ୍ଥାରେ ଆବଶ୍ୟକ ପରିବର୍ତ୍ତନ ଘଟାଯିବା ଜରୁରି । ତାହା ବାସ୍ତବ ଦୃଷ୍ଟିକୋଣରୁ କରାଯାଇଛି । ଇ ବର୍ଜ୍ୟ ପୁନଃଚକ୍ରଣ ସେକ୍ଟରକୁ ମଧ୍ୟ ସରକାର ଫର୍ମାଲାଇଜ୍‌ କରିବା ସକାଶେ ସ୍ୱୀକୃତିପ୍ରାପ୍ତ ଡ଼ିସମାଣ୍ଟଲର ଏବଂ ରିସାଇକ୍ଲରମାନଙ୍କୁ ଚିହ୍ନିତ କରାଯିବ । ସେଥିପାଇଁ ଇପିଆର ନିୟମାବଳୀରେ ବ୍ୟବସ୍ଥା ରଖାଯାଇଛି ଯେଉଁମାନେ କି ଇ - ବର୍ଜ୍ୟ ସଂଗ୍ରହ କରି ଏହାର ସଫଳ ପରିଚାଳନାଜନିତ ପୁନଃଚକ୍ରଣ କରିପାରିବେ । ନିକଟ ଅତୀତରେ ଯେଉଁ ଉତ୍ପାଦକମାନେ ବଜାରରେ ପ୍ରବେଶ କରିଛନ୍ତି ସେମାନଙ୍କୁ ଦୃଷ୍ଟିରେ ରଖି ନିୟମାବଳୀରେ ଏଭଳି ପରିବର୍ତ୍ତନ ଅଣାଯାଇଛି ।


    ଇ ବର୍ଜ୍ୟ (ପରିଚାଳନା) ସଂଶୋଧନ ନିୟମ 2018 ର କେତେକ ପ୍ରମୁଖ ବୈଶିଷ୍ଟ୍ୟ ନିମ୍ନରେ ପ୍ରଦାନ କରାଗଲା:

     1. ଇପିଆର ଅଧୀନରେ ଇ ବର୍ଜ୍ୟ ସଂଗ୍ରହ ଟାର୍ଗେଟରେ ସଂଶୋଧନ କରାଯାଇଛି ଏବଂ ତାହା 2017 ଅକ୍ଟୋବର 1 ତାରିଖରୁ କାର୍ଯ୍ୟକାରୀ ହୋଇଆସୁଛି । ଏହାର ପର୍ଯ୍ୟାୟକ୍ରମିକ ଟାର୍ଗେଟ ଓଜନ ହିସାବରେ ବର୍ଜ୍ୟ ଉତ୍ପନ୍ନର 10 ପ୍ରତିଶତ ହେବ ଯାହାକି ଇପିଆର ଯୋଜନା 2017-18 ରେ ଧାର୍ଯ୍ୟ କରାଯାଇଛି । 2023 ପର୍ଯ୍ୟନ୍ତ ଏହା ପ୍ରତିବର୍ଷ 10 ପ୍ରତିଶତ ବୃଦ୍ଧ ପାଇଚାଲିବ । 2023 ମସିହା ପରେ ଏହାର ଟାର୍ଗେଟ ବର୍ଜ୍ୟ ଉତ୍ପନ୍ନ ପରିମାଣର 70 ପ୍ରତିଶତ ହେବ ଏବଂ ତାହା ଇପିଆର ଯୋଜନାରେ ସୂଚୀତ କରାଯାଇଛି ।

    2) 2016 ଅକ୍ଟୋବର 1 ତାରିଖରୁ 2017 ସେପ୍ଟେମ୍ବର 30 ତାରିଖ ପର୍ଯ୍ୟନ୍ତ ସଂଗୃହୀତ ଇ ବର୍ଜ୍ୟକୁ ସଂଶୋଧିତ ଇପିଆରର ଟାର୍ଗେଟ ଭାବେ 2018 ମାର୍ଚ୍ଚ ପର୍ଯ୍ୟନ୍ତ ଧରାଯାଇଥିଲା ।


    3) ନୂତନ ଉତ୍ପାଦନକାରୀ ଯଥା ଯେଉଁ ଉତ୍ପାଦନକାରୀମାନଙ୍କ ଉତ୍ପାଦନର ଆହାହାରି ଆୟୁସୀମା ସେମାନଙ୍କ ଦ୍ୱାରା ପ୍ରଦର୍ଶିତ ସମୟସୀମା ଠାରୁ କମ୍‌ ସେମାନଙ୍କ ନିମନ୍ତେ ଇ ବର୍ଜ୍ୟ ସଂଗ୍ରହ ଲକ୍ଷ୍ୟର ନୂତନ ଚିଠା ପ୍ରସ୍ତୁତ କରାଯାଇଛି । ସିପିସିବି ଦ୍ୱାରା ସମୟାନ୍ତରେ ଜାରି ହେଉଥିବା ଗାଇଡ଼ଲାଇନ ଅନୁସାରେ ହିଁ ପ୍ରତ୍ୟେକ ଉତ୍ପାଦର ହାରାହାରି ଆୟୁସୀମା ନିର୍ଦ୍ଧାରଣ କରାଯାଇଥାଏ ।


    4) ଉତ୍ପାଦକ ଦାୟିତ୍ୱବୋଧ ସଂଗଠନ ( PRO ) କେନ୍ଦ୍ର ପ୍ରଦୂଷଣ ନିୟନ୍ତ୍ରଣ ବୋର୍ଡ଼ ( CPCB )ଙ୍କ ଦ୍ୱାରା କରାଯାଉଥିବା ପଞ୍ଜିକରଣ ପାଇଁ ପ୍ରଯୁଜ୍ୟ ହେବ ଏବଂ ନିୟମରେ ଥିବା ବ୍ୟବସ୍ଥା ଅନୁସାରେ ସକଳ ପ୍ରକାର କାର୍ଯ୍ୟ ସଂପାଦନ କରାଯିବ ।


    5) ବିପଦପୂର୍ଣର୍ ପଦାର୍ଥ ହ୍ରାସ ( ROHS ) ବ୍ୟବସ୍ଥା ଅନୁସାରେ , ଏହାର ନମୁନା ସଂଗ୍ରହ ଏବଂ ପରୀକ୍ଷଣ ଖର୍ଚ୍ଚ ସରକାର ବହନ କରିବେ । ଯଦି କୌଣସି ଉତ୍ପାଦ ଆରଓଏଚଏସ ବ୍ୟବସ୍ଥାର ସର୍ତ୍ତାବଳୀ ପୂରଣ କରୁନଥିବ ତେବେ ଏହାର ପରୀକ୍ଷଣ ବ୍ୟୟଭାର ସଂପୃକ୍ତ ଉତ୍ପାଦନକାରୀ ସଂସ୍ଥା ବହନ କରିବେ ।


    ଜି ଏସ ଆର 261( E ) ଅନୁସାରେ ଇ ବର୍ଜ୍ୟ ପରିଚାଳନା ନିୟମାବଳୀ 2016ରେ 2018 ମାର୍ଚ୍ଚ 22 ତାରିଖ ଦିନ ଆବଶ୍ୟକ ସଂଶୋଧନ ଘଟାଯାଇଛି ।


    **********

    
    
    (Release ID: 1526334) Visitor Counter : 4
    
    
    
    
    

1.