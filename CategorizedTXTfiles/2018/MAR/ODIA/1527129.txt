      ରେଳ ମନ୍ତ୍ରଣାଳୟ

      ରେଳବାଇରେ ପର୍ଯ୍ୟଟନକୁ ପ୍ରୋତ୍ସାହନ
      Posted On: 28 MAR 2018 9:31PM by PIB Bhubaneshwar


    ଭାରତୀୟ ରେଳବାଇ ଯାତ୍ରୀବାହୀ ଟ୍ରେନ୍ ଚଳାଇବା ସହ ନିୟମିତ ପର୍ଯ୍ୟଟନକୁ ପ୍ରୋତ୍ସାହନ ଦେବାକୁ ପର୍ଯ୍ୟଟକଙ୍କ ପାଇଁ ସ୍ୱତନ୍ତ୍ର ଟ୍ରେନ୍ ମଧ୍ୟ ଚଳାଉଛି । ଇଣ୍ଡିଆନ ରେଲୱେ କ୍ୟାଟରିଂ ଆଣ୍ଡ ଟୁରିଜମ କର୍ପୋରେସନ ( IRCTC ) ଏବଂ କେତେକ ରାଜ୍ୟର ପର୍ଯ୍ୟଟନ ବିକାଶ ନିଗମ ସହ ମିଶି ପର୍ଯ୍ୟଟକମାନଙ୍କ ପାଇଁ ଲଗ୍ଜୁରୀ ଟୁରିଷ୍ଟ ଟ୍ରେନ୍ , ବୁଦ୍ଧିଷ୍ଟ ସ୍ପେସିଆଲ ଟ୍ରେନ୍ , ସେମି-ଲଗ୍ଜୁରୀ ଟ୍ରେନ୍ , ଭାରତ ଦର୍ଶନ ଟ୍ରେନ୍ , ଆସ୍ଥା ସର୍କିଟସ ଟ୍ରେନ୍ , ରାଜ୍ୟ ସ୍ୱତନ୍ତ୍ର ପର୍ଯ୍ୟଟନ ଟ୍ରେନ୍ , ଷ୍ଟିମ୍ ଟ୍ରେନ୍ , ଚାର୍ଟର ଟେନ୍ ଇତ୍ୟାଦି ସ୍ୱତନ୍ତ୍ର ଟ୍ରେନ୍ ଚଳାଉଛି । ଏସବୁ ଟ୍ରେନ୍ ଦେଶର ବିଭିନ୍ନ ପର୍ଯ୍ୟଟନ ସ୍ଥଳକୁ ସଂଯୋଗ କରୁଛି ।


    ଦେଶର ବିଭିନ୍ନ ସହରରୁ ଗୁରୁବାୟୁର , ତିରୁପତି ଏବଂ ସାବରିମାଳା ଇତ୍ୟାଦି ତୀର୍ଥସ୍ଥଳକୁ ଭାରତ ଦର୍ଶନ ଟ୍ରେନ୍ ଏବଂ ସ୍ୱତନ୍ତ୍ର ରେଳ ଟୁର୍ ପ୍ୟାକେଜ ବ୍ୟବସ୍ଥା କରିଛି ଆଇଆରସିଟିସି ।


    ଏ ସବୁ ପର୍ଯ୍ୟଟନସ୍ଥଳକୁ ଯାତ୍ରୀ ଭିଡ଼କୁ ଦୃଷ୍ଟିରେ ରଖି ଭାରତୀୟ ରେଳବାଇ ଅତିରିକ୍ତ ଟ୍ରେନ୍ ଚଳାଇବା ସହ ପର୍ଯ୍ୟଟକଙ୍କ ପାଇଁ ସ୍ୱତନ୍ତ୍ର ଭାବେ ଟ୍ରେନ୍ ଚଲାଉଛି ।


    ଲୋକସଭାରେ ବୁଧବାର ଏକ ଲିଖିତ ଉତ୍ତରରେ କେନ୍ଦ୍ର ରେଳ ରାଷ୍ଟ୍ରମନ୍ତ୍ରୀ ରାଜେନ ଗୋହେନ୍ ଏହି ସୂଚନା ଦେଇଛନ୍ତି ।


    **************

    
    
    (Release ID: 1527129) Visitor Counter : 1