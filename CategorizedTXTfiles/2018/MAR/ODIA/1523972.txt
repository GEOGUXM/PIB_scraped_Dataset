      କ୍ୟାବିନେଟ

      କେନ୍ଦ୍ର କର୍ମଚାରୀଙ୍କ ଲାଗି 2 ପ୍ରତିଶତ ମହଙ୍ଗା ଭତ୍ତାକୁ କ୍ୟାବିନେଟ ମଞ୍ଜୁରି
      Posted On: 07 MAR 2018 7:16PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଆଜି ଅନୁଷ୍ଠିତ କେନ୍ଦ୍ର କ୍ୟାବିନେଟ ବୈଠକରେ କେନ୍ଦ୍ର ସରକାରୀ କର୍ମଚାରୀଙ୍କୁ ମହଙ୍ଗା ଭତ୍ତା(ଡିଏ)ର ଅତିରିକ୍ତ କିସ୍ତି ଏବଂ ପେନସନଧାରୀଙ୍କୁ ମହଙ୍ଗା ରିଲିଫ (ଡିଆର) ଜାରି କରିବା ପ୍ରସ୍ତାବକୁ ମଞ୍ଜୁର କରାଯାଇଛି । ଦାରଦାମ ବୃଦ୍ଧି ପାଇବାକୁ ଦୃଷ୍ଟିରେ ରଖି ମୂଳ ବେତନ/ପେନସନର ବର୍ତ୍ତମାନର ହାର 5 ପ୍ରତିଶତ ଆଧାରରେ 2 ପ୍ରତିଶତ ବୃଦ୍ଧି ଲାଗି ବ୍ୟବସ୍ଥା କରାଯାଇଛି ।


    ଏହି ପଦକ୍ଷେପ ଦ୍ୱାରା କେନ୍ଦ୍ର ସରକାରଙ୍କ ପାଖାପାଖି 48.41 ଲକ୍ଷ କର୍ମଚାରୀ ଏବଂ 61.17 ଲକ୍ଷ ପେନସନଭୋଗୀ ଉପକୃତ ହେବେ ।


    ମହଙ୍ଗା ଭତ୍ତା ଏବଂ ମହଙ୍ଗା ରିହାତି ଦ୍ୱାରା ରାଜକୋଷ ଉପରେ ବାର୍ଷିକ 6077.72 କୋଟି ଟଙ୍କା ଏବଂ ଆର୍ଥିକ ବର୍ଷ 2018-19 (ଜାନୁଆରୀ 2018ରୁ ଫେବୃଆରୀ 2019 ପର୍ଯ୍ୟନ୍ତ 14ମାସର ଅବଧି)ରେ 7090.68 କୋଟି ଟଙ୍କାର ଅତିରିକ୍ତ ବୋଝ ପଡ଼ିବ ।


    ସପ୍ତମ କେନ୍ଦ୍ରୀୟ ବେତନ ଆୟୋଗଙ୍କ ସୁପାରିସ ଆଧାରରେ ଏହି ବୃଦ୍ଧି ଅନୁମୋଦିତ ସୂତ୍ର ଅନୁସାରେ କରାଯାଇଛି ।


    **********

    
    
    (Release ID: 1523972) Visitor Counter : 2