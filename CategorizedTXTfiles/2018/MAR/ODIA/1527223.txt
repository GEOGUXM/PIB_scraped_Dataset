      ସଡକ ପରିବହନ ଓ ରାଜପଥ ମନ୍ତ୍ରଣାଳୟ

      ଏନଏଚ୍ଏଆଇର ରେକର୍ଡ
      • 2017-18 ରେ 1,22,000 କୋଟି ଟଙ୍କାର7400 କି.ମି. ରାସ୍ତା ନିର୍ମାଣ ପାଇଁ କାର୍ଯ୍ୟାଦେଶ ପ୍ରଦାନ
      • ଓଡ଼ିଶାରେ 747 କିଲୋମିଟର ସଡ଼କ ନିର୍ମାଣର କାର୍ଯ୍ୟାଦେଶ ଦିଆଯାଇଛି
      Posted On: 31 MAR 2018 3:12PM by PIB Bhubaneshwar


    2017-18 ଆର୍ଥିକ ବର୍ଷରେ ଏନଏଚ୍ଏଆଇ 150ଟି ସଡ଼କ ପ୍ରକଳ୍ପ ନିର୍ମାଣ ପାଇଁ କାର୍ଯ୍ୟାଦେଶ ପ୍ରଦାନ କରିଛି । 1 , 22 , 000 କୋଟି ଟଙ୍କାରେ 7400 କିଲୋମିଟର ଦୈର୍ଘ୍ୟର ଏହି ସଡ଼କ ନିର୍ମାଣ ଏହି ପ୍ରକଳ୍ପ ଅନ୍ତର୍ଭୁକ୍ତ । ବିଗତ 5 ବର୍ଷ ମଧ୍ୟରେ ହାରାହାରି 2860 କିମିର ସଡ଼କ ପ୍ରକଳ୍ପ ନିର୍ମାଣ ପାଇଁ କାର୍ଯ୍ୟାଦେଶ ଦିଆଯାଇଛି । ଗତ ଆର୍ଥିକ ବର୍ଷରେ କାର୍ଯ୍ୟାଦେଶ ପ୍ରଦାନ ହାରାହାରି 4335 କି.ମି. ରହିଛି । 1995 ପରଠାରୁ କାର୍ଯ୍ୟାଦେଶ ପ୍ରଦାନରେ ଏନଏଚ୍ଏଆଇର ଏହା ରେକର୍ଡ ।


    2017 ନଭେମ୍ବରରେ ଭାରତମାଳା ଯୋଜନା ଆରମ୍ଭ ହେବା ପରେ ର୍ହି କେବଳ ସଡ଼କ ନିର୍ମାଣ ପାଇଁ ଟେଣ୍ଡର ଓ କାର୍ଯ୍ୟାଦେଶ ପ୍ରଦାନ ତ୍ୱରାନ୍ୱିତ ହୋଇପାରିଛି । ଏହି ଯୋଜନାରେ ଇପିସି ପ୍ରକଳ୍ପକୁ ମଂଜୁରି ଦେବାର ସମ୍ପୂର୍ଣ୍ଣ କ୍ଷମତା ଏନଏଚ୍ଏଆଇ ନିକଟରେ ରହିଛି ।


    ଭାରତମାଳା ଆରମ୍ଭ ହେବା ପରେ ଏ ପର୍ଯ୍ୟନ୍ତ ମୋଟ 1 , 96 , 000 କୋଟି ଟଙ୍କାରେ 11 , 200 କି.ମି.ର ସଡ଼କ ନିର୍ମାଣ ପାଇଁ 232ଟି ପ୍ରକଳ୍ପ ସକାଶେ ଟେଣ୍ଡର କରାଯାଇଛି । ଜମି ଅଧିଗ୍ରହଣ କାର୍ଯ୍ୟ ତ୍ୱରାନ୍ୱିତ କରିବାକୁ ଅନେକ ଅବସରପ୍ରାପ୍ତ ଅଧିକାରୀଙ୍କୁ ନିୟୋଜିତ କରାଯାଇଛି । ତେବେ କେତେକ ରାଜ୍ୟରେ ଜମି ଅଧିଗ୍ରହଣ ବିଳମ୍ବିତ ହୋଇ ନଥିଲେ କାର୍ଯ୍ୟାଦେଶ ପ୍ରଦାନ ଅଧିକ ହୋଇପାରିଥାଆନ୍ତା । 2018-19 ଆର୍ଥିକ ବର୍ଷର ପ୍ରଥମ ଦୁଇ ମାସରେ ପ୍ରାୟ 3000 କିଲୋମିଟରର ସଡ଼କ ନିର୍ମାଣ ପାଇଁ କାର୍ଯ୍ୟାଦେଶ ଦିଆଯିବ ବୋଲି ଆଶା କରାଯାଇଛି ।


    କାର୍ଯ୍ୟାଦେଶ ଦିଆଯାଇଥିବା ମୋଟ ପ୍ରକଳ୍ପ ମଧ୍ୟରୁ 43 , 000 କୋଟି ଟଙ୍କାରେ 3791କି.ମି. ଇପିସି ମୋଡରେ ଦିଆଯାଇଛି । ହାଇବ୍ରିଡ୍ ଆନୁଇଟି ମୋଡରେ 76 , 500 କୋଟି ଟଙ୍କାରେ 3396 କି.ମି. କାର୍ଯ୍ୟାଦେଶ ଦିଆଯାଇଥିବା ବେଳେ ଟୋଲ୍ ମୋଡରେ 2500 କୋଟି ଟଙ୍କାରେ 209 କି.ମି.ର କାର୍ଯ୍ୟାଦେଶ ଦିଆଯାଇଛି ।


    ରାଜସ୍ଥାନରେ 1234 କି.ମି. ସଡ଼କ ନିର୍ମାଣ ପାଇଁ କାର୍ଯ୍ୟାଦେଶ ଦିଆଯାଇଥିବା ବେଳେ ମହାରାଷ୍ଟ୍ରରେ 739 କି.ମି. , ଓଡ଼ିଶାରେ 747 କି.ମି. , ଉତ୍ତର ପ୍ରଦେଶରେ 725 କି.ମି. , ତାମିଲନାଡୁରେ 511 କି.ମି. , ଆନ୍ଧ୍ର ପ୍ରଦେଶରେ 504 କି.ମି. , କର୍ଣ୍ଣାଟକରେ 468 କି.ମି. , ଗୁଜରାଟରେ 449 କି.ମି. , ମଧ୍ୟପ୍ରଦେଶରେ 389 କି.ମି. , ହରିଆନାରେ 331 କି.ମି. , ବିହାରରେ 232 କି.ମି. , ଝାଡ଼ଖଣ୍ଡରେ 201 କି.ମି. , ତେଲଙ୍ଗାନାରେ 189 କି.ମି. , ପଶ୍ଚିମ ବଙ୍ଗରେ 126 କି.ମି. , ପଞ୍ଜାବରେ 120 କି.ମି. , ଜମ୍ମୁ-କାଶ୍ମୀରରେ 100 କି.ମି.ର କାର୍ଯ୍ୟାଦେଶ ଦିଆଯାଇଛି ।


    ଏନଏଚ୍ଏଆଇ ସଡ଼କ ନିର୍ମାଣ କାର୍ଯ୍ୟାଦେଶ ପ୍ରଦାନରେ ଏହି ରେକର୍ଡ ହାସଲ କରିଥିବାରୁ ଏହା 2017 ଅକ୍ଟୋବରରେ କେନ୍ଦ୍ର ସରକାର ଆରମ୍ଭ କରିଥିବା ‘ ଭାରତମାଳା ପରିଯୋଜନା ’ କୁ ପ୍ରୋତ୍ସାହିତ କରିବାରେ ସଫଳ ହୋଇଛି । 2017-18 ରୁ 2021-22 ଅର୍ଥାତ୍ ପାଞ୍ଚ ବର୍ଷ ମଧ୍ୟରେ ଏହି ପରିଯୋଜନାକୁ ସମ୍ପୂର୍ଣ୍ଣ କରିବାର ଲକ୍ଷ୍ୟ ରଖାଯାଇଛି ।


    *************

    
    
    (Release ID: 1527223) Visitor Counter : 4