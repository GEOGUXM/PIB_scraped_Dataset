      ପରିବେଶ ଓ ଜଙ୍ଗଲ ମନ୍ତ୍ରଣାଳୟ

      ଦିଲ୍ଲୀ - ଏନସିଆରରେ ବାୟୁ ପ୍ରଦୂଷଣକୁ ରୋକିବା ସକାଶେ ଗୃହୀତ ବ୍ୟବସ୍ଥାର ସମୀକ୍ଷା କଲେ ପର୍ଯ୍ୟାବରଣ ମନ୍ତ୍ରୀ
      Posted On: 22 MAR 2018 8:43PM by PIB Bhubaneshwar


    ଦିଲ୍ଲୀ - ଏନସିଆର କ୍ଷେତ୍ରରେ ବାୟୁ ପ୍ରଦଷଣକୁ ରୋକିବା ନିମନ୍ତେ ବିଭିନ୍ନ ପ୍ରକାର ପ୍ରତିଷେଧମୂଳକ କାର୍ଯ୍ୟାନୁଷ୍ଠାନ ଗ୍ରହଣ କରାଯାଇଛି । ଏହାର କାର୍ଯ୍ୟକାରୀତା ସଂପର୍କରେ ପର୍ଯ୍ୟାବରଣ ମନ୍ତ୍ରଣାଳୟ ପକ୍ଷରୁ ଏକ ସମୀକ୍ଷା ବୈଠକ ଅନୁଷ୍ଠିତ ହୋଇଯାଇଛି । ଏହି ସମୀକ୍ଷା ବୈଠକରେ ପର୍ଯ୍ୟାବରଣ , ଜଙ୍ଗଲ ତଥା ଜଳବାୟୁ ପରିବର୍ତ୍ତନ ମନ୍ତ୍ରୀ ଡକ୍ଟର ହର୍ଷବର୍ଦ୍ଧନ ଅଧ୍ୟକ୍ଷତା କରିଥିଲେ । ସରକାରଙ୍କ ଦ୍ୱାର ବାୟୁ ପ୍ରଦୂଷଣ ରୋକିବା ସକାଶେ ଗୃହୀତ କାର୍ଯ୍ୟକ୍ରମକୁ ସମସ୍ତ ଏଜେନ୍ସି ପାଳନ କରିବା ଏବଂ ସେଥିପାଇଁ ଉତ୍ତରଦାୟୀ ରହିବାକୁ ବୈଠକରେ ନିଷ୍ପତ୍ତି ଗ୍ରହଣ କରାଯାଇଥିଲା । ଏହି ବୈଠକରେ ନିମ୍ନଲିଖିତ ନିଷ୍ପତ୍ତିମାନ ଗୃହୀତ ହୋଇଥିଲା:-


    1. ନିର୍ମାଣସ୍ଥଳୀମାନଙ୍କରେ ଧୂଳି ପ୍ରଦୂଷଣକୁ ରୋକିବା ସକାଶେ ସରକାରଙ୍କ ପକ୍ଷରୁ ଦିଆଯାଇଥିବା ସମସ୍ତ ନିର୍ଦ୍ଦେଶାବଳୀକୁ ପିଡ଼ବ୍ଲୁଡ଼ି , ଡ଼ିଡ଼ିଏ , ଡ଼ିଏମଆରସି ଏବଂ ଏନଏଚଏଆଇ କଡ଼ାକଡ଼ି ଭାବେ ପାଳନ କରିବେ । କୌଣସି ସଂସ୍ଥା ପକ୍ଷରୁ ଯଦି ଏଥିରେ ଖିଲାପ କରାଯାଏ ତେବେ ସଂପୃକ୍ତ ସଂସ୍ଥା ବିରୋଧରେ ଦୃଢ଼ କାର୍ଯ୍ୟାନୁଷ୍ଠାନ ଗ୍ରହଣ କରାଯିବ ବୋଲି ସିଦ୍ଧାନ୍ତ ଗ୍ରହଣ କରାଯାଇଛି ।


    2. ସମସ୍ତ ପ୍ରକାର ନିର୍ମାଣ ଏବଂ ଭଙ୍ଗାଯାଉଥିବା ସୌଧର ବର୍ଜ୍ୟକୁ ଡ଼ିଡ଼ିଏ/ଜନସାଧାରଣ ସ୍ଥଳୀରେ ଖୋଲାସ୍ଥାନରେ ମହଜୁଦ ରଖିବା କାର୍ଯ୍ୟକୁ ତୁରନ୍ତ ବନ୍ଦ କରାଯିବ । ଡ଼ିଡ଼ିଏ/ଏମସିଡ଼ି ତୁରନ୍ତ ଏଭଳି ବର୍ଜ୍ୟକୁ ପକାଇବା ସକାଶେ ଏକ ସ୍ଥାନ ତାଲିକା ପ୍ରସ୍ତୁତ କରିବ ଏବଂ ସେଠାରେ ଯେଭଳି ସବସ୍ତ ବର୍ଜ୍ୟ ପଡ଼େ ତାହା ସୁନିଶ୍ଚିତ କରିବ ।


    3. ସମସ୍ତ ଚାରିଟିଯାକ ପୌର ନିଗମ ବ୍ୟାପକ ମାତ୍ରାରେ ସଫେଇ ଏବଂ ସବୁଜିମା ଲାଗି ଏକ ବିସ୍ତୃତ କାର୍ଯ୍ୟଯୋଜନା ପ୍ରସ୍ତୁତ କରିଛନ୍ତି । 2018 ମସିହା ଅକ୍ଟୋବର ମାସ ସୁଦ୍ଧା ଏହି କାର୍ଯ୍ୟ ଶେଷ କରିବାକୁ ସମୟସୀମା ଧାର୍ଯ୍ୟ କରାଯାଇଛି ।


    4. ଯାନ୍ତ୍ରିକ ସଡ଼କ ସଫେଇ ଯନ୍ତ୍ର ଆହରଣ ପ୍ରକ୍ରିୟା ଏମସିଡ଼ି ଦ୍ୱାର ଗ୍ରହଣ କରାଯାଇଛି । 2018 ମସିହା ସେପ୍ଟେମ୍ବର ମାସ ସୁଦ୍ଧା ଏଭଳି ମେସିନ ଆହରଣ ଏବଂ ସେସବୁ ମାଧ୍ୟମରେ ସଡ଼କ ସଫେଇ କାର୍ଯ୍ୟ କରାଯିବା ସକାଶେ ସମୟସୀମା ଧାର୍ଯ୍ୟ ହୋଇଛି । ଯେଉଁଠାରେ ସମ୍ଭବ ସେସବୁ ସଡ଼କରେ ମେସିନରେ ସଫେଇ କାର୍ଯ୍ୟ କରିବା ଦିଗରେ ପଦକ୍ଷେପ ଗ୍ରହଣ କରାଯିବ ।


    5. ଏମସିଡ଼ି ପକ୍ଷରୁ ଜଳ ଟ୍ୟାଙ୍କର ସଂଗ୍ରହ ସକାଶେ ପଦକ୍ଷେପମାନ ଗ୍ରହଣ କରାଯାଇଛି । ଯେଉଁଠାରେ ଯାନ୍ତ୍ରିକ ପଦ୍ଧତିରେ ସଫେଇ କାର୍ଯ୍ୟ କରାଯିବା ସମ୍ଭବପର ନୁହେଁ , ସେଠାରେ ଜଳ ସିଞ୍ଚନ କରାଯିବ ।


    6. ପ୍ରତିଦିନ ମେକାନାଇଜଡ଼ ସଫେଇଯନ୍ତ୍ର ଏବଂ ଜଳ ସିଞ୍ଚନ ଯନ୍ତ୍ରର ନିୟୋଗ ସଂପର୍କରେ ସଂପୃକ୍ତ ପୌର ନିଗମର ୱେବ ସାଇଟରେ ସୂଚୀତ କରାଯିବ ଏବଂ ଜିପିଏସ ଡ଼ାଟା ପ୍ରଦାନ କରାଯିବ । ତଦ୍ୱାରା ଜନସାଧାରଣ ସେମାନଙ୍କ ଅଞ୍ଚଳରେ କେତେ ସଂଖ୍ୟକ ମେସିନ ଏହି କାର୍ଯ୍ୟରେ ନିୟୋଜିତ ରହିଛି ତାହାର ସବିଶେଷ ବିବରଣୀ ଜାଣିପାରିବେ ।


    7. ଗୃହୀତ ଗାଜିଆବାଦ ଏବଂ ଭଲସ୍ୱା ଅଞ୍ଚଳରେ ଲ୍ୟାଣ୍ଡଫିଲ ସ୍ଥାନ ସମାଧାନ ପାଇଁ ଟେଣ୍ଡର ପ୍ରକ୍ରିୟା ଇତି ମଧ୍ୟରେ ଆରମ୍ଭ ହୋଇଛି ଏବଂ ଆଗାମୀ ଚାରି ମାସ ମଧ୍ୟରେ କାର୍ଯ୍ୟ ଆରମ୍ଭ କରାଯିବ ।


    ଏହି ସମୀକ୍ଷା ବୈଠକରେ ପର୍ଯ୍ୟାବରଣ , ଜଙ୍ଗଲ ଓ ଜଳବାୟୁ ପରିବର୍ତ୍ତନ ମନ୍ତ୍ରଣାଳୟର ସଚିବ ଶ୍ରୀ ସି କେ ମିଶ୍ର , ଦିଲ୍ଲୀ ସରକାରଙ୍କ ମୁଖ୍ୟ ଶାସନ ସଚିବ , ଦିଲ୍ଲୀର ସମସ୍ତ ପୌର ନିଗମର କମିଶନରବୃନ୍ଦ , ଦିଳ୍ଲୀ ସରକାରଙ୍କ ବରିଷ୍ଠ ଅଧିକାରୀ ଉପସ୍ଥିତ ଥିଲେ । ଦିଲ୍ଲୀ ସରକାରଙ୍କ କାର୍ଯ୍ୟକୁ ବୈଠକରେ ପ୍ରଶଂସା କରାଯାଇଥିଲା ଏବଂ ଆଗାମୀ ଦିନରେ ଏହି କାର୍ଯ୍ୟ ଜାରି ରଖିବାକୁ ଏହି ବୈଠକରେ ନିଷ୍ପତ୍ତି ଗ୍ରହଣ କରାଯାଇଥିଲା ।


    **************

    
    
    (Release ID: 1526330) Visitor Counter : 1