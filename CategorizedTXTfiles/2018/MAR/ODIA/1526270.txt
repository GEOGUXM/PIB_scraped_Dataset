      ମହାକାଶ ବିଭାଗ

      ରିମୋଟ ସେନ୍ସିଂ ଉପଗ୍ରହଙ୍କ କାର୍ଯ୍ୟକାରୀତା
      Posted On: 21 MAR 2018 8:26PM by PIB Bhubaneshwar


    ବର୍ତ୍ତମାନ ଭାରତର ମୋଟ 19ଟି ରିମୋଟ ସେନ୍ସିଂ ଉପଗ୍ରହ ( ସେଗୁଡ଼ିକ ମଧ୍ୟରେ ପାଣିପାଗ ପୂର୍ବାନୁମାନ ଉପଗ୍ରହ ସାମିଲ) ସେମାନଙ୍କ କକ୍ଷପଥରେ କାର୍ଯ୍ୟରତ ରହିଛନ୍ତି । ସେହିସବୁ ଉପଗ୍ରହଗୁଡ଼ିକୁ ସେମାନଙ୍କ କ୍ଷମତା ଅନୁସାରେ ଉପଯୋଗ କରାଯାଉଛି । ସେମାନେ ପ୍ରାକୃତିକ ସଂପଦ ମନିଟରିଂ , ଭିତ୍ତିଭୂମି ଯୋଜନା , ପାଣିପାଗ ପୂର୍ବାନୁମାନ , ବିପର୍ଯ୍ୟୟ ପରିଚାଳନା ସହାୟତା ପ୍ରଦାନ ସହ ଅନ୍ୟାନ୍ୟ ଅନେକ ସାମାଜିକ ଉପଯୋଗୀ କାର୍ଯ୍ୟରେ ବ୍ୟବହୃତ ହୋଇଆସୁଛି ।


    ଏହିସବୁ ଉପଗ୍ରହମାନଙ୍କରୁ ପ୍ରାପ୍ତ ସୁଫଳକୁ କେନ୍ଦ୍ର ସରକାରଙ୍କ ବିଭିନ୍ନ ମନ୍ତ୍ରଣାଳୟ/ ବିଭାଗ କୃଷି , ଜଳସଂପଦ , ଜଙ୍ଗଲ ଓ ପର୍ଯ୍ୟାବରଣ , ସହରାଞ୍ଚଳ ଓ ଗ୍ରାମାଞ୍ଚଳ ବିକାଶ , ମହାସାଗର ଏବଂ ପାଣିପାଗବିଜ୍ଞାନ କାର୍ଯ୍ୟରେ ଉପଯୋଗ କରାଯାଉଛି ।


    ଭାରତୀୟ ରିମୋଟ ସେନ୍ସିଂ ଉପଗ୍ରହଗୁଡ଼ିକ ଜାତୀୟ ଆବଶ୍ୟକତା ଏବଂ ଜନସାଧାରଣଙ୍କ ଉପକାର ନିମନ୍ତେ ବ୍ୟବହାର କରାଯାଇଥାଏ । ସେହିସବୁ ଉପଗ୍ରହଗୁଡ଼ିକ ରାଜସ୍ୱ ସଂଗ୍ରହ ପାଇଁ ଉଦ୍ଦିଷ୍ଟ ନୁହେଁ । ତେଣୁ ଏହାର ସେବାକୁ ବିଭିନ୍ନ ସଂସାଧନରେ ଉପଯୋଗ କରାଯାଇ ଦେଶର ତଥା ଜନସାଧାରଣଙ୍କ ହିତ ସାଧନ କଳ୍ପେ ବ୍ୟବହାର କରାଯାଇଆସୁଛି ।


    ଉପଗ୍ରହମାନଙ୍କ ସେବାକୁ ଅଧିକରୁ ଅଧିକ ଜାତୀୟ ହିତକାରୀ କାର୍ଯ୍ୟରେ ବ୍ୟବହାର ନିମନ୍ତେ ବିଭାଗ ପକ୍ଷରୁ ନିମ୍ନଲିଖିତ ସେବା ବ୍ୟବସ୍ଥାମାନ ଗ୍ରହଣ କରାଯାଇଛି । ସେଗୁଡ଼ିକ ହେଲା- (କ) ବ୍ୟବହର୍ତ୍ତା ଭାବ ଆଦାନପ୍ରଦାନକାରୀ କାର୍ଯ୍ୟକ୍ରମ ଆୟୋଜନ ଏବଂ ଉପଯୋଗୀ କାର୍ଯ୍ୟକ୍ରମ (ଖ) ମହାକାଶ ପ୍ରୟୋଗ କ୍ଷେତ୍ରରେ ଦକ୍ଷତା ବୃଦ୍ଧି ଏବଂ (ଗ) ଆଉଟରିଚ ବ୍ୟବସ୍ଥା ସୃଷ୍ଟି କରିବା ।


    ଉତ୍ତର ପୂର୍ବାଞ୍ଚଳ କ୍ଷେତ୍ର (ସ୍ୱାଧୀନ ଦାୟିତ୍ୱ) ରାଷ୍ଟ୍ରମନ୍ତ୍ରୀ , ପ୍ରଧାନମନ୍ତ୍ରୀ କାର୍ଯ୍ୟାଳୟ , କାର୍ମିକ , ଜନ ଅଭିଯୋଗ ଓ ପେନସନ୍‌ , ଆଣବିକ ଶକ୍ତି ଓ ମହାକାଶ ବିଜ୍ଞାନ ବିଭାଗ ମନ୍ତ୍ରୀ ଡକ୍ଟର ଜୀତେନ୍ଦ୍ର ସିଂହ ଆଜି ଲୋକସଭାରେ ଏକ ପ୍ରଶ୍ନର ଲିଖିତ ଉତ୍ତର ରଖି ଏହି ବିଷୟ ପ୍ରକାଶ କରିଛନ୍ତି ।


    **********

    
    
    (Release ID: 1526270) Visitor Counter : 1