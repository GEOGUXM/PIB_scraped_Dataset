      ଆଦିବାସୀ ବ୍ୟାପାର ମନ୍ତ୍ରଣାଳୟ

      ମଧ୍ୟ ପ୍ରଦେଶର ମୋଟ 55770 ଆଦିବାସୀ ଗ୍ରାମକୁ ସଂପୂର୍ଣ୍ଣ ରୂପେ ପାନୀୟ ଜଳ ଯୋଗାଣ ବ୍ୟବସ୍ଥା
      • 52427 ଆଦିବାସୀ ଗ୍ରାମକୁ ପାନୀୟ ଜଳ ଯୋଗାଣ ବ୍ୟବସ୍ଥା ସହ ଓଡ଼ିଶା ଦ୍ୱିତୀୟ ସ୍ଥାନରେ

      Posted On: 27 MAR 2018 4:21PM by PIB Bhubaneshwar

    ପାନୀୟ ଜଳ ଓ ପରିମଳ ମନ୍ତ୍ରଣାଳୟର ସୂଚନା ଅନୁସାରେ ‘ ଜାତୀୟ ଗ୍ରାମୀଣ ପାନୀୟ ଜଳଯୋଗାଣ କାର୍ଯ୍ୟକ୍ରମ ’ (NRDWP ) ମାଧ୍ୟମରେ ଆଦିବାସୀବହୁଳ ଗ୍ରାମମାନଙ୍କୁ ପାନୀୟ ଜଳଯୋଗାଣ ବ୍ୟବସ୍ଥା କରିବା ସକାଶେ ଏହି ଯୋଜନାର 10 ପ୍ରତିଶତ ଅର୍ଥ ବ୍ୟୟ କରିବା ସକାଶେ ନିଷ୍ପତ୍ତି ଗ୍ରହଣ କରାଯାଇଛି । ଏହି ଯୋଜନା ଓ କାର୍ଯ୍ୟକ୍ରମକୁ ନିଷ୍ଠାର ସହ ପ୍ରବର୍ତ୍ତନ ସକାଶେ ରାଜ୍ୟ ସରକାରମାନଙ୍କୁ ସୂଚୀତ କରାଯାଇଛି । ଆଦିବାସୀ ଅଧ୍ୟୁସିତ କ୍ଷେତ୍ରରେ ଏହି ଯୋଜନା କାର୍ଯ୍ୟକାରୀ କରାଯାଇଆସୁଛି । ଏହାକୁ ଏମଡ଼ିଡ଼ବ୍ଲୁଏସର ଅନଲାଇନ୍‌ ସମନ୍ୱିତ ପରିଚାଳନା ସୂଚନା ବ୍ୟବସ୍ଥା ( IMIS ) ଦ୍ୱାରା ମନିଟର କରାଯାଉଛି ବୋଲି ଆଦିବାସୀ ବ୍ୟାପାର ରାଷ୍ଟ୍ରମନ୍ତ୍ରୀ ଶ୍ରୀ ଯଶୱନ୍ତ ସିଂ ଭାଭୋର ଆଜି ଲୋକସଭାରେ ପ୍ରକାଶ କରିଛନ୍ତି ।


    ଏହି ପରିପ୍ରେକ୍ଷୀରେ ଦେଶର ବିଭିନ୍ନ ରାଜ୍ୟରେ ଆଦିବାସୀବହୁଳ ଗ୍ରାମମାନଙ୍କରେ କେତେ ମାତ୍ରାରେ ପାନୀୟ ଜଳ ଯୋଗାଇ ଦିଆଯାଇଛି ତାହାର ପରିସଂଖ୍ୟାନ www.indiawater.gov.in/IMISReports/. ପବ୍ଲିକ୍‌ ଡ଼ୋମେନ୍‌ରେ ଉପଲବ୍ଧ । 21.03.2018 ତାରିଖ ସୁଦ୍ଧା ଦେଶରେ ମୋଟ 365050ଟି ତଫସିଲଭୁକ୍ତ ଜନଜାତି ଅଧ୍ୟୁସିତ ଗ୍ରାମ ରହିଛି । ସେଥି ମଧ୍ୟରୁ 301858ଟି (82.69%) ଗ୍ରାମକୁ ସଂପୂର୍ଣ୍ଣ ଭାବେ ନିରାପଦ ପାନୀୟ ଜଳ ଯୋଗାଣର ବ୍ୟବସ୍ଥା କରାଯାଇଛି । ପୁଣି 53090 ଟି ଗ୍ରାମକୁ (14.54%) ଆଂଶିକ ଭାବେ ନିରାପଦ ପାନୀୟ ଜଳ ଯେଗାଇ ଦିଆଯାଇଛି ।


    ମଧ୍ୟପ୍ରଦେଶର ମୋଟ 55770ଟି ଆଦିବାସୀ ଅଧ୍ୟୁସିତ ଗ୍ରାମକୁ ସଂପୂର୍ଣ୍ଣ ରୂପେ ନିରାପଦ ପାନୀୟ ଜଳ ଯୋଗାଣର ବ୍ୟବସ୍ଥା ହୋଇଥିବାବେଳେ ଏହା ସମଗ୍ର ଦେଶର ପ୍ରଥମ ସ୍ଥାନରେ ରହିଛି । ଏହା ପଛକୁ ରହିଛି ଓଡ଼ିଶା ଯାହାର 52427ଟି ଆଦିବାସୀ ଅଧ୍ୟୁସିତ ଗ୍ରାମକୁ ନିରାପଦ ପାନୀୟ ଜଳଯୋଗାଣର ସୁବନ୍ଦୋବସ୍ତ ଏବେ ସୁଦ୍ଧା କରାଯାଇସାରିଛି । 53476 ଗ୍ରାମକୁ ଜଳ ଯୋଗାଣ ସହ ଝାଡ଼ଖଣ୍ଡ ତୃତୀୟ ସ୍ଥାନରେ ରହିଛି ।


    2012-13 ଆର୍ଥିକ ବର୍ଷ ଏବଂ 2013-14 ଆର୍ଥିକ ବର୍ଷରେ ଅର୍ଥ ମନ୍ତ୍ରଣାଳୟ ଏବଂ ଏନଆରଡ଼ିଡ଼ବ୍ଲୁପିର ଜାତୀୟ ସ୍ୱଚ୍ଛ ଶକ୍ତି ପାଣ୍ଠି ( NCEF )ରୁ ଆର୍ଥିକ ସହାୟତା ପାଇ 11 , 000 ସୌରଶକ୍ତି ଚାଳିତ ଦ୍ୱୈତ ପମ୍ପ ଯୋଜନା ବାମପନ୍ଥୀ ଉଗ୍ରବାଦ ଅଧ୍ୟୁସିତ/ନକ୍ସଲ ଉପଦ୍ରୁତ କ୍ଷେତ୍ରରେ ସ୍ଥାପନ କରାଯାଇଛି । ସେହିସବୁ କ୍ଷେତ୍ରରେ ଥିବା ଛୋଟ ଛୋଟ ଆଦିବାସୀ ପଲ୍ଲୀକୁ ପାଇପ ଯୋଗେ ନିରାପଦ ପାନୀୟ ଜଳ ଯୋଗାଣ ବ୍ୟବସ୍ଥା କରାଯିବା ଏହାର ଉଦ୍ଦେଶ୍ୟ । 2015-16 ଆର୍ଥିକ ବର୍ଷରେ ଦେଶବ୍ୟାପୀ 5004ଟି ସୌରଶକ୍ତି ଚାଳିତ ଦ୍ୱୈତ ପମ୍ପ୍‌ ଯୋଜନା ଅବସ୍ଥାପନ କରାଯାଇଛି ଏବଂ ଏଥିପାଇଁ ଏନଆରଡ଼ିଡ଼ବ୍ଲୁପି ତଥା ନୂତନ ଏବଂ ଅକ୍ଷୟଶକ୍ତି ମନ୍ତ୍ରଣାଳୟ ପକ୍ଷରୁ ପାଣ୍ଠି ଯୋଗାଇ ଦିଆଯାଇଛି । ଏନଆରଡ଼ିଡ଼ବ୍ଲୁପିର ସଂଶୋଧିତ ନିୟମାବଳୀ ଅନୁସାରେ , 2030 ମସିହା ସୁଦ୍ଧା ଦେଶର ଗ୍ରାମାଞ୍ଚଳର ଜନସାଧାରଣଙ୍କୁ ପାଇପ ଯୋଗେ ନିରାପଦ ପାନୀୟ ଜଳ ଯୋଗାଣ ବ୍ୟବସ୍ଥା କରାଯିବା ଉପରେ ସରକାର ଗୁରୁତ୍ୱ ଆରୋପ କରନ୍ତି । ଏହା ଏକ ଆର୍ନ୍ତଜାତୀକ ପ୍ରତିବଦ୍ଧତା ଏବଂ ସରକାର ଏହାକୁ ମିଳିତ ଜାତିସଂଘର ପୋଷଣୀୟ ବିକାଶ ଲକ୍ଷ୍ୟ ହାସଲ କଳ୍ପେ ସାକର କରିବା ସକାଶେ ବଚନବଦ୍ଧ । ଏହି ଗ୍ରାମାଞ୍ଚଳ ମଧ୍ୟରେ ଆଦିବାସୀ ଅଧ୍ୟୁସିତ କ୍ଷେତ୍ର ସାମିଲ ବୋଲି ମନ୍ତ୍ରୀ ଶ୍ରୀ ଭାଭୋର ଲୋକସଭାରେ ସୂଚନା ଦେଇଛନ୍ତି ।


    **************

    
    
    (Release ID: 1526806) Visitor Counter : 2