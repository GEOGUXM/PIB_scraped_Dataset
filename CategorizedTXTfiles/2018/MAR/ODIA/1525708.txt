      ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ

      ଭାରତ ଡବ୍ଲୁଟିଓ ଫ୍ରେମୱାର୍କ ଅନ୍ତର୍ଗତ କାର୍ଯ୍ୟ କରିବା ପାଇଁ ପ୍ରତିବଦ୍ଧ: ଶ୍ରୀ ସୁରେଶ ପ୍ରଭୁ
      Posted On: 20 MAR 2018 8:44PM by PIB Bhubaneshwar


    ନୂଆଦିଲ୍ଲୀରେ ଆୟୋଜିତ ବିଶ୍ୱ ବ୍ୟାପାର ସଙ୍ଗଠନ ( WTO )ର ଅନୌପଚାରିକ ମନ୍ତ୍ରୀସ୍ତରୀୟ ବୈଠକର ମୁଖ୍ୟ ଉଦ୍ଦେଶ୍ୟ ହେଉଛି ବିଶ୍ୱାସ ଉତ୍ପନ କରିବା ସହିତ ଖାଦ୍ୟ ସୁରକ୍ଷା ଏବଂ କୃଷି ଭଳି ପ୍ରମୁଖ ବିଷୟ ଉପରେ ବିଚାର କରିବା ପାଇଁ ସମ୍ବନ୍ଧିତ ଦେଶମାନଙ୍କୁ ଏକଜୁଟ କରିବା । ବିଭିନ୍ନ ଦେଶ ମଧ୍ୟରେ ମତଭେଦ ରହିଛି । ମାତ୍ର ଦ୍ୱିପାକ୍ଷିକ ଏବଂ ବହୁପକ୍ଷୀୟ ଯୋଗାଯୋଗର କୌଣସି ବିକଳ୍ପ ନାହିଁ । ବାଣିଜ୍ୟ ଓ ଉଦ୍ୟୋଗ ମନ୍ତ୍ରୀ ଶ୍ରୀ ସୁରେଶ ପ୍ରଭୁ ଏହା ପ୍ରକାଶ କରିଛନ୍ତି ।


    ଡବ୍ଲୁଟିଓର ମହାନିର୍ଦ୍ଦେଶକ ରୋବର୍ଟା ଏଜେବେଡୋ କହିଛନ୍ତି ଯେ ବ୍ୟୁନଓ ଆଇରେସରେ ଆୟୋଜିତ ବୈଠକ ପରେ ରାଜନୈତିକ ସ୍ତରରେ ଯୋଗାଯୋଗର ପ୍ରଥମ ଅବସର ନୂଆଦିଲ୍ଲୀରେ ଆୟୋଜିତ ବୈଠକରେ ସମ୍ଭବ ହେଲା । ସେ କହିଲେ ଯେ ସମସ୍ତ ସଦସ୍ୟ ଦେଶ ସ୍ଥିତିର ଗମ୍ଭୀରତାକୁ ଭଲ ଭାବେ ବୁଝିଛନ୍ତି ଏବଂ ସେ ଏହା ମନେ କରୁଛନ୍ତି ଯେ ସାମୁହିକ ପ୍ରୟାସ ଫଳରେ ହିଁ ବିଭିନ୍ନ ସମସ୍ୟାର ସମାଧାନ ମିଳିପାରିବ । ଡବ୍ଲୁଟିଓର ମହାନିର୍ଦ୍ଦେଶକ ଏହା ମଧ୍ୟ କହିଥିଲେ ଯେ ସଦସ୍ୟ ରାଷ୍ଟ୍ରମାନେ ମୁକ୍ତ ଭାବେ ଚର୍ଚ୍ଚା କରିଥିଲେ ଏବଂ ଡବ୍ଲୁଟିଓର ପ୍ରଣାଳୀକୁ ବ୍ୟାପକ ସମର୍ଥନ ପ୍ରଦାନ କରିଥିଲେ । ସେ କହିଥିଲେ ଯେ ଏପରି ବି ବିଶ୍ୱବ୍ୟାପୀ ବ୍ୟବସାୟ ସମ୍ବନ୍ଧୀୟ ଚାପ ରହିଛି ଏବଂ କିଛି ଦେଶ ମାନଙ୍କ ଦ୍ୱାରା ଗ୍ରହଣ କରାଯାଉଥିବା ଏକତରଫା ନିର୍ଣ୍ଣୟ ଉପରେ ଚିନ୍ତା ପ୍ରକଟ କରାଯାଉଛି । ମାତ୍ର ସଦସ୍ୟ ଦେଶ ସମାଧାନ ଗ୍ରହଣ କରିବା ପାଇଁ ପରସ୍ପର ମଧ୍ୟରେ ସକ୍ରିୟତା ସହିତ ସହଯୋଗ କରିବା ପାଇଁ ପ୍ରତିବଦ୍ଧ ।


    ବାଣିଜ୍ୟ ସଚିବ ରୀତା ତେବତିୟା , ଡବ୍ଲୁଟିଓରେ ଭାରତର ରାଷ୍ଟ୍ରଦୂତ ଶ୍ରୀ ଜେ ଏସ ଦୀପକ ଏବଂ ବିଶେଷ ସଚିବ (ବାଣିଜ୍ୟ) ଡଃ ଅନୁପ ୱଧାୱନ ଏହି ଅବସରରେ ଉପସ୍ଥିତ ଥିଲେ ।


    **************


    

    
    (Release ID: 1525708) Visitor Counter : 1