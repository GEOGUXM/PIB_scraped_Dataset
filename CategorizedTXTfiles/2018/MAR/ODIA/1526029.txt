      ସଡକ ପରିବହନ ଓ ରାଜପଥ ମନ୍ତ୍ରଣାଳୟ

      ଇମ୍ଫାଲରେ ଅନୁଷ୍ଠିତ ଭାରତୀୟ ବିଜ୍ଞାନ କଂଗ୍ରେସରେ ଏନଏଚ୍ଏଆଇକୁ ଶ୍ରେଷ୍ଠ ଡିଜାଇନ ପାଭିଲିଅନ ପୁରସ୍କାର
      Posted On: 21 MAR 2018 9:24AM by PIB Bhubaneshwar


    2018 ମାର୍ଚ୍ଚ 16 ରୁ 20 ତାରିଖ ପର୍ଯ୍ୟନ୍ତ ମଣିପୁରର ଇମ୍ଫାଲଠାରେ 105 ତମ ଭାରତୀୟ ବିଜ୍ଞାନ କଂଗ୍ରେସ - ପ୍ରାଇଡ ଅଫ୍ ଇଣ୍ଡିଆ ଏକ୍ସପୋ ଅନୁଷ୍ଠିତ ହୋଇଯାଇଛି । ଏଥିରେ ସ୍ଥାନ ପାଇଥିବା ଏନଏଚ୍ଏଆଇ ପାଭିଲିୟନକୁ ଶ୍ରେଷ୍ଠ ଡିଜାଇନ ପାଭିଲିଅନ ପୁରସ୍କାର ମିଳିଛି । ମଣିପୁର ରାଜ୍ୟପାଳ ଡକ୍ଟର ନଜମା ହେପତୁଲ୍ଲା ଏହି ପୁରସ୍କାର ପ୍ରଦାନ କରିଥିଲେ ।


    ପ୍ରଦର୍ଶନୀରେ ଏନଏଚ୍ଏଆଇ ପକ୍ଷରୁ ପ୍ରସ୍ତୁତ ହୋଇଥିବା ମଣ୍ଡପରେ ସ୍ୱଚ୍ଛ ଭାରତ ଅଭିଯାନ , ସଡ଼କ ନିରାପତ୍ତା , ଇଲେକ୍ଟ୍ରୋନିକ ଟୋଲ୍ ଆଦାୟ , ଇନ୍ସିଡେଣ୍ଟ ମ୍ୟାନେଜମେଣ୍ଟ ଏବଂ ରାଜପଥ ପାର୍ଶ୍ଵ ମୌଳିକ ସୁବିଧା ପ୍ରଦର୍ଶିତ ହୋଇଥିଲା । ଏହି ମଣ୍ଡପ ବିଜ୍ଞାନ କଂଗ୍ରେସରେ ଯୋଗ ଦେଇଥିବା ବହୁ ସଂଖ୍ୟକ ବୈଜ୍ଞାନିକ , ସଦସ୍ୟ , ସ୍କୁଲ / କଲେଜ ଛାତ୍ରଛାତ୍ରୀ ଏବଂ ସ୍ଥାନୀୟ ଲୋକମାନେ ବୁଲି ଦେଖିଥିଲେ । ମଣ୍ଡପରେ ଏସବୁ ବ୍ୟତୀତ ରାଜପଥ ପ୍ରକଳ୍ପକୁ ପଶ୍ଚାଦରେ ରଖି ଏକ ସେଲ୍ଫି ପଏଣ୍ଟ ମଧ୍ୟ ତିଆରି କରାଯାଇଥିଲା ।


    ଏଥିସହ 2018 ମାର୍ଚ୍ଚ 9 ରୁ 13 ତାରିଖ ପର୍ଯ୍ୟନ୍ତ ପାଟନାର ଗାନ୍ଧୀ ମୈଦାନରେ ଅନୁଷ୍ଠିତ ପ୍ରଦର୍ଶନୀ ‘ ଡେଷ୍ଟିନେସନ ବିହାର ଏକ୍ସପୋ - 2018 ’ ରେ ଏନଏଚ୍ଏଆଇର ଷ୍ଟଲ୍ ‘ ସରକାରୀ କାଟାଗୋରୀ ’ ରେ ତୃତୀୟ ସ୍ଥାନରେ ରହିଥିଲା । ବିହାର ଔଦ୍ୟୋଗିକ ସଂଘ ଏବଂ ବିହାର ସରକାରଙ୍କ ଶିଳ୍ପ ବିଭାଗ ଦ୍ୱାରା ମିଳିତ ଭାବେ ଏହି ପ୍ରଦର୍ଶନୀ ଆୟୋଜିତ ହୋଇଥିଲା ।


    **********

    
    
    (Release ID: 1526029) Visitor Counter : 1