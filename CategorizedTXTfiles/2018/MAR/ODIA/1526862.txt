      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ବିଦାୟୀ ରାଜ୍ୟସଭା ସଦସ୍ୟଙ୍କ ଉଦ୍ଦେଶ୍ୟରେ ପ୍ରଧାନମନ୍ତ୍ରୀଙ୍କ ବକ୍ତବ୍ୟ
      Posted On: 28 MAR 2018 6:33PM by PIB Bhubaneshwar


    ରାଜ୍ୟସଭାରେ ନିଜର କାର୍ଯ୍ୟକାଳ ଶେଷ କରୁଥିବା ବିଦାୟୀ ସଦସ୍ୟମାନଙ୍କର ଯୋଗଦାନକୁ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ପ୍ରଶଂସା କରିବା ସହ ସେମାନଙ୍କ ଉନ୍ନତ ଭବିଷ୍ୟତ କାମନା କରିଛନ୍ତି ।


    ରାଜ୍ୟସଭାରେ ତାଙ୍କ ବକ୍ତବ୍ୟରେ , ପ୍ରଧାନମନ୍ତ୍ରୀ ବିଶ୍ୱାସ ପ୍ରକଟ କରି କହିଥିଲେ ଯେ ଯେଉଁ ସଦସ୍ୟମାନେ ସଂସଦରୁ ଅବସର ନେଉଛନ୍ତି ସେମାନେ ସମାଜସେବାରେ ଆହୃରି ସୁଦୃଢ଼ ଭୂମିକା ତୁଲାଇବେ । ସେ କହିଥିଲେ ଯେ ସମସ୍ତଙ୍କର ଭିନ୍ନ ଭିନ୍ନ ଗୁରୁତ୍ୱ ରହିଥିଲା ଏବଂ ନିଜସ୍ୱ ମାର୍ଗରେ ସେମାନେ ଯୋଗଦାନ ଦେଇଥିଲେ । ସେ ଆହୁରି ଉଲ୍ଲେଖ କରିଥିଲେ ଯେ ସେମାନେ ନିଜ ଦକ୍ଷତାର ଶ୍ରେଷ୍ଠ ଉପଯୋଗ କରି ଦେଶର ଉଜ୍ଜ୍ୱଳ ଭବିଷ୍ୟତ ପାଇଁ କାର୍ଯ୍ୟ କରିଥିଲେ । ଦେଶ ସେମାନଙ୍କର ଯୋଗଦାନକୁ ଭୁଲିପାରିବ ନାହିଁ ।


    ପ୍ରଧାନମନ୍ତ୍ରୀ କହିଥିଲେ ଯେ ବରିଷ୍ଠ ସଦସ୍ୟଙ୍କୁ ନେଇ ଉଚ୍ଚ ସଦନର ବିଶେଷ ଗୁରୁତ୍ୱ ରହିଛି । ଏହା ନୀତି ନିର୍ଦ୍ଧାରଣରେ ଗୁରୁତ୍ୱପୂର୍ଣ୍ଣ ଭୂମିକା ତୁଲାଇଥାଏ ବୋଲି ସେ ଉଲ୍ଲେଖ କରିଥିଲେ ।


    କେତେଜଣ ବିଦାୟୀ ସାଂସଦ ଏବଂ ସେମାନଙ୍କ ଯୋଗଦାନ ବିଷୟରେ ପ୍ରଧାନମନ୍ତ୍ରୀ ବିଶେଷ ଭାବେ ଉଲ୍ଲେଖ କରିଥିଲେ ।


    ପ୍ରଧାନମନ୍ତ୍ରୀ କହିଥିଲେ ଯେ ତିନ ତଲାକ ଭଳି ଦୀର୍ଘଦିନରୁ ପଡ଼ିରହିଥିବା ନିଷ୍ପତ୍ତି ନିଆଯିବା ସମୟରେ ଅବସରପ୍ରାପ୍ତ ସାଂସଦମାନେ ସଂସଦରେ ଉପସ୍ଥିତ ନରହିବା ଦୁର୍ଭାଗ୍ୟର ବିଷୟ ।


    ସଂସଦ ଏବଂ ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟର ଦ୍ୱାର ଅବସରପ୍ରାପ୍ତ ସଦସ୍ୟମାନଙ୍କ ପାଇଁ ସବୁଦିନ ଖୋଲା ରହିବ ବୋଲି ପ୍ରଧାନମନ୍ତ୍ରୀ ସେମାନଙ୍କୁ ପ୍ରତିଶ୍ରୁତି ଦେବା ସହିତ ଆଗାମୀ ଦିନର ଗୁରୁତ୍ୱପୂର୍ଣ୍ଣ ପ୍ରସଙ୍ଗଗୁଡିକରେ ସେମାନଙ୍କ ବିଚାର ଜାରି ରଖିବା ଲାଗି ଅନୁରୋଧ କରିଥିଲେ ।


    **********

    
    
    (Release ID: 1526862) Visitor Counter : 3