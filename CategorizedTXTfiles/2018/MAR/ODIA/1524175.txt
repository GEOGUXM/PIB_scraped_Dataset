      ରାଷ୍ଟ୍ରପତିଙ୍କ ସଚିବାଳୟ

      ଗାନ୍ଧିଜୀଙ୍କ ଉପରେ ଲିଖିତ ପୁସ୍ତକର ପ୍ରଥମ କପି ଗ୍ରହଣ କଲେ ରାଷ୍ଟ୍ରପତି
      Posted On: 09 MAR 2018 6:35PM by PIB Bhubaneshwar


    ରାଷ୍ଟ୍ରପତି ଶ୍ରୀ ରାମ ନାଥ କୋବିନ୍ଦ ଆଜି ( ମାର୍ଚ୍ଚ 09 , 2018) ରାଷ୍ଟ୍ରପତି ଭବନଠାରେ ଜାତିର ପିତା ମହାତ୍ମା ଗାନ୍ଧୀଙ୍କ ଉପରେ ଲିଖିତ ପୁସ୍ତକ ‘ ଫୁଲଫିଲିଂ ବାପୁସ୍‌ ଡ଼୍ରୀମ୍ସ: ପ୍ରାଇମ ମିନିଷ୍ଟର ମୋଦୀସ୍‌ ଟ୍ରୀବୁଟ୍‌ ଟୁ ଗାନ୍ଧୀଜୀ ’ ର ପ୍ରଥମ କପି ଗ୍ରହଣ କରିଛନ୍ତି । ଏହି ଅବସରରେ ବିଶିଷ୍ଟ ପରିମଳବିତ୍‌ ଡକ୍ଟର ବିନ୍ଦେଶ୍ୱର ପାଠକ ଉପସ୍ଥିତ ଥିଲେ ।


    ଏହି ନୂତନ ପୁସ୍ତକକୁ ଗ୍ରହଣ କରିବା ଅବସରରେ ନିଜର ମତ ରଖି ରାଷ୍ଟ୍ରପତି କହିଲେ ଯେ ଏହି ପୁସ୍ତକରେ ଭାରତର ବିକାଶ ପ୍ରକ୍ରିୟାର ଗୋଟିଏ ଗୁରୁତ୍ୱପୂର୍ଣ୍ଣ ପ୍ରସଙ୍ଗ ଆଲୋଚନା କରାଯାଇଛି । ତାହା ହେଲା- ପରିମଳ ଓ ସ୍ୱଚ୍ଛତା ଅଭିଯାନରେ ଗଣ ସହଭାଗୀତାକୁ ନିଖୁଣ ଭାବେ ମିଶ୍ରଣ ଘଟାଯାଇଛି । ଏହା ଦ୍ୱାରା ଏହି କାର୍ଯ୍ୟକ୍ରମ ଏକ ଗଣ ଆନ୍ଦୋଳନରେ ପରିଣତ ହୋଇଛି ଏବଂ ସରକାରଙ୍କ ପ୍ରତ୍ୟେକ ନୀତି ଓ ଯୋଜନାରେ ସାଧାରଣ ଜନତାଙ୍କ ବାସ୍ତବ ଆବଶ୍ୟକତାକୁ ଦୃଷ୍ଟିରେ ରଖି ଗୁରୁତ୍ୱ ପ୍ରଦାନ କରାଯାଇଛି । ଫଳରେ ଜନଜୀବନରେ ନୈତିକ ଆଦର୍ଶ ବିଶେଷ ଭାବେ ପ୍ରତିଫଳିତ ହୋଇପାରିଛି ।


    ରାଷ୍ଟ୍ରପତି କହିଲେ ଯେ ସ୍ୱଚ୍ଛତା ଓ ସ୍ୱାସ୍ଥ୍ୟରକ୍ଷା ଯେକୌଣସି ପ୍ରମୁଖ ରାଷ୍ଟ୍ର ସକାଶେ ଏକ ମୌଳିକ ଆବଶ୍ୟକତା । ପ୍ରଧାନମନ୍ତ୍ରୀ ଏହି କାର୍ଯ୍ୟକ୍ରମକୁ ସର୍ବୋଚ୍ଚ ପ୍ରାଥମିକତା ପ୍ରଦାନ କରିଛନ୍ତି ଏବଂ ଏହା ଏକ ଗଣ ଆନ୍ଦୋଳନରେ ପରିଣତ ହୋଇଛି । ଏହା ଦ୍ୱାରା ମହାତ୍ମା ଗାନ୍ଧୀଙ୍କ ଆଦର୍ଶ ସହ ରାଷ୍ଟ୍ର ନିର୍ମାଣ କାର୍ଯ୍ୟକ୍ରମକୁ ସଂଯୋଗ କରାଯାଇପାରିବ । ଭାରତ ଏବେ ତାର ବିକାଶ ଯାତ୍ରାର ଏକ ଗୁରୁତ୍ୱପୂର୍ଣ୍ଣ ମୋଡ଼ରେ ଦଣ୍ଡାୟମାନ । ଏହି ପୁସ୍ତକରେ ସେହିଭଳି କେତେକ ଗୁରୁତ୍ୱପୂର୍ଣ୍ଣ ପ୍ରସଙ୍ଗ ଆଲୋଚନା କରାଯାଇଛି ବୋଲି ରାଷ୍ଟ୍ରପତି କହିଥିଲେ ।


    *************

    
    
    (Release ID: 1524175) Visitor Counter : 1