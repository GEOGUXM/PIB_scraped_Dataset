      ଉପରାଷ୍ଟ୍ରପତିଙ୍କ ସଚିବାଳୟ

      କର୍ପୋରେଟ ଶାସନ ପ୍ରଣାଳୀରେ ସ୍ୱଚ୍ଛତା, ଉତ୍ତରଦାୟିତ୍ୱ ଓ ନୈତିକ ବ୍ୟବହାରରେ ବୃଦ୍ଧି ଆବଶ୍ୟକ : ଉପରାଷ୍ଟ୍ରପତି
      Posted On: 16 MAR 2018 8:48PM by PIB Bhubaneshwar


    ଉପରାଷ୍ଟ୍ରପତି ଶ୍ରୀ ଏମ ଭେଙ୍କେୟା ନାଇଡୁ କହିଲେ ଯେ କର୍ପୋରେଟ ଶାସନ ପ୍ରଣାଳୀରେ ଅଧିକ ପାରଦର୍ଶିତା , ନୈତିକ ବ୍ୟବହାର ଏବଂ ଉତ୍ତରଦାୟିତ୍ୱ ଆଣିବା ଆବଶ୍ୟକ । ସେ ଆଜି ଏଠାରେ ଇନଷ୍ଟିଚ୍ୟୁଟ ଅଫ କଷ୍ଟ ଏକାଉଂଟାଂଟ୍ସ ଅଫ ଇଣ୍ଡିଆର 58ତମ ରାଷ୍ଟ୍ରୀୟ ସମ୍ମିଳନୀ ଉଦଘାଟନୀ ଅଧିବେଶନକୁ ସମ୍ବୋଧିତ କରୁଥିଲେ । ଆଇନ , ବିଧି ତଥା କର୍ପୋରେଟ ବ୍ୟାପାର ରାଷ୍ଟ୍ରମନ୍ତ୍ରୀ ଶ୍ରୀ ପି.ପି. ଚୌଧୁରୀ ତଥା ଅନ୍ୟ ଗଣମାନ୍ୟ ବ୍ୟକ୍ତି ଏହି ଅବସରରେ ଉପସ୍ଥିତ ଥିଲେ ।


    ଉପରାଷ୍ଟ୍ରପତି ତାଙ୍କ ସମ୍ବୋଧନରେ କହିଥିଲେ ଯେ ବିକାଶକୁ ସେ ପର୍ଯ୍ୟନ୍ତ ସାର୍ଥକ ବୋଲି କୁହାଯାଇପାରିବ ନାହିଁ ଯେ ପର୍ଯ୍ୟନ୍ତ ସେଥିରେ କୃଷି କ୍ଷେତ୍ରର ଆବଶ୍ୟକତାକୁ ସାମିଲ କରାଯାଇ ନାହିଁ । ସେ କୃଷକମାନଙ୍କ ଆୟ ବୃଦ୍ଧିରେ ସହାୟକ 6ଟି ସାମ୍ଭାବ୍ୟ ପ୍ରସ୍ତାବ ଦେଇ କହିଥିଲେ ଯେ ଏହି ଉପାୟଗୁଡିକୁ ଯଦି ସଚ୍ଚୋଟତାର ସହ କ୍ରିୟାନ୍ୱିତ କରାଯିବ ତେବେ 2022 ପର୍ଯ୍ୟନ୍ତ କୃଷକମାନଙ୍କ ଆୟ ନିଶ୍ଚିତ ରୂପେ ଦୁଇଗୁଣ ହେବ ।


    ଉପରାଷ୍ଟ୍ରପତିଙ୍କ ଦ୍ୱାରା ପ୍ରସ୍ତାବିତ ଉପାୟ ଗୁଡ଼ିକ ହେଲା:


    1. ଉଚ୍ଚ ମୂଲ୍ୟଯୁକ୍ତ ଫସଲ ଏବଂ ଉଦ୍ୟମ ପାଇଁ କୃଷି ଗତିବିଧି ଗୁଡ଼ିକର ବିବିଧକରଣ ।


    2. ଉତ୍ପାଦକତାକୁ ଦୁଇଗୁଣ କରିବା ପାଇଁ ବୁନ୍ଦା ଜଳସେଚନ ବ୍ୟବସ୍ଥାରେ ସୁଧାର ।


    3. ପ୍ରତିଦ୍ୱନ୍ଦ୍ୱିତାପୂର୍ଣ୍ଣ ବଜାର ମାଧ୍ୟମରେ କୃଷକମାନଙ୍କ ଉତ୍ପାଦକୁ ଉନ୍ନତ ମୂଲ୍ୟ ପ୍ରଦାନ ଏବଂ ମୂଲ୍ୟ ଶୃଙ୍ଖଳା ।


    4. ସ୍ଥାନୀୟ ସ୍ତରରେ କୃଷି ଉତ୍ପାଦର ବିକ୍ରି ପାଇଁ ଉତ୍ତମ ତାଳମେଳ ।


    5. ପ୍ରାଦ୍ୟୋଗିକୀ ଉନ୍ନୟନ ।


    6. କୃଷିରୁ ଚାଷୀମାନଙ୍କୁ ଅଣକୃଷି ବ୍ୟବସାୟକୁ ସ୍ଥାନାନ୍ତରଣ କରିବା ।


    ଉପରାଷ୍ଟ୍ରପତି କହିଲେ ଯେ ଭାରତ ସରକାର 2022 ପର୍ଯ୍ୟନ୍ତ କୃଷକମାନଙ୍କ ଆୟକୁ ଦୁଇଗୁଣ କରିବାର ଉପାୟ କରୁଛନ୍ତି । ସେ କହିଲେଯେ ଖାଦ୍ୟ ସୁରକ୍ଷା ସରକାରଙ୍କ ସର୍ବୋଚ୍ଚ ପ୍ରାଥମିକତା । କୃଷକଙ୍କ ଆୟ ଦୁଇଗୁଣ କରାଯିବା ହେଉଛି ସମୟର ଆହ୍ୱାନ । ସେ ପୁନଶ୍ଚ କହିଥିଲେ ଯେ ଆଇସିଏଆଇ ପରି ପେସାଦାର ସଂସ୍ଥାର ଭୂମିକା ଠକେଇ ଏବଂ ଭ୍ରଷ୍ଟାଚାର ବିରୋଧରେ ଲଢ଼େଇ ସର୍ବାଗ୍ରେ ରହିବା ଆବଶ୍ୟକ । ଉପରାଷ୍ଟ୍ରପତି କଷ୍ଟ ଏକାଂଉଟାଂଟମାନଙ୍କୁ କହିଥିଲେ ଯେ ସେମାନେ କର୍ପୋରେଟ ପ୍ରଶାସନ ପ୍ରଣାଳୀରେ ଅଧିକ ପାରଦର୍ଶିତା , ନୈତିକ ବ୍ୟବହାର ଏବଂ ଉତ୍ତରଦାୟିତ୍ୱ ଆଣିବାରେ ସହାୟକ ହୋଇପାରିବେ ।


    ଶ୍ରୀ ନାଇଡୁ କହିଥିଲେ ଯେ କଷ୍ଟ ଏକାଂଉଟାଂଟମାନେ ସେୟାର ଏବଂ ସମ୍ପତିର ସଠିକ ମୂଲ୍ୟାୟନ ଜରିଆରେ ନିବେଶକମାନଙ୍କୁ ସଠିକ ବିତ୍ତୀୟ ନିର୍ଣ୍ଣୟ ନେବା ଏବଂ ବିନିୟାମକ ଦାୟିତ୍ୱକୁ ପୂରଣ କରି ପ୍ରତ୍ୟକ୍ଷ ବିଦେଶୀ ନିବେଶକୁ ଗତି ଦେବାରେ ସହାୟକ ହୋଇପାରିବେ । ସେ କହିଲେ ଯେ ବସ୍ତୁ ଏବଂ ସେବା କର ଜିଏସଟି ଆଇନରେ ମୁନାଫାଖୋରବିରୋଧି ଧାରା ସାମିଲ କରି ଉପଭୋକ୍ତାମାନଙ୍କୁ କରରେ ହ୍ରାସ ତଥା ଇନପୁଟ ଟ୍ୟାକ୍ସ କ୍ରେଡିଟର ଲାଭ ସୁନିଶ୍ଚିତ କରାଯାଇଛି ।


    ଉପରାଷ୍ଟ୍ରପତି କହିଥିଲେ ଯେ ସରକାର ଆଇନ ଏବଂ ପ୍ରକ୍ରିୟାକୁ ସରଳ କରିବା ଏବଂ ଏହାର ସମୀକ୍ଷା କରିବା ନେଇ କାମ କରୁଛନ୍ତି । କାରବାର ସୁଗମତା ସୂଚକାଙ୍କ ଘରୋଇ ବ୍ୟବସାୟୀମାନଙ୍କ ପାଇଁ ଅନୁକୂଳ ନିବେଶ ପରିବେଶ ସଙ୍କେତ ପ୍ରଦାନ କରୁଛି । ସେ ଆହୁରି ମଧ୍ୟ କହିଥିଲେ ଯେ ନିଜେ ଚୟନ କରିଥିବା କ୍ଷେତ୍ରରେ ଉତ୍କୃଷ୍ଟତା ହାସଲ କରିବା ଯୁବକମାନଙ୍କ ଲକ୍ଷ୍ୟ ହେବା ଆବଶ୍ୟକ ଏବଂ ଆଗାମୀ ପାଞ୍ଚବର୍ଷରେ ସବୁ ଲୋକଙ୍କୁ ଏହିପରି ସକାରାତ୍ମକ ପରିବର୍ତ୍ତନ ପାଇଁ କାମ କରିବା ଆବଶ୍ୟକ ଯାହା ଫଳରେ ଭାରତ ବିଶ୍ୱର ଅନ୍ୟ ଦେଶମାନଙ୍କ ପାଇଁ ପ୍ରେରଣା ହୋଇପାରିବ । ଉପରାଷ୍ଟ୍ରପତି କହିଲେ ଯେ 2022 ଏହି ଦୃଷ୍ଟିକୋଣରରୁ ଅତ୍ୟନ୍ତ ମହତ୍ୱପୂର୍ଣ୍ଣ କାରଣ ଏହି ବର୍ଷ ଭାରତ ଏହାର ସ୍ୱାଧୀନତାର 75ତମ ବାର୍ଷିକୀ ପାଳନ କରିବ ।


    ***************

    
    
    (Release ID: 1525011) Visitor Counter : 1