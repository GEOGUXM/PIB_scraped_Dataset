      ଆଦିବାସୀ ବ୍ୟାପାର ମନ୍ତ୍ରଣାଳୟ

      ଏସଟି ବର୍ଗଙ୍କ କଲ୍ୟାଣ ସକାଶେ ଭିଓ ମାଧ୍ୟମରେ ବିଭିନ୍ନ ଯୋଜନା ପାଇଁ ମଂଜୁର ପାଣ୍ଠିର ପୂର୍ଣ୍ଣ ବିନିଯୋଗ
      Posted On: 27 MAR 2018 4:23PM by PIB Bhubaneshwar


    2016-17 ଆର୍ଥିକ ବର୍ଷରେ ସ୍ୱେଚ୍ଛାସେବୀ ଅନୁଷ୍ଠାନମାନଙ୍କୁ ନିମ୍ନଲିଖିତ କଲ୍ୟାଣ ଯୋଜନା ସକାଶେ ବଜେଟରେ ମୋଟ 120 କୋଟି ଟଙ୍କା ଯୋଗାଇ ଦିଆଯାଇଥିଲା । ମଂଜୁର ଅର୍ଥର ଏହି ସମୟ ମଧ୍ୟରେ ପୂର୍ଣ୍ଣ ବିନିଯୋଗ କରାଯାଇଛି ।


    ( 1) ସ୍ୱେଚ୍ଛାସେବୀ ଅନୁଷ୍ଠାନମାନଙ୍କୁ ତଫସିଲଭୁକ୍ତ ଜନଜାତି ବର୍ଗର ଲୋକମାନଙ୍କ ବିଭିନ୍ନ କଲ୍ୟାଣକର ଯୋଜନା କାର୍ଯ୍ୟକାରୀ କରିବା ସକାଶେ ଅନୁଦାନ ରାଶି ପ୍ରଦାନ କରାଯାଇଛି ;


    ( 2) ସାକ୍ଷରତା ଦୃଷ୍ଟିର ପଛୁଆ ଜିଲ୍ଲାମାନଙ୍କରେ ଏସଟି ବର୍ଗର ବାଳିକାଶିକ୍ଷାକୁ ମଜଭୁତ କରିବା ସକାଶେ ପଦକ୍ଷେପ ଗ୍ରହଣ ;


    ( 3) ତଫସିଲଭୁକ୍ତ ଜନଜାତି କ୍ଷେତ୍ରରେ ଧନ୍ଦାମୂଳକ ତାଲିମ ପ୍ରଦାନ ।


    ସ୍ୱେଚ୍ଛାସେବୀ ଅନୁଷ୍ଠାନମାନଙ୍କ ଦ୍ୱାରା କାର୍ଯ୍ୟକାରୀ ହେଉଥିବା ଏହିସବୁ ଯୋଜନା ପାଇଁ କେନ୍ଦ୍ର ଆଦିବାସୀ ବ୍ୟାପାର ମନ୍ତ୍ରଣାଳୟ ପକ୍ଷରୁ ପାଣ୍ଠି ଯୋଗାଇ ଦିଆଯାଇଥାଏ । ଜିଲ୍ଲା ଅଧିକାରୀମାନଙ୍କ ବାର୍ଷିକ କ୍ଷେତ୍ର ପରିଦର୍ଶନ ଆଧାରରେ ଏହି ପାଣ୍ଠି ଯୋଗାଯାଇଥାଏ । ଅଧିକନ୍ତୁ , ଏନଜିଓ / ଭିଓମାନଙ୍କ ଦ୍ୱାରା ଏହି ପାଣ୍ଠିର ସୁବିନିଯୋଗ ହେଉଛି କି ନାହିଁ ତାହା ସୁନିଶ୍ଚିତ କରିବା ସକାଶେ ରାଜ୍ୟସ୍ତରୀୟ ବିଭିନ୍ନସ୍ତରୀୟ ଯାଞ୍ଚ କମିଟିମାନ ରହିଛି । ସେମାନେ ପ୍ରତିବର୍ଷ ଏହି ସବୁ କାର୍ଯ୍ୟକ୍ରମର ପ୍ରଗତି ସଂପର୍କରେ ଅନୁଧ୍ୟାନ କରିଥାନ୍ତି । ଏନଜିଓମାନଙ୍କ ଦ୍ୱାର ପରିଚାଳିତ କାର୍ଯ୍ୟକ୍ରମ ମଂଜୁରିଭିତ୍ତିକ । ଏହା ବ୍ୟତୀତ , ଏଥିପାଇଁ ସେମାନେ ଅଡ଼ିଟକୃତ ଆୟବ୍ୟୟ ବିବରଣୀ ତଥା ବିନିଯୋଗ ପତ୍ର ଦେବାକୁ ବାଧ୍ୟ । ରାଜ୍ୟ ତଥା କେନ୍ଦ୍ର ସରକାରଙ୍କ ଅଧିକାରୀମାନେ ଏଭଳି ରିପୋର୍ଟର ତର୍ଜମା କରି ଏବଂ କ୍ଷେତ୍ର ପରିଦର୍ଶନ ପରେ କାର୍ଯ୍ୟ ପ୍ରଗତି ସଂପର୍କରେ ସନ୍ତୁଷ୍ଟ ହେବାପରେ ହିଁ ଅଧିକ ପାଣ୍ଠି ଦିଆଯାଇଥାଏ । ପୁନଶ୍ଚ ଏହି ଅର୍ଥ ମଂଜୁର କରାଯାଉଥିବା ଅନୁଷ୍ଠାନମାନଙ୍କୁ ଯେକୌଣସି ସମୟରେ କମ୍ପଟ୍ରୋଲର ଏବଂ ଅଡ଼ିଟର ଜେନେରାଲ ଅଥବା ରାଜ୍ୟ ସରକାରଙ୍କ ସଂପୃକ୍ତ ବିଭାଗର ପ୍ରତିନିଧି/ଅଧିକାରୀମାନେ ଯାଇ କାର୍ଯ୍ୟ ତନଖି କରିପାରିବେ ।


    କେନ୍ଦ୍ର ଆଦିବାସୀ ବ୍ୟାପାର ରାଷ୍ଟ୍ରମନ୍ତ୍ରୀ ଶ୍ରୀ ଯଶୱନ୍ତ ସିଂ ଭାଭୋର ଆଜି ଲୋକସଭାରେ ଏହି ସୂଚନା ପ୍ରଦାନ କରିଛନ୍ତି ।


    ***********

    
    
    (Release ID: 1526807) Visitor Counter : 3