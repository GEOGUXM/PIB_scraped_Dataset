      ରେଳ ମନ୍ତ୍ରଣାଳୟ

      ଜନସାଧାରଣଙ୍କ ପାଇଁ ଭାରତୀୟ ରେଳବାଇ ପକ୍ଷରୁ ଗ୍ରାହକ ଅନୁକୂଳ ପଦକ୍ଷେପ
      Posted On: 01 MAR 2018 1:24PM by PIB Bhubaneshwar


    ରେଳ ଟିକେଟ ବୁକିଂ ବେଳେ ଯାତ୍ରୀମାନଙ୍କୁ ମର୍ଚ୍ଚାଣ୍ଟ ଡିସକାଉଣ୍ଟ ରେଟ ( ଏମଡିଆର ) ଦେବାକୁ ପଡ଼ିବ ନାହିଁ । ଅନରିଜର୍ଭଡ ଟିକେଟିଂ ସିଷ୍ଟମ ( ୟୁଟିଏମ୍ ) ରେ ମିଳୁଥିବା ଅଣସଂରକ୍ଷିତ ଟିକେଟ ସ୍ଥାନୀୟ ଭାଷାରେ ପ୍ରିଣ୍ଟ କରାଯିବ ।


    ରେଳ ଷ୍ଟେସନର ଟିକେଟ କାଉଣ୍ଟର ଏବଂ ଆଇଆରସିଟିସି ଉଭୟ ମାଧ୍ୟମରେ ବୁକିଂ ହେଉଥିବା ରେଳ ଟିକେଟରେ ମର୍ଚ୍ଚାଣ୍ଟ ଡିସକାଉଣ୍ଟ ରେଟ୍ ( ଏମଡିଆର ) ଲାଗୁ ହେବନାହିଁ । ତେବେ ଏହି ଟିକେଟ ଡେବିଟ କାର୍ଡ ଦ୍ୱାରା ବୁକିଂ ହେଉଥିବ ଏବଂ 1 ଲକ୍ଷ ଟଙ୍କାରୁ କମ୍ ହୋଇଥିବ । 2018 ଫେବ୍ରୁଆରୀ 26 ତାରିଖରେ ଡିପାର୍ଟମେଣ୍ଟ ଅଫ୍ ଫାଇନାନ୍ସିଆଲ ସର୍ଭିସେସ୍ ଏବଂ ଅର୍ଥ ମନ୍ତ୍ରଣାଳୟ ପକ୍ଷରୁ ସମସ୍ତ ବ୍ୟାଙ୍କକୁ ଏ ସମ୍ପର୍କିତ ନିର୍ଦ୍ଦେଶ ଦିଆଯାଇଛି । ଏହି ପଦକ୍ଷେପ ଉଭୟ ଡିଜିଟାଲ ଏବଂ ନଗଦବିହୀନ କାରବାରକୁ ପ୍ରୋତ୍ସାହିତ କରିବ ।


    ଖର୍ଚ୍ଚ ବିଭାଗକୁ ରେଳ ମନ୍ତ୍ରଣାଳୟ ସୂଚିତ କରିଛି ଯେ , ଆଇଆରସିଟିସି ୱେବସାଇଟ / କାଉଣ୍ଟର ଜରିଆରେ ମିଳୁଥିବା ସମସ୍ତ ଟିକେଟ ବିକ୍ରି ଅର୍ଥ ରେଳ ମନ୍ତ୍ରଣାଳୟ ଜରିଆରେ ଦେଶର କନସୋଲିଡେଟେଡ ଫଣ୍ଡକୁ ଯାଉଥିବାରୁ ଏହାକୁ ସରକାରୀ ରିସିପ୍ଟ ଭାବେ ଗ୍ରହଣ କରାଯିବ । ସରକାରୀ କାରବାରର ଫାଇଦା ସାଧାରଣ ଲୋକଙ୍କ ନିକଟକୁ ଯିବା ଉଚିତ ଏବଂ ସରକାରଙ୍କୁ ସେମାନେ ଦେୟ ଦେଉଥିବା ବେଳେ ଏମଡିଆର ଚାର୍ଜ ଲାଗୁ ହେବା ଅନୁଚିତ ।


    ଭାରତୀୟ ରେଳବାଇ ମଧ୍ୟ ଅନରିଜର୍ଭଡ ଟିକେଟିଂ ସିଷ୍ଟମ ( ୟୁଟିଆର ) ଦ୍ୱାରା ଦିଆଯାଉଥିବା ଅଣ - ସଂରକ୍ଷିତ ଟିକେଟ ଏବେ ସ୍ଥାନୀୟ ଭାଷାରେ ପ୍ରିଣ୍ଟ କରାଯିବ । ପ୍ରଥମେ କନ୍ନଡ ଭାଷାରେ ଏଭଳି ପ୍ରିଣ୍ଟ କରାଯିବ । ଦକ୍ଷିଣ - ପଶ୍ଚିମ ରେଳବାଇର ମହୀଶୁର , ବେଙ୍ଗାଲୁରୁ ଏବଂ ହୁବଳି ଷ୍ଟେସନରେ ପରୀକ୍ଷାମୂଳକ ଭାବେ ଏହି ପ୍ରକ୍ରିୟା ଆରମ୍ଭ କରାଯାଇଛି । 1 ମାର୍ଚ୍ଚ 2018ରୁ ଏହିସବୁ ଷ୍ଟେସନର ଗୋଟିଏ ଲେଖାଏଁ କାଉଣ୍ଟରରେ ସ୍ଥାନୀୟ ଭାଷାରେ ପ୍ରିଣ୍ଟ ହୋଇଥିବା ଟିକେଟ ଦିଆଯାଉଛି । 2 ମାର୍ଚ୍ଚ 2018ରୁ ଏହି ପ୍ରକ୍ରିୟା କର୍ଣ୍ଣାଟକର ଅନ୍ୟ ସମସ୍ତ ଷ୍ଟେସନକୁ ସମ୍ପ୍ରସାରିତ ହେବ ।


    **********

    
    
    (Release ID: 1523648) Visitor Counter : 2