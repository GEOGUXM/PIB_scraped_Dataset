      ମହାକାଶ ବିଭାଗ

      ମହାକାଶ ପ୍ରଯୁକ୍ତିରେ ଆତ୍ମନିର୍ଭରଶୀଳତା
      Posted On: 08 MAR 2018 1:49PM by PIB Bhubaneshwar


    ଏକ ପୁନଃବ୍ୟବହାରକ୍ଷମ ଉତକ୍ଷେପଣ ଯାନର ବିକାଶ ଘଟାଇବା ନିମନ୍ତେ ସରକାରଙ୍କ ପ୍ରସ୍ତାବ ପଛରେ ପର୍ଯ୍ୟାପ୍ତ ଅତ୍ୟାଧୁନିକ ବିଜ୍ଞାନ ଓ ପ୍ରଯୁକ୍ତିର ଆବଶ୍ୟକତା ରହିଛି । ଏଥିପାଇଁ ଅନେକଗୁଡ଼ିଏ ପ୍ରଯୁକ୍ତିଗତ ପରୀକ୍ଷଣ ଓ ପ୍ରଦର୍ଶନ ମଧ୍ୟ ଆବଶ୍ୟକ । ଭାରତୀୟ ମହାକାଶ ଗବେଷଣା ସଂସ୍ଥା ( ISRO ) ପକ୍ଷରୁ ଆରଏଲଭି - ଟିଡ଼ି ( Reusable Launch Vehicle- Technology Demonstrator ) ଜରିଆରେ ଏଭଳି ପ୍ରଥମ ଉଡ଼ାଣ ପରୀକ୍ଷଣ କାର୍ଯ୍ୟ ସଂପନ୍ନ କରାଯାଇଛି । ଏହି ପରୀକ୍ଷଣରେ କେତେକ ଜଟିଳ ପ୍ରଯୁକ୍ତିର ଉପଯୋଗୀତା ପରୀକ୍ଷା କରାଯାଇସାରିଛି । ସେଥିମଧ୍ୟରେ ସ୍ୱୟଂକ୍ରିୟ ନାଭିଗେସନ୍ ‌ , ଗାଇଡ଼ାନ୍ସ ଏବଂ ନିୟନ୍ତ୍ରଣ , ଥର୍ମାଲ ସୁରକ୍ଷା ବ୍ୟବସ୍ଥା ଏବଂ ପୁନଃପ୍ରବେଶ ମିଶନ ପରିଚାଳନା ଆଦି ଅନ୍ୟତମ । କେନ୍ଦ୍ର ଉତ୍ତର ପୂର୍ବାଞ୍ଚଳ କ୍ଷେତ୍ର ( ସ୍ୱାଧୀନ ଦାୟିତ୍ୱ ) ରାଷ୍ଟ୍ରମନ୍ତ୍ରୀ , ପ୍ରଧାନମନ୍ତ୍ରୀ କାର୍ଯ୍ୟାଳୟ , କାର୍ମିକ , ଜନ ଅଭିଯୋଗ ଓ ପେନସନ୍ ‌ , ଆଣବିକ ଶକ୍ତି ଓ ମହାକାଶ ବିଭାଗ ମନ୍ତ୍ରୀ ଡକ୍ଟର ଜୀତେନ୍ଦ୍ର ସିଂହ ରାଜ୍ୟସଭାରେ ଏକ ପ୍ରଶ୍ନର ଲିଖିତ ଉତ୍ତର ପ୍ରଦାନ କରି ଏହି ସୂଚନା ପ୍ରଦାନ କରିଛନ୍ତି ।


    ****************

    
    
    (Release ID: 1523770) Visitor Counter : 1