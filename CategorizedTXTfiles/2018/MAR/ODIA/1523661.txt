      ପରିବେଶ ଓ ଜଙ୍ଗଲ ମନ୍ତ୍ରଣାଳୟ

      ରାଜପଥ/ରେଳପଥ ପାର୍ଶ୍ଵରେ ବୃକ୍ଷରୋପଣ କାର୍ଯ୍ୟକ୍ରମ
      Posted On: 05 MAR 2018 2:09PM by PIB Bhubaneshwar


    ‘ କେନ୍ଦ୍ର ପର୍ଯ୍ୟାବରଣ , ଜଙ୍ଗଲ ଓ ଜଳବାୟୁ ପରିବର୍ତ୍ତନ ( ଏମଓଇଏଫଆଣ୍ଡ ସିସି ) ରାଜପଥ ପାର୍ଶ୍ଵରେ ଏବଂ ରେଳପଥ ପାର୍ଶ୍ଵରେ ଥିବା ଖାଲି ସ୍ଥାନରେ ବୃକ୍ଷରୋପଣ କରିବା ସକାଶେ କୌଣସି ଯୋଜନା କାର୍ଯ୍ୟକାରୀ କରୁନାହିଁ । ଜାତୀୟ ଜଙ୍ଗଲ ନୀତି ( NFP ) 1988 ରାସ୍ତାକଡ଼ରେ , ରେଳଲାଇନ ପାର୍ଶ୍ଵରେ , ନଦୀ , ଝରଣା ଏବଂ କେନାଲ ଆଦି କୂଳରେ ସାମାଜିକ ବନୀକରଣ ଯୋଜନା ମାଧ୍ୟମରେ ବ୍ୟାପକ ବୃକ୍ଷରୋପଣ ସକାଶେ ପ୍ରେତ୍ସାହନ ପ୍ରଦାନ କରିଥାଏ । ଏନଏଫପି 1988 ସହ ସମନ୍ୱୟ ରକ୍ଷା କରି ମନ୍ତ୍ରଣାଳୟ ପକ୍ଷରୁ ରାଜ୍ୟ ଜଙ୍ଗଲ ବିଭାଗମାନଙ୍କୁ ନିର୍ଦ୍ଦେଶିକା ପ୍ରଦାନ କରାଯାଇଛି ଯେଉଁଥିରେ ରେଳବାଇ ଏବଂ ଭାରତୀୟ ଜାତୀୟ ରାଜପଥ ପ୍ରାଧିକରଣ ( NHAI ) ଙ୍କ ସହ ସହଭାଗୀତାରେ ଯେଉଁଠାରେ ସମ୍ଭବ ରାଜପଥ ପାର୍ଶ୍ଵରେ ଏବଂ ରେଳଟ୍ରାକ୍ ‌ ପାର୍ଶ୍ଵରେ ଥିବା ଖାଲି ସ୍ଥାନରେ ବୃକ୍ଷରୋପଣ କରିପାରିବେ । ଏ ସଂକ୍ରାନ୍ତରେ ପର୍ଯ୍ୟାବରଣ , ଜଙ୍ଗଲ ଓ ଜଳବାୟୁ ପରିବର୍ତ୍ତନ ମନ୍ତ୍ରଣାଳୟ ପକ୍ଷରୁ ରାଜ୍ୟ / କେନ୍ଦ୍ରଶାସିତ କ୍ଷେତ୍ରମାନଙ୍କୁ ମଡ଼େଲ ଗାଇଡ଼ଲାଇନ୍ ‌ ଜାରି କରାଯାଇଛି ଯାହା ଅନୁସାରେ ସେମାନେ ରାଜପଥ କଡ଼ରେ ଓ ରେଳଧାରଣା ପାର୍ଶ୍ଵରେ ବୃକ୍ଷରୋପଣ କରିପାରିବେ ।


    କେନ୍ଦ୍ର ସଡ଼କ ପରିବହନ ଏବଂ ରାଜପଥ ମନ୍ତ୍ରଣାଳୟ ପକ୍ଷରୁ ଗ୍ରୀନ୍ ‌ ରାଜପଥ ( ବୃକ୍ଷରୋପଣ , ପୁନଃବୃକ୍ଷରୋପଣ , ସୌନ୍ଦର୍ଯ୍ୟକରଣ ଏବଂ ପରିଚାଳନା ) ନୀତି , 2015 ପ୍ରବର୍ତ୍ତନ କରାଯାଇଛି । ତଦନୁସାରେ ଜଙ୍ଗଲ ବିଭାଗ ଏବଂ ଅନ୍ୟାନ୍ୟ ଏଜେନ୍ସିମାନଙ୍କ ସହଭାଗୀତାରେ ଏହି କାର୍ଯ୍ୟକ୍ରମ ଆରମ୍ଭ କରାଯାଇଛି । ତେବେ ଜାତୀୟ ରାଜପଥ କଡ଼ରେ ବୃକ୍ଷରୋପଣ ସକାଶେ କୌଣସ ପୃଥକ୍ ‌ ପାଣ୍ଠିର ବ୍ୟବସ୍ଥା କରାଯାଇନାହିଁ । ବୃକ୍ଷରୋପଣ ହେଉଛି ସମସ୍ତ ଜାତୀୟ ରାଜପଥ ପ୍ରକଳ୍ପର ଅଂଶବିଶେଷ ଏବଂ ଜାତୀୟ ରାଜପଥର ଉଚିତ ମାର୍ଗ ଅନୁସାରେ ଏବଂ ତଦଜନିତ ଚୁକ୍ତିନାମାର ସର୍ତ୍ତାବଳୀ ଅନୁସାରେ ଏହି କାର୍ଯ୍ୟ ସଂପାଦନ କରାଯାଉଛି ।


    ରେଳ ମନ୍ତ୍ରଣାଳୟ ପକ୍ଷରୁ ପ୍ରାପ୍ତ ସୂଚନା ଅନୁସାରେ , ନିୟମିତ ଭିତ୍ତିରେ ରେଳବାଇର ଖାଲିଥିବା ସ୍ଥାନମାନଙ୍କରେ ବୃକ୍ଷରୋପଣ କାର୍ଯ୍ୟକ୍ରମ କାର୍ଯ୍ୟକାରୀ କରାଯାଉଛି । ବର୍ତ୍ତମାନ ରେଳବାଇର ମୋଟ 41,417 ହେକ୍ଟର ଜମିରେ ବୃକ୍ଷରୋପଣ କାର୍ଯ୍ୟ ସଂପାଦନ କରାଯାଉଛି ।


    ଏହା ବ୍ୟତୀତ , ରେଳବାଇ ମନ୍ତ୍ରଣାଳୟ ଅଧୁନା ପର୍ଯ୍ୟାବରଣ , ଜଙ୍ଗଲ ଏବଂ ଜଳବାୟୁ ପରିବର୍ତ୍ତନ ମନ୍ତ୍ରଣାଳୟ ସହ ପରାମର୍ଶ କ୍ରମେ ଏକ ମଡ଼େଲ ରାଜିନାମା ଚୂଡ଼ାନ୍ତ କରିଛି । ଏହି ରାଜିନାମା ବିଭିନ୍ ‌ ଜୋନାଲ ରେଳବାଇ ଏବଂ ସଂପୃକ୍ତ ରାଜ୍ୟର ଜଙ୍ଗଲ ବିଭାଗ ମଧ୍ୟରେ 2016 ମସିହା ଜାନୁଆରୀ ମାସରେ ସ୍ୱାକ୍ଷରିତ ହୋଇଛି । ଏହାର ସର୍ତ୍ତାନୁସାରେ ରାଜ୍ୟ ଜଙ୍ଗଲ ବିଭାଗକୁ ଜମିର ମାଲିକାନା ସ୍ୱତ୍ତ୍ୱ ହସ୍ତାନ୍ତର ବିନା ରାଜ୍ୟ ଜଙ୍ଗଲ ବିଭାଗ ସେହି ରାଜ୍ୟର ରେଳଲାଇନ ପାର୍ଶ୍ଵରେ ଥିବା ଖାଲି ଜାଗା ଏବଂ ଷ୍ଟେସନ ୟାର୍ଡ଼ରେ ଥିବା ଖାଲି ସ୍ଥାନରେ ବୃକ୍ଷରୋପଣ କରିବେ । ଏହି ମଡ଼େଲ ରାଜିନାମାର ସର୍ତ୍ତାବଳୀ ଅନୁସାରେ , ଏଭଳି ବୃକ୍ଷରୋପଣର ବ୍ୟୟଭାର ଯେଉଁଥିରେ କି ଏହାର ସୁରକ୍ଷା ଏବଂ ରକ୍ଷଣାବେକ୍ଷଣ ମୂଲ୍ୟ ସାମିଲ ତାହା ରାଜ୍ୟ ଜଙ୍ଗଲ ବିଭାଗ ଅଥବା ରେଳ ପ୍ରଶାସନ ଏକକ ଭାବେ ଅଥବା ଉଭୟ ଭାଗକରି ବହନ କରିପାରିବେ । ଏହି ରାଜିନାମା ଅନୁସାରେ କେତେକ ରାଜ୍ୟରେ ବୃକ୍ଷରୋପଣ କାର୍ଯ୍ୟ ଇତି ମଧ୍ୟରେ ପ୍ରବର୍ତ୍ତନ କରାଯାଇଛି । 2017-18 ଆର୍ଥିକ ବର୍ଷରେ ( 2018 ଜାନୁଆରୀ ମାସ ପର୍ଯ୍ୟନ୍ତ ) ମୋଟ 85.25 ଲକ୍ଷ ଚାରା ରୋପଣ କରାଯାଇଛି । ରେଳପଥ ରକ୍ଷଣାବେକ୍ଷଣ ଓ କାର୍ଯ୍ୟ ଅଧୀନରେ ଏହି ବ୍ୟୟ ବହନ କରାଯାଇଛି । 2017-18 ଆର୍ଥକ ବର୍ଷରେ ବୃକ୍ଷରୋପଣ ସକାଶେ ମୋଟ 72.25 କୋଟି ଟଙ୍କା ଭାରତୀୟ ରେଳବାଇର ସମସ୍ତ ଜୋନକୁ ମଂଜୁର କରାଯାଇଛି ।


    ଜାତୀୟ ଜଙ୍ଗଲ ନୀତି ( NFP ) 1988 ଅନୁସାରେ , ଜନଜାତି ବର୍ଗର ଲୋକ ଏବଂ ଜଙ୍ଗଲ ମଧ୍ୟରେ ଏକ ଅଭିନ୍ନ ସଂପର୍କ କାଳକାଳ ଧରି ରହିଆସିଛି । ତେଣୁ ଜଙ୍ଗଲ ପରିଚାଳନା ସକାଶେ ଦାୟିତ୍ୱବାନ ସମସ୍ତ ଏଜେନ୍ସି ଯେଉଁଥିରେ କି ଜଙ୍ଗଲ ବିକାଶ ନିଗମ ସାମିଲ ସେମାନେ ଜଙ୍ଗଲର ସୁରକ୍ଷା , ପୁନଃଜଙ୍ଗଲ ସୃଷ୍ଟି ଏବଂ ବିକାଶ ନିମନ୍ତେ ଆଦିବାସୀ ବର୍ଗର ଲୋକମାନଙ୍କ ସହ ଘନିଷ୍ଠ ସମନ୍ୱୟ ଓ ସଂପର୍କ ରକ୍ଷା ସକାଶେ ସେମାନଙ୍କୁ ପରାମର୍ଶ ଦିଆଯାଇଛି । ପୁଣି ଏଭଳି କାର୍ଯ୍ୟ ସଂପାଦନ ବେଳେ ଜଙ୍ଗଲ ଅଞ୍ଚଳରେ ଏବଂ ପାର୍ଶ୍ଵବର୍ତ୍ତୀ କ୍ଷେତ୍ରରେ ବସବାସ କରୁଥିବା ଆଦିବାସୀ ବର୍ଗର ଲୋକମାନଙ୍କୁ ଯେଭଳି ଲାଭପ୍ରଦ ନିଯୁକ୍ତିର ସୁଯୋଗ ମିଳେ ସେଥିପ୍ରତି ବିଶେଷ ଧ୍ୟାନ ଦିଆଯିବ । ଅଧିକନ୍ତୁ , ଦେଶରେ ଜଙ୍ଗଲର ବ୍ୟାପ୍ତି ବୃଦ୍ଧି ସକାଶେ ବିଭିନ୍ନ ପ୍ରକାର କେନ୍ଦ୍ର ପ୍ରାୟୋଜିତ କାର୍ଯ୍ୟକ୍ରମମାନଙ୍କରେ ଯଥା ଜାତୀୟ ପୁନଃବନୀକରଣ କାର୍ଯ୍ୟକ୍ରମ ( NAP ) , ଗ୍ରୀନ୍ ‌ ଇଣ୍ଡିଆ ଅଭିଯାନ ( GIM ) , ମହାତ୍ମାଗାନ୍ଧୀ ଜାତୀୟ ଗ୍ରାମୀଣ ନିଶ୍ଚିତ ନିଯୁକ୍ତି ଯୋଜନା ( MGNREGS ) , ସମନ୍ୱିତ ଜଳ ବିଭାଜିକା ପରିଚାଳନା କାର୍ଯ୍ୟକ୍ରମ ( IWMP ) ମାଧ୍ୟମରେ ବିଭିନ୍ନ ପୁନଃବନୀକରଣ କାର୍ଯ୍ୟକ୍ରମ ହାତକୁ ନିଆଯାଇଛି । 2015-16 ଠାରୁ ସମନ୍ୱିତ ଜଳ ବିଭାଜିକା ପରିଚାଳନା କାର୍ଯ୍ୟକ୍ରମ ( IWMP ) କୁ ପ୍ରଧାନମନ୍ତ୍ରୀ କୃଷି ସିଞ୍ଚନ ଯୋଜନା ( PMKSY ) ର ଜଳବିଭାଜିକା ବିକାଶ କମ୍ପୋନେଣ୍ଟ ଏବଂ ପ୍ରତିପୂରଣ ପୁନଃବନୀକରଣ ପରିଚାଳନା ପାଣ୍ଠି ଓ ଯୋଜନା ପ୍ରାଧିକରଣ ( CAMPA ) ଅଧୀନରେ ସାମିଲ କରାଯାଇଛି ।


    କେନ୍ଦ୍ର ପର୍ଯ୍ୟାବରଣ , ଜଙ୍ଗଲ ଓ ଜଳବାୟୁ ପରିବର୍ତ୍ତନ ମନ୍ତ୍ରଣାଳୟ ବନୀକରଣ ସକାଶେ ଏବଂ ଦେଶରେ ଜଙ୍ଗଲର ବ୍ୟାପ୍ତି ବୃଦ୍ଧି ନିମନ୍ତେ ଦୁଇଟି କେନ୍ଦ୍ର ପ୍ରାୟୋଜିତ ଯୋଜନା ଯଥା , ଜାତୀୟ ବନୀକରଣ କାର୍ଯ୍ୟକ୍ରମ ( NAP ) ଏବଂ ଗ୍ରୀନ ଇଣ୍ଡିଆ ସକାଶେ ଜାତୀୟ ଅଭିଯାନ ( GIM ) କାର୍ଯ୍ୟକାରୀ କରୁଛନ୍ତି । ଏନଏପି ଯଦ୍ୟପି ଅନୁନ୍ନତ ଜଙ୍ଗଲ ଭୂମିରେ ବନୀକରଣ ସକାଶେ କାର୍ଯ୍ୟକାରୀ କରାଯାଉଛି , ଜିଆଇଏମ ଜଙ୍ଗଲର ଗୁଣାତ୍ମକ ମାନ ବୃଦ୍ଧି ସକାଶେ ଉଦ୍ଦିଷ୍ଟ ଏବଂ ଏହା ମାଧ୍ୟମରେ ଜଙ୍ଗଲର ବ୍ୟାପ୍ତି ବୃଦ୍ଧି କରାଯିବା ସହ ଲ୍ୟାଣ୍ଡସ୍କେପ୍ ‌ ଭିତ୍ତିରେ ବିବିଧ ସେକ୍ଟରର କାର୍ଯ୍ୟକ୍ରମ ରୂପାୟନ କରାଯାଉଛି । ଏହି ଦୁଇଟିଯାକ କାର୍ଯ୍ୟକ୍ରମରେ ସ୍ଥାନୀୟ ଲୋକମାନଙ୍କୁ ସାମିଲ କରାଯାଉଛି ଏବଂ ମିଳିତ ଜଙ୍ଗଲ ପରିଚାଳନା କମିଟି ଏହି ଦାୟିତ୍ୱ ଗ୍ରାମ୍ୟସ୍ତରରେ ବହନ କରିଛି । ଜଙ୍ଗଲ ସୃଷ୍ଟି ଏବଂ ଏହି ଯୋଜନା ନିଜ ଅଞ୍ଚଳରେ କାର୍ଯ୍ୟକାରୀ କରିବା ସକାଶେ ସମସ୍ତ ନିଷ୍ପତ୍ତି ଏହି କମିଟି ନେଇଥାଏ ।


    କେନ୍ଦ୍ର ପର୍ଯ୍ୟାବରଣ , ଜଙ୍ଗଲ ଓ ଜଳବାୟୁ ପରିବର୍ତ୍ତନ ରାଷ୍ଟ୍ରମନ୍ତ୍ରୀ ଡକ୍ଟର ମହେଶ ଶର୍ମା ଆଜି ରାଜ୍ୟସଭାରେ ଏକ ପ୍ରଶ୍ନର ଲିଖିତ ଉତ୍ତର ଦେଇ ଏହି ବିଷୟ ପ୍ରକାଶ କରିଛନ୍ତି ।


    **********

    
    
    (Release ID: 1523661) Visitor Counter : 1