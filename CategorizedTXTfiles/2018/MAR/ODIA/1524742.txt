      ନିର୍ବାଚନ ଆୟୋଗ

      ଆଇଆଇଆଇଡ଼ିଇଏମ ପକ୍ଷରୁ ମାଡ଼ାଗାସ୍କାର ସ୍ୱାଧୀନ ଜାତୀୟ ନିର୍ବାଚନ କମିଶନଙ୍କ ପ୍ରତିନିଧିମାନଙ୍କ ପାଇଁ ତିନିଦିନିଆ ପରାମର୍ଶ/ଶିକ୍ଷା ପରିଦର୍ଶନ କାର୍ଯକ୍ରମ ଆୟୋଜନ
      Posted On: 15 MAR 2018 8:58PM by PIB Bhubaneshwar


    ଭାରତ ଆନ୍ତର୍ଜାତୀୟ ଗଣତନ୍ତ୍ର ଓ ନିର୍ବାଚନ ପରିଚାଳନା ପ୍ରତିଷ୍ଠାନ ( IIIDEM ) ପକ୍ଷରୁ ମାଡ଼ାଗାସ୍କାର ସ୍ୱାଧୀନ ଜାତୀୟ ନିର୍ବାଚନ କମିଶନ ( CENI )ର ପ୍ରତିନିଧିମାନଙ୍କ ପାଇଁ ତିନିଦିନିଆ ପରାମର୍ଶ/ଶିକ୍ଷା ପରିଦର୍ଶନ କାର୍ଯକ୍ରମ ଆୟୋଜନ କରାଯାଇଥିଲା । ଫେବୃୟାରୀ 7-9 , 2018 ପର୍ଯ୍ୟନ୍ତ ନୂଆଦିଲ୍ଲୀସ୍ଥିତ ଭାରତର ନିର୍ବାଚନ ଆୟୋଗଙ୍କ କାର୍ଯ୍ୟାଳୟ ନିର୍ବାଚନ ସଦନ ଠାରେ ଏହି କାର୍ଯ୍ୟକ୍ରମ ଅନୁଷ୍ଠିତ ହୋଇଥିଲା । ମାଡ଼ାଗାସ୍କାରରୁ ଭାରତ ଗସ୍ତରେ ଆସିଥିବା ତିନିଜଣିଆ ପ୍ରତିନିଧିମଣ୍ଡଳରେ ସିଇଏନଆଇର ଅଧ୍ୟକ୍ଷ ଏବଂ ଅନ୍ୟ ବରିଷ୍ଠ ଅଧିକାରୀମାନେ ଏଥିରେ ସାମିଲ ଥିଲେ । ଏହି ପ୍ରତିନିଧି ମଣ୍ଡଳ ଭାରତୀୟ ନିର୍ବାଚନ ଆୟୋଗ ପରିଦର୍ଶନ କରିବା ସହିତ ବିଭିନ୍ନ ନିର୍ବାଚନ ଆୟୋଜନ କରିବାରେ ଆପଣା ଯାଉଥିବା କୌଶଳ ଅଭିଜ୍ଞତା ସଂପର୍କରେ ଅବଗତ ହୋଇଥିଲେ । ସେ ଦେଶରେ 2018 ଡ଼ିସେମ୍ବର ମାସରେ ରାଷ୍ଟ୍ରପତି ନିର୍ବାଚନ ଅନୁଷ୍ଠିତ ହେବ ।


    ଭାରତର ମୁଖ୍ୟ ନିର୍ବାଚନ ଆୟୁକ୍ତ ଶ୍ରୀ ଓ ପି ରାୱତ ଏହି ପ୍ରତିନିଧିମାନଙ୍କୁ ଆୟୋଜିତ କାର୍ଯ୍ୟକ୍ରମରେ ଭେଟିବା ସହ ସେମାନଙ୍କ ସହ ଉଭୟ ରାଷ୍ଟ୍ରରେ ହେଉଥିବା ବିଭିନ୍ନ ନିର୍ବାଚନ ପରିଚାଳନା ସଂପର୍କରେ ଆଲୋଚନା କରିଥିଲେ । ଏହି ଆଲୋଚନା ବେଳେ ଭାରତୀୟ ନିର୍ବାଚନ ଆୟୋଗର ବରିଷ୍ଠ ପଦାଧିକାରୀ , ନିର୍ବାଚନ ବିଶେଷଜ୍ଞ ରିସୋର୍ସ ପର୍ସନ ଭାବେ ଉପସ୍ଥିତ ରହିବା ସହ ସେମାନଙ୍କୁ ପରାମର୍ଶ ପ୍ରଦାନ କରିଥିଲେ ।


    ଏହି ଆଲୋଚନା ମୁଖ୍ୟତଃ ଭୋଟର ପଞ୍ଜୀକରଣ ଆଇନଗତ ତଥା ପ୍ରଶାସନିକ ଫ୍ରେମୱର୍କ , ଆଦର୍ଶ ଆଚରଣବିଥି , ଭୋଟର ପଞ୍ଜୀକରଣ ଓ ଭୋଟରଶିକ୍ଷା ଅଭିଯାନ , ନିର୍ବାଚନ ପାଇଁ ଯୋଜନା , ଅପଦା ଆକଳନ , ନିର୍ବାଚନ କାର୍ଯ୍ୟସୂଚୀ ଓ ପ୍ରାର୍ଥମୀନଙ୍କ ମନୋନୟନ , ମିଡ଼ିଆ ମନିଟରିଂ , ଇଭିଏମ ଓ ଭିଭିପାଟ ତଥା ଭୋଟ ଗଣନା ସଂକ୍ରାନ୍ତ ପ୍ରସଙ୍ଗ ଉପରେ ଅନୁଷ୍ଠିତ ହୋଇଥିଲା । ଏହି ପରାମର୍ଶ ବ୍ୟତୀତ ପରିଦର୍ଶକ ମାନେ କ୍ଷେତ୍ର ପରିଦର୍ଶନ କରିବା ସହ ଭୋଟର ପଞ୍ଜୀକରଣ କେନ୍ଦ୍ର ତଥା ନୂଆଦିଲ୍ଲୀସ୍ଥିତ ନିର୍ବାଚନ ସଂଗ୍ରହାଳୟ ବୁଲି ଦେଖିଥିଲେ ।


    ***************

    
    
    (Release ID: 1524742) Visitor Counter : 1