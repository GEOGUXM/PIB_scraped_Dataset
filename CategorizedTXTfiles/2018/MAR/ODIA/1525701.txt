      ଯୁବ ବ୍ୟାପାର ଓ କ୍ରୀଡା ମନ୍ତ୍ରଣାଳୟ

      ଭାରତୀୟ ଭିତ୍ତିଭୂମି ଆର୍ଥିକ କମ୍ପାନୀ ଲିମିଟେଡ (IIFCL) ଜାତୀୟ କ୍ରୀଡ଼ା ଉନ୍ନୟନ ଅନୁଦାନ(NSDF)କୁ 10 କୋଟି ଟଙ୍କା ପ୍ରଦାନ କଲା
      Posted On: 20 MAR 2018 8:40PM by PIB Bhubaneshwar


    ଭାରତୀୟ ଭିତ୍ତିଭୂମି ଆର୍ଥିକ କମ୍ପାନୀ ଲିମିଟେଡ ( IIFCL ) ଏନଏସଡିଏଫକୁ 10 କୋଟି ଟଙ୍କା ପ୍ରଦାନ କରିଛି । ଏହା ହେଉଛି ଆଇଆଇଏଫସିଏଲ ଦ୍ୱାରା ତୃତୀୟ ଦଫାର ଯୋଗଦାନ । ଏହା ଫଳରେ ମୋଟ ଯୋଗଦାନର ପରିମାଣ 30 କୋଟି ଟଙ୍କାରେ ପହଂଚିଛି । ଆଇଆଇଏଫସିଏଲର ଏହି ଯୋଗଦାନକୁ ବ୍ୟାଡମିଂଟନ , ତିରନ୍ଦାଜୀ ପାରା ସ୍ପୋର୍ଟ୍ସ ଆଦି କ୍ଷେତ୍ରର କ୍ରୀଡ଼ାବିତମାନଙ୍କର ପ୍ରଶିକ୍ଷଣ , ଅନ୍ୟାନ୍ୟ ସେବା , ଏକାଡେମୀ ପ୍ରତିଷ୍ଠା ଏବଂ ଏସବୁ କ୍ରୀଡ଼ା ଗୁଡ଼ିକର ଏକାଡେମୀ ପାଇଁ ସମର୍ଥନ ଆଦି କ୍ଷେତ୍ରରେ ବ୍ୟବହାର କରାଯାଉଛି ।


    ଅଲିମ୍ପିକ୍ସ ତଥା ଅନ୍ୟ ବୃହତ୍ ଆନ୍ତର୍ଜାତିକ ପ୍ରତିଯୋଗିତାଗୁଡ଼ିକରେ ମେଡାଲ ଆଶାୟୀ କ୍ରୀଡ଼ାବିତମାନଙ୍କୁ ସମର୍ଥନ ପ୍ରଦାନ ତଥା ପ୍ରମୁଖ କ୍ରୀଡ଼ା କ୍ଷେତ୍ରରେ ଭିତ୍ତିଭୂମି ସୃଷ୍ଟି ଆଦି ଉଦ୍ଦେଶ୍ୟରେ ଜାତୀୟ କ୍ରୀଡ଼ା ଉନ୍ନୟନ ଅନୁଦାନ ( NSDF ) ପ୍ରତିଷ୍ଠା କରାଯାଇଥିଲା । ଏହି ଅନୁଦାନ ପାଣ୍ଠିକୁ ଘରୋଇ ତଥା କର୍ପୋରେଟ କ୍ଷେତ୍ର ଏବଂ ବିଭିନ୍ନ ଟ୍ରଷ୍ଟ , ସୋସାଇଟି ଏବଂ ବ୍ୟକ୍ତିବିଶେଷଙ୍କ ତରଫରୁ ଯୋଗଦାନ ମିଳିଥାଏ ।


    ଆନ୍ତର୍ଜାତିକ ପ୍ରତିଯୋଗିତା ଗୁଡ଼ିକରେ ଅଂଶଗ୍ରହଣ , ଉପକରଣ କ୍ରୟ ତଥା ପ୍ରଶିକ୍ଷଣ ପାଇଁ ପ୍ରମୁଖ କ୍ରୀଡ଼ାବିତମାନଙ୍କୁ ଆର୍ଥିକ ସହାୟତା ପ୍ରଦାନ ମାଧ୍ୟମରେ କ୍ରୀଡ଼ାର ପ୍ରସାର ପାଇଁ ଏହି ଅନୁଦାନ ପ୍ରମୁଖ ଯୋଗଦାନ କରିଛି । କ୍ରୀଡ଼ା ଭିତ୍ତିଭୂମି କ୍ଷେତ୍ରରେ ଉନ୍ନୟନ ପାଇଁ ଏହି ଅନୁଦାନ ମାଧ୍ୟମରେ ଯୁବ ଉଦୀୟମାନ କ୍ରୀଡ଼ାବିତମାନଙ୍କୁ ପ୍ରଶିକ୍ଷଣ ସୁବିଧା ପ୍ରଦାନ କରୁଥିବା କେତେକ କ୍ରୀଡ଼ା ଏକାଡେମୀ ତଥା ପ୍ରତିଷ୍ଠାନକୁ ସହାୟତା ମଧ୍ୟ ପ୍ରଦାନ କରାଯାଇଛି ।


    *************

    
    
    (Release ID: 1525701) Visitor Counter : 1