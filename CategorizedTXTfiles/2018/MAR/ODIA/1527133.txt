      ମହାକାଶ ବିଭାଗ

      ଚନ୍ଦ୍ର ଓ ମଙ୍ଗଳ ଅଭିଯାନ
      Posted On: 28 MAR 2018 9:40PM by PIB Bhubaneshwar


    ଚନ୍ଦ୍ରାୟଣ- 2 ସଂପୂର୍ଣ୍ଣ ରୂପେ ଏକ ସ୍ୱଦେଶୀ ଅଭିଯାନ ଏବଂ ଏଥିରେ ଅର୍ବିଟର , ଲ୍ୟାଣ୍ଡର ଏବଂ ରୋଭର କନଫିଗୁରେସନ୍ ରହିଛି । ଚନ୍ଦ୍ରର କକ୍ଷପଥର 100 କିଲୋମିଟର ମଧ୍ୟରେ ଅର୍ବିଟରକୁ ଅବସ୍ଥାପନ କରାଯିବ । ଚନ୍ଦ୍ରର କକ୍ଷପଥର 100 କିଲୋମିଟର ଦୂରତ୍ୱରେ ପହଞ୍ଚିବା ପରେ ସେଥିରୁ ଲ୍ୟାଣ୍ଡର ଆପେ ବିଚ୍ଛିନ୍ନ ହୋଇଯିବ ଏବଂ ତାହା ଚନ୍ଦ୍ରପୃଷ୍ଠରେ କୋମଳ ଅବତରଣ କରିବ ଓ ସେଠାରେ ଏକ ରୋଭରକୁ ଅବସ୍ଥାପନ କରିବ । ତା ’ ପରେ ରୋଭର ଯାନଟି ଅବତରଣ ସ୍ଥାନ ଚତୁଃପାର୍ଶ୍ଵରେ ଘୁରିଚାଲିବ । ଅର୍ବିଟର ଚନ୍ଦ୍ରର କକ୍ଷପଥରେ ପ୍ରଦକ୍ଷିଣ କରିବ ଏବଂ ଚନ୍ଦ୍ରପୃଷ୍ଠର ରିମୋଟ ସେନ୍ସିଂ ଦୃଶ୍ୟ ନିରୀକ୍ଷଣ କରିବ ।


    ସୌର ମଣ୍ଡଳର ଗ୍ରହମାନଙ୍କ ସଂପର୍କରେ ଅଧ୍ୟୟନ ସକାଶେ ଇସ୍ରୋ ଏକ ଅଧ୍ୟୟନ ଗୋଷ୍ଠୀ ଗଠନ କରିଛି । ଏହି ଗୋଷ୍ଠୀ ମଙ୍ଗଳ ଗ୍ରହକୁ ଭବିଷ୍ୟତରେ କରାଯିବାକୁ ଥିବା ଅଭିଯାନ ସଂପର୍କରେ ଯୋଜନା ପ୍ରସ୍ତୁତ କରିବ । ଇତି ମଧ୍ୟରେ ଏହି ଗୋଷ୍ଠୀ ଭବିଷ୍ୟତରେ ମଙ୍ଗଳ ଅଭିଯାନ ସକାଶେ ତାଙ୍କର ସୁପାରିଶ ଦେଇ ସାରିଛନ୍ତି । ଏକ ବିଶେଷଜ୍ଞ କମିଟି ଦ୍ୱାରା ଏହାର ପେ ଲୋଡ଼ ପ୍ରସ୍ତାବ ନିର୍ଦ୍ଧାରଣ କରାଯାଇଥାଏ ।


    ଅର୍ବିଟର ଚନ୍ଦ୍ରପୃଷ୍ଠର ସ୍ୱରୂପ , ସେଠାରେ ଥିବା ବିଭିନ୍ନ ପଦାର୍ଥ ଏବଂ ଧାତବ ଦ୍ରଦ୍ୟ ଏବଂ ପୃଷ୍ଠଦେଶରେ ଜଳର ସନ୍ଧାନ କରିବ । ଲ୍ୟାଣ୍ଡର ଯାନଟି ଚନ୍ଦ୍ରପୃଷ୍ଠରେ ଅବତରଣ କରିସାରିବା ସହ ଇସ୍ରୋର କ୍ଷମତା ପ୍ରଦର୍ଶନ କରିବ । ପରେ ରୋଭର ଯାନ ଲ୍ୟାଣ୍ଡରକୁ ସେଠାରେ ଚଳମାନ କରିବ ଏବଂ ଲ୍ୟାଣ୍ଡିଂସ୍ଥଳ ଚତୁଃପାର୍ଶ୍ଵରେ ଘୁରିବୁଲିବ । ଚନ୍ଦ୍ରାୟଣ-2 ଅଭିଯାନ ଦେଶର ମହାକାଶ ବିଜ୍ଞାନ କ୍ଷମତାକୁ ବିଶ୍ୱ ନିକଟରେ ପ୍ରତିପାଦିତ କରିବ । ଏଥିପାଇଁ 800 କୋଟି ଟଙ୍କା ବ୍ୟୟ କରାଯିବାର ଆକଳନ କରାଯାଇଛି ।


    ପରବର୍ତ୍ତୀ ମଙ୍ଗଳ ଅଭିଯାନ ସକାଶେ ଏବେ ଯୋଜନା ପ୍ରସ୍ତୁତ କରାଯାଉଛି ।


    କେନ୍ଦ୍ର ଉତ୍ତର ପୂର୍ବାଞ୍ଚଳ କ୍ଷେତ୍ର (ସ୍ୱାଧୀନ ଦାୟିତ୍ୱ) , ପ୍ରଧାନମନ୍ତ୍ରୀ କାର୍ଯ୍ୟାଳୟ , କାର୍ମିକ , ଜନ ଅଭିଯୋଗ ଓ ପେନସନ , ଆଣବିକ ଶକ୍ତି ଓ ମହାକାଶ ବିଭାଗ ମନ୍ତ୍ରୀ ଡକ୍ଟର ଜୀତେନ୍ଦ୍ର ସିଂହ ଲୋକସଭାରେ ଆଜି ଏକ ପ୍ରଶ୍ନର ଲିଖିତ ଉତ୍ତର ଦେଇ ଏହି ବିଷୟ ପ୍ରକାଶ କରିଛନ୍ତି ।


    ********

    
    
    (Release ID: 1527133) Visitor Counter : 4