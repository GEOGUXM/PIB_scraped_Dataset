      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      କୃଷି ଉନ୍ନତି ମେଳାକୁ ପ୍ରଧାନମନ୍ତ୍ରୀଙ୍କ ସମ୍ବୋଧନ
      Posted On: 17 MAR 2018 9:01PM by PIB Bhubaneshwar


    ଆଜି ନୂଆଦିଲ୍ଲୀର ପୁସା କ୍ୟାମ୍ପସରେ ଥିବା ଆଇଏଆରଆଇ ମେଳା ପଡିଆରେ ଅନୁଷ୍ଠିତ କୃଷି ଉନ୍ନତି ମେଳାକୁ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଗସ୍ତ କରିଛନ୍ତି । ସେ ବିଭିନ୍ନ ବିଷୟକୁ ନେଇ ହୋଇଥିବା ମଂଚ ଏବଂ ଜୈବିକ ମେଳା ପ୍ରଦର୍ଶନୀକୁ ପରିଦର୍ଶନ କରିଥିଲେ । ସେ 25ଟି କୃଷି ବିଜ୍ଞାନ କେନ୍ଦ୍ରର ଆଧାରଶିଳା ସ୍ଥାପନ କରିଥିଲେ । ସେ ମଧ୍ୟ ଜୈବ ଉତ୍ପାଦ ଗୁଡ଼ିକ ପାଇଁ ଇ-ମାର୍କେଟିଂ ପୋର୍ଟାଲର ଶୁଭାରମ୍ଭ କରିଥିଲେ । ଏହି ଅବସରରେ ସେ କୃଷି କର୍ମଣ ପୁରସ୍କାର ଏବଂ ପଣ୍ଡିତ ଦୀନ ଦୟାଲ କୃଷି ପ୍ରୋତ୍ସାହନ ପୁରସ୍କାର ପ୍ରଦାନ କରିଥିଲେ । ସମ୍ମିଳନୀକୁ ସମ୍ବୋଧିତ କରି ପ୍ରଧାନମନ୍ତ୍ରୀ କହିଲେ ଯେ ନୂତନ ଭାରତ ଗଠନ କରିବାରେ ଏପରି ଉନ୍ନତି ମେଳା ଅତ୍ୟନ୍ତ ଗୁରୁତ୍ୱପୂର୍ଣ୍ଣ ଭୂମିକା ଗଠନ କରିବ । ସେ କହିଲେ ଯେ ଆଜି ଭାରତର ଦୁଇଜଣ ପ୍ରହରୀଙ୍କ ସଙ୍ଗେ ଏକକାଳୀନ କଥାବାର୍ତ୍ତା ହେବାର ସୁଯୋଗ ପାଇଛନ୍ତି । ସେମାନେ ହେଲେ - କୃଷକ ଏବଂ ବୈଜ୍ଞାନିକ । ସେ କହିଲେ ଯେ କୃଷିକୁ ରୂପାନ୍ତରିତ କରିବା ପାଇଁ କୃଷକ ଏବଂ ବୈଜ୍ଞାନିକମାନଙ୍କୁ ମିଳିତ ଭାବେ କାର୍ଯ୍ୟ କରିବାକୁ ପଡିବ ।

    
    କୃଷି କ୍ଷେତ୍ରରେ ଏହି ସମୀକ୍ଷା ସମୟ ମଧ୍ୟରେ ପୁରସ୍କାର ଜିତିଥିବା ମେଘାଳୟ ରାଜ୍ୟ ସମ୍ବନ୍ଧରେ ପ୍ରଧାନମନ୍ତ୍ରୀ ସ୍ୱତନ୍ତ୍ର ଭାବେ ପ୍ରକାଶ କରିଥିଲେ ।
    
    ସ୍ୱାଧୀନତା ପରଠାରୁ କୃଷି କ୍ଷେତ୍ରରେ କଠିନ ପରିଶ୍ରମ ପାଇଁ କୃଷକମାନଙ୍କୁ ପ୍ରଧାନମନ୍ତ୍ରୀ ପ୍ରଶଂସା କରିଥିଲେ । ସେ କହିଥିଲେ ଯେ ଖାଦ୍ୟଶସ୍ୟ, ଡାଲି, ଫଳ, ପନିପରିବା ଏବଂ ଦୁଗ୍ଧ କ୍ଷେତ୍ରରେ ଏବେ ରେକର୍ଡ ପରିମାଣର ଉତ୍ପାଦନ ହେଉଛି । ସେ କହିଲେ ଯେ ସମ୍ପ୍ରତି କୃଷି କ୍ଷେତ୍ରରେ ଗୁରୁତ୍ୱପୂର୍ଣ୍ଣ ଆହ୍ୱାନ ରହିଛି, ଯାହାଫଳରେ କି କୃଷକମାନଙ୍କ ଆୟ ହ୍ରାସ ପାଉଛି ଏବଂ ତା’ର କ୍ଷତି ବୃଦ୍ଧି ପାଇବା ସହ ଖର୍ଚ୍ଚ ହ୍ରାସ ପାଉଛି । ସେ କହିଲେ ଯେ ଏସବୁ ସମସ୍ୟାର ସମାଧାନ ପାଇଁ ସରକାର ସାମଗ୍ରୀକ ଭାବେ କାର୍ଯ୍ୟ କରୁଛନ୍ତି । ସେ କହିଲେ ଯେ ଆମର ଲକ୍ଷ୍ୟ ରହିଛି କୃଷକର ଆୟକୁ ଦ୍ୱିଗୁଣିତ କରିବା ଏବଂ କୃଷକମାନଙ୍କ ଜୀବନଧାରଣର ମାନକୁ ସହଜ କରିବା । ଏହି ସଂକଳ୍ପର ସମାଧାନ ଦିଗରେ ଉନ୍ନତି ସମ୍ବନ୍ଧରେ ପ୍ରକାଶ କରି ପ୍ରଧାନମନ୍ତ୍ରୀ କହିଲେ ଯେ ଏପର୍ଯ୍ୟନ୍ତ 11 କୋଟିରୁ ଉର୍ଦ୍ଧ୍ଵ ମୃତ୍ତିକା କାର୍ଡ ପ୍ରଦାନ କରାଯାଇ ସାରିଲାଣି । ୟୁରିଆକୁ 100 ପ୍ରତିଶତ ନିମ-ପ୍ରଲେପିତ କରି ଏହାର ଉତ୍ପାଦନ ବୃଦ୍ଧି କରାଯାଇଛି ଏବଂ ଏଥି ସହିତ ସାର କ୍ଷେତ୍ରରେ ଖର୍ଚ୍ଚ ହ୍ରାସ ପାଇଛି ।
    
    ସେ କହିଲେ ଯେ ପ୍ରଧାନମନ୍ତ୍ରୀ ଫସଲ ବୀମା ଯୋଜନା ମାଧ୍ୟମରେ ପ୍ରମିୟମ ପରିମାଣକୁ ହ୍ରାସ କରାଯାଇଛି, ଫସଲ ବୀମା ପରିସରର ବୃଦ୍ଧି ଏବଂ କୃଷକମାନଙ୍କ ଦାବିର ପରିମାଣକୁ ପ୍ରଦାନ କରାଯିବାରେ ବୃଦ୍ଧି ଘଟିଛି । ସେ କହିଲେ ଯେ ପ୍ରତ୍ୟେକ କ୍ଷେତକୁ ଜଳ ଯୋଗାଇବା ଲାଗି ପ୍ରଧାନମନ୍ତ୍ରୀ କୃଷି ସିଂଚାଇ ଯୋଜନା ପ୍ରସ୍ତୁତ କରାଯାଇଛି । ବାକିଥିବା ଜଳସେଚନ ପ୍ରକଳ୍ପ ଗୁଡ଼ିକୁ ଶେଷ କରିବା ପାଇଁ 80,000 କୋଟି ଟଙ୍କା ଖର୍ଚ୍ଚ କରାଯାଉଛି ।
    
    ସେ କହିଲେ ଯେ କିଶାନ ସମ୍ପଦ ଯୋଜନା କୃଷି କ୍ଷେତ୍ରରୁ ବଜାରକୁ ଯୋଗାଣ ଶୃଙ୍ଖଳରେ ଦୃଢ଼ତା ଆଣିବାରେ ଏବଂ ଅତ୍ୟାଧୁନିକ କୃଷି ଭିତ୍ତିଭୂମି ସୃଷ୍ଟି କରିବାରେ ସହାୟତା କରୁଛି । ସେ କହିଲେ ଯେ ଏଇ ନିକଟରେ ବଜେଟରେ ଘୋଷଣା କରାଯାଇଥିବା ଅପରେସନ ଗ୍ରୀନ ବିଶେଷ କରି ଟମାଟ, ପିଆଜ ଏବଂ ଆଳୁ ଆଦି ପରିବା ଓ ଫଳ ଚାଷ କରୁଥିବା କୃଷକମାନଙ୍କ ପାଇଁ ଲାଭଦାୟକ ହେବ । ସେ କହିଲେ ଯେ କୃଷକମାନଙ୍କ ଉନ୍ନୟନ ସମ୍ପର୍କିତ ଅନେକ ମଡେଲ ଆଇନ ପ୍ରସ୍ତୁତ କରାଯାଇଛି ଏବଂ ଏହାର ପ୍ରଣୟନ ପାଇଁ ରାଜ୍ୟମାନଙ୍କୁ ପ୍ରେରିତ କରାଯାଉଛି ।
    
    ପ୍ରଧାନମନ୍ତ୍ରୀ କହିଲେ ଯେ କୃଷକମାନେ ଅତ୍ୟାଧୁନିକ ମଞ୍ଜି, ପ୍ରଚୁର ଜଳ ଯୋଗାଣ ଏବଂ ସହଜ ବଜାର ବ୍ୟବସ୍ଥା ପାଇବା ନିଶ୍ଚିତ କରିବା ନେଇ ସରକାର କାର୍ଯ୍ୟ କରୁଛନ୍ତି ।
    
    ସେ କହିଲେ କି ସରକାର ନିଷ୍ପତ୍ତି ଗ୍ରହଣ କରିଛନ୍ତି ଯେ ସମସ୍ତ ବିଜ୍ଞାପିତ ବିହନ ଏବଂ ଏମଏସପି ମୋଟ ଖର୍ଚ୍ଚର ଅତିକମରେ ଦେଢ଼ଗୁଣ ମୂଲ୍ୟ ବିଶିଷ୍ଟ ହେବ । ସେ କହିଲେ ଯେ ଏହି ଉଦ୍ଦେଶ୍ୟରେ ଶ୍ରମ ଖର୍ଚ୍ଚ, ଯନ୍ତ୍ରାଂଶ ଖର୍ଚ୍ଚ, ବିହନ ଓ ସାର ଖର୍ଚ୍ଚ, ରାଜ୍ୟ ସରକାରଙ୍କୁ ପ୍ରଦାନ କରାଯାଉଥିବା ରାଜସ୍ୱ, ଶ୍ରମ ପୁଂଜି କ୍ଷେତ୍ରରେ ଭଡା ଏବଂ ଜମି ଲିଜ ବାବଦ ଭଡା ଅନ୍ତର୍ଭୁକ୍ତ ରହିବ ।
    
    ପ୍ରଧାନମନ୍ତ୍ରୀ କହିଲେ ଯେ କୃଷି ବଜାର ସଂସ୍କାର ପାଇଁ ବ୍ୟାପକ ପଦକ୍ଷେପ ଗ୍ରହଣ କରାଯାଉଛି । ଗ୍ରାମୀଣ ବଜାରକୁ ପାଇକାରୀ ଏବଂ ବୈଶ୍ୱିକ ବଜାର ସହିତ ସଂଯୁକ୍ତ କରିବା ଗୁରୁତ୍ୱପୂର୍ଣ୍ଣ । ସେ କହିଲେ ଯେ ଏଇ ନିକଟରେ ଘୋଷଣା କରାଯାଇଥିବା କେନ୍ଦ୍ର ବଜେଟରେ ଗ୍ରାମୀଣ ଖୁଚୁରା କୃଷକ ବଜାର ବାବଦରେ ଦର୍ଶାଯାଇଛି । 22,000 ଗ୍ରାମୀଣ ହାଟକୁ ଆବଶ୍ୟକ ଭିତ୍ତିଭୂମି ଏବଂ ଏପିଏମସି ଓ ଇ-ନାମ ଭିତ୍ତିଭୂମି ସହିତ ସଂଯୁକ୍ତ କରାଯାଇ ବିକଶିତ କରାଯିବ ।
    
    ପ୍ରଧାନମନ୍ତ୍ରୀ ମଧ୍ୟ କୃଷକ ଉତ୍ପାଦକ ସଙ୍ଗଠନ ସମ୍ବନ୍ଧରେ ଗୁରୁତ୍ୱାରୋପ କରିଥିଲେ । ସେ କହିଲେ ଯେ କୃଷକ ଉତ୍ପାଦକ ସଙ୍ଗଠନମାନଙ୍କୁ ସମବାୟ ସମିତି ଭଳି ଆୟକରରୁ ଛାଡ କରାଯିବ । ସେ କହିଲେ ଯେ ଏହି କାର୍ଯ୍ୟକ୍ରମରେ କୃଷି ବଜାରୀକରଣ ସଂସ୍କାରକୁ ନେଇ ଏକ ନୂତନ ଅଧ୍ୟାୟ ଅନ୍ତର୍ଭୁକ୍ତ କରାଯିବ ଏବଂ ଏଥିରେ ଜୈବ ଉତ୍ପାଦ ପାଇଁ ଇ-ମାର୍କେଟିଂ ପୋର୍ଟାଲ ରହିବ ।
    
    ସେ କହିଲେ ଯେ ସବୁଜ ବିପ୍ଳବ ଏବଂ ଶ୍ୱେତ ବିପ୍ଳବ ସହିତ ଆମକୁ ଜୈବ ବିପ୍ଳବ, ଜଳ ବିପ୍ଳବ ଏବଂ ମଧୁ ବିପ୍ଳବ ଉପରେ ଗୁରୁତ୍ୱ ପ୍ରଦାନ କରିବାକୁ ପଡିବ ।
    
    ସେ କହିଲେ କୃଷି ବିଜ୍ଞାନ କେନ୍ଦ୍ର (କେଭିଏସ) ଏ’ଦିଗରେ ପ୍ରମୁଖ ଭୂମିକା ଗ୍ରହଣ କରିବ ।
    
    ମହୁ ଚାଷ କୃଷକମାନଙ୍କ ପାଇଁ କିପରି ଅତିରିକ୍ତ ଆୟର ସୁଯୋଗ ସୃଷ୍ଟି କରିପାରିବ ସେ ବିଷୟରେ ପ୍ରଧାନମନ୍ତ୍ରୀ ବୁଝାଇଥିଲେ । ସେହିପରି ସେ ସୌର କୃଷିର ଲାଭ ସମ୍ବନ୍ଧରେ ବର୍ଣ୍ଣନା କରିଥିଲେ । ସେ କହିଲେ ଯେ ଗତ ତିନି ବର୍ଷ ମଧ୍ୟରେ 2.75 ଲକ୍ଷ ସୌର ପମ୍ପ କୃଷକମାନଙ୍କ ପାଖରେ ପହଂଚିଛି । ପ୍ରଧାନମନ୍ତ୍ରୀ ମଧ୍ୟ ଜୈବ ବର୍ଜ୍ୟରୁ କମ୍ପୋଷ୍ଟ ଓ ବାୟୋଗ୍ୟାସ ଆଦି ପ୍ରସ୍ତୁତ କରିବା ପାଇଁ ଗୋବର-ଧନ ଯୋଜନା ସମ୍ବନ୍ଧରେ ପ୍ରକାଶ କରିଥିଲେ ।
    
    ପ୍ରଧାନମନ୍ତ୍ରୀ କହିଲେ ଯେ ଶସ୍ୟର ଅବଶିଷ୍ଟାଂଶକୁ ପୋଡିବା ଦ୍ୱାରା ଅନେକ ଖରାପ ପ୍ରଭାବ ପଡୁଛି ଏବଂ ଏହା ପରିବର୍ତ୍ତେ ଯଦି ମେସିନ ଦ୍ୱାରା ଏହା ପୁଣି ମାଟି ଭିତରକୁ ଯାଇପାରନ୍ତା ତେବେ ଏହାର ଲାଭ କୃଷକମାନଙ୍କୁ ମିଳିପାରିବ ।
    
    ପ୍ରଧାନମନ୍ତ୍ରୀ କହିଲେ ଯେ ପର୍ଯ୍ୟାପ୍ତ କୃଷି ଋଣ ଯୋଗାଣକୁ ନିଶ୍ଚିତ କରାଇବା ନେଇ ସରକାର କାର୍ଯ୍ୟ କରୁଛନ୍ତି ।
    
    ପ୍ରଧାନମନ୍ତ୍ରୀ କହିଲେ ଯେ ଏପରି କାର୍ଯ୍ୟ ଦୂରଦୂରାନ୍ତ ଅଂଚଳରେ କରାଯିବା ଉଚିତ । ସେ ମଧ୍ୟ ଏପରି କାର୍ଯ୍ୟର ଫଳାଫଳ ବିଶ୍ଳେଷଣ କରିବାକୁ ଆହ୍ୱାନ ଦେଇଥିଲେ ।

    **********

    
    
    (Release ID: 1525018) Visitor Counter : 3