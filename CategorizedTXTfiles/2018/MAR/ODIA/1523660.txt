      ମାନବ ସମ୍ବଳ ବିକାଶ ମନ୍ତ୍ରଣାଳୟ

      ପ୍ରଥମ ଶ୍ରେଣୀରୁ ଦ୍ୱାଦଶ ଶ୍ରେଣୀ ପର୍ଯ୍ୟନ୍ତ ପାଠ୍ୟକ୍ରମକୁ ଯୁକ୍ତିସଂଗତ କରିବା ପାଇଁ ମାନବ ସମ୍ବଳ ବିକାଶ ମନ୍ତ୍ରଣାଳୟ ଦ୍ୱାରା ପ୍ରସ୍ତାବ ଆହ୍ୱାନ
      • ଛାତ୍ରଛାତ୍ରୀମାନଙ୍କ ସର୍ବାଙ୍ଗୀନ ଉନ୍ନତି ପାଇଁ ବିଦ୍ୟାଳୟ ପାଠ୍ୟକ୍ରମକୁ ଯୁକ୍ତିସଂଗତ କରିବା ପାଇଁ ଜରୁରୀ ଆବଶ୍ୟକତା ରହିଛି : ପ୍ରକାଶ ଜାଭଡେକର

      Posted On: 05 MAR 2018 2:07PM by PIB Bhubaneshwar

    ଛାତ୍ରଛାତ୍ରୀମାନଙ୍କର ସର୍ବାଙ୍ଗୀନ ବିକାଶକୁ ନିଶ୍ଚିତ କରିବା ପାଇଁ ପ୍ରଥମ ଶ୍ରେଣୀରୁ ଦ୍ୱାଦଶ ଶ୍ରେଣୀ ପର୍ଯ୍ୟନ୍ତ ପାଠ୍ୟକ୍ରମକୁ ଯୁକ୍ତିସଙ୍ଗତ କରିବା ପାଇଁ ମାନବ ସମ୍ବଳ ବିକାଶ ମନ୍ତ୍ରଣାଳୟ ତରଫରୁ ପ୍ରସ୍ତାବ ଆହ୍ୱାନ କରାଯାଇଛି । କେନ୍ଦ୍ର ମାନବ ସମ୍ବଳ ବିକାଶ ମନ୍ତ୍ରୀ ଶ୍ରୀ ପ୍ରକାଶ ଜାଭେଡକର ପ୍ରକାଶ କରିଛନ୍ତି ଯେ ବିଦ୍ୟାଳୟ ପାଠ୍ୟକ୍ରମକୁ ଯୁକ୍ତିସଂଗତ କରିବା ପାଇଁ ଜରୁରୀକାଳୀନ ଆବଶ୍ୟକତା ରହିଛି କାରଣ ଶିକ୍ଷାର ଉଦ୍ଦେଶ୍ୟ ହେଉଛି ଏହି ପ୍ରକ୍ରିୟା ମଧ୍ୟରୁ ଭଲ ମନୁଷ୍ୟ ପ୍ରସ୍ତୁତ କରିବା । ଶିକ୍ଷାନୁଷ୍ଠାନ ଭିତ୍ତିକ ଶିକ୍ଷା ସହିତ , ଜୀବନ ବିକାଶ ଦକ୍ଷତା , ଅନୁଭୂତି ସମ୍ପନ୍ନ ଶିକ୍ଷା , ଶାରୀରିକ ଶିକ୍ଷା ଏବଂ ସୃଜନାତ୍ମକ ଦକ୍ଷତାର ଆବଶ୍ୟକତା ରହିଛି । ଆମକୁ ଏପରି ଏକ ବ୍ୟବସ୍ଥାର ନିର୍ମାଣ କରିବାର ଆବଶ୍ୟକତା ରହିଛି ଯେଉଁଠାରେ କି ଛାତ୍ରଛାତ୍ରୀମାନେ ଏସବୁ ପାଇଁ ସମୟ ପାଇପାରିବେ ଏବଂ ସେମାନେ ପସନ୍ଦ କରୁଥିବା ବିଷୟରେ ପ୍ରଗତି କରିପାରିବେ । ତେଣୁ ପାଠ୍ୟକ୍ରମକୁ ଯୁକ୍ତିସଙ୍ଗତ କରିବା ପାଇଁ ନିୟମିତ ଭାବେ ଦାବି ହୋଇଆସୁଛି ଏବଂ ଅନେକ ବ୍ୟକ୍ତି ଅନୁଭବ କରୁଛନ୍ତି ଯେ ନିର୍ଦ୍ଦିଷ୍ଟ ବୟସ ବର୍ଗ ପାଇଁ ଏହା ଉପଯୁକ୍ତ ନୁହେଁ ବୋଲି ଶ୍ରୀ ଜାଭଡେକର ବର୍ଣ୍ଣନା କରିଛନ୍ତି । ସମସ୍ତ ଅଂଶୀଦାର ଯଥା ଶିକ୍ଷକ , ସ୍କୁଲ ପରିଚାଳକ , ଶିକ୍ଷାବିତ , ଅଭିଭାବକ , ଛାତ୍ରଛାତ୍ରୀ , ସ୍ୱେଚ୍ଛାସେବୀ ଅନୁଷ୍ଠାନ , ବିଶେଷଜ୍ଞ , ଲୋକପ୍ରତିନିଧି ଯାହାର ବି ଏନେଇ ଆଗ୍ରହ ରହିଛି ଏବଂ ବ୍ୟକ୍ତିଗତ ମତ ଦେବାର ଅଛି ସେମାନେ ସେମାନଙ୍କ ପ୍ରସ୍ତାବ ପଠାଇ ପାରିବେ ବୋଲି ମାନବ ସମ୍ବଳ ବିକାଶ ମନ୍ତ୍ରଣାଳୟ ତରଫରୁ ପ୍ରକାଶ କରାଯାଇଛି ।


    ଏହି ପ୍ରସ୍ତାବ ଗୁଡ଼ିକୁ 2018 ମାର୍ଚ୍ଚ 5ରୁ ଏପ୍ରିଲ 6 ମଧ୍ୟରେ http://164.100.78.75/DIGI ଲିଙ୍କରେ ପଠାଯାଇ ପାରିବ । ପ୍ରସ୍ତାବ ଗୁଡ଼ିକ ସଂକ୍ଷିପ୍ତ ହେବା ଆବଶ୍ୟକ ଏବଂ ଏକ ନିର୍ଦ୍ଦିଷ୍ଟ ଫର୍ମାଟରେ ଅନଲାଇନ ମାଧ୍ୟମରେ ପଠାଯିବା ଆବଶ୍ୟକ । ପ୍ରସ୍ତାବ ପ୍ରଦାନ କରିଥିବା ବ୍ୟକ୍ତିମାନଙ୍କର ବ୍ୟକ୍ତିଗତ ସୂଚନାକୁ ଗୁପ୍ତ ରଖାଯିବ । ସିବିଏସଇ ଏବଂ ଏନସିଇଆରଟିର ପାଠ୍ୟକ୍ରମ ଦସ୍ତାବିଜ ନିମ୍ନଲିଖିତ ଲିଙ୍କରେ ଉପଲବ୍ଧ । ଏଗୁଡ଼ିକ ହେଲା ...


    http://cbseacademic.nic.in/curriculum.html


    http://www.ncert.nic.in/rightside/links/syllabus.html


    ପ୍ରସ୍ତାବ ଆହ୍ୱାନ କରିବାର ଉଦ୍ଦେଶ୍ୟ ହେଲା NCERT/CBSE ଦ୍ୱାରା ପ୍ରଥମ ଶ୍ରେଣୀରୁ ଦ୍ୱାଦଶ ଶ୍ରେଣୀ ପର୍ଯ୍ୟନ୍ତ ପ୍ରଦାନ କରାଯାଉଥିବା ପାଠ୍ୟକ୍ରମର ବିଭିନ୍ନ ବିଷୟ ବସ୍ତୁକୁ ଅଧିକ ସନ୍ତୁଳିତ କରିବା ।


    **************

    
    
    (Release ID: 1523660) Visitor Counter : 1