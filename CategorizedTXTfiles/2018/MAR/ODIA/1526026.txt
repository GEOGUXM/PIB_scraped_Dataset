      ଆୟୁଷ

      ତିନି ଦିବସୀୟ ଅନ୍ତର୍ରାଷ୍ଟ୍ରୀୟ ଯୋଗ ଦିବସକୁ ଉଦ୍ଘାଟନ କଲେ ଡ. ଜିତେଦ୍ର ସିଂହ ଲୋକଙ୍କ ମଧ୍ୟରେ ଯୋଗ ପ୍ରତି ଆଗ୍ରହ ବୃଦ୍ଧି ପାଇଁ ଆୟୁଷ ମନ୍ତ୍ରଣାଳୟର ଅନେକ ପଦକ୍ଷେପ
      Posted On: 21 MAR 2018 9:17AM by PIB Bhubaneshwar


    ଅନ୍ତରାଷ୍ଟ୍ରୀୟ ଯୋଗ ଦିବସ ( ଆଇଡିୱାଇ ) 2018 ର ଅବ୍ୟବହିତ ପୂର୍ବରୁ ଏକ ତିନି ଦିବସୀୟ ଅନ୍ତର୍ରାଷ୍ଟ୍ରୀୟ ଯୋଗ ସମାରୋହର ଉଦ୍ଘାଟନ ପୂର୍ବୋତ୍ତର କ୍ଷେତ୍ର ବିକାଶ ରାଜ୍ୟ ମନ୍ତ୍ରୀ ( ସ୍ୱାଧୀନ ) , ପ୍ରଧାନମନ୍ତ୍ରୀ କାର୍ଯ୍ୟାଳୟ , ସାଧାରଣ ଅଭିଯୋଗ ଏବଂ ପେନସନ , ପରମାଣୁ ଶକ୍ତି ବିଭାଗ ଏବଂ ମହାକାଶ ରାଷ୍ଟ୍ରମନ୍ତ୍ରୀ ଡ . ଜିତେନ୍ଦ୍ର ସିଂହ ଆଜି ନୂଆଦିଲ୍ଲୀସ୍ଥିତ ତଲକାଟୋରା ଷ୍ଟାଡିୟମରେ କରିଥିଲେ ।


    ଶ୍ରୀ ଜିତେନ୍ଦ୍ର ସିଂହ ଉଦଘାଟନ ଅଭିଭାଷଣରେ କହିଥିଲେ ଯେ ଯୋଗ ଆମକୁ ମଜବୁତ କରାଇବା ସହିତ ଏକ ସୁସ୍ଥ , ଶକ୍ତିଶାଳୀ ଏବଂ ପ୍ରସନ୍ନଚିତ ପରିବାର , ସମାଜ ଏବଂ ରାଷ୍ଟ୍ରଗଠନ କରିବାରେ ସହାୟତା କରିଥାଏ । ଶ୍ରୀ ସିଂହ କହିଥିଲେ ଯେ ସୁସ୍ଥ ଜୀବନ ପ୍ରତି ଆକର୍ଷିତ କରିବା କ୍ଷେତ୍ରରେ ଯୋଗ ଏବେ ପୂରା ବିଶ୍ୱକୁ ଏକତ୍ରିତ କରିପାରିଛି । ସେ କହିଥିଲେ ଯେ ଯୋଗ ଚାପ ମୁକ୍ତ ଜୀବନଶୈଳୀରୁ ଦୂରରେ ରଖିପାରିବା ସହିତ ପୁରୁଣା ରୋଗକୁ ସୁସ୍ଥ କରିବାରେ ମଧ୍ୟ ସହାୟକ ହୋଇପାରିଛି ।


    ଏହି ଅବସରରେ କେନ୍ଦ୍ର ଆୟୁଷ ମନ୍ତ୍ରୀ ( ସ୍ୱାଧୀନ ) ଶ୍ରୀ ଶ୍ରୀପଦ ନାଏକ କହିଥିଲେ ଯେ ଆୟୁଷ ମନ୍ତ୍ରଣାଳୟ ଦ୍ୱାରା ଯୋଗର କ୍ଷମତାକୁ ଅନୁଭବ କରି ସବୁ ସ୍ତରରେ ଏହାକୁ ପ୍ରୋତ୍ସାହିତ କରିବା ପାଇଁ ବିଭିନ୍ନ ପଦକ୍ଷେପ ନିଆଯାଇଛି । ଶ୍ରୀ ନାଏକ କହିଥିଲେ ଯେ ବିଜ୍ଞାନ ଏବଂ ପ୍ରୋଦ୍ୟୋଗିକି ଜରିଆରେ କରାଯାଇଥିବା ପରିବର୍ତ୍ତନ ସଂପ୍ରତି ସ୍ଥିତିରେ ପ୍ରାଦ୍ୟୋଗିକି ତଥା ଆଧ୍ୟାତ୍ମିକତା ମଧ୍ୟରେ ସାମଞସ୍ୟ ଆଣିବାର ଆବଶ୍ୟକତା ରହିଛି । ମନ୍ତ୍ରୀ କହିଥିଲେ ଯେ ଯୋଗ ହେଉଛି ଏହିସବୁ ଆହ୍ୱାନର ଯବାବ । ସେ କହିଥିଲେ ଯେ ଆୟୁଷ ମନ୍ତ୍ରଣାଳୟ ଲଗାତାର ଭାବେ ଯୋଗକୁ ପ୍ରୋତ୍ସାହିତ କରିବା ଦିଗରେ କାର୍ଯ୍ୟ କରୁଛି ଏବଂ ଏହା ସୁନିଶ୍ଚିତ କରୁଛି ଯେ ସମାଜର କୋଣ ଅନୁକୋଣରେ ଯୋଗ ପହଂଚିପାରିଛି ।


    ଆୟୁଷ ମନ୍ତ୍ରୀ ସୂଚନା ଦେଇଥିଲେ ଯେ ଏନସିଇଆରଟି ଯୋଗ ଅଲମ୍ପିଆଡ , ବିଭିନ୍ନ ସଚେତନତା ଶିବିର , ଯୋଗ ଉପରେ ଅନ୍ତର୍ରାଷ୍ଟ୍ରୀୟ ଶିବିର , ଯୋଗ ଉପରେ ପୁସ୍ତକ ପ୍ରକାଶନ ଏବଂ ଯୋଗ ପାଇଁ ପ୍ରଧାନମନ୍ତ୍ରୀ ପୁରସ୍କାର ଭଳି ଅନେକ ଯୋଜନା ଆରମ୍ଭ କରିଛନ୍ତି । ସେ କହିଥିଲେ ଯେ ମନ୍ତ୍ରଣାଳୟ ମଧୂମେହ ଭଳି ରୋଗକୁ ନିୟନ୍ତ୍ରଣ କରିବା ପାଇଁ ଏକ ଶୂନ୍ୟ - ସ୍ୱାସ୍ଥ୍ୟ ଆଶ୍ୱାସନ ମଣ୍ଡଳ ଗ୍ରହଣ କରିଛି । ଯୋଗକୁ ଏକ ଆନ୍ଦୋଳନର ରୂପ ଦେଇଥିବାରୁ ଯୋଗ ଗୁରୁ ଏବଂ ଯୋଗ ପ୍ରଶିକ୍ଷକମାନଙ୍କୁ ଧନ୍ୟବାଦ ଜ୍ଞାପନ କରିଥିଲେ ।


    ଯୋଗ ସମାରୋହରେ ଅଂଶଗ୍ରହଂଣ କରିଥିବା ପ୍ରତିନିଧିମାନଙ୍କୁ ସ୍ୱାଗତ କରି ଆୟୁଷ ସଚିବ ଶ୍ରୀ ବୈଦ୍ୟ ରାଜେଶ କୋଟେଚା ସୂଚନା ଦେଇଥିଲେ ଯେ ରାଷ୍ଟ୍ରୀୟ ମୋରାରଜୀ ଦେଶାଇ ଯୋଗ ସଂସ୍ଥାନ ଦ୍ୱାରା ଆୟୋଜିତ ଏହା ତୃତୀୟ ଅନ୍ତରାଷ୍ଟ୍ରୀୟ ଯୋଗ ସମାରୋହ ଏବଂ ଏହି ସମାରୋହର ଲୋକପ୍ରିୟତା ପ୍ରତିବର୍ଷ ବୃଦ୍ଧି ପାଉଛି ।


    ଏହି ତିନି ଦିବସୀୟ ସମାରୋହର ଆୟୋଜନ ମୋରାରଜୀ ଦେଶାଇ ଯୋଗ ସଂସ୍ଥାନ ଦ୍ୱାରା କରାଯାଉଛି । ପ୍ରଖ୍ୟାତ ଯୋଗ ଗୁରୁ , ଯୋଗ ଶିକ୍ଷକ , ବିଦ୍ୱାନ , ନୀତି ନିର୍ମାତା ଏବଂ 16 ଟି ଦେଶର ପ୍ରତିଭାଗୀ ସମେତ ପାଞ୍ଚ ହଜାରରୁ ଅଧିକ ପ୍ରତିନିଧି ଏହି ମେଗା ସମାରୋହରେ ଅଂଶଗ୍ରହଣ କରିଛନ୍ତି ।


    ଅନ୍ତର୍ରାଷ୍ଟ୍ରୀୟ ଯୋଗ ସମାରୋହରେ ପ୍ରଖ୍ୟାତ ଯୋଗ ଗୁରୁ ଏବଂ ଯୋଗ ବିଦ୍ୱାନ ଦ୍ୱାରା ସମାନ୍ତରାଳ ଭାବେ ଯୋଗ କାର୍ଯ୍ୟଶାଳାମାନ ଆୟୋଜନ କରାଯିବ ।


    **********

    
    
    (Release ID: 1526026) Visitor Counter : 1