      ଆଦିବାସୀ ବ୍ୟାପାର ମନ୍ତ୍ରଣାଳୟ

      ନିର୍ଦ୍ଦିଷ୍ଟ ଆପଦଗ୍ରସ୍ତ ଜନଜାତି ଗୋଷ୍ଠୀଙ୍କ ସକାଶେ ସଂରକ୍ଷଣ ଓ ବିକାଶ ଯୋଜନା
      Posted On: 19 MAR 2018 9:06PM by PIB Bhubaneshwar


    ଭାରତ ସରକାର ନିମ୍ନଲିଖିତ ତିନିଗୋଟି ବିଶେଷ ଭାବେ ଆପଦଗ୍ରସ୍ତ ଆଦିବାସୀ ଗୋଷ୍ଠୀ ( PVTG ) ଗୋଷ୍ଠୀଙ୍କୁ ମହାରାଷ୍ଟ୍ର ରାଜ୍ୟରେ ଚିହ୍ନଟ କରିଛନ୍ତି:-


    i. କଟକରିଆ (କଠୋଡ଼ିଆ)


    ii. କୋଲମ୍‌


    iii. ମାରିଆ ଗଣ୍ଡ


    ଆଦିବାସୀ ବ୍ୟାପାର ମନ୍ତ୍ରଣାଳୟ ତରଫରୁ ଏବେ ସେମାନଙ୍କ ସୁରକ୍ଷା ଓ ବିକାଶ ସକାଶେ ଏକ କେନ୍ଦ୍ରୀୟ ଯୋଜନା କାର୍ଯ୍ୟକାରୀ କରାଯାଉଛି । ଏହି ଯୋଜନାଟି ହେଲା- “ ଆଦିବାସୀ ଗବେଷଣା ପ୍ରତିଷ୍ଠାନ ( TRI )କୁ ସହାୟତା ” ଯାହା ଅଧୀନରେ ଟିଆରଆଇମାନଙ୍କୁ ଆର୍ଥିକ ସହାୟତା ଯୋଗାଇ ଦିଆଯାଉଛି । ଟିଆରଆଇ ଏହି ତିନୋଟି ଗୋଷ୍ଠୀଙ୍କ ସଂସ୍କୃତି ଓ ଐତିହ୍ୟ ତଥା ପରମ୍ପରାର ସୁରକ୍ଷା ନିମନ୍ତେ ଦେଶବ୍ୟାପୀ ଗବେଷଣା , ଡ଼କୁମେଣ୍ଟେସନ୍‌ , କଳା ଓ କୃତୀର ରକ୍ଷଣାବେକ୍ଷଣ ଓ ସଂରକ୍ଷଣ , ଆଦିବାସୀ ସଂଗ୍ରହାଳୟ ସ୍ଥାପନ , ରାଜ୍ୟର ଅନ୍ୟାନ୍ୟ ଭାଗକୁ ସେହିସବୁ ଆଦିବାସୀ ଗୋଷ୍ଠୀର ଲୋକଙ୍କୁ ଭାବ ବିନିମୟ ସକାଶେ ପଠାଇବା ଏବଂ ଆଦିବାସୀ ଉତ୍ସବ ଆଦିର ଆୟୋଜନ କରିବା ଦିଗରେ କାର୍ଯ୍ୟ କରୁଛି ।


    ଆଦିବାସୀ ବ୍ୟାପାର ମନ୍ତ୍ରଣାଳୟ ପକ୍ଷରୁ ଏହିସବୁ କାର୍ଯ୍ୟକ୍ରମ “ ପିଭିଟିଜିମାନଙ୍କର ବିକାଶ ” ନାମରେ କାର୍ଯ୍ୟକାରୀ କରାଯାଉଛି । ଏହି ଯୋଜନା ବେଶ୍‌ ନମନୀୟ ଏବଂ ରାଜ୍ୟମାନେ ପିଭିଟିଜିକୁ ଯେଉଁଠାରେ ପ୍ରବର୍ତ୍ତନ କରିବାକୁ ଆଗ୍ରହୀ ସେମାନେ ଚାହିଁଲେ ତାହା କାର୍ଯ୍ୟକାରୀ କରିପାରିବେ । ଏହା ଦ୍ୱାରା ସେମାନଙ୍କର ସାମାଜିକ- ସାଂସ୍କୃତିକ ବାତାବରଣ ସୁରକ୍ଷିତ ରହିପାରିବ । ପିଭିଟିଜି ବିକାଶ କାର୍ଯ୍ୟକ୍ରମ ମାଧ୍ୟମରେ ବିନିର୍ଦ୍ଦିଷ୍ଟ ଆଦିବାସୀ ବର୍ଗଙ୍କ ଗୃହନିର୍ମାଣ , ଜମି ଆବଣ୍ଟନ , ଜମିର ବିକାଶ , କୃଷି ବିକାଶ , ଗୋ-ପ୍ରଜନନ , ସଂଯୋଗକାରୀ ସଡ଼କ ନିର୍ମାଣ , ଅଣ ପାରମ୍ପରିକ ଉତ୍ସରୁ ଆଲୋକ ସକାଶେ ଶକ୍ତି ଉପଲବ୍ଧ ନିମନ୍ତେ ବ୍ୟବସ୍ଥା ଗ୍ରହଣ , ସାମାଜିକ ନିରାପତ୍ତା ଯୋଜନା ଯେଉଁଥିରେ ଜନଶ୍ରୀ ବୀମା ଯୋଜନା କିମ୍ବା ଅନ୍ୟ କୌଣସି ଅଭିନବ କାର୍ଯ୍ୟକ୍ରମ ଯାହାକି ପିଭିଟିଜିମାନଙ୍କ ସାମାଜିକ- ଆର୍ଥିକ ବିକାଶ ପ୍ରକ୍ରିୟାକୁ ସାମଗ୍ରିକ ରୂପେ ତ୍ୱରାନ୍ୱିତ କରୁଥିବ ସେହିସବୁ କାର୍ଯ୍ୟକ୍ରମମାନ ବିଚାରକୁ ନିଆଯିବ । ଜନବସତି/ ପଲ୍ଲୀ ବିକାଶ ଯୋଜନା କାର୍ଯ୍ୟକ୍ରମ ପ୍ରବର୍ତ୍ତନ କଲାବେଳେ ଅଧିକାଂଶ ରାଜ୍ୟ ସରକାରମାନେ ସେମାନଙ୍କ ପାଇଁ “ ସଂରକ୍ଷଣ ତଥା ବିକାଶ ( CCD ) ଯୋଜନା ” ପ୍ରଣୟନ କରିଥାନ୍ତି । ସିସିଡ଼ି ଯୋଜନା ପ୍ରତି ଆର୍ଥିକ ବର୍ଷ ସକାଶେ ବାର୍ଷିକ ବ୍ୟବସ୍ଥାକୁ ସୂଚୀତ କରେ । ତେଣୁ ରାଜ୍ୟ ସରକାରମାନେ ଏକଥା ସୁନିଶ୍ଚିତ କରିବା ବାଂଛନୀୟ ଯେ ରାଜ୍ୟବ୍ୟାପୀ ସମସ୍ତ ପିଭିଟିଜିମାନଙ୍କୁ ଯେଭଳି ସମାନୁପାତିକ ଭାବେ ଆର୍ଥିକ ସମ୍ବଳ ଉପଲବ୍ଧ ହେବ । ସିସିଡ଼ି ଯୋଜନାରେ ନିର୍ଦ୍ଦିଷ୍ଟ ଗୋଟିଏ ଆର୍ଥିକ ବର୍ଷ ସକାଶେ ବାର୍ଷିକ ଯୋଜନା ଅନୁସାରେ ରାଜ୍ୟମାନଙ୍କୁ ଅର୍ଥ ଯୋଗାଇ ଦିଆ ଯାଇଥାଏ ଏବଂ ତାହାକୁ ମନ୍ତ୍ରଣାଳୟର ପ୍ରକଳ୍ପ ମୂଲ୍ୟାୟନ କମିଟି ସ୍ୱୀକୃତି ପ୍ରଦାନ କରିଥାଏ ।


    ଆଦିବାସୀ ବ୍ୟାପାର ରାଷ୍ଟ୍ରମନ୍ତ୍ରୀ ଶ୍ରୀ ଯଶୱନ୍ତସିଂ ଭାଭୋର ଲୋକସଭାରେ ଏକ ପ୍ରଶ୍ନର ଲିଖିତ ଉତ୍ତର ପ୍ରଦାନ କରି ଏହି ବିଷୟ ପ୍ରକାଶ କରିଛନ୍ତି ।


    ****************

    
    
    (Release ID: 1525477) Visitor Counter : 3