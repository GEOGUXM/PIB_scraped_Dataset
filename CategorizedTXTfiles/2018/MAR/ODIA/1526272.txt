      ଆଦିବାସୀ ବ୍ୟାପାର ମନ୍ତ୍ରଣାଳୟ

      ଜନଜାତି ବର୍ଗଙ୍କ କଲ୍ୟାଣ ସକାଶେ ଏନଜିଓମାନଙ୍କୁ 157 କୋଟି ଟଙ୍କାର ଅନୁଦାନ ପ୍ରଦାନ
      Posted On: 21 MAR 2018 8:29PM by PIB Bhubaneshwar


    କେନ୍ଦ୍ର ଆଦିବାସୀ ବ୍ୟାପାର ମନ୍ତ୍ରଣାଳୟ ପକ୍ଷରୁ ଜନଜାତି ବର୍ଗର ଲୋକମାନଙ୍କ କଲ୍ୟାଣ ସକାଶେ କାର୍ଯ୍ୟରତ ବିଭିନ୍ନ ସ୍ୱେଚ୍ଛାସେବୀ ସଂଗଠନ (ଏନଜିଓ)ମାନଙ୍କୁ 2014-15 ଠାରୁ 2017-18 ଆର୍ଥିକ ବର୍ଷ ମଧ୍ୟରେ ମୋଟ 157 କୋଟି ଟଙ୍କାର ଅନୁଦାନ ଯୋଗାଇ ଦିଆଯାଇଛି । ଏହିସବୁ ସ୍ୱେଚ୍ଛାସେବୀ ସଂଗଠନମାନେ ଜନଜାତି ବର୍ଗର ଲୋକମାନଙ୍କ ସକାଶେ ଶିକ୍ଷା ଓ ପ୍ରଯୁକ୍ତି ତାଲିମ କେନ୍ଦ୍ରମାନଙ୍କ ମାଧ୍ୟମରେ କଲ୍ୟାଣକର ଯୋଜନାମାନ କାର୍ଯ୍ୟକାରୀ କରିଆସୁଛନ୍ତି ।


    2014-15 ଠାରୁ 2017-18 ଆର୍ଥିକ ବର୍ଷ ମଧ୍ୟରେ 30.10.2018 ତାରିଖ ସୁଦ୍ଧା 26ଟି ରାଜ୍ୟରେ ଜନଜାତି ଲୋକମାନଙ୍କ କଲ୍ୟାଣ ସକାଶେ କାର୍ଯ୍ୟରତ ବିଭିନ୍ନ ସ୍ୱେଚ୍ଛାସେବୀ ସଂଗଠନମାନଙ୍କୁ ମୋଟ 157 କୋଟି ଟଙ୍କାର ଅନୁଦାନ ରାଶି ଯୋଗାଇ ଦିଆଯାଇଛି ।


    ଜନଜାତି ବର୍ଗଙ୍କ କଲ୍ୟାଣ ସକାଶେ ବିଭିନ୍ନ ଏନଜିଓମାନଙ୍କୁ ଦିଆ ଯାଇଥିବା ଅନୁଦାନର ବିସ୍ତୃତ ବିବରଣୀ


    ବର୍ଷ 2014-15 2015-16 2016-17 2017-18


    ମୋଟ ପରିମାଣ 445000000 217537744 530643126 385518314


    ସଂପୃକ୍ତ ରାଜ୍ୟର ରାଜ୍ୟ ସ୍ୱେଚ୍ଛାସେବୀ ପ୍ର୍ରୟାସ ସହଯୋଗ କମିଟି (ଏସସିଏସଭିଇ)ର ସୁପାରିଶ ତଥା ପରିଦର୍ଶନ ରିପୋର୍ଟ ଯାହାକି ଜିଲ୍ଲା କଲେକ୍ଟରଙ୍କ ଦ୍ୱାରା ସ୍ୱୀକୃତ ହୋଇଥିବ ତଦନୁସାରେ ସ୍ୱେଚ୍ଛାସେବୀ ସଂଗଠନମାନଙ୍କୁ ଅନୁଦାନ ଅର୍ଥ ଯୋଗାଇ ଦିଆଯାଇଥାଏ । ପୁଣି ଜନଜାତି କଲ୍ୟାଣ ସକାଶେ ନିର୍ଦ୍ଦିଷ୍ଟ କାର୍ଯ୍ୟକ୍ରମର ସଂପୂର୍ଣ୍ଣ ପ୍ରସ୍ତାବ ଯାହାକି ଯୋଜନା ଅନୁସାରେ ପ୍ରସ୍ତୁତ ହୋଇଥିବ ତଦନୁସାରେ ଏହି ଅର୍ଥ ପ୍ରଦାନ କରାଯାଇଥାଏ । ବର୍ତ୍ତମାନ କାର୍ଯ୍ୟକାରୀ ହେଉଥିବା ବିଭିନ୍ନ କଲ୍ୟାଣକାରୀ ଯୋଜନା ପରିପ୍ରେକ୍ଷୀରେ ସୂଚୀତ କରାଯାଇପାରେ ଯେ ଏହା ଏକ କ୍ରମିକ ପ୍ରକ୍ରିୟା । ନିର୍ଦ୍ଦିଷ୍ଟ ବର୍ଷର ବଜେଟରେ ଉପଲବ୍ଧ ଅର୍ଥ ଅନୁସାରେ ଏଭଳି ଅନୁଦାନ ପ୍ରଦାନ କରାଯାଇଥାଏ । ପୁଣି ଏଭଳି ପ୍ରସ୍ତାବକୁ ଅତି ନିଖୁଣ ଭାବେ ତର୍ଜମା କରାଯିବା ପରେ ତାହା ଉପରେ ଅନୁନଦାନ ପ୍ରଦାନ ସକାଶେ ନିଷ୍ପତ୍ତି ଗ୍ରହଣ କରାଯାଇଥାଏ ।


    **********

    
    
    (Release ID: 1526272) Visitor Counter : 1