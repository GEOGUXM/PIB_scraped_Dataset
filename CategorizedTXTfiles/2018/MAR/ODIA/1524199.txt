      ମାନବ ସମ୍ବଳ ବିକାଶ ମନ୍ତ୍ରଣାଳୟ

      ପ୍ରଥମ ଭାରତ-ଫ୍ରାନ୍ସ ଜ୍ଞାନ ଶିଖର ସମ୍ମିଳନୀ ଦୁଇ ଦେଶ ମଧ୍ୟରେ ଐତିହାସିକ ବୁଝାମଣା
      • ସରକାର ଖୁବ ଶୀଘ୍ର ଭାରତରେ ବିଦେଶୀ ଛାତ୍ରମାନଙ୍କ ଆଗମନ ବୃଦ୍ଧି କରିବା ପାଇଁ ‘ଅଧ୍ୟୟନ ଭାରତ କାର୍ଯ୍ୟକ୍ରମ’ର ଶୁଭାରମ୍ଭ କରିବେ: ଶ୍ରୀ ପ୍ରକାଶ ଜାଭଡେକର
      • ଭାରତ ଏବଂ ଫ୍ରାନ୍ସ ମଧ୍ୟରେ ଏକ ସଂଯୁକ୍ତ କାର୍ଯ୍ୟଦଳ ଶିକ୍ଷା ଏବଂ ଗବେଷଣାରେ ଦ୍ୱିପାକ୍ଷିକ ସହଯୋଗକୁ ଆଗକୁ ବଢ଼ାଇବେ: ମାନବ ସମ୍ବଳ ବିକାଶ ମନ୍ତ୍ରୀ
      Posted On: 11 MAR 2018 7:15PM by PIB Bhubaneshwar


    ପ୍ରଥମ ଭାରତ-ଫ୍ରାନ୍ସ ଜ୍ଞାନ ଶିଖର ସମ୍ମିଳନୀ ‘ ଦୁଇ ଦେଶ ମଧ୍ୟରେ ଏକାଡେମୀକ ଯୋଗ୍ୟତାର ପାରମ୍ପରିକ ମାନ୍ୟତା ’ କ୍ଷେତ୍ରରେ ଏକ ଐତିହାସିକ ବୁଝାମଣା ଓ ସଂଯୁକ୍ତ ପଦକ୍ଷେପ ଏବଂ ବୁଝାମଣା ସହିତ ବିଶ୍ୱବିଦ୍ୟାଳୟ ଏବଂ ଅନୁସନ୍ଧାନ ସଂସ୍ଥାନ ମଧ୍ୟରେ ରେକର୍ଡ 15ଟି ଅନ୍ୟ ବୁଝାମଣା ସହିତ ସଫଳତା ପୂର୍ବକ ସମ୍ପନ୍ନ ହୋଇଛି । ଏହି ଦୁଇ ଦିବସୀୟ ଶିଖର ସମ୍ମିଳନୀ ନୂଆଦିଲ୍ଲୀରେ ଆୟୋଜିତ କରାଯାଇଛି ଏବଂ ଏହାର ଆୟୋଜନ ସଂଯୋଗବଶତଃ ଫ୍ରାନ୍ସର ରାଷ୍ଟ୍ରପତି ଏମାନୁଏଲ ମାକ୍ରନଙ୍କ ଅଧିକାରିକ ଭାରତ ଯାତ୍ରା ସମୟରେ ଅନୁଷ୍ଠିତ ହୋଇଛି ।


    ଏହି ଶିଖର ସମ୍ମିଳନୀ ଭାରତରେ ଫ୍ରାନ୍ସ ଦୂତାବାସ ଦ୍ୱାରା ଆୟୋଜିତ କରାଯାଇଛି ଏବଂ ଭାରତ ସରକାରଙ୍କ ମାନବ ସମ୍ବଳ ବିକାଶ ମନ୍ତ୍ରଣାଳୟ ଦ୍ୱାରା ଏହାର ସହ ଆୟୋଜନ କରାଯାଇଥିଲା । ପାଖାପାଖି 80ଟି ଭାରତୀୟ ସଂସ୍ଥାନ ଏବଂ 70ଟି ଫ୍ରାନ୍ସ ସଂସ୍ଥାନରୁ 350ରୁ ଅଧିକ ପ୍ରତିନିଧି ପ୍ରମୁଖ ଉଦ୍ୟୋଗ ମାନଙ୍କ ସହ ଏହି ଶିଖର ସମ୍ମିଳନୀରେ ଭାଗ ନେଇଥିଲେ ଯାହାକୁ କି ବିଜ୍ଞାନ ଏବଂ ପ୍ରାଦ୍ୟୋଗିକୀ ମନ୍ତ୍ରଣାଳୟ , କ୍ୟାମ୍ପସ ଫ୍ରାନ୍ସ ଏବଂ ଭାରତୀୟ ଉଦ୍ୟୋଗ ପରିସଂଘର ସମର୍ଥନ ପ୍ରାପ୍ତ ହୋଇଥିଲା ।


    ଉଦଯାପନୀ ଅଧିବେଶନରେ ପ୍ରତିଭାଗୀମାନଙ୍କୁ ସମ୍ବୋଧିତ କରି ଦୁଇ ସରକାରଙ୍କୁ ଏକାଡେମୀକ ଯୋଗ୍ୟତାର ପାରମ୍ପରିକ ମାନ୍ୟତା ଉପରେ ବୁଝାମଣାକୁ ଅନ୍ତିମ ରୂପ ଦେବା ନେଇ କେନ୍ଦ୍ର ମାନବ ସମ୍ବଳ ବିକାଶ ମନ୍ତ୍ରୀ ଶ୍ରୀ ପ୍ରକାଶ ଜାଭେଡେକର ଦୁଇ ସରକାରଙ୍କୁ ଅଭିନନ୍ଦନ ଜଣାଇଥିଲେ । ମାନବ ସମ୍ବଳ ବିକାଶ ମନ୍ତ୍ରୀ କହିଲେ ଯେ ଏହି ବୁଝାମଣା ଫଳରେ ଦୁଇ ଦେଶ ମଧ୍ୟରେ ଶିକ୍ଷଣୀୟ ସମ୍ବନ୍ଧରେ ବୃଦ୍ଧି , ଅନ୍ୟ ଦେଶରେ ନିଜର ଅଧ୍ୟୟନ ଜାରି ରଖିବା ନେଇ ସେମାନଙ୍କ ପାଇଁ ସମ୍ଭାବନାକୁ ସୁବିଧାଜନକ କରି ଦୁଇ ଦେଶର ଛାତ୍ରଛାତ୍ରୀମାନଙ୍କ ଗତିଶୀଳତାକୁ ପ୍ରୋତ୍ସାହିତ କରିବା ଏବଂ ସହଯୋଗ , ବିଶ୍ୱବିଦ୍ୟାଳୟ ଏବଂ ଅନୁସନ୍ଧାନ ସମ୍ବନ୍ଧୀୟ ଆଦାନ-ପ୍ରଦାନ ମାଧ୍ୟମରେ ଉଚ୍ଚଶିକ୍ଷା କ୍ଷେତ୍ରରେ ଉତ୍କୃଷ୍ଟତାକୁ ବୃଦ୍ଧି କରିବାରେ ଅନେକ ସହାୟକ ହେବ ।


    ଶ୍ରୀ ଜାଭଡେକର ଏହା ମଧ୍ୟ କହିଥିଲେ ଯେ ସରକାର ଖୁବ ଶୀଘ୍ର ଅଧିକ ବିଦେଶୀ ଛାତ୍ରଙ୍କୁ ଭାରତରେ ଶିକ୍ଷାଲାଭ କରିବା ପାଇଁ ପ୍ରୋତ୍ସାହିତ କରିବାକୁ ‘ ଭାରତରେ ଅଧ୍ୟୟନ କାର୍ଯ୍ୟକ୍ରମ ’ ର ଶୁଭାରମ୍ଭ କରିବେ । ସେ କହିଲେ ଯେ ଏବେ ଭାରତରେ 47000 ବିଦେଶୀ ଛାତ୍ର ଅଧ୍ୟୟନ କରୁଛନ୍ତି ଏବଂ 2022 ପର୍ଯ୍ୟନ୍ତ ଭାରତରେ ଅତିକମରେ 100 , 000 ବିଦେଶୀ ଛାତ୍ର ଅଧ୍ୟୟନ କରିବେ ।


    ଶ୍ରୀ ଜାଭଡେକର ଏହି ପ୍ରସ୍ତାବ ମଧ୍ୟ ଦେଇଥିଲେ ଯେ ଦୁଇ ଦେଶର ପାରମ୍ପରିକତା ଆଧାରରେ ପ୍ରଫେସନାଲମାନଙ୍କୁ ଉଭୟ ଦେଶରେ ଅଭ୍ୟାସ କରିବାର ଅନୁମତି ପ୍ରଦାନ କରିବା ଉପରେ ବିଚାର କରାଯିବା ଆବଶ୍ୟକ । ମାନବ ସମ୍ବଳ ବିକାଶ ମନ୍ତ୍ରୀ ଏହି ସୂଚନା ମଧ୍ୟ ପ୍ରଦାନ କରିଥିଲେ ଯେ ଶିକ୍ଷା ଏବଂ ଗବେଷଣା କ୍ଷେତ୍ରରେ ଦ୍ୱିପାକ୍ଷିକ ସହଯୋଗକୁ ଆଗକୁ ବୃଦ୍ଧି କରାଇବା ଲାଗି ଦୁଇ ଦେଶ ମଧ୍ୟରେ ଏକ ସଂଯୁକ୍ତ କାର୍ଯ୍ୟଦଳ ( JWG )ର ଗଠନ କରାଯିବ । ସେ କହିଲେ ଯେ ଜେଡବ୍ଲୁଜିର ଗଠନ ସେପ୍ଟେମ୍ବର ମାସରେ କରାଯିବ ।


    ଉଚ୍ଚଶିକ୍ଷା ଓ ଅନୁସନ୍ଧାନ ଏବଂ ନବାଚାର ମନ୍ତ୍ରୀ ଫେଡ୍ରିକ ବିଡାଲ ଉଦଯାପନୀ ଅଧିବେଶନରେ ନିଜର ମତ ପ୍ରକାଶ କରି କହିଥିଲେ ଯେ ଦାରିଦ୍ର୍ୟ ଏବଂ ଅସମାନତା ସହ ଲଢ଼େଇରେ ଶିକ୍ଷା ଏକ ପ୍ରଭାବଶାଳୀ ଅସ୍ତ୍ର ସାବ୍ୟସ୍ତ ହୋଇପାରେ ।


    ଆଜି ଉଦଯାପନୀ ଅଧିବେଶନରେ ଏକ ଫ୍ରାନ୍ସ-ଭାରତ ଶିକ୍ଷା ଟ୍ରଷ୍ଟର ମଧ୍ୟ ଉନ୍ମୋଚନ କରାଯାଇଥିଲା । ଭାରତୀୟ ଛାତ୍ରମାନଙ୍କୁ ଶିକ୍ଷଣୀୟ ଛାତ୍ରବୃତ୍ତି ଏବଂ ମେରିଟ ଆଧାରିତ ଆର୍ଥିକ ସହାୟତା ପ୍ରଦାନ କରିବା ପାଇଁ ଏହାର ବିତ ପୋଷଣ ଭାରତୀୟ ଉଦ୍ୟୋଗ ଏବଂ ଭାରତ ସ୍ଥିତ ଫ୍ରାନ୍ସ କମ୍ପାନୀମାନଙ୍କ ଦ୍ୱାରା କରାଯିବ ।


    ଏହି ଜ୍ଞାନଶିଖର ସମ୍ମିଳନୀ ବିଶ୍ୱବିଦ୍ୟାଳୟ , ବୈଜ୍ଞାନିକ ଏବଂ ପ୍ରାଦ୍ୟୋଗିକୀ ସହଯୋଗ କ୍ଷେତ୍ରରେ ପ୍ରଥମ ଫ୍ରାନ୍ସ-ଭାରତ ଶିଖର ସମ୍ମିଳନୀ ଯାହାର ଉଦ୍ଦେଶ୍ୟ ହେଉଛି କମ୍ପାନୀର ସହଯୋଗ ଦ୍ୱାରା ଆଗାମୀ ପାଂଚ ବର୍ଷ ପାଇଁ ଫ୍ରାନ୍ସ-ଭାରତ ସହଯୋଗର ଏକ ରୋଡମ୍ୟାପ ପ୍ରସ୍ତୁତ କରିବା ।


    ଏହା ପୂର୍ବରୁ ମାନବ ସମ୍ବଳ ବିକାଶ ମନ୍ତ୍ରୀ ଶ୍ରୀ ପ୍ରକାଶ ଜାଭଡେକରଙ୍କ ନେତୃତ୍ୱରେ ଏକ ଭାରତୀୟ ପ୍ରତିନିଧି ମଣ୍ଡଳ ଏବଂ ଫେଡ଼୍ରିକ ବିଡାଲଙ୍କ ନେତୃତ୍ୱରେ ଫ୍ରାନ୍ସ ପ୍ରତିନିଧି ମଣ୍ଡଳ ଏକ ଦ୍ୱିପାକ୍ଷିକ ବୈଠକ କରିଥିଲେ । ପ୍ରତିନିଧି ମଣ୍ଡଳସ୍ତରୀୟ ଏହି ବୈଠକରେ ଭାରତ ଏବଂ ଫ୍ରାନ୍ସର ଉଚ୍ଚଶିକ୍ଷା ସଂସ୍ଥାନ ମାନଙ୍କ ମଧ୍ୟରେ ବୁଝାମଣା ବୃଦ୍ଧି ତଥା ଜ୍ଞାନ କାର୍ଯ୍ୟକ୍ରମ ଅନ୍ତର୍ଗତ ଫ୍ରାନ୍ସ ଶିକ୍ଷାବିତମାନଙ୍କ ମଧ୍ୟରେ ଅଧିକ ଭାଗିଦାରୀ ସମ୍ବନ୍ଧରେ ଚର୍ଚ୍ଚା ହୋଇଥିଲା ।


    **************

    
    
    (Release ID: 1524199) Visitor Counter : 1