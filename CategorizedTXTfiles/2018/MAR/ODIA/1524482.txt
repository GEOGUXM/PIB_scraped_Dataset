      ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ

      ଭାରତ ବୌଦ୍ଧିକ ସମ୍ପଦ ଅଧିକାର ପ୍ରତି ସମ୍ପୂର୍ଣ୍ଣ ଭାବେ ସଂକଳ୍ପବଦ୍ଧ: ବାଣିଜ୍ୟ ଓ ଉଦ୍ୟୋଗ ମନ୍ତ୍ରୀ ଶ୍ରୀ ସୁରେଶ ପ୍ରଭୁ
      Posted On: 13 MAR 2018 9:45PM by PIB Bhubaneshwar


    କେନ୍ଦ୍ର ବାଣିଜ୍ୟ ଓ ଉଦ୍ୟୋଗ ମନ୍ତ୍ରୀ ଶ୍ରୀ ସୁରେଶ ପ୍ରଭୁ ନୂଆଦିଲ୍ଲୀରେ ଜାଲ କାରବାର ତଥା ପ୍ରବର୍ତ୍ତନ ଏଜେନ୍ସିର ଭୂମିକା ଉପରେ ଦୁଇଦିନିଆ ରାଷ୍ଟ୍ରୀୟ ସମ୍ମିଳନୀର ଉଦଘାଟନ କରିଛନ୍ତି ।


    ଶ୍ରୀ ପ୍ରଭୁ ତାଙ୍କର ବକ୍ତବ୍ୟରେ ପ୍ରକାଶ କରିଥିଲେ ଯେ ଭାରତ ବୌଦ୍ଧିକ ସମ୍ପଦ ଅଧିକାର ( IPR )ର ଆବଶ୍ୟକତାକୁ ସମର୍ଥନ ପ୍ରଦାନ କରୁଥିବା ବିଶ୍ୱର ପ୍ରଥମ ଦେଶ ମଧ୍ୟରେ ବିଶେଷ କରି ଫାର୍ମାସ୍ୟୁଟିକାଲ କ୍ଷେତ୍ରରେ ଅନ୍ୟତମ । ଭାରତ ବୌଦ୍ଧିକ ସମ୍ପଦ ଅଧିକାର ପ୍ରତି ସମ୍ପୂର୍ଣ୍ଣ ଭାବେ ସଂକଳ୍ପବଦ୍ଧ ଏବଂ ଏହି ଦିଗରେ ଭାରତ ସରକାର ନୂତନ ବୌଦ୍ଧିକ ସମ୍ପଦ ଅଧିକାର ନୀତି (ଏନଆଇପିଆର ନୀତି) 2016 ପ୍ରସ୍ତୁତ କରିଛନ୍ତି । ଏହା ଫଳରେ ବିଭିନ୍ନ କ୍ଷେତ୍ରରେ ନବାଚାର ଏବଂ ସୃଜନରେ ଗତି ଆସିବ ଏବଂ ଆଇପିଆର ବିଷୟ ସମ୍ବନ୍ଧରେ ସ୍ପଷ୍ଟ ଅନ୍ତଦୃଷ୍ଟି ଆସିବ ।


    ବାଣିଜ୍ୟ ଓ ଉଦ୍ୟୋଗ ମନ୍ତ୍ରୀ ସରକାର ତଥା ବାଣିଜ୍ୟ ଓ ଉଦ୍ୟୋଗ ମନ୍ତ୍ରଣାଳୟ ଅନ୍ତର୍ଗତ ଔଦ୍ୟୋଗିକ ନୀତି ଏବଂ ସମ୍ବର୍ଦ୍ଧନ ବିଭାଗର ବିଭିନ୍ନ ପଦକ୍ଷେପ ସମ୍ବନ୍ଧରେ ଚର୍ଚ୍ଚା କରିଥିଲେ । ଏଥିରେ ନାଗରିକ ତଥା ବ୍ୟବସାୟିକ କ୍ଷେତ୍ର ପାଇଁ ସଚେତନତା କାର୍ଯ୍ୟକ୍ରମ , ପ୍ରବର୍ତ୍ତନ ଏଜେନ୍ସିକୁ ଶକ୍ତିଶାଳୀ କରିବା , ନ୍ୟାୟପାଳିକାକୁ ସମ୍ବେଦନଶୀଳ କରିବା ତଥା ପ୍ୟାଟେଂଟ ଏବଂ ଟ୍ରେଡମାର୍କ ପାଇଁ ଆବେଦନ ପ୍ରକ୍ରିୟାକୁ ସରଳ କରିବା ସାମିଲ ରହିଛି ।


    ଭାରତ ଏବଂ ଭୁଟାନରେ ୟୁରୋପୀୟ ୟୁନିଅନର ରାଜଦୂତ ଶ୍ରୀ ଥୋମାସ କୋଜଲୋସ୍କି କହିଲେ ଯେ ସୃଜନ ଏବଂ ନବାଚାର ପାଇଁ ବୌଦ୍ଧିକ ସମ୍ପଦ ଅଧିକାରର ସଂରକ୍ଷଣ ଏବଂ ପ୍ରବର୍ତ୍ତନ ମହତ୍ୱପୂର୍ଣ୍ଣ । ୟୁରୋପୀୟ ସଂଘରେ ଆଇପିଆର ପ୍ରୋତ୍ସାହନ ପ୍ରଦାନ କରାଯାଉଥିବା କ୍ଷେତ୍ରରେ ଜିଡିପିର ଶତକଡା 40 ପ୍ରତିଶତ ଅଂଶ ରହିଛି । ୟୁରୋପୀୟ ସଂଘର ଦେଶଗୁଡ଼ିକ ହେଉଛନ୍ତି ବିଶ୍ୱର ସର୍ବାଧିକ ନବାଚାର ସମ୍ପନ୍ନ ଦେଶ । ସେ କହିଲେ ଯେ ଜାଲ କାରବାର ତଥା ଚୋରିର ଉତ୍ପାଦ ବିଶ୍ୱ କାରବାରର 2.5 ପ୍ରତିଶତ ଅଟେ । ସେ କହିଲେ ଯେ ବୌଦ୍ଧିକ ସମ୍ପଦ ଅଧିକାରର ସଂରକ୍ଷଣ ଏବଂ ଏ ସମ୍ପର୍କରେ ଉପଯୁକ୍ତ ଆଇନ ପ୍ରଣୟନ ଭାରତରେ ହିତ ପାଇଁ ଆବଶ୍ୟକ ।


    ସମାରୋହରେ ଡିଆଇପିପିର ସଚିବ ରମେଶ ଅଭିଷେକ , ଡିଆଇପିପିର ଯୁଗ୍ମ ସଚିବ ରାଜୀବ ଅଗ୍ରୱାଲ , ଭାରତୀୟ ଚଳଚ୍ଚିତ୍ର ଏବଂ ଟେଲିଭିଜନ ଗିଲ୍ଡର ଅଧ୍ୟକ୍ଷ ସିଦ୍ଧାର୍ଥ ରାୟ କାପୁର ତଥା ବରିଷ୍ଠ ପୋଲିସ ଏବଂ ପ୍ରବର୍ତ୍ତନ ଅଧିକାରୀ ଉପସ୍ଥିତ ଥିଲେ ।


    ***************


    

    
    (Release ID: 1524482) Visitor Counter : 1