      କୃଷି ଓ କୃଷକ କଲ୍ୟାଣ ମନ୍ତ୍ରଣାଳୟ

      ରାଷ୍ଟ୍ରୀୟ କୃଷି ଉନ୍ନତି ମେଳା-2018ର ଉଦଯାପନୀ ସମାରୋହରେ କେନ୍ଦ୍ର କୃଷି ଓ କୃଷକ କଲ୍ୟାଣ ମନ୍ତ୍ରୀ ଶ୍ରୀ ରାଧାମୋହନ ସିଂହଙ୍କ ଉଦ୍ବୋଧନ
      • ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ନେତୃତ୍ୱରେ, କୃଷି ମନ୍ତ୍ରଣାଳୟ 2022 ସୁଦ୍ଧା କୃଷକଙ୍କ ଆୟ ଦ୍ୱିଗୁଣିତ କରିବା ଲକ୍ଷ୍ୟ ହାସଲ ନିମନ୍ତେ ପ୍ରତିଶ୍ରୁତିବଦ୍ଧ’ ମୋଦୀ ସରକାର ଏକ ନୂତନ ପଦ୍ଧତି ଏବଂ ପାରଦର୍ଶିତା ମାଧ୍ୟମରେ କାର୍ଯ୍ୟ ସଂସ୍କୃତିରେ ପରିବର୍ତ୍ତନ ଆଣିପାରିଛନ୍ତି : ଶ୍ରୀ ରାଧାମୋହନ ସିଂହ

      Posted On: 18 MAR 2018 8:48PM by PIB Bhubaneshwar

    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ମାର୍ଗଦର୍ଶନରେ କୃଷି କ୍ଷେତ୍ରର ଉନ୍ନତି ଏବଂ କୃଷକଙ୍କ କଲ୍ୟାଣ ପାଇଁ କରାଯାଉଥିବା ପ୍ରୟାସରୁ ଏବେ ସୁଫଳ ମିଳୁଛି । ବିଗତ ତିନି ବର୍ଷର କ୍ରମାଗତ ପ୍ରୟାସ ଯୋଗୁଁ କୃଷକମାନଙ୍କ ଜୀବନରେ ଏକ ଗୁଣାତ୍ମକ ପରିବର୍ତ୍ତନ ଆସିଛି । ମୋଦୀ ସରକାର ନୂତନ ପଦ୍ଧତି ଏବଂ ପାରଦର୍ଶିତା ମାଧ୍ୟମରେ ଏକ ନୂଆ କାର୍ଯ୍ୟ ସଂସ୍କୃତି ଆଣିପାରିଛନ୍ତି । କେନ୍ଦ୍ର କୃଷି ଓ କୃଷକ କଲ୍ୟାଣ ମନ୍ତ୍ରୀ ଶ୍ରୀ ରାଧାମୋହନ ସିଂହ ରାଷ୍ଟ୍ରୀୟ କୃଷି ଉନ୍ନତି ମେଳା-2018ର ଉଦଯାପନ ସମାରୋହରେ ଏହା କହିଛନ୍ତି ।


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ମାର୍ଗଦର୍ଶନରେ ସରକାର ସମୟବଦ୍ଧ ଭାବେ କାର୍ଯ୍ୟ କରୁଛନ୍ତି ବୋଲି ଶ୍ରୀ ସିଂହ କହିଛନ୍ତି । କୃଷକଙ୍କ କଲ୍ୟାଣ ପାଇଁ ଯୋଜନାଗୁଡ଼ିକୁ ମିଶନ ମୋଡ଼ରେ କାର୍ଯ୍ୟକାରୀ କରାଯାଉଛି । ସୁଶାସନର ନୂତନ ପଦ୍ଧତି , ନୂତନ ଚିନ୍ତାଧାରା ଏବଂ ଅନେକ ସଂସ୍କାରମୁଖୀ ଦୃଷ୍ଟିକୋଣ ନେଇ ନ୍ୟୁ ଇଣ୍ଡିଆରେ କୃଷିର ଆଧୁନିକୀକରଣ ପାଇଁ ମାର୍ଗ ପ୍ରଶସ୍ତ କରାଯାଉଛି ।


    ମୋଦୀ ସରକାର କୃଷକମାନଙ୍କର ଚିନ୍ତାଧାରାରେ ପରିବର୍ତ୍ତନ ଆଣିବା ଏବଂ ସେମାନଙ୍କ ମଧ୍ୟରେ ସଚେତନତା ସୃଷ୍ଟି କରିବାରେ ସଫଳ ହୋଇଛନ୍ତି । କୃଷକ ମାନଙ୍କର ଆର୍ଥିକ ସ୍ଥିତିରେ ସୁଧାର ଆଣିବା ପାଇଁ , ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀ 2022 ସୁଦ୍ଧା କୃଷକଙ୍କ ଆୟ ଦ୍ୱିଗୁଣିତ କରିବା ପାଇଁ ଦେଶ ସମ୍ମୁଖରେ ଏକ ଲକ୍ଷ୍ୟ ସ୍ଥିର କରିଛନ୍ତି । ସେ ହେଉଛନ୍ତି ଦେଶର ପ୍ରଥମ ପ୍ରଧାନମନ୍ତ୍ରୀ , ଯିଏକି କୃଷକମାନଙ୍କର କଲ୍ୟାଣ ପାଇଁ ବଳିଷ୍ଠ ପଦକ୍ଷେପ ନେଉଛନ୍ତି । ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ନେତୃତ୍ୱରେ , କୃଷି ମନ୍ତ୍ରଣାଳୟ 2022 ସୁଦ୍ଧା କୃଷକଙ୍କ ଆୟ ଦ୍ୱିଗୁଣିତ କରିବାର ଲକ୍ଷ୍ୟ ହାସଲ ନିମନ୍ତେ ପ୍ରତିଶ୍ରୁତିବଦ୍ଧ ଏବଂ ଏଥିପାଇଁ ନିଷ୍ଠା ଓ ନିଷ୍ଠାର ସହ କାର୍ଯ୍ୟ କରୁଛନ୍ତି ।


    ଶ୍ରୀ ରାଧା ମୋହନ ସିଂହ କହିଛନ୍ତି ଯେ , କେନ୍ଦ୍ର ସରକାର 2022 ସୁଦ୍ଧା କୃଷକଙ୍କ ଆୟ ଦ୍ୱିଗୁଣିତ କରିବା ପାଇଁ ତ୍ୱରିତ ଗତିରେ କାର୍ଯ୍ୟ କରୁଛନ୍ତି । ଏଥିପାଇଁ 13.04.2016ରେ କୃଷି ସହକାରୀତା ଏବଂ କୃଷକ କଲ୍ୟାଣ ବିଭାଗ ଅଧୀନସ୍ଥ ରାଷ୍ଟ୍ରୀୟ ବୃଷ୍ଟି ପୁଷ୍ଟ ଅଂଚଳ ପ୍ରାଧିକରଣର ସିଇଓଙ୍କ ଅଧ୍ୟକ୍ଷତାରେ ଏକ ଆନ୍ତଃ ମନ୍ତ୍ରିସ୍ତରୀୟ କମିଟି ଗଠନ କରିଛନ୍ତି । ଏହି କମିଟିର ପରାମର୍ଶ ଅନୁସାରେ ବିଭିନ୍ନ ପଦକ୍ଷେପ ଓ ପ୍ରକ୍ରିୟା ଗୁଡ଼ିକୁ ଅନୁସରଣ କରାଯାଉଛି ଏବଂ ରାଜ୍ୟ ସରକାରଙ୍କ ମାଧ୍ୟମରେ କାର୍ଯ୍ୟକାରୀ କରାଯିବ ।


    କୃଷି ଉନ୍ନତି ମେଳା - 2018ର ଉଦ୍ୟାପନୀ ସମାରୋହରେ ଅନ୍ୟମାନଙ୍କ ମଧ୍ୟରେ କୃଷି ରାଷ୍ଟ୍ରମନ୍ତ୍ରୀ ଶ୍ରୀ ପୁରଷୋତ୍ତମ ରୂପାଲା , କୃଷି ରାଷ୍ଟ୍ରମନ୍ତ୍ରୀ ଶ୍ରୀମତୀ କ୍ରିଷ୍ଣା ରାଜ୍ , ଉତ୍ତରପ୍ରଦେଶ କୃଷିମନ୍ତ୍ରୀ ଶ୍ରୀ ସୂର୍ଯ୍ୟ ପ୍ରତାପ ସାହି , ଆଇସିଏଆରର ମହା ନିର୍ଦ୍ଦେଶକ ଏବଂ ଡିଏଆରଇର ସଚିବ , ଡକ୍ଟର ତ୍ରିଲୋଚନ ମହାପାତ୍ର ଏବଂ ରାଷ୍ଟ୍ରୀୟ ବୃଷ୍ଟି ପୁଷ୍ଟ ଅଂଚଳ ପ୍ରାଧିକରଣର ସିଇଓ ଶ୍ରୀ ଅଶୋକ ଦଲୱାଇ ପ୍ରମୁଖ ଉପସ୍ଥିତ ଥିଲେ ।


    *****************

    
    
    (Release ID: 1525260) Visitor Counter : 1