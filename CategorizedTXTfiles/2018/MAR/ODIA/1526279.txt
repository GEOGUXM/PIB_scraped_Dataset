      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ଆସନ୍ତା କାଲିଠାରୁ ଜାତୀୟ ଡ୍ରଗ୍ ଲ’ ଏନଫୋର୍ସମେଣ୍ଟ ଅଧିବେଶନ
      Posted On: 22 MAR 2018 8:41PM by PIB Bhubaneshwar


    ନୂଆଦିଲ୍ଲୀରେ ଆସନ୍ତାକାଲିଠାରୁ ଆରମ୍ଭ ହେଉଥିବା ଜାତୀୟ ନିଶା ଆଇନ ପ୍ରଣୟନର ଦୁଇ ଦିନିଆ ଅଧିବେଶନକୁ କେନ୍ଦ୍ର ସ୍ୱରାଷ୍ଟ୍ର ରାଷ୍ଟ୍ର ମନ୍ତ୍ରୀ ହଂସରାଜ ଗଙ୍ଗାରାମ ଆହିର ଉଦଘାଟନ କରିବେ । ନାର୍କୋଟିକ୍ସ କଣ୍ଟ୍ରୋଲ ବ୍ୟୁରୋ ( NCB ) ଏବଂ କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରାଳୟ ମିଳିତ ଭାବେ ଏହା ଆୟୋଜନ କରୁଛନ୍ତି । କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରୀ ରାଜନାଥ ସିଂ ମାର୍ଚ୍ଚ 24 ତାରିଖରେ ଅଧିବେଶନର ଶେଷ ଦିବସରେ ମୁଖ୍ୟ ଅତିଥି ଭାବେ ଯୋଗ ଦେବେ ।


    ନିଶା ଚାଲାଣ ରୋକିବା ଦିଗରେ ସକ୍ରିୟ ଥିବା 50ରୁ ଅଧିକ ରାଜ୍ୟ ଓ କେନ୍ଦ୍ରୀୟ ସଂସ୍ଥାର ପ୍ରତିନିଧି ଅଧିବେଶନରେ ଯୋଗ ଦେବାକୁ ସମ୍ମତି ଜଣାଇଛନ୍ତି । ଏହା ମଧ୍ୟରେ ଅଛନ୍ତି ରାଜ୍ୟ ପୁଲିସ ଫୋର୍ସ ( CAPF ) , କେନ୍ଦ୍ରୀୟ ସଶସ୍ତ୍ର ପୁଲିସ ଫୋର୍ସ , ରାଜସ୍ୱ ଗୋଇନ୍ଦା ନିର୍ଦ୍ଦେଶାଳୟ ( DRI ) , ସେଣ୍ଟ୍ରାଲବ୍ୟୁରୋ ଅଫ୍ ନାର୍କୋଟିକ୍ସ ( CBN ) ଏବଂ ସିବିଆଇ । 110ରୁ ଅଧିକ ପ୍ରତିନିଧି ଅଧିବେଶନରେ ଯୋଗ ଦେବା ଆଶା କରାଯାଏ ।


    ଭାରତରେ ନିଶା ଚାଲାଣ , ଆର୍ଥିକ କାରବାରର ତଦନ୍ତ , ବିଦେଶୀ ଏବଂ ସାଇବର ତଦନ୍ତ ଇତ୍ୟାଦି ଉପରେ ଅଧିବେଶନରେ ବିସ୍ତୃତ ଭାବେ ଆଲୋଚନା କରାଯିବ ।


    *************

    
    
    (Release ID: 1526279) Visitor Counter : 1