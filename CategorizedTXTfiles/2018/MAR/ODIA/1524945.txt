      ଆଣବିକ ଶକ୍ତି ବିଭାଗ

      ରାଜ୍ୟଗୁଡିକରେ ଆଣବିକ କେନ୍ଦ୍ର ସ୍ଥାପନ ପ୍ରସ୍ତାବ
      Posted On: 15 MAR 2018 9:12PM by PIB Bhubaneshwar


    ଦେଶର ବିଭିନ୍ନ ରାଜ୍ୟରେ ବାରଟି (12) ନୂତନ ଆଣବିକ ଶକ୍ତି ରିଆକ୍ଟର ପ୍ରତିଷ୍ଠା ସକାଶେ ସରକାର ପ୍ରଶାସନିକ ସ୍ୱୀକୃତି ତଥା ଆର୍ଥିକ ମଂଜୁରି ପ୍ରଦାନ କରିଛନ୍ତି । ଏହିସବୁ ପ୍ରକଳ୍ପ ସଂପର୍କରେ ବିସ୍ତୃତ ବିବରଣୀ ନିମ୍ନରେ ପ୍ରଦାନ କରାଗଲା:

                                                                                                                           
ରାଜ୍ୟ                                                                    ସ୍ଥାନ          ପ୍ରକଳ୍ପ             କ୍ଷମତା(ମେଗାୱାଟ)
                                                                                                                           
                                                                                                                           
                                                                       
ପ୍ରେସରାଇଜଡ଼୍‌ ହେଭୀ ୱାଟର ରିଆକ୍ଟର ( PHWR ) ଯାହା ଫ୍ଲିଟ ମୋଡ଼ରେ ନିର୍ମାଣ କରାଯିବ
                                                                       
                                                                       
                                                                                                                           
ମଧ୍ୟପ୍ରଦେଶ                                                               ଚୁଟକା          ଚୁଟକା -1&2          2 X 700        
                                                                                                                           
                                                                                                                           
                                                                                                                           
କର୍ଣ୍ଣାଟକ                                                                କାଇଗା          କାଇଗା -5&6          2 X 700        
                                                                                                                           
                                                                                                                           
                                                                                                                           
ରାଜସ୍ଥାନ                                                                 ମାହି ଭାଁସୱାରା  ମାହି ଭାଁସୱାରା- 1&2  2 X 700        
                                                                                                                           
                                                                                                                           
                                                                                                                           
ହରିଆନା                                                                   ଗୋରଖପୁର        ଜିଏଚଏଭିପି – 3 & 4   2 X 700        
                                                                                                                           
                                                                                                                           
                                                                                                                           
ରାଜସ୍ଥାନ                                                                 ମାହି ଭାଁସୱାରା  ମାହି ଭାଁସୱାରା- 3&4  2 X 700        
                                                                                                                           
                                                                                                                           
                                                                       
ଲାଇଟ ୱାଟର ରିଆକ୍ଟର ( LWR ) ଯାହା ରୁଷ ସଂଘ ସହଯୋଗରେ ସ୍ଥାପନ କରାଯିବ ।         
                                                                       
                                                                       
                                                                                                                           
ତାମିଲନାଡ଼ୁ                                                                କୁଡ଼ାନକୁଲମ୍‌    କେକେଏନପିପି – 5&6    2 X 1000       
                                                                                                                           
                                                                                                                           

    ଏହା ବ୍ୟତୀତ , ସରକାର ନୀତିଗତ ଭାବେ ନିମ୍ନଲିଖିତ ସ୍ଥାନରେ ଭବିଷ୍ୟତରେ ଆଣବିକ ଶକ୍ତି କେନ୍ଦ୍ର ସ୍ଥାପନ ସକାଶେ ମଂଜୁରି ପ୍ରଦାନ କରିଛନ୍ତି ।

                                               
ରାଜ୍ୟ          ସ୍ଥାନ            କ୍ଷମତା(ମେଗାୱାଟ)
                                               
                                               
                                               
ମଧ୍ୟପ୍ରଦେଶ     ଭୀମପୁର           4 X 700        
                                               
                                               
                                               
ମହାରାଷ୍ଟ୍ର     ଜଇତପୁର           6 x 1650       
                                               
                                               
                                               
ଆନ୍ଧ୍ର ପ୍ରଦେଶ  କୋଭାଡ଼ା           6 x 1208       
                                               
                                               
                                               
ଗୁଜରାଟ         ଛାୟା ମିଠି ଭୀରଡ଼ୀ  6 x 1000*      
                                               
                                               
                                               
ପଶ୍ଚିମ ବଙ୍ଗ    ହରିପୁର           6 x 1000*      
                                               
                                               

    * ସ୍ୱାଭାବିକ କ୍ଷମତା


    କେରଳ ରାଜ୍ୟରେ ଏବେ କୌଣସି ଆଣବିକ ଶକ୍ତି କେନ୍ଦ୍ର ସ୍ଥାପନ କରାଯିବାର ପ୍ରସ୍ତାବ ନାହିଁ । କିନ୍ତ , କେରଳକୁ କେକେଏନପିପି - 1 ଏବଂ 2 ( 2X1000 MW ) ପ୍ଲାଣ୍ଟରୁ ଯଥାକ୍ରମେ 140 ମେଗାୱାଟ ଏବଂ 133 ମେଗାୱାଟ ବିଜୁଳିଶକ୍ତି ଯୋଗାଇ ଦିଆଯିବାର ବ୍ୟବସ୍ଥା କରାଯାଇଛି ।


    ( ଉତ୍ସ: ଦାକ୍ଷିଣାତ୍ୟ କ୍ଷେତ୍ର ଶକ୍ତି କମିଟି ବିଜ୍ଞପ୍ତି ତାରିଖ: 20.10.2017 )


    ଭାରତୀୟ ଆଣବିକ ଶକ୍ତି ନିଗମ ( NPCIL ) ଏକ ରାଷ୍ଟ୍ରାୟତ୍ତ ଉଦ୍ୟୋଗ ଯାହା ଆଣବିକ ଶକ୍ତି ବିଭାଗ ଅଧୀନରେ କାର୍ଯ୍ୟ କରୁଛି ଏବଂ ଏହା ସଂପୂର୍ଣ୍ଣ ଭାବେ ଭାରତ ସରକାରଙ୍କ ନିୟନ୍ତ୍ରଣାଧୀନ । ଏନପିସିଆଇଏଲର ଉଦ୍ଦେଶ୍ୟ ହେଲା ଦେଶରେ ତିନିପର୍ଯ୍ୟାୟ ବିଶିଷ୍ଟ ଆଣବିକ ଶକ୍ତି କାର୍ଯ୍ୟକ୍ରମର ପ୍ରଥମ ପର୍ଯ୍ୟାୟକୁ ପ୍ରବର୍ତ୍ତନ କରିବା ଯେଉଁଥିରେ ପ୍ରେସରାଇଜଡ଼୍‌ ହେଭୀ ୱାଟର ରିଆକ୍ଟର (PHWR) ଏବଂ ଲାଇଟ ୱାଟର ରିଆକ୍ଟର ( LWR )ରେ ପ୍ରାକୃତିକ ୟୁରାନିୟମ୍‌ ବ୍ୟବହାର କରାଯିବ । ବିଦେଶୀ ପ୍ରଯୁକ୍ତି ସହଯୋଗରେ ଏହିସବୁ ଶକ୍ତିକେନ୍ଦ୍ର କାର୍ଯ୍ୟକାରୀ କରାଯାଉଛି ।


    ଏନପିସିଆଇଏଲର କାର୍ଯ୍ୟକଳାପ ମଧ୍ୟରେ ବ୍ୟବସାୟିକ ଆଣବିକ ଶକ୍ତି ରିଆକ୍ଟରର ଡ଼ିଜାଇନ୍‌ , ନିର୍ମାଣ , କମିଶନିଂ , ଅପରେସନ ଏବଂ ରକ୍ଷଣାବେକ୍ଷଣ , ଉନ୍ନତିକରଣ ଓ ଆଧୁନିକୀକରଣ , ଗବେଷଣା ଓ ବିକାଶ , ଅପଗ୍ରେଡ଼େସନ୍‌ , ସମଗ୍ର କାର୍ଯ୍ୟକାଳ ସକାଶେ ପରିଚାଳନା ଏବଂ ବର୍ଜ୍ୟ ପରିଚାଳନାଗତ ସମସ୍ତ କାର୍ଯ୍ୟ ସାମିଲ ।


    ଉତ୍ତର ପୂର୍ବାଞ୍ଚଳ କ୍ଷେତ୍ର (ସ୍ୱାଧୀନ ଦାୟିତ୍ୱ) ରାଷ୍ଟ୍ରମନ୍ତ୍ରୀ , ପ୍ରଧାନମନ୍ତ୍ରୀ କାର୍ଯ୍ୟାଳୟ , କାର୍ମିକ , ଜନ ଅଭିଯୋଗ ଓ ପେନସନ୍‌ , ଆଣବିକ ଶକ୍ତି ଓ ମହାକାଶ ବିଭାଗ ମନ୍ତ୍ରୀ ଡକ୍ଟର ଜୀତେନ୍ଦ୍ର ସିଂହ ରାଜ୍ୟସଭାରେ ଏକ ପ୍ରଶ୍ନର ଲିଖିତ ଉତ୍ତର ରଖି ଏହି ବିଷୟ ପ୍ରକାଶ କରିଛନ୍ତି ।


    ***************

    
    
    (Release ID: 1524945) Visitor Counter : 2