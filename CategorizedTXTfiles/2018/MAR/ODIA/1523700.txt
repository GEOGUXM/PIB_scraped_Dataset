      ପେଟ୍ରୋଲିୟମ ଓ ପ୍ରାକୃତିକ ବାଷ୍ପ ମନ୍ତ୍ରଣାଳୟ

      ଜୈବ ଇନ୍ଧନର ଶିଳ୍ପକରଣ ସକାଶେ ଏହି କ୍ଷେତ୍ରର ସମସ୍ତ ବ୍ୟବସ୍ଥା ମଧ୍ୟରେ ସମନ୍ୱୟ ଆବଶ୍ୟକ : ଧର୍ମେନ୍ଦ୍ର ପ୍ରଧାନ
      Posted On: 07 MAR 2018 4:12PM by PIB Bhubaneshwar


    ଜୈବ ଇନ୍ଧରର ବ୍ୟବହାରକୁ ପ୍ରୋତ୍ସାହିତ କରିବା ସକାଶେ ଏହା ଉପରେ ଅଧିକରୁ ଅଧିକ ମାତ୍ରାରେ ଗବେଷଣା କରାଯିବା ଆବଶ୍ୟକ ବୋଲି କେନ୍ଦ୍ର ପେଟ୍ରୋଲିୟମ୍ ‌ ତଥା ପ୍ରାକୃତିକ ବାଷ୍ପ ମନ୍ତ୍ରୀ ଶ୍ରୀ ଧର୍ମେନ୍ଦ୍ର ପ୍ରଧାନ କହିଛନ୍ତି । ଆଜି ଏଠାରେ ଆୟୋଜିତ “ ଇୟୁ - ଭାରତ ଅତ୍ୟାଧୁନିକ ଜୈବ ଇନ୍ଧନ ସଂପର୍କୀତ ଆଲୋଚନାଚକ୍ର ” ର ଉଦଘାଟନୀ ସମାରୋହରେ ଉଦ୍ ‌ ବୋଧନ ଦେଇ ମନ୍ତ୍ରୀ ଶ୍ରୀ ପ୍ରଧାନ କହିଲେ ଯେ ଅତ୍ୟାଧୁନିକ ଜୈବ ଇନ୍ଧନ ଉତ୍ପାଦନକୁ ପ୍ରୋତ୍ସାହନ ଦେବା କ୍ଷେତ୍ରରେ ନାନା ପ୍ରକାର ଚାଲେଞ୍ଜ ରହିଛି । କିନ୍ତୁ ଏହି କ୍ଷେତ୍ରରେ ଲକ୍ଷ ଲକ୍ଷ କୋଟି ଟଙ୍କାର ବ୍ୟାବସାୟିକ ସୁଯୋଗ ରହିଛି । ତାହା ପୁଣି ବର୍ଜ୍ୟରୁ ସଂପଦ ପ୍ରସ୍ତୁତ କ୍ଷେତ୍ରରେ । ତେଣୁ ବିଭିନ୍ନ ଗବେଷଣାତ୍ମକ ସଂସ୍ଥା ଠାରୁ ଶିଳ୍ପସଂସ୍ଥାମାନଙ୍କ ମଧ୍ୟରେ ଉପଯୁକ୍ତ ସମନ୍ୱୟ ରକ୍ଷା ଦ୍ୱାରା ଏହି କ୍ଷେତ୍ରରେ ଆଶାନୁରୂପ ବିକାଶ ସମ୍ଭବ ହୋଇପାରିବା ଉପରେ ସେ ଗୁରୁତ୍ୱ ଆରୋପ କରିଥିଲେ । କାରଣ ଅର୍ଥନୀତି ଏହା ଉପରେ ବିଶେଷ ଭାବରେ ନିର୍ଭରଶୀଳ । ଭାରତ ଏବେ ସ୍ୱଳ୍ପ ପ୍ରଦୂଷିତ ରାଷ୍ଟ୍ରମାନଙ୍କ ମଧ୍ୟରୁ ଅନ୍ୟତମ ରାଷ୍ଟ୍ରରେ ପରିଣତ ହୋଇଛି ଯିଏ ଶକ୍ତି କ୍ଷେତ୍ରକୁ କାର୍ବନମୁକ୍ତ କରିବା ସକାଶେ ପ୍ରୟାସୀ । ଏହା ଅତୀବ ଗୁରୁତ୍ୱପୂର୍ଣ୍ଣ ଏବଂ ଏ ଦିଗରେ ତାଙ୍କ ମନ୍ତ୍ରଣାଳୟ ପକ୍ଷରୁ ଅନେକ ଗୁଡ଼ିଏ କାର୍ଯ୍ୟପନ୍ଥା ଗ୍ରହଣ କରାଯାଇଥିବା ସେ ଦର୍ଶାଇଥିଲେ ।


    ଶ୍ରୀ ପ୍ରଧାନ କହିଲେ ଯେ ଭାରତ ପାଇଁ ଭବିଷ୍ୟତରେ ଜୈବ ଇନ୍ଧନ ବ୍ୟବହାର ଯେତିକି ସୁଲଭ ଓ ଶସ୍ତାହେବ ଦେଶ ସେତିକି ପ୍ରଦୂଷଣମୁକ୍ତ ରହିବ । ଏହା ଜୀବାସ୍ମ ଇନ୍ଧନର ସଫଳ ବିକଳ୍ପ ହୋଇପାରିବ । ଚିନିରୁ ଗୁଡ଼ ଓ ବନସ୍ପତି ତୈଳ ମାଧ୍ୟମରେ ପ୍ରଥମ ପିଢ଼ିର ଜୈବ ଇନ୍ଧନ ସଫଳତାର ସହ ଉତ୍ପାଦନ କରାଯାଇ ସାରିଥିଲେ ସୁଦ୍ଧା ଅତ୍ୟାଧୁନିକ ଜୈବ ଇନ୍ଧନ ସକାଶେ ଲିଗନୋସେଲୁଲୋସିକ୍ ‌ ବାୟୋମାସ୍ ‌ କିମ୍ବା ଟାଣୁଆ ଶସ୍ୟ ବର୍ଜ୍ୟ , କୃଷି ବର୍ଜ୍ୟ ଏବଂ ମ୍ୟୁନିସିପାଲ ବର୍ଜ୍ୟରୁ ଏଭଳି ଇନ୍ଧନ ଉତ୍ପାଦନ କରାଯାଇପାରିବ । ଏହି ପ୍ରସଙ୍ଗ ଉପରେ ସବିସ୍ତୃତ ବ୍ୟାଖ୍ୟା କରି ମନ୍ତ୍ରୀ ଶ୍ରୀ ପ୍ରଧାନ କହିଲେ ଯେ 2022 ମସିହା ସୁଦ୍ଧା ପେଟ୍ରୋଲରେ 10 ପ୍ରତିଶତ ଇଥାନୋଲ ମିଶ୍ରଣଯୁକ୍ତ ଇନ୍ଧନ ଉତ୍ପାଦନ କରିବା ଲକ୍ଷ୍ୟ ହାସଲ କରିପାରିବୁ । ଦେଶରେ ଏବେ ତୈଳ ଉତ୍ପାଦନକାରୀ ରାଷ୍ଟ୍ରାୟତ୍ତ କମ୍ପାନୀମାନଙ୍କ ଦ୍ୱାରା 12ଟି ଜୈବ ରିଫାଇନେରୀ ସ୍ଥାପନ କରାଯାଉଛି । ଏହା ଦ୍ୱାରା ଇଥାନୋଲ ଉତ୍ପାଦନ ଯଥେଷ୍ଟ ମାତ୍ରାରେ ବୃଦ୍ଧି ପାଇପାରିବ ।


    ଏବେ ଦେଶରେ କେବଳ ଗୁଡ଼ରୁ ଜୈବ ଇନ୍ଧନ ପ୍ରସ୍ତୁତ ହେଉଛି ବୋଲି ଦର୍ଶାଇ ମନ୍ତ୍ରୀ ଶ୍ରୀ ପ୍ରଧାନ କହିଲେ ଯେ 2018-19 ଆର୍ଥିକ ବର୍ଷ ବଜେଟ ଯାହାକି ଗତ ମାସରେ ସଂସଦରେ ଉପସ୍ଥାପନ କରାଯାଇଛି ସେଥିରେ “ ବର୍ଜ୍ୟରୁ ଇନ୍ଧନ ” ପ୍ରସ୍ତୁତ ପ୍ରକଳ୍ପ ସକାଶେ ପ୍ରୋତ୍ସାହନ ରାଶି ଘୋଷଣା କରାଯାଇଛି । ସେଥିରେ ଗୋବର ଧନ ଯୋଜନା ସାମିଲ ଏବଂ ତହିଁରେ ବାୟୋ - ସିଏନଜି ଉତ୍ପାଦନ ଉପରେ ପ୍ରାଧାନ୍ୟ ଆରୋପ କରାଯାଇଛି ।


    ଏହି ଦୁଇଦିନିଆ ସମ୍ମିଳନୀ ଆୟୋଜନର ମୂଳ ଉଦ୍ଦେଶ୍ୟ ହେଉଛି ଅତ୍ୟାଧୁନିକ ଜୈବ ଇନ୍ଧନ ସକାଶେ ବଜାରକୁ ସଚେତନ ଓ ଉତ୍ସାହିତ କରିବା ଯଦ୍ୱାରା ଆଧୁନିକ ବାୟୋଫୁଏଲ ପ୍ରକଳ୍ପମାନଙ୍କରୁ ଭବିଷ୍ୟତରେ ଉତ୍ପାଦିତ ଜୈବ ଇନ୍ଧନକୁ ସହଜରେ ବଜାରରେ ବିତରଣ କରାଯାଇପାରିବ । ପୁନଶ୍ଚ ଏହାର ପ୍ରଦୂଷଣ ସୁରକ୍ଷା ଜନିତ ଉପକାରୀତା ସଂପର୍କରେ ମଧ୍ୟ ଏଥିରେ ସୂଚନା ପ୍ରଦାନର ବ୍ୟବସ୍ଥା ରହିଛି । ଆଧୁନିକ ଜୈବ ଇନ୍ଧନ ଉତ୍ପାଦନ ସକାଶେ ଗବେଷକ ଗୋଷ୍ଠୀ , ପ୍ରଯୁକ୍ତିବିତ ତଥା ଶିଳ୍ପସଂସ୍ଥାମାନଙ୍କ ମଧ୍ୟରେ ଅଧିକ ସହଯୋଗ ତଥା ସମନ୍ୱୟର ବିଶେଷ ଆବଶ୍ୟକତା ରହିଛି ।


    ଏହି ସମ୍ମିଳନୀରେ 15 ଟି ରାଷ୍ଟ୍ରର ପ୍ରତିନିଧି , ବୈଜ୍ଞାନିକ ଓ ଶକ୍ତି ବିଶେଷଜ୍ଞ ଯୋଗ ଦେଇଛନ୍ତି । ସେମାନଙ୍କ ମଧ୍ୟରେ ପ୍ରଯୁକ୍ତି ଯୋଗାଣକାରୀ , ପରିବହନ ବିଶେଷଜ୍ଞ , ଗବେଷକ , ଶିକ୍ଷାବିଦ୍ ‌ , ଜୈବ ଇନ୍ଧନ ସଂଗଠନ ଏବଂ ଅନ୍ୟାନ୍ୟ ଅଂଶୀଦାରମାନେ ସାମିଲ ।


    ***********

    
    
    (Release ID: 1523700) Visitor Counter : 1