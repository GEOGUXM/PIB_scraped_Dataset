      ଖଣି ମନ୍ତ୍ରଣାଳୟ

      ଖଣି, ଖାଦାନ ଉପରେ ଅନୁଷ୍ଠିତ ତୃତୀୟ ରାଷ୍ଟ୍ରୀୟ ସମ୍ମିଳନୀର ପୂର୍ବାଲୋକନ
      Posted On: 19 MAR 2018 8:51PM by PIB Bhubaneshwar


    ଖଣି ମନ୍ତ୍ରଣାଳୟ 2016 ଜୁଲାଇ 4-5 ମଧ୍ୟରେ ରାୟପୁରଠାରେ ଖଣି ଓ ଖାଦାନ ଉପରେ ପ୍ରଥମ ରାଷ୍ଟ୍ରୀୟ ସମ୍ମିଳନୀ ଏବଂ 2017 ଫେବୃଆରୀ 15 ତାରିଖରେ ନୂଆଦିଲ୍ଲୀଠାରେ ଦ୍ୱିତୀୟ ରାଷ୍ଟ୍ରୀୟ ସମ୍ମିଳନୀର ଆୟୋଜନ କରିଥିଲେ । ଏହି ସମ୍ମିଳନୀମାନଙ୍କରେ ରାଜ୍ୟ ସରକାର , ଖଣି ଉଦ୍ୟୋଗ , ଉଦ୍ୟୋଗ ସଙ୍ଗଠନ , ଆର୍ଥିକ ଏବଂ ଶିକ୍ଷାନୁଷ୍ଠାନ ଆଦିର ପ୍ରତିନିଧିମାନଙ୍କ ବ୍ୟତୀତ କିଛି ଅନ୍ୟ ବ୍ୟକ୍ତି ବିଶେଷ ମଧ୍ୟ ଭାଗ ନେଇଥିଲେ ଏବଂ ଖନନ କ୍ଷେତ୍ର ସହିତ ଜଡିତ ବିଭିନ୍ନ ବିଷୟ , ଆହ୍ୱାନ ଏବଂ ଅବସର ଉପରେ ଆଲୋକପାତ କରିଥିଲେ ଯାହା ଫଳରେ କି ସତତ ବିକାଶ ପାଇଁ ଶ୍ରେଷ୍ଠ ସମ୍ଭାବନା ମାନଙ୍କର ଉପଯୋଗ କରାଯାଇ ପାରିବ । ସେହି ସମୟରେ ରାଷ୍ଟ୍ରୀୟ ଖଣି ସମ୍ମିଳନୀକୁ ବ୍ୟାପକ ସଫଳତା ମିଳିଥିଲା ଏବଂ ଏଥିରେ ବହୁ ସଂଖ୍ୟାରେ ଭାଗିଦାରି ମଧ୍ୟ ହୋଇଥିଲା । ସମସ୍ତ ପ୍ରତିଭାଗିମାନେ ଏହି ସମ୍ମିଳନୀର ଆୟୋଜନ ସହିତ ଏହାର ନିଷ୍କର୍ଶ ଉପରେ ଅତ୍ୟନ୍ତ ସନ୍ତୋଷ ବ୍ୟକ୍ତ କରିଥିଲେ ।


    ଗତ ସମ୍ମିଳନୀ ପରଠାରୁ ଆଜି ପର୍ଯ୍ୟନ୍ତ ମନ୍ତ୍ରଣାଳୟ ଅନେକ ନୂତନ ପଦକ୍ଷେପ ଗ୍ରହଣ କରିଛି । ଖଣିଜ ନିଲାମୀ ନିୟମରେ ସଂଶୋଧନ କରାଯାଇଛି , ବାଲି ଖନନ ନୀତିକୁ ଅନ୍ତିମ ରୂପ ଦିଆଯିବାର ସମ୍ଭାବନା ରହିଛି , ଏମଟିଏସ ସହିତ ସମ୍ବନ୍ଧିତ ମହତ୍ୱପୂର୍ଣ୍ଣ ମଡ୍ୟୁଲର ଆରମ୍ଭ କରାଯିବାର ସମ୍ଭାବନା ରହିଛି , ସୂକ୍ଷ୍ମ ଖଣିଜ ପାଇଁ ଷ୍ଟାର ରେଟିଂ ଯୋଜନା ଆରମ୍ଭ କରାଯାଇଛି , ସୂକ୍ଷ୍ମ ଖଣିଜ ପାଇଁ ଖଣିଜ ଉପରେ ଦୃଷ୍ଟି ରଖିବା ପ୍ରଣାଳୀର କ୍ରିୟାନ୍ୱୟନ କରାଯାଇଛି ଏବଂ ଏଥିସହିତ ଏଇ ନିକଟରେ ଅନେକ ନୂତନ ଯୋଜନା ଗୁଡ଼ିକର ପ୍ରାରମ୍ଭ କରାଯାଇଛି । ଏଥିସହିତ ଅନ୍ୟ ପଦକ୍ଷେପର କାର୍ଯ୍ୟାନ୍ୱୟନ ପାଇଁ ହିତାଧିକାରୀମାନଙ୍କ କ୍ଷମତା ନିର୍ମାଣ ସହିତ ବିଭିନ୍ନ ଉଦ୍ଦେଶ୍ୟରେ ସମୁଚିତ ତାଳମେଳର ଆବଶ୍ୟକତା ରହିଛି । ଏଥିପାଇଁ ସମସ୍ତ ହିତାଧିକାରୀ ଓ ଖଣିଜ ସଂରକ୍ଷଣ ବିକାଶ ନୀତି ଏବଂ ନିୟମନ ଓ ଖନନ ଉଦ୍ୟୋଗ ପାଇଁ ଉତ୍ତରଦାୟୀ ମନେ କରାଯାଉଥିବା ସରକାରୀ ଯୋଜନା ମଧ୍ୟରେ ଗଭୀର ଏବଂ ବ୍ୟାପକ ସମ୍ବାଦର ଆବଶ୍ୟକତା ରହିଛି । ସମ୍ବନ୍ଧିତ ସମ୍ମିଳନୀ ଭାରତ ସରକାରଙ୍କ ଏଇ ନିକଟରେ ଗ୍ରହଣ କରାଯାଇଥିବା ନୀତିଗତ ପଦକ୍ଷେପକୁ ପ୍ରଦର୍ଶିତ କରିବା ପାଇଁ ଏକ ଉପଯୁକ୍ତ ପ୍ଲାଟଫର୍ମ ଉପଲବ୍ଧ କରାଇବ ଏବଂ ଖନନ କ୍ଷେତ୍ର ସହିତ ଜଡିତ ବିଭିନ୍ନ ବିଷୟ , ଆହ୍ୱାନ ଏବଂ ଅବସର ଉପରେ ବ୍ୟାପକ ପରିଚର୍ଚ୍ଚା ସୁନିଶ୍ଚିତ କରିବ , ଯାହା ଫଳରେ କି ସତତ ବିକାଶ ପାଇଁ ଶ୍ରେଷ୍ଠତମ ସମ୍ଭାବନାର ଉପଯୋଗ କରାଯାଇପାରିବ । ଏହା ଫଳରେ କେନ୍ଦ୍ର ସରକାରଙ୍କୁ ନୀତିଗତ ପଦକ୍ଷେପକୁ ଆହୁରି ଉନ୍ନତ କରିବାରେ ସହାୟତା ମିଳିବ ଏବଂ ଏତଦ୍ୱାରା ସର୍ବୋତ୍ତମ ପ୍ରୟାସକୁ ପ୍ରୋତ୍ସାହିତ କରାଯାଇ ପାରିବ ଏବଂ ଖନନ କ୍ଷେତ୍ର ସହିତ ଜଡିତ ବିଭିନ୍ନ ସମସ୍ୟାର ସମାଧାନ କରାଯାଇପାରିବ । ଏହା ଫଳରେ ମନ୍ତ୍ରଣାଳୟର ବିଭିନ୍ନ ପଦକ୍ଷେପକୁ ମଜଭୁତ କରିବାରେ ସହାୟତା ମିଳିବ ଯାହାଦ୍ୱାରା ଖନନ କ୍ଷେତ୍ର ରାଷ୍ଟ୍ରୀୟ ଅର୍ଥବ୍ୟବସ୍ଥାର ତ୍ୱରିତ ବିକାଶ ସହିତ ରୋଜଗାର ସୃଜନରେ ମଧ୍ୟ ଏହାର ପୂର୍ଣ୍ଣ ଯୋଗଦାନରେ ସକ୍ଷମ ହୋଇପାରିବ ।


    ସମ୍ମିଳନୀର ଉପଯୁକ୍ତ ଲାଭକୁ ଧ୍ୟାନରେ ରଖି ଏହା ପୂର୍ବରୁ ଆୟୋଜିତ ହୋଇଥିବା ସମ୍ମିଳନୀରେ ଉଦ୍ୟୋଗ ଜଗତ ଏବଂ ହିତାଧାରକଙ୍କ ଭାଗିଦାରୀକୁ ନିଃଶୁଳ୍କ ରଖାଯାଇଥିଲା ଯାହା ଫଳରେ କି ଏହାର ଭାଗିଦାରୀକୁ ପ୍ରୋତ୍ସାହିତ କରାଯାଇପାରିବ । ଏହି ବ୍ୟବସ୍ଥାକୁ ଏହି ସମ୍ମିଳନୀରେ ମଧ୍ୟ ଗ୍ରହଣ କରାଯିବ । ସାର୍ବଜନୀନ ଏବଂ ଘରୋଇ ଦୁଇଟି ଯାକ ଖନନ କମ୍ପାନୀ ଏହି ସମ୍ମିଳନୀରେ ସକ୍ରିୟତାର ସହ ଭାଗନେବେ । ଏତଦ ବ୍ୟତୀତ ଖନନ ଗତିବିଧି ସହିତ ସଂଲଗ୍ନ ଧାତୁ କ୍ଷେତ୍ର ଏବଂ ଏଥିସହିତ ସମ୍ବନ୍ଧିତ କ୍ଷେତ୍ର ମଧ୍ୟ ଭାଗନେବେ । ଏହି ଖନନ କ୍ଷେତ୍ରର ବିଭିନ୍ନ ସରକାରୀ ସଙ୍ଗଠନ ଯେପରିକି କେନ୍ଦ୍ର ଖଣି ମନ୍ତ୍ରଣାଳୟ , ରାଜ୍ୟମାନଙ୍କର ଖଣିଜ ବିଭାଗ , ନିୟାମକ ତଥା ଆଇବିଏମ ଏବଂ ଡିଜିଏମ , ଉତଖନ ଉଦ୍ୟୋଗ ଜିଏସଆଇ ଏବଂ ଏନଏମଇଟି ଇତ୍ୟାଦିର ଖନନ ଏବଂ ଏଥି ସହିତ ସମ୍ବନ୍ଧିତ ଉଦ୍ୟୋଗର ହିତାଧିକାରୀଙ୍କ ସହିତ ଯୋଗାଯୋଗ କରିବା ପାଇଁ ଏକ ପ୍ରଭାବଶାଳୀ ଭିତ୍ତିଭୂମିକୁ ସୁଲଭ କରାଇବ ।


    ଖନନ କ୍ଷେତ୍ର ସହିତ ଜଡିତ ବିଷୟର ସମାଧାନ ପ୍ରତି ଏକଜୁଟତା ସୁନିଶ୍ଚିତ କରିବା ଦୃଷ୍ଟିରେ ଖଣି ଏବଂ ଖଣିଜ ଉପରେ ଆୟୋଜିତ ବିଗତ ରାଷ୍ଟ୍ରୀୟ ସମ୍ମିଳନୀକୁ ମିଳିଥିବା ଉଲ୍ଲେଖନୀୟ ସଫଳତା ଏବଂ ଏଗୁଡ଼ିକର ବ୍ୟାପକ ଉପଯୋଗୀତାକୁ ଧ୍ୟାନରେ ରଖି ଖଣି ମନ୍ତ୍ରଣାଳୟ 2018 ମାର୍ଚ୍ଚ 20 ତାରିଖରେ ନୂଆଦିଲ୍ଲୀ ସ୍ଥିତ ଅଶୋକା ହୋଟେଲର କନଭେନସନ ହଲରେ ଖଣି ଏବଂ ଖଣିଜ ଦ୍ରବ୍ୟ ଉପରେ ତୃତୀୟ ରାଷ୍ଟ୍ରୀୟ ସମ୍ମିଳନୀ ଆୟୋଜନ କରିବାକୁ ଯାଉଛି ।


    ଭାରତୀୟ ଖଣିଜ ଉଦ୍ୟୋଗ ମହାସଂଘ ଏହି ସମ୍ମିଳନୀରେ ଭାଗିଦାରିତା ପାଇଁ ସହମତି ପ୍ରକାଶ କରିଛି । ଏପରି ସାର୍ବଜନୀକ କ୍ଷେତ୍ର ଉପକ୍ରମ ଯାହାକି ଖନନ ଗତିବିଧି ସହିତ ସିଧାସଳଖ ଭାବେ ଘନିଷ୍ଠତାର ସହିତ ଯୋଡି ହୋଇଛନ୍ତି ଅଥବା ଏହାର ଉତ୍ପାଦନ ପ୍ରକ୍ରିୟାର ଅଭିନ୍ନ ଅଙ୍ଗ , ସେମାନେ ଏହି ସମ୍ମିଳନୀର ଆୟୋଜନରେ ମନ୍ତ୍ରଣାଳୟ ସହାୟତା କରୁଥିବା ପ୍ରମୁଖ ହିତାଧିକାରୀମାନଙ୍କ ମଧ୍ୟରେ ସାମିଲ ହେବେ । ଏହି ପିଏସୟୁ ଗୁଡିକ ହେଉଛନ୍ତି ଖଣି ମନ୍ତ୍ରଣାଳୟ ଅଧୀନସ୍ଥ ନାଲକୋ , ଏଚସିଏଲ ଏବଂ ଏମଇସିଏଲ । ଏତଦବ୍ୟତୀତ ଏଚଜେଡଏଲ ଏବଂ ବାଲକୋ ଭଳି କମ୍ପାନୀ ମଧ୍ୟ ରହିଛନ୍ତି , ଯେଉଁଥିରେ କି ସରକାରୀ ଭାଗିଦାରୀ ଖଣି ମନ୍ତ୍ରଣାଳୟର ପ୍ରଶାସନିକ ନିୟନ୍ତ୍ରଣରେ ରହିଛି ।


    ଖଣି ମନ୍ତ୍ରଣାଳୟ ମନ୍ତ୍ରୀ ଶ୍ରୀ ନରେନ୍ଦ୍ର ସିଂ ତୋମାର ସମ୍ମିଳନୀ ସମୟରେ ସର୍ବୋତ୍ତମ ପ୍ରଦର୍ଶନ କରୁଥିବା 20ଟି ଖଣି ଏବଂ ଖାଦାନକୁ ‘ 5 ଷ୍ଟାର ରେଟିଂ ’ ପାଇଁ ପୁରସ୍କାର ପ୍ରଦାନ କରିବା ନେଇ ନିଜର ସହମତି ପ୍ରକାଶ କରିଛନ୍ତି । ଷ୍ଟାର ରେଟିଂ ପ୍ରଣାଳୀ ଅନ୍ତର୍ଗତ ବୈଷୟିକ ଜ୍ଞାନକୌଶଳ , ସାମାଜିକ-ଆର୍ଥିକ , ପାରିବାରିକ ସ୍ତରରେ ଖାଦାନମାନଙ୍କର ପ୍ରଦର୍ଶନର ଆକଳନ କରାଯାଇଥାଏ ଏବଂ ଖଣି ପରିଚାଳନାରେ ମାନକୀକରଣ ସୁନିଶ୍ଚିତ କରିବା ତଥା ଖନନର ପ୍ରଭାବକୁ ନ୍ୟୁନତମ କରିବା ଉଦ୍ଦେଶ୍ୟରେ ଅନ୍ତଃରାଷ୍ଟ୍ରୀୟ ମାନକକୁ ଗ୍ରହଣ କରାଯାଇଥାଏ । ତୃତୀୟ ସମ୍ମିଳନୀ ସମୟରେ ଷ୍ଟାର ରେଟିଂ ପ୍ରଣାଳୀକୁ ସୂକ୍ଷ୍ମ ଖଣିଜର ଖାଦାନ ଉପରେ ମଧ୍ୟ ଲାଗୁ କରାଯିବା ବିଷୟ ଉପରେ ବିଚାର କରାଯିବ ।


    ସମ୍ମିଳନୀରେ ପୁରସ୍କାର ସମ୍ମିଳନୀ ସମୟରେ ଖଣି ମନ୍ତ୍ରୀ ନରେନ୍ଦ୍ର ସିଂହ ତୋମାରଙ୍କ ଦ୍ୱାରା ଏମଟିଏସର ପଞ୍ଜୀକରଣ ଏବଂ ରିଟର୍ଣ୍ଣ ମଡ୍ୟୁଲ ସହିତ PMKKKY ଉପରେ ନଜର ରଖିବା ପାଇଁ ପୋର୍ଟାଲ ଆରମ୍ଭ କରାଯିବ ।


    ପଞ୍ଜୀକରଣ ଏବଂ ରିଟର୍ଣ୍ଣ ମଡ୍ୟୁଲରେ ବର୍ତ୍ତମାନ ମହଜୁଦ ଥିବା 14 , 500 ଉପଯୋଗ କର୍ତ୍ତାଙ୍କୁ ନୂତନ ପ୍ରଣାଳୀ ସହିତ ଯୋଡାଯିବ । ଦୈନିକ ରିଟର୍ଣ୍ଣକୁ ମୋବାଇଲ ଆପ ସହିତ ଅଥବା ଅନଲାଇନ ପୋର୍ଟାଲରେ ସିଧାସଳଖ ଦାଖଲ କରାଯାଇ ପାରିବ । ମାସିକ ରିଟର୍ଣ୍ଣକୁ ନୂତନ ପ୍ରଣାଳୀରେ ଦାଖଲ କରିବାକୁ ହେବ , ଯାହାର ଏହି ମାସର ରିଟର୍ଣ୍ଣରୁ ଆରମ୍ଭ କରାଯାଉଛି । ପ୍ରଭାବକାରୀ କ୍ରିୟାନ୍ୱୟନକୁ ସୁନିଶ୍ଚିତ କରିବା ପାଇଁ ଏମଟିଏମ ସଫ୍ଟୱେୟାରକୁ କେବଳ ରାଜ୍ୟମାନଙ୍କର ମହଜୁଦ ଆଇଟି ପ୍ରଣାଳୀ ନୁହେଁ ବରଂ ଅନ୍ୟ ମହଜୁଦ ଆଇଟି ଆପ୍ଲିକେସନ ଯଥା ଆଧାର , ଆରଟିଓ ଡାଟା , ଜିଏସଟି ଇତ୍ୟାଦି ଦ୍ୱାରା ମଧ୍ୟ ଏକୀକୃତ କରାଯିବ ।


    ପ୍ରଧାନମନ୍ତ୍ରୀ ଖଣିଜ କ୍ଷେତ୍ର କଲ୍ୟାଣ ଯୋଜନା ( PMKKKY )ର କ୍ରିୟାନ୍ୱୟନ ଜିଲ୍ଲା ଖଣିଜ ଫାଉଣ୍ଡେସନ ( DMF ) ମାଧ୍ୟମରେ ଏକୀକୃତ କରାଯାଉଥିବା କୋଷ ଦ୍ୱାରା କରାଯିବ , ଯାହାର ଉପଯୋଗ ଖନନ ପ୍ରଭାବିତ କ୍ଷେତ୍ରର କଲ୍ୟାଣ ଏବଂ ବିକାଶ ପାଇଁ କରାଯିବ ।


    *************

    
    
    (Release ID: 1525467) Visitor Counter : 1