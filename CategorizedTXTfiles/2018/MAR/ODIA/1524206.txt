      ରାଷ୍ଟ୍ରପତିଙ୍କ ସଚିବାଳୟ

      ରାଷ୍ଟ୍ରପତିଙ୍କୁ ସାକ୍ଷାତ କଲେ ଶ୍ରୀଲଙ୍କା ରାଷ୍ଟ୍ରପତି
      Posted On: 10 MAR 2018 7:20PM by PIB Bhubaneshwar


    ଆନ୍ତର୍ଜାତିକ ସୌରସଂଘ ସମ୍ମିଳନୀରେ ଯୋଗଦେବାକୁ ନୂଆଦିଲ୍ଲୀ ଗସ୍ତରେ ଆସିଥିବା ଶ୍ରୀଲଙ୍କା ରାଷ୍ଟ୍ରପତି ଶ୍ରୀ ମୈତ୍ରୀପାଲ ଶିରିସେନା ରାଜି ( ମା‌ର୍ଚ୍ଚ 10 , 2018) ରାଷ୍ଟ୍ରପତି ଭବନଠାରେ ରାଷ୍ଟ୍ରପତି ଶ୍ରୀ ରାମ ନାଥ କୋବିନ୍ଦଙ୍କୁ ସାକ୍ଷାତ କରିଛନ୍ତି ।


    ଶ୍ରୀଲଙ୍କା ରାଷ୍ଟ୍ରପତିଙ୍କୁ ଭାରତକୁ ସ୍ୱାଗତ କରି ରାଷ୍ଟ୍ରପତି କହିଲେ ବିଶ୍ୱ ସହ ଶ୍ରୀଲଙ୍କା ସକ୍ରିୟ ସଂପର୍କ ରକ୍ଷା ଦିଗରେ ଶ୍ରୀ ଶିରିସେନା ଉଲ୍ଲେଖନୀୟ ଭୂମିକା ଗ୍ରହଣ କରିଆସିଛନ୍ତି । ତାଙ୍କ ନେତୃତ୍ୱରେ ଭାରତ ତଥା ଏହି କ୍ଷେତ୍ର ଓ ଏହି କ୍ଷେତ୍ର ବାହାରର ରାଷ୍ଟ୍ରମାନଙ୍କ ସହ ସୁସଂପର୍କ ରକ୍ଷା ପାଇଁ ସେ ପ୍ରତିଶ୍ରୁତିବଦ୍ଧ ।


    ଶ୍ରୀଲଙ୍କା ସରକାରଙ୍କ ପକ୍ଷରୁ ଗ୍ରହଣ କରାଯାଇଥିବା ଅନେକଗୁଡ଼ିଏ ପର୍ଯ୍ୟାବରଣ ଅନୁକୂଳ ପଦକ୍ଷେପକୁ ରାଷ୍ଟ୍ରପତି ଭୂୟସୀ ପ୍ରଶଂସା କରିଥିଲେ । ଆର୍ଥିକ ବିକାଶ ସହ ଦୀର୍ଘସ୍ଥାୟୀ ପରିବେଶ ସୁରକ୍ଷା ଦିଗରେ ଶ୍ରୀଲଙ୍କା ରାଷ୍ଟ୍ରପତିଙ୍କ ଦୂରଦୃଷ୍ଟିକୁ ସେ ସାଧୁବାଦ ଜଣାଇଥିଲେ । ଶ୍ରୀଲଙ୍କା ସରକାରଙ୍କ ପକ୍ଷରୁ ସୌରଶକ୍ତି କ୍ଷେତ୍ରର ପ୍ରଣୀତ “ ସୂର୍ଯ୍ୟ ସଂଗ୍ର ମୟ ” କାର୍ଯ୍ୟକ୍ରମକୁ ରାଷ୍ଟ୍ରପତି ପ୍ରଶଂସା କରିଥିଲେ ।


    ରାଷ୍ଟ୍ରପତି କହିଲେ ଯେ ଭାରତ ଓ ଶ୍ରୀଲଙ୍କା ମଧ୍ୟରେ ଅନନ୍ୟ ସଂପର୍କ ରହିଛି । ଏହି ସଂପର୍କ ସହଭାଗୀ ଐତିହାସିକ , ସାଂସ୍କୃତିକ , ଜାତିଗତ ତଥା ସଭ୍ୟତା ଗତ ନିବିଡ଼ତା ତଥା ଲୋକ ଲୋକ ମଧ୍ୟରେ ରହିଥିବା ସଂପର୍କ ଉପରେ ଆଧାରିତ । ରାଷ୍ଟ୍ରପତି ସନ୍ତୋଷ ବ୍ୟକ୍ତ କରି କହିଲେ ଯେ ଗତ ତିନି ବର୍ଷ ମଧ୍ୟରେ ଉଭୟ ରାଷ୍ଟ୍ର ମଧ୍ୟରେ ଘନିଷ୍ଠ ରାଜନୈତିକ ସଂପର୍କ ସ୍ଥାପିତ ହୋଇପାରିଛି ।


    ରାଷ୍ଟ୍ରପତି କହିଲେ ଯେ ଭାରତ ଓ ଶ୍ରୀଲଙ୍କା ପରସ୍ପର ସହ ବାଣିଜ୍ୟ , ବ୍ୟବସାୟ , ସଂଯୋଗ ତଥା ବିକାଶ ସହଯୋଗ କ୍ଷେତ୍ରରେ ଅଧିକ ସଂପର୍କ ସ୍ଥାପନ କରିବା ଆବଶ୍ୟକ । ଶ୍ରୀଲଙ୍କା ସରକାର ଶକ୍ତି ଉତ୍ପାଦନ , ଅକ୍ଷୟ ଶକ୍ତି , ସାମୁଦ୍ରିକ ସଂପଦ ଜୈବ କୃଷି ପ୍ରଣାଳୀ , ବନ୍ଦର ତଥା ବିମାନ ସୁବିଧା କ୍ଷେତ୍ରରେ ଯେଉଁ ଗୁରୁତ୍ୱ ଆରୋପ କରନ୍ତି ସେଥିରେ ଭାରତ ଶ୍ରୀଲଙ୍କାକୁ ସଂପୂର୍ଣ୍ଣ ସମର୍ଥନ ଜଣାଏ ।


    *************

    
    
    (Release ID: 1524206) Visitor Counter : 2