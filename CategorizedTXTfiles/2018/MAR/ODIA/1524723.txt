      ନୂତନ ଓ ଅକ୍ଷୟ ଶକ୍ତି ମନ୍ତ୍ରଣାଳୟ

      କୁସୁମ ଯୋଜନା- ଭାରତର ଗ୍ରାମାଞ୍ଚଳ ପାଇଁ ସୌରଶକ୍ତିର ଉପଯୋଗ
      • ଜଳସେଚନ ସୁବିଧା ପାଇଁ ଦୁର୍ଗମ ଅଞ୍ଚଳମାନଙ୍କରେ ସୌର ପାଣି ପମ୍ପ ବସାଯିବ
      • ବଳକା ସୌରଶକ୍ତିକୁ ଡିସକମମାନଙ୍କୁ ବିକ୍ରୟ କରି କୃଷକ ଅଧିକ ଆୟ ପାଇପାରିବେ
      Posted On: 15 MAR 2018 8:28PM by PIB Bhubaneshwar


    ଭାରତ ସରକାର ‘ କିଷାନ ଉର୍ଜା ସୁରକ୍ଷା ଏବଂ ଉତଥାନ ମହାଅଭିଯାନ (କୁସୁମ) ’ ଆରମ୍ଭ କରିବା ନେଇ ପ୍ରକ୍ରିୟା ଜାରି କରିଛନ୍ତି । ଏହି ପ୍ରକ୍ରିୟା ଅନ୍ତର୍ଗତ ନିମ୍ନଲିଖିତ ସୁବିଧା ପ୍ରଦାନ କରାଯିବ:


    ( i ) ଗ୍ରାମାଞ୍ଚଳମାନଙ୍କରେ 2 ମେଗାୱାଟ କ୍ଷମତା ପର୍ଯ୍ୟନ୍ତ ଗ୍ରୀଡ଼ ସଂଯୁକ୍ତ ସୌରଶକ୍ତି ପ୍ଲାଣ୍ଟ ବସାଯିବ ।


    ( ii ) ଗ୍ରୀଡ଼ ସହିତ ସଂଯୁକ୍ତି ନଥିବା କୃଷକମାନଙ୍କ ଜଳ ସେଚନ ସୁବିଧା ପୂରଣ କରାଯିବା ଲାଗି ଷ୍ଟାଣ୍ଡଆଲୋନ ଅଫ-ଗ୍ରୀଡ଼ ସୌର ପାଣି ପମ୍ପ ପ୍ରତିଷ୍ଠା କରାଯିବ ।


    ( iii ) ଗ୍ରୀଡ ଯୋଗାଣ ବିନା ସ୍ୱାଧୀନ ଭାବେ ଜଳସେଚନର ସୁବିଧା ଉପଲବ୍ଧ କରାଇବା ପାଇଁ ବର୍ତ୍ତମାନ ଉପଲବ୍ଧ ଥିବା ଗ୍ରୀଡ ସଂଯୁକ୍ତ କୃଷି ପମ୍ପ ଗୁଡ଼ିକୁ ସୌର ଶକ୍ତି ଦ୍ୱାରା ପରିଚାଳିତ ହେବାର ସୁବିଧା ପ୍ରଦାନ ଏବଂ ଏଥିରୁ ଉତ୍ପାଦିତ ଅତିରିକ୍ତ ସୌର ଶକ୍ତିକୁ ଡିସକମକୁ ପ୍ରଦାନ କରାଯାଇ ଆୟ ବୃଦ୍ଧି କରିବାର ସୁଯୋଗ କୃଷକମାନଙ୍କୁ ପ୍ରଦାନ ।


    ( iv ) ସରକାରୀ କ୍ଷେତ୍ରର ଟ୍ୟୁବୱେଲ ଏବଂ ଉଠା ଜଳସେଚନକୁ ସୌରଶକ୍ତି ଦ୍ୱାରା ପରିଚାଳନା ବ୍ୟବସ୍ଥା କରିବା ।


    ଏହି ଯୋଜନାର ଅନୁମୋଦନ କରାଯିବା ପରେ ଏନେଇ ଅନୁଦାନ ଏବଂ ପରିଚାଳନା ଗତ ବ୍ୟବସ୍ଥା ସମ୍ବନ୍ଧରେ ପୁଙ୍ଖାନୁପୁଙ୍ଖ ଭାବେ ନିଷ୍ପତି ଗ୍ରହଣ କରାଯିବ ।


    ଆଜି ଲୋକସଭାରେ ଏକ ପ୍ରଶ୍ନର ଲିଖିତ ଉତ୍ତରରେ କେନ୍ଦ୍ର ନୂତନ ଓ ଅକ୍ଷୟ ଶକ୍ତି ରାଷ୍ଟ୍ରମନ୍ତ୍ରୀ (ସ୍ୱାଧୀନ ଦାୟିତ୍ୱ) ଶ୍ରୀ ଆର କେ ସିଂ ଏହି ସୂଚନା ପ୍ରଦାନ କରିଥିଲେ ।


    ***********

    
    
    (Release ID: 1524723) Visitor Counter : 2