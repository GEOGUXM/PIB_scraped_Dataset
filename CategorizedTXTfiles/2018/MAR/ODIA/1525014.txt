      ରେଳ ମନ୍ତ୍ରଣାଳୟ

      ରେଳ ଷ୍ଟେସନରେ ସ୍ୱାସ୍ଥ୍ୟକର ଖାଦ୍ୟ ଯୋଗାଣ
      Posted On: 16 MAR 2018 8:52PM by PIB Bhubaneshwar


    ଯାତ୍ରୀମାନଙ୍କୁ ଶୁଦ୍ଧ ଏବଂ ସ୍ୱାସ୍ଥ୍ୟକର ଖାଦ୍ୟ ଯୋଗାଣ ପାଇଁ 2017 ଫେବ୍ରୁଆରୀ 27 ତାରିଖରେ ଏକ ନୂତନ କ୍ୟାଟରିଂ ପଲିସିକୁ ଅନୁମୋଦନ ଦିଆଯାଇଥିଲା । 2017ର କ୍ୟାଟରିଂ ପଲିସି ଅନୁସାରେ ଖାଦ୍ୟ ପ୍ରସ୍ତୁତି ଓ ଖାଦ୍ୟ ବଣ୍ଟନ ପ୍ରକ୍ରିୟାକୁ ସ୍ୱତନ୍ତ୍ର କରିବାକୁ ଇଣ୍ଡିଆନ ରେଲୱେ କ୍ୟାଟରିଂ ଆଣ୍ଡ ଟୁରିଜମ କର୍ପୋରେସନ ଲିମିଟେଡ (ଆଇଆରସିଟିସି)କୁ ଦାୟିତ୍ୱ ଦିଆଯାଇଥିଲା । ଖାଦ୍ୟର ମାନ ବୃଦ୍ଧି କରିବାକୁ ନୂତନ ରୋଷେଇ ସ୍ଥାନ ପ୍ରସ୍ତୁତ କରିବା ସହ ପୂର୍ବରୁ ଥିବା ରୋଷେଇ ଘରଗୁଡ଼ିକର ବିକାଶ ପାଇଁ କୁହାଯାଇଥିଲା । ପ୍ରତ୍ୟେକ ଜୋନାଲ ରେଲୱେରେ ଏ ବାବଦରେ ଆନୁଷଙ୍ଗିକ ବ୍ୟବସ୍ଥା କରିବାକୁ ନିୟମାବଳୀ ଦିଆଯାଇଥିଲା । ଏହାବାଦ୍ ଯୁଗ୍ମ ଖାଦ୍ୟ ନିରାପତ୍ତା କମିଶନର , ଖାଦ୍ୟ ନିରାପତ୍ତା ଅଧିକାରୀ ଏବଂ ସ୍ୱତନ୍ତ୍ର ଅଧିକାରୀମାନଙ୍କ ଦ୍ୱାରା ନିୟମିତ ଖାଦ୍ୟର ମାନ ଯାଞ୍ଚ କରାଯାଉଛି । ଟ୍ରେନ ଏବଂ ଷ୍ଟେସନରେ ଅଣସ୍ୱୀକୃତ ଭେଣ୍ଡିଂ ରୋକିବାକୁ ଟିକେଟ ତଦାରଖ ଅଫିସର/ଆରପିଏଫ୍/ଜିଆରପି ଦ୍ୱାରା ସ୍ୱତନ୍ତ୍ର ଟିମ୍ ଗଠନ କରାଯାଇଛି । ଏସବୁ ପ୍ରକ୍ରିୟାକୁ ବ୍ୟକ୍ତିଗତ ଭାବେ ତଦାରଖ କରିବାକୁ ଜୋନାଲ ରେଲୱେର ଜେନେରାଲ ମ୍ୟାନେଜରମାନଙ୍କୁ ଦାୟିତ୍ୱ ଦିଆଯାଇଛି । ଖାଦ୍ୟ ନିରାପତ୍ତା ଓ ମାନାଙ୍କ ଆଇନ ଅନୁସାରେ ନିୟମିତ ଖାଦ୍ୟ ନମୁନା ସଂଗ୍ରହ କରାଯାଇ ପରୀକ୍ଷା ପାଇଁ ସ୍ୱୀକୃତିପ୍ରାପ୍ତ ପରୀକ୍ଷାଗାରକୁ ପଠାଯାଉଛି । ଖାଦ୍ୟର ମାନରେ ତ୍ରୁଟି ଥିଲେ ଖାଦ୍ୟ ନିରାପତ୍ତା ଓ ମାନାଙ୍କ ନିୟମ-2011 ଅନୁଯାୟୀ ଦଣ୍ଡ କିମ୍ବା ଜରିମାନାର ପ୍ରାବଧାନ କରାଯାଇଛି ।


    ରାଜ୍ୟସଭାରେ ଶୁକ୍ରବାର ଏକ ଲିଖିତ ପ୍ରଶ୍ନର ଉତ୍ତରରେ ରେଳ ରାଷ୍ଟ୍ରମନ୍ତ୍ରୀ ରାଜେନ ଗୋହେନ ଏହି ସୂଚନା ଦେଇଛନ୍ତି ।


    **********

    
    
    (Release ID: 1525014) Visitor Counter : 2