      ପ୍ରତିରକ୍ଷା ମନ୍ତ୍ରଣାଳୟ

      ସ୍ୱଦେଶୀ ଜ୍ଞାନକୌଶଳରେ ନିର୍ମିତ ଉତକ୍ଷେପକରୁ ବ୍ରହ୍ମୋସ କ୍ଷେପଣାସ୍ତ୍ରର ସଫଳ ପରୀକ୍ଷଣ
      Posted On: 22 MAR 2018 8:49PM by PIB Bhubaneshwar


    ରାଜସ୍ଥାନର ପୋଖରାନ ପରୀକ୍ଷଣ ରେଞ୍ଜରୁ ଆଜି ସକାଳ 8.42 ସମୟରେ ଶକ୍ତିଶାଳୀ ଦୂରଗାମୀ କ୍ଷେପଣାସ୍ତ୍ର ବ୍ରହ୍ମୋସର ସଫଳ ପରୀକ୍ଷଣ କରାଯାଇଛି । ଏହି କ୍ଷେପଣାସ୍ତ୍ର ଏବଂ ଉତକ୍ଷେପକ ଡିଆରଡିଓ ଏବଂ ବ୍ରହ୍ମୋସ ଏରୋସ୍ପେସ ଦ୍ୱାରା ମିଳିତ ଭାବେ ନିର୍ମାଣ କରାଯାଇଛି ।


    ସ୍ୱଦେଶୀ ଜ୍ଞାନକୌଶଳରେ ନିର୍ମିତ ଉତକ୍ଷେପକରୁ ନିର୍ଗତ ହୋଇ ଏହି ଲକ୍ଷ୍ୟଭେଦକାରୀ କ୍ଷପଣାସ୍ତ୍ର ପରୀକ୍ଷଣ ସମୟରେ ପୂର୍ବ ସ୍ଥିରୀକୃତ ପଥରେ ଗତିକରି ନିର୍ଦ୍ଧାରିତ ଲକ୍ଷ୍ୟ ଭେଦ କରିଥିଲା । ଭାରତୀୟ ସେନା ସହିତ ମିଶି ଡିଆରଡିଓ ଏବଂ ବ୍ରହ୍ମୋସର ବୈଜ୍ଞାନିକମାନେ ମିଳିତ ଭାବେ ଏହି ପରୀକ୍ଷା କରାଇଥିଲେ । ପରୀକ୍ଷଣ ସମୟରେ ଡିଆରଡିଓ ଅଧ୍ୟକ୍ଷ ଏବଂ ଡିଇଆର ଆଣ୍ଡ ଡିର ସଚିବ ଡଃ ଏସ ଖ୍ରୀଷ୍ଟୋଫରଙ୍କ ନେତୃତ୍ୱରେ ଏକ ଉଚ୍ଚସ୍ତରୀୟ ଦଳ ଉପସ୍ଥିତ ଥିଲେ । ଏହି ଦଳରେ ସାମିଲ ଥିଲେ ପରୀକ୍ଷଣ ଏବଂ ରଣନୈତିକ ପ୍ରକ୍ରିୟା ଡିଜି ଓ ପ୍ରତିରକ୍ଷା ମନ୍ତ୍ରୀଙ୍କ ଅତିରିକ୍ତ ସଚିବ ଡଃ ଜି ସତୀଶ ରେଡ୍ଡୀ ଏବଂ ବ୍ରହ୍ମୋଷର ସାଧାରଣ ନିର୍ଦ୍ଦେଶକ ଡଃ ସୁଧୀର ମିଶ୍ର ।


    ସ୍ୱଦେଶୀ ଉତକ୍ଷେପକର ବିକାଶରେ ପ୍ରମୁଖ ଭୂମିକା ନିର୍ବାହ କରିଥିବା କାର୍ଯ୍ୟକ୍ରମ ନିର୍ଦ୍ଦେଶକ ଡଃ ଦଶରଥ ରାମ ଏବଂ ପ୍ରକଳ୍ପ ନିର୍ଦ୍ଦେଶିକା ଶ୍ରୀମତି ଭି ପ୍ରମିଳା ମଧ୍ୟ ଏହି ଦଳର ଅଂଶବିଶେଷ । ଆଇଏଏଫର ବରିଷ୍ଠ ପଦାଧିକାରୀମାନେ ଏହି ସଫଳ ପରୀକ୍ଷଣର ପର୍ଯ୍ୟବେକ୍ଷଣ କରିଥିଲେ ।


    **********


    

    
    (Release ID: 1526283) Visitor Counter : 2