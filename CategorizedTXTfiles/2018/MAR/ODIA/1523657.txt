      ସଡକ ପରିବହନ ଓ ରାଜପଥ ମନ୍ତ୍ରଣାଳୟ

      ଜାଲ୍ ଡ୍ରାଇଭିଂ ଲାଇସେନ୍ସର ସମ୍ଭାବନା
      Posted On: 05 MAR 2018 2:01PM by PIB Bhubaneshwar


    ନ୍ୟାସନାଲ ରେଜିଷ୍ଟର ଫର ଡ୍ରାଇଭିଂ ଲାଇସେନ୍ସେସରେ 2015 ଜାନୁଆରୀରେ ନ୍ୟାସନାଲ ଇନଫର୍ମେଟିକ୍ ସେଣ୍ଟର ( NIC ) ଦ୍ୱାରା ହୋଇଥିବା ଅନୁଧ୍ୟାନରୁ ଅନେକ ଜାଲ୍ ଡ୍ରାଇଭିଂ ଲାଇସେନ୍ସ ବ୍ୟବହାରର ସମ୍ଭାବନା ନେଇ ଜଣାପଡ଼ିଥିଲା । 2015 ଜାନୁଆରୀ 5 ସୁଦ୍ଧା 6,70,16,851 ଟି ଡ୍ରାଇଭିଂ ଲାଇସେନ୍ସର ତଥ୍ୟ ଉପଲବ୍ଧ ଥିଲା । ସେଥିରୁ 7,99,923 ଟି କ୍ଲଷ୍ଟରରେ 16,72,138 ଟି ଜାଲ୍ ଲାଇସେନ୍ସ ଥିବା ଜଣାପଡ଼ିଥିଲା । ଏହାର ପ୍ରତିଶତ ଥିଲା 2.5% । ସଂପୃକ୍ତ ରାଜ୍ୟ ଗୁଡ଼ିକୁ ଏ ସମ୍ପର୍କରେ ଅବଗତ କରାଇ ଦିଆଯାଇଥିଲା ।


    ଡ୍ରାଇଭିଂ ଲାଇସେନ୍ସ ପ୍ରଦାନର ସମସ୍ତ ନିୟମାବଳୀ ମୋଟର ଯାନ ଆଇନ ( 1988 MV Act ) ର ଚାପ୍ଟର - 2 ଏବଂ କେନ୍ଦ୍ରୀୟ ମୋଟର ଯାନ ଆଇନ , 1989 ( CMVRs ) ର ଚାପ୍ଟର - 2ରେ ସ୍ପଷ୍ଟ ଉଲ୍ଲିଖିତ ରହିଛି । ସିଏମଭିଆରଏସର ରୁଲ୍ 15 ( 2 ) ଅନୁଯାୟୀ ଏବଂ ଉପଧାରା ( 3 ) ଏବଂ ଧାରା 9 ଅନୁସାରେ ଲାଇସେନ୍ସ ପ୍ରଦାନକାରୀ କର୍ତ୍ତୃପକ୍ଷ କିମ୍ବା ରାଜ୍ୟ ସରକାରଙ୍କ ଦ୍ୱାରା ଅଧିସ୍ୱୀକୃତ ସଂସ୍ଥା ଆବଶ୍ୟକ ପରୀକ୍ଷା ପରେ ଡ୍ରାଇଭିଂ ଲାଇସେନ୍ସ ପ୍ରଦାନ କରିପାରିବେ । ମୋଟର ଯାନ ଆଇନ ଲାଗୁ କରିବା ରାଜ୍ୟ ସରକାରଙ୍କ ଅଧିକାରଭୁକ୍ତ ।


    ମୋଟର ଯାନ ( ସଂଶୋଧନ ) ବିଲ୍ , 2017 ଲୋକସଭାରେ ଗୃହୀତ ହେବା ପରେ ଏବେ ରାଜ୍ୟସଭାରେ ଆଲୋଚନା ପାଇଁ ରହିଛି । ଲୋକମାନଙ୍କ ସୁବିଧା ପାଇଁ ଏହି ବିଲରେ ଅନେକ ପ୍ରସ୍ତାବ ରହିଛି । ଏହାବାଦ୍ ନୂତନ ଡ୍ରାଇଭିଂ ଲାଇସେନ୍ସ ପାଇଁ ଅନଲାଇନରେ ଆବେଦନ , ଫି ’ ଦେୟ ଏବଂ ଆରଟିଓଙ୍କୁ ଦେଖା କରିବାକୁ ସମୟ ବୁକିଂ ପାଇଁ ମନ୍ତ୍ରଣାଳୟ ଦ୍ୱାରା ବାହନ 4.0 ଏବଂ ସାରଥୀ 4.0 ନାଗରିକ ଅନୁକୂଳ ଆପ୍ଲିକେସନ ଚାଲୁ କରାଯାଇଛି ।


    ରାଜ୍ୟସଭାରେ ସୋମବାର ଜାହାଜ ଚଳାଚଳ , ସଡ଼କ ପରିବହନ ଏବଂ ରାଜମାର୍ଗ , ରସାୟନ ଏବଂ ସାର ରାଷ୍ଟ୍ରମନ୍ତ୍ରୀ ମନସୁଖ୍ ଏଲ୍ ମାଣ୍ଡଭୀୟ ଏକ ଲିଖତ ପ୍ରଶ୍ନର ଉତ୍ତରରେ ଏହି ସୂଚନା ଦେଇଛନ୍ତି ।


    ************

    
    
    (Release ID: 1523657) Visitor Counter : 2