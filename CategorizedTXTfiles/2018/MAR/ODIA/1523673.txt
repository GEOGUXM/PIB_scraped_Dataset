      ସଡକ ପରିବହନ ଓ ରାଜପଥ ମନ୍ତ୍ରଣାଳୟ

      ମିଲିଅନ ପ୍ଲସ୍ ସହରରେ ବହୁମୁଖୀ ପରିବହନ ବ୍ୟବସ୍ଥା ପ୍ରସ୍ତାବ
      Posted On: 06 MAR 2018 2:27PM by PIB Bhubaneshwar


    କେନ୍ଦ୍ର ସରକାର ବୈଦ୍ୟୁତିକ ପାୱାର ଟ୍ରେନ୍ ଜରିଆରେ ସାଧାରଣ ଏବଂ ଅଂଶୀଦାର ଭିତ୍ତିକ ପରିବହନ ବ୍ୟବସ୍ଥା ଆରମ୍ଭ କରିବାକୁ ପ୍ରସ୍ତାବ ରଖିଛନ୍ତି । ଏଥିପାଇଁ 2017 ଅକ୍ଟୋବର 31 ତାରିଖରେ ଏକ୍ସପ୍ରେସନ ଅଫ୍ ଇଣ୍ଟେରେଷ୍ଟ ( ଇଓଆଇ ) ଜାରି କରାଯାଇଥିବା କେନ୍ଦ୍ର ସଡ଼କ ପରିବହନ ଏବଂ ରାଜମାର୍ଗ , ଜାହାଜ ଚଳାଚଳ ଏବଂ ରସାୟନ ଓ ସାର ରାଷ୍ଟ୍ର ମନ୍ତ୍ରୀ ମନସୁଖ୍ ମାଣ୍ଡଭ୍ୟ ରାଜ୍ୟସଭାରେ ଏକ ଲିଖିତ ପ୍ରଶ୍ନର ଉତ୍ତରରେ ସୂଚନା ଦେଇଛନ୍ତି । ଏହି ଯୋଜନାରେ ସ୍ୱତନ୍ତ୍ର ପାହ୍ୟା ରାଜ୍ୟ ଏବଂ ମିଲିଅନ ପ୍ଲସ ସହର ପାଇଁ 105 କୋଟି ଟଙ୍କା ପର୍ଯ୍ୟନ୍ତ ଅନୁଦାନ ମିଳିବ । ଯୋଜନାରେ ଇଲେକ୍ଟ୍ରିକ୍ ବସ୍ , ଇଲେକ୍ଟ୍ରିକ୍ ଚାରି ଚକିଆ ଯାତ୍ରୀବାହୀ କାର୍ ଏବଂ ଇଲେକ୍ଟ୍ରିକ୍ ତିନି ଚକିଆ ଚଳାଚଳର ପ୍ରସ୍ତାବ ରହିଛି ।


    ଇଓଆଇ ଗ୍ରହଣ କରିବାର ଶେଷ ତାରିଖ ଥିଲା 2017 ନଭେମ୍ବର 30 ତାରିଖ । 21ଟି ରାଜ୍ୟର 44ଟି ସହର ପାଇଁ ମୋଟ 47ଟି ପ୍ରସ୍ତାବ ମିଳିଛି । ଏଥିପାଇଁ 3144ଟି ଇ - ବସ୍ , 2430ଟି ଇ - ଚାରି ଚକିଆ ଟ୍ୟାକ୍ସି ଏବଂ 21545ଟି ଇ - ତିନି ଚକିଆ ଅଟୋ ଆବଶ୍ୟକ । ଇଓଆଇ ଗୁଡ଼ିକର ତଦାରଖ ପରେ 11ଟି ସହରକୁ ପାଇଲଟ ପ୍ରକଳ୍ପ ପାଇଁ ଅନୁଦାନ ଦେବା ସକାଶେ ସ୍ଥିର ହୋଇଛି । ଏହି ସହରଗୁଡ଼ିକରେ ଅଛି ଦିଲ୍ଲୀ , ଅହମ୍ମଦାବାଦ , ବେଙ୍ଗାଲୁରୁ , ଜୟପୁର , ମୁମ୍ବାଇ , ଲକ୍ଷ୍ନୌ , ହାଇଦ୍ରାବାଦ , ଇନ୍ଦୋର , କୋଲକାତା , ଜାମ୍ମୁ ଏବଂ ଗୌହାଟି ।


    ଚୟନ କରାଯାଇଥିବା ପ୍ରତି ସହରରେ ପବ୍ଲିକ ଟ୍ରାନ୍ସପୋର୍ଟ ସିଷ୍ଟମର ଚାର୍ଜିଂ ପାଇଁ ଆନୁଷଙ୍ଗିକ ବ୍ୟବସ୍ଥା କରିବାକୁ 15 କୋଟି ଟଙ୍କା ଅନୁଦାନ ମିଳିବ ।


    ଏକ ଭିନ୍ନ ଲିଖିତ ଉତ୍ତରରେ ମନସୁଖ୍ ମାଣ୍ଡଭ୍ୟ ଗୃହକୁ ସୂଚନା ଦେଇଥିଲେ ଯେ , ଏନଏଚଏଆଇ ଦ୍ୱାରା ଟ୍ରାଫିକ୍ ଇନ୍ସିଡେଣ୍ଟ ଏମର୍ଜେନ୍ସି ମ୍ୟାନେଜମେଣ୍ଟ ସିଷ୍ଟମ ( ଟିଆଇଏମଏସ ) ର ପାଇଲଟ ପ୍ରକଳ୍ପ ରାଜସ୍ଥାନ ଓ ଉତ୍ତରପ୍ରଦେଶରେ ଆରମ୍ଭ ପାଇଁ ପଦକ୍ଷେପ ନିଆଯାଉଛି । ଏହି ବ୍ୟବସ୍ଥାରେ ରାଜ୍ୟ / ଆଞ୍ଚଳିକ କାର୍ଯ୍ୟାଳୟ ସ୍ତରରେ ଇନ୍ସିଡେଣ୍ଟ ମ୍ୟାନେଜମେଣ୍ଟ କଣ୍ଟ୍ରାକ୍ଟର ( ଆଇଏମସି ) ନିଯୁକ୍ତ କରାଯିବ । ଏମାନେ ରାଜପଥରେ ଆମ୍ବୁଲାନ୍ସ , ଟୋ ଆୱେ ( ଦୁର୍ଘଟଣାଗସ୍ତ ଗାଡି ଟାଣିବା ) କ୍ରେନ୍ ଏବଂ ରାଜପଥ ନିରୀକ୍ଷଣ ଯାନ ଉପଲବ୍ଧ କରାଇବେ । ଏଥିପାଇଁ ଆଞ୍ଚଳିକ କମାଣ୍ଡ ଓ ମନିଟରିଂ ବ୍ୟବସ୍ଥା ମଧ୍ୟ ରହିବ ।


    ଅନେକ ରାଜପଥରେ ଏବେ ଇନ୍ସିଡେଣ୍ଟ ମ୍ୟାନେଜମେଣ୍ଟ କଣ୍ଟ୍ରାକ୍ଟରର ସୁବିଧା ଉପଲବ୍ଧ ହେଉଛି । ପାଇଲଟ ପ୍ରକଳ୍ପରେ ପ୍ରତି ରାଜ୍ୟକୁ ଅଧିକ 100-110ଟି ଆମ୍ବୁଲାନ୍ସ ଯୋଗାଇ ଦିଆଯିବ । ରାଜପଥରେ ଆଇଏମସି ପାଇଁ ଏବେ ପ୍ରସ୍ତାବ ଆହ୍ୱାନ କରାଯାଇଛି । ଏହା ଆଗାମୀ 6-9 ମାସ ମଧ୍ୟରେ କାର୍ଯ୍ୟକାରୀ ହେବ ବୋଲି ଆଶା ରଖାଯାଇଛି । ଦୁଇ ରାଜ୍ୟରେ ସଫଳତାର ସହ ଏହା କାର୍ଯ୍ୟକାରୀ କରାଯିବା ପରେ ଦେଶବ୍ୟାପୀ ଲାଗୁ ହେବ ।


    **********

    
    
    (Release ID: 1523673) Visitor Counter : 1