      ମାନବ ସମ୍ବଳ ବିକାଶ ମନ୍ତ୍ରଣାଳୟ

      ନବାଚାରକୁ ବୃଦ୍ଧି କରିବା ପାଇଁ ମାନବ ସମ୍ବଳ ବିକାଶ ମନ୍ତ୍ରଣାଳୟରେ ନବାଚାର ପ୍ରକୋଷ୍ଠ ନିର୍ମାଣ କରାଯିବ: ଶ୍ରୀ ପ୍ରକାଶ ଜାଭଡେକର
      Posted On: 14 MAR 2018 8:25PM by PIB Bhubaneshwar


    ନବାଚାର ପ୍ରୟାସକୁ ଅଧିକ ମଜଭୁତ କରିବା ଉଦ୍ଦେଶ୍ୟରେ ମାନବ ସମ୍ବଳ ବିକାଶ ମନ୍ତ୍ରଣାଳୟରେ ଏକ ନବାଚାର ପ୍ରକୋଷ୍ଠ ନିର୍ମାଣ କରାଯିବ । ଏହାର ପ୍ରମୁଖ ରହିବେ ଜଣେ ବୈଜ୍ଞାନିକ ଏବଂ ଏଥିରେ ମନ୍ତ୍ରଣାଳୟର ଜଣେ ବରିଷ୍ଠ ଅଧିକାରୀଙ୍କ ସହିତ ଏପରି ଜଣେ ଯୁବ ପ୍ରଫେସନାଲ ସାମିଲ ହେବେ ଯିଏକି ନବାଚାରକୁ ବୃଦ୍ଧି କରିବା ପାଇଁ ନୂତନ ବିଚାରକୁ ପ୍ରସ୍ତୁତ କରିଥା ’ ନ୍ତି ।


    ଏହି ବିଷୟ ଆଜି ଏଠାରେ ଏକ ଉଚ୍ଚସ୍ତରୀୟ ସମୀକ୍ଷା ବୈଠକ ପରେ ମାନବ ସମ୍ବଳ ବିକାଶ ମନ୍ତ୍ରୀ ପ୍ରକାଶ ଜାଭଡେକର ପ୍ରକାଶ କରିଥିଲେ ।


    ଏହି ନିର୍ଣ୍ଣୟ 127ଟି ଦେଶର ତାଲିକା ସମ୍ପନ୍ନ ବୈଶ୍ୱିକ ନବାଚାର ସୂଚକାଙ୍କ ରାଙ୍କିଙ୍ଗରେ ଭାରତ 2016 ବର୍ଷରେ 66 ତମ ସ୍ଥାନରୁ 6ଟି ସ୍ଥାନ ବୃଦ୍ଧି ପାଇ 2017ରେ 60ତମ ସ୍ଥାନରେ ପହଂଚିବାର କିଛି ସମୟ ପରେ ହିଁ ନିଆଯାଇଛି । ଭାରତର ରାଙ୍କିଙ୍ଗରେ ଲଗାତର ଦ୍ୱିତୀୟ ବର୍ଷ ପାଇଁ ସୁଧାର ଆସିଛି ଏବଂ ଏହି ସୁଧାର ଅନ୍ୟ ମନ୍ତ୍ରଣାଳୟ ସହିତ ସମନ୍ୱୟରେ ମାନବ ସମ୍ବଳ ବିକାଶ ମନ୍ତ୍ରଣାଳୟ ଦ୍ୱାରା ସ୍ମାର୍ଟ ଇଣ୍ଡିଆ ହେକାଥନର ଶୁଭାରମ୍ଭ ହେବା ସମୟରେ ହିଁ ହୋଇଛି ।


    ବୈଶ୍ୱିକ ନବାଚାର ସୂଚକାଙ୍କ 2017 ଜରିଆରେ ଭାରତ ନବାଚାର ସମ୍ବନ୍ଧୀୟ ଇନପୁଟ ଏବଂ ନବାଚାର କ୍ଷମତା ବାବଦରେ ଏହାର ସ୍ଥିତିରେ ସୁଧାର ଆଣିଛି । ଦେଶ ପାଇଁ ସବୁଠାରୁ ଉତ୍ତମ ବିଷୟ ହେଉଛି ବହୁ ସଂଖ୍ୟାରେ ବିଜ୍ଞାନ ଏବଂ ଇଞ୍ଜିନିୟରିଂ ଛାତ୍ରଙ୍କ ଉପଲବ୍ଧି , ଭାରତରେ ବୈଶ୍ୱିକ ଆଇଏଣ୍ଡଡି କମ୍ପାନୀମାନଙ୍କ ନିବେଶରେ ବୃଦ୍ଧି , ଉନ୍ନତ କ୍ୟୁଏସ ବିଶ୍ୱବିଦ୍ୟାଳୟ ରାଙ୍କିଙ୍ଗ ଏବଂ ଅନେକ ପରିମାଣର ଉଦ୍ଧୃତ କରାଯାଇଥିବା ଅନୁସନ୍ଧାନ ପ୍ରକାଶନରେ ଉଚ୍ଚ ରାଙ୍କ , ଆଇଟି ସେବା ବିଶେଷଜ୍ଞ କ୍ଷେତ୍ରରେ ବିଶ୍ୱସ୍ତରରେ ନେତୃତ୍ୱ ଗ୍ରହଣ କରିବା ଏବଂ ସୃଜନାତ୍ମକ ବସ୍ତୁର ଆମଦାନୀ କ୍ଷେତ୍ରରେ ଅଗ୍ରଣୀ ହେବା ସାମିଲ ରହିଛି ।


    ଶ୍ରୀ ଜାଭଡେକର କହିଲେ ଯେ , “ ବୈଶ୍ୱିକ ନବାଚାର ସୂଚକାଙ୍କ 2017ରେ ଭାରତର ରାଙ୍କିଙ୍ଗରେ ଅନେକ ସୁଧାର ହୋଇଛି । ଯେହେତୁ ବୈଶ୍ୱିକ ନବାଚାରର ଏକ ବଡ ଭାଗ ଶିକ୍ଷା ସହିତ ସମ୍ବନ୍ଧିତ , ଏଥିପାଇଁ ମନ୍ତ୍ରଣାଳୟରେ ନବାଚାର ପ୍ରକୋଷ୍ଠର ସ୍ଥାନପାଇବା ଫଳରେ ନବାଚାର ଏବଂ ଗବେଷଣା ପ୍ରୟାସ ଉପରେ ଆହୁରି ଅଧିକ ଧ୍ୟାନ ଦେବା ସମ୍ଭବ ହୋଇପାରିବ । ”


    ମନ୍ତ୍ରୀ କହିଲେ ଯେ , “ ସରକାର ନିଜର ଏକ ବିଶେଷ ଉପାୟ ଜରିଆରେ ଆର୍ଥିକ ବିକାଶ ଏବଂ ଜୀବନ ସ୍ତରକୁ ଉନ୍ନତ କରିବା ପାଇଁ ନବାଚାର ଉପରେ ଯେଉଁଭଳି ଗୁରୁତ୍ୱ ପ୍ରଦାନ କରୁଛନ୍ତି ତାହାର ସକାରାତ୍ମକ ସୁଫଳ ଏବେ ଦେଖିବାକୁ ମିଳୁଛି । ବିଭିନ୍ନ ପ୍ରମୁଖ ସଂସ୍ଥାନ ପାଇଁ ୬ଟି ନୂତନ ଅନୁସନ୍ଧାନ ପାର୍କ ମଞ୍ଜୁର କରାଯାଇଛି । ସମଗ୍ର ଦେଶରେ ସମସ୍ତ ସଂସ୍ଥାନକୁ କଭର କଲା ଭଳି 120ରୁ ଅଧିକ ଟେକ୍ନୋଲଜି ବ୍ୟବସାୟିକ ଇନକ୍ୟୁବେଟର ରହିଛି । ”


    ମନ୍ତ୍ରୀ ଏହା ମଧ୍ୟ କହିଲେ ଯେ , “ ଦେଶର ଶୀର୍ଷ କେନ୍ଦ୍ରୀୟ ବୈଷୟିକ ସଂସ୍ଥାନରେ ନବାଚାର ଏବଂ ଅନୁସନ୍ଧାନ ସମ୍ବନ୍ଧୀୟ ମୂଳ ଢ଼ାଂଚାକୁ ଦ୍ରୁତଗତିରେ ସ୍ଥାପିତ କରିବା ପାଇଁ ଉଚ୍ଚଶିକ୍ଷା ଆର୍ଥିକ ପୋଷଣ ଏଜେନ୍ସି ( HEFA ) ଜରିଆରେ ଅଧିକ ଦନ ଆବଂଟିତ କରିବା ଲାଗି ସରକାରଙ୍କୁ ବିଶେଷ ଧ୍ୟାନ ଦେବା ଏବଂ ଏହି ସଂସ୍ଥାନମାନଙ୍କର 1000 ଶୀର୍ଷ ଛାତ୍ରଛାତ୍ରୀଙ୍କୁ ପ୍ରଧାନମନ୍ତ୍ରୀ ଅନୁସନ୍ଧାନ ଫେଲୋସିପ ( PMRF ) ପ୍ରଦାନ କରିବା ଫଳରେ ଭାରତରେ ନବାଚାର ଏବଂ ଅନୁସନ୍ଧାନ ପ୍ରୟାସକୁ ଆଗକୁ ବୃଦ୍ଧି କରିବା ଏବଂ ପ୍ରତିଭା ପଳାୟନକୁ ରୋକିବାରେ ସହାୟତା ମିଳିବ । ”


    ଟିଙ୍କରିଙ୍ଗ ପରୀକ୍ଷାଗାର ସମସ୍ତ ଉଚ୍ଚ ଶିକ୍ଷା ସଂସ୍ଥାନ ମାନଙ୍କରେ ଆରମ୍ଭ କରାଯାଇଛି ଏବଂ ନୀତି ଆୟୋଗର ଅଟଳ ନବାଚାର ମିଶନ ଅନ୍ତର୍ଗତ ଟିଙ୍କରିଙ୍ଗ ପରୀକ୍ଷାଗାରକୁ ବିଦ୍ୟାଳୟ ସ୍ତରରେ ସ୍ୱୀକୃତ କରାଯାଇଥାଏ ।


    ସ୍ମାର୍ଟ ଇଣ୍ଡିଆ ହେକାଥନ 2018 ରେ ଭାଗିଦାରି କ୍ଷେତ୍ରରେ ବ୍ୟାପକ ବୃଦ୍ଧି ଦେଖାଦେଇଛି । ଏହି ସମୟରେ ଏକ ଲକ୍ଷରୁ ଅଧିକ ଛାତ୍ର ବିଭିନ୍ନ ସମସ୍ୟା ପାଇଁ ନବାଚାର ସୂଚନା ଓ ଇନପୁଟ ପ୍ରସ୍ତୁତ କରିଥିଲେ । ଚଳିତ ବର୍ଷ ହାର୍ଡୱେୟାର ହେକାଥନକୁ ମଧ୍ୟ ଯୋଡାଯାଇଛି ଯାହା ଫଳରେ କି ନୂତନ ଉତ୍ପାଦର ସୃଜନ ମାର୍ଗ ପ୍ରଶସ୍ତ ହୋଇଛି । ହାର୍ଡୱେୟାର ହେକାଥନ ପ୍ରତିଯୋଗିତାରେ 20 , 000 ରୁ ଅଧିକ ଛାତ୍ର ଭାଗ ନେଇଛନ୍ତି ଯେଉଁମାନଙ୍କର ନେତୃତ୍ୱ ନେଉଛି ଆଇଆଇଟି ଖଡଗପୁର ।


    ************

    
    
    (Release ID: 1524722) Visitor Counter : 1