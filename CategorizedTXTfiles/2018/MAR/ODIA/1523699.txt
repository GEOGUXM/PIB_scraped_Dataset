      ରେଳ ମନ୍ତ୍ରଣାଳୟ

      ଆଗୁଆ ଅର୍ଥ ନଦେଇ ଇ-ଟିକେଟ ବୁକିଂ ବ୍ୟବସ୍ଥା
      Posted On: 07 MAR 2018 4:10PM by PIB Bhubaneshwar


    ଅନ୍ ଲାଇନରେ ଇ - ଟିକେଟ ବୁକିଂ କରି 15 ଦିନ ପରେ ଅର୍ଥ ଦେବା ନେଇ ଏକ ଯୋଜନା ରେଳବାଇ ଆରମ୍ଭ କରିଛି । ଇଣ୍ଡିଆନ ରେଲୱେଜ କ୍ୟାଟରିଂ ଆଣ୍ଡ ଟୁରିଜମ୍ କର୍ପୋରେସନ ଲିମିଟେଡ ( IRCTC ) ପକ୍ଷରୁ ମେସର୍ସ ଅର୍ଥଶାସ୍ତ୍ର ଫିନଟେକ୍ ପ୍ରାଇଭେଟ ଲିମିଟେଡ ଦ୍ୱାରା ‘ ଇ - ପେଲେଟର ’ ନାମରେ ଏକ ପାଇଲଟ ପ୍ରକଳ୍ପ ଆରମ୍ଭ କରାଯାଇଛି । ଏହି ଯୋଜନାରେ ଆଇଆରସିଟିସି ୱେବସାଇଟ ମାଧ୍ୟମରେ ଇ - ଟିକେଟରେ ବୁକିଂ କରି 15 ଦିନ ପରେ ଦେୟ ପ୍ରଦାନର ବ୍ୟବସ୍ଥା ରହିଛି । ‘ ଇ - ପେଲେଟର ’ ବ୍ୟବହାର ପାଇଁ ମୋଟ ଦେୟ ଉପରେ 3.50% ସର୍ଭିସ ଚାର୍ଜ ଏବଂ ଅନ୍ୟାନ୍ୟ ଶୁଳ୍କ ଲାଗୁ ହେବ । ଆଇଆରସିଟିସି ମାଧ୍ୟମରେ ଅନଲାଇନରେ ଟିକେଟ ବ୍ୟବସ୍ଥା ଧୀରେ ଧୀରେ ଲୋକପ୍ରିୟ ହେବାରେ ଲାଗିଛି । ଏହାକୁ ଏକ ନଗଦବିହୀନ ବ୍ୟବସ୍ଥା ଭାବେ ପ୍ରୋତ୍ସାହିତ କରାଯାଉଛି ।


    ଆଇଆରସିଟିସି ୱେବସାଇଟର ଦେୟ ପୃଷ୍ଠାରେ ଇପେଲେଟର ଦେୟ ବ୍ୟବସ୍ଥା ରହିଛି । ଏହାର ସମସ୍ତ ସର୍ତ୍ତ , ସର୍ଭିସ ଚାର୍ଜ ଏବଂ ଶୁଳ୍କର ବିବରଣୀ ଉକ୍ତ ପୃଷ୍ଠାରେ ରହିଛି । ଲୋକସଭାରେ ଆଜି ଏକ ଲିଖିତ ପ୍ରଶ୍ନର ଉତ୍ତରରେ ଏହି ସୂଚନା ଦିଆଯାଇଛି ।


    *****************

    
    
    (Release ID: 1523699) Visitor Counter : 2