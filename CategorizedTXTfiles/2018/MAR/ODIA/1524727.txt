      ସଂଖ୍ୟାଲଘୁ ବ୍ୟାପାର ମନ୍ତ୍ରଣାଳୟ

      2018-19 ଆର୍ଥିକ ବର୍ଷରୁ ହଜ୍ ରିହାତି ମିଳିବନି
      Posted On: 14 MAR 2018 8:33PM by PIB Bhubaneshwar


    2018-19ରୁ ହଜ୍ ରିହାତି ବନ୍ଦ କରିବାକୁ କେନ୍ଦ୍ର ସରକାର ନିଷ୍ପତ୍ତି ନେଇଛନ୍ତି । ଭାରତ ସରକାର ଦେଉଥିବା ହଜ୍ ରିହାତିର ପରିମାଣ କେନ୍ଦ୍ର ବେସାମରିକ ବିମାନ ଚଳାଚଳ ମନ୍ତ୍ରଣାଳୟ ବଜେଟରେ ସ୍ଥାନ ପାଇଥାଏ । କାରଣ ହଜ୍ କମିଟି ଦ୍ୱାରା ଚିହ୍ନଟ ହୋଇଥିବା ହଜ୍ ଯାତ୍ରୀମାନଙ୍କ ଯାତାୟାତ ସୁବିଧା କରିବାକୁ ବିମାନ ଚଳାଚଳ ମନ୍ତ୍ରଣାଳୟ ନୋଡାଲ ଏଜେନ୍ସି ଭାବେ କାମ କରୁଛି । 2017-18 ବଜେଟରେ ଏଥିପାଇଁ 200 କୋଟି ଟଙ୍କାର ବ୍ୟବସ୍ଥା ଥିଲା ।


    ସଂଖ୍ୟାଲଘୁ ମନ୍ତ୍ରଣାଳୟକୁ ମିଳୁଥିବା ବଜେଟ ଅନୁଦାନରୁ ସଂଖ୍ୟାଲଘୁଙ୍କ ବିକାଶ ପାଇଁ ବିଭିନ୍ନ ଯୋଜନାରେ ଖର୍ଚ୍ଚ କରାଯାଇଥାଏ । 2018-19ରେ ମନ୍ତ୍ରଣାଳୟକୁ ଅତିରିକ୍ତ 505 କୋଟି ଟଙ୍କା ଦେବାକୁ ପ୍ରସ୍ତାବ ରହିଛି । ସଂଖ୍ୟାଲଘୁଙ୍କ ଶିକ୍ଷାଗତ ସଶକ୍ତିକରଣ ଦିଗରେ ଏହି ଅର୍ଥ ଖର୍ଚ୍ଚ ହେବ ।


    ଲୋକସଭାରେ ବୁଧବାର ସଂଖ୍ୟାଲଘୁ ବ୍ୟାପାର ମନ୍ତ୍ରୀ ମୁକ୍ତାର ଅବାସ ନକଭୀ ଏକ ଲିଖିତ ପ୍ରଶ୍ନର ଉତ୍ତରରେ ଏହି ସୂଚନା ଦେଇଛନ୍ତି ।


    *************

    
    
    (Release ID: 1524727) Visitor Counter : 1