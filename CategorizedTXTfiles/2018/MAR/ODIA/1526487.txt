      ପରିବେଶ ଓ ଜଙ୍ଗଲ ମନ୍ତ୍ରଣାଳୟ

      ବାୟୋ ମେଡ଼ିକାଲ ୱେଷ୍ଟ ମ୍ୟାନେଜମେଣ୍ଟ ଆଇନରେ ସଂଶୋଧନ
      Posted On: 24 MAR 2018 9:02PM by PIB Bhubaneshwar


    ଜୈବ ମେଡ଼ିକାଲ ବର୍ଜ୍ୟରୁ ପରିବେଶ ତଥା ମାନବସମାଜକୁ ସୁରକ୍ଷିତ ରଖିବା ସକାଶେ ବାୟୋ ମେଡ଼ିକାଲ ୱେଷ୍ଟ ମ୍ୟାନେଜମେଣ୍ଟ ଆଇନ 2016ରେ ଆବଶ୍ୟକ ସଂଶୋଧନ ଘଟାଯାଇଛି ବୋଲି କେନ୍ଦ୍ର ପର୍ଯ୍ୟାବରଣ , ଜଙ୍ଗଲ ଓ ଜଳବାୟୁ ପରିବର୍ତ୍ତନ ମନ୍ତ୍ରୀ ଡକ୍ଟର ହର୍ଷବର୍ଦ୍ଧନ କହିଛନ୍ତି । ଦେଶରେ ଏଭଳି ଜୈବ ମେଡ଼ିକାଲ ବର୍ଜ୍ୟର ପରିଚାଳନାକୁ ସୁସଂଗତ ଭାବେ କାର୍ଯ୍ୟକାରୀ କରିବା ସକାଶେ ଏଭଳି ସଂଶୋଧନ ଆବଶ୍ୟକ ଥିଲା । ସଂଶୋଧିତ ନିୟମ ବିନିର୍ଦ୍ଦିଷ୍ଟ କରିଛି ଯେ ଏଭଳି ବର୍ଜ୍ୟ ସୃଷ୍ଟି କରୁଥିବା ସଂସ୍ଥା ଯଥା ହସପିଟାଲ , ନର୍ସିଂହୋମ୍ , କ୍ଲିନିକ ଓ ଡ଼ିସପେନସାରୀମାନେ ଏବେ କ୍ଲୋରିନେଟେଡ଼୍ ବ୍ୟାଗ୍ ଏବଂ ଗ୍ଲୋଭ୍ ବ୍ୟବହାର କରୁଛନ୍ତି । ପର୍ଯ୍ୟାୟକ୍ରମିକ ଭାବେ ସେମାନଙ୍କର କ୍ଲୋରିନେଟେଡ଼ ପ୍ଲାଷ୍ଟିକ୍ ବ୍ୟାଗ (ରକ୍ତ ମୁଣାକୁ ଛାଡ଼ି) ଏବଂ ଗ୍ଲୋଭସକୁ ମାର୍ଚ୍ଚ 27 , 2019 ସୁଦ୍ଧା ସେମାନେ ହଟାଇବେ । ମନ୍ତ୍ରୀ ଡକ୍ଟର ହର୍ଷବର୍ଦ୍ଧନ କହିଲେ ଯେ ଏଭଳି ଫେଜ୍ ଆଉଟ୍ ପ୍ରକ୍ରିୟାରୁ ରକ୍ତ ମୁଣାକୁ ବାଦ୍ ଦିଆଯାଇଛି , ଯାହାକି ବିଏମଡ଼ବ୍ଲୁ ନିୟମାବଳୀ 2018ରେ ସଂଶୋଧନ ମାଧ୍ୟମରେ ସଂପନ୍ନ ହୋଇଛି ।


    ଡକ୍ଟର ହର୍ଷବର୍ଦ୍ଧନ କହିଲେ ଯେ ଏଭଳି ସଂଶୋଧନମାନ ଜିଏସଆର 234( E ) ତାରିଖ ମାର୍ଚ୍ଚ 16 , 2018 ବିଜ୍ଞପ୍ତି ଦ୍ୱାରା କାର୍ଯ୍ୟକାରୀ କରାଯାଇଛି । ମନ୍ତ୍ରଣାଳୟ ୱେବସାଇଟ୍ http://www.moef.gov.in ଏବଂ http://www.moef.nic.in . ଏହି ବିଜ୍ଞପ୍ତି ଉପଲବ୍ଧ ।


    ବାୟୋ ମେଡ଼ିକାଲ ବର୍ଜ୍ୟ ପରିଚାଳନା ଆଇନ 2016ର ସଂଶୋଧନ ପ୍ରତିଭାଗୀମାନଙ୍କ ସହ ବିଭିନ୍ନ ପର୍ଯ୍ୟାୟରେ ଆଲୋଚନା କରାଯିବାପରେ ଗ୍ରହଣ କରାଯାଇଥିଲା । ସେଥିରେ କେନ୍ଦ୍ର ସ୍ୱାସ୍ଥ୍ୟ ଓ ପରିବାର କଲ୍ୟାଣ ମନ୍ତ୍ରଣାଳୟ , କେନ୍ଦ୍ର ପ୍ରଦୂଷଣ ନିୟନ୍ତ୍ରଣ ବୋର୍ଡ଼ , ରାଜ୍ୟ ପ୍ରଦୂଷଣ ନିୟନ୍ତ୍ରଣ ବୋର୍ଡ଼ ଏବଂ ସ୍ୱାସ୍ୟସେବା ସଂସ୍ଥାମାନେ ସାମିଲ ହୋଇଥିଲେ ।


    • ବାୟୋ ମେଡ଼ିକାଲ ବର୍ଜ୍ୟ ପରିଚାଳନା (ସଂଶୋଧନ) ନିୟମାବଳୀଳ 2018ର ପ୍ରମୁଖ୍ୟ ବୈଶିଷ୍ଟମାନ ନିମ୍ନରେ ପ୍ରଦାନ କରାଗଲା:


    • ଜୈବ ମେଡ଼ିକାଲ ବର୍ଜ୍ୟ ଉତ୍ପନ୍ନକାରୀଙ୍କ ମଧ୍ୟରେ ହସପିଟାଲ , ନର୍ସିଂହୋମ୍ , କ୍ଲିନିକ , ଦାତବ୍ୟ ଚିକିତ୍ସାଳୟ , ଭେଟିନାରୀ ପ୍ରତିଷ୍ଠାନ , ପଶୁ ସଂରକ୍ଷଣ କେନ୍ଦ୍ର , ପାଥୋଲୋଜିକାଲ୍ ପରୀକ୍ଷାଗାର , ରକ୍ତ ଭଣ୍ଡାର , ସ୍ୱାସ୍ଥ୍ୟ ସେବା ବ୍ୟବସ୍ଥା ଏବଂ କ୍ଲିନିକାଲ ପ୍ରତିଷ୍ଠାନ ଅନ୍ୟତମ । ସେମାନେ ପର୍ଯ୍ୟାୟକ୍ରମିକ ଭାବେ ସେମାନଙ୍କର କ୍ଲୋରିନେଟେଡ଼ ପ୍ଲାଷ୍ଟିକ୍ ବ୍ୟାଗ (ରକ୍ତ ମୁଣାକୁ ଛାଡ଼ି) ଏବଂ ଗ୍ଲୋଭସକୁ ମାର୍ଚ୍ଚ 27 , 2019 ସୁଦ୍ଧା ହଟାଇବେ ।


    • ସମସ୍ତ ସ୍ୱାସ୍ଥ୍ୟସେବା ବ୍ୟବସ୍ଥା ସେମାନଙ୍କର ବାର୍ଷିକ ବିବରଣୀ ରିପୋର୍ଟ ନିଜ ନିଜର ୱେବସାଇଟରେ ବାୟୋ ମେଡ଼ିକାଲ ବର୍ଜ୍ୟ ପରିଚାଳନା ନିୟମାବଳୀ , 2018 ପ୍ରକାଶ ପାଇବାର ଦୁଇ ବର୍ଷ ମଧ୍ୟରେ ଉପଲବ୍ଧ କରାଇବେ ।


    • ସାଧାରଣ ଜୈବ ମେଡ଼ିକାଲ ବର୍ଜ୍ୟ ପ୍ରକ୍ରିୟାକରଣ ଏବଂ ନଷ୍ଟ କରିବା ବ୍ୟବସ୍ଥାର ଅପରେଟରମାନେ ବାର କୋଡ଼ିଂ ଏବଂ ଜିପିଏସ (ଗ୍ଲୋବାଲ ପୋଜିସନିଂ ସିଷ୍ଟମ)ବ୍ୟବସ୍ଥା ପ୍ରଚଳନ କରିବେ ଯଦ୍ୱାରା ସେମାନେ କେନ୍ଦ୍ରୀୟ ପ୍ରଦୂଷଣ ନିୟନ୍ତ୍ରଣ ବୋର୍ଡ଼ ପକ୍ଷରୁ ଜାରି ନିୟମାବଳୀ ଅନୁସାରେ ସେମାନଙ୍କର ଜୈବ ମେଡ଼ିକାଲ ବର୍ଜ୍ୟ ପରିଚାଳନା କରୁଛନ୍ତି ବୋଲି ମାର୍ଚ୍ଚ 27 , 2019 ସୁଦ୍ଧା ତାହା ପ୍ରଦର୍ଶନ କରିବେ ।


    • ରାଜ୍ୟ ପ୍ରଦୂଷଣ ନିୟନ୍ତ୍ରଣ ବୋର୍ଡ଼/ ପ୍ରଦୂଷଣ ନିୟନ୍ତ୍ରଣ କମିଟି ସେମାନେ ପାଉଥିବା ସମସ୍ତ ସୂଚନାକୁ ଏକତ୍ର କରି ସେ ସବୁର ସମୀକ୍ଷା ଏବଂ ବିଶ୍ଲେଷଣ କରିବେ ଏବଂ ନିଜର ସୂଚନା କେନ୍ଦ୍ର ପ୍ରଦୂଷଣ ନିୟନ୍ତ୍ରଣ ବୋର୍ଡ଼ଙ୍କ ନିକଟକୁ ନୂଆ ଫର୍ମ (ଫର୍ମ IV A )ରେ ପଠାଇବେ । କେନ୍ଦ୍ର ପ୍ରଦୂଷଣ ନିୟନ୍ତ୍ରଣ ବୋର୍ଡ଼ ପ୍ରତି ଜିଲ୍ଲାର ବାୟୋ ମେଡ଼ିକାଲ ବର୍ଜ୍ୟ ସୃଷ୍ଟି ସଂକ୍ରାନ୍ତ ସୂଚନା ଲୋଡ଼ିବା ସହ ସେଠାରେ ଥିବା ସମସ୍ତ ପ୍ରକାର ସ୍ୱାସ୍ଥ୍ୟ ସେବା ବ୍ୟବସ୍ଥା ଏବଂ ସେମାନଙ୍କର ନିଜସ୍ୱ ଟ୍ରିଟମେଣ୍ଟ ବ୍ୟବସ୍ଥାର ସୂଚନା ସାଧାରଣ ବାୟୋ ମେଡ଼ିକାଲ ବର୍ଜ୍ୟ ପରିଚାଳନା ଓ ଡ଼ିସପୋଜାଲ ବ୍ୟବସ୍ଥା ସଂପର୍କରେ ସୂଚୀତ କରିବାକୁ ନିର୍ଦ୍ଦେଶ ଦେଇଛନ୍ତି ।


    • ପ୍ରତ୍ୟେକ ଅଧିଷ୍ଠାତା ଅର୍ଥାତ୍ , ଯେଉଁ ବ୍ୟକ୍ତିଙ୍କର ଏଭଳି ପ୍ରତିଷ୍ଠାନ ଏବଂ ଏହାର ପରିସର ଯେଉଁଠାରେ କି ଏଭଳି ବାୟୋ ମେଡ଼ିକାଲ ବର୍ଜ୍ୟ ଉତ୍ପନ୍ନ ହେଉଥିବ ଏବଂ ତାହା ଉପରେ ପ୍ରଶାସନିକ ନିୟନ୍ତ୍ରଣ ରହିଥିବ ସେମାନେ ପରୀକ୍ଷାଗାର ବର୍ଜ୍ୟ , ମାଇକ୍ରୋବାୟୋଲୋଜିକାଲ ବର୍ଜ୍ୟ , ରକ୍ତ ନମୁନା ଓ ରକ୍ତ ବ୍ୟାଗଗୁଡ଼ିକୁ ଅନ୍ ସାଇଟ୍ ଡ଼ିସଇନଫେକ୍ସନ୍ ଅଥବା ଷ୍ଟେରିଲାଇଜେସନ୍ ପ୍ରାକ୍-ପ୍ରକ୍ରିୟାକରଣ ବିଶ୍ୱ ସ୍ୱାସ୍ଥ୍ୟ ସଂଗଠନ ଦ୍ୱାରା ବିନିର୍ଦ୍ଦିଷ୍ଟ ମାନ ଅନୁସାରେ କରିବେ । ଏହା ଡ଼ବ୍ଲୁଏଚଓ ବ୍ଲୁ ବୁକ୍ 2014ରେ ନିର୍ଦ୍ଦିଷ୍ଟ ଭାବେ ବର୍ଣ୍ଣନା କରାଯାଇଛି । ଏହାପରେ ସାଧାରଣ ବାୟୋ ମେଡ଼ିକାଲ ବର୍ଜ୍ୟକୁ ଚୂଡ଼ାନ୍ତ ନଷ୍ଟ ପ୍ରକ୍ରିୟା ସକାଶେ ବର୍ଜ୍ୟ ଟ୍ରିଟମେଣ୍ଟ ବ୍ୟବସ୍ଥାକୁ ପଠାଯିବ ।


    *************

    
    
    (Release ID: 1526487) Visitor Counter : 2