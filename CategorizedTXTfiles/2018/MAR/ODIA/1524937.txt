      ପ୍ରତିରକ୍ଷା ମନ୍ତ୍ରଣାଳୟ

      ମାର୍ଚ୍ଚ 22ରେ ରାଷ୍ଟ୍ରପତି ବାୟୁ ସୈନିକଙ୍କୁ ସମ୍ମାନିତ କରିବେ
      Posted On: 15 MAR 2018 9:02PM by PIB Bhubaneshwar


    ରାଷ୍ଟ୍ରପତି ଶ୍ରୀ ରାମ ନାଥ କୋବିନ୍ଦ 2018 ମାର୍ଚ୍ଚ 22ରେ ବାୟୁସେନାର ହଲୱାରା ଷ୍ଟେସନରେ ଆୟୋଜିତ ଏକ ସମାରୋହରେ ବାୟୁ ସୈନିକମାନଙ୍କୁ ରାଷ୍ଟ୍ରପତିଙ୍କ ପ୍ରତିଷ୍ଠିତ ଷ୍ଟାଣ୍ଡାର୍ଡ ଏବଂ କଲର୍ସରେ ସମ୍ମାନିତ କରିବେ । ପଶ୍ଚିମ ବାୟୁ କମାଣର ଏୟାର ଅଫିସର କମାଣ୍ଡିଙ୍ଗ ଇନ ଚିଫ ଏୟାର ମାର୍ଶାଲ ସି ହରି କୁମାର ବାୟୁ ସେନା ଷ୍ଟେସନ ହଲୱାରାଠାରେ ଏକ ସମ୍ବାଦିକତା ସମ୍ମିଳନୀକୁ ସମ୍ବୋଧିତ କରି ଏହି ସୂଚନା ପ୍ରଦାନ କରିଛନ୍ତି ।


    ଏୟାର ମାର୍ଶାଲ ସି ହରି କୁମାର ପ୍ରକାଶ କରିଥିଲେ ଯେ ରାଷ୍ଟ୍ରପତି ସଶସ୍ତ୍ର ସେନାର ସର୍ବୋଚ୍ଚ କମାଣ୍ଡର ଶ୍ରୀ ରାମ ନାଥ କୋବିନ୍ଦ 51 ସ୍କ୍ୱାଡ୍ରନକୁ ରାଷ୍ଟ୍ରପତିଙ୍କ ପ୍ରତିଷ୍ଠିତ ଷ୍ଟାଣ୍ଡାର୍ଡ ଏବଂ ଭାରତୀୟ ବାୟୁସେନାର 230 ସିଗନାଲ ୟୁନିଟକୁ କଲରରେ ସମ୍ମାନିତ କରିବେ । 51 ସ୍କ୍ୱାଡ୍ରନର କମାଣ୍ଡିଙ୍ଗ ଅଫିସର ଗ୍ରୁପ କ୍ୟାପଟେନ ସତୀଶ ଏସ ପାୱାର ପ୍ରେସିଡେଂଟ୍ସ ଷ୍ଟାଣ୍ଡାର୍ଡ ଓ 230 ସିଗନାଲ ୟୁନିଟର ଷ୍ଟେସନ କମାଣ୍ଡର ଗ୍ରୁପ କ୍ୟାପଟେନ ଏସ କେ ତ୍ରିପାଠୀ ଏକ ଆଡମ୍ବରପୂର୍ଣ୍ଣ ଉତ୍ସବରେ ରାଷ୍ଟ୍ରପତିଙ୍କ ଠାରୁ ପ୍ରେସିଡେଂଟ୍ସ କଲର ଗ୍ରହଣ କରିବେ । ଏହି ଅବସରରେ ରାଷ୍ଟ୍ରପତି ଭାରତୀୟ ବାୟୁ ସେନାର 51 ସ୍କ୍ୱାଡ୍ରନ ଏବଂ 230 ସିଗନାଲ ୟୁନିଟର ପ୍ରଥମ ଦିବସର ଆବରଣ ଜାରି କରିବେ ।


    ରାଷ୍ଟ୍ରପତିଙ୍କ ଷ୍ଟାଣ୍ଡାର୍ଡ ଏବଂ କଲର ପୁରସ୍କାର କୌଣସି ସଶସ୍ତ୍ର ସୈନିକ ୟୁନିଟ ପାଇଁ ସର୍ବୋଚ୍ଚ ସୈନିକ ସମ୍ମାନ । ପୁରସ୍କାର ପାଇଁ ଚୟନ ଶାନ୍ତି ଏବଂ ଯୁଦ୍ଧ ସମୟରେ ସ୍କ୍ୱାଡ୍ରନର ପ୍ରଦର୍ଶନ ଏବଂ ଉପଲବ୍ଧି ଆଧାରରେ କରାଯାଇଥାଏ । ଚୟନ କରାଯାଉଥିବା ୟୁନିଟକୁ ଗତ 25 ବର୍ଷ ମଧ୍ୟରେ ସେମାନଙ୍କ ଦ୍ୱାରା କରାଯାଇଥିବା ଉନ୍ନତ ସେବା ପାଇଁ ସମ୍ମାନିତ କରାଯାଇଥାଏ । ଏହି ପୁରସ୍କାର ଶାନ୍ତି ଏବଂ ଯୁଦ୍ଧ ସମୟରେ ୟୁନିଟର ସଂଚାଳନ ଉତ୍କୃଷ୍ଟତା , ସମର୍ପଣ ଏବଂ ସେମାନଙ୍କର ପ୍ରମାଣିତ ଯୋଗଦାନର ସ୍ୱୀକୃତି ।


    ପ୍ରତିଷ୍ଠିତ ସମାରୋହରେ ବାୟୁସେନାର ଅଧ୍ୟକ୍ଷ ଏୟାର ଚିଫ ମାର୍ଶାଲ ବୀରେନ୍ଦ୍ର ସିଂ ଧନୋଆ ଏବଂ ଏୟାର ମାର୍ଶାଲ ସି ହରି କୁମାରଙ୍କ ବ୍ୟତୀତ ବରିଷ୍ଠ ପ୍ରତିରକ୍ଷା ଅଧିକାରୀ ସାମିଲ ରହିବେ । ପଞ୍ଜାବର ରାଜ୍ୟପାଳ , ମୁଖ୍ୟମନ୍ତ୍ରୀ ଏବଂ ଅନ୍ୟ ବରିଷ୍ଠ ଅଧିକାରୀ ମଧ୍ୟ ଏହି ସମାରୋହର ଶୋଭା ବୃଦ୍ଧି କରିବେ ।


    *************

    
    
    (Release ID: 1524937) Visitor Counter : 2