      ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି

      ପଞ୍ଜାବ, ହରିୟାଣା, ଉତ୍ତର ପ୍ରଦେଶ ଏବଂ ଜାତୀୟ ରାଜଧାନୀ କ୍ଷେତ୍ର ଦିଲ୍ଲୀରେ ଫସଲ ଅବଶେଷକୁ ଯଥାସ୍ଥାନରେ ପରିଚାଳନା ଲାଗି କୃଷି ଯାନ୍ତ୍ରିକ ପ୍ରୋତ୍ସାହନକୁ କ୍ୟାବିନେଟ ଅନୁମୋଦନ
      Posted On: 07 MAR 2018 7:08PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ ଆର୍ଥିକ ବ୍ୟାପାର ସଂକ୍ରାନ୍ତ କେନ୍ଦ୍ର କ୍ୟାବିନେଟ କମିଟି (ସିସିଇଏ)ବୈଠକରେ ପଞ୍ଜାବ, ହରିୟାଣା, ଉତ୍ତରପ୍ରଦେଶ ଏବଂ ଜାତୀୟ ରାଜଧାନୀ କ୍ଷେତ୍ର ଦିଲ୍ଲୀରେ ଫସଲ ଅବଶେଷକୁ ଯଥାସ୍ଥାନରେ ପରିଚାଳନା କରିବା ଲାଗି କୃଷି ଯାନ୍ତ୍ରିକ ପ୍ରୋତ୍ସାହନକୁ ଅନୁମୋଦନ କରାଯାଇଛି ।


    କେନ୍ଦ୍ରୀୟ ପାଣ୍ଠି ଲାଗି ମୋଟ ଖର୍ଚ୍ଚ 1151.80କୋଟି ଟଙ୍କା ହେବ । (2018-19ରେ 591.65 କୋଟି ଟଙ୍କା ଏବଂ 2019-20ରେ 560.15 କୋଟି ଟଙ୍କା)


    ଯୋଜନାର ଉପାଦାନ

     1. 1. ଯଥାସ୍ଥାନ ଅବଶେଷ ପରିଚାଳନା ଯାନ୍ତ୍ରିକର କଷ୍ଟମ ହାୟାରିଂ ଲାଗି କୃଷି ଯାନ୍ତ୍ରିକ ବ୍ୟାଙ୍କର ପ୍ରତିଷ୍ଠା । କୃଷି ସମବାୟ ସମିତି, ଏଫପିଓ, ସ୍ୱୟଂ ସହାୟକ ଗୋଷ୍ଠୀ, ପଞ୍ଜୀକୃତ କୃଷି ସମିତି/କୃଷକ ଗୋଷ୍ଠୀ, ଘରୋଇ ଉଦ୍ୟୋଗୀ, ମହିଳା କୃଷକ ଗୋଷ୍ଠୀଗୁଡ଼ିକୁ ଫାର୍ମ ଯାନ୍ତ୍ରିକ ବ୍ୟାଙ୍କ ଅଥବା କଷ୍ଟମ ହାୟାରିଂ କେନ୍ଦ୍ର ପ୍ରତିଷ୍ଠା କରିବା ଲାଗି ପ୍ରକଳ୍ପର ବ୍ୟୟ 80% ହାରରେ ଆର୍ଥିକ ସହାୟତା ପ୍ରଦାନ କରାଯିବ ।
     2. 2. ଯଥାସ୍ଥାନ ଅବଶେଷ ପରିଚାଳନା ଲାଗି କୃଷକମାନଙ୍କୁ କୃଷି ଯନ୍ତ୍ର ଏବଂ ଉପକରଣ କ୍ରୟ ଲାଗି ଆର୍ଥିକ ସହାୟତା । ବ୍ୟକ୍ତିଗତ କୃଷକମାନଙ୍କୁ କୃଷି ଅବଶେଷ ପରିଚାଳନା ଲାଗି ଯାନ୍ତ୍ରିକ/ଉପକରଣର ୫୦% ବ୍ୟୟ ହାର ଦ୍ୱାରା ଆର୍ଥିକ ସହାୟତା ପ୍ରଦାନ କରାଯିବ ।

    ଯଥାସ୍ଥାନରେ ଫସଲ ଅବଶେଷ ପରିଚାଳନା ଉପରେ ସଚେତନତା ଲାଗି ସୂଚନା, ଶିକ୍ଷା ଏବଂ ସଂଚାର ପ୍ରସାର । ରାଜ୍ୟ ସରକାର, କେବିକେ, ଆଇସିଆର ପ୍ରତିଷ୍ଠାନ, କେନ୍ଦ୍ର ସରକାରଙ୍କ ପ୍ରତିଷ୍ଠାନ, ସରକାରୀ କ୍ଷେତ୍ରର ଉଦ୍ୟୋଗ ଆଦିଙ୍କୁ ସୂଚନା, ଶିକ୍ଷା ଏବଂ ପ୍ରଚାର-ପ୍ରଚାର କାର୍ଯ୍ୟକଳାପ ଲାଗି ଆର୍ଥିକ ସହାୟତା ପ୍ରଦାନ କରାଯିବ । ଏହି ଗତିବିଧିରେ ଲଘୁ ଏବଂ ଦୀର୍ଘ ଅବଧି ବିଶିଷ୍ଟ ଚଳଚ୍ଚିତ୍ର, ବୃତ୍ତଚିତ୍ର, ରେଡିଓ ଏବଂ ଯିଭି କାର୍ଯ୍ୟକ୍ରମ, ବିଭିନ୍ନ ସ୍ତରରେ ପ୍ରଦର୍ଶନୀ ଶିବିର, ପ୍ରତିଭା ବିକାଶ କାର୍ଯ୍ୟକ୍ରମ, ପ୍ରିଂଟ ମିଡିଆରେ ବିଜ୍ଞାପନ, ଷ୍ଟାର ଅଭିଯାନ, କୌଣସି ଅବଶେଷ ନଜଳାଇବା ଲାଗି ଗ୍ରାମ/ଗ୍ରାମ ପଞ୍ଚାୟତ ଲାଗି ପୁରସ୍କାର, ଦୂରଦର୍ଶନ, ଡିଡି କିସାନ ଏବଂ ଅନ୍ୟ ଘରୋଇ ଚାନେଲରେ ପ୍ୟାନେଲ ଚର୍ଚ୍ଚା ମାଧ୍ୟମରେ ଜନସଚେତନତା ଅଭିଯାନ ସାମିଲ ରହିଛି ।


    ହିତାଧିକାରୀ

     1. 1. ସମ୍ପୃକ୍ତ ରାଜ୍ୟ ସରକାର ଜିଲ୍ଲାସ୍ତରୀୟ କାର୍ଯ୍ୟକାରୀ ସମିତି (ଡିଏଲସି) ମାଧ୍ୟମରେ ବିଭିନ୍ନ ହିତାଧିକାରୀ ଏବଂ ସ୍ଥାନ-କୃଷି ପ୍ରଣାଳୀ ଉପରେ ନିର୍ଭର କରୁଥିବା ସ୍ୱତନ୍ତ୍ର କୃଷି ଉପକରଣର ଚିହ୍ନଟ କରିବ ଏବଂ କଷ୍ଟମ ହାୟାରିଂ ଓ ବ୍ୟକ୍ତିଗତ ମାଲିକାନା ଆଧାରରେ ମେସିନର କ୍ରୟ ଲାଗି କୃଷି ଯାନ୍ତ୍ରିକ ବ୍ୟାଙ୍କ ପ୍ରତିଷ୍ଠା କରିବା ଲାଗି ହିତାଧିକାରୀମାନଙ୍କୁ ଚିହ୍ନଟ ଏବଂ ଚୟନ କରିବ, ଯାହାଦ୍ୱାରା ପାରଦର୍ଶୀ ଭାବେ ଉଚିତ ସମୟରେ ଲାଭ ମିଳିପାରିବ ।
     2. 2. ରାଜ୍ୟ ନୋଡାଲ ବିଭାଗ/ଡିଏଲସି ହିତାଧିକାରୀଙ୍କ ଋଣ ଆବଶ୍ୟକତା ଲାଗି ବ୍ୟାଙ୍କଗୁଡ଼ିକ ସହିତ ମେଣ୍ଟ କରିବେ । ଚୟନ କରାଯାଇଥିବା ହିତାଧିକାରୀମାନଙ୍କ ନାମ ଏବଂ ବିବରଣୀ ଜିଲ୍ଲାସ୍ତରରେ କାଗଜପତ୍ରରେ ସାମିଲ କରାଯିବ ଯେଉଁଥିରେ ସେମାନଙ୍କ ଆଧାର/ୟୁଆଇଟି ନମ୍ବର ଏବଂ ପ୍ରତ୍ୟକ୍ଷ ଲାଭ ହସ୍ତାନ୍ତର ମାଧ୍ୟମରେ ଦିଆଯାଇଥିବା ଆର୍ଥିକ ସହାୟତା ଉଲ୍ଲେଖ କରାଯିବ ।

    **********

    
    
    (Release ID: 1523964) Visitor Counter : 1
    
    
    
    
    

2.