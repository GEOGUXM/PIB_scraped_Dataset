      ଅର୍ଥ ମନ୍ତ୍ରଣାଳୟ

      ଫେବୃଆରୀ 2018(ଫେବୃଆରୀ/ମାର୍ଚ୍ଚରେ 26 ମାର୍ଚ୍ଚ ସୁଦ୍ଧା ପ୍ରାପ୍ତ)ରେ ଜିଏସଟି ରାଜସ୍ୱ ସଂଗ୍ରହ 85,174 କୋଟି
      • ସିଜିଏସଟି ଆକାରରେ 14,945 କୋଟି ଟଙ୍କା
      • ଏସଜିଏସଟି ଆକାରରେ 20,456 କୋଟି ଟଙ୍କା
      • ଆଇଜିଏସଟି ଆକାରରେ 42,456 କୋଟି ଟଙ୍କା ଏବଂ କ୍ଷତିପୂରଣ ଉପଟିକସ ଆକାରରେ 7,317 କୋଟି ଟଙ୍କା ସଂଗ୍ରହ
      Posted On: 27 MAR 2018 4:12PM by PIB Bhubaneshwar


    ଜିଏସଟି ଅନ୍ତର୍ଗତ ମୋଟ ରାଜସ୍ୱ ସଂଗ୍ରହ : ଫେବୃଆରୀ 2018 ପାଇଁ ଜିଏସଟିଆର 3 B ରିଟର୍ଣ୍ଣ ଦାଖଲ କରିବାର ଶେଷ ତାରିଖ 20 ମାର୍ଚ୍ଚ , 2018 ଥିଲା । ଫେବୃଆରୀ 2018 (ଫେବୃଆରୀ/ମାର୍ଚ୍ଚରେ 26 ମାର୍ଚ୍ଚ ସୁଦ୍ଧା ପ୍ରାପ୍ତ)ରେ ଜିଏସଟି ଅନ୍ତର୍ଗତ ମୋଟ ରାଜସ୍ୱ ସଂଗ୍ରହ 85 , 174 କୋଟି ଟଙ୍କା ଥିବା ଜଣାପଡ଼ିଛି ।


    25 ମାର୍ଚ୍ଚ , 2018 ସୁଦ୍ଧା ବସ୍ତୁ ଏବଂ ସେବା କର ( GST ) ଅନ୍ତର୍ଗତ ମୋଟ ମିଶାଇ 1.05 କୋଟି ଟିକସଦାତା ପଞ୍ଜୀକୃତ ହୋଇଛନ୍ତି । ଏମାନଙ୍କ ମଧ୍ୟରୁ 18.17 ଲକ୍ଷ ଟିକସଦାତା କମ୍ପୋଜିସନ ଡିଲର ଅଟନ୍ତି ଯେଉଁମାନଙ୍କ ପାଇଁ ପ୍ରତ୍ୟେକ ତ୍ରୈମାସରେ ରିଟର୍ଣ୍ଣ ଦାଖଲ କରିବା ଜରୁରୀ । ଅବଶିଷ୍ଟ 86.37 ଲକ୍ଷ ଟିକସଦାତାଙ୍କ ପାଇଁ ମାସିକ ରିଟର୍ଣ୍ଣ ଦାଖଲ କରିବା ଜରୁରୀ ଅଟେ ।


    ଫେବୃଆରୀ 2018 ଲାଗି 25 ମାର୍ଚ୍ଚ , 2018 ପର୍ଯ୍ୟନ୍ତ 59.51 ଲକ୍ଷ ଜିଏସଟିଆର 3 B ରିଟର୍ଣ୍ଣ ଦାଖଲ କରାଯାଇଛି । ଏହା ମୋଟ ଟିକସଦାତାଙ୍କ 69 ପ୍ରତିଶତ ଅଟେ , ଯେଉଁମାନଙ୍କ ପାଇଁ ମାସିକ ରିଟର୍ଣ୍ଣ ଦାଖଲ କରିବା ଆବଶ୍ୟକ ଅଟେ ।


    ରାଜ୍ୟଗୁଡ଼ିକର ରାଜସ୍ୱ : ମାର୍ଚ୍ଚ 2018 (26 ମାର୍ଚ୍ଚ ସୁଦ୍ଧା) ଲାଗି ଜିଏସଟି ଅନ୍ତର୍ଗତ ସଂଗୃହିତ 85174 କୋଟି ଟଙ୍କା ମଧ୍ୟରୁ 14 , 945 କୋଟି ଟଙ୍କାର ସଂଗ୍ରହ ସିଜିଏସଟି ଆକାରରେ , 20,456 କୋଟି ଟଙ୍କାର ସଂଗ୍ରହ ଏସଜିଏସଟି , 42,456 କୋଟି ଟଙ୍କାର ସଂଗ୍ରହ ଆଇଜିଏସଟି , ଏବଂ 7317 କୋଟି ଟଙ୍କା କ୍ଷତିପୂରଣ ଉପଟିକସ (ସେସ) ଆକାରରେ ସଂଗ୍ରହ କରାଯାଇଛି । ଏହାବ୍ୟତୀତ 12 , 140 କୋଟି ଟଙ୍କା ଆଇଜିଏସଟିରୁ ସିଜିଏସଟି ଆକାଉଂଟରେ ଏବଂ 13 , 424 କୋଟି ଟଙ୍କା ଆଇଜିଏସଟିରୁ ଏସଜିଏସଟି ଖାତରେ ସ୍ଥାନାନ୍ତରିତ କରାଯାଉଛି । ଏହି ସ୍ଥାନାନ୍ତରଣ ଯଥାକ୍ରମେ ସିଜିଏସଟି ଏବଂ ଏସଜିଏସଟିର ପରିଶୋଧ ଲାଗି ଆଇଜିଏସଟି କ୍ରେଡିଟର କ୍ରସ ଉପଯୋଗ କାରଣରୁ ଅର୍ଥରାଶିର ସେଟଲମେଣ୍ଟ ଜରିଆରେ ଅଥବା ଆନ୍ତଃରାଜ୍ୟ ବିଟୁସି ଦେଣନେଣ କାରଣରୁ କରାଯାଉଛି । ଏହିପରି ମୋଟ ମିଶାଇ 25 , 564 କୋଟି ଟଙ୍କାର ଅର୍ଥରାଶିର ସେଟଲମେଣ୍ଟ ଜରିଆରେ ଆଇଜିଏସଟିରୁ ସିଜିଏସଟି/ଏସଜିଏସଟି ଆକାଉଂଟରେ ସ୍ଥାନାନ୍ତରିତ କରାଯାଉଛି । ତେଣୁ , ମାର୍ଚ୍ଚ 2018 (26 ମାର୍ଚ୍ଚ ସୁଦ୍ଧା) ଲାଗି ଜିଏସଟି ଏବଂ ଏସଜିଏସଟିର ମୋଟ ସଂଗ୍ରହ ଯଥାକ୍ରମେ 27 , 085 କୋଟି ଟଙ୍କା ଏବଂ 33 , 880 କୋଟି ଟଙ୍କା ରହିଛି । ଏଥିରେ ସେଟଲମେଣ୍ଟ ଜରିଆରେ କରାଯାଇଥିବା ସ୍ଥାନାନ୍ତର ମଧ୍ୟ ସାମିଲ ରହିଛି ।


    **********

    
    
    (Release ID: 1526795) Visitor Counter : 1