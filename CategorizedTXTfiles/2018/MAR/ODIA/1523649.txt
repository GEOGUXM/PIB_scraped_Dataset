      ଶକ୍ତି ମନ୍ତ୍ରଣାଳୟ

      ଶକ୍ତି ସାମର୍ଥ୍ୟ ସେବା ଲିମିଟେଡ ଭାରତ ବ୍ୟାପୀ ସମସ୍ତ ବିମାନବନ୍ଦରରେ ଶକ୍ତି ସାମର୍ଥ୍ୟ ବିଶିଷ୍ଟ ଏଲଇଡି ଲଗାଇବ
      • ଦେଶବ୍ୟାପୀ ସମସ୍ତ ବିମାନବନ୍ଦର, ଏଏଆଇର ଅଟ୍ଟାଳିକା ଏବଂ ସହାୟକ କ୍ଷେତ୍ରରେ ଏଲଇଡି ଲାଇଟ ଲଗାଇବା ପାଇଁ ଭାରତୀୟ ବିମାନବନ୍ଦର ଅଧିକାରୀଙ୍କ ସହ 24.41 କୋଟି ଟଙ୍କାର ପୁଞ୍ଜିନିବେଶ ପାଇଁ ବୁଝାମଣା ପତ୍ର ସ୍ୱାକ୍ଷର

      Posted On: 01 MAR 2018 1:46PM by PIB Bhubaneshwar

    ଦେଶବ୍ୟାପୀ ସମସ୍ତ ବିମାନବନ୍ଦର , ଏଏଆଇ ଅଧିକୃତ ଅଟ୍ଟାଳିକା ଏବଂ ସହାୟକ କ୍ଷେତ୍ରରେ ଶକ୍ତି ସାମର୍ଥ୍ୟ ବିଶିଷ୍ଟ ଏଲଇଡି ଲାଇଟ ଲଗାଇବା ପାଇଁ ଶକ୍ତି ମନ୍ତ୍ରଣାଳୟ ଅଧୀନସ୍ଥ ଶକ୍ତି ସାମର୍ଥ୍ୟ ସେବା ଲିମିଟେଡ (ଇଇଏସଏଲ) ଭାରତୀୟ ଏୟାରପୋର୍ଟ ଅଥୋରିଟି ଅଫ ଇଣ୍ଡିଆ ସହ ଏକ ବୁଝାମଣା ପତ୍ର ସ୍ୱାକ୍ଷର କରିଛି । ଏହି ପ୍ରକଳ୍ପରେ ଇଇଏସଏଲ ମୋଟରେ 24.41କୋଟି ଟଙ୍କାର ପୁଞ୍ଜିନିବେଶ କରିବ ।


    ଅଟ୍ଟାଳିକା ଶକ୍ତି ସାମର୍ଥ୍ୟ କାର୍ଯ୍ୟକ୍ରମ (ବିଇଇପି) ଅଧୀନରେ ଏହି ବୁଝାମଣା ପତ୍ର ସ୍ୱାକ୍ଷର କରାଯାଇଛି । ଏଏଆଇ ଉପରେ କୌଣସି ଚାପ ନଦେଇ ଇଇଏସଏଲ ତରଫରୁ ସମସ୍ତ ଆଲୋକ ଉପକରଣ , ଏହାକୁ ଲଗାଇବା ଏବଂ ପରିଚାଳନା ଖର୍ଚ୍ଚ ବହନ କରାଯିବ । ଏକ ନିର୍ଦ୍ଧିଷ୍ଟ ଶକ୍ତି ପ୍ରଦର୍ଶନ ରାଜିନାମା (ଇପିଏ) ସ୍ୱାକ୍ଷରିତ ହେବା ଦିନଠାରୁ 4 ମାସ ମଧ୍ୟରେ ଏହି ପ୍ରକଳ୍ପର ନିର୍ମାଣ କାର୍ଯ୍ୟକୁ ଶେଷ କରାଯିବ ।


    ଏହି ବୁଝାମଣା ପତ୍ର ଅଧୀନରେ ଇଇଏସଏଲ ଶକ୍ତି ସେବା କମ୍ପାନୀ (ଏସ୍କୋ) ମଡେଲ ଉପରେ ଶକ୍ତି ସାମର୍ଥ୍ୟ କାର୍ଯ୍ୟକ୍ରମ ପରିଚାଳନା କରିବ । ଏଥିରେ ସମ୍ପୂର୍ଣ୍ଣ ପୁଞ୍ଜିନିବେଶ ଇଇଏସଏଲ ଦ୍ୱାରା ଗ୍ରହଣ କରାଯିବ ଏବଂ ଏହାର ଭରଣା ଆର୍ଥ ô କ ଭାଗିଦାରିତା ସଂଚୟ ମାଧ୍ୟମରେ କରାଯିବ । ଏହାର ଚୁକ୍ତିବଦ୍ଧ ସମୟସୀମା ରହିଛି ପାଞ୍ଚ ବର୍ଷ ଏବଂ ଏହି ସମୟ ମଧ୍ୟରେ ବଦଳ କିମ୍ବା ମରାମତି ପାଇଁ ଇଇଏସଏଲ ସମ୍ପୂର୍ଣ୍ଣ ଦାୟିତ୍ୱ ନେବ ।


    ଉଚ୍ଚ ସାମର୍ଥ୍ୟ ବିଶିଷ୍ଟ ଉପକରଣ ମାଧ୍ୟମରେ ଅଣ ସାମର୍ଥ୍ୟ ବିଶିଷ୍ଟ ଲାଇଟିଂ ଏବଂ ଶୀତଳୀକରଣ ଉପକରଣକୁ ବଦଳ କରିବା ପାଇଁ ଇଇଏସଏଲ ଭାରତୀୟ ରେଲୱେ , କେନ୍ଦ୍ରୀୟ ସାର୍ବଜନୀନ କାର୍ଯ୍ୟ ବିଭାଗ , ଦିଲ୍ଲୀ ମେଟ୍ରୋ ରେଳ କର୍ପୋରେସନ ଆଦି ପ୍ରମୁଖ ଅନୁଷ୍ଠାନ ମାନଙ୍କ ସହ ଭାଗିଦାରିତା କରିଛି । ଇଇଏସଏଲ ନୀତି ଆୟୋଗ , ନିର୍ମାଣ ଭବନ , ସର୍ଦ୍ଦାର ପଟେଲ ଭବନ , ଶାସ୍ତ୍ରୀ ଭବନ , ଜାମ୍ମୁ କାଶ୍ମୀର ବିଧାନସଭା , ଜାମ୍ମୁ ସଚିବାଳୟ , ବିଦ୍ୟୁତ ଭବନ ଏବଂ ରାଜୀବ ଚୌକ ମେଟ୍ରୋ ଷ୍ଟେସନ ଆଦି ପ୍ରମୁଖ ସରକାରୀ ଅଟ୍ଟାଳିକାରେ ଶକ୍ତି ସାମର୍ଥ୍ୟ ବିଶିଷ୍ଟ ଉପକରଣର ପୁନଃସଂଯୋଗ ଏପର୍ଯ୍ୟନ୍ତ କରି ସାରିଛି । ସମ୍ପ୍ରତି ଭାରତ ବ୍ୟାପୀ 508ଟି ଅଟ୍ଟାଳିକା ନିର୍ମାଣ ହେବାରେ 41 କୋଟି ଟଙ୍କାରୁ ଉର୍ଦ୍ଧ୍ଵ ଟଙ୍କା ସଂଚୟ କରାଯାଇ ପାରିଛି । ଏହାଫଳରେ ଅଙ୍ଗାରକାମ୍ଳ ନିର୍ଗମନ ମଧ୍ୟ 38392 ଟନକୁ ହ୍ରାସ ପାଇବ ଏବଂ ଏହାର ପରିମାଣ ପ୍ରତ୍ୟେକ ପ୍ରକଳ୍ପ ନିର୍ମାଣ କରାଯିବା ପରେ ବୃଦ୍ଧି ହେବା ନିଶ୍ଚିତ । ଏବେ ଏହି କାର୍ଯ୍ୟକ୍ରମକୁ ଭାରତ ବ୍ୟାପୀ 2862 ଟି ଅଟ୍ଟାଳିକା ନିର୍ମାଣ କ୍ଷେତ୍ରରେ କାର୍ଯ୍ୟକାରୀ କରାଯାଉଛି ଏବଂ ଏହା 2018 ମାର୍ଚ୍ଚ 31 ସୁଦ୍ଧା ଶେଷ ହେବ ।


    2017 ମେ ମାସରେ ପ୍ରାରମ୍ଭ କରାଯାଇଥିବା ଅଟ୍ଟାଳିକା ଶକ୍ତି ସାମର୍ଥ୍ୟ କାର୍ଯ୍ୟକ୍ରମ ଅଂଶବିଶେଷ ଭାବେ ଇଇଏସଏଲ 1000 କୋଟି ଟଙ୍କାର ପୁଞ୍ଜିନିବେଶ ପାଇଁ ଲକ୍ଷ୍ୟ ରଖିଛି । ଏଥିରେ 10,000 ରୁ ଉର୍ଦ୍ଧ୍ଵ ସରକାରୀ / ବେସରକାରୀ ବଡ ଅଟ୍ଟାଳିକାକୁ ଅନ୍ତର୍ଭୁକ୍ତ କରାଯିବ ଯାହାଫଳରେ କି ବାର୍ଷିକ 800 କୋଟି ଟଙ୍କାର ଆର୍ଥିକ ସଂଚୟ କରାଯାଇପାରିବ । ଏହାଦ୍ୱାରା ବାର୍ଷିକ 100 କୋଟି କିଲୋୱାଟର ଶକ୍ତି ସଂଚୟ ଏବଂ 10 ଲକ୍ଷ ଟନର ଅଙ୍ଗାରକାମ୍ଳ ନିର୍ଗମନ ହ୍ରାସ ହେବ ।


    ଏହି ବୁଝାମଣା ପତ୍ରକୁ ଶକ୍ତି ମନ୍ତ୍ରଣାଳୟର ସଚିବ ଶ୍ରୀ ଅଜୟ କୁମାର ଭାଲ୍ଲା ଏବଂ ଭାରତୀୟ ବିମାନବନ୍ଦର ଅଧିକାରୀ ଶ୍ରୀ ଗୁରୁପ୍ରସାଦ ମହାପାତ୍ରଙ୍କ ଉପସ୍ଥିତିରେ ଇଇଏସଏଲର ପରିଚାଳନା ନିର୍ଦ୍ଦେଶକ ଶ୍ରୀ ସୌରଭ କୁମାର ଏବଂ ଭାରତୀୟ ବିମାନବନ୍ଦର ଅଧିକାରୀଙ୍କ କାର୍ଯ୍ୟକାରୀ ନିର୍ଦ୍ଦେଶକ ଶ୍ରୀ ଏକେ ଶର୍ମା ସ୍ୱାକ୍ଷରିତ କରିଥିଲେ ।


    ଏହି ଅବସରରେ ଇଇଏସଏଲ ଏମଡି ଶ୍ରୀ ସୌରଭ କୁମାର ନିଜର ବକ୍ତବ୍ୟ ରଖି ପ୍ରକାଶ କରିଥିଲେ ଯେ , “ ପରମ୍ପରିକ ଆଲୋକ ଉପକରଣ ବଦଳରେ ବିମାନବନ୍ଦର ଏବଂ ଏଏଆଇ ଅଟ୍ଟାଳିକାରେ ଶକ୍ତି ସାମର୍ଥ୍ୟ ବିଶିଷ୍ଟ ଆଲୋକ ଉପକରଣ ଲଗାଯିବା ଦ୍ୱାରା ଭାରତର ପାଣିପାଗ ସମ୍ବନ୍ଧୀୟ ଲକ୍ଷ୍ୟ ପୂରଣ ହୋଇପାରିବ । ଆମେ ସଫଳତାର ସହ ଭାରତରେ ଥିବା ଅନେକ ବ୍ୟବସାୟିକ ଅଟ୍ଟାଳିକାକୁ ଶକ୍ତି ସାମର୍ଥ୍ୟ ବିଶିଷ୍ଟ କମ୍ପ୍ଲେକ୍ସରେ ପରିଣତ କରିଛୁ । ବଡବଡ ବ୍ୟବସାୟିକ କମ୍ପ୍ଲେକ୍ସରେ ପୁନଃସଂଯୋଜନା କରିବା ଦ୍ୱାରା ଆମେ ଦେଶରେ ଥିବା ଶକ୍ତି ସାମର୍ଥ୍ୟକୁ ବିପ୍ଳବାତ୍ମକ ଭାବେ ରୂପାନ୍ତରିତ କରିପାରିବା । ”


    **********

    
    
    (Release ID: 1523649) Visitor Counter : 1