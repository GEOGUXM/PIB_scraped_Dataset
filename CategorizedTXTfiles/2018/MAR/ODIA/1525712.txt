      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ବେଆଇନ ଅନୁପ୍ରବେଶକାରୀ
      Posted On: 20 MAR 2018 8:50PM by PIB Bhubaneshwar


    ଫରେନର୍ସ ଆଇନର ଧାରା 3(2)( C )-1946 ଅନୁଯାୟୀ ଜଣେ ବିଦେଶୀ ନାଗରିକକୁ ଦେଶାନ୍ତର କରିବାର କ୍ଷମତା କେନ୍ଦ୍ର ସରକାରଙ୍କର ଅଛି । ଫରେନର୍ସ ଆଇନ-1946 ଅନୁସାରେ ବେଆଇନ ଭାବେ ରହୁଥିବା ଜଣେ ବିଦେଶୀ ନାଗରିକକୁ ଚିହ୍ନଟ କରି ପ୍ରତ୍ୟର୍ପଣ କରିବାର କ୍ଷମତା ରାଜ୍ୟ/କେନ୍ଦ୍ରଶାସିତ ଅଞ୍ଚଳ ଏବଂ ବ୍ୟୁରୋ ଅଫ୍ ଇମିଗ୍ରେସନକୁ ମଧ୍ୟ ଦିଆଯାଇଛି । ଏମାନଙ୍କୁ ଅଟକ ରଖିବା ଏବଂ ପ୍ରତ୍ୟର୍ପଣ କରିବା ଏକ ନିୟମିତ ପ୍ରକ୍ରିୟା । ତେବେ ଏହାର ହିସାବ କେନ୍ଦ୍ର ସରକାରଙ୍କ ନିକଟରେ ନ ଥାଏ ।


    ଉପଲବ୍ଧ ସୂଚନାନୁସାରେ , ବିଗତ ତିନି ବର୍ଷ ମଧ୍ୟରେ ପ୍ରାୟ 330 ପାକିସ୍ତାନୀ ଏବଂ 1770 ବାଂଲାଦେଶୀ ନାଗରିକଙ୍କୁ ପ୍ରତ୍ୟର୍ପଣ କରାଯାଇଛି । ବେଆଇନ ଅନୁପ୍ରବେଶକାରୀମାନେ ଲୁଚା ଚୋରା ଦେଶରେ ପ୍ରବେଶ କରିଥାନ୍ତି । ତେଣୁ ସେମାନଙ୍କ ସଂଖ୍ୟା ଜାଣିବା ସମ୍ଭବ ନୁହେଁ । ତେବେ ବିଦେଶୀ ନାଗରିକଙ୍କ ଦ୍ୱାରା ସୃଷ୍ଟି ହୋଇଥିବା କିଛି ଆଇନ ଶୃଙ୍ଖଳା ପରିସ୍ଥିତିର ଅଭିଯୋଗ ମିଳିଛି । ଏହାର ହିସାବ କେନ୍ଦ୍ରୀୟ ସ୍ତରରେ ଉପଲବ୍ଧ ହୋଇଥାଏ ।


    ବାଂଲାଦେଶୀ ଅନୁପ୍ରବେଶକାରୀମାନଙ୍କୁ ଅଟକ ରଖିବା ଏବଂ ପ୍ରତ୍ୟର୍ପଣ କରିବା ନେଇ ଏକ ସଂଶୋଧିତ ପ୍ରକ୍ରିୟା ନେଇ 2009 ନଭେମ୍ବରରେ ରାଜ୍ୟ ଓ କେନ୍ଦ୍ର ଶାସିତ ଅଞ୍ଚଳର ସରକାରମାନଙ୍କୁ ସୂଚିତ କରାଯାଇଛି । 2011 ଫେବ୍ରୁଆରୀ ଏବଂ 2013 ଫେବ୍ରୁଆରୀରେ ଏଥିରେ ପୁନଃ ସଂଶୋଧନ କରାଯାଇଥିଲା ।


    ଆଇନ ରକ୍ଷାକାରୀ ସଂସ୍ଥାଗୁଡ଼ିକ ମଧ୍ୟ ଦେଶରେ ଥିବା ବିଦେଶୀ ନାଗରିକମାନଙ୍କ ଉପରେ ନଜର ରଖିଥାନ୍ତି ଏବଂ ସେମାନେ କୌଣସି ବେଆଇନ କାର୍ଯ୍ୟରେ ଲିପ୍ତ ରହିଲେ ଆବଶ୍ୟକ କାର୍ଯ୍ୟାନୁଷ୍ଠାନ କରିଥାନ୍ତି ।


    ନାଗରିକତ୍ୱ ଆଇନ , 2003 ଅନୁସାରେ ଏକ ସ୍ୱଚ୍ଛ ପ୍ରକ୍ରିୟାରେ ନ୍ୟାସନାଲ ରେଜିଷ୍ଟର ଅଫ୍ ସିଟିଜେନ୍ ( NRC ) ପ୍ରସ୍ତୁତ କରାଯାଇଥାଏ । 2017 ଡିସେମ୍ବର 31 ସୁଦ୍ଧା ମିଳିଥିବା 3.29 କୋଟି ଆବେଦନ ମଧ୍ୟରୁ 1.90 କୋଟି ଆବେଦନର ଯାଞ୍ଚ ଶେଷ ହୋଇଛି । ପ୍ରଥମ ପର୍ଯ୍ୟାୟ ଏନଆରସି ଚିଠାରେ ଏହା ପ୍ରକାଶ ପାଇଛି । ବଳକା ଆବେଦନଗୁଡ଼ିକର ଯାଞ୍ଚ ବିଭିନ୍ନ ପର୍ଯ୍ୟାୟରେ ଚାଲିଛି । ଏହା ଶେଷ ହେଲେ ଦ୍ୱିତୀୟ ପର୍ଯ୍ୟାୟ ଏନଆରସି ଚିଠାରେ ଏ ସମ୍ପର୍କରେ ପ୍ରକାଶ ପାଇବ । ଏହାପରେ କୌଣସି ପ୍ରକାର ଅଭିଯୋଗ ଗ୍ରହଣ କରାଯାଇ ନିଷ୍ପତ୍ତି ନିଆଯିବ ଏବଂ ଚୂଡ଼ାନ୍ତ ଏନଆରସି ପ୍ରକାଶ ପାଇବ ।


    ଲୋକସଭାରେ ମଙ୍ଗଳବାର ଏକ ପ୍ରଶ୍ନର ଉତ୍ତରରେ ଲିଖିତ ଭାବେ କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରୀ କିରେନ ରିଜିଜୁ ଏହି ସୂଚନା ଦେଇଛନ୍ତି ।


    **********


    

    
    (Release ID: 1525712) Visitor Counter : 1