      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ବେଆଇନ ବାଂଲାଦେଶୀଙ୍କ ପ୍ରତ୍ୟର୍ପଣ
      Posted On: 14 MAR 2018 8:42PM by PIB Bhubaneshwar


    ଭାରତରେ ବେଆଇନ ଭାବେ ପ୍ରବେଶ କରୁଥିବା ବାଂଲାଦେଶୀ ନାଗରିକମାନଙ୍କ ପ୍ରତ୍ୟର୍ପଣ ପାଇଁ ଭାରତ ଓ ବାଂଲାଦେଶ ମଧ୍ୟରେ କୌଣସି ନିର୍ଦ୍ଦିଷ୍ଟ ବୁଝାମଣା କିମ୍ବା ଚୁକ୍ତିନାମା ହୋଇନାହିଁ ।


    ନ୍ୟାସନାଲ ରେଜିଷ୍ଟର ଅଫ ସିଟିଜେନ୍ସରେ କେବଳ ଭାରତୀୟ ନାଗରିକଙ୍କ ନାମ ଉଲ୍ଲେଖ କରାଯାଇଛି । ବେଆଇନ ଭାବେ ପ୍ରବେଶ କରୁଥିବା ବିଦେଶୀ ନାଗରିକଙ୍କୁ ଦେଶାନ୍ତର କରିବାକୁ ସଂପୃକ୍ତ ଦେଶର ବିଦେଶ ମନ୍ତ୍ରଣାଳୟ କିମ୍ବା ଦୂତାବାସ ସହ ଭାରତ ସରକାରଙ୍କ ବିଦେଶ ମନ୍ତ୍ରଣାଳୟ ପକ୍ଷରୁ ଯୋଗାଯୋଗ କରାଯାଇଥାଏ । ସେମାନଙ୍କର ନାଗରିକତ୍ୱ ନେଇ ନିର୍ଦ୍ଦିଷ୍ଟ ଦେଶ ପକ୍ଷରୁ ସୂଚନା ମିଳିବା ପରେ ସଂପୃକ୍ତ ଦେଶର ଦୂତାବାସ ପକ୍ଷରୁ ପାସପୋର୍ଟ ଓ ଭିସା ଜାରି କରାଯାଇଥାଏ ।


    ବିଗତ ପାଞ୍ଚ ବର୍ଷ ମଧ୍ୟରେ ବାଂଲାଦେଶକୁ ପ୍ରତ୍ୟର୍ପଣ ହୋଇଥିବା ବାଂଲା ନାଗରିକଙ୍କ ତଥ୍ୟ:


    2013 ମସିହାରେ 5234 ଜଣ ବାଂଲା ନାଗରିକ ବାଂଲାଦେଶକୁ ପ୍ରତ୍ୟର୍ପଣ କରାଯାଇଥିବା ବେଳେ 2014ରେ 989 ଜଣ , 2015ରେ 474 ଜଣ , 2016 ରେ 308 ଜଣ ଏବଂ 2017 ରେ 51 ଜଣଙ୍କୁ ପଠାଯାଇଛି ।


    ବେଆଇନ ଭାବେ ଦେଶରେ ପ୍ରବେଶ କରୁଥିବା ଲୋକମାନଙ୍କୁ ଅଟକ ରଖିବା ଏବଂ ପ୍ରତ୍ୟର୍ପଣ କରିବା ଏକ ନିୟମିତ ପ୍ରକ୍ରିୟା । ପ୍ରତ୍ୟର୍ପଣ ପ୍ରକ୍ରିୟା ଚାଲୁଥିବା ବେଳେ ସଂପୃକ୍ତ ନାଗରିକମାନଙ୍କୁ ଡିଟେନ୍ସନ ସେଣ୍ଟରରେ ରଖାଯାଇଥାଏ । ବିଭିନ୍ନ ରାଜ୍ୟ ଓ କେନ୍ଦ୍ରଶାସିତ ଅଞ୍ଚଳରେ ଡିଟେନ୍ସନ ସେଣ୍ଟରରେ ଅଟକ ଥିବା ଲୋକମାନଙ୍କ ତଥ୍ୟ କେନ୍ଦ୍ର ନିକଟରେ ଉପଲବ୍ଧ ନଥାଏ ।


    ରାଜ୍ୟସଭାରେ ବୁଧବାର ଏକ ଲିଖିତ ପ୍ରଶ୍ନର ଉତ୍ତରରେ କେନ୍ଦ୍ର ସ୍ୱରାଷ୍ଟ୍ର ରାଷ୍ଟ୍ରମନ୍ତ୍ରୀ କିରେନ ରିଜିଜୁ ଏହି ସୂଚନା ଦେଇଛନ୍ତି ।


    ****************


    

    
    (Release ID: 1524733) Visitor Counter : 2