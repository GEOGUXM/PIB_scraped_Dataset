      ମାନବ ସମ୍ବଳ ବିକାଶ ମନ୍ତ୍ରଣାଳୟ

      ଇମ୍ପ୍ରିଂଟ-2 ଅନ୍ତର୍ଗତ ଆଗାମୀ ଦୁଇ ବର୍ଷରେ ବିଜ୍ଞାନ ଏବଂ ପ୍ରାଦ୍ୟୋଗିକୀ କ୍ଷେତ୍ରରେ ଗବେଷଣା ପାଇଁ 1000 କୋଟି ଟଙ୍କା ପ୍ରଦାନ କରାଯିବ : ମାନବ ସମ୍ବଳ ବିକାଶ ମନ୍ତ୍ରୀ ଶ୍ରୀ ପ୍ରକାଶ ଜାଭଡେକର
      • ଇମ୍ପ୍ରିଂଟ-2 ଅନ୍ତର୍ଗତ ମାର୍ଚ୍ଚ 16ରୁ ପ୍ରସ୍ତାବ ଆମନ୍ତ୍ରିତ କରାଯିବ

      Posted On: 06 MAR 2018 2:33PM by PIB Bhubaneshwar

    କେନ୍ଦ୍ରୀୟ ମାନବ ସମ୍ବଳ ବିକାଶ ମନ୍ତ୍ରୀ ଶ୍ରୀ ପ୍ରକାଶ ଜାଭଡେକର ଆଜି ପ୍ରକାଶ କରିଛନ୍ତି ଯେ ଦେଶରେ ଗବେଷଣା ଏବଂ ଅନୁସନ୍ଧାନ ତଥା ନବୋନ୍ମେଷକୁ ପ୍ରୋତ୍ସାହନ ପ୍ରଦାନ କରିବା ଉଦ୍ଦେଶ୍ୟରେ କେନ୍ଦ୍ର ସରକାର ଇମ୍ପ୍ରିଂଟ - 2 ( ଇମ୍ପାକ୍ଟିଂ ରିସର୍ଚ୍ଚ ଇନୋଭେସନ ଟେକନଲୋଜି ) ଇଣ୍ଡିଆ କାର୍ଯ୍ୟକ୍ରମ ମାଧ୍ୟମରେ 1000 କୋଟି ଟଙ୍କାର ଅର୍ଥରାଶି ମଞ୍ଜୁର କରିଛନ୍ତି ।


    ଆଜି ନୁଆଦିଲ୍ଲୀରେ ଆୟୋଜିତ ହୋଇଥିବା ଭିଜିଟର କନଫରେନ୍ସରେ ମନ୍ତ୍ରୀ କହିଥିଲେ ଯେ ଇମ୍ପ୍ରିଂଟ - 2 ଅନ୍ତର୍ଗତ ବିଜ୍ଞାନ ଏବଂ ପ୍ରାଦ୍ୟୋଗିକୀ ବିଭାଗ ତଥା ମାନବ ସମ୍ବଳ ବିକାଶ ମନ୍ତ୍ରଣାଳୟ ପରସ୍ପର ସହ ମିଶି ଏକ ଅନୁଦାନ ରାଶିର ନିର୍ମାଣ କରିଛନ୍ତି । ଏଥିରେ ଉଦ୍ୟୋଗ ଜଗତରୁ ଏବଂ ଅନ୍ୟ ମନ୍ତ୍ରଣାଳୟ ମାନଙ୍କରୁ ସହଯୋଗ ମିଳିବାର ପୂର୍ଣ୍ଣ ସମ୍ଭାବନା ରହିଛି । ଜିଏସଟି ସହଯୋଗ ଫଳରେ ଏହି ପରିଯୋଜନାକୁ ଏକ ପୃଥକ କାର୍ଯ୍ୟ ଯୋଜନା ରୂପରେ ସଂଚାଳିତ କରାଯିବ । ଆଇଆଇଟି ଖଡଗପୁରର ପ୍ରଫେସର ଇନ୍ଦ୍ରନୀଲ ମନ୍ନା ଏହାର ରାଷ୍ଟ୍ରୀୟ ସମନ୍ୱୟକ ହେବେ । ଇମ୍ପ୍ରିଂଟ - 2 ଅନ୍ତର୍ଗତ ମାର୍ଚ୍ଚ 16ରୁ ପ୍ରସ୍ତାବ ଆମନ୍ତ୍ରିତ କରାଯିବ ଏବଂ ମେ ମାସରେ ପ୍ରସ୍ତାବ ଗୁଡ଼ିକୁ ମଞ୍ଜୁରି ପ୍ରଦାନ କରାଯିବ ।


    ଇମ୍ପ୍ରିଂଟ - 1 କାର୍ଯ୍ୟକ୍ରମ ଅନ୍ତର୍ଗତ 318.71 କୋଟି ଟଙ୍କା ବିନିମୟରେ 142ଟି ପରିଯୋଜନା କାର୍ଯ୍ୟାନ୍ୱୟନର ବିଭିନ୍ନ ଚରଣରେ ରହିଛି । ଏହି ପରିଯୋଜନା ଗୁଡ଼ିକରେ ପ୍ରତିରକ୍ଷା , ସୂଚନା ପ୍ରାଦ୍ୟୋଗିକୀ , ଉର୍ଜା , ସତତ ପୋଷଣୀୟ ନିବାସ ସ୍ଥାନ , ଆଧୁନିକ ତତ୍ୱ , ସ୍ୱାସ୍ଥ୍ୟାବସ୍ଥା ଅନୁଧ୍ୟାନ , ନାନୋ ପ୍ରାଦ୍ୟୋଗିକୀ , ଜଳବାୟୁ ପରିବର୍ତ୍ତନ ଆଦି ବିଷୟ ଗୁଡ଼ିକୁ ସାମିଲ କରାଯାଇଛି । ଏହି ସମସ୍ତ ପରିଯୋଜନା ଗୁଡ଼ିକୁ ପ୍ରକାଶ କରାଯିବ ଏବଂ ଏଗୁଡ଼ିକର ପ୍ୟାଟେଂଟ ଉପଲବ୍ଧ କରାଯିବ।


    ************

    
    
    (Release ID: 1523676) Visitor Counter : 2