      ପରିବେଶ ଓ ଜଙ୍ଗଲ ମନ୍ତ୍ରଣାଳୟ

      ଆଇସିଏଫଆରଇ, ଡ଼େରାଡ଼ୁନ ଏବଂ ଟିଆଇଏଫଏସି, ନୂଆଦିଲ୍ଲୀଙ୍କ ମଧ୍ୟରେ ବୁଝାମଣାପତ୍ର ସ୍ୱାକ୍ଷରିତ
      • ବନବାସୀ ଗୋଷ୍ଠୀଙ୍କୁ ମିଳିବ ବିଭିନ୍ନ ପ୍ରକାର ସହଯୋଗ ଓ ସୂଚନା

      Posted On: 20 MAR 2018 8:23PM by PIB Bhubaneshwar

    ଭାରତୀୟ ବନ ଗବେଷଣା ଓ ଶିକ୍ଷା ପରିଷଦ (ଆଇସିଏଫଆରଇ) , ଡ଼େରାଡ଼ୁନ (ପର୍ଯ୍ୟାପରଣ , ଜଙ୍ଗଲ ଓ ଜଳବାୟୁ ପରିବର୍ତ୍ତନ ମନ୍ତ୍ରଣାଳୟ ଅଧୀନରେ କାର୍ଯ୍ୟ କରୁଥିବା ଏକ ସ୍ୱୟଂଶାସିତ ସଂସ୍ଥାନ) ଏବଂ ବିଜ୍ଞାନ ଓ ପ୍ରଯୁକ୍ତି ବିଭାଗ ଅଧୀନରେ ପରିଚାଳିତ ନୂଆଦିଲ୍ଲୀର ପ୍ରଯୁକ୍ତି ସୂଚନା , ପୂର୍ବାନୁମାନ ଓ ଆକଳନ ପରିଷଦ (ଟିଆଇଏଫଏସି) ମଧ୍ୟରେ ଏକ ବୁଝାମଣାପତ୍ର ସ୍ୱାକ୍ଷରିତ ହୋଇଛି । ଏହି ବୁଝାମଣା ପତ୍ରର ସର୍ତ୍ତାବଳୀ ଅନୁସାରେ ବନବାସୀ ଗୋଷ୍ଠୀଙ୍କୁ ଜୀବନଜୀବିକା ସୁଯୋଗ ଓ ସେମାନଙ୍କର ଉପାର୍ଜନ ବୃଦ୍ଧି ଦିଗରେ ଉଭୟ ସଂସ୍ଥା ମିଳିତ ଭାବେ କାର୍ଯ୍ୟକରିବେ ।


    କେନ୍ଦ୍ର ପର୍ଯ୍ୟାବରଣ , ଜଙ୍ଗଲ ଓ ଜଳବାୟୁ ପରିବର୍ତ୍ତନ , ବିଜ୍ଞାନ ଓ ପ୍ରଯୁକ୍ତି ତଥା ଭୂବିଜ୍ଞାନ ମନ୍ତ୍ରୀ ଡକ୍ଟର ହର୍ଷବର୍ଦ୍ଧନଙ୍କ ଉପସ୍ଥିତିରେ ଏହି ବୁଝାମଣାପତ୍ର ସ୍ୱାକ୍ଷରିତ ହୋଇଛି । ଏହାନୁସାରେ ଜଙ୍ଗଲଭିତ୍ତିକ ସଂପଦର ସର୍ବାଧିକ ଉପଯୋଗ ପାଇଁ ପ୍ରଯୁକ୍ତିର ଉପଯୋଗ ଏବଂ ତାହା ଫଳରେ ଜନଜାତିର ଲୋକମାନଙ୍କ ନିକଟରେ ଏହାର ସୁଫଳ ପହଞ୍ଚାପାରିବାକୁ ସୁନିଶ୍ଚିତ କରାଯାଇପାରିବ । ଏଭଳି ଏକ ବୁଝାମଣାପତ୍ର ସ୍ୱାକ୍ଷର ଅବସରରେ ଉଭୟ ପକ୍ଷଙ୍କୁ ଅଭିନନ୍ଦନ ଜଣାଇ ମନ୍ତ୍ରୀ ଡକ୍ଟର ହର୍ଷବର୍ଦ୍ଧନ କହିଲେ ଯେ ଜଙ୍ଗଲର ସୁରକ୍ଷା ଓ ବନବାସୀଙ୍କ ଉନ୍ନତି ନିମନ୍ତେ ଉଭୟ ସଂସ୍ଥା ପରସ୍ପର ମଧ୍ୟରେ ଉପଯୁକ୍ତ ସମନ୍ୱୟ ଏବଂ ସହଯୋଗର କ୍ଷେତ୍ର ପ୍ରସ୍ତୁତ କରି ତଦନୁସାରେ କାର୍ଯ୍ୟ କରିପାରିବେ । ଏହା ଦ୍ୱାରା ଜନଜାତି ବର୍ଗର ଲୋକମାନଙ୍କ ସହ କୃଷକ , ଶିଳ୍ପସଂସ୍ଥା ଏବଂ ସମାଜର ଅନ୍ୟାନ୍ୟ ବର୍ଗ ବିଶେଶ ଭାବେ ଉପକୃତ ହୋଇପାରିବେ ।


    ଏଭଳି ସହଯୋଗ ଫଳରେ ଟିଆଇଏଫଏସି ବିଭିନ୍ନ କ୍ଷେତ୍ରରେ ଆଇସିଏଫଆରଇକୁ ନିଜର ପ୍ରଯୁକ୍ତି ଯୋଗାଇଦେବ ଏବଂ ଏହା ଫଳରେ ବନଜାତ ଦ୍ରବ୍ୟରେ ମୂଲ୍ୟମିଶ୍ରଣ ସହ ତାହାର ବଜାର ଚାହିଦା ବୃଦ୍ଧି ପାଇବ । ସେଥିରୁ ଜନଜାତିର ଲୋକମାନେ ଉପକୃତ ହୋଇପାରିବେ । ଏହି ବୁଝାମଣା ପତ୍ରର ଅବଧି 10 ବର୍ଷ ପାଇଁ ରହିଛି । ଏହାର ଗୁରୁତ୍ୱପୂର୍ଣ୍ଣ ବୈଶିଷ୍ଟ୍ୟଗୁଡ଼ିକ ନିମ୍ନରେ ପ୍ରଦାନ କରାଗଲା:-


    1) ଆଇସିଏଫଆରଇ ଅନ୍ୟାନ୍ୟ ଦାବୀଦାରମାନଙ୍କ ସହ ପରାମର୍ଶକ୍ରମେ ଅଗ୍ରାଧିକାର ଭିତ୍ତିରେ ଆବଶ୍ୟକ ପ୍ରଯୁକ୍ତିର ବିକାଶ ଘଟାଇବ


    2) ବନ ଓ ପର୍ଯ୍ୟାବରଣ କ୍ଷେତ୍ରରେ ଯେଉଁଥିରେ କି କାଷ୍ଠ ବିଜ୍ଞାନ ଓ ଅନ୍ୟାନ୍ୟ ପ୍ରସଙ୍ଗ ସାମିଲ ସେହିସବୁ ବିଷୟରେ ଲୋକମାନଙ୍କ ମଧ୍ୟରେ ଆଇସିଏପଆରଇ ଏବଂ ଏହାର ଅନ୍ୟାନ୍ୟ ପ୍ରତିଷ୍ଠାନମାନଙ୍କ ସକାଶେ ପାଟେଣ୍ଟ ସଚେତନତା ସୃଷ୍ଟି କରିବ ।


    3) ଜଙ୍ଗଲଜାତ ଓ ଅନ୍ୟାନ୍ୟ ପ୍ରସଙ୍ଗ ଉପରେ ପାଟେଣ୍ଟର ସନ୍ଧାନ ଓ ସେଥିପାଇଁ ଆବେଦନ ଫାଇଲକରଣ


    4) ଏହି କ୍ଷେତ୍ରରେ ପ୍ରଯୁକ୍ତିଗତ ବୈଷମ୍ୟର ଚିହ୍ନଟକରଣ ଏବଂ ସେଭଳି ପ୍ରଯୁକ୍ତିର ବ୍ୟବସାୟୀକରଣ ଦିଗରେ ପ୍ରୟାସ


    5) ଜଙ୍ଗଲଭିତ୍ତିକ ପ୍ରଯୁକ୍ତିର ସଂପ୍ରସାରଣ ଏବଂ ବିଭିନ୍ନ ଷ୍ଟେକହୋଲ୍ଡରମାନଙ୍କ ସହ ପରାମର୍ଶକ୍ରମେ ଏବଂ ସେମାନଙ୍କ ମାଧ୍ୟମରେ ଏହାର ହସ୍ତାନ୍ତର


    6) ନିୟମିତ ଭିତ୍ତିରେ ଷ୍ଟେକହୋଲ୍ଡରମାନଙ୍କ ସହ ଭାବ ଆଦାନପ୍ରଦାନ


    ଆଇସିଏଫଆରଇର ମହାନିଦେ୍ର୍ଦଶକ ଡ଼କ୍ଟର ଏସ ସି ଗାଇରୋଲା ଏବଂ ଟିଆଇଏଫଏସିର କାର୍ଯ୍ୟନିର୍ବାହୀ ନିଦେ୍ର୍ଦଶକ ଡ଼କ୍ଟର ପ୍ରଭାତରଂଜନଙ୍କ ମଧ୍ୟରେ ନୂଆଦିଲ୍ଲୀ ଠାରେ ଏହି ବୁଝାମଣା ପତ୍ର ସ୍ୱାକ୍ଷରିତ ହୋଇଛି । ଏହି ଅବସରରେ ପର୍ଯ୍ୟାବରଣ , ଜଙ୍ଗଲ ଓ ଜଳବାୟୁ ପରିବର୍ତ୍ତନ ମନ୍ତ୍ରଣାଳୟର ସଚିବ ଶ୍ରୀ ସି କେ ମିଶ୍ର , ଜଙ୍ଗଲ ବିଭାଗର ମହା ନିର୍ଦ୍ଦେଶକ ଶ୍ରୀ ସିଦ୍ଧାନ୍ତ ଦାସ ପ୍ରମୁଖ ଉପସ୍ଥିତ ଥିଲେ ।


    **********

    
    
    (Release ID: 1526267) Visitor Counter : 1