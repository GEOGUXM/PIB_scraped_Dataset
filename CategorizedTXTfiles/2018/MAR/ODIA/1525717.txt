      ରାଷ୍ଟ୍ରପତିଙ୍କ ସଚିବାଳୟ

      ରାଷ୍ଟ୍ରପତିଙ୍କୁ ସାକ୍ଷାତ କଲେ ଭାରତୀୟ ଡ଼ାକ ସେବା ଓ ଭାରତୀୟ କର୍ପୋରେଟ ଆଇନ ସେବାର ପ୍ରୋବେସନର ଅଧିକାରୀ
      Posted On: 20 MAR 2018 8:53PM by PIB Bhubaneshwar


    ଭାରତୀୟ ଡ଼ାକ ସେବା ଏବଂ ଭାରତୀୟ କର୍ପୋରେଟ ଆଇନ ସେବାର ପ୍ରୋବେସନର ଅଧିକାରୀମାନଙ୍କ ଦୁଇଟି ଦଳ ପୃଥକ୍‌ ପୃଥକ ଭାବେ ରାଷ୍ଟ୍ରପତି ଶ୍ରୀ ରାମ ନାଥ କୋବିନ୍ଦଙ୍କୁ ଆଜି ( ମାର୍ଚ୍ଚ 20 , 2018) ରାଷ୍ଟ୍ରପତି ଭବନଠାରେ ସାକ୍ଷାତ କରିଛନ୍ତି ।


    ଏହି ଅବସରରେ ନିଜର ବକ୍ତବ୍ୟରେ ରାଷ୍ଟ୍ରପତି କହିଲେ ଯେ ଉଭୟ ସେବାର ଦେଶର ବିକାଶ କ୍ଷେତ୍ରରେ ଗୁରୁତ୍ୱପୂର୍ଣ୍ଣ ଭୂମିକା ରହିଛି । ଭାରତରେ ଡ଼ାକ ଘର ଏପରିକି ଅତି ଦୁର୍ଗମ ସ୍ଥାନରେ ସୁଦ୍ଧା ଦୀର୍ଘ ଦିନରୁ ରହିଆସିଛି ଯେଉଁଠାରେ କି ଏଯାବତ୍‌ ବ୍ୟାଙ୍କ୍‌ ସେବା ପହଞ୍ଚି ପାରିନାହିଁ । ତେଣୁ ଡ଼ାକଘରର ଭୂମିକା ଏବଂ ଏହାର ନେଟୱାର୍କର ପୁନଃ ପରିକଳ୍ପନା ଆଜିର ଯୋଗାଯୋଗ ପ୍ରଯୁକ୍ତି ଯୁଗରେ କରାଯିବାର ଆବଶ୍ୟକତା ରହିଛି । ଭାରତ ସରକାର ଡ଼ାକଘରକୁ ଆଧୁନିକ ବ୍ୟାଙ୍କିଙ୍ଗ୍‌ ବ୍ୟବସ୍ଥା ଏବଂ ପେମେଣ୍ଟ୍‌ ବ୍ୟବସ୍ଥାରେ ପରିଣତ କରିବା ସକାଶେ ଅନେକ ଗୁଡ଼ିଏ ପଦକ୍ଷେପ ଗ୍ରହଣ କରିଛନ୍ତି । ଭାରତରେ ଡ଼ାକ ଘର ସଦାବେଳେ ଲୋକମାନଙ୍କ ଅତି ନିକଟରେ ଓ ପହଞ୍ଚ ସ୍ଥାନରେ ରହିଆସିଛି ଯାହାକି ଯେକୌଣସି ବିକଶିତ ରାଷ୍ଟ୍ରଙ୍କ ସଙ୍ଗେ ସମାନ । ତେଣୁ ଡ଼ାକ ଘର ଦେଶରେ ଇ କମର୍ସ ବ୍ୟବସ୍ଥାର ପ୍ରସାର ଦିଗରେ ମହତ୍ତ୍ୱପୂର୍ଣ୍ଣ ଭୂମିକା ଗ୍ରହଣ କରିପାରିବ ।


    ରାଷ୍ଟ୍ରପତି କହିଲେ ଯେ ଯେକୌଣସି ଆଧୁନିକ ଅର୍ଥନୀତି ସକାଶେ କର୍ପୋରେଟ ଏବଂ ବ୍ୟାଙ୍କିଙ୍ଗ୍‌ ବ୍ୟବସ୍ଥା ଗୁରୁତ୍ୱପୂର୍ଣ୍ଣ । ତେଣୁ ସରକାରୀ ସେବା ଯୋଗାଣକାରୀ ଅଧିକାରୀ ଭାବେ , ଆଇସିଏଲଏସ ଅଧିକାରୀମାନଙ୍କର ଏକ ଗୁରୁ ଦାୟିତ୍ୱ ରହିଛି ଯେ ସେମାନେ ଏହି ପ୍ରକ୍ରିୟାକୁ ସରଳ କରିବା ସହ କମ୍ପାନୀମାନଙ୍କ ସ୍ଥାପନ ଏବଂ ସେମାନଙ୍କ ବ୍ୟବସାୟରେ ସହଯୋଗ କରିବା ଉଚିତ । ଏହା ସେମାନଙ୍କ ନିୟନ୍ତ୍ରକ ଦାୟିତ୍ୱ ମଧ୍ୟ ଯେ ଏକକ କମ୍ପାନୀମାନେ ଯେଭଳି ଲୋକମାନଙ୍କ ବିଶ୍ୱାସଯୋଗ୍ୟ ହୋଇ ଦେଶରେ କାର୍ଯ୍ୟ କରନ୍ତି ତାହା ସୁନିଶ୍ଚିତ କରିବା ଆଇସିଏଲଏସ ଅଧିକାରୀମାନଙ୍କ ଦାୟିତ୍ୱ ।


    ରାଷ୍ଟ୍ରପତି କହିଲେ ଯେ ଭାରତର ବର୍ତ୍ତମାନର ଜିଡ଼ିପି ଆନୁମାନିକ 2.3 ଟ୍ରିଲିୟନ ଆମେରିକୀୟ ଡ଼ଲାର ଭାବେ ଆକଳନ କରାଯାଇଛି । ତାହାକୁ 2025 ମସିହା ସୁଦ୍ଧା 5 ଟ୍ରିଲିୟନ୍‌ ଆମେରିକୀୟ ଡ଼ଲାରରେ ପହଞ୍ଚାଇବା ସକାଶେ ଏକ ମହତ୍ତ୍ୱାକାଂକ୍ଷୀ ଲକ୍ଷ୍ୟ ଧାର୍ଯ୍ୟ କରାଯାଇଛି । ଏଥିରେ ଆଇସିଏଲଏସ ଅଧିକାରୀମାନଙ୍କର ଗୁରୁତ୍ୱପୂର୍ଣ୍ଣ ଭୂମିକା ନିର୍ବାହ କରିବାର ଅଛି ବୋଲି କହିବା ସହ ରାଷ୍ଟ୍ରପତି କହିଥିଲେ ଯେ ତାହା ଯେପରି ପ୍ରଚଳିତ ଆଇନ ଅନୁସାରେ ଏବଂ ନୈତିକ ଦୃଷ୍ଟିକୋଣରୁ କରାଯାଇପାରିବ ସେଥିପ୍ରତି ଦୃଷ୍ଟି ଦେବା ଏହି ଅଧିକାରୀମାନଙ୍କ କର୍ତ୍ତବ୍ୟ ।


    ************

    
    
    (Release ID: 1525717) Visitor Counter : 1