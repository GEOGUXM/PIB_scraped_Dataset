      ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ

      ‘ମେକ ଇନ ଇଣ୍ଡିଆ’ କାର୍ଯ୍ୟ ଯୋଜନା
      Posted On: 07 MAR 2018 3:55PM by PIB Bhubaneshwar


    ‘ ମେକ ଇନ ଇଣ୍ଡିଆ ’ କାର୍ଯ୍ୟକ୍ରମ ଅନ୍ତର୍ଗତ 21ଟି ପ୍ରମୁଖ କ୍ଷେତ୍ରକୁ ଚିହ୍ନଟ କରାଯାଇଛି ଯେଉଁଗୁଡ଼ିକ ଉପରେ ପ୍ରମୁଖ ଧ୍ୟାନ ଦିଆଯିବ । ଏଗୁଡ଼ିକ ହେଲା : 1 ) ନୀତିଗତ ପଦକ୍ଷେପ (2 ) ଆର୍ଥିକ ପ୍ରୋତ୍ସାହନ (3 ) ଭିତ୍ତିଭୂମି ନିର୍ମାଣ 4 ) ବ୍ୟବସାୟ କରିବାର ସହଜତା (5 ) ନବାଚାର ଓ ଅନୁସନ୍ଧାନ ଏବଂ ବିକାଶ (6 ) ଦକ୍ଷତା ବିକାଶ । ଆଜି ରାଜ୍ୟସଭାରେ ଏକ ଲିଖିତ ପ୍ରଶ୍ନର ଉତ୍ତରରେ ବାଣିଜ୍ୟ ଏବଂ ଉଦ୍ୟୋଗ ରାଷ୍ଟ୍ରମନ୍ତ୍ରୀ ସିଆର ଚୌଧୁରୀ ଏହି ସୂଚନା ପ୍ରଦାନ କରିଛନ୍ତି ।


    ଏଥି ଅନ୍ତର୍ଗତ ପ୍ରତ୍ୟକ୍ଷ ବିଦେଶୀ ନିବେଶ ( FDI ) ନୀତିକୁ ସରଳୀକୃତ କରାଯାଇଛି ଏବଂ ଏହାର ଉଦାରୀକରଣ କରାଯାଇଛି । ପ୍ରତିରକ୍ଷା କ୍ଷେତ୍ର , ଖାଦ୍ୟ ପ୍ରକ୍ରୀୟାକରଣ , ଦୂରସଂଚାର , କୃଷି , ଫାର୍ମାସ୍ୟୁଟିକାଲ , ନାଗରିକ ଉଡୟନ , ଅନ୍ତରୀକ୍ଷ , ଘରୋଇ ସୁରକ୍ଷା ଏଜେନ୍ସି , ରେଲୱେ , ବୀମା ଏବଂ ପେନସନ ତଥା ଚିକିତ୍ସା ଉପକରଣ ପରି ପ୍ରମୁଖ କ୍ଷେତ୍ରକୁ ପ୍ରତ୍ୟକ୍ଷ ବିଦେଶୀ ନିବେଶ ପାଇଁ ମୁକ୍ତ କରାଯାଇଛି ।


    2015-16 ରେ ପ୍ରଥମ ଥର ପାଇଁ ଏଫଡିଆଇ ପ୍ରବାହ ଏକ ବିତ ବର୍ଷରେ 55 ବିଲିଅନ ଆମେରିକୀୟ ଡଲାରରୁ ଟପିଛି । 2014 ଏପ୍ରିଲରୁ 2017 ଅକ୍ଟୋବର ମଧ୍ୟରେ ମୋଟ ଏଫଡିଆଇ ପ୍ରବାହ 198.88 ବିଲିଅନ ଡଲାର ଥିଲା , ଯାହାକି ଏପ୍ରିଲ 2000ରୁ ଭାରତରେ ନିବେଶ କରାଯାଇଥିବା ମୋଟ ଏଫଡିଆଇର ଶତକଡା 38 ପ୍ରତିଶତ । 2016-17ରେ ଏଫଡିଆଇ ପ୍ରବାହ ରେକର୍ଡ 60 ବିଲିଅନ ଆମେରିକୀୟ ଡଲାର ଥିଲା , ଯାହାକି ବର୍ତ୍ତମାନର କୌଣସି ଆର୍ଥିକ ବର୍ଷରେ ସର୍ବାଧିକ । ଆଇଏମଏଫ ୱାର୍ଲ୍ଡ ଇକୋନୋମିକ ଆଉଟଲୁକ ( ଏପ୍ରିଲ 2017 ) ଏବଂ ସଂଯୁକ୍ତ ରାଷ୍ଟ୍ରର ବୈଶ୍ୱିକ ଆର୍ଥିକ ସ୍ଥିତି ସମ୍ଭାବନା 2017 ଅନୁଯାୟୀ ଭାରତ ବିଶ୍ୱରେ ସୁବଠାରୁ ଦ୍ରୂତ ଗତିରେ ବଢ଼ୁଥିବା ଅର୍ଥବ୍ୟବସ୍ଥା ଏବଂ 2018 ରେ ଏହା ଏହିପରି ରହିବାର ଅନୁମାନ କରାଯାଉଛି ।


    ***********

    
    
    (Release ID: 1523690) Visitor Counter : 1