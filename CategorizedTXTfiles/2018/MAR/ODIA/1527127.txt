      ମହିଳା ଓ ଶିଶୁ କଲ୍ୟାଣ ମନ୍ତ୍ରଣାଳୟ

      ପିଲା ଓ କିଶୋରମାନଙ୍କ ମଧ୍ୟରେ ମନସ୍ତାତ୍ୱିକ ଆଘାତରୁ ପିଲାମାନଙ୍କୁ ସୁରକ୍ଷା ଉପରେ ମହିଳା ଓ ଶିଶୁ ବିକାଶ ମନ୍ତ୍ରଣାଳୟର ପ୍ରଥମ ରାଷ୍ଟ୍ରୀୟ ସମ୍ମିଳନୀ
      Posted On: 28 MAR 2018 9:24PM by PIB Bhubaneshwar


    ଭାରତୀୟ ପିଲା ଓ କିଶୋରମାନଙ୍କ ମଧ୍ୟରେ ମନସ୍ତାତ୍ୱିକ ଆଘାତ ଏବଂ ସମୟାନୁସାରେ ମାନସିକ ରୋଗଗ୍ରସ୍ତ ମାନଙ୍କ ଉପରେ ଅନୁସନ୍ଧାନ , ସେବା ପ୍ରାବଧାନ ଏବଂ ନିଦାନିକ ଅଭ୍ୟାସ ରଖିବା ଉଦ୍ଦେଶ୍ୟ ନେଇ 27 ଓ 28 ମାର୍ଚ୍ଚ , 2018 ଦୁଇ ଦିବସୀୟ ରାଷ୍ଟ୍ରୀୟ ସମ୍ମିଳନୀ ଅନୁଷ୍ଠିତ ହୋଇଥିଲା । ପ୍ରଥମ ଥର ପାଇଁ ଆୟୋଜିତ ଏହି ସମ୍ମିଳନୀ ମହିଳା ଏବଂ ଶିଶୁ ବିକାଶ ମନ୍ତ୍ରଣାଳୟ ଏବଂ ଅଖିଳ ଭାରତୀୟ ଚିକିତ୍ସା ବିଜ୍ଞାନ (ଏମ) ର ମନସ୍ତସ୍ତ୍ୱ ବିଭାଗ , ନୂଆଦିଲ୍ଲୀର ମିଳିତ ଆନୁକୁଲ୍ୟରେ ଜେଏଲଏନ ଅଡିଟୋରିୟମଠାରେ ଆୟୋଜିତ ହୋଇଥିଲା ।


    ସମ୍ମିଳନୀର ଉଦଘାଟନ କରି ମହିଳା ଓ ଶିଶୁ ବିକାଶ ମନ୍ତ୍ରଣାଳୟ ରାଜ୍ୟ ମନ୍ତ୍ରୀ ଡ.ବିରେନ୍ଦ୍ର କୁମାର କହିଥିଲେ ଯେ ମନସ୍ତାତ୍ୱିକ ଆଘାତ ଏକ ବ୍ୟାପକ ଶବ୍ଦ ଯେଉଁଥିରେ ମାନବ ଚାଲାଣ , ଯୌନ ଉତ୍ପିଡନ , ଯୁଦ୍ଧ , ପ୍ରାକୃତିକ ବିପର୍ଯ୍ୟୟ , ଅପହରଣ , ଘରୋଇ ହିଂସା ଭଳି ଅନେକ ପ୍ରକାର ଅନୁଭୂତି ଏବଂ ପରିସ୍ଥିତି ସାମିଲ ହୋଇପାରେ । ଏହିଭଳି ଏକ ଗୁରୁତ୍ୱପୂର୍ଣ୍ଣ ବିଷୟ ଉପରେ ଆମକୁ ଅଧିକ ଧ୍ୟାନ ଦେବାକୁ ହେବ । ଛୋଟ ବେଳେ ପିଲାମାନେ ଅନୁଭବ କରିଥିବା ଦୁଃଖ ତାଙ୍କର ଉପରେ ଆଜୀବନ ପ୍ରଭାବ ପକାଇଥାଏ ।


    ଏହି ସମ୍ମିଳନୀ ସମସ୍ତ ହିତାଧିକାରୀ (ଶିକ୍ଷାବିତ୍ , ଚିକିତ୍ସକ , ସରକାର ଏବଂ ବେସରକାରୀ ସଂଗଠନ) ମାନଙ୍କୁ ଏ କ୍ଷେତ୍ରରେ କାର୍ଯ୍ୟ କରିବା ପାଇଁ ଏକ ସର୍ବସାଧାରଣ ମଂଚ ପ୍ରଦାନ କରିଛି । କର୍ମଶାଳାରେ ରଖାଯାଇଥିବା ବିଭିନ୍ନ କାର୍ଯ୍ୟକ୍ରମଗୁଡିକ ମଧ୍ୟରେ –


    1. ମସ୍ତିସ୍କ ବିକାଶରେ ମନସ୍ତାତ୍ୱିକ ଆଘାତର ପ୍ରଭାବ


    2. ଶାରିରୀକ , ଭାବନାତ୍ମକ ଏବଂ ଦୁବ୍ୟବହାର


    3. ଚାଲାଣର ଶିକାର ହୋଇଥିବା ପିଲାମାନଙ୍କ ମଧ୍ୟରେ ମନସ୍ତାତ୍ୱିକ ଆଘାତ


    4. ଘରୋଇ ହିଂସାର ଶିକାର ହୋଇଥିବା ପିଲାମାନେ


    5. ଅପରିଣତ ବୟସରେ ଗର୍ଭଧାରଣ ଏବଂ ମନସ୍ତାତ୍ୱିକ ଆଘାତ


    6. ପିଲାମାନଙ୍କ ମଧ୍ୟରେ ବିପତ୍ତି/ଯୁଦ୍ଧ/ ନାଗରୀକ ସଂଘର୍ଷ ଏବଂ ମନସ୍ତାତ୍ୱିକ ଆଘାତ


    7. ରାସ୍ତା କଡରେ ରହୁଥିବା ଏବଂ ଶରଣାର୍ଥୀ ଶିବିରରେ ଥିବା ପିଲାମାନଙ୍କ ମଧ୍ୟରେ ମନସ୍ତାତ୍ୱିକ ଆଘାତ


    8. ଯୁବ ବୟସରେ ଏବଂ ମନସ୍ତାତ୍ୱିକ ଆଘାତ


    9. ପିଲାମାନଙ୍କୁ ବେଶ୍ୟାବୃତ୍ତିରେ ଲିପ୍ତ କରାଇବା ଦ୍ୱାରା ହୋଇଥିବା ଆଘାତ


    10. ଆଘାତ ଏବଂ ସବଷ୍ଟାନ୍ସ ଆବ୍ୟୁଜ


    11. ପୋଷ୍ୟ ସନ୍ତାନ ଗ୍ରହଣ କରିବା କ୍ଷେତ୍ରରେ ମନସ୍ତାତ୍ୱିକ ଆଘାତ ଏବଂ ଦିବ୍ୟାଙ୍ଗ ଶିଶୁ


    12. ମନସ୍ତାତ୍ୱିକ ଆଘାତ ଏବଂ ସ୍ୱତନ୍ତ୍ର ମାନସିକ ଅସୁସ୍ଥତା


    13. ଜୀବନ ନାଶକ ରୋଗ ଏବଂ ଆଘାତ


    14. ପିଲାବେଳେ ମନସ୍ତାତ୍ୱିକ ଆଘାତ କିଶୋର ଅବସ୍ଥାରେ ମାନସିକ ଅସୁସ୍ଥତାରେ ପରିଣତ ହେବା ଆଦି ଉପରେ ଆଲୋକପାତ କରାଯାଇଥିଲା ।


    ଛୋଟବେଳେ ପ୍ରତିକୂଳ ପରିସ୍ଥିତିର ନିୟନ୍ତ୍ରଣ ପାଇଁ କମ୍ୟୁନିଟି ଆଧାରିତ ମାନସିକ ସ୍ୱାସ୍ଥ୍ୟ ପ୍ରଚାର , ସଂଚାଳନ , ପ୍ରବନ୍ଧନ , ଅନ୍ୟ ସମସ୍ୟା ଏବଂ ଆହ୍ୱାନ , ଦୁର୍ବ୍ୟବହାର ଏବଂ ହିଂସାର ଶିକାର ବିଷୟରେ ଆଲୋକପାତ କରାଯାଇଥିଲା । ଏବଂ ଏହିସବୁ ସମସ୍ୟା ଉପରେ ଅନୁସନ୍ଧାନ କରାଯାଇ ଚିକିତ୍ସା କରାଯିବା ପାଇଁ ବିଭିନ୍ନ ମତ ରଖାଯାଇଥିଲା ।


    **************

    
    
    (Release ID: 1527127) Visitor Counter : 1