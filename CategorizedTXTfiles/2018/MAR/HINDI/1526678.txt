      निर्वाचन आयोग

      निर्वाचन आयोग ने चुनाव तिथि लीक मामले में जांच के लिए अधिकारियों की एक समिति गठित की
      Posted On: 27 MAR 2018 7:17PM by PIB Delhi


    मतदान तिथि लीक मामले में निर्वाचन आयोग का वक्‍तव्‍य:


    आज कर्नाटक विधानसभा चुनाव 2018 की घोषणा करने के चंद मिनट पहले निर्वाचन आयोग के संज्ञान में यह तथ्‍य आया कि श्री अमित मालवीय ने एक ट्वीट के माध्‍यम से मतदान की तिथि 12 मई, 2018 होने तथा मतगणना की तिथि 18 मई, 2018 होने की बात कही है।


    एक दूसरे ट्वीट में उन्‍होंने टाइम्‍स नाउ न्‍यूज चैनल को अपना स्रोत बताया। ट्वीट में यह बताया गया है कि मतदान की तारीख 12 मई, 2018 और मतगणना की तारीख 18 मई, 2018 है। इस संबंध में यह स्‍पष्‍टीकरण दिया जाता है कि कर्नाटक विधानसभा चुनाव के मतगणना की वास्‍तविक तिथि 15 मई, 2018 है।


    आयोग ने त्‍वरित कार्रवाई करते हुए मामले की जांच तथा आवश्‍यक व प्रभावी कार्रवाई का आदेश दिया। इसके तहत आयोग ने भारत निर्वाचन आयोग के वरिष्‍ठ अधिकारियों की एक समिति का गठन किया है, जो मामले की जांच करेगी और सात दिनों के अंदर रिपोर्ट सौंपेगी। समिति भविष्‍य में इस प्रकार का कार्य न होने के लिए सुझाव भी प्रस्‍तुत करेगी। आयोग द्वारा गठित कमिटी ने कार्रवाई प्रारंभ करते हुए संबंधित मीडिया संगठनों और व्‍यक्तियों से जानकारी मांगी है।


    ***


    वीएल/एएम/जेके/वाईबी– 7248

    
    
    (Release ID: 1526678) Visitor Counter : 97