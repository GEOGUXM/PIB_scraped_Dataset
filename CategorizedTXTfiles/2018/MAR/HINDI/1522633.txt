      सड़क परिवहन एवं राजमार्ग मंत्रालय

      मध्‍य प्रदेश के लिए सात सड़क पुनर्रूद्धार परियोजना को मंजूरी
      Posted On: 05 MAR 2018 7:40PM by PIB Delhi


    सड़क परिवहन एवं राजमार्ग मंत्रालय ने मध्‍य प्रदेश के लिए सात सड़क पुनर्रूद्धार परियोजनाओं को मंजूरी दी है। ये परियोजनाएं 18 महीने में पूरी की जाएंगी। इनमें 48 महीने तक सड़क के रख-रखाव का काम भी शामिल है।


    राष्‍ट्रीय राजमार्ग संख्‍या 75 के बमीठा-सतना सेक्‍शन पर पक्‍की ढ़लान और घुमावदार फुटपाथ के साथ 97.840 किलोमीटर लंबी दो लेन वाली सड़क के पुनर्रूद्धार और उन्‍नयन का काम ईपीसी मोड के तहत 191.21 करोड़ की लागत से पूरा किया जाएगा।


    दूसरी परियोजना के तहत राष्‍ट्रीय राजमार्ग संख्‍या 552 एक्‍सटेंशन के मुरेना-अम्‍बाह-पोरसा सेक्‍शन पर पक्‍की ढ़लान के साथ दो लेन वाली सड़क के पुनर्रूद्धार और उन्‍नयन का काम ईपीसी मोड के तहत 166.21 करोड़ रूपये की लागत से पूरा किया जाएगा। इसमें दो बड़े और एक छोटे पुल का निर्माण भी शामिल है।


    तीसरी परियोजना राष्‍ट्रीय राजमार्ग संख्‍या 552 एक्‍सटेंशन के पोरसा-अटेर-भिन्‍ड सेक्‍शन पर 46.9 किलोमीटर लंबी पक्‍की ढ़लान वाली दो लेन की सड़क के निर्माण से संबंधित है। यह परियोजना ईपीसी मोड के तहत 217.22 करोड़ रूपये की लागत से पूरी की जाएगी। इसमें दो बड़े पुलों का निर्माण और पांच छोटे पुलों को चौड़ा करने का काम भी किया जाएगा।


    चौथी परियोजना के तहत राष्‍ट्रीय राजमार्ग संख्‍या 552 एक्‍सटेंशन में मिहोना-लहर-दाभोह सेक्‍शन पर इपीसी मोड पर 27.36 किलोमीटर लंबी पक्‍की ढ़लान वाली दो लेन की सड़ क का निर्माण और उन्‍नयन का काम किया जाएगा। इसपर 133.18 करोड़ रूपए की लागत आएगी। इसमें एक बड़े पुल का निमार्ण और तीन छोटे पुलों को चौड़ा करने का काम भी शामिल है।


    पांचवी परियोजना में राजष्‍ट्रीय राजमार्ग संख्‍या 552 एक्‍सटेंशन पर दोबाह.भंडेर.उत्‍तर प्रदेश सीमा सेक्‍शन पर 43.255 किलोमीटर लंबी दो लेन की सड़क का निर्माण और उन्‍नयन का काम होगा। ईपीसी मोड के तहत यह परियोजना 233.04 करोड़ रूपए की लागत से 18 महीने में पूरी होगी। इसमें तीन बडे पुलों का निर्माण और चार बड़े पुलों को चौड़ा करने का काम भी किया जाएगा।


    छठी परियोजना के तहत राष्‍ट्रीय राजमार्ग संख्‍या135 बी पर रीवा –सिरमौर सेक्‍शन के बीच 162.56 करोड़ रूपये की लागत से पक्‍की ढ़लान वाली 36.71 किलोमीटर लंबी दो लेन की सड़क का निर्माण और उन्‍नयन किया जाएगा।


    सातवीं परियोजना राष्‍ट्रीय राजमार्ग संख्‍या 943 पर पवई-सलेहा-जासो-नागोद सेक्‍शन पर पक्‍की ढ़लान वाले 50.88 किलोमीटर लंबी दो लेन की सड़क के निर्माण और उन्‍नयन से जुड़ी है। यह काम ईपीसी मोड के तहत 214.69 करोड़ रूपये में पूरा किया जाएगा।


    वीके/एएम/एमएस/एसकेपी–6913


    

    
    (Release ID: 1522633) Visitor Counter : 211