      राष्ट्रपति सचिवालय

      फ्रांस गणराज्य के राष्ट्रपति और अंतरराष्ट्रीय सौर गठबंधन के स्थापना सम्मेलन में भाग लेने वाले राज्य / सरकार के प्रमुखों के सम्मान में 10 मार्च, 2018 को राष्ट्रपति भवन में आयोजित समारोह में भारत के राष्ट्रपति श्री रामनाथ कोविंद द्वारा दिया गया भाषण
      Posted On: 10 MAR 2018 1:32PM by PIB Delhi


    भारत की पहली राजकीय यात्रा पर राष्ट्रपति और मैडम मैक्रों का स्वागत करना मेरे लिए सम्मान की बात है।


    इंटरनेशनल सोलर एलाएंस फंडिंग कांफ्रेंस के समय आपकी पहली राजकीय यात्रा ने इस सम्मेलन को और खास बना दिया है।


    यहां पर मौजूद राष्ट्रपति , उपराष्ट्रपति , प्रधानमंत्री , उप प्रधान मंत्री सहित 45 से अधिक देशों और अंतरराष्ट्रीय संगठनों के प्रमुखों और मंत्रियों का भी मैं स्वागत करता हूं। अंतरराष्ट्रीय सौर गठबंधन को समर्थन देने के लिए मैं उनका तहे दिल से शुक्रिया अदा करता हूं। प्रतिष्ठित नेताओं की इतनी बड़ी प्रतिबद्धता को लेकर मैं केवल यह कह सकता हूं कि कल का आयोजन शानदार तरीके से सफलता होगा।


    महामहिम ,


    भारत और फ्रांस खास दोस्त हैं। हम दुनिया के एक सामान्य दृष्टि से एकजुट हुए हैं-वह दुनिया जहां लोकतांत्रिक मूल्यों और सह-अस्तित्व के साथ रहने की हिमायत की जाती है। हम दोनों एक नियम-आधारित वैश्विक व्यवस्था पर आधारित बहु-ध्रुवीय दुनिया के लिए प्रयासरत हैं।


    जैसा कि हम इस साल अपनी सामरिक भागीदारी की 20वीं वर्षगांठ मना रहे हैं, यह वह जब हमारी द्वपक्षीय यात्रा पर ये परिलक्षित हो रहा है। हमारे दोनों देश मानव प्रयास के लगभग हर क्षेत्र में मिलकर काम कर रहे हैं ; चाहे वह फैशन हो , भोजन हो या अंतरिक्ष का क्षेत्र हो।


    साथ ही , हमारा रणनीतिक सहयोग भी नए क्षेत्रों में आगे बढ़ रहा है। हमारे इस संयुक्त प्रयास में भारतीय महासागर क्षेत्र , साइबर स्पेस और अगली पीढ़ी की प्रौद्योगिकी की दुनिया के लिए असीम संभावनाएं हैं।


    हम बढ़ते हुए रक्षा सहयोग में तकनीकी और विनिर्माण भागीदारों की दहलीज पर खड़े हैं , यहां तक कि हम अपनी सैन्य रिश्तों को भी आगे बढ़ा रहे हैं।


    स्वच्छ और नवीकरणीय ऊर्जा के लिए और एक स्थायी भविष्य के निर्माण के लिए अपनी खोज में हम फ्रांस को एक महत्वपूर्ण भागीदार के रूप में देखते हैं।


    महामहिम ,


    भारतीय अर्थव्यवस्था उच्च विकास की गति पर है। भारत में मेक इन इंडिया , डिजिटल इंडिया , स्टार्ट-अप इंडिया और स्वच्छ भारत कार्यक्रम संभावनाओं से भरे हुए हैं। ये आपकी कंपनियों के लिए कई अवसर मुहैया कराने में कारगर साबित होंगे। मुझे खुशी है कि भारत में स्मार्ट शहरों , बुनियादी ढांचे और रेलवे में बड़ी संख्या में फ्रांसीसी कंपनियों की भागीदारी है। हम चल रही इस भागीदारी को और मजबूत बनाने के लिए उत्सुक हैं।


    महामहिम ,


    हमारी वैश्विक साझेदारी विस्तार की अवस्था में है। हमें शांति, सुरक्षा और स्थायित्व के लिए बड़ी प्रतिबद्धता के साथ एकजुट होकर काम करना जारी रखना चाहिए।


    सुरक्षा पर हमारा सहयोग बढ़ रहा है। आतंकवाद हमारा एक आम दुश्मन है। इस बुराई से लड़ने के लिए हमें अपने प्रयासों को दोगुना करने की आवश्यकता है। हम आपके सहयोग की सराहना करते हैं।


    महामहिम ,


    हमारी सांस्कृतिक भागीदारी गहरी और विविध रही है। भारतीय दर्शन और महाकाव्यों में फ्रांसीसी जिज्ञासा के चलते फ्रांसीसी विद्वानों का काम सराहनीय है।


    हम भारतीयों का सिनेमा से बहुत लगाव है। जीन रेनोइर या कांस में कार्निवाल को लेकर आप में हम एक आकर्षक साझीदार पाते हैं।


    यह साल हमारे आध्यात्मिक और सांस्कृतिक संबंधों के लिए विशेष महत्व का है ; हम अपने देश में इंडो-फ्रेंच ऑरो-विले की स्थापना की 50वीं सालगिरह मना रहे हैं।


    महामहिम ,


    हम दोनों एक स्थायी दुनिया के लिए प्रतिबद्ध हैं। ऐसा होने के लिए , हमें अपने युवाओं को एक-दूसरे के साथ बातचीत करने और संलग्न करने के लिए अधिक से अधिक अवसर मुहैया कराने होंगे। मुझे उम्मीद है कि गतिशीलता , कौशल और शिक्षा पर हमारी नई समझ से युवकों के लिए नए दरवाजे खुलेंगे।


    महामहिम ,


    अंतर्राष्ट्रीय सौर एलायंस कल एक चमचमाते भविष्य की ओर अग्रसर होगा। कल सम्मेलन में चारों तरफ से आए प्रतिष्ठित लोगों के लिए कहना चाहूंगा कि, ‘ हमने पूर्वजों से अपना भविष्य वारिस की तरह नहीं लिया हैं ; बल्कि हमने इसे अपने बच्चों से उधार लिया है। ’ यह भविष्य के लिए हमारे ऋण की साझा अवधारणा है, जिसने हमें अंतर्राष्ट्रीय सौर गठबंधन को तैयार करने के लिए प्रेरित किया है।


    राष्ट्रपति मैक्रों , हम जलवायु परिवर्तन के खिलाफ लड़ने के लिए अपने प्रयासों की सराहना करते हैं। आप इस प्रयास में एक विश्वसनीय साथी के रूप में भारत पर भरोसा कर सकते हैं।


    इन्हीं सब शब्दों के साथ महामहिम , देवियों और सज्जनों मैं आपको टोस्ट के लिए आमंत्रित करता हूं :


    - राष्ट्रपति मैक्रों और मैडम ब्रिगेट मैक्रों के अच्छे स्वास्थ्य और सफलता के लिए ;


    - अच्छे स्वास्थ्य और यहाँ मौजूद प्रतिष्ठित नेताओं की सफलता के लिए ;


    - फ्रांस के व्यवहार कुशल लोगों की प्रगति और समृद्धि के लिए ;


    - भारत और फ्रांस के बीच स्थायी दोस्ती के लिए ;


    शुक्रिया


    * **


    वीएल/एएम/वीएस/डीए – 6986


    

    
    (Release ID: 1523739) Visitor Counter : 148
    
    
      Read this release in: English