      वित्‍त मंत्रालय

      वित्‍त वर्ष 2017-18 में फरवरी 2018 के लिए भारत सरकार के खाते की मासिक समीक्षा
      
      भारत सरकार को फरवरी 2018 तक 12,83,472 करोड़ रुपये (कुल प्राप्तियों के संबंधित आरई 2017-18 का 79.09 प्रतिशत) प्राप्‍त हुए हैं जिनमें 10,35,546 करोड़ रुपये का कर राजस्‍व, 142132 करोड़ रुपये का गैर-कर राजस्‍व और 105794 करोड़ रुपये की गैर-ऋण पूंजीगत प्राप्तियां शामिल हैं
      
      Posted On: 28 MAR 2018 2:39PM by PIB Delhi


    फरवरी 2018 तक भारत की केन्‍द्र सरकार के मासिक खाते को समेकित कर दिया गया है और संबंधित रिपोर्टों को प्रकाशित कर दिया गया है। इनसे संबंधित मुख्‍य बातों का उल्‍लेख नीचे किया गया है :


    भारत सरकार को फरवरी 2018 तक 12 ,83,472 करोड़ रुपये (कुल प्राप्तियों के संबंधित आरई 2017-18 का 79.09 प्रतिशत) प्राप्‍त हुए हैं जिनमें 10,35,546 करोड़ रुपये का कर राजस्‍व, 142132 करोड़ रुपये का गैर-कर राजस्‍व और 105794 करोड़ रुपये की गैर-ऋण पूंजीगत प्राप्तियां शामिल हैं। गैर-ऋण पूंजीगत प्राप्तियों में ऋणों की वसूली (13,301 करोड़ रुपये और सार्वजनिक क्षेत्र के उपक्रमों (पीएसयू) के विनिवेश से प्राप्‍त राशि (92,493 करोड़ रुपये) शामिल हैं।


    इस अवधि के दौरान भारत सरकार द्वारा करों में हिस्‍सेदारी के हस्‍तांतरण के रूप में राज्‍य सरकारों को 5 ,29,624 करोड़ रुपये हस्‍तांतरित किये गये हैं, जो पिछले वित्‍त वर्ष अर्थात 2016-17 की समान अवधि में हस्‍तांतरित की गई धनराशि की तुलना में 66,039 करोड़ रुपये अधिक है।


    भारत सरकार का कुल व्‍यय 19 ,99,171 करोड़ रुपये (संबंधित आरई 2017-18 का 90.14 प्रतिशत) आंका गया है जिनमें से 17,02,085 करोड़ रुपये राजस्‍व खाते और 2,97,086 करोड़ रुपये पूंजीगत खाते से जुड़े हुए हैं। कुल राजस्‍व व्‍यय में से 4,50,729 करोड़ रुपये ब्‍याज भुगतान और 2,27,678 करोड़ रुपये प्रमुख सब्सिडियों की अदायगी से जुड़े हुए हैं।


    ****


    वीके/एएम/आरआरएस/एस- 7259

    
    
    (Release ID: 1526779) Visitor Counter : 111
    
    
      Read this release in: English