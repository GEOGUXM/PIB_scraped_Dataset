      वाणिज्‍य एवं उद्योग मंत्रालय

      फरवरी, 2018 के लिए थोक मूल्‍य सूचकांक (आधार वर्ष : 2011-12 = 100) की समीक्षा
      
      फरवरी, 2018 में थोक मूल्‍य सूचकांक पर आधारित महंगाई दर 2.48 प्रतिशत रही

      Posted On: 14 MAR 2018 6:22PM by PIB Delhi

    फरवरी , 201 8 के दौरान ‘ सभी जिंसों ’ के लिए आधि‍कारिक थोक मूल्‍य सूचकांक (आधार वर्ष : 2011-12=100) पिछले महीने के 115.8 अंक (अनंतिम) पर यथावत रहा।


    मुद्रास्‍फीति
    मासिक थोक मूल्‍य सूचकांक (डब्‍ल्‍यूपीआई) पर आधारित मुद्रास्‍फीति की वार्षिक दर फरवरी , 201 8 के दौरान (फरवरी , 201 7 की तुलना में) 2.48 प्रतिशत (अनंतिम) रही , जबकि इससे पिछले महीने यह 2.84 प्रतिशत (अनंतिम) थी। वहीं , पिछले वर्ष के इसी महीने में यह 5.51 प्रतिशत रही थी। वित्‍त वर्ष में अब तक क्रमिक वृद्धि के साथ मुद्रास्‍फीति दर 2.30 प्रतिशत आंकी गई है , जबकि पिछले वर्ष की इसी अवधि में क्रमिक वृद्धि के साथ मुद्रास्‍फीति दर 4.92 प्रतिशत थी।


    विभिन्‍न जिंस समूहों के सूचकांक में उतार-चढ़ाव कुछ इस प्रकार रहे :-


    प्राथमिक वस्तुएं (भारांक 22.62 प्रतिशत)


    इस प्रमुख समूह का सूचकांक पिछले महीने के 129.7 अंक (अनंतिम) से 1.3 प्रतिशत घटकर 128.0 अंक (अनंतिम) रह गया। महीने के दौरान जिन समूहों और वस्‍तुओं के सूचकांक में उतार-चढ़ाव देखे गए , वे इस प्रकार हैं :


    ‘ खाद्य उत्‍पाद ’ समूह का सूचकांक पिछले महीने के 140.6 अंक (अनंतिम) से 2.0 प्रतिशत घटकर 137.8 अंक (अनंतिम) रह गया। ऐसा फल एवं सब्जियों ( 9 %), चना , चाय एवं मसूर (प्रत्‍येक 4%), राजमा एवं बाजरा (प्रत्‍येक 3 % ), अंडे, समुद्री मछली, मटर/चावली, ज्‍वार एवं उड़द (प्रत्‍येक 2 % ) और गेहूं (1 % ) के दाम घटने के कारण संभव हुआ। हालांकि , पान के पत्‍ते ( 13%), रागी (3 % ) और अरहर , मक्‍का, मसाले, कॉफी, मूंग , अंतदेर्शीय मछली, पोल्‍ट्री चिकन और धान ( प्रत्येक 1%) के दाम बढ़ गए।


    ‘ गैर-खाद्य पदार्थ ’ समूह का सूचकांक पिछले महीने के 120.7 अंक (अनंतिम) से 0.1 प्रतिशत घटकर 120.6 अंक (अनंतिम) रह गया। ऐसा पुष्‍पकृषि ( 15%), नाइजर बीज ( 5%), कच्‍ची कपास एवं अलसी (प्रत्‍येक 3 प्रतिशत), कच्‍ची रबर, खाल (कच्‍ची) (प्रत्‍येक 2 प्रतिशत) और कपास बीज, कच्‍चे रेशम, सरसों बीज एवं कोपरा (नारियल) (प्रत्‍येक 1 प्रतिशत ) के दाम घटने के कारण सभंव हुआ। हालांकि , सोयाबीन (11 प्रतिशत), मेस्ता (8 प्रतिशत), कच्‍चा जूट (5 प्रतिशत), ग्‍वार बीज (4 प्रतिशत), कच्‍चा ऊन एवं पशुचारा (प्रत्येक 2 प्रतिशत ) और मूंगफली बीज , अरंडी बीज , तिल के बीज और सूरजमुखी ( प्रत्‍येक 1 प्रतिशत ) के दाम बढ़ गए।


    ‘ खनिज ’ समूह का सूचकांक पिछले महीने के 121.9 अंक (अनंतिम) से 0.2 प्रतिशत बढ़कर 122.2 अंक (अनंतिम) हो गया। ऐसा लौह अयस्‍क (3 प्रतिशत) और तांबा सांद्र ( 1 प्रतिशत ) के दाम बढ़ने के कारण हुआ। हालांकि , सिलिमेनाइट (9 प्रतिशत) , सीसा सांद्र (4 प्रतिशत), मैंगनीज अयस्क ( 3 प्रतिशत ) और क्रोमाइट एवं फास्फोराइट (प्रत्‍येक 2 प्रतिशत ) के दाम घट गए।


    ईंधन एवं बिजली ( भारांक 13.15 प्रतिशत)


    इस प्रमुख समूह का सूचकांक पिछले महीने के 96.9 अंक (अनंतिम) से 1.2 प्रतिशत बढ़कर 98.1 अंक (अनंतिम) हो गया। इस महीने के दौरान विभिन्‍न समूहों एवं मदों में जो परिवर्तन देखे गए उनका उल्‍लेख नीचे किया गया है :


    ‘ कोयला ’ समूह का सूचकांक पिछले महीने के 121.1 अंक (अनंतिम) से 1.2 प्रतिशत बढ़कर 122.6 अंक (अनंतिम) हो गया।‍ ऐसा गैर-कोकिंग कोल ( 2 प्रतिशत ) का दाम बढ़ जाने के कारण हुआ।


    निर्मित उत्‍पाद ( भारांक 64.23 प्रतिशत)


    इस प्रमुख समूह का सूचकांक पिछले महीने के 114.7 अंक (अनंतिम) से 0.4 प्रतिशत बढ़कर 115.2 अंक (अनंतिम) हो गया।‍ इस महीने के दौरान विभिन्‍न समूहों एवं मदों में जो परिवर्तन देखे गए उनका उल्‍लेख नीचे किया गया है :


    ‘ खाद्य उत्‍पादों के निर्माण ’ का सूचकांक पिछले महीने के 126.8 अंक (अनंतिम) से 0.3 प्रतिशत घटकर 126.4 अंक (अनंतिम) रह गया।‍ ऐसा शीरा ( 16%), प्रसंस्कृत चाय (7 %), बेसन ( 6%), गुड़ (4 %), चीनी (3 %), मक्खन , सेवई , नूडल्स , मिल्‍क पाउडर , गरी तेल एवं अरंडी का तेल (प्रत्येक 2% ) और शहद , रेपसीड ऑयल, फल एवं सब्जियों का प्रसंस्‍करण एवं संरक्षण, स्वास्थ्य पूरक का निर्माण, इन्स्टैंट कॉफी और आइसक्रीम (प्रत्‍येक 1 प्रतिशत) के दाम घटने के कारण संभव हुआ।


    ' वस्त्रों के निर्माण ' समूह का सूचकांक पिछले महीने के 113.0 अंक (अनंतिम) से 0.6 प्रतिशत बढ़कर 113.7 अंक (अनंतिम) हो गया। ‍


    ***


    वीके/एएम/आरआरएस/वीके– 7050


    

    
    (Release ID: 1524668) Visitor Counter : 36