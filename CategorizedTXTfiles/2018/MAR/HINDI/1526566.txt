      स्‍वास्‍थ्‍य एवं परिवार कल्‍याण मंत्रालय

      डेंगू और चिकनगुनिया से निपटने के लिए कार्यनीतिक योजना
      Posted On: 27 MAR 2018 3:49PM by PIB Delhi


    पिछले तीन वर्षों के दौरान देश में डेंगू और नैदानिक आशंकित चिकनगुनिया के रिपोर्ट किए गए मामलों की संख्‍या निम्‍नानुसार है:-

                        
वर्ष  डेंगू   चिकनगुनिया
                        
                        
                        
2015  99913   27553     
                        
                        
                        
2016  129166  64057     
                        
                        
                        
2017  157996  63679     
                        
                        

    डेंगू और चिकनगुनिया की रोकथाम और नियंत्रण , राष्‍ट्रीय वेक्‍टर जनित रोग नियंत्रण कार्यक्रम (एनवीबीडीसीपी) का एक हिस्‍सा है। कार्यक्रम के अंतर्गत शुरू की गई कार्य नीतियां हैं:


      * सर्विलांस: रोग और कीटविज्ञानिक सर्विलांस

      * मामला प्रबंधन: प्रयोगशाला निदान और नैदानिक प्रबंधन
      * वेक्‍टर प्रबंधन: स्रोत न्‍यूनन , रसायन नियंत्रण का पर्यावर्णीय प्रबंधन , वैयक्तिक संरक्षण और विधान
      * प्रकोप अनुक्रिया: महामारी तैयारी तथा मीडिया प्रबंधन
      * क्षमता निर्माण: प्रशिक्षण , अवसंरचना विकास और प्रचालन अनुसंधान
      * व्‍यवहार परिवर्तन संप्रेषण: सामाजिक मोबीलाइजेशन तथा सूचना शिक्षण और संप्रेषण ( आईईसी)
      * अंतर क्षेत्रीय समन्‍वय: स्‍वास्‍थ्‍य और गैर-स्‍वास्‍थ्‍य क्षेत्र
      * निगरानी और पर्यवेक्षण: पुनरीक्षण , फील्‍ड विजिट , फीड-बैक तथा रिपोर्टों का विश्‍लेषण

      * 618 सेंटीनल सर्विलांस अस्‍पताल का नेटवर्क तथा सहायतार्थ 16 सर्वोच्‍च रेफरल प्रयोगशालाएं स्‍थापित की गई हैं जहां डेंगू किट मुफ्त में दी जाती हैं।


      * समय-समय पर राज्‍यों को संवेदनशील बनाने के लिए एडवाइजरी जारी की जाती हैं।


      * डेंगू और चिकनगुनिया के प्रकरण प्रबंधन के लिए प्रशिक्षण दिया जाता है।


      * राज्‍यों को वित्‍तीय और तकनीकी सहायता प्रदान की जाती है।


    स्वास्थ्य और परिवार कल्याण राज्‍य मंत्री, श्री अश्‍विनी कुमार चौबे के द्वारा राज्य सभा में लिखित में उत्तर दिया गया I


    ***


    मव


    

    
    (Release ID: 1526566) Visitor Counter : 118
    
    
    
    
    

    
    
    
    
    
    
    
    
*