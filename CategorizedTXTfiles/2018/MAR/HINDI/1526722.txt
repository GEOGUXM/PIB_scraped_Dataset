      श्रम और रोजगार मंत्रालय

      ईपीएफओ वेबसाइट पर पेंशनर पोर्टल का शुभारंभ
      Posted On: 28 MAR 2018 11:30AM by PIB Delhi


    कर्मचारी भविष्य निधि संगठन( ईपीएफओ) ने पेशंनर पोर्टल https://mis.epfindia.gov.in/PensionPaymentEnquiry/ की शुभारंभ किया है। ईपीएफओ की वेबसाइट पर मौजूद इस पोर्टल से पेंशनर सभी पेंशन संबंधी जानकारी जैसे पेंशन भुगतान आदेश संख्या, पेंशनर भुगतान आदेश विवरण,पेंशनर पासबुक जानकारी,पेंशन जमा होने की तिथि, पेंशनर जीवन प्रमाणप्रत्र आदि की जानकारी प्राप्त कर सकते हैं।


    पेंशनर के जीवन प्रमाणपत्र की जमा न होने या अस्वीकार होने की दशा में जीवन प्रमाणपत्र की स्थिति संबंधी जानकारी मिलने में सहायता मिलेगी। इसमें पेंशन रोके जाने का विवरण और कारण की जानकारी भी मिल सकेगी।


    ट्रैक e KYC


    सदस्यो की सुविधा के लिए बेहतर “ट्रैक e KYC” सुविधा की शुरूआत की गई है। इससे आधार को यूएएन संख्या से जोडने की स्थिति और विशेष रूप से विवरण न मिलने की स्थिति में जानकारी मिलेगी।


    ये सुविधा ईपीएफओ की वेबसाइट पर www.epfindia.gov.in>>Online Services>>e-KYC Portal>>Track eKYC लिंक पर जाकर प्राप्त की जा सकती है।


    इस सुविधा द्वारा ईपीएफओ सदस्य अपने यूएएन संख्या के साथ आधार को जोड़ने का विवरण आनलाइन जांच सकते हैं। इस सुविधा का लाभ उठाने के लिए सदस्य को यूएएन संख्या देनी होगी। जिसके बाद सदस्य को “Track eKYC” पर क्लिक करना होगा। इसके बाद सदस्य को यूएएन संख्या के संबंध में वास्तविक विवरण प्राप्त होगा।


    ***


    वीएल/एएम/एजे–7256

    
    
    (Release ID: 1526722) Visitor Counter : 238
    
    
      Read this release in: English , Gujarati , Tamil