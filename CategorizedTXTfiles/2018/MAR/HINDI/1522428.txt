      राष्ट्रपति सचिवालय

      राष्ट्रपति ने जॉर्डन के राजा की मेजबानी की ; कहा, जॉर्डन क्षेत्र में स्थिरता का एक रमणीक स्थल रहा है
      Posted On: 02 MAR 2018 12:56PM by PIB Delhi


    महामहिम राष्ट्रपति श्री राम नाथ कोविंद ने जॉर्डन के राजा महामहिम शाह अब्दुल्ला द्वितीय बिन अल हुसैन की आज (1 मार्च, 2018) राष्ट्रपति भवन में मेजबानी की। उन्होंने उनके सम्मान में एक प्रीति भोज का आयोजन भी किया।


    उन्होंने जॉर्डन के शाह का भारत में स्वागत करते हुए कहा कि जॉर्डन इस अराजकता से भरे क्षेत्र में स्थिर और शांतिपूर्ण बना रहा है। महामहिम राष्ट्रपति ने कहा कि ऐसा शाह अब्दुल्ला द्वितीय के शानदार और दूरदर्शी नेतृत्व के कारण संभव हो पाया है। भारत अकाबा प्रक्रिया के जरिये उग्रवाद से निपटने में उनके द्वारा उठाए गए कदमों की सराहना करता है।


    महामहिम राष्ट्रपति ने कहा कि आतंकवाद हमें रोजाना के आधार पर चुनौती दे रहा है। इसलिए, हमें एक जुट होकर इसे हराने के लिए प्रयास करना होगा।


    महामहिम राष्ट्रपति ने कहा कि जॉर्डन और भारत में गर्मजोशी से भरा और मैत्रीपूर्ण संबंध हैं । भारत जॉर्डन के साथ अपने रिश्तों को काफी महत्व देता है। उन्हें यह जान कर खुशी हुई कि दोनों देशों के बीच फॉस्फेट संबंधित संयुक्त उद्यमों का प्रदर्शन बहुत अच्छा रहा है।


    महामहिम राष्ट्रपति ने कहा कि भारत की कपड़ा क्षेत्र की बहुत सी कंपनियों ने जॉर्डन में निवेश किया है और उन्हें जॉर्डन सरकार से काफी अच्छा समर्थन प्राप्त हुआ है। महामहिम राष्ट्रपति ने जोर देकर कहा कि भारत और जॉर्डन के बीच, खासकर, आईटी, अवसंरचना, फार्मा एवं पर्यटन के क्षेत्र में व्यापार एवं निेवेश को बढ़ाने की काफी संभावना है।


    बाद में, प्रीतिभोज को संबोधित करते हुए अपने भाषण में महामहिम राष्ट्रपति ने कहा कि जॉर्डन ने मध्य पूर्व में प्रमुख भूमिका निभाई है। जॉर्डन क्षेत्र में स्थिरता का एक रमणीक स्थल रहा है। हम जॉर्डन द्वारा बड़ी संख्या में शरणार्थियों को उम्मीद एवं शरण देने की सराहना करते हैं।


    *****


    वीके/एएम/एसकेजे/ डीए -6896


    

    
    (Release ID: 1522428) Visitor Counter : 272