      गृह मंत्रालय

      केन्‍द्रीय गृह सचिव ने असम और मिजोरम के मुख्‍य सचिवों की बैठक बुलाई
      Posted On: 13 MAR 2018 6:32PM by PIB Delhi


    केन्‍द्रीय गृह मंत्री श्री राजनाथ सिंह ने कहा कि अंतर-राज्‍यीय सीमा मुद्दे पर असम और मिजोरम के मुख्‍य सचिवों की एक बैठक अगले सप्‍ताह होगी। केन्‍द्रीय गृह सचिव श्री राजीव गाबा ने 20 मार्च , 2018 को नई दिल्‍ली में दोनों राज्‍यों के मुख्‍य सचिवों की बैठक बुलाई है।


    केन्‍द्रीय गृह मंत्री ने 9 मार्च , 2018 को बैराबी घटना के संबंध में मिजोरम के मुख्‍यमंत्री श्री ललथनहवला के पत्र के जवाब में उन्‍हें एक पत्र लिखा है। श्री राजनाथ सिंह ने जोर देकर कहा कि मिजोरम और असम की सरकारों को शांति और व्‍यवस्‍था बनाए रखने के लिए हरसंभव उपाय करने चाहिए। उन्‍होंने कहा कि दोनों राज्‍यों के बीच लंबित मुद्दों का समाधान आपस में बातचीत करके सौहार्दपूर्ण तरीके से निकाला जाना चाहिए।


    केन्‍द्रीय गृहमंत्री ने आशा व्‍यक्‍त की कि मिजोरम और असम की सरकारें बैराबी में तनाव कम करने के लिए आवश्‍यक कदम उठाएंगी।


    ***


    वीएल/एएम/केपी/एसकेपी– 7025


    

    
    (Release ID: 1524173) Visitor Counter : 57