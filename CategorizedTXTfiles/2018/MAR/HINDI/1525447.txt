      कार्मिक, लोक शिकायत एवं पेंशन मंत्रालय

      उत्तरी कश्मीर के छात्रों के एक समूह ने डॉ. जितेंद्र सिंह से मुलाकात की
      
      कश्मीर में युवाओं के लिए अपनी आकांक्षाओं को पूरा करने के लिए सक्षम वातावरण बनाना है सरकार के लिए एक चुनौती है : डॉ. जितेंद्र सिंह
      
      Posted On: 20 MAR 2018 7:20PM by PIB Delhi


    उत्तरी कश्मीर के पांच जिलों के स्कूल और कॉलेज के 50 छात्रों के एक समूह ने आज उत्तर पूर्वी क्षेत्र (डीओईईआर) विकास मंत्रालय के केंद्रीय राज्य मंत्री (स्वतंत्र प्रभार), पीएमओ, कार्मिक, लोक शिकायत और पेंशन, परमाणु ऊर्जा और अंतरिक्ष राज्य मंत्री, डॉ जितेंद्र सिंह से मुलाकात की। छात्रों के साथ बातचीत करते हुए डॉ. जितेंद्र सिंह ने कहा कि कश्मीर में युवाओं के लिए उनकी आकांक्षाओं को पूरा करने के लिए सक्षम वातावरण बनाना सरकार के लिए एक चुनौती है। उन्होंने कहा कि जम्मू-कश्मीर के युवाओं के बीच प्रतिभाओं की कोई कमी नहीं है। उन्होंने पिछले कुछ वर्षों में भारतीय प्रशासनिक सेवाओं (आईएएस) और आईआईटी जैसे प्रीमियम संस्थानों में कश्मीर के कई टॉपर्स के उदाहरण दिए। मंत्री ने उन्हें सलाह दी कि वे अपने सपनों को साकार करने के लिए अवसरों और सुविधाओं का लाभ उठाने के लिए अधिकारियों के समक्ष अपने अधिकारों की मांग करें। डॉ जितेन्द्र सिंह ने कहा कि पिछले 25 वर्षों से अधिक आतंकवाद ने जम्मू और कश्मीर की प्रगति में बाधा डाली है। उन्होंने कहा कि तीसरी पीढ़ी के युवाओं को राज्य में ऐसे वातावरण बनाने की एक अतिरिक्त जिम्मेदारी है जहां सभी युवाओं की प्रगति हो सके। उन्होंने कहा कि किसी भी विकसित राज्य के समकक्ष होने के लिए जम्मू-कश्मीर में भरपूर प्राकृतिक संसाधन और प्रतिभा है।


    उत्तर कश्मीर क्षेत्र के बारामुल्लाह, कुपवाड़ा, हंडवाड़ा, सोपोर और बांदीपुरा जिलों के छात्रों ने जम्मू-कश्मीर पुलिस द्वारा आयोजित "मिनी भारत दर्शन" कार्यक्रम में भाग लिया। इन छात्रों का चयन शिक्षा और अतिरिक्त गतिविधियों में उत्कृष्टता प्रदर्शन के आधार पर उनके शैक्षणिक संस्थानों द्वारा किया गया था। वे देश की विशाल और विविध संस्कृति से परिचित होने के लिए विभिन्न राज्यों का दौरा करेंगे।


    ****


    वीके/एएम/पीसी/सीएस – 7129

    
    
    (Release ID: 1525447) Visitor Counter : 32