      पोत परिवहन मंत्रालय

      नितिन गडकरी ने गोवा में अंतर्देशीय फेरी सेवा का उद्घाटन किया
      
      विकास और पर्यावरण के लिए एक एकीकृत दृष्टिकोण समय की आवश्यकता है: नितिन गडकरी
      
      Posted On: 20 MAR 2018 7:53PM by PIB Delhi


    केंद्रीय सड़क परिवहन और राजमार्ग, शिपिंग और जल संसाधन, नदी विकास एवं गंगा संरक्षण मंत्री श्री नितिन गडकरी ने आज गोवा के बंदरगाह शहर वास्को में अंतर्देशीय फेरी सेवा का उद्घाटन किया।


    अपने मुख्य भाषण में मंत्री ने कहा कि गरीबों की आवश्यकताओं को पूरा करते समय पर्यावरण और पारिस्थितिक तंत्र की प्राथमिकता पर भी उचित ध्यान दिया जाना चाहिए। इसे प्राप्त करने के लिए सभी भागीदारें को एक ठोस निर्णय और कार्रवाई करने की आवश्यकता है। उन्होंने कहा, भारत के पास सात हजार पांच सौ किलोमीटर समुद्र तट है। पर्यटन को अपेक्षित बढ़ावा देने से देश के विकास में काफी मदद मिल सकती है। गोवा अपने तटीय क्षेत्र के कारण पर्यटन राज्य के रूप में विकसित हुआ है। पर्यटन क्षेत्र में निवेश और रोजगार सृजन के लिए बहुत अधिक संभावनाएं हैं।


    मंत्री ने कहा कि जलमार्ग का उपयोग किफायती और पर्यावरण के अनुकूल है और इसके बेहतर उपयोग की आवश्यकता है। श्री गडकरी ने बताया कि जलमार्ग से यात्रा करने वाले पर्यटक समय और पैसा बचा सकते हैं और वे प्रदूषण से बच सकते हैं और सड़क की भीड़ को भी कम किया जा सकते है।


    उन्होंने कहा कि केंद्र सरकार ने गोवा में सड़कों के विकास के लिए अब तक 15,000 करोड़ रुपये प्रदान किए हैं। उन्होंने आश्वासन दिया कि गोवा को 'सागरमाला' के तहत विकास परियोजनाओं को पूरा करने के लिए सभी आवश्यक फंड मिलेंगे। श्री गडकरी ने सुझाव दिया कि गोवा में होटलों और हवाईअड्डो को जलमार्ग से जोड़ा जा सकता है। उन्होंने कहा कि गोवा भविष्य में 'क्रूज डेस्टिनेशन' बन सकता है, जिससे पर्याप्त रोजगार उत्पन्न होंगे।


    केन्द्रीय आयुष राज्य मंत्री (स्वतंत्र प्रभार) श्रीपद नाइक, दक्षिण गोवा के सांसद श्री नरेंद्र सवैकर, राज्य सभा के सदस्य श्री विनय तेंदुलकर, गोवा राज्य के शहरी विकास मंत्री श्री फ्रांसिस डिसूजा, मुरगांव पोर्ट ट्रस्ट के अध्यक्ष श्री जयकुमार भी इस अवसर पर उपस्थित थे।


    ****


    वीके/एएम/पीसी/सीएस– 7132

    
    
    (Release ID: 1525455) Visitor Counter : 113