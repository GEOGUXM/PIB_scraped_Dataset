      गृह मंत्रालय

      केंद्रीय गृह सचिव ने अंतर्राज्यीय सीमा मुद्दे पर असम और मिजोरम के मुख्य सचिवों के साथ बैठक की
      
      दोनों राज्य बैराबी में यथास्थिति बनाए रखेंगे, एक सप्ताह के भीतर एक संयुक्त दल इस क्षेत्र का दौरा करेगा
      
      Posted On: 20 MAR 2018 8:21PM by PIB Delhi


    केंद्रीय गृह सचिव श्री राजीव गाबा ने आज 8 और 10 मार्च, 2018 को बैराबी में हाल ही की घटनाओं के संदर्भ में अंतर्राज्यीय मुद्दे पर असम और मिजोरम के मुख्य सचिवों के साथ एक बैठक की।


    बैराबी के पास कचुरटल में शेड बनाने के मुद्दे पर असम की मुख्य सचिव, श्रीमती टी. वाई. दास और मिजोरम के मुख्य सचिव श्री अरविंद रे ने अपनी-अपनी राज्य सरकारों की स्थिति का वर्णन किया। दोनों राज्य सरकारों ने शांति बनाए रखने और मुद्दों को सौहार्दपूर्ण ढंग से हल करने की अपनी प्रतिबद्धता दोहराई। बैठक में उस स्थान पर यथास्थिति बनाए रखने के लिए निर्णय लिया गया। साइट पर लोगों को एकत्रित होने की अनुमति नहीं दी जाएगी। असम और मिजोरम की दोनों सरकारें अपने-अपने संबंधित क्षेत्रों में शांति बनाए रखने के लिए सभी उपाय करेंगी।


    सर्वसम्मति से निर्णय किया गया कि संयुक्त सचिव (उत्तर-पूर्व), गृह मंत्रालय और मिजोरम और असम के प्रधान सचिव (गृह) एक सप्ताह के भीतर क्षेत्र का दौरा करेंगे। इस दल को अपने काम में भारत सर्वेक्षण के अधिकारियों द्वारा सहायता प्रदान की जाएगी। यह दल केंद्रीय गृह सचिव को अपनी रिपोर्ट प्रस्तुत करेगा, जिस पर बाद की बैठकों में दोनों राज्यों के मुख्य सचिवों के साथ चर्चा की जाएगी। इसके बाद, केंद्रीय गृह मंत्री द्वारा असम और मिजोरम के मुख्यमंत्रियों के साथ बैठक बुलाई जाएगी।


    ****


    वीके/एएम/पीसी/सीएस– 7135

    
    
    (Release ID: 1525461) Visitor Counter : 56
    
    
      Read this release in: English