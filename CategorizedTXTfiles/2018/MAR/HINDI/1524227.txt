      विज्ञान एवं प्रौद्योगिकी मंत्रालय

      संयुक्त अनुसंधान के लिए सीएसआईआर और वियतनाम नेशनल यूनिवर्सिटी (वीएनयू) के बीच सहयोग
      Posted On: 13 MAR 2018 8:10PM by PIB Delhi


    वैज्ञानिक एवं औद्योगिक अनुसंधान परिषद् (सीएसआईआर) और वियतनाम नेशनल यूनिवर्सिटी (वीएनयू) पारस्परिक हित के अनुसंधान और विकास (R&D) क्षेत्रों में संयुक्त अनुसंधान करेंगी। वियतनाम नेशनल यूनिवर्सिटी (वीएनयू), हनोई के उच्च प्रतिनिधिमंडल का नेतृत्व वीएनयू के अध्यक्ष डॉ. गुयेन किम सोन ने किया और वैज्ञानिक एवं औद्योगिक अनुसंधान परिषद् (सीएसआईआर) का दौरा किया व सीएसआईआर के महानिदेशक डॉ. गिरीश साहनी से मुलाकात की। इसका उद्देश्य सहयोगी अनुसंधान और विकास की गतिविधियों की रूपरेखा पर चर्चा करना था। इस बैठक में, भागीदारी के विभिन्न तरीकों के संचालन पर विचार किया जा सकता है। सीएसआईआर और वीएनयू पीएच.डी स्तर के पाठ्यक्रम के छात्रों के माध्यम से सहयोग शुरू करेंगे। भौतिक विज्ञान, जैव प्रौद्योगिकी, फार्मास्युटिकल्स और सामान्य प्रौद्योगिकी अनुप्रयोगों के क्षेत्र में पारस्परिक हित की अनुसंधान परियोजनाओं को कार्यान्वित करने के लिए दोनों पक्ष एक संयुक्त कार्य समूह की स्थापना करेंगे। साझेदारी संयुक्त अनुसंधान परियोजना, प्रशिक्षण कार्यक्रमों या प्रौद्योगिकी हस्तांतरण व्यवस्था के माध्यम से हो सकती है।


    ***


    वीके/एएम/एसके-7028


    

    
    (Release ID: 1524227) Visitor Counter : 147