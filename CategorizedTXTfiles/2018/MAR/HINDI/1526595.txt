      सामाजिक न्‍याय एवं अधिकारिता मंत्रालय

      सामाजिक न्याय और अधिकारिता मंत्रालय की कल्याणकारी योजनाओं की सामाजिक लेखा-परीक्षा
      Posted On: 27 MAR 2018 1:55PM by PIB Delhi


    सामाजिक न्याय और अधिकारिता मंत्रालय अपनी कल्याणकारी योजनाओं के लिए सामाजिक लेखा-परीक्षा नहीं करता है जबकि मंत्रालय और इसके निगमों की योजनाओं/कार्यक्रमों की प्रगति की निगरानी के लिए विभिन्न एजेंसियों का एक मजबूत तंत्र है जैसे (1) राज्य सरकारें/ संघशासित प्रदेश प्रशासन (2) गैर-सरकारी संगठन और (3) स्वयं के संगठन अर्थात राष्ट्रीय संस्थान , निगम आदि। निगरानी ढांचे में ये भी शामिल है (1) राज्य सरकारों/संघ शासित प्रदेशों द्वारा प्रस्तुत तिमाही/वार्षिक रिपोर्टों के जरिए योजनाओं की निगरानी करना ; (2) सामाजिक न्याय और अधिकारिता मंत्रालय विभाग की योजनाओं के लिए प्रदान किए गए आवंटन का पूरी तरह से उपयोग किया गया इसको सुनिश्चित करने के लिए वित्तीय और भौतिक प्रदर्शन की समीक्षा की जाती है ; (3) सामाजिक कल्याण राज्यमंत्रियों और राज्य कल्याण सचिवों के आयोजित सम्मेलनों में सभी योजनाओं की समीक्षा की जाती है। राज्य/संघशासित प्रदेशों को भी उनके निगरानी तंत्र को मजबूत बनाने की सलाह दी जाती हैं ; (4) मंत्रालय और उसके निगम योजनाओं के कार्यान्वयन को जानने के लिए स्वतंत्र तीसरे पक्ष की मूल्यांकन एजेंसियों के माध्यम से समय-समय पर मूल्यांकन अध्ययन भी प्रायोजित करवाते हैं ; और (5) वित्त और विकास निगमों ने उनके द्वारा कार्यान्वित योजनाओं के लिए निगरानी और मूल्यांकन तंत्र विकसित किया है और इन्होंने आंतरिक के साथ-साथ बाह्य निगरानी तंत्र को भी अपनाया है।


    2018-19 के दौरान मंत्रालय ने कुछ मुख्य योजनाओं के संबंध में तीसरे पक्ष के मूल्यांकन अध्ययनों के लिए सम्मानित किया। अध्ययन पूरे किए गए (1.) वृद्धा आश्रम/ डे केयर केंद्रों और नशीली दवाओं के एकीकृत पुनर्वास केन्द्रों की कार्यप्रणाली (2.) अनुसूचित जाति के उद्यमियों के लिए उद्यम पूंजी निधि (3.) हाथ से मैला उठाने वाले कर्मियों के पुनर्वास के लिए स्वयं रोजगार योजना (4.) अनुसूचित जाति के लिए बाबू जगजीवन राम छात्रावास योजना का मूल्यांकन और अन्य पिछड़ा वर्ग के लड़के और लड़कियों के लिए छात्रावासों का निर्माण (5.) अनुसूचित जातियों और अन्य पिछड़ा वर्ग के लिए पोस्ट-मैट्रिक छात्रवृत्ति योजना का मूल्यांकन। मूल्यांकन अध्ययनों ने इन कार्यक्रमों की प्रभावशीलता और उपयोगिता की पुष्टि करते हुए सुधार के लिए सुझाव भी दिए है।


    यह जानकारी सामाजिक न्याय और अधिकारिता राज्यमंत्री विजय सांपला ने आज लोकसभा में एक लिखित उत्तर में दी।


    ***


    वी के /एएम/एसके–7233

    
    
    (Release ID: 1526595) Visitor Counter : 78
    
    
      Read this release in: English , Tamil