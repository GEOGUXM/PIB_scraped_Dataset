      जल संसाधन, नदी विकास एवं गंगा संरक्षण मंत्रालय

      8वीं राष्ट्रीय चित्रकला प्रतियोगिता
      Posted On: 22 MAR 2018 7:18PM by PIB Delhi


    जल संसाधन, नदी विकास और गंगा संरक्षण मंत्रालय के ‘ सूचना, शिक्षा और संचार ’ योजना के तहत केंद्रीय भूमि जल बोर्ड स्कूली बच्चों के लिए 26 मार्च, 2018 को ए. पी. सिंदे सभागार, पूसा, नई दिल्ली में 8वीं राष्ट्रीय चित्रकला प्रतियोगिता का आयोजन कर रहा है। केंद्रीय जल संसाधन, नदी विकास और गंगा संरक्षण, सड़क परिवहन तथा राजमार्ग एवं नौवहन मंत्री श्री नितिन गडकरी कार्यक्रम के मुख्य अतिथि होंगे और विजेताओं को पुरस्कार प्रदान करेंगे। केंद्रीय जल संसाधन, नदी विकास और गंगा संरक्षण राज्य मंत्री श्री अर्जुन राम मेघवाल और डॉ. सत्यपाल सिंह कार्यक्रम के विशिष्ट अतिथि होंगे।


    प्रत्येक राज्य/ केंद्र शासित प्रदेश के प्रथम तीन विजेता 8वीं राष्ट्रीय चित्रकला प्रतियोगिता में भाग लेंगे। प्रतियोगिता की थीम है – जल बचाइए, प्रकृति बचाइए। विभिन्न राज्यों के 93 छात्र इस प्रतियोगिता में भाग लेंगे। प्रथम स्थान प्राप्त करने वाले विजेता को 50,000 रुपये का पुरस्कार दिया जाएगा। 25,000 रुपये के 4 द्वितीय पुरस्कार तथा 10,000 रुपये के 5 तृतीय पुरस्कार दिए जाएंगे। शेष प्रतिभागियों को 5000 रुपये का सांत्वना पुरस्कार दिया जाएगा। जिन क्षेत्रों में छात्रों की भागीदारी अधिक रही है उन क्षेत्रों के निदेशकों को भी सम्मानित किया जाएगा। पूरे देश के 8500 स्कूलों के 7.5 लाख छात्रों ने स्कूल स्तरीय प्रतियोगिता में भाग लिया था, जो नवम्बर-दिसंबर, 2017 में आयोजित की गई थी।


    ***


    वीएल / एएम/जेके/सीएस – 7174


    

    
    (Release ID: 1525994) Visitor Counter : 150