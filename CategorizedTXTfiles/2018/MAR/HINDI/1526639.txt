      संचार एवं सूचना प्रौद्योगिकी मंत्रालय

      डाक विभाग ने भारत और जापान के बीच ‘कूल ईएमएस’ सेवा शुरू की
      Posted On: 27 MAR 2018 6:22PM by PIB Delhi


    संचार मंत्रालय ने ‘ कूल ईएमएस सेवा ’ शुरू की है, जो 29.03.2018 से लागू होगी। ‘ कूल ईएमएस सेवा ’ जापान और भारत के बीच एकमात्र ऐसी सेवा है जो भारत में ग्राहकों के व्यक्तिगत उपयोग के लिए जापानी खाद्य पदार्थों का आयात करेगी और भारतीय नियमों के तहत इसकी अनुमति दी गई है।


    शुरूआत में , कूल ईएमएस सेवा केवल दिल्ली में उपलब्ध होगी। खाद्य पदार्थों को जापान के डाक विभाग द्वारा विशेष रूप से तैयार ठंडे बक्सों में लाया जाएगा , जिसमें खाद्य पदार्थों की गुणवत्ता को बरकरार रखने के लिए रेफ्रिजरेंट होते हैं। इन्हें विदेश डाकघर , कोटला रोड , नई दिल्ली लाया जाएगा जहां से निर्धारित समय सीमा के भीतर एक व्यक्ति के माध्यम से भेजा जाएगा। एक्सप्रेस मेल सेवा (ईएमएस) की ट्रैक और ट्रेस जैसी अन्य सभी सुविधाएं भी कूल ईएमएस सेवा के लिए उपलब्ध होगी।


    ***


    वीएल / एएम/ केजे – 7247


    

    
    (Release ID: 1526639) Visitor Counter : 429
    
    
      Read this release in: English