      रक्षा मंत्रालय

      सशस्‍त्र बलों के वित्‍तीय अधिकार बढ़ाये गये
      Posted On: 14 MAR 2018 7:19PM by PIB Delhi


    रक्षा मंत्री निर्मला सीतारमण ने सशस्‍त्र बलों के वाइस चीफ ऑफ स्‍टॉफ के जरूरी रक्षा वस्‍तुओं की खरीद से संबंधित वित्‍तीय अधिकारों को बढ़ाने की मंजूरी दे दी है। ऐसा सशस्‍त्र बलों की संचालन जरूरतों को ध्‍यान में रखते हुए किया गया है। इसके तहत रक्षाबलों को प्रोप्राइटी आर्टिकल सर्टिफिकेट (पीएसी) और सिंगल टेंडर इन्‍क्‍वायरी (एसटीई) के तहत जरूरी वस्‍तुएं खरीदने के अधिकार को बढ़ाया गया है। अभी तक इसकी सीमा पीएसी के मामले में 50 और एसटीई के मामले में 5 फीसदी तक सीमित थी।


    नये आदेश के तहत वाइस चीफ ऑफ स्‍टॉफ के लिए पीएसी के तहत निविदाएं मंगाने का अधिकार प्रतिस्‍पर्धी निविदाएं मगांये जाने के अधिकार के बराबर कर दिया गया है। एसटीई के मामले में यह अधिकार प्रतिस्‍पर्धी निविदाओं के 50 फीसदी के बराबर कर दिया गया है।

    
    ***

    वीके/एएम/एमएस/एस-7040


    

    
    (Release ID: 1524436) Visitor Counter : 92