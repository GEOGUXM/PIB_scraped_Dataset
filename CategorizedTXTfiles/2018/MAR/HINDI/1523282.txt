      राष्ट्रपति सचिवालय

      कोरिया गणराज्‍य के संसदीय प्रतिनिधिमंडल ने राष्‍ट्रपति से भेंट की
      Posted On: 08 MAR 2018 2:43PM by PIB Delhi


    कोरिया गणराज्‍य के नेशनल एसेम्‍बली के अध्‍यक्ष श्री चुंग साईक्‍यून के नेतृत्‍व में कोरिया गणराज्य के संसदीय प्रतिनिधिमंडल ने आज (08 मार्च , 2018) राष्‍ट्रपति भवन में राष्ट्रपति श्री रामनाथ कोविन्‍द से भेंट की।


    प्रतिनिधिमंडल का स्‍वागत करते हुए राष्‍ट्रपति ने कहा कि भारत और दक्षिण कोरिया समान लोकतांत्रिक मूल्‍य और समाज आर्थिक दृष्टि साझा करते है। रणनीतिक हितों का भी एक अनोखा मेल है।


    राष्‍ट्रपति महोदय ने कहा कि प्रारंभिक वर्षों में कठिन आर्थिक और राजनीतिक हालात होने के बावजूद कोरिया गणराज्‍य की उपलब्धियों की हम प्रशंसा करते है। उन्‍होंने दक्षिण कोरिया के नागरिकों और नेतृत्‍व की प्रशंसा करते हुए कहा कि वे देश के विकास के प्रति दृढसंकल्‍प हैं।


    राष्‍ट्रपति महोदय ने इस बात पर प्रसन्‍नता व्‍यक्‍त की कि दक्षिण कोरिया के निवेशक भारत में निवेश करने के इच्‍छुक हैं। यह इस तथ्‍य से स्‍पष्‍ट होता है कि पिछले सप्‍ताह आयोजित दूसरे भारत-दक्षिण कोरिया व्‍यापार सम्‍मेलन में दक्षिण कोरिया की प्रमुख कंपनियों ने हिस्‍सा लिया था। तेज औद्योगिकीकरण के लिए भारत दक्षिण कोरिया को एक प्रमुख साझीदार मानता है। हम चाहते है कि मेक इन इंडिया , स्‍वच्‍छ भारत और डिजिटल इंडिया जैसे प्रमुख कार्यक्रमों में दक्षिण कोरिया एक प्रमुख भागीदार बने।


    ***


    वीएल/एएम/जेके/जीआरएस–6958

    
    
    (Release ID: 1523282) Visitor Counter : 98
    
    
      Read this release in: English , Tamil