      सूचना और प्रसारण मंत्रालय

      प्रसार भारती को फंड जारी करने को लेकर स्पष्टीकरण
      Posted On: 02 MAR 2018 1:00PM by PIB Delhi


    सूचना एवं प्रसारण मंत्रालय की नोटिस में आया है कि कुछ तत्वों द्वारा जानबूझ कर, कुटिल और उत्प्रेरित तरीके से सूचना एवं प्रसारण मंत्रालय की छवि को खराब करने का अभियान चलाया जा रहा है और गलत तरीके से रिपोर्टिंग की जा रही है कि मंत्रालय के कुछ विशेष आदेशों को न मानने के प्रतिवाद में दिसंबर, 2017 के बाद से प्रसार भारती को धन जारी नहीं किया जा रहा है। यह गलत सूचना है जो बुरी मंशा और आधे अधूरे तथ्यों पर आधारित है और इसका उद्वेश्य आम लोगों की नजर में सरकार की सार्वजनिक प्रतिष्ठा को कम करना है। इसलिए, यह महत्वपूर्ण है कि निम्नलिखित तथ्यों को प्रकाश में लाया जाए:


    राजकोषीय विवेक और जवाबदेही किसी भी सरकारी संगठन की कार्यप्रणाली के लिए आधार स्तंभ होती है। प्रसार भारती के लिए भी भारत सरकार के सामान्य वित्तीय नियम (जीएफआर) उतने ही बाध्यकारी हैं जितने सरकार से अनुदान सहायता पाने वाले किसी अन्य मंत्रालय या संगठन के लिए।


    जीएफआर के प्रावधान के अनुसार, अनुदान सहायता पाने वाले किसी भी स्वायतशासी संगठन को मंत्रालय के साथ एक सहमति ज्ञापन (एमओयू) पर आवश्यक हस्ताक्षर करने चाहिए जिसमें स्पष्ट तरीके से उक्त वित वर्ष के दौरान कथित अनुदान के उपयोग के द्वारा किए जाने वाले कार्यकलापों के लिए समयबद्ध तरीके से वास्तविक और वित्तीय लक्ष्य वर्णित हों। रिकॉर्ड के लिए, मंत्रालय द्वारा बार बार रिमाइंडर भेजे जाने के बावजूद प्रसार भारती द्वारा किसी भी एमओयू पर हस्ताक्षर नहीं किया गया है।


    उदाहरण के लिए, वित्तीय जवाबदेही किस प्रकार बेकार व्यय पर अंकुश लगाती है, इसे निम्नलिखित बिंदुओं से दर्शाया गया है:


    मंत्रालय द्वारा बार बार जोर दिए जाने के बाद प्रसार भारती में मानव संसाधन सूचना प्रणाली (एचआरआईएस) के लागू किए जाने से कर्मचारियों पर व्यय की जाने वाली सटीक राशि का हिसाब लगाया गया है और इसका परिणाम वेतन शीर्ष में प्रति महीने 30 करोड़ रुपये के बराबर (सालाना 360 करोड़ रुपये) की बचत के रूप में सामने आया है।


    सैम पित्रोदा समिति ने भी वित्तीय अनुशासन में बढोतरी करने के लिए मानवशक्ति लेखा परीक्षा आदि जैसे कई कदमों का सुझाव दिया था। इसलिए, हमें उम्मीद है कि पारदर्शिता एवं जवाबदेही बढ़ाने के लिए ऐसे कदमों का पालन करने के लिए एक साथ मिल कर काफी कुछ किया जा सकता है।


    तथापि, मंत्रालय यह दुहराना चाहेगा कि सरकार प्रसार भारती के सभी कर्मचारियों के हितों की रक्षा करने के लिए निरंतर प्रतिबद्ध है।


    *****


    वीके/एएम/एसकेजे/ डीए -6898


    

    
    (Release ID: 1522432) Visitor Counter : 145