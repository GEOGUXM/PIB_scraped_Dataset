      रक्षा मंत्रालय

      जम्‍मू और कश्‍मीर के शोपियां त‍था कुलगाम जिलों के विद्यार्थियों की राष्‍ट्रीय एकता यात्रा
      Posted On: 13 MAR 2018 7:03PM by PIB Delhi


    देश में राष्‍ट्रीय एकता की भावना को बढ़ावा देने के लिए भारतीय सेना के संपर्क कार्यक्रम के हिस्‍से के रूप में जम्मू और कश्मीर के शोपियां त‍था कुलगाम जिलों के 13 से 30 वर्ष के 28 लड़कों का एक दल दो शिक्षकों के साथ 11 मार्च से 15 मार्च 2018 तक नई दिल्‍ली की यात्रा पर आया है।


    इस यात्रा को बहीबाग, श्रीनगर (जम्‍मू-कश्‍मीर) से 10 मार्च 2018 को झंडी दिखाकर रवाना किया गया।


    अपनी यात्रा के दौरान विद्यार्थियों ने दिल्‍ली के विभिन्‍न सांस्‍कृतिक और ऐतिहासिक स्‍थानों को देखा। विद्यार्थियों ने 13 मार्च, 2018 को जनरल विपिन रावत के साथ संवाद किया। जनरल ने विद्यार्थियों के साथ अपने अनुभवों को साझा किया और उन्‍हें कठिन परिश्रम करने और राष्‍ट्र निर्माण प्रक्रिया में सक्रिय योगदान देने की प्रेरणा दी।


    राष्‍ट्रीय एकता यात्रा युवाओं के लिए शैक्षिक और प्रेरक यात्रा है। इसका उद्देश्‍य देश की सम्‍पन्‍न विरासत की गूढ़ जानकारी प्रदान करना और देश में चलाये जा रहे विभिन्‍न विकास और औद्योगिक कार्यक्रमों को बताना है। इस पहल से विद्यार्थियों को विभिन्‍न कैरियर विकल्‍प उपलब्‍ध होंगे और उन्‍हें जाने-मानी हस्तियों के साथ संवाद में मदद मिलेगी।


    ****


    वीएल/एएम/एजी/जीआरएस– 7026

    
    
    (Release ID: 1524189) Visitor Counter : 63