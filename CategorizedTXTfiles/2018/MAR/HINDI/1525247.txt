      पर्यटन मंत्रालय

      ताजमहल “विरासत परियोजना अपनाओ”के अंतर्गत आने वाले स्मारकों में एक
      Posted On: 19 MAR 2018 7:53PM by PIB Delhi


    ताजमहल विश्व पर्यटन दिवस, 2017 को लांच की गई “विरासत परियोजना अपनाओ” के अंतर्गत आने वाले स्मारकों में एक है।


    ताजमहल को छोड़कर 75 स्थलों के लिए विजन बोली प्रस्तुत करने के लिए 24 एजेंसियों को आशय पत्र जारी किए जा रहे हैं। ताजमहल के लिए दो अभिरूचियां प्राप्त हुई हैं, लेकिन अभी तक कोई निर्णय नहीं लिया गया है।


    निजी क्षेत्र भारतीय पुरातत्व सर्वेक्षण (एएसआई) के दिशा-निर्देशों के अंतर्गत बुनियादी और अग्रणी सुविधाओं की वास्तविक आवश्यकता में अंतर का विश्लेषण करेंगे तथा इसी के अनुसार उनके द्वारा चुने गए स्थल के लिए विजन बोली प्रस्ताव तैयार करेंगे। संपूर्ण पर्यटन अनुभव के लिए स्मारक की देखरेख के लिए संबंधित पक्षों के साथ समझौता ज्ञापन पर हस्ताक्षर किया जाएगा।


    अंतर-मंत्रालय समिति समय-समय पर निर्दिष्ट अधिकारियों तथा परियोजना प्रबंधन सलाहकार (पीएमसी) के माध्यम से परियोजना की निगरानी करेगी। पीएमसी सूचना और संचार प्रौद्योगिकी सक्षम, डिजिटल समाधान के माध्यम से समय-समय पर निगरानी और समीक्षा करेगा। पीएमसी रियल टाइम निगरानी के साथ-साथ पर्यटकों से प्राप्त फीडबैक के विश्लेषण के माध्यम से ऑफलाइन निगरानी करेगा।


    ****


    वीके/एएम/एजी/एमएस– 7110


    

    
    (Release ID: 1525247) Visitor Counter : 229