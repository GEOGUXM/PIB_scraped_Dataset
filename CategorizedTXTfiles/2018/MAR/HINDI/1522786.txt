      रेल मंत्रालय

      ‘भारत को जानो’ के 46वें संस्करण के अंतर्गत नौ देशों के भारतीय मूल के 40 भागीदारों ने रेल और कोयला मंत्री श्री पीयूष गोयल से भेंट की
      Posted On: 06 MAR 2018 6:23PM by PIB Delhi


    नौ देशों के भारतीय मूल के 40 भागीदारों ने आज नई दिल्ली में केन्द्रीय रेल और कोयला मंत्री श्री पीयूष गोयल से मुलाकात की। ‘ भारत को जानो ’ कार्यक्रम (केआईपी) भारत सरकार की महत्वपूर्ण पहल है, जिसका उद्देश्य 18 से 30 वर्ष की आयु के भारतीय मूल के विद्यार्थियों और युवा पेशेवरों को उनकी मातृभूमि के प्रति भाव को भरना, प्रेरित करना तथा भारत में हो रहे परिवर्तनकारी बदलाव से प्रेरित करना तथा उन्हें भारत की समकालीन कला, विरासत और संस्कृति के विभिन्न पहलुओं को दिखाना है।


    10 दिनों के ओरिएंटेशन कार्यक्रम के लिए एक और दो राज्यों की साझेदारी के साथ विदेश मंत्रालय 25 दिनों का ओरिएंटेशन कार्यक्रम आयोजित करता है। इसमें भाग लेने वालों का मनोनयन भारतीय मिशनों / पोस्टों के प्रमुखों की सिफारिश के आधार पर किया जाता है और उन्हें भारत में सभी आतिथ्य सुविधाएं दी जाती है।


    मध्य प्रदेश साझेदार राज्य है। 46वें भारत को जानो कार्यक्रम के हिस्से के रूप में भागीदारों ने मध्य प्रदेश की यात्रा की। उन्होंने विदेश सेवा संस्थान में ओरिएंटेशन कार्यक्रम में शामिल होने के अतिरिक्त संसद भवन और राष्ट्रपति भवन को भी देखा।


    श्री पीयूष गोयल ने भारत को जानो कार्यक्रम की परिकल्पना के लिए विदेश मंत्रालय को बधाई दी। श्री गोयल ने कहा कि केआईपी विदेश में रहे रहे भारतीय मूल के लोगों को अपनी मातृभूमि को जानने और जीवन के अनुभवों को साझा करने में सहायक है।


    भागीदारों ने स्वीकार किया कि केआईपी से उन्हें भारत में उभर रहे अवसरों के बारे में जानने का उपयोगी अवसर मिला है और इससे उन्हें भारतीय परम्पराओं, विरासत तथा उनके परिवारिक इतिहास को समझने में मदद मिली है। उन्होंने बताया कि उनकी दिल्ली से ग्वालियर की रेल यात्रा आनंददायी रही।


    ***


    वीएल/एएम/एजी/एमएस–6927


    

    
    (Release ID: 1522786) Visitor Counter : 764