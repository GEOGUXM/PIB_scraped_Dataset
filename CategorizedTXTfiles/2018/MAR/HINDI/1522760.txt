      रक्षा मंत्रालय

      डेफएक्‍सपो-2018 में भाग लेने के लिए डेफएक्‍सपो-2018 वेबसाइट http://www.defexpoindia.in/: एक सुविधाजनक इंटरफेस
      Posted On: 06 MAR 2018 1:30PM by PIB Delhi


    डेफएक्सपो-2018 में भाग लेने वाले व्‍यक्ति यों के लिए डेफएक्सपो-2018 की वेबसाइट http://www.defexpoindia.in/: में सभी तरह की आवश्‍यक जानकारियां उपलब्‍ध हैं। इसमें अंतर्राष्‍ट्रीय प्रति भागी , कंपनी, सूक्ष्‍म, लघु और मझौले उद्यम तथा एक सामान्‍य दर्शक के पंजीयन के संबंध में विस्‍तृत जानकारी दी गई है। उद्योग जगत से जुड़े प्रतिनिधियों के लिए डेफएक्‍सपो 11 अप्रैल से 14 अप्रैल 2018 तक खुला रहेगा, जबकि आम दर्शक 14 अप्रैल को इसमें भाग ले सकेंगे।


    वेबसाइट के एक खंड में मी‍डिया प्रतिनिधियों के पंजीयन की जानकारी दी गई है। मीडियाकर्मी 15 मार्च, 2018 से पहले अपना पंजीयन करा सकेंगे। राजनायिक कार्यालयों के लिए एक पृथक खंड में पंजीयन की जानकारी दी गई है। इसके माध्‍यम से संबंधित देशों के आधिकारिक प्रतिनिधिमंडल का पंजीकरण किया जा सकता है।


    ऐसी कंपनियां जो अपने उत्‍पाद और सेवाओं को प्रदर्शनी में शामिल करना चाहती है, वे अपना पंजीयन ऑनलाइन कर सकती है। स्‍थान सुरक्षित करने के लिए लागू दर का विस्‍तृत ब्‍यौरा वेबसाइट में उपलब्‍ध है। सूक्ष्‍म, लघु और मझौले उद्यमों के लिए उक्‍त दर में 50 प्रतिशत की छूट दी गई है।


    डेफएक्सपो और तमिलनाडु पर्यटन विभाग ने चेन्‍नई स्थि‍त विभिन्‍न होटलों के साथ समझौता किया है। इससे अन्‍य शहरों/देशों से आने वाले प्रतिनिधियों को सुविधा होगी। इन होटलों के साथ विशेष दर पर समझौता किया गया है , ताकि विदेशी प्रतिनिधियों को किसी प्रकार की समस्‍या का सामना न करना पड़े। होटल के कमरों तथा किराये की विस्‍तृत जानकारी वेबसाइट पर उपलब्‍ध है।


    सुझाव या अतिरिक्‍त जानकारी निम्‍न व्‍यक्ति के पास भेजे जा सकते है/से प्राप्‍त की जा सकती है। डॉ. अमित सहाय , संयुक्‍त सचिव , रक्षा उत्‍पादन विभाग , रक्षा मंत्रालय। ईमेल <jscoord-ddp@nic.in>


    ***


    वीएल/एएम/जेके/जीआरएस – 6925


    

    
    (Release ID: 1522760) Visitor Counter : 84
    
    
      Read this release in: English , Tamil