      रक्षा मंत्रालय

      चीफ्स ऑफ स्टाफ कमिटी के चेयरमैन एवं नैवल स्टाफ के चीफ एडमिरल सुनील लान्बा अमेरिका का दौरा (19-23 मार्च) करेंगे
      Posted On: 18 MAR 2018 11:45AM by PIB Delhi


    चीफ्स ऑफ स्टाफ कमिटी के चेयरमैन एवं नैवल स्टाफ के चीफ एडमिरल सुनील लान्बा 19 से 23 मार्च, 2018 तक एक द्विपक्षीय दौरे पर अमेरिका की यात्रा करेंगे। उनके दौरे का उद्वेश्य भारत और अमेरिका के सशस्त्र बलों के बीच सहयोग को मजबूत बनाना एवं रक्षा सहयोग के नए अवसरों की तलाश करना है।


    अपनी यात्रा के दौरान चीफ्स ऑफ स्टाफ कमिटी के चेयरमैन एवं नैवल स्टाफ के चीफ अमेरिका के रक्षा सचिव श्री जेम्स मैटिस, नौसेना के सचिव श्री रिचर्ड वी स्पेंसर, ज्वॉयंट चीफ्स ऑफ स्टाफ के वाइस चेयरमैन जनरल जोसेफ एफ डनफोर्ड जूनियर, चीफ ऑफ नैवल ऑपरेशंस एडमिरल जॉन एम रिचर्डसन, पैसिफिक कमांड के कमांडर एडमिरल हैरी हैरिस, पैसिफिक फ्लीट के कमांडर एडमिरल स्कॉट स्विफ्ट एवं नैवल सी सिस्टम्स कमांड के कमांडर वाइस एडमिरल थॉमस जे मूरे के साथ द्विपक्षीय बातचीत करेंगे।


    महत्वपूर्ण द्विपक्षीय बातचीत के अतिरिक्त, एडमिरल हवाई स्थित पर्ल हार्बर के पैसिफिक कमांड हेडक्वार्टर्स, नैवल सर्फेस वारफेयर सेंटर (एनएसडब्ल्यूसी) डालग्रेन, पेंटागेन एवं वाशिंगटन डीसी में एरलिंग्टन नेशनल सेमेटेरी का दौरा करेंगे।


    भारत और अमेरिका ने रक्षा संबंध समेत, जिसमें दोनों देशों ने अभी हाल में अहम समझौते किए हैं, पारंपरिक रूप से घनिष्ठ और मैत्रीपूर्ण संबंधों को बरकरार रखा है।


    ***


    वीएल/एएम/एसकेजे/एनके–7088


    

    
    (Release ID: 1525029) Visitor Counter : 100
    
    
      Read this release in: English , Tamil