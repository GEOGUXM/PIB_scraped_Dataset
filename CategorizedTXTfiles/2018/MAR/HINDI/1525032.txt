      रक्षा मंत्रालय

      देहरादून में गढ़वाल राइफल्स वॉर मेमोरियल छात्रावास 18 मार्च को उद्घाटन के लिए तैयार
      Posted On: 17 MAR 2018 4:34PM by PIB Delhi


    लंबी प्रतीक्षा के बाद देहरादून के डांडा लाखोंड में गढ़वाल राइफल्स वॉर मेमोरियल पुरुष एवं महिला छात्रावास 18 मार्च को उद्घाटन के लिए तैयार है और इसका उद्घाटन कल उत्तराखंड के माननीय मुख्यमंत्री श्री त्रिवेंद्र सिंह रावत द्वारा किया जाएगा। इस यादगार अवसर पर सेनाध्यक्ष जनरल बिपिन रावत, आर्मी स्टाफ के वाइस चीफ लेफ्टिनेंट जनरल शरथ चंद, रेजीमेंट गढ़वाल राइफल्स एंड स्काउट्स के कर्नल मेजर जनरल बी सी खंडूरी, एवीएसएम (सेवानिवृत्त) अध्यक्ष, संसदीय रक्षा समिति श्री गणेश जोशी, मसूरी के विधायक एवं अन्य गणमान्य व्यक्ति भी होंगे।


    इस छात्रावास से बड़ी संख्या में शहीदों, वीर नारियों, सेवारत जवानों एवं पूर्व सैनिकों को लाभ पहुंचेगा। इस छात्रावास का निर्माण 2011 में उत्तराखंड राज्य सरकार द्वारा दान दी गई 4.18 एकड़ भूमि पर किया गया है। 10.28 करोड़ रुपये की इस परियोजना का निष्पादन उत्तराखंड राज्य सरकार के उदार योगदान एवं सेना के विभिन्न मुख्यालयों से किया गया है। कई कॉरपोरेट घरानों एवं रेजीमेंटल अधिकारियों ने भी इसमें योगदान दिया है।


    इस छात्रावास में पांचवीं स्टैंडर्ड से लेकर 12वीं स्टैंडर्ड तक के 125 छात्रों एवं 125 छात्राओं के लिए रहने और भोजन की व्यवस्था है। इसके अतिरिक्त, स्कूल जाने के लिए बस की सुविधा, 24 घंटे सुरक्षा, चिकित्सकों समेत इन हाउस मेडिकल सुविधा, इनडोर एवं आउटडोर खेल, पुस्तकालय आदि समस्त सुविधाएं हैं।


    छात्रावास की शुल्क संरचना शहीदों, वीर नारियों, सेवारत जवानों एवं पूर्व सैनिकों के बच्चों के लिए अधिकृत शैक्षणिक भत्तों एवं छात्रावास अनुदानों को ध्यान में रख कर बनाई गई है।


    ***


    वीएल/एएम/एसकेजे/एमबी/एनके–7089

    
    
    (Release ID: 1525032) Visitor Counter : 27