      महिला एवं बाल विकास मंत्रालय

      महिला एवं बाल विकास मंत्रालय ने मनोवैज्ञानिक आघात, बाल संरक्षण और मानसिक बीमारी पर पहला राष्ट्रीय सम्मेलन आयोजित किया।
      Posted On: 28 MAR 2018 8:54PM by PIB Delhi


    भारतीय बच्चों एवं किशोरों में मनोवैज्ञानिक आघात एवं उसके बाद होने वाली मानसिक बीमारी के निदान में अनुसंधान, सेवा प्रावधान एवं नैदानिक प्रचलनों का एक व्यापक समन्व्य उपलब्ध कराने के उद्देश्य से महिला एवं बाल विकास मंत्रालय द्वारा अखिल भारतीय आर्युविज्ञान संस्थान के मनोचिकित्सा विभाग के सहयोग से अखिल भारतीय आर्युविज्ञान संस्थान, नई दिल्ली के जवाहरलाल नेहरू सभागार में 27-28 मार्च, 2018 को अब तक के पहले राष्ट्रीय सम्मेलन का आयोजन किया गया। इस सम्मेलन का उद्घाटन केन्द्रीय महिला एवं बाल विकास राज्यमंत्री डॉ विरेन्द्र कुमार द्वारा किया गया। अपने उद्घाटन भाषण में मंत्री महोदय ने कहा कि मनोवैज्ञानिक आघात एक व्यापक शब्द है जिसमें मानव तस्करी, यौन उत्पीड़न, युद्ध, प्राकृतिक आपदा, अपहरण, घरेलू हिंसा आदि जैसे कई प्रकार के अनुभव और परिस्थितियां शामिल हो सकती हैं। यह एक महत्वपूर्ण मुद्दा है जिस पर ध्यान दिये जाने की जरूरत है और इस मुद्दे पर विचार करने के लिए सामुहिक प्रयास किये जाने की आवश्यकता है क्योंकि बचपन में हुए आघात अनुभवों का जीवनपर्यंत प्रभाव रहता है।

     1. मस्तिष्क के विकास पर मनोवैज्ञानिक आघात का असर
     2. शारीरिक, भावनात्मक, और यौन दुर्व्यवहार
     3. मानव तस्करी संकट झेल चुके बच्चों में मनोवैज्ञानिक आघात
     4. घरेलू हिंसा का सामना करने वाले बच्चे
     5. कम उम्र की गर्भावस्था में मनोवैज्ञानिक आघात
     6. आपदा/युद्ध/नागरिक संघर्ष और बच्चों में मनोवैज्ञानिक आघात
     7. शरणार्थी शिविरों तथा सड़क पर जीवन व्यतीत करने वाले बच्चों में मनोवैज्ञानिक समस्याएं
     8. किशोर और मनोवैज्ञानिक आघात
     9. बच्चों द्वारा भीख माँगना, बाल श्रम और मनोवैज्ञानिक आघात का खतरा
    10. बाल श्रम और मनोवैज्ञानिक आघात
    11. बाल वेश्यावृत्ति और आघात
    12. आघात और पदार्थ का दुरुपयोग
    13. गोद लिये गये बच्चों तथा विकलांग बच्चों में मनोवैज्ञानिक मानसिक आघात का जोखिम
    14. मनोवैज्ञानिक आघात और विशिष्ट मानसिक बीमारियां
    15. जीवन के जोखिम वाली बीमारियां और आघात
    16. बचपन में मानसिक आघात और वयस्कता में मानसिक बीमारी का खतरा
    17. आघात केंद्रित हस्तक्षेप
    18. मनोवैज्ञानिक आघात आकलन
    19. अस्पताल / क्लिनिक आधारित देखभाल सेवाएं
    20. संस्थागत देखभाल और कल्याण सेवाएं
    21. जटिल आघात देखभाल की विधियां
    22. प्रशिक्षण और पर्यवेक्षण
    23. सेवा-प्रावधान और पुनर्वास में गो-एनजीओ का सहयोग
    24. समुदाय आधारित देखभाल प्रावधान
    25. निवास स्थान आधारित देखभाल प्रावधान
    26. यौन दुर्व्यवहार और एड्स / एसटीआई
    27. स्कूलों में मनोवैज्ञानिक आघात: बदमाशी, शारीरिक शोषण आदि
    28. मनोवैज्ञानिक आघात और साइबर अपराध
    29. अचानक मृत्यु और आत्महत्या की घटनाओं के मामले में मनोवैज्ञानिक आघात
    30. देखभाल करने वालों की देखभाल
    31. रोकथाम के उपाय
    32. बचपन के प्रतिकूल परिस्थितियों की रोकथाम के लिए समुदाय आधारित मानसिक स्वास्थ्य प्रोत्साहन
    33. प्रशासन, संचालन, प्रबंधन और वित्त पोषण में समस्याएं और चुनौतियां
    34. दुर्व्यवहार और हिंसा में कानूनी और मानसिक स्वास्थ्य के मुद्दों का इंटरफ़ेस
    35. बाल संरक्षण सेवा प्रावधानों में नया नवाचार

    *****


    

    वीके/एएम/जेके/एमएम-7269

    
    
    (Release ID: 1526976) Visitor Counter : 402
    
    
    
    
    

35.