      सामाजिक न्‍याय एवं अधिकारिता मंत्रालय

      सामाजिक न्‍याय परिदृश्‍य
      Posted On: 06 MAR 2018 6:39PM by PIB Delhi


    सामाजिक न्‍याय के उद्देश्‍यों की प्राप्ति के लिए संसद द्वारा पारित दो अधिनियम अत्‍यंत महत्‍वपूर्ण है। पहला अधिनियम है- नागरिक अधिकार संरक्षण अधिनियम (पीसीआर), 1955 । इसके माध्‍यम से किसी भी रूप में अस्‍पृश्‍यता का आचरण करने वाले को दंड देने का प्रावधान है। दूसरा अधिनियम है- अनुसूचित जाति और अनुसूचित जनजाति (अत्‍याचार का निषेध, पीओए) अधिनियम 1989 । इसका उद्देश्‍य अनुसूचित जाति और अनुसूचित जनजाति के लोगों पर होने वाली क्रूरता से उन्‍हें सुरक्षित करना है। दोनों अधिनियमों के प्रावधानों को समुचित ढंग से लागू करने के लिए राज्‍य सरकारों तथा केन्‍द्र शासित प्रदेशों को केन्‍द्र सरकार द्वारा प्रायोजित योजनाओं के लिए केन्‍द्रीय सहायता उपलब्‍ध कराई जाती है। 2016-17 तथा 2017-18 के दौरान उक्‍त योजना में आवंटित धनराशि और इसका उपयोग निम्‍न हैं:-


    (रुपये करोड़ों में)

                                                                                               
वर्ष        आवंटन           आवंटन का उपयोग                                                     
                                                                                               
                                                                                               
                            (राज्‍यों/केन्‍द्र शासित प्रदेशों को जारी की गई केन्‍द्रीय सहायता )
                                                                                               
                                                                                               
                          
बजट अनुमान  संशोधित अनुमान
                          
                          
                                                                                                                       
2016-17     150.00          228.49                                                               222.56                
                                                                                                                       
                                                                                                                       
                                                                                                                       
2017-18     300.00          305.17                                                               294.38 (01.03.2018 तक)
                                                                                                                       
                                                                                                                       

    पीओए अधिनियम तथा नियमों में 2016 में संशोधन किया गया था। इससे अनुसूचित जाति और अनुसूचित जनजाति के लोगों को बेहतर सामाजिक न्‍याय मिला है। अत्‍याचार और क्रूरता से पीडि़त लोगों को मिलने वाली सहायता राशि में भी वृद्धि हुई है।


    उक्‍त जानकारी केन्‍द्रीय सामाजिक न्‍याय और अधिकारिता राज्‍य मंत्री श्री रामदास अठावले ने आज लोकसभा में एक प्रश्‍न के लिखित उत्तर में दी।


    ***


    वीएल/एएम/जेके/वीके – 6929


    

    
    (Release ID: 1522804) Visitor Counter : 241