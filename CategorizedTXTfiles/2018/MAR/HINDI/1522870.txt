      प्रधानमंत्री कार्यालय

      प्रधानमंत्री ने देश के कुछ इलाकों में हुई तोड़फोड़ की घटनाओं की कड़ी निंदा की
      
      गृहमंत्री से चर्चा में कहा-दोषियों के खिलाफ सख्‍त कार्रवाई की जाएगी
      
      Posted On: 07 MAR 2018 10:43AM by PIB Delhi


    प्रधानमंत्री श्री नरेन्‍द्र मोदी ने देश के कुछ इलाकों में हुई तोड़फोड़ की घटनाओं की कड़ी निंदा करते हुए कहा है कि दोषियों के खिलाफ सख्‍त कार्रवाई की जाएगी। देश के कुछ क्षेत्रों में मूर्तियों को गिराने की घटनाएं सामने आई हैं। प्रधानमंत्री ने इस संबंध में गृहमंत्री श्री राजनाथ सिंह से बातचीत की और ऐसी घटनाओं की कड़ी निंदा की है। गृह मंत्रालय ने तोड़फोड़ की ऐसी घटनाओं को गंभीरता से लिया है। गृह मंत्रालय ने राज्‍यों से कहा है कि वे ऐसी घटनाएं रोकने के लिए सभी आवश्‍यक कदम उठाएं। ऐसी घटनाओं में लिप्‍त लोगों के खिलाफ संबंधित नियमों के अंतर्गत मामले दर्ज कर कड़ी कार्रवाई की जानी चाहिए।


    वि. कासोटिया/एएम/एमके/एसके-6940


    

    
    (Release ID: 1522870) Visitor Counter : 171
    
    
      Read this release in: English , Urdu , Assamese , Gujarati , Tamil , Telugu , Kannada