      गृह मंत्रालय

      देश पर आतंकी हमले रोक पाने में नाकामयाबी
      Posted On: 07 MAR 2018 6:44PM by PIB Delhi


    जम्मू और कश्मीर में फरवरी-2018 (25 फरवरी तक) में आतंकी हमले की 21 घटनाएं हुई, जिनमें सुरक्षाबलों के 11 जवान शहीद हुए और एक नागरिक मारा गया। इन घटनाओं में सुरक्षाबलों के 11 जवान और तीन नागरिक भी घायल हुए।


    जम्‍मू और कश्‍मीर में फरवरी 2018 में संघर्ष विराम के उल्‍लंघन/सीमापार फायरिंग की 225 घटनाएं हुई, जिनमें सुरक्षाबलों के दो जवान शहीद हुए और नौ घायल हुए। इन घटनाओं में चार नागरिक मारे गये और चार घायल हुए।


    केन्‍द्र और राज्‍य स्‍तर पर सुरक्षा एजेंसियों और खुफिया विभाग के बीच बेहतर और प्रभावी सामंजस्‍य देखा गया। आतंकी हमलों को लेकर खुफिया जानकारी को संबंधित सुरक्षाबलों के साथ साझा किया गया। निरीक्षण केन्‍द्रों की स्‍थापना, सीमा की घेराबंदी, फ्लड लाइटिंग और आधुनिक/उच्‍च तकनीकी साधनों से सीमा पर नियंत्रण को और मजबूत किया गया है।


    * **


    वीएल/एएम/एके/जीआरएस – 6953

    
    
    (Release ID: 1523041) Visitor Counter : 67
    
    
      Read this release in: English