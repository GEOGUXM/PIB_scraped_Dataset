      स्‍वास्‍थ्‍य एवं परिवार कल्‍याण मंत्रालय

      स्वास्थ्यपूर्ण जीवन शैली
      Posted On: 16 MAR 2018 3:30PM by PIB Delhi


    चूंकि स्‍वास्‍थ्‍य राज्‍य का विषय है, अत: केंद्रीय सरकार, स्‍वस्‍थ जीवन-शैली को प्रोत्‍सा‍हित करने तथा स्‍वास्‍थ्‍य परिचर्या में सुधार लाने के लिए जागरूकता का सृजन करने हेतु राज्‍य सरकारों द्वारा किए जा रहे प्रयासों में उनकी सहायता करती है।


    सरकार राष्‍ट्रीय स्‍वास्‍थ्‍य मिशन के तहत, कैंसर, मधुमेह, हृदवाहिका रोगों तथा अभिघात (एनपीसीडीसीएस) की रोकथाम एवं इनके नियंत्रण हेतु राष्‍ट्रीय कार्यक्रम को कार्यान्वित कर रही है। एनपीसीडीसीएस गैर-संचारी रोगों (एनसीडी) के समुचित प्रबंधन हेतु उच्‍चतर सुविधा केंद्रों के लिए व्‍यवहार तथा जीवन-शैली परिवर्तनों के लिए जागरूकता सृजन, उच्‍च स्‍तरीय जोखिम कारकों वाले व्‍यक्तियों की जांच एवं शीघ्र निदान तथा उनके उपचार और रेफरल (यदि अपेक्षित हो) पर ध्‍यान देती है।


    शीघ्र निदान हेतु, भारत सरकार द्वारा मौजूदा प्राथमिक स्‍वास्‍थ्‍य परिचर्या प्रणाली के तहत अग्रणी कार्यकर्ताओं तथा स्‍वास्‍थ्‍य कर्मियों की सेवाओं का उपयोग करकेमधुमेह, उच्‍च रक्‍तचाप तथा सामान्‍य कैंसर अर्थात् मुख, स्‍तर एवं गर्भाश्‍य जैसी सामान्‍य गैर-संचारी रोगों के लिए जनसंख्‍या आधारित रोकथाम, नियंत्रण एवं जांच प्रारंभ की गई है। इस प्रक्रिया से सामान्‍य गैर-संचारी रोगों के जोखिम कारकों के संबंध में जागरूकता का सृजन भी होगा। साईकिल चलाने तथा पैदल चलने इत्‍यादि सहित किसी भी मौलिक व्‍यायाम को स्‍वस्‍थ जीवन-शैली उपायों के रूप में स्‍वीकार किया जाता है।


    देश में खेलों को प्रोत्‍साहित करने के लिए लोगों को इसके क्रॉस-कटिंग प्रभाव नामत: संपूर्ण विकास एकीकरण, लिंग समानता, स्‍वस्‍थ जीवन-शैली, खेल विकास से संबंधित राष्‍ट्रीय गर्व एवं आर्थिक उवसरों के माध्‍यम से खेल शक्ति का उपयोग करने की अनुमति देने हेतु, युवा कार्य और खेल मंत्रालय ‘खेलो इंडिया’ योजना को कार्यान्वित कर रहा है जिसमें अन्‍य बातों के साथ-साथ ‘सामुदायिक कोचिंग विकास’ और ‘स्‍कूल जाने वाले बच्‍चों की शारीरिक योग्‍यता’’ नामक दो याजनाएं शामिल हैं।


    राष्‍ट्रीय खेल फेडरेशन (एनएसएफ) की सहायता की येाजना के तहत, एनएसएफ को कोचिंग कैंप का आयोजन करने, राष्‍ट्रीय टूर्नामेंट, भारतीय टीमों की भारत तथा विदेश में होने वाले अंतर्राष्‍ट्रीय कार्यक्रमों में भागीदारिता तथा विभिन्‍न खेलों के लिए विदेशी कोचों को भाड़े पर लेने हेतु सहायता उपलब्‍ध कराई जाती है। सरकार ने देश में साईकिलिंग खेल को बढ़ावा देने हेतु भारतीय साईकिलिंग फेडरेशन (सीएफआई) को मान्‍यता दी है।


    स्वास्थ्य और परिवार कल्याण राज्‍य मंत्री, श्रीमती अनुप्रिया पटेल के द्वारा लोकसभा में लिखित में उत्तर दिया गया I


    ***


    मव


    

    
    (Release ID: 1524818) Visitor Counter : 181