      वित्‍त मंत्रालय

      केन्‍द्रीय मंत्रिमंडल ने केन्‍द्र सरकार के कर्मचारियों के लिए 2 प्रतिशत महंगाई भत्‍ते को मंजूरी दी
      Posted On: 07 MAR 2018 7:42PM by PIB Delhi


    प्रधानमंत्री श्री नरेन्‍द्र मोदी की अध्‍यक्षता में केंद्रीय मंत्रिमंडल ने केंद्र सरकार के कर्मचारियों को महंगाई भत्‍ते की अतिरिक्‍त किस्‍त और पेंशनधारियों को महंगाई राहत जारी करने की मंजूरी दी। यह 1 जनवरी, 2018 से प्रभावी होगी। महंगाई के मद्देनजर इसके तहत मूल वेतन/पेंशन की मौजूदा दर 5 प्रतिशत के हवाले से 2 प्रतिशत की बढ़ोतरी का प्रावधान किया गया है।


    इस कदम से केंद्र सरकार के लगभग 48.41 लाख कर्मचारियों और 61.17 लाख पेंशनधारियों को लाभ होगा।


    महंगाई भत्‍ता और मंहगाई राहत से सरकारी खजाने पर वार्षिक 6077.72 करोड़ रूपए और वित्‍त वर्ष 2018-19 (जनवरी 2018 से फरवरी 2019 तक की 14 महीने की अवधि) में 7090.68 करोड़ रूपए का अतिरिक्‍त बोझ पड़ेगा।


    सातवें केंद्रीय वेतन आयोग की सिफारिशों के आधार पर यह बढ़ोत्‍तरी स्‍वीकृत फॉर्मूले के तहत है।


    *****


    एकेटी/वीके/एकेपी/हेमा


    

    
    (Release ID: 1523111) Visitor Counter : 57