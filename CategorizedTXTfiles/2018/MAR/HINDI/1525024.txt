      गृह मंत्रालय

      आपदा जोखिम कम करने पर भारत-जापान की पहली कार्यशाला 19 मार्च से आरंभ होगी
      
      डीआरआर में सहयोग के क्षेत्रों पर एक विशिष्ट द्विपक्षीय कार्य योजना विकसित करने का लक्ष्य
      
      Posted On: 17 MAR 2018 4:48PM by PIB Delhi


    विश्व के दो सर्वाधिक आपदा संभावित देश भारत और जापान आपदा जोखिम की समस्या पर ध्यान देने के लिए एक साथ आ रहा हैं। सोमवार, 19 मार्च से आरंभ होने वाले दो दिवसीय कार्यशाला में विशेषज्ञ आपदा जोखिम कम करने (डीआरआर), खासकर, भूकंपों से संबंधित मुद्वों पर चर्चा करेंगे।


    जापान प्रशांत महासागर के रिंग ऑफ फायर के तट पर स्थित है और भूकंप के लिहाज से बेहद संवेदनशील देश है। विनाशकारी भूकंपों के इसके लंबे इतिहास को देखते हुए, जापान में समुदाय जागरूकता का स्तर बेहद उच्च है। इसका प्रौद्योगिकीय ज्ञान, विशेष रूप से, भूकंप जोखिम न्यूनीकरण के क्षेत्र में दुनिया के सर्वाधिक उन्नत देशों में एक है।


    भारत में तेजी से शहरीकरण हो रहा है और अवसंरचना क्षेत्र में व्यापक निवेश तय है। चूंकि भारत के भूभाग का लगभग 59 प्रतिशत मध्यम से बेहद तीव्र आवेग वाले भूकंपों के प्रति संवेदनशील है, यह न केवल किसी भूकंप की सूरत में जीवनों को बचाएगा बल्कि आर्थिक रूप से यह लाभदायक है।


    यह कार्यशाला यह खोज करने का अवसर भी प्रस्तुत करेगी कि किस प्रकार जापान अपनी अवसंरचना को वर्तमान एवं भविष्य आपदा जोखिमों से निपटने के अनुकूल बनाये रखने में निवेश करता है।


    इस कार्यशाला का आयोजन संयुक्त रूप से भारत और जापान की सरकारों के गृह मंत्रालय, राष्ट्रीय आपदा प्रबंधन प्राधिकरण द्वारा किया जा रहा है। नीति आयोग के उपाध्यक्ष डॉ. राजीव कुमार इस कार्यशाला का उद्घाटन करेंगे।


    ***


    वीएल/एएम/एसकेजे/एमबी/एनके–7085


    

    
    (Release ID: 1525024) Visitor Counter : 17
    
    
      Read this release in: English