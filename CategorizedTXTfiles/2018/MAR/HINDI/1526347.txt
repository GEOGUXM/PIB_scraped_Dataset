      संस्‍कृति मंत्रालय

      गुजरात के माधवपुर मेले में एक भारत-श्रेष्ठ भारत के तहत पहली बार उत्तर-पूर्व के राज्यों के साथ चार दिनों का सांस्कृतिक एकीकरण उत्सव आयोजित होगा: डॉ. महेश शर्मा
      Posted On: 24 MAR 2018 2:21PM by PIB Delhi


    एक अनोखी पहल के अन्तर्गत गुजरात के प्रसिद्ध माधवपुर मेले का उत्तर पूर्व के राज्यों के साथ पहला सांस्कृतिक एकीकरण दिखाई देगा, इस मेले की इन राज्यों के साथ साझा विरासत है।


    नई दिल्ली में मीडिया के साथ एक संवाद में संस्कृति राज्य मंत्री डॉ. महेश शर्मा ने कहा कि सांस्कृतिक मंत्रालय गुजरात के पोरबंदर जिले में स्थित माधवपुर घेड में 25 से 28 मार्च 2018 के बीच एक भव्य मेले का आयोजन कर रहा है। उन्होंने कहा कि इस एकीककरण का उद्देश्य देश के विभिन्न हिस्सों विशेषकर के उत्तर-पूर्वी राज्यों को एक भारत-श्रेष्ठ भारत कार्यक्रम, जिसकी घोषणा प्रधानमंत्री नरेंद्र मोदी द्वारा की गयी थी, के तहत एक दूसरे के निकट लाना है।


    गुजरात के माधवपुर मेले का का संबंध अरुणाचल प्रदेश की मिश्मी जनजाति के साथ है। मिश्मी जनजाति प्राचीन राजा भीष्मक और उनकी पुत्री रुक्मिणी के जरिये भगवान कृष्ण को अपना पूर्वज मानती है।


    डॉ. महेश शर्मा ने आगे बताया कि पहली बार ऐसा होगा कि इस मेले में भगवान कृष्ण के साथ रुक्मिणी देवी की अरुणाचल प्रदेश से गुजरात तक की अमर यात्रा का उल्लास मनाया जायेगा। निचले दिबांग घाटी शहर में रोइंग के निकट स्थित भीष्मकनगर का जिक्र कल्कि पुराण में भी मिलता है।


    इसके बारे में अधिक जानकारी देते हुये संस्कृति मंत्री ने कहा कि आईजीएनसीए, संस्कृति मंत्रालय के तहत मानव संग्रहालय और गुजरात, असम, अरुणाचल प्रदेश और मणिपुर राज्य एवं अन्य संस्थायें इस मेले को एक नया आयाम देने के लिये एक साथ आयी हैं।


    रुक्मिणी के परिवार के प्रतिनिधि के तौर पर उत्तर पूर्व से 150 लोगों के एक जत्थे का माधवपुर मेले में पारंपरिक स्वागत किया जायेगा।


    उन्होंने कहा इस वर्ष के उत्सव का मूल उद्देश्य प्रधानमंत्री के एक भारत-श्रेष्ठ भारत अभियान के अनुरूप है और विविधता में एकता की देश की विशिष्टता को दर्शाने के साथ-साथ पश्चिम और पूर्व के बीच संबंध स्थापित करना भी है।


    इस अभियान में पश्चिम बंगाल को छोड़कर सभी राज्य एवं संघीय क्षेत्र भाग ले रहे हैं और उन्हें छात्रों, खेलों और संस्कृति के आदान प्रदाने के लिये जोड़ों में संगठित किया गया है।


    केंद्रीय संस्कृति मंत्री डॉ. महेश शर्मा, केंद्रीय गृह राज्यमंत्री श्री किरेन रिजिजू, गुजरात के मुख्यमंत्री श्री विजय रूपानी, अरुणाचल प्रदेश के राज्यपाल ब्रिगेडियर (डॉ.) बी.डी. मिश्रा (सेवानिवृत्त), अरुणाचल प्रदेश के मुख्यमंत्री श्री पेमा खाण्डु और मणिपुर के मुख्यमंत्री श्री एन. बीरेन सिंह और संस्कृति मंत्रालय एवं गुजरात सरकार के वरिष्ठ अधिकारी 27 मार्च को इस मेले में शामिल होंगे।


    दोनों क्षेत्रों के सांस्कृतिक एकीकरण के उद्देश्य से आयोजित किये गये चार दिन के इस पर्व में अरुणाचल प्रदेश, मणिपुर एवं उत्तर-पूर्व के अन्य राज्यों की कला, नृत्य, संगीत, कविता, कथा वाचन और लोक-नाटकों का जीवंत प्रदर्शन किया जायेगा।


    माधवपुर मेले में आयोजित होने वाले कार्यक्रमों का दैनिक विवरण इस प्रकार है:


    समय शाम 6.00 बजे के बाद

                                                                                                                                                                                                                                                                                                                                                                                                                                                                                           
25 मार्च                                                                    26 मार्च                                                                                                                        27 मार्च                                                                        28 मार्च                                                                                                                                                                                       
                                                                                                                                                                                                                                                                                                                                                                                                                                                                                           
                                                                                                                                                                                                                                                                                                                                                                                                                                                                                           
                                                                                                                                                                                                                                                                                                                                                                                                                                                                                           
रुक्मिणी-कृष्ण पर आधारित मणिपुरी नृत्य जिसमें मृदंग का प्रयोग किया गया है।  उत्तर पूर्व के संगीत एवं नृत्य पर आधारित कृष्ण एवं रुक्मिणी का विवाह (इसमें 20 मिनट का पारंपरिक इदु मिश्मी नृत्य भी शामिल है।)  गुजरात का कृष्ण रुक्मिणी नृत्य                                                  3 बजे दोपहर को माधवजी के मंद्री से यात्रा का प्रारंभ जो कि शाम 7.30 पर रुक्मिणी जी के मंदिर पर समाप्त होगी। विवाह रथ के चारों ओर परंपरागत वाद्य यंत्रों द्वारा संगीत वादन एवं नटों द्वारा गायन।
                                                                                                                                                                                                                                                                                                                                                                                                                                                                                           
                                                                                                                                                                                                                                                                                                                                                                                                                                                                                           
सोनल मानसिंह के द्वारा कृष्ण एवं रुक्मिणी पर नाट्य कथा                      सोनल मानसिंह के द्वारा कृष्ण एवं रुक्मिणी पर नाट्य कथा                                                                          उत्तर पूर्व के अनिका नाट श्रेणी के तहत रुक्मिणी हरण के लोकप्रिय नाट्य का मंचन।  इसके बाद दिबांग घाटी के पुजारियों एवं पुजारिनों द्वारा इदु मिश्मी नृत्य।                                                                                                                       
                                                                                                                                                                                                                                                                                                                                                                                                                                                                                           
                                                                                                                                                                                                                                                                                                                                                                                                                                                                                           
पारंपरिक इदु मिश्मी नृत्य                                                   अरुणाचल का नियोगा लोक संगीत                                                                                                     मणिपुर के कलाकारों द्वारा पुंग चोलम नृत्य एवं ऐक्रोबैटिक्स का प्रदर्शन।                                                                                                                                                                                                        
                                                                                                                                                                                                                                                                                                                                                                                                                                                                                           
                                                                                                                                                                                                                                                                                                                                                                                                                                                                                           
                                                                                                                                                                                                            मणिपुरी रास एवं संकीर्तन और कलाश्री के द्वारा बैले नृत्य।                                                                                                                                                                                                                      
                                                                                                                                                                                                                                                                                                                                                                                                                                                                                           
                                                                                                                                                                                                                                                                                                                                                                                                                                                                                           
                                                                                                                                                                                                                                                                                                                                                                                                                                                                                           
गुजरात के पारंपरिक डांडिया रास, गरबा एवं अन्य नृत्य।                        मणिपुर का लाई हरोबा नृत्य।                                                                                                                                                                                      अरुणाचल प्रदेश के परंपरागत नियोगा लोकगीत का गायन जो कि वधू को उसके भावी घर भेजने के समय गाया जाता है।                                                                                          
                                                                                                                                                                                                                                                                                                                                                                                                                                                                                           
                                                                                                                                                                                                                                                                                                                                                                                                                                                                                           

    ***


    वीएल/एएम/केएनटी/डीए – 7201


    

    
    (Release ID: 1526347) Visitor Counter : 407