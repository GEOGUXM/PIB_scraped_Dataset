      उप राष्ट्रपति सचिवालय

      निरंतर विकास के लिए शांति जरूरी : उपराष्‍ट्रपति
      
      तनाव विकास की तरफ ध्‍यान देने में बाधा
      
      नगालैंड के मुख्‍यमंत्री और मंत्रिपरिषद के सदस्‍यों के साथ विचार-विमर्श

      Posted On: 15 MAR 2018 8:34PM by PIB Delhi

    उपराष्‍ट्रपति श्री एम. वेंकैया नायडू ने कहा है कि निरंतर विकास के लिए शांति जरूरी है। उपराष्‍ट्रपति आज यहां उनसे मिलने आए नगालैंड के मुख्‍यमंत्री श्री नेफियो रियो तथा उनके सहयोगी मंत्रियों के साथ बातचीत कर रहे थे।


    उपराष्‍ट्रपति ने कहा कि तनाव विकास की दिशा में ध्‍यान देने में बाधा बनता है। अत: नगालैंड की नई सरकार को राज्‍य में कुछ विशेष समूहों के बीच अशांति और तनाव को दूर करना चाहिए। इसके लिए राज्‍य सरकार को लोगों की आकांक्षाओं को पूरा करने के लिए कार्य करना होगा।


    उपराष्‍ट्रपति ने कहा कि विकास मुख्‍य एजेंडा होना चाहिए और इसका लाभ पंक्ति में खड़े अंतिम व्‍यक्ति को मिलना चाहिए। उन्‍होंने कहा कि राज्‍यों के केन्‍द्र के साथ सौहार्दपूर्ण संबंध होने चाहिए, ताकि केन्‍द्र प्रायोजित योजनाओं का भलीभांति उपयोग हो सके। उन्‍होंने सलाह दी कि केन्‍द्र के साथ मिलकर कार्य किया जाए।


    उपराष्‍ट्रपति ने कहा कि सामाजिक, आर्थिक पहलुओं में नगालैंड अन्‍य इलाकों से अलग है। अत: सभी लोगों को राष्‍ट्र की मुख्‍यधारा में लाने का प्रयास किया जाना चाहिए।


    ***


    वीके/एएम/केपी/वाईबी–7058


    

    
    (Release ID: 1524729) Visitor Counter : 81