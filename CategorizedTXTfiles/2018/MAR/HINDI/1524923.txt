      निर्वाचन आयोग

      राष्‍ट्रीय चुनाव प्रश्‍नोत्‍तरी प्रतियोगिता समाप्‍त: रिकॉर्ड संख्‍या में लोगों ने लिया भाग
      Posted On: 16 MAR 2018 7:39PM by PIB Delhi


    निर्वाचन आयोग द्वारा आयोजित की गई। राष्‍ट्रीय चुनाव प्रश्‍नोत्‍तरी प्रतियोगिता में रिकॉर्ड संख्‍या में देश भर के 38160 स्‍कूलों के 13,63,982 छात्रों ने भाग लिया। इतनी बड़ी संख्‍या में लोगों के प्रतियोगिता में शामिल होने से यह दावा किया जा रहा है कि चुनाव के विषय पर यह दुनिया की अब तक की सबसे बड़ी अंतर विद्यालय प्रशनोत्‍तरी प्रतियोगिता रही।


    यह मैराथन प्रश्‍नोत्‍तरी कार्यक्रम नम्‍बर, 2017 में शुरू हुआ था, जिसमें क्षेत्रीय स्‍तर पर 6 बड़ी प्रतियोगिताएं आयोजित की जाएंगी। इसका अंतिम चरण 11 मार्च संपन्‍न हुआ। मणिपुर, पुद्दुचेरी, गोवा, दिल्‍ली, झारखंड तथा जम्‍मू-कश्‍मीर से जीतकर आई क्षेत्रीय टीमों ने फाइनल राउंड में प्रतिष्‍ठित ट्रॉफी जीतने के लिए पूरा दम लगाया। इससे पहले क्षेत्रीय स्‍तर की टीमों का चयन जिला और राज्‍य स्‍तरों पर स्‍कूलों के बीच कई दौर की प्रतियोगिताओं के आधार पर किया गया।


    राष्‍ट्रीय चुनाव प्रश्‍नोत्‍तरी प्रतियोगिता का खिताब झारखंड के रांची स्‍थित दिल्‍ली पब्‍लिक स्‍कूल के छात्र मधुर जैन और आदित्‍य कुमार ने जीता। पुद्दुचेरी के सेंट पैटरिक मैट्रीकुलेशन हायर सेकेंडरी स्‍कूल के वि. विष्‍णु प्रिया और आर. मिथुन कृष्‍णा दूसरे स्‍थान पर रहे। मणिपुर के जवाहर नवोदय विद्यालय के शांकेर सिंह लाइसरा और अश्‍मान मेनाली को तीसरा स्‍थान मिला। प्रतियोगिता के फाइनल राउंड का संचालन जाने-माने क्‍विज मास्‍टर विक्रम जोशी ने किया।


    प्रथम पुरस्‍कार के रूप में एक लाख रूपये की नकद राशि दी गई। द्वितीय पुरस्‍कार के विजेताओं केा 80,000 रूपये तथा तृतीय पुरस्‍कार जीतने वाले को 60,000 रूपये की नकद राशि दी गई। अंतिम राउंड में रनरअप रही तीनों टीमों में से प्रत्‍येक को 50,000 रूपये का पुरस्‍कार दिया गया।


    राज्‍य सभा टेलीविजन द्वारा प्रश्‍नोत्‍तरी प्रतियोगिता के 6 क्षेत्रीय राउंड और फाइनल राउंड का सीधा प्रसारण किया गया। इन सभी राउंड की सीरिज का प्रसारण राष्‍ट्रीय मतदाता दिवस के दिन 25 जनवरी को विशेष रूप से किया गया। सोशल मीडिया पर इस प्रतियोगिता को देखने वालों की संख्‍या 15 मार्च तक 2 लाख पार कर चुकी थी।


    राष्‍ट्रीय चुनाव प्रश्‍नोत्‍तरी प्रतियेागिता में भारत में चुनाव, लोकतंत्र और चुनाव का इतिहास, चुनाव प्रक्रिया, चुनावों के प्रकार, मतदाता, शिक्षा और साक्षरता, राष्‍ट्रीय मतदाता दिवस, चुनाव शब्‍दावली, दुनिया में चुनाव के तरीके चुनाव प्रबंधन निकायों तथा चुनाव से जुड़े कई सारे और विषय शामिल हैं।


    यह प्रतियोगिता निर्वाचन आयोग द्वारा मतदाताओं को शिक्षित करने और चुनाव में उनकी भागीदारी सुनिश्‍चित करने की पहल के तहत आयोजित की गई थी।


    ***


    वीके/एएम/केपी/एमएस/एसकेपी–7071

    
    
    (Release ID: 1524923) Visitor Counter : 121