      पेयजल एवं स्‍वच्‍छता मंत्रालय

      स्वच्छ भारत ग्रीष्मकालीन इंटर्नशिप
      Posted On: 29 MAR 2018 9:21PM by PIB Delhi


    स्वच्छ भारत अभियान के आयोजक और समन्वयक मंत्रालय पेयजल और स्वच्छता मंत्रालय ने मानव संसाधन विकास मंत्रालय के साथ मिलकर ‘ स्वच्छ भारत समर इंटर्नशिप (एसबीएसआई), 2018 ’ की पहल की है, जिसका उद्देश्य गर्मियों की छुट्टियों के दौरान कॉलेज के युवाओं को गांवों में स्वच्छता से जुड़े कार्यों से जोड़ना है। यह प्रधानमंत्री द्वारा 2 अक्टूबर, 2014 को किए गए आह्वान के अनुरूप है, जिसमें उन्होंने हर व्यक्ति से साल में 100 घंटे स्वच्छता के लिए देने की बात कही थी।


    एसबीएसआई का उद्देश्य देश भर के लाखों शिक्षित युवाओं में स्वच्छता क्षेत्र के लिए कौशल विकसित करना, जन जागरूकता का प्रसर और स्वस्छ भारत अभियान के लिए जनांदोलन को मजबूती प्रदान करना है। इंटर्नशिप की शर्तों के अंतर्गत हर अभ्यर्थी को गांवों और उनके आसपास के इलाकों में श्रमदान, स्वच्छता बुनियादी ढांचा तैयार करने, व्यवस्था बनाने, व्यवहारगत बदलाव के लिए अभियान और अन्य आईईसी पहलों सहित विभिन्न गतिविधियों पर 100 घंटों तक काम करने की जरूरत होगी।


    इंटर्नशिप के दिशानिर्देशों को उच्च शिक्षा विभाग के साथ परामर्श से तैयार किया जा रहा है। सर्वश्रेष्ठ इंटर्नशिप को कॉलेज, महाविद्यालय, राज्य और राष्ट्रीय स्तर पर मान्यता दी जाएगी। एसबीएसआई को पूरा करने वाले हर इंटर्न को स्वच्छ भारत अभियान द्वारा एक इंटर्नशिप प्रमाण पत्र उपलब्ध कराया जाएगा।


    विश्वविद्यालय अनुदान आयोग उन उच्च शैक्षणिक संस्थानों के विद्यार्थियों को च्वॉइस बेस्ड क्रेडिट सिस्टम (सीबीसीएस) के अंतर्गत 2 क्रेडिट प्वाइंट्स उपलब्ध कराने पर सहमत हो गया है, जो एसबीएसआई को कराएंगे और पूरा करेंगे।


    इंटर्नशिप के विवरण को जल्द ही सार्वजनिक कर दिया जाएगा।


    ****


    वीएल/एएम/एमपी / एजे–7277


    

    
    (Release ID: 1527081) Visitor Counter : 184