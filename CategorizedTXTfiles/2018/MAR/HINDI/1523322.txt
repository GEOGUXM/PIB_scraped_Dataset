      सूक्ष्‍म, लघु एवं मध्‍यम उद्यम मंत्रालय

      महिला उद्यमियों के लिए उद्यम सखी पोर्टल का शुभारंभ
      Posted On: 08 MAR 2018 5:31PM by PIB Delhi


    अंतर्राष्‍ट्रीय महिला दिवस के अवसर पर सूक्ष्‍म , लघु और मध्‍यम उद्यम मंत्रालय एमएसएमई की ओर से आज भारतीय महिला उद्यमियों के लिए www.udyamsakhi.org . के नाम से एक पोर्टल शुरु किया गया। एमएसएमई राज्‍य मंत्री श्री गिरिराज सिंह ने आज यहां एक कार्यक्रम मे पोर्टल का शुभारंभ किया। श्री सिंह ने इस अवसर पर कहा कि‍ देश में इस समय 80 लाख ऐसी महिलाएं हैं जिन्‍होंने अपना कारेाबार शुरु किया है सफलातपूर्व उसे चला रही हैं। उन्‍होंने कहा कि‍ एमएसएमई मंत्रालय का मानना है कि भारतीय महिलाएं देश की आर्थिक प्रगति में अहम भूमिका निभा सकती हैं।


    पोर्टल के जरिए एक ऐसा नेटवर्क बनाने का प्रयास किया गया है जिसके जरिए उद्यमशीलता को बढावा दिया जा सके और साथ ही महिलाओं को स्‍वालंबी और सशक्‍त बनाने के लिए कम लागत वाली सेवाओं और उत्‍पादों के लिए कारोबार के नए मॉडल तैयार किए जा सकें।


    पोर्टल के जरिए महिला उद्यमि‍यों को कारोबार शुरु करने के लिए आवश्‍यक प्रशिक्षण , निवशेकों से सीधे संपर्क , बाजार सर्वेक्षण सुविधा तथा तकनीकी सहयोग जैसी मदद उपलब्‍ध करायी गयी है।


    मंत्रालय में सचिव डाक्‍टर अरुण कुमार पांडा ने इस मौके पर महिला उदृयमि‍यों को संबोधित करते हुए कहा कि‍ मंत्रालय खादी , ग्रामीण तथा कॅयर उद्योग सहित पूरे एमएसएमई क्षेत्र के विकास के लिए हर संभव प्रयास कर रहा है। इस काम में अन्‍य मंत्रालयों , राज्‍य सरकारों और सभी हितधारकों से मदद ली जा रही है।


    इस अवसर पर मत्रालय की संयुक्‍त सचिव अल्‍का अरोड़ा तथा अतिरिक्‍त विकास आयुक्‍त अनंत शेरखाने भी उपस्थित थे।


    वीके/एएम/एमएस/एल-6959


    

    
    (Release ID: 1523322) Visitor Counter : 410