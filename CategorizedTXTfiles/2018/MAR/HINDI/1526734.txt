      उपभोक्‍ता कार्य, खाद्य एवं सार्वजनिक वितरण मंत्रालय

      केंद्रीय खाद्य प्रसंस्करण उद्योग मंत्री श्री हरसिमरत कौर कल अजमेर में राजस्थान के पहले मेगा फूड पार्क का उद्घाटन करेंगी
      Posted On: 28 MAR 2018 1:29PM by PIB Delhi


    केंद्रीय खाद्य प्रसंस्करण उद्योग मंत्री श्रीमती हरसिमरत कौर बादल कल राजस्थान के अजमेर में रूपनगण गांव में पहले मेगा फूड पार्क का उद्घाटन करेंगी। 113.57 करोड़ रूपए की लागत से बने इस मेगा फूड पार्क से अजमेर और पड़ोसी जिलों के लगभग 25 हजार किसानों को लाभ मिलेगा।


    इस मेगा फूड पार्क के केंद्रीय प्रसंस्करण केंद्र (सीपीसी) में बनाई गई सुविधाओ में 5 हजार मीट्रिक टन का शीतगृह , 2550 मीट्रिक टन की क्षमता का डीप फ्रीज , 2 मीट्रिक टन / घंटे का आईक्यूएफ , 2500 मीट्रिक टन कच्चे माल के लिए ड्राई गोदाम और 5 हजार मीट्रिक टन तैयार माल के लिए ड्राइ गोदाम , 6500 मीट्रिक टन के साइलो , 10 मीट्रिक टन / घंटे के पैक हाउस , 8 मीट्रिक टक की क्षमता का स्टीम जनरेटर और अन्य संबधित प्रंसस्करण सुविधाएं शामिल हैं।


    यह मेगा फूड पार्क से 25 से 30 खाद्य प्रंसस्करण इकाईयो में 250 करोड़ रूपए के अतिरिक्त निवेश से होगा और इसका वार्षिक कारोबार 450 से 500 करोड़ रुपये हो सकेगा। यह पार्क प्रत्यक्ष और अप्रत्यक्ष रूप से 5000 व्यक्तियों को रोजगार प्रदान करेगा और सीपीसी और पीपीसी पहुंच वाले क्षेत्रों में लगभग 2500 किसानों को इसका लाभ मिलेगा। इस पार्क में निर्मित आधुनिक अवसंरचना से राजस्थान और इससे जुड़े हुए क्षेत्रों के किसान, उत्पादक, संसाधक और ग्राहकों को अत्याधिक लाभ मिलेगा और यह राजस्थान राज्य में खाद्य प्रसंस्करण क्षेत्र में वृद्धि को बढ़ावा देगा।


    खाद्य प्रसंस्करण उद्योग मंत्रालय खाद्य प्रसंस्करण के लिये समूह आधारित दृष्टिकोण के माध्यम से मजबूत और पिछड़े सूत्रों के साथ खेत से बाजार तक मूल्य श्रृंखला सहित मेगा फूड पार्क का सृजन कर रहा। यह क्षेत्र प्रधानमंत्री किसान सम्पदा योजना की फ्लैगशिप योजना के अन्तर्गत परियोजनाओं के कार्यान्वयन के माध्यम से आगामी वर्षों में किसानों की आय को दोगुना करने के लिये योगदान करेगा।


    ****


    वीके/एएम/एजे/डीके-72 57


    

    
    (Release ID: 1526734) Visitor Counter : 175