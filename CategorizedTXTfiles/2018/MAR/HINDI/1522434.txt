      राष्ट्रपति सचिवालय

      राष्ट्रपति ने वियतनाम के राष्ट्रपति की मेजबानी की ; कहा, भारत और वियतनाम की अर्थव्यवस्थाएं एक दूसरे की पूरक हैं
      Posted On: 04 MAR 2018 2:01PM by PIB Delhi


    राष्ट्रपति श्री राम नाथ कोविंद ने आज (3 मार्च, 2018) राष्ट्रपति भवन में वियतनाम के राष्ट्रपति महामहिम ट्रान डई कुआंग की की मेजबानी की। उन्होंने उनके सम्मान में एक प्रीतिभोज का भी आयोजन किया।


    वियतनाम के राष्ट्रपति का भारत में स्वागत करते हुए महामहिम राष्ट्रपति ने वियतनाम को जनवरी 2018 में नई दिल्ली में आयोजित आसियान भारत स्मारक शिखर सम्मेलन में ठोस परिणाम सुनिश्चित करने में एक समन्वयक देश की भूमिका निभाने के लिए धन्यवाद दिया।


    महामहिम राष्ट्रपति ने कहा कि भारत और वियतनाम के बीच 2000 सालों से पुराना सभ्यातागत संबंध हैं। बौद्ध धर्म, हिन्दू चम्पा सभयता और हमारे साझा दर्शन ने हमारे समान रिश्तों को सुदृढ़ बनाया है। उन्होंने कहा कि हमारे आर्थिक संबंधों में उल्लेखनीय वृद्धि हुई है। हमारे नेताओं ने 2020 तक 15 बिलियन डॉलर का व्यापार लक्ष्य निर्धारित किया है। हमें इस लक्ष्य तक पहुंचने के लिए अपने प्रयासों में दोगुनी तेजी लानी होगी।


    महामहिम राष्ट्रपति ने कहा कि भारत और वियतनाम के बीच भारत-प्रशांत क्षेत्र में शांति, स्थिरता और सुरक्षा पर समान दृष्टिकोण हैं। बाद में, अपने प्रीतिभोज भाषण में महामहिम राष्ट्रपति ने कहा कि हमारे स्वाधीनता संग्राम के नेता महात्मा गांधी और राष्ट्रपति हो ची मिन्ह आधुनिक युग में हमारे संबंधों में नई ऊर्जा का संचार कर रहे हैं।


    महामहिम राष्ट्रपति ने कहा कि हमारा दृढ़ विश्वास है कि भारत और वियतनाम के बीच एक मजबूत साझीदारी हमारे लोगों के लिए तथा व्यापक क्षेत्र के लिए शांति और समृद्धि का रास्ता प्रशस्त करेगी।


    *****


    वीके/एएम/एसकेजे/ डीए -6899


    

    
    (Release ID: 1522434) Visitor Counter : 257