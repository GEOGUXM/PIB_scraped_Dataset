      शिक्षा मंत्रालय

      श्री प्रकाश जावड़ेकर ने स्मार्ट इंडिया हैकॉथॉन 2018 (सॉफ्टवेयर संस्करण) के अंतिम दौर को जारी किया
      
      अपनी तरह के विश्व के इस सबसे बड़े आयोजन में 1,200 महाविद्यालयों के 1 लाख से अधिक छात्र भाग ले रहे हैं – श्री प्रकाश जावड़ेकर

      Posted On: 30 MAR 2018 5:44PM by PIB Delhi

    मानव संसाधन विकास मंत्री श्री प्रकाश जावड़ेकर ने आज नयी दिल्ली में विश्व में अपनी तरह के इस सबसे बड़े आयोजन स्मार्ट इंडिया हैकॉथॉन 2018 (सॉफ्टवेयर संस्करण) के दो दिनों के अंतिम दौर को जारी किया जो कि देश के 28 केंद्रों पर एक साथ आयोजित किया जायेगा।


    नई दिल्ली स्थित नई दिल्ली प्रबंध संस्थान (एनडीआईएम) में प्रतिभागी छात्रों को संबोधित करते हुये श्री जावड़ेकर ने कहा कि स्मार्ट इंडिया हैकॉथान 2018 के दूसरे संस्करण में 1,200 महा विद्यालयों के 1 लाख से अधिक छात्र भाग ले रहे हैं जो कि एक कीर्तिमान है।


    उन्होंने कहा कि अगले 36 घण्टों में 28 केंद्रों में 8,000 से ज्यादा छात्र अंतिम आविष्कारों के लिये काम करेंगे। यह छात्र अपने आविष्कारों को 6 लोगों के समूह में लिखेंगे जिस पर वे पिछले 4 महीनों से कठोर परिश्रम कर रहे थे।


    मानव संसाधन विकास मंत्री श्री प्रकाश जावड़ेकर ने कहा कि प्रधानमंत्री श्री नरेंद्र मोदी आज शाम को स्मार्ट इंडिया हैकाथान 2018 में भाग लेने वाले छात्रों को संबोधित करेंगे।


    श्री प्रकाश जावड़ेकर ने कहा कहा कि पिछले स्मार्ट इंडिया हैकाथॉन में छात्रों द्वारा किये गये 27 आविष्कार अपने अंतिम चरण में हैं और इन्हें जल्दी ही लागू किया जायेगा।


    ****


    वीएल/एएम/केएनटी / डीए/एनके/सीएल– 7283

    
    
    (Release ID: 1527095) Visitor Counter : 154