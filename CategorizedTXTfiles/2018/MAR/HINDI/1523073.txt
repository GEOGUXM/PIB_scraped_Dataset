      गृह मंत्रालय

      केन्‍द्र ने राज्‍य सरकारों को बर्बरता रोकने की दूसरी एडवाइजरी जारी की
      
      डीएम और एसएसपी को अपने क्षेत्राधिकार में रहते हुए स्थिति को कड़ाई से नियंत्रित करने की जिम्‍मेदारी
      
      Posted On: 07 MAR 2018 7:07PM by PIB Delhi


    केन्‍द्र सरकार ने राज्‍य सरकारों को दूसरी एडवाइजरी जारी करते हुए कहा कि देश के कुछ हिस्‍सों में मूर्तियों को तोड़ने की विध्‍वंसक घटनाओं की तुरंत जांच करायी जाए और दोषियों को पकड़कर उन पर मुकदमा चलाया जाए। यह एडवाइजरी आज सुबह प्रधानमंत्री श्री नरेन्‍द्र मोदी के निर्देश के संदर्भ में जारी की गई , जिसमें उन्‍होंने गुंडागर्दी को रोकने और दोषियों के साथ कठोरता बरतने की बात कही।


    एडवाइजरी में कहा गया कि राज्‍य सरकारें ऐसी घटनाओं की तत्‍काल जांच कराए और दोषियों पर तदनुसार मुकदमा चलाए। इन घटनाओं पर नजदीकी और अनवरत निगरानी रखने के अलावा राज्‍य सरकारों से कहा गया है कि यह सुनिश्चित करने के लिए कि ऐसी घटनाएं दोबारा न हो , सभी संभव उपाय किये जाएं।


    इसमें यह भी कहा गया है कि राज्‍य सरकारें कानून और व्‍यवस्‍था की स्थिति को अपने क्षेत्राधिकार में नियंत्रित करने के लिए डीएम और एसएसपी को व्‍यक्तिगत तौर पर जिम्‍मेदार बनाये। एडवाइजरी में संवेदनशील इलाकों में गश्‍ती बढ़ाने , शांति और सद्भाव के लिए सामुदायिक नियंत्रण, असामाजिक तत्‍वों पर रोक और बचाव के उपायों को अपनाने पर जोर दिया गया है।


    * **


    वीएल/एएम/एके/जीआरएस – 6952


    

    
    (Release ID: 1523073) Visitor Counter : 50