      आवास एवं शहरी कार्य मंत्रालय

      36 घंटे के स्‍मार्ट इंडिया हैकेथॉन 2018 का भव्‍य समापन चेन्‍नई में किया जाएगा श्री हरदीप पुरी समापन संबोधन देंगे
      
      
      Posted On: 26 MAR 2018 1:35PM by PIB Delhi


    स्‍मार्ट इंडिया हैकेथॉन 2018 के सॉफ्टवेयर संस्‍करण का भव्‍य समापन समारोह देशभर के 28 विभिन्‍न नोडल केंद्रों पर एकसाथ 30 और 31 मार्च, 2018 को आयोजित किया जाएगा। आवासन और शहरी कार्य मंत्रालय इस पहल में ‘प्रमुख साझेदार’ है। 16 अक्‍टूबर, 2017 को पुणे में शुरू किए गए स्‍मार्ट इंडिया हैकेथॉन 2018 से छात्रों की रचनात्‍मकता और विशेषज्ञता को प्रोत्‍साहन मिला है। इससे ‘स्‍टार्टअप इंडिया, स्‍टैंडअप इंडिया’ अभियान को ऊर्जावान बनाने के अलावा प्रशासन और जीवन की गुणवत्ता में सुधार तथा देश की चुनौतीपूर्ण समस्‍याओं के समाधान के लिए नागरिकों को अभिनव अवसर उपलब्‍ध हुए हैं। आवासन और शहरी कार्य राज्‍यमंत्री (स्‍वतंत्र प्रभार) श्री हरदीप एस. पुरी 31 मार्च, 2018 को चेन्‍नई में आरएमके इंजीनियरिंग कॉलेज में आयोजित होने वाले आवासन और शहरी कार्य मंत्रालय के कार्यक्रम के समापन सत्र में मुख्‍य अतिथि के तौर पर संबोधन देंगे।


    आवासन और शहरी कार्य मंत्रालय के बारे में विस्‍तृत जानकारी निम्‍नलिखित हैं:

                                                                                                                                                                                                      
                              सॉफ्टवेयर समस्‍याओं पर प्रस्‍तावित विवरण  भव्‍य समापन के लिए अंतिम सूची में शामिल टीमें  भव्‍य समापन में प्रतिस्‍पर्धी युवाओं की संख्‍या  भव्‍य समापन के लिए नोडल केंद्र
                                                                                                                                                                                                      
                                                                                                                                                                                                      
                                                                                                                                                                                                      
आवासन और शहरी कार्य मंत्रालय  7                                         26                                             208                                              चेन्‍नई                       
                                                                                                                                                                                                      
                                                                                                                                                                                                      
                                                                                                                                                                                                      
संपूर्ण कार्यक्रम             340                                       1282                                           10250+                                           उपलब्‍ध नहीं                  
                                                                                                                                                                                                      
                                                                                                                                                                                                      

    स्‍मार्ट इंडिया हैकेथॉन 2018


    स्‍मार्ट इंडिया हैकेथॉन 2018 मानव संसाधन विकास मंत्रालय (एमएचआरडी) के तत्वावधान में अखिल भारतीय तकनीकी शिक्षा परिषद (एआईसीटीई) और आई4सी , माईगोव , पर्सिस्टेंट सिस्टम तथा रामभाऊ म्‍हालगी प्रबोधिनी के सहयोग से आयोजित किया जा रहा है। 27 केंद्रीय मंत्रालय और विभाग तथा 17 राज्‍य सरकारें इस भव्‍य पहल में शामिल हुई हैं। स्‍मार्ट इंडिया हैकेथॉन 2018 (एसआईएच 2018) इसके पहले के संस्‍करणों से काफी बड़ा है। इसमें दो उप संस्‍करण - सॉफ्टवेयर संस्‍करण और हार्डवेयर संस्‍करण शामिल हैं। सॉफ्टवेयर संस्‍करण 36 घंटे की सॉफ्टवेयर विकसित करने की प्रतियोगिता है , जो 30 और 31 मार्च , 2018 को आयोजित की जाएगी। हार्डवेयर संस्‍करण में हार्डवेयर समाधान विकसित करना शामिल है , जो इस वर्ष बाद में आयोजित होगा।


    सॉफ्टवेयर संस्‍करण के भव्‍य समापन के दौरान हजारों तकनीकी छात्रों की टीमें केंद्र सरकार के विभिन्‍न मंत्रालयों/विभागों के समक्ष आने वाली समस्‍याओं के अभिनव डिजिटल समाधान विकसित करेंगे।


    स्‍मार्ट इंडिया हैकेथॉन 2017 के बाद देश में स्‍मार्ट इंडिया हैकेथॉन 2018 दूसरा सबसे बड़ा हैकेथॉन पहल होगा। विजेताओं को नकद पुरस्‍कार प्रदान किए जाएंगे और उन्‍हें नैसकॉम के 10 , 000 स्‍टार्टअप कार्यक्रम में शामिल होने का मौका मिलेगा।


    ****


    वीके/एएम/एमके/एसके-7209


    

    
    (Release ID: 1526381) Visitor Counter : 139