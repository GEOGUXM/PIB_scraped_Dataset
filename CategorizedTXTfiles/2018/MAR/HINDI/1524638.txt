      स्‍वास्‍थ्‍य एवं परिवार कल्‍याण मंत्रालय

      दिल्‍ली में तपेदिक उन्‍मूलन शिखर सम्‍मेलन की समाप्ति पर कार्य विवरण पर हस्‍ताक्षर करके डब्‍ल्‍यूएचओ सीईएआरओ के सदस्‍य देशों ने तपेदिक समाप्‍त करने की प्रतिबद्धता दोहराई
      
      भारत ने तपेदिक समाप्‍त करने के उद्देश्‍यों को पूरा करने के लिए देशों को समर्थन देने का आश्‍वासन दिया
      
      Posted On: 14 MAR 2018 4:00PM by PIB Delhi


    भारत 2025 तक टीबी मुक्‍त देश की अपनी प्रतिबद्धता पर अडि़ग है। वह डब्‍ल्‍यूएचओ सीईएआरओ क्षेत्र के सदस्‍य देशों को तपेदिक मुक्‍त बनाने के उनके उद्देश्‍यों को पूरा करने के लिए हर संभव सहायता देगा। केन्‍द्रीय स्‍वास्‍थ्‍य और परिवार कल्‍याण मंत्री श्री जगत प्रकाश नड्डा ने दिल्‍ली में तपेदिक उन्‍मूलन शिखर सम्‍मेलन में यह बात कही। सम्‍मेलन की समाप्ति पर कार्य विवरण पर हस्‍ताक्षर किए गए और इसे स्‍वीकार कर लिया गया। स्‍वास्‍थ्‍य मंत्री ने कहा कि भारत को दिल्‍ली शिखर सम्‍मेलन की सह-मेजबानी का अवसर मिला है , जब विश्‍व 2030 तक तपेदिक समाप्‍त करने के प्रयासों के लिए प्रेरित हुआ है। उन्‍होंने कहा कि भारत को 2025 तक तपेदिक समाप्‍त करके अन्‍य देशों के लिए उदाहरण प्रस्‍तुत करना चाहिए। इस शिखर सम्‍मेलन का उद्घाटन करते हुए प्रधानमंत्री ने कल सर्वोच्‍च राजनीतिक प्रतिबद्धता दिखाई और 2025 तक भारत को तपेदिक मुक्‍त बनाने की सरकार की इच्‍छा को दोहराया। यह समय विश्‍व द्वारा निर्धारित लक्ष्‍य से पांच वर्ष पूर्व है।


    दिल्‍ली तपेदिक उन्‍मूलन शिखर सम्‍मेलन के कार्य विवरण में डब्‍ल्‍यूएचओ सीईएआरओ क्षेत्र के सदस्‍य देशों की भूमिका , जिम्‍मेदारियां और दिशा बताई गई हैं, ताकि वे अपने देशों को इस बीमारी से मुक्‍त कर सकें। इसमें बीमारी की तरफ अधिक ध्‍यान देने, निवेश और तपेदिक से निपटने के प्रयासों की सिफारिश की गई है। इसमें कहा गया है कि क्षेत्र के सदस्‍य देशों ने 16 मार्च, 2017 को एक रणनीतिक कार्य उन्‍मुख रोडमैप तैयार किया। वक्‍तव्‍य में इस बात पर चिंता व्‍यक्‍त की गई कि कम बोझ वाले अधिकतर देशों को तपेदिक जल्‍द समाप्‍त करने के लिए कार्यक्रम शुरू करना है। तपेदिक समाप्त करने की प्रतिबद्धता दोहराते हुए सदस्य देशों ने कहा कि 2030 तक तपेदिक को समाप्‍त करने के लिए प्रत्‍येक देश प्रमाणित रूप से सक्षम है।


    ***


    वीएल/एएम/केपी/वाईबी–7048

    
    
    (Release ID: 1524638) Visitor Counter : 27
    
    
      Read this release in: English , Urdu