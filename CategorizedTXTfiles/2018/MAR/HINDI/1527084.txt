      रक्षा मंत्रालय

      जम्मू कश्मीर में आतंकवादियों से लड़ते हुए शहीद हुए मेजर विकास यादव के प्रति सम्मान स्वरूप विद्यालय का नाम बदला गया
      Posted On: 29 MAR 2018 9:50PM by PIB Delhi


    जम्मू कश्मीर में आतंकवादियों से लड़ते हुए शहीद हुए 7 जाट रेजीमेंट के मेजर विकास यादव के प्रति सम्मान प्रकट करने के उद्देश्य हरियाणा राज्य शिक्षा विभाग ने रेवाड़ी जिले के सरकारी वरिष्ठ माध्यमिक बालिका विद्यालय,कोसरी के नाम में परिवर्तन कर शहीद मेजर विकास वरिष्ठ माध्यमिक विद्यालय कर दिया है। यह पहल जिला शिक्षा बोर्ड द्वारा स्वर्गीय मेजर विकास यादव के परिवार के सहयोग से संभव हुई है। शहीद मेजर विकास यादव के जन्म की वर्षगांठ के मौके पर विद्यालय का नाम बदला गया। कार्यक्रम में जाट रेजीमेंट में लेफ्टिनेंट जनरल एस के सैनी ने मेजर विकास यादव की प्रतिमा का अनावरण भी किया। इस अवसर पर कई सेवानिवृत जवान सहित मेजर यादव के साथी भी मौजूद थे।


    ****


    वीएल/एएम/एमपी / एजे / पीकेए–7279


    

    
    (Release ID: 1527084) Visitor Counter : 81