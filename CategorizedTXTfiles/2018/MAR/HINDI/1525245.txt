      सड़क परिवहन एवं राजमार्ग मंत्रालय

      एनएचएआई ने हरियाणा में गुरुग्राम-सोहना रोड के लिए ठेका दिया
      Posted On: 19 MAR 2018 7:51PM by PIB Delhi


    भारतीय राष्‍ट्रीय राजमार्ग प्राधिकरण (एनएचएआई) ने हाईब्रिड वार्षिकी मोड पर हरियाणा राज्‍य में एनएच-8 (दिल्‍ली-जयपुर राजमार्ग) के विकास के लिए अनुबंध पत्र (एलओए) जारी कर दिया है। द्वारका एक्‍सप्रेसवे के इस खंड के विकास से दिल्‍ली एवं गुरुग्राम के बीच यातायात की निर्बाध एवं सुरक्षित आवाजाही सुनिश्चित हो जाएगी और इसके साथ ही मौजूदा दिल्‍ली-गुरुग्राम एक्‍सप्रेसवे पर भीड़-भाड़ कम करने में भी मदद मिलेगी। इसके तहत 1255.77 करोड़ रुपये की लागत से गुरुग्राम में एनएच-248ए के लगभग 9 और 13 किलोमीटर लम्‍बे दो अलग-अलग खंडों को छह लेन में तब्‍दील करने और सुदृढ़ करने में मदद मिलेगी। इस परियोजना में चार छोटे पुल, एक फ्लाईओवर और पांच एफओबी शामिल हैं।


    गुरुग्राम-सोहना रोड का यह खंड अंतत: केएमपी एक्‍सप्रेसवे तक एनएच-8 की वैकल्पिक कनेक्टिविटी प्रदान करेगा और इसके साथ ही इससे दिल्‍ली-मुंबई कॉरीडोर पर भीड़-भाड़ कम करने तथा इस खंड की दक्षता बढ़ाने में भी मदद मिलेगी।


    ***


    वीके/एएम/आरआरएस/वाईबी- 7109


    

    
    (Release ID: 1525245) Visitor Counter : 61