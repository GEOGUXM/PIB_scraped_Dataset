      पर्यटन मंत्रालय

      फरवरी, 2018 के दौरान विदेशी पर्यटकों के आगमन में फरवरी 2017 के मुकाबले 10.1 प्रतिशत का इजाफा
      
      फरवरी, 2018 के दौरान ई-पर्यटक वीजा पर विदेशी पर्यटकों के आगमन में फरवरी, 2017 के मुकाबले 62.0 प्रतिशत की वृद्धि
      
      Posted On: 20 MAR 2018 8:05PM by PIB Delhi


    पर्यटन मंत्रालय आप्रवासन ब्यूरो (बीओआई) से प्राप्त राष्ट्रीयता-वार एवं बंदरगाह-वार आंकड़ों के आधार पर विदेशी पर्यटकों के आगमन (एफटीए) के सा‍थ-साथ ई-पर्यटक वीजा पर विदेशी पर्यटकों के आगमन के मासिक अनुमानों का भी संकलन करता है।


    फरवरी , 2018 के दौरान एफटीए और ई-पर्यटक वीजा पर एफटीए से जुड़ी खास बातें निम्नलिखित रहीं :


    विदेशी पर्यटकों का आगमन (एफटीए) :

      * फरवरी , 2018 के दौरान एफटीए का आंकड़ा 10.53 लाख का रहा , जबकि फरवरी 2017 में यह 9.56 लाख और फरवरी 2016 में 8.49 लाख था।
      * फरवरी , 2017 की तुलना में फरवरी , 2018 के दौरान एफटीए की वृद्धि दर 10.1 प्रतिशत रही , जबकि फरवरी , 2016 की तुलना फरवरी , 2017 में वृद्धि दर 12.7 प्रतिशत रही थी।
      * जनवरी-फरवरी 2018 के दौरान एफटीए का आंकड़ा 21.19 लाख का रहा , जो पिछले साल की समान अवधि के मुकाबले 9.2 प्रतिशत की बढ़ोतरी दर्शाता है। इसी तरह जनवरी-फरवरी 2016 के मुकाबले जनवरी-फरवरी 2017 में एफटीए 14.6 प्रतिशत की वृद्धि के साथ 19.40 लाख के स्‍तर पर पहुंच गया था।
      * शीर्ष 15 स्रोत देशों में फरवरी , 2018 के दौरान भारत में एफटीए में सर्वाधिक हिस्सा बांग्लादेश ( 18.28%) का रहा। इसके बाद हिस्‍सा क्रमश: अमेरिका ( 12.40%), ब्रिटेन ( 11.75%), कनाडा ( 4.36%), रूसी संघ (4.20%), फ्रांस ( 3.24%), मलेशि‍या ( 3.14%), जर्मनी ( 3.04%), श्रीलंका ( 2.89%), ऑस्ट्रेलिया ( 2.65%), चीन ( 2.33%), जापान ( 2.09%) थाईलैंड (1.92%), अफगानिस्‍तान ( 1.65%) और नेपाल (1.41%) का रहा।
      * शीर्ष 15 पोर्टों में फरवरी, 2018 के दौरान भारत में एफटीए में सर्वाधिक हिस्सा दिल्ली एयरपोर्ट ( 30.95 प्रतिशत) का रहा। इसके बाद हिस्सा क्रमशः मुंबई एयरपोर्ट ( 15.85%), हरिदासपुर लैंड चेक पोस्ट ( 8.58 प्रतिशत) , चेन्नई एयरपोर्ट ( 6.60%), गोवा एयरपोर्ट ( 5.32%), बेंगलुरू एयरपोर्ट ( 4.93%), कोलकाता एयरपोर्ट ( 4.75%), कोच्चि एयरपोर्ट ( 2.63 प्रतिशत) , गेडे रेल लैंड चेक पोस्‍ट ( 2.58%), हैदराबाद एयरपोर्ट ( 2.39 प्रतिशत) , अहमदाबाद एयरपोर्ट ( 2.05 प्रतिशत) , अमृतसर एयरपोर्ट ( 1.46 प्रतिशत) , सोनौली एयरपोर्ट ( 1.28 प्रतिशत) घोजाडंगा लैंड चेक पोस्ट ( 1.27%) और और त्रिवेंद्रम एयरपोर्ट ( 1.23 प्रतिशत) का रहा।

    ई-पर्यटक वीजा पर विदेशी पर्यटकों का आगमन (एफटीए)

      * फरवरी, 2018 के दौरान ई-पर्यटक वीजा पर कुल मिलाकर 2.76 लाख विदेशी पर्यटक आए , जबकि फरवरी, 2017 में यह संख्‍या 1.70 लाख थी। यह 62.0 प्रतिशत की वृद्ध‍ि‍ दर्शाता है।
      * जनवरी-फरवरी 2018 के दौरान ई-पर्यटक वीजा पर कुल मिलाकर 5.16 लाख विदेशी पर्यटक आए , जबकि जनवरी-फरवरी 2017 में यह संख्‍या 3.22 लाख थी। यह 60.3 प्रतिशत की बढ़ोतरी दर्शाता है।
      * फरवरी, 2018 के दौरान ई-पर्यटक वीजा सुविधाओं का लाभ उठाने वाले शीर्ष 15 स्रोत देशों की हिस्‍सेदारी कुछ इस तरह रही : ब्रिटेन ( 20.1%), अमेरिका ( 10.3%), फ्रांस ( 7.0%), कनाडा ( 5.5%), रूसी संघ ( 5.4%), चीन ( 5.1%), जर्मनी ( 4.8%), ऑस्ट्रेलिया ( 3.4%), थाईलैंड ( 2.7%), इटली ( 2.6%), ओमान (1.8 % ) , कोरिया गणराज्‍य ( 1.7%), नीदरलैंड ( 1.5%), मलेशिया ( 1.4%) और स्‍पेन ( 1.4%) ।
      * फरवरी, 2018 के दौरान ई-पर्यटक वीजा पर विदेशी पर्यटकों के आगमन में शीर्ष 15 पोर्टों की हिस्‍सेदारी कुछ इस तरह रही : नई दिल्ली हवाई अड्डा ( 43.6%), मुंबई एयरपोर्ट ( 18.6%), डाबोलिम (गोवा) हवाई अड्डा ( 9.6%), चेन्नई एयरपोर्ट ( 9.5%), बेंगलुरू एयरपोर्ट ( 5.6%), कोच्चि हवाई अड्डा ( 3.6%), कोलकाता हवाई अड्डा ( 3.1%), हैदराबाद हवाई अड्डा ( 1.8%), त्रिवेंद्रम हवाई अड्डा ( 1.6%), अमृतसर हवाई अड्डा ( 1.4%), अहमदाबाद हवाई अड्डा ( 1.3%), जयपुर एयरपोर्ट ( 0.9%), गया एयरपोर्ट ( 0.8%), त्रिची एयरपोर्ट ( 0.5%) और कालीकट हवाई अड्डा ( 0.3%) ।

    ***


    वीके/एएम/आरआरएस/वाईबी- 7134

    
    
    (Release ID: 1525458) Visitor Counter : 72
    
    
    
    
    

*