      रेल मंत्रालय

      रेल मंत्रालय ने हजरत निजामुद्दीन स्टेशन पर यात्रियों के सुखद अनुभव के लिए कार्य योजना बनाई
      
      कार्य योजना में नये सिरे से डिजाइन तैयार कर कारों/बसों/टैक्सियों/तिपहिया वाहनों/पैदल यात्रियों के लिए अलग लेन तय करना, यातायात नियंत्रित करने के लिए वर्दीधारी मार्शलों की तैनाती, ‘दिव्यांगजनों’ के लिए पार्किंग की व्यवस्था करना शामिल हैं

      Posted On: 16 MAR 2018 7:15PM by PIB Delhi

    रेल मंत्रालय यात्रियों के लिए सफर को आरामदायक और सुखद बनाने के लिए लगातार आवश्यक सुख साधन और सुविधाओं में सुधार कर रहा है।


    इस उद्देश्य से आवश्यक सुख साधन और सुविधाओं को चिन्हित करने के लिए वरिष्ठ अधिकारियों की एक समिति नामित की गई है। इन सुविधाओं को हजरत निजामुद्दीन रेलवे स्टेशन पर उपलब्ध कराया जाएगा, ताकि यहां आने वाले यात्रियों को आरामदायक और सुखद अनुभव प्राप्त हो सके। समिति को हजरत निजामुद्दीन रेलवे स्टेशन की खामियों को दूर करने और यात्री सुविधाओं में सुधार कर यात्रियों को सुखद अनुभव के लिए व्यापक कार्ययोजना तैयार करने का जिम्मा भी सौंपा गया है।


    मनोनीत अधिकारियों की समिति द्वारा सम्पूर्ण स्टेशन परिसर की जांच करने के बाद निम्नलिखित तीन चरणों में इसे कार्यान्वित करने के लिए कार्य योजना तैयार की गई है –

      * तत्काल उपाय ( 6 माह के भीतर कार्यान्वित किये जाएंगे)
      * अल्पावधि उपाय ( 6 से 12 माह में कार्यान्वित किये जाएंगे) और
      * दीर्घावधि उपाय ( 12 से 18 माह में कार्यान्वित किये जाएंगे)

    इस योजना में सभी प्लेटफॉर्मों, स्टेशन भवन, पार्किंग क्षेत्र, ट्रैफिक, माल की आवाजाही/माल रखने के स्थान, प्लेटफॉर्म पर निर्देशक संकेतक, सुरक्षा व्यवस्था और स्टेशन पर स्वच्छता में सुधार लाना शामिल है।


    तत्काल उपाय (जून, 2018 तक कार्यान्वित किये जाएंगे)

      * पहले प्रवेश की तरफ की सड़क के प्रवेश को चौड़ा कर सुगम बनाना तथा सड़क के आस-पास सौन्दर्यीकरण
      * ‘दिव्यांगजनों’ के लिए मुख्य द्वार के नजदीक पार्किंग का स्थान निर्धारित किया जाएगा
      * पूरे शौचालय ब्लॉक और स्नान घर क्षेत्र की मरम्मत की जाएगी
      * आवाजाही के क्षेत्रों, अन्‍य स्‍थानों (कॉनकोर्स), प्लेटफार्म और फुट ओवर ब्रिज पर महत्वपूर्ण स्थानों पर सुरूचिपूर्ण तरीके से तैयार किये गए रेट्रो रिफ्लेक्टिव/एलईडी साइन बोर्ड लगाये जाएंगे
      * मुख्य प्रवेश की तरफ आवाजाही और पार्किंग क्षेत्र में टैक्सी/ऑटो की अनाधिकृत पार्किंग तथा यात्रियों को लेने और छोड़ने के लिए अनियमित स्टॉप एवं अव्यवस्थित ड्रेनेज के कारण ट्रैफिक जाम रहता है, इसलिए नया डिजाइन तैयार कर कार/बस/टैक्सी/तिपहिया वाहन/पैदल यात्रियों के लिए अलग लेन निर्धारित करना। यात्रियों को लेने और छोड़ने तथा पार्किंग के लिए स्थान चिंहित करना। ट्रैफिक नियंत्रण के लिए वर्दीधारी मार्शलों की तैनाती। नये ड्रेनेज पाइप (आरसीसी) और मेनहोल/गटर।
      * सभी प्लेटफार्म और अन्‍य स्‍थानों पर पर्याप्‍त संख्‍या में स्‍टील के बैंच लगाना
      * विभिन्‍न प्‍लेटफॉर्म पर अनुपयोगी/बेकार पड़े पुराने ढ़ांचों को चिहिंत कर वहां से हटाना।
      * प्‍लेटफॉर्म-1 पर पड़े अनुपयोगी पोर्टा कैबिन के ढ़ांचे को ठीक कर उसे अमानती सामान घर बनाना।
      * ग्राउंड फ्लोर पर स्थित दो विश्राम गृहों की मरम्‍मत।
      * दूसरे प्रवेश पर आर ओ जल संयंत्र।
      * प्‍लेटफॉर्म-1 पर यात्रियों के लिये लिफ्ट।
      * प्‍लेटफॉर्म संख्‍या-2/3 और 4/5 पर नये जल बूथ तथा प्‍लेटफॉर्म के फर्श की मरम्मत करना।
      * ओखला के ओर के फुट ओवर ब्रिज पर ग्रेनाइट का फर्श बनाना।
      * छत की बदरंग एसी शीट/टूटी फॉल्‍स सीलिंग के स्‍थान पर रंगीन शीट और एसीपी सीलिंग लगाना, बुकिंग हॉल और पहली मंजिल के दूसरे प्रवेश की खिड़कियां बदलना।
      * प्‍लेटफॉर्म संख्‍या-4/5 और 6/7 पर ‘भुगतान कर उपयोग करें’ के आधार पर शौचालय।
      * दोनो फुट ओवर ब्रिज की एसी छत की शीट के स्थान पर रंगीन शीट लगाना
      * फुट ओवर ब्रिज पर डिवाइडरों के लिए स्टील की रैलिंग
      * प्लेटफॉर्म संख्या 6/7 के साथ वाले छतिग्रस्त नाले का निर्माण करना
      * प्लेटफॉर्म संख्या 6/7 पर एस्केलेटर
      * छतिग्रस्त प्लेटफॉर्म की मुंडेरों की मरम्मत करना और छतिग्रस्त प्लेटफॉर्म पर वीडीसी/कोटा स्टोन के फर्श लगाना

    अल्पावधि उपाय ( 6 से 12 माह में कार्यान्वित किये जाएंगे )

      * प्लेटफॉर्म संख्या 2/3 पर नये शौचालय ब्लॉक उपलब्ध कराये जाएंगे
      * प्लेटफॉर्म पर टूटे फूटे बैठने के स्थलों की मरम्मत
      * पहुंच मार्ग पर फुटपाथ बनाया जाएगा
      * आवाजाही वाले क्षेत्र में ‘भुगतान कर उपयोग करने’ वाले डीलक्स शौचालय उपलब्ध कराये जाएंगे
      * स्टेशन पर पूर्ण रूप से मशीनों से स्वच्छता की व्यवस्था की जाएगी

    दीर्घावधि उपाय ( 12 से 18 माह में कार्यान्वित किये जाएंगे )

      * दूसरे प्रवेश की ओर के फुटओवर ब्रिज पर एस्केलेटर उपलब्ध कराये जाएंगे
      * प्लेटफॉर्म संख्या - 1,5 और 7 के धोने लायक खराब हो चुके एप्रेनों को ठीक किया जाएगा
      * प्लेटफॉर्म संख्या – 3 और 4 पर धोने लायक एप्रेन उपलब्ध कराये जाएंगे
      * दूसरे प्रवेश का नया प्रतिमान तैयार कर निर्माण किया जाएगा
      * आईआरसीटीसी द्वारा प्लेटफार्म संख्या 1 (ओखला की ओर) पर वीआईपी लांज विकसित किया जाएगा
      * ओखला की ओर के कर्मचारी क्वाटरों का स्थान बदला जाएगा और इस स्थान को पार्किंग तथा अन्य सुविधाओं के लिए खाली किया जाएगा
      * टीटीई विश्राम गृह की पूरी मरम्मत की जाएगी

    दिल्ली प्रभाग के प्रभागीय रेल प्रबंधक श्री आर एन सिंह ने कहा कि हज़रत निजामुद्दीन रेलवे स्टेशन पर यात्रियों की सुख सुविधाओं और सेवाओं में सुधार करने के लिए अगले 12 महीनों में हज़रत निजामुद्दीन रेलवे स्टेशन का आधुनिकीकरण किया जाएगा। श्री सिंह ने कहा कि इससे स्वच्छता में महत्वपूर्ण सुधार आयेगा तथा हज़रत निजामुद्दीन स्टेशन से यात्रा करने वाले यात्रियों के लिए यहां काफी आरामदायक और सुखद अनुभव होगा।


    ****


    वीके/एएम/एमके/एल– 7067


    

    
    (Release ID: 1524914) Visitor Counter : 227
    
    
    
    
    

*