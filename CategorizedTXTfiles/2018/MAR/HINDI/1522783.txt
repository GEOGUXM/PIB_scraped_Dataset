      विद्युत मंत्रालय

      राष्ट्रीय सड़क प्रकाश कार्यक्रम के तहत अभी तक 49 लाख एलईडी स्ट्रीट लाइटें लगाई गईं
      Posted On: 06 MAR 2018 6:19PM by PIB Delhi


    राष्ट्रीय सड़क प्रकाश कार्यक्रम (एसएलएनपी) के तहत अभी तक 28 राज्यों/केंद्र शासित प्रदेशों में 49 लाख एलईडी स्ट्रीट लाइट लगाई जा चुकी हैं। इस कार्यक्रम की शुरूआत 5 जनवरी 2015 को प्रधानमंत्री द्वारा की गई थी जिसका उद्देश्य मार्च 2019 तक 1.34 करोड़ पारंपरिक स्ट्रीट लाइट के स्थान पर ऊर्जा कुशल एलईडी लाइट लगाना है। एसएलएनपी को ऊर्जा दक्षता सेवा लिमिटेड (ईईएसएल) द्वारा लागू किया जा रहा है, जो ऊर्जा मंत्रालय के तहत सार्वजनिक क्षेत्र के उपक्रमों (पीएसयू) की एक संयुक्त उद्यम कंपनी है।


    ईईएसएल ने हिमाचल प्रदेश और राजस्थान में एलईडी स्ट्रीट लाइट परियोजनाओं को लागू करने संबधी मामलों का अध्ययन किया है। अभी तक एसएलएनपी के क्रियान्वयन में कोई विशेष समस्या उत्पन्न नहीं हुई है।


    केंद्रीय ऊर्जा राज्य मंत्री (स्वतंत्र प्रभार) श्री आर. के. सिंह ने आज एक प्रश्न के लिखित उत्तर में यह जानकारी राज्यसभा में दी।


    ***


    वीके/एएम/केजे–6930


    

    
    (Release ID: 1522783) Visitor Counter : 94