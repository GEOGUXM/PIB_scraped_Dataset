      वित्‍त मंत्रालय

      ई-वे बिल प्रणाली के संबंध में स्पष्टीकरण
      Posted On: 31 MAR 2018 5:42PM by PIB Delhi


    देश भर में माल के अंतर्राज्यीय परिचालन के लिए ई-वे बिल प्रणाली, 1 अप्रैल, 2018 से शुरू की जा रही है। नई ई-वे बिल प्रणाली के बारे में कुछ स्पष्टीकरण निम्नानुसार हैं


    स्थिति: - ऐसी परिस्थिति पर विचार करें जहां माल को एक्स शहर से ज़ेड शहर तक ले जाने के लिए एक प्रेषक की आवश्यकता है। वह अपने सामान के परिचालन के लिए परिवाहक ए को नियुक्त करता है। परिवाहक ए, शहर एक्स से शहर वाई तक माल ले जाता है। सामान के परिचालन को पूरा करने के लिए अर्थात शहर वाई से शहर ज़ेड तक पहुचाने के लिए परिवाहक ए अब सामान को परिवाहक बी को सौंपता है। उसके बाद, सामान गंतव्य स्थान पर ले जाया जाता है अर्थात परिवाहक बी द्वारा शहर वाई से शहर ज़ेड तक। ऐसी स्थितियों में ई-वे बिल कैसे तैयार होगा?


    स्पष्टीकरण: - यह स्पष्ट किया जाता है कि ऐसे परिदृश्य में, केवल एक ई-वे बिल की आवश्यकता होगी। फॉर्मजीएसटी ईडब्ल्यूबी-01 का भाग A प्रेषक द्वारा भरा जा सकता है और फिर प्रेषक द्वारा ई-वे बिल को परिवाहक ए को सौंपा जाएगा। परिवाहक ए, फॉर्मजीएसटी ईडब्ल्यूबी-01 के भाग बी में वाहन विवरण आदि भरेगा और सामान को शहर एक्स से शहर वाई तक पहुँचायेगा। शहर वाई तक पहुंचने पर, परिवाहक ए इस ई-वे बिल को परिवाहक बी को सौंप देगा। उसके बाद, परिवाहक बी फॉर्मजीएसटी ईडब्ल्यूबी-01 के भाग बी के विवरण को अपडेट करने में सक्षम होगा। परिवाहक बी अपने वाहन का विवरण भरेगा और शहर वाई से शहर ज़ेड तक सामान ले जायेगा।


    स्थिति: - ऐसी परिस्थिति पर विचार करें जहां मालवाहक अपने सामान को शुक्रवार को परिवहन के लिए परिवाहक को सौंपता है लेकिन परिवाहक सोमवार को सामान का परिचालन शुरू कर देता है। ऐसी स्थितियों में ई-वे बिल की वैधता की गणना कैसे की जाएगी?


    स्पष्टीकरण:- यह स्पष्ट किया गया है कि फॉर्मजीएसटी ईडब्ल्यूबी-01 के भाग बी में परिवाहक द्वारा पहली बार विवरण दिये जाने के बाद ई-वे बिल की वैधता अवधि आरम्भ होती है।


    दी गई परिस्थिति में, प्रेषक शुक्रवार को फॉर्मजीएसटी ईडब्ल्यूबी-01 के भाग ए में विवरण भर सकता है और अपने सामान को परिवाहक को सौंप सकता है। जब परिवाहक सामान को पहुँचाने के लिए तैयार है, वह फॉर्मजीएसटी ईडब्ल्यूबी-01 के भाग बी को भर सकता है अर्थात परिवाहक फॉर्मजीएसटी ईडब्ल्यूबी-01 के भाग बी को सोमवार को भर सकता है और ई-वे बिल की वैधता अवधि सोमवार से आरंभ होगी।


    वीएल/एएम/पीकेए/एनके–7290

    
    
    (Release ID: 1527146) Visitor Counter : 190