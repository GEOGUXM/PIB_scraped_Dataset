      राष्ट्रपति सचिवालय

      जिम्बाबवे के उप राष्ट्रपति ने राष्ट्रपति श्री रामनाथ कोविंद से मुलाकात की
      Posted On: 23 MAR 2018 4:35PM by PIB Delhi


    जिम्बाबवे के उप राष्ट्रपति महामहिम जनरल (सेवानिवृत्त) डॉ. कॉस्टेंटिनो चिवेंगा ने आज (23 मार्च, 2018) को यहां राष्ट्रपति भवन में राष्ट्रपति श्री रामनाथ कोविंद से मुलाकात की।


    डॉ. कॉस्टेंटिनो चिवेंगा का भारत में स्वागत करते हुए राष्ट्रपति महोदय ने कहा कि उन्हें जिम्बाबवे के राष्ट्रपति के विशेष दूत के रूप में डॉ. कॉस्टेंटिनो चिवेंगा का स्वागत करते हुए हर्ष हो रहा है। राष्ट्रपति ने कहा कि भारत और जिम्बाबवे के प्रगाढ़ रिश्ते हैं। जिम्बाबवे में सत्ता परिवर्तन के बाद भारत आशा करता है कि दोनों देशों के बीच रिश्ते और मजबूत होंगे।


    राष्ट्रपति श्री कोविंद ने कहा कि अफ्रीका के साथ भारत की साझेदारी समानता पर आधारित है। भारत का लक्ष्य है कि अफ्रीका अधिकार संपन्न बने, वहां क्षमता निर्माण एवं मानव संसाधन विकास होने के साथ भारतीय निवेश को समर्थन मिले।


    राष्ट्रपति महोदय ने कहा कि भारत-जिम्बाबवे के बीच द्विपक्षीय कारोबार 170 मिलियन अमेरिकी डॉलर है जो क्षमता से बहुत कम है। इसके लिए दोनों देशों को अपने कारोबारी और आर्थिक रिश्ते अधिक मजबूत बनाने होंगे। उन्होंने प्रसन्नता जाहिर की कि जिम्बाबवे सरकार की नीति निवेश अनुकूल है। उन्होंने कहा कि भारत जिम्बाबवे की हालिया कोशिशों की सराहना करता है। भारत को अंतर्राष्ट्रीय समुदाय में जिम्बाबवे के प्रयासों का हिस्सा बनने में खुशी होगी।


    ****


    वीके/एएम/एकेपी/सीएस-7184

    
    
    (Release ID: 1526138) Visitor Counter : 114