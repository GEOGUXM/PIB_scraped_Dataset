      राष्ट्रपति सचिवालय

      अंतर्राष्ट्रीय महिला दिवस की पूर्व संध्या पर राष्ट्रपति का संदेश
      Posted On: 07 MAR 2018 7:09PM by PIB Delhi


    राष्ट्रपति श्री रामनाथ कोविंद ने अंतर्राष्ट्रीय महिला दिवस की पूर्व संध्या पर सभी महिलाओं को शुभकामनाएं दी हैं। अंतर्राष्‍ट्रीय महिला दिवस प्रत्‍येक वर्ष 8 मार्च का मनाया जाता है।


    राष्‍ट्रपति ने अपने संदेश में कहा "अंतर्राष्ट्रीय महिला दिवस के अवसर पर , मैं सभी महिलाओं को शुभकामनाएं देता हूं। यह दिन जीवन के विभिन्न क्षेत्रों में महिलाओं के व्‍यक्‍तिगत या पेशेवर स्‍तर पर किए गए योगदान को पहचान देने और सम्‍मानित करने का अवसर है। भारतीय महिलाओं ने अक्‍सर बडी चुनौतियों के बीच अपने प्रयासों से सराहनीय सफलता हासिल की है । वे अपने परिवारों के साथ ही हमारे समाज और राष्ट्र के लिए प्रेरणा का स्रोत हैं। “


    उन्‍होंने कहा , “ इस अवसर पर , आइए हम सब मि‍लकर एक ऐसे समाज के निर्माण में योगदान करें जहां महिलाओं को अपनी पूरी क्षमता का एहसास हो सके और राष्ट्र के विकास में वह अपना उत्‍कृष्‍ट योगदान दे सकें। हम सबको एक ऐसे भविष्य के निमार्ण में सलंग्‍न होना चाहिए जहां हर भारतीय महिला को समान अवसर और समान व्‍यवहार के रूप में वह सब मि‍ले जिसकी वह हकदार है। “


    राष्ट्रपति ने कहा “ मैं अंतर्राष्ट्रीय महिला दिवस की सफलता की कामना करता हूं। “


    ***


    वीके/एएम /एमएस/एमएस–6954


    

    
    (Release ID: 1523074) Visitor Counter : 157