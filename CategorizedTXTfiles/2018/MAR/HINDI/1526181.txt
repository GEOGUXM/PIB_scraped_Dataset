      सड़क परिवहन एवं राजमार्ग मंत्रालय

      एनएचएआई ने पंजाब में राष्ट्रीय राजमार्ग परियोजना का अनुबंध दिया
      Posted On: 23 MAR 2018 5:32PM by PIB Delhi


    भारत राष्ट्रीय राजमार्ग प्राधिकरण (एनएचएआई) ने पंजाब में भारतमाला योजना के अंतर्गत ईपीसी मोड में विकसित होने वाले निम्न राष्ट्रीय राजमार्ग खंड का अनुबंध-पत्र जारी कर दिया है।


    एनएच-354 (पूर्व एसएच-21) के रामदास से गुरदासपुर खंड को फुटपाथ सहित दो लेन/ चार लेन में विकसित करने के लिए मैसर्स सीगाल इंडिया लिमिटेड- इंदरजित मेहता कंस्ट्रक्शन्स प्रा. लि. (जेवी) को ठेका दिया है। इसकी लागत 149.49 करोड़ रुपये है। सड़क की लम्बाई 47.492 किलोमीटर है।


    रामदास–गुरदासपुर खंड सीमा सड़क का हिस्सा है और उसे भारतमाला योजना के अंतर्गत एनएचएआई को दे दिया गया है। इस कार्य का उद्देश्य बेहतर सड़क की व्यवस्था करना तथा सीमावर्ती क्षेत्रों का विकास करना है। इस परियोजना में 1.5 किलोमीटर की सड़क को चार लेन में तथा 45.992 किलोमीटर लम्बी सड़क को दो लेन में निर्मित किया जाएगा। सड़क के दोनों और फुटपाथ भी होंगे। इनमें 37.182 किलोमीटर लचीला फुटपाथ और 10.13 किलोमीटर ठोस फुटपाथ होंगा। ठेके की अवधि 550 दिन है, जिसमें 4 वर्षों की ओ एंड एम अवधि भी शामिल है।


    इस परियोजना के तहत 03 छोटे पुल, 01 आरओडी, 1.22 किलोमीटर लम्बी सड़क का दोबारा निर्माण और 23 बस पड़ाव निर्मित किए जायेंगे।


    ****


    वीके/एएम/एकेपी/सीएस-7188

    
    
    (Release ID: 1526181) Visitor Counter : 127