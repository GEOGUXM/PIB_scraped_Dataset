      रक्षा मंत्रालय

      राष्‍ट्रीय राईफल्‍स का 11वां द्विवार्षिक सम्‍मेलन 26-27 मार्च को नागरोटा में
      Posted On: 26 MAR 2018 8:28PM by PIB Delhi


    राष्ट्रीय राइफल्स का 11वां द्विवार्षिक सम्मेलन नागरोटा में 26 से 27 मार्च 2018 को आयोजित किया जा रहा है। सेना प्रमुख इस समारोह की अध्यक्षता करेंगे। इस समारोह में उत्तरी कमान के सैन्‍य कमांडर, राष्‍ट्रीय राइफल्स के महानिदेशक, 15 और 16 कोर के कोर कमांडर और विद्रोह निरोधी बलों के सभी सैन्‍य अधिकारी शामिल होंगे।


    अपने संबोधन में सेना प्रमुख ने जम्मू और कश्मीर में शांति बनाए रखने और राज्‍य में समावेशी विकास के प्रति योगदान के लिए राष्ट्रीय राइफल्स की भूमिका की सराहना की। उन्होंने स्वच्छ और जन-अनुकूल कार्यवाहियों के माध्यम से आतंकवादियों को निष्क्रिय करने के उद्देश्य से वर्तमान और भविष्य के कार्यों का वर्णन किया। उन्होंने अत्‍यधिक क्षति से बचने की आवश्यकता पर तथा मानवाधिकार को सुनिश्चित करने पर जोर दिया।


    राष्ट्रीय राइफल्‍स ने राज्य के दुर्गम और दूर-दराज वाले इलाकों में रहने वाले स्थानीय लोगों की मदद की है। राष्ट्रीय राइफल्‍स ने विकास, शिक्षा, महिलाओं के सशक्तिकरण, कौशल विकास और सांप्रदायिक सौहार्द से संबंधित अपने कार्यक्रमों के माध्यम से स्‍थानीय निवासियों को प्रेरित किया है।


    ***


    वीएल/जेके/एनएम–7226


    

    
    (Release ID: 1526478) Visitor Counter : 129