      निर्वाचन आयोग

      आईआईआईडीईएम ने मेडागास्कर के स्वतंत्र राष्ट्रीय निर्वाचन आयोग के प्रतिनिधिमंडल के लिए तीन दिवसीय परामर्श/अध्ययन दौरा आयोजित किया
      Posted On: 15 MAR 2018 4:10PM by PIB Delhi


    भारत अंतर्राष्‍ट्रीय लोकतंत्र और निर्वाचन प्रबंधन संस्‍थान (आईआईआईडीईएम) ने मैडागास्कर के स्वतंत्र राष्ट्रीय निर्वाचन आयोग (सीईएनआई) के प्रतिनिधिमंडल के लिए भारत निर्वाचन आयोग के निर्वाचन सदन, नई दिल्ली में 7 से 9 फरवरी, 2018 तक 3 दिवसीय परामर्श / अध्ययन दौरा आयोजित किया था। तीन सदस्यीय प्रतिनिधिमंडल में सीएनआई, मेडागास्कर के अध्यक्ष और अन्य वरिष्ठ अधिकारी शामिल थे। प्रतिनिधिमंडल ने दिसंबर 2018 में होने वाले उनके राष्ट्रपति चुनाव के मद्देनजर निर्वाचन कौशल समझने के लिए ईसीआई का दौरा किया।


    भारत के मुख्य निर्वाचन आयुक्त श्री ओ पी रावत ने एक कार्यक्रम में प्रतिनिधिमंडल के साथ बैठक कर दोनो राष्ट्रों के निर्वाचन प्रबंधन में बेहतरीन प्रक्रियाओं पर चर्चा की। भारत निर्वाचन आयोग के कई वरिष्ठ अधिकारियों और निर्वाचन विशेषज्ञों ने भी परामर्श दिए।


    परामर्श के विषयों में मतदाता पंजीकरण के लिए वैधानिक और प्रशासनिक ढांचा, आचार- संहिता, मतदाता पंजीकरण और मतदाता जागरुकता अभियान, चुनाव के लिए योजना बनाना, अतिसंवेदनशील क्षेत्रों की जानकारी एकत्रित करना, निर्वाचन कार्यक्रम और उम्मीदवारों के नामांकन, मीडिया द्वारा निगरानी, ईवीएम और वीवीपीएटी तथा मतगणना शामिल हैं। परामर्श के दौरान प्रतिभागियों को नई दिल्ली के मतदाता पंजीकरण केन्द्र और निर्वाचन संग्रहालय का दौरा भी कराया गया।


    ****


    वीके/एएम/एमके/एल – 7045


    

    
    (Release ID: 1524612) Visitor Counter : 122