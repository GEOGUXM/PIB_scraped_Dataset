      आर्थिक मामलों की मंत्रिमण्‍डलीय समिति (सीसीईए)

      मंत्रिमंडल ने पोषक तत्‍व आधारित सब्सिडी योजना और शहर कम्‍पोस्‍ट योजना 2019-20 तक जारी रखने की स्‍वीकृति दी
      Posted On: 28 MAR 2018 8:13PM by PIB Delhi


    प्रधानमंत्री श्री नरेन्‍द्र मोदी की अध्‍यक्षता में मंत्रिमंडल की आर्थिक मामलों की समिति ने पोषक तत्‍व आधारित सब्सिडी (एनबीएस) तथा शहर कम्‍पोस्‍ट योजना 12वीं पंचवर्षीय योजना से आगे 2019-20 तक जारी रखने के उर्वरक विभाग के प्रस्‍ताव को स्‍वीकृति दे दी है। दोनों योजनाओं को 2019-20 तक जारी रखने पर 61,972 करोड़ रुपये का कुल व्‍यय होगा।


    योजना के लिए खर्च वास्‍तविक आधार पर होगा क्‍योंकि प्रत्‍यक्ष लाभ अंतरण (डीबीटी) को राष्‍ट्रीय स्‍तर पर लागू करने में उर्वरक बनाने वाली कंपनियों को सब्सिडी दर पर किसानों को बेचे गए खाद पर सौ प्रतिशत सब्सिडी के भुगतान का प्रावधान है।


    पी और के उर्वरकों पर तथा शहर कम्‍पोस्‍ट पर बाजार विकास सहायता (एमडीए) पर सब्सिडी मंत्रिमंडल की आर्थिक मामलों की समिति द्वारा वार्षिक आधार पर स्‍वीकृतसब्सिडी दरों पर उपलब्‍ध कराई जाएगी।


    पोषक तत्‍व आधारित समिति योजना और शहर कम्‍पोस्‍ट योजना यह सुनिश्चित करेगी कि किसानों को वैधानिक रूप से नियंत्रित मूल्‍य पर प्रर्याप्‍त मात्रा में पी और के उपलब्‍ध हों।


    पृष्‍ठभूमि :


    सरकार उर्वरक उत्‍पादकों और आयातकों के माध्‍यम से किसानों को सब्सिडी मूल्‍य पर यूरिया तथा पी के उर्वरक की 21 श्रेणीयों को उपलब्‍ध करा रही है। पी और के उर्वरकों पर सब्सिडी का संचालन 01.04.2010 से पोषक तत्‍व आधारित सब्सिडी योजना द्वारा किया जा रहा है। इसी तरह 10.02.2016 से एमडीए का संचालन शहर कम्‍पोस्‍ट योजना द्वारा किया जा रहा है। ये दोनों योजनाएं 12वीं पंचवर्षीय योजना से आगे 2019-20 तक बढ़ा दी गई हैं।


    *****


    एकेटी/वीके/एजी/ममता

    
    
    (Release ID: 1526926) Visitor Counter : 143