      सड़क परिवहन एवं राजमार्ग मंत्रालय

      उत्‍तर प्रदेश के लिए पांच सड़क पुनरुद्धार परियोजनाओं को मंजूरी
      Posted On: 05 MAR 2018 7:16PM by PIB Delhi


    सड़क परिवहन एवं राजमार्ग मंत्रालय की स्‍थायी वित्‍त समिति ने उत्‍तर प्रदेश में पांच सड़क पुनरुद्धार परियोजनाओं को मंजूरी दी है।


    सोनौली से गोरखपुर तक और जंगल कौडिया से लेकर मोहद्दीपुर तक एनएच 29ई पर मौजूदा सड़क को ईपीसी मोड के जरिए उन्‍नत कर चार लेन में तब्‍दील किया जाएगा। परियोजना की कुल लंबाई 17.52 किलोमीटर है। इसे 288.30 करोड़ रुपये की लागत से पूरा किया जाएगा।


    कप्‍तानगंज से पडरौना तक के खंड पर एनएच 730 पर मौजूदा फुटपाथ को उन्‍नत कर पक्‍की ढलान के साथ दो लेन में तब्‍दील किया जाएगा और ईपीसी मोड पर ही कुशीनगर जिले में सर्विस रोड के साथ चार लेन वाला एक आरओबी बनाया जाएगा। परियोजना की कुल लंबा ई 27.75 किलोमीटर है। इसे 263.879 करोड़ रुपये की लागत से पूरा किया जाएगा।


    बलरामपुर से तुलसीपुर तक के खंड पर एनएच 730 पर मौजूदा फुटपाथ को उन्‍नत कर पक्‍की ढलान के साथ दो लेन में तब्‍दील किया जाएगा। ईपीसी मोड पर ही बलरामपुर जिले में सर्विस रोड के साथ दो लेन वाला एक आरओबी बनाया जाएगा। इस परियोजना की कुल लंबाई 27.255 किलोमीटर है। इसे 212.99 करोड़ रुपये की लागत से पूरा किया जाएगा।


    ईपीसी मोड पर इलाहाबाद बाईपास सड़क जंक्‍शन से इलाहाबाद शहर तक के खंड पर एनएच 96 पर मौजूदा फुटपाथ को उन्‍नत कर पक्‍की ढलान के साथ चार लेन में परिवर्तित किया जाएगा। इस परियोजना की कुल लंबाई 17.03 किलोमीटर है। इसे 306.59 करोड़ रुपये की लागत से पूरा किया जाएगा।


    ईपीसी मोड पर रामनगर से सिस्‍वाबाबू तक के खंड पर एनएच 730 पर मौजूदा फुटपाथ को उन्‍नत कर पक्‍की ढलान के साथ दो लेन में तब्‍दील किया जाएगा। इस परियोजना की कुल लंबाई 21.12 किलोमीटर है। इसे 185.18 करोड़ रुपये की लागत से पूरा किया जाएगा।


    ***


    वीके/एएम/आरआरएस/वाईबी–6912


    

    
    (Release ID: 1522622) Visitor Counter : 108