      पर्यटन मंत्रालय

      फरवरी, 2017 की तुलना में फरवरी, 2018 के दौरान पर्यटन से विदेशी मुद्रा आमदनी में 10.2 प्रतिशत का इजाफा
      
      फरवरी, 2018 के दौरान भारत में पर्यटन के जरिए विदेशी मुद्रा आमदनी (रुपये एवं अमेरिकी डॉलर में)
      
      Posted On: 21 MAR 2018 6:24PM by PIB Delhi


    पर्यटन मंत्रालय रुपये एवं डॉलर दोनों ही लिहाज से भारत में हर महीने पर्यटन के जरिए विदेशी मुद्रा आमदनी (एफईई) का आकलन करता है। यह भारतीय रिजर्व बैंक के भुगतान संतुलन से जुड़े यात्रा प्रमुख के क्रेडिट डेटा पर आधारित होता है।


    फरवरी, 2018 के दौरान भारत में पर्यटन से एफईई के अनुमानों की मुख्‍य बातें निम्‍नलिखित हैं-


    पर्यटन से विदेशी मुद्रा आमदनी (एफईई) (रुपये में)


    · फरवरी, 2018 में एफईई 17,407 करोड़ रुपये रही, जबकि फरवरी, 2017 में यह 15,790 करोड़ रुपये और फरवरी, 2016 में 13,661 करोड़ रुपये थी।


    · फरवरी, 2017 के मुकाबले फरवरी, 2018 में रुपये के लिहाज से एफईई की वृद्धि दर 10.2 प्रतिशत दर्ज की गई, जबकि फरवरी, 2016 के मुकाबले फरवरी, 2017 में यह वृद्धि 15.6 प्रतिशत आंकी गई थी।


    · जनवरी-फरवरी, 2017 की तुलना में एफईई जनवरी-फरवरी, 2018 में 10.0 प्रतिशत की वृद्धि के साथ 35,132 करोड़ रुपये रही, जबकि जनवरी-फरवरी, 2016 की तुलना में एफईई जनवरी-फरवरी, 2017 में 16.8 प्रतिशत की वृद्धि के साथ 31,925 करोड़ रुपये थी।


    पर्यटन से विदेशी मुद्रा आमदनी (एफईई) (अमेरिकी डॉलर में)


    · फरवरी, 2018 के दौरान अमेरिकी डॉलर के लिहाज से एफईई 2.706 अरब अमेरिकी डॉलर आंकी गई, जबकि यह फरवरी, 2017 में 2.354 अरब अमेरिकी डॉलर और फरवरी, 2016 में 2.001 अरब अमेरिकी डॉलर दर्ज की गई थी।


    · फरवरी, 2017 के मुकाबले फरवरी, 2018 में अमेरिकी डॉलर के लिहाज से एफईई की वृद्धि दर 15.0 प्रतिशत रही, जबकि फरवरी, 2016 की तुलना में फरवरी, 2017 में यह वृद्धि दर 17.6 प्रतिशत रही थी।


    · जनवरी-फरवरी, 2017 की तुलना में एफईई जनवरी-फरवरी, 2018 में 16.3 प्रतिशत की वृद्धि के साथ 5.492 अरब अमेरिकी डॉलर रही, जबकि जनवरी-फरवरी, 2016 की तुलना में एफईई जनवरी-फरवरी, 2017 में 17.1 प्रतिशत की वृद्धि के साथ 4.724 अरब अमेरिकी डॉलर थी।


    ****


    वीके/एएम/आरआरएस/डीके – 71 5 2


    

    
    (Release ID: 1525640) Visitor Counter : 42