      उप राष्ट्रपति सचिवालय

      ऐसे प्रबंधकीय नेताओं के रूप में उभरे, जो भविष्‍य के प्रचलन को समझकर विश्‍व निर्माण कर सकते हैं : उप राष्ट्रपति
      
      संस्‍थानों को उत्‍कृष्‍ट शिक्षा प्रदान करनी और समाज के लाभ के लिए अनुसंधान को बढ़ावा देना चाहिए – उपराष्‍ट्रपति
      
      भारत सरकारउपराष्‍ट्रपति का आईआईएम रोहतक के 7वें दीक्षांत समारोह में संबोधन
      
      
      Posted On: 25 MAR 2018 9:10PM by PIB Delhi


    उपराष्‍ट्रपति श्री एम. वेंकैया नायडू ने भारतीय प्रबंधन संस्‍थान (आईआईएम) रोहतक के छात्रों को सलाह दी कि वे ऐसे प्रबंधकीय नेताओं के तौर पर उभरे जो भविष्‍य के प्रचलन को समझकर सर्वश्रेष्‍ठ संभावित तरीके से विश्‍व निर्माण कर सकें। वे आज हरियाणा के रोहतक में भारतीय प्रबंधन संस्‍थान के 7वें दीक्षांत समारोह को संबोधित कर रहे थे। इस अवसर पर हरियाणा के राज्‍यपाल श्री कप्‍तान सिंह सोलंकी और अन्‍य गणमान्‍य भी उपस्थित थे।


    उपराष्‍ट्रपति ने छात्रों को सलाह दी कि उन्‍हें मात्र अच्‍छे प्रबंधन तक ही सीमित ही नहीं रहना चाहिए, बल्कि उन्‍हें नेतृत्‍व के बारे में भी सीखना चाहिए। उन्‍होंने कहा कि आईआईएम रोहतक जैसे संस्‍थान ऐसे व्‍यावसायिक प्रबंधक तैयार करते है, जिनमें संस्‍थानों, व्‍यावसायिक निगमों और सरकार में सुधार करने की समझ तथा साहस होता है। श्री नायडू ने कहा कि उन्‍हें विश्‍वास है कि इस सक्षम नीति प्रारूप से आईआईएम अभिनव प्रयत्‍न कर और आगे बढ़ेंगे।


    उपराष्‍ट्रपति ने कहा कि आईआईएम रोहतक जैसे संस्‍थानों को उत्‍कृष्‍ट शिक्षा प्रदान करने और समाज के लाभ के लिए अनुसंधान को बढ़ावा देने के लिए व्‍यावसाय और नीति निर्माताओं के साथ मिलकर कार्य करना चाहिये। उन्‍होंने कहा कि छात्रों को कॉरपोरेट जगत की नई परिस्थितियों को अपनाना चाहिये, क्‍योंकि यह तेजी से उभर रही हैं। शिक्षा और कार्य क्षेत्र में तेजी से परिवर्तन हो रहा है, इसलिये आपको हमेशा सतर्क और सजग रहना होगा।


    महात्‍मा गांधी जी का स्‍मरण करते हुए उपराष्‍ट्रपति ने छात्रों से कहा कि ‘चरित्र के बगैर ज्ञान, नैतिकता के बगैर व्‍यवसाय और मानवता के बगैर विज्ञान’ अस्‍वीकार्य होना चाहिए। उन्‍होंने कहा कि निजी और सार्वजनिक जीवन में आपके कार्य आदर्श और नैतिक होने चाहिए।


    ****


    वीके/एएम/एमके/एसके-7207


    

    
    (Release ID: 1526379) Visitor Counter : 45