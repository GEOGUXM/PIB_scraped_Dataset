      सड़क परिवहन एवं राजमार्ग मंत्रालय

      एनएचएआई ने इम्फाल में आयोजित 105वीं इंडियन साइंस कांग्रेस में सर्वोत्तम डिजाइन मंडप पुरस्कार प्राप्त किया
      Posted On: 21 MAR 2018 7:56PM by PIB Delhi


    16-20 मार्च, 2018 के दौरान इम्फाल में आयोजित 105वीं इंडियन साइंस कांग्रेस- प्राइड ऑफ इंडिया एक्सपो में एनएचएआई मंडप को सर्वोत्तम डिजाइन मंडप घोषित किया गया है। यह पुरस्कार मणिपुर की राज्यपाल डॉ. नजमा हेपतुल्ला ने प्रदान किया।


    एनएचएआई ने अपनी परियोजनाओं एवं अन्य पहलों जैसे कि इलेक्ट्रॉनिक टोल संग्रह, सड़क के किनारे सुविधाओं, स्वच्छ भारत अभियान, सड़क सुरक्षा इत्यादि को दर्शाने के लिए एक प्रदर्शनी स्टॉल लगाया था। इस स्टॉल पर बड़ी संख्या में आगंतुक आए, जिनमें उपर्युक्त सम्मेलन में शिरकत करने के लिए देश भर से आए प्रतिनिधि/वैज्ञानिक, स्कूल एवं कॉलेज के विद्यार्थी और अन्य स्थानीय आगंतुक भी शामिल थे।


    इसके अलावा 09-13 मार्च, 2018 के दौरान पटना के गांधी मैदान में आयोजित ‘डेस्टिनेशन बिहार एक्सपो 2018’ में लगाए गए एनएचएआई के प्रदर्शनी स्टॉल को ‘सरकारी क्षेत्र श्रेणी’ में तीसरी रैंकिंग प्रदान की गई थी। इस प्रदर्शनी को बिहार उद्योग संघ और बिहार सरकार के उद्योग विभाग द्वारा संयुक्त रूप से आयोजित किया गया था।


    ****


    वीके/एएम/आरआरएस/डीके – 71 5 8


    

    

    
    (Release ID: 1525659) Visitor Counter : 58