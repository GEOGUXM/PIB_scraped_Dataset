      स्‍वास्‍थ्‍य एवं परिवार कल्‍याण मंत्रालय

      चिकित्सा उपकरण जांच प्रयोगशालाओं की स्थापना
      Posted On: 23 MAR 2018 3:59PM by PIB Delhi


    स्‍वास्‍थ्‍य एवं परिवार कल्‍याण मंत्रालय के अधीन केंद्रीय औषधि मानक नियंत्रण संगठन (सीडीएससीओ) औषधि एवं सौंदर्य प्रसाधन अधिनियम , 1940 एवं उसके अंतर्गत बनाए गए नियमों के प्रावधानों से अंतर्गत चिकित्‍सा यंत्रों की 15 अधिसूचित श्रेणियों को विनियमित करता है। तथापि , चिकित्‍सा उपस्‍कर को औषधि एवं सौंदर्य प्रसाधन अधिनियम , 1940 की धारा 3(ख) ( iv ) के अंतर्गत चिकित्‍सा यंत्र के रूप में अधिसूचित नहीं किया जाता है।


    औषधि तकनीकी परामर्श बोर्ड (डीटीएबी) की 12 फरवरी , 2018 को आयोजित 78वीं बैठक में बोर्ड अल्‍ट्रासाउंड उपस्‍करों तथा समतुल्‍य इमेजिंग उपस्‍करों को इनके आयात , विनिर्माण , वितरण एवं विक्रय को विनियमित करने के उद्देश्‍य से चिकित्‍सा यंत्र के रूप में औषधि एवं सौंदर्य प्रसाधन अधिनियम , 1940 की धारा 3(ख) ( iv ) की सीमा में लाने के लिए सहमत हो गया है।


    चिकित्‍सा यंत्र नियमावली , 2017 के अनुसार केंद्र सरकार चिकित्‍सा यंत्रों की जांच एवं मूल्‍यांकन करने की सुविधा वाली किसी भी प्रयोगशाला को केंद्रीय चिकित्‍सा यंत्र परीक्षण प्रयोगशाला के रूप में नामित कर सकती है। इस संबंध में सीडीएससीओ ने राष्‍ट्रीय परीक्षण एवं अंशाकंन प्रयोगशाला प्रत्‍यायन बोर्ड (एनएबीएल) प्रत्‍यायित प्रयोगशालाओं जिनकी इन विट्रो नैदानिक सहित चिकित्‍सा यत्रों के परीक्षण एवं मूल्‍यांकन की क्षमता तथा सामर्थ्‍य है , से सीडीएससीओ में पंजीकरण कराने और अपने कार्यों के विवरण की सूचना देने के लिए 1.3.2018 को अनुरोध किया है।


    यह उल्‍लेखनीय है कि चिकित्‍सा उपस्‍कर/सामान्‍य वैज्ञानिक सुविधाओं आदि के लिए परीक्षण प्रयोगशालाएं स्‍थापित करने हेतु पहले की निर्यात अवसंरचना विकास योजना के लिए राज्‍यों को सहायता एवं वर्तमान निर्यात व्‍यापार अवसंरचना योजना के अंतर्गत वित्त वर्ष 2015-16 से निधि अनुमोदित/संवितरित की गई हैं।


    स्वास्थ्य और परिवार कल्याण राज्‍य मंत्री, श्री अश्‍विनी कुमार चौबे के द्वारा लोकसभा में लिखित में उत्तर दिया गया I


    ***


    मव


    

    
    (Release ID: 1526121) Visitor Counter : 64