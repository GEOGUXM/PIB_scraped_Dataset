      रेल मंत्रालय

      आईआरसीटीसी ने वेंडरों द्वारा अधिक खाद्य वस्‍तुओं की अधिक कीमत लिये जाने पर अंकुश लगाने के लिए रेलगाडियों में प्‍वाइंट ऑफ सेल (पीओएस) हैंड हेल्‍ड मशीनों के जरिए बिलिंग आरंभ किया
      
      पीओएस बिलिंग मशीन रेलगाडियों में चरणबद्ध तरीके से लगायी जा रही हैं
      
      
      
      वर्तमान में यह प्रायोगिक आधार पर ट्रेन संख्‍या 2627- 28, एसबीसी – एनडीएलएस कर्नाटक एक्‍सप्रेस में उपलब्‍ध है
      
      
      
      अगले चरण में 26 रेलगाडियों में 100 पीओएस मशीन लगायी जायेगी

      Posted On: 21 MAR 2018 4:48PM by PIB Delhi

    रेल यात्रियों को रेल यात्रा के दौरान रेलगाडियों में बेची जाने वाली खाद्य वस्‍तुओं की कीमत एवं मेनू के बारे में जागरूकता बढ़ाने की दिशा में कदम उठाते हुए, आईआरसीटीसी रेलगाडियों में प्‍वाइंट ऑफ सेल (पीओएस) हैंड हेल्‍ड मशीनों के जरिए बिलिंग आरंभ कर रही है। कुछ रेल यात्रियों ने रेलगाडियों में वेंडरो द्वारा खाद्य वस्‍तुओं की अधिक कीमत लिये जाने की शिकायत की है। आईआरसीटीसी नियमित रूप से यात्रियों के अनुकूल कदम उठाती रही है जिससे कि रेलगाडियों में यात्रा करने वाले यात्रियों को आरामदायक कैटरिंग सेवाएं तथा अहम जानकारियों की सूचना दी जा सके। इस कदम से न केवल यात्रियों को आवश्‍यक सूचना उपलब्‍ध कराने में मदद मिलेगी बल्कि इससे यात्रियों की संतुष्टि में भी सुधार आएगा।


    पीओएस बिलिंग मशीन रेलगाडियों में चरणबद्ध तरीके से लगायी जा रही हैं। आईआरसीटीसी पहले ही प्रायोगिक आधार पर ट्रेन संख्‍या 2627 - 28 , एसबीसी – एनडीएलएस कर्नाटक एक्‍सप्रेस में पीओएस मशीन लगा चुकी है। इसके बाद अगले चरण में 26 रेलगाडियों में 100 पीओएस मशीन लगायी जायेगी। चिन्ह्ति 26 रेलगाडियों के 50 रेक (एक रेलगाडी के निर्माण के लिए कोचों की संरचना) हैं। रेलगाडी के प्रत्‍येक रेक में दो – 2 पीओएस मशीन लगायी जायेगी , जिसमें उपयोग तथा यात्रियों से प्राप्‍त प्रतिक्रिया के अनुरूप धीरे धीरे बढ़ोत्‍तरी की जाएगी। आईआरसीटीसी कैटरिंग सेवाओं की निगरानी करने के उदेश्‍य से इन रेलगाडियों में अपने अधिकारियों की भी नियुक्ति भी करेगी। इन अधिकारियों को टैबलेट्स (टैब) भी उपलब्‍ध कराये जा रहे हैं जिनका उपयोग यात्रियों की प्रतिक्रिया एकत्र करने के लिए किया जाएगा।


    ऑन बोर्ड सेवाओं को प्रबंधित करने वाले सेवा प्रदाताओं को पीओएस मशीन के उपयोग के लिए नोएडा स्थित इसके सेंट्रल किचन में प्रशिक्षित भी किया जा रहा है जिसमें एमआईएस को प्रबंधित करने की क्षमता है। पहले बैच के लिए प्रशिक्षण 21.3.2018 से आरंभ होगा और 24.3.2018 तक जारी रहेगा।


    ***


    वीएल/एसकेजे/एस– 7149

    
    
    (Release ID: 1525616) Visitor Counter : 372
    
    
      Read this release in: English , Tamil