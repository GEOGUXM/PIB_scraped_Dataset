      नवीन एवं नवीकरणीय ऊर्जा मंत्रालय

      10 लाख सोलर स्टडी लैंप्स योजना को सफलतापूर्वक लागू किया गया
      Posted On: 06 MAR 2018 5:54PM by PIB Delhi


    नवीन और नवीकरणीय ऊर्जा मंत्रालय (एमएनआरई) द्वारा दिसंबर, 2016 में असम, बिहार, झारखंड, ओडिशा और उत्तर प्रदेशों में 70 लाख सोलर स्टडी लैंप्स के वितरण की नई योजना को मंजूरी दी गयी थी, जो अभी कार्यान्वयन के विभिन्न चरणों में है। राजस्थान, मध्य प्रदेश और महाराष्ट्र के वंचित समुदायों को सशक्त बनाने के लिए जनवरी 2014 में 10 लाख सोलर स्टडी लैंप्स योजना को मंजूरी दी गई थी जिसे सफलतापूर्वक पूरा कर लिया गया है। इसके बाद मंत्रालय ने मई 2016 में विभिन्न राज्यों में 5 लाख सोलर स्टडी लैंप्स को मंजूरी दी थी।


    राजस्थान में कुल 3.06 लाख सोलर स्टडी लैंप्स वितरित किए गए हैं और 360 महिलाओं सहित 927 व्यक्तियों को स्थानीय क्षेत्रों में सोलर स्टडी लैंप्स की मरम्मत के लिए प्रशिक्षित किया गया है। सौर ऊर्जा प्रणालियों की स्थापना और मरम्मत तथा रखरखाव के लिए नवीन और नवीकरणीय ऊर्जा मंत्रालय (एमएनआरई) द्वारा एक अलग कौशल विकास कार्यक्रम "सूर्य मित्र" का भी संचालन किया जा रहा है।


    केंद्रीय नवीन और नवीकरणीय ऊर्जा राज्य मंत्री (स्वतंत्र प्रभार) श्री आर. के. सिंह ने आज एक प्रश्न के लिखित उत्तर में यह जानकारी राज्यसभा में दी।


    ***


    वीके/एएम/केजे–6926


    

    
    (Release ID: 1522765) Visitor Counter : 163