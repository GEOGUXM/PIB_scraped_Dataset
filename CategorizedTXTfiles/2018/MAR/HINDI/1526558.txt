      स्‍वास्‍थ्‍य एवं परिवार कल्‍याण मंत्रालय

      एनएचपीएस के संबंध में कार्यकारी समूह
      Posted On: 27 MAR 2018 3:46PM by PIB Delhi


    राज्‍यों और संघ राज्‍य क्षेत्रों से अधिकारियों को शामिल करते हुए प्रस्‍तावित राष्‍ट्रीय स्‍वास्‍थ्‍य सुरक्षा स्‍कीम/आयुष्‍मान भारत - राष्‍ट्रीय स्‍वास्‍थ्‍य सुरक्षा मिशन (एबी-एनएचपीएम) के लिए विविध प्रारंभिक कार्यकलापों से संबंधित मुद्दों पर विचार करने के लिए छह कार्यदल बनाए गए थे। अब सरकार ने एबी-एनएचपीएम को शुरू करने का अनुमोदन दे दिया है , इन कार्यदलों का ब्‍यौरा नीचे दिया गया है:

     1. प्रक्रिया संबंधी कार्यदल
     2. सूचना प्रौद्योगिकी संबंधी कार्यदल
     3. धोखाधड़ी का पता लगाने तथा शिकायत संबंधी कार्यदल
     4. जागरूकता सृजन संबंधी कार्यदल
     5. संस्‍थागत प्रबंधन संबंधी कार्यदल
     6. सतत परिचर्या संबंधी कार्यदल

    कार्यदलों की बैठक दिनांक 15-16 फरवरी , 2018 के दौरान आयोजित दो दिवसीय राष्‍ट्रीय परामर्श के दौरान हुई थी। दलों ने स्‍कीम के कार्यान्‍वयन से संबंधित विविध पहलुओं पर विस्‍तृत चर्चा की थी। लाभार्थियों की पहचान करने , अस्‍पतालों को पैनलबद्ध करने , अस्‍पताल में भर्ती कराने संबंधी सेवाओं , शिकायत निपटान प्रणाली इत्‍यादि जैसी प्रक्रियाओं के लिए सर्वोत्‍तम पद्धतियां अभिज्ञात की गई थी। राज्‍यों ने वर्तमान में सामना की जा रही चुनौतियों तथा उनके उपायों के संबंध में भी जानकारी साझा की।


    स्वास्थ्य और परिवार कल्याण राज्‍य मंत्री, श्री अश्‍विनी कुमार चौबे के द्वारा राज्य सभा में लिखित में उत्तर दिया गया I


    ***


    मव


    

    
    (Release ID: 1526558) Visitor Counter : 72
    
    
    
    
    

6.