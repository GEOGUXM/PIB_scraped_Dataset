      कॉरपोरेट कार्य मंत्रालय

      भारतीय दिवाला और शोधन अक्षमता बोर्ड (आईबीबीआई) की ओर से विनियमन 2018 के (जारी करने की प्रक्रिया) मसौदे पर सुझाव आमंत्रित
      
      सुझाव "विनियम के लिए प्रक्रिया" शीर्षक के तहत , feedback@ibbi.gov.in पते पर 31 मार्च, 2018 तक ईमेल किए जा सकते हैं
      
      Posted On: 08 MAR 2018 3:31PM by PIB Delhi


    दिवाला और शोधन अक्षमता संहिता, 2016 आर्थिक सुधार से संबधित नया कानून है। संहिता की धारा 240 दिवाला और शोधन अक्षमता बोर्ड (आईबीबीआई) को तय नियमों के अधीन कानून बनाने का अधिकार प्रदान करती है बशर्ते वे (ए) कोड के प्रावधानों को पूरा करते हों (बी) बनाए गए कानून कोड और नियमों के अनुरूप हों (सी) आधिकारिक गजट में प्रकाशित अधिसूचना के तहत बनाई गए हों; और (डी) संसद के प्रत्येक सदन में 30 दिन पहले पेश की गये हों।


    आईबीबीआई ने विनियमन बनाने के लिए एक पारदर्शी और परामर्श प्रक्रिया विकसित की है। आईबीबीआई का प्रयास है कि विनियमन बनाने की प्रक्रिया में प्रभावी ढंग से हितधारकों को शामिल किया जाए। प्रक्रिया आम तौर पर कार्य समूह द्वारा नियमों का मसौदा बनाए जाने से शुरु होती है। आईबीबीआई इसके बाद इस मसौदे को सार्वजनिक करते हुए उनपर लोगों से सुझाव आमंत्रित करता है। हितधारकों के साथ मसौदे के नियमों के बारे में कुद दौर की गोलमेज चर्चा भी की जाती है। फिर इसपर सलाहकार समिति की सलाह ली जाती है जिसके बाद आईबीबीआई का गवर्निंग बोर्ड नियमों को अंतिम रूप देता है फिर उन्हें अधिसूचित किया जाता है। इस प्रक्रिया से विनियमन जमीनी वास्‍तविकताओं के अनुरुप बनते हैं। विनियमन का स्वामित्व सुरक्षित होता है, उसे लोकतांत्रिक वैधता मिलती और वे सशक्‍त और सटीक बनते हैं, जो समय के अनुरुप तथा लक्षित उद.देश्‍यकों को पूरा करने में सक्षम होते हैं।


    सार्वजनिक परामर्श से सबकी रजामंदी हासिल होती है जो नियामक ढांचे के विकास में एक महत्वपूर्ण भूमिका निभाती है। विनियामक प्रक्रिया में जनता, विशेष रूप से हितधारकों की भागीदारी, यह सुनिश्चित करती है कि विनियमन उन हितधारकों की वैधानिक आवश्यकताओं के अनुरुप हैं जो इससे प्रभावित होने वाले हैं। संहिता की धारा 1 9 6 (1) (एस ) यह निर्दिष्ट करती है कि‍ आईबीबीआई नियमों को अधिसूचित करने के पहले इन्‍हे जारी करने की एक निश्चित प्रक्रिया तय करे जिसमें सार्वजनिक स्‍तर पर परामर्श भी शामिल हो।


    इस सोच और वैधानिक आवश्यकताओं के बीच समन्‍वय बनाते हुए ही आईबीबीआई ने नियमों को संचालित करने की पक्रिया तय करने और इस संबंध में जनता से परामर्श लेने का प्रस्‍ताव रखा है। इसी क्रम में आईबीबीआई ने हितधारकों और इस नए कानून से प्रभावित होने वाले लोगों से विनयिमन के मसौदे पर सुझाव मांगे हैं। विनि‍यमन मसौदा इस प्रेस वि‍ज्ञप्ति के साथ संलग्‍न है और www.ibbi.gov पर उपलब्ध है। सुझाव वि‍नियमन जारी करने की प्रक्रिया शीर्षक से feedback@ibbi.gov.in पर 31 मार्च 2018 तक भेजे जा सकते हैं।


    वीके/एएम/एमएस/एसकेपी-6956


    

    
    (Release ID: 1523263) Visitor Counter : 248
    
    
      Read this release in: English