      प्रधानमंत्री कार्यालय

      प्रधानमंत्री 6 मार्च को केन्‍द्रीय सूचना आयोग के नए भवन का उद्घाटन करेंगे
      Posted On: 05 MAR 2018 1:08PM by PIB Delhi


    प्रधानमंत्री नरेन्द्र मोदी कल दिल्ली के मुनिरका में केन्द्रीय सूचना आयोग-सीआईसी के नए भवन का उद्घाटन करेंगे। इस नए भवन से आयोग अपना कामकाज एक स्थान से संचालित कर सकेगा। इससे पहले आयोग का कामकाज किराए के दो भवनो से संचालित होता रहा है। सीआईसी का नया भवन हरित प्रौद्योगिकी से राष्‍ट्रीय भवन निर्माण निगम द्वारा बनाया गया है । पांच मंजिला इस भवन में केन्द्रीय सूचना आयोग के सभी सुनवाई कक्ष अत्‍याधुनिक आईटी और वीडियो कॉन्फ्रेंसिंग प्रणाली से लैस हैं। सीआईसी सूचना अधिनियम 2005 द्वारा स्थापित शीर्ष अपीलीय निकाय है।


    ***


    वीके/एएम/एमएस/एमएस–6901

    
    
    (Release ID: 1522522) Visitor Counter : 225
    
    
      Read this release in: English , Urdu , Gujarati , Tamil