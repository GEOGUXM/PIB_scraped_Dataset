      रेल मंत्रालय

      अमृत योजना के अंतर्गत रेलवे स्‍टेशनों का पुनर्विकास
      Posted On: 09 MAR 2018 6:41PM by PIB Delhi


    स्‍मार्ट शहरों और कायाकल्‍प और शहरी रूपान्‍तरण के लिए अटल मिशन में शामिल शहरों के रेलवे स्‍टेशनों के पुनर्विकास की समेकित योजना के लिए रेल मंत्रालय और शहरी विकास मंत्रालय के बीच हाल ही में एक समझौता ज्ञापन पर हस्‍ताक्षर किए गए। स्‍मार्ट शहरों की योजना के अंतर्गत निम्‍नलिखित दस रेलवे स्‍टेशनों की पहचान की गई, जिनका पुनर्विकास किया जाएगा :


    तिरुपति, दिल्‍ली सराय रोहिल्‍ला, नेल्‍लौर, मडगांव, लखनऊ, गोमतीनगर, कोटा, ठाणे नया, एर्नाकुलम जंक्‍शन और पुद्दुचेरी।


    स्‍टेशन के पुन‍र्विकास की परियोजनाएं जटिल हैं और इनके लिए विस्‍तृत तकनीकी-आर्थिक संभावना का अध्‍ययन करने की जरूरत होती है और स्‍थानीय निकायों से वैधानिक मंजूरी लेनी होती है। अत: ऐसी स्थिति में परियोजनाओं के पूरा होने की कोई समय सीमा नहीं बताई जा सकती।


    स्‍मार्ट शहरों और अमृत योजना के अंतर्गत स्‍टेशनों के पुनर्विकास की योजनाएं स्‍टेशनों के आस-पास खाली जमीन के व्‍यावसायिक विकास के जरिए बनाई जाती है। अत: इसके लिए कोई धनराशि निर्धारित नहीं की जाती है।


    यह जानकारी आज राज्‍यसभा में एक प्रश्‍न के उत्‍तर में दी गई।


    * **


    वीके/एएम/केपी/वाईबी – 69 77


    

    
    (Release ID: 1523563) Visitor Counter : 312