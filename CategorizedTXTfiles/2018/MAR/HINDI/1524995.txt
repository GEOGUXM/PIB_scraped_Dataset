      राष्ट्रपति सचिवालय

      राष्ट्रपति 19 मार्च को राष्ट्रपति भवन में नवोन्मेषण एवं उद्यमशीलता पर्व (एफआईएनई) का उद्घाटन करेंगे
      
      राष्ट्रपति गांधीवादी युवा प्रौद्योगिकीय नवोन्मेषण पुरस्कार प्रदान करेंगे
      
      नवोन्मेषणों की प्रदर्शनी राष्ट्रपति भवन में (19-23 मार्च, 2018) आम जनता के लिए खुली रहेगी
      
      Posted On: 17 MAR 2018 5:20PM by PIB Delhi


    राष्ट्रपति श्री राम नाथ कोविंद 19 मार्च को राष्ट्रपति भवन में नवोन्मेषण एवं उद्यमशीलता पर्व (एफआईएनई) का उद्घाटन करेंगे और टिकाऊ प्रौद्योगिकीयों एवं संस्थानों के लिए अनुसंधान एवं पहल सोसाइटी (सृष्टि) द्वारा गठित गांधीवादी युवा प्रौद्योगिकीय नवोन्मेषण पुरस्कार प्रदान करेंगे।


    एफआईएनई नवोन्मेषणों को स्वीकृति देने, सम्मानित करने, प्रदर्शित करने तथा नवोन्मेषकों के लिए एक सहायक प्रणाली को बढ़ावा देने से संबंधित एक पहल है जिसका आयोजन 19 से 23 मार्च, 2018 तक राष्ट्रपति भवन में भारत सरकार के विज्ञान एवं प्रौद्योगिकी विभाग तथा राष्ट्रीय नवोन्मेषण फाउंडेशन, इंडिया के सहयोग से किया जा रहा है।


    एफआईएनई नवोन्मेषकों के लिए संभावित हितधारकों के साथ संपर्क स्थापित करने का एक मंच मुहैया कराएगा जिसका सहयोग नवोन्मेषकों को उनके विचारों को व्यापक सामाजिक कल्याण के लिए कार्यान्वित की जाने वाली परियोजनाओं में परिणत करने में सहायक हो सकता है।


    एफआईएनई में एक ‘इन-रेसीडेंस‘ कार्यक्रम भी शामिल है जिसके एक हिस्से के रूप में 10 नवोन्मेषण विद्वानों का एक समूह प्रेसीडेंट एस्टेट में रहेगा और उन्हें संरक्षण एवं मुख्य हितधारकों के साथ विचारों को साझा करने का एक अवसर उपलब्ध होगा।


    एफआईएनई से संबंधित एक महत्वपूर्ण पहलू नवोन्मेषणों की प्रदर्शनी होगी 19-23 मार्च, 2018 तक 12 बजे दोपहर से सायं पांच बजे तक आम जनता के लिए खुली रहेगी। आगंतुक राष्ट्रपति भवन ( नार्थ एवेन्यू के निकट) के 35 नंबर गेट के जरिये आ सकते हैं।


    ***


    वीएल/एएम/एसकेजे/एनके–7080

    
    
    (Release ID: 1524995) Visitor Counter : 127
    
    
      Read this release in: English