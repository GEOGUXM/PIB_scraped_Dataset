      पर्यावरण, वन एवं जलवायु परिवर्तन मंत्रालय

      वन आधारित समुदायों की सहायता के लिए प्रौद्योगिकी सूचना, पूर्वानुमान और आकलन परिषद एवं भारतीय वानिकी अनुसंधान और शिक्षा परिषद में समझौता
      Posted On: 20 MAR 2018 8:48PM by PIB Delhi


    पर्यावरण , वन और जलवायु परिवर्तन मंत्रालय के तहत एक स्वायत्त परिषद भारतीय वानिकी अनुसंधान और शिक्षा परिषद (आईसीएफआरई), देहरादून और विज्ञान और प्रौद्योगिकी विभाग के तहत एक स्वायत्त परिषद , प्रौद्योगिकी सूचना , पूर्वानुमान और आंकलन परिषद (टीआईएफएसी), नई दिल्ली के बीच एक सहमति पर हस्ताक्षर हुए हैं। यह सहमति पत्र आजीविका के अवसर मुहैया कराने और वन आधारित समुदायों की आय बढ़ाने के उद्देश्य से किया गया है।


    केंद्रीय पर्यावरण, वन और जलवायु परिवर्तन , विज्ञान व प्रौद्योगिकी और पृथ्वी विज्ञान मंत्री श्री हर्षवर्धन सिंह की उपस्थिति में नई दिल्ली में आज इस सहमति पत्र पर हस्ताक्षर किए गए। इससे विभिन्न उपयोगकर्ताओं के लिए प्रौद्योगिकी के इस्तेमाल के साथ वन आधारित संसाधनों के उपयोग को अनुकूलित करने में मदद मिलेगी। सहमति पत्र पर हस्ताक्षर के बाद श्री हर्ष वर्धन ने कहा कि इससे किसानों , उद्योगों सहित अन्य विभिन्न हितधारकों को वन प्रौद्योगिकी , विस्तार और व्यावसायीकरण के क्षेत्रों में दो संगठनों के बीच सहयोग एवं सहयोग का रास्ता खुलेगा।


    इस समझौता के टीआईएफएसी आईसीएफआरई को विकसित प्रौद्योगिकियों को परिष्कृत करने और विकसित करने में मदद करेगा। साथ ही किसानों , राज्य के वन विभागों , वन आधारित उद्योगों और वन आश्रित समुदायों को अधिक प्रभावी तरीके से प्रौद्योगिकियां मुहैया कराएगा। यह 10 वर्षों के लिए किया गया है जिसकी विशेषताएं निम्नलिखित हैं।


    1.हितधारकों के साथ परामर्श में आईसीएफआरई द्वारा विकसित प्रौद्योगिकियों की प्राथमिकता


    2.वानिकी और पर्यावरण के क्षेत्र में जागरूकता आएगी जिसमें आईसीएफआरई और इसके संस्थानों के लिए लकड़ी विज्ञान और संबद्ध विषय शामिल हैं।


    3.वानिकी और संबद्ध विषयों के क्षेत्र में शोध की संभावना की तलाश


    4.प्रौद्योगिकी के अंतराल और प्रौद्योगिकियों के व्यावसायीकरण की पहचान करना


    5.वन आधारित प्रौद्योगिकियों के विस्तार और हस्तांतरण के माध्यम से हितधारक परामर्श


    पेटेंट की खोज और फाइलिंग


    6.नियमित आधार पर हितधारकों के साथ सहभागिता।


    समझौता ज्ञापन पर आईसीएफआरई , देहरादून के महानिदेशक डॉ एस . सी . गैरोला और टीआईएफएसी के कार्यकारी निदेशक श्री प्रभात रंजन ने हस्ताक्षर किए। इस अवसर पर केंद्रीय पर्यावरण सचिव श्री सीके मिश्रा और वन महानिदेशक और पर्यावरण मंत्रालय में विशेष सचिव श्री सिद्धनाथ और अन्य वरिष्ठ अधिकारी मौजूद थे।


    पूरे देश में स्थित अपने संस्थानों और केंद्रों के माध्यम से आईसीएफआर ने वन अनुसंधान , विस्तार , शिक्षा को बढ़ावा दिया है। वर्तमान में आईसीएफआरई राष्ट्रीय और अंतर्राष्ट्रीय महत्व के समकालीन मुद्दों पर ध्यान केंद्रित कर रहा है। इनमें जलवायु परिवर्तन , वन उत्पादकता , जैव विविधता और कौशल विकास के क्षेत्र विशेष तौर पर सम्मिलित हैं।


    टीआईएफएसी प्रौद्योगिकी के क्षेत्र में आगे बढ़ने के साथ ही प्रौद्योगिकी का आंकलन करने और राष्ट्रीय महत्व के चयनित क्षेत्रों में नेटवर्क कार्यों से नवीनता को आगे बढ़ा रहा है। टीआईएफएसी द्वारा उद्योग और शिक्षा के सहयोग से निरंतर और ठोस कार्यक्रमों के माध्यम से प्रौद्योगिकी नवप्रवर्तन का लाभ उठाने के द्वारा देश में प्रौद्योगिकी विकास के लिए प्रयासरत है।


    ****


    वीएल / एएम / वीएस / एजे –7140


    

    
    (Release ID: 1525516) Visitor Counter : 74
    
    
      Read this release in: English , Urdu , Tamil