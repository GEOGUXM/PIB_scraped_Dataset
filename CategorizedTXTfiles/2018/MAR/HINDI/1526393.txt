      उपभोक्‍ता कार्य, खाद्य एवं सार्वजनिक वितरण मंत्रालय

      खाद्य और सार्वजनिक वितरण विभाग मुम्बई में आयोजित होने वाले 36 आवर स्‍मार्ट इंडिया हॅकाथॉन 2018 ग्रैंड फिनाले के लिए पूरी तरह से तैयार
      Posted On: 26 MAR 2018 3:26PM by PIB Delhi


    केंद्रीय उपभोक्ता मामले, खाद्य और सार्वजनिक वितरण मंत्रालय, खाद्य और सार्वजनिक वितरण विभाग ने घोषणा की है कि बहु प्रतीक्षित स्‍मार्ट इंडिया हॅकाथॉन 2018 – सॉफ्टवेयर एडीशन का ग्रैंड फिनाले दिनांक 30 एवं 31 मार्च, 2018 को भारत के विभिन्‍न 28 नोडल केंद्रों पर एक साथ आयोजित किया जाएगा। केंद्रीय उपभोक्ता मामले, खाद्य और सार्वजनिक वितरण मंत्रालय, खाद्य और सार्वजनिक वितरण विभाग इस पहल में एक ‘प्रीमियर पार्टनर’ है। दिनांक 16 अक्‍तूबर, 2017 को पुणे में प्रारंभ किए गए स्‍मार्ट इंडिया हॅकाथॉन 2018 का उद्देश्य छात्रों की सृजनशीलता और विशेषज्ञता का संवर्धन करना, ‘स्‍टार्टअप इंडिया, स्‍टेंडअप इंडिया’ अभियान के लिए वातावरण तैयार करना, शासन एवं जीवन की गुणवत्‍ता में सुधार लाने के लिए सामूहिक रूप से समाधान तैयार करना है और यह छात्रों को भारत के सम्मुख आ रही दुष्कर समस्‍याओं के लिए अभिनव समाधान प्रस्तुत करने का अवसर प्रदान करता है।


    खाद्य और सार्वजनिक वितरण विभाग से संबंधित ब्यौरा निम्नानुसार है:-

                                                                                                                                                                                        
संगठन                    प्रस्तावित सॉफ्टवेयर प्रॉब्लेम्स स्टेटमेंट्स  ग्रैंड फिनाले हेतु चयनित टीमें  ग्रैंड फिनाले में भाग लेने वाले युवाओं की संख्या  ग्रैंड फिनाले हेतु नोडल केन्द्र
                                                                                                                                                                                        
                                                                                                                                                                                        
                                                                                                                                                                                        
एफसीआई तथा डब्ल्यूडीआरए  3                                             19                              152                                               मुम्बई                         
                                                                                                                                                                                        
                                                                                                                                                                                        
                                                                                                                                                                                        
समग्र आयोजन              340                                           1282                            10250+                                            लागू नहीं                      
                                                                                                                                                                                        
                                                                                                                                                                                        

    स्मार्ट इंडिया हॅकाथॉन 2018 के बारे में


    मानव संसाधन विकास मंत्रालय के तत्वावधान में अखिल भारतीय तकनीकी शिक्षा परिषद (एआईसीटीई) ने आई4सी, माई गवर्नमेंट, पर्सिस्टेंट सिस्टम्स और रामभाऊ म्हालगी प्रबोधिनी के सहयोग से स्मार्ट इंडिया हॅकाथॉन 2018 का आयोजन किया है। 27 केन्द्रीय मंत्रालय और विभाग एवं 17 राज्य सरकारें इस भव्य आयोजन के साथ जुड़े होने के कारण स्मार्ट इंडिया हॅकाथॉन 2018 अपने पिछले आयोजन की तुलना और वृहद स्तर पर किया जाएगा। इसमें 2 उप आयोजन शामिल हैं – सॉफ्टवेयर एडिशन, जो एक 36 घंटे की सॉफ्टवेयर प्रॉडक्ट डेवलपमेंट प्रतियोगिता है और यह 30 तथा 31 मार्च, 2018 को आयोजित की जानी है। हार्डवेयर एडिशन, जिसमें हार्डवेयर सोल्युशन का निर्माण शामिल है, इस वर्ष के अंत में आयोजित किया जाएगा।


    सॉफ्टवेयर एडिशन ग्रैंड फिनाले के दौरान प्रौद्योगिकीय विषयों के हजारों छात्रों की टीमें विभिन्न केन्द्रीय मंत्रालयों और विभागों द्वारा प्रस्तुत समस्याओं का इन्नोवेटिव डिजिटल समाधान तैयार करेंगी। स्मार्ट इंडिया हॅकाथॉन 2018 भारत में स्मार्ट इंडिया हॅकाथॉन 2017 के बाद बड़े पैमाने पर आयोजित की जाने वाली दूसरी हॅकाथॉन पहल होगी। विजेताओं को नकद पुरस्कार दिये जाएंगे और उन्हें नेसकॉम के 10,000 स्टार्ट अप प्रोग्राम में भाग लेने का अवसर प्रदान किया जाएगा।


    ****


    APS/AK


    

    
    (Release ID: 1526393) Visitor Counter : 154