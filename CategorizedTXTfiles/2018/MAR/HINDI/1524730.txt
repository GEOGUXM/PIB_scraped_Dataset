      पेयजल एवं स्‍वच्‍छता मंत्रालय

      ई-ऑफिस सर्वश्रेष्‍ठ तरीके से लागू करने के लिए पेयजल और स्‍वच्‍छता मंत्रालय पुरस्‍कृत
      Posted On: 15 MAR 2018 8:37PM by PIB Delhi


    केन्‍द्रीय कार्मिक, जन शिकायत और पेंशन राज्‍य मंत्री (स्‍वतंत्र प्रभार) डॉ. जितेन्‍द्र सिंह ने ई-ऑफिस सॉफ्टवेयर लागू करने के लिए पेयजल और स्‍वच्‍छता मंत्रालय (एमडीडब्‍ल्‍यूएस) को कल प्रशंसा प्रमाण पत्र प्रदान किया।


    मंत्रालय की ओर से पुरस्‍कार एचओडी, एनआईसी-एमडीडब्‍ल्‍यूएस में संयुक्‍त सचिव श्री सत्‍यव्रत साहू और वरिष्‍ठ तकनीकी निदेशक श्रीमती सीमान्‍तनी सेनगुप्‍ता ने एक समारोह में ग्रहण किया।


    डिजिटल इंडिया कार्यक्रम के अंतर्गत ई-ऑफिस मिशन मोड परियोजनाओं में से एक है। ई-ऑफिस समाधान पेपर रहित माहौल में किये जाने वाले सभी स्‍तरों के सरकारी कार्यों को सक्षम बनाता है। इनमें ई-छुट्टी, ई-यात्रा, ज्ञान प्रबंधन, नोटिस बोर्ड, डाउनलोड फॉर्म, सूची नियंत्रण आदि शामिल हैं।


    पेयजल और स्‍वच्‍छता मंत्रालय को ई-ऑफिस का शत-प्रतिशत इस्‍तेमाल करने का गौरव हासिल है।


    पेयजल और स्‍वच्‍छता मंत्रालय में समूचा ई-ऑफिस समूह दिसंबर 2014 के पहले सप्‍ताह में कार्यान्वित किया गया था और तब से मंत्रालय में सभी साझेदारों द्वारा इसका इस्‍तेमाल किया जा रहा है। मंत्रालय की सभी फाइलें ई-फाइलें हैं और इन्‍हें पिछले तीन वर्षों से इस प्रणाली के जरिए सफलतापूर्वक निपटाया जा रहा है।


    ***


    वीके/एएम/केपी/वाईबी–7060

    
    
    (Release ID: 1524730) Visitor Counter : 126