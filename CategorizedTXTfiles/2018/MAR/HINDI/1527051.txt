      सांख्यिकी एवं कार्यक्रम कार्यान्‍वयन मंत्रालय

      स्मार्ट इण्डिया हैकेथन- 2018
      Posted On: 29 MAR 2018 4:26PM by PIB Delhi


    सांख्यिकी एवं कार्यक्रम कार्यान्वयन मंत्रालय मानव संसाधन विकास मंत्रालय के तत्वावधान में अखिल भारतीय तकनीकी शिक्षा परिषद (एआईसीटीई) द्वारा आयोजित स्मार्ट इण्डिया हैकेथन-2018 में शिरकत कर रहा है । सांख्यिकी एवं कार्यक्रम कार्यान्वयन मंत्रालय के लिए हैकेथन के ग्राण्ड फिनाले का सॉफ्टवेयर संस्करण 30 एवं 31 मार्च 2018 को कर्नाटक के हुबली के जीवी भूमारद्दी कॉलेज ऑफ़ इंजीनियरिंग एंड टेक्नोलॉजी में आयोजित किया जाएगा । मंत्रालय के वरिष्ठ अधिकारी युवा छात्रों को प्रेरित करने के लिए एसआईएच-2018 के दो दिवसीय आयोजन के दौरान उपस्थित रहेंगे ।


    सांख्यिकी एवं कार्यक्रम कार्यान्वयन मंत्रालय ने आधिकारिक आंकड़ों के विभिन्न क्षेत्रों में निम्न 10 समस्याओं की पहचान की है जिन पर 304 छात्रों एवं परामर्शदाताओं से बनी 38 टीमें अभिनव डिजिटल समाधान देंगी:


    ग्रामीण एवं शहरी क्षेत्रों के लिए मोबाइल आधारित एप्लीकेशन सॉफ्टवेयर [CPIAPP(R) & CPIAPP (U)] के माध्यम से उपभोक्ता मूल्य डेटा संग्रहण । मोबाइल आधारित एप्लीकेशन सॉफ्टवेयर [(CPAPP)] के ज़रिये अंतर्राष्ट्रीय तुलना कार्यक्रम डेटा संग्रहण । मोबाइल आधारित एप्लीकेशन सॉफ्टवेयर [(SNPPPAPP)] के ज़रिये उप राष्ट्रीय पीपीपी डेटा संग्रहण । वेब पोर्टल के माध्यम से ऑनलाइन डेटा प्रसार एवं गतिशील लागत । मोबाइल फोन एवं डेस्कटॉप दोनों के लिए एक एप्लीकेशन के ज़रिये एंगेजमेंट मैनेजमेंट सिस्टम । ट्रेड मार्जिन्स का प्राक्कलन । भारतीय पुरातत्व सर्वेक्षण की अनुसूचियों का स्वचालित संकलन (औद्योगिक) । (RUPICOM) एप के ज़रिये ग्रामीण मूल्य संग्रहण । मोबाइल एप्लीकेशन (DIGIFRAME) के उपयोग से एरियल फ्रेम का डिजिटलकरण । आईसीएस योजना (LAKSHYA) में भूमि उपयोग सर्वेक्षण को उन्नत बनाने के लिए जीपीएस आधारित तकनीक ।


    स्मार्ट इण्डिया हैकेथन- 2018 विद्यार्थियों की रचनात्मकता एवं अनुभव को तराशती है, 'स्टार्टअप इण्डिया स्टैण्डअप इण्डिया' अभियानों के लिए आधारभूमि तैयार करती है, जीवन स्तर एवं शासन प्रणाली के सुधार हेतु इंटरनेट उपयोगकर्ताओं के विभिन्न समूहों से समाधान मुहैया कराती है, एवं विद्यार्थियों को भारत की चुनौतीपूर्ण समस्याओं के अभिनव समाधान का अवसर प्रदान करती है ।


    स्मार्ट इण्डिया हैकेथन- 2017 के बाद स्मार्ट इण्डिया हैकेथन- 2018 भारत में दूसरी सबसे बड़े स्तर की हैकेथन पहल होगी । 27 केंद्रीय मंत्रालयों एवं विभागों और 17 राज्य सरकारों के इस बड़ी पहल में शामिल होने के बाद स्मार्ट इण्डिया हैकेथन- 2018 अपने पिछले संस्करण की तुलना में कहीं बड़ी है । इसके दो उप संस्करण हैं- सॉफ्टवेयर संस्करण, जो कि मार्च 30 एवं 31, 2018 को होने वाली 36 घंटे की अविराम सॉफ्टवेयर उत्पाद विकास प्रतिस्पर्धा है । हार्डवेयर संस्करण- हार्डवेयर समाधानों से निर्मित है जिसको इस वर्ष बाद में आयोजित किया जाना है । सॉफ्टवेयर संस्करण ग्राण्ड फिनाले के दौरान हज़ारों छात्रों की प्रौद्यौगिकी टीमें विभिन्न केंद्रीय मंत्रालयों/ विभागों द्वारा खड़ी की जा रही समस्याओं के अभिनव डिजिटल समाधान प्रस्तुत करेंगी । स्मार्ट इण्डिया हैकेथन- 2018 के लिए कुल मिलाकर 340 सॉफ्टवेयर समस्याओं के विवरण प्रस्तावित हैं । विजेताओं के पास नकद पुरस्कार जीतने एवं नैसकॉम के 10,000 स्टार्टअप कार्यक्रमों में भाग लेने का अवसर होगा ।


    वीएल/एएम/एबी/एनके– 7274

    
    
    (Release ID: 1527051) Visitor Counter : 365