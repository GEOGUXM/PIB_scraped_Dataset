      रेल मंत्रालय

      चेक गणराज्‍य के उद्योग एवं व्‍यापार मंत्री ने केन्‍द्रीय रेल एवं कोयला मंत्री श्री पीयूष गोयल से भेंट की
      Posted On: 05 MAR 2018 6:10PM by PIB Delhi


    चेक गणराज्‍य के उद्योग एवं व्‍यापार मंत्री श्री टॉमस हुनर ने आज नई दिल्‍ली में केन्‍द्रीय रेल एवं कोयला मंत्री श्री पीयूष गोयल से भेंट की। चेक गणराज्‍य के मंत्री महोदय के साथ भारत में चेक गणराज्‍य के राजदूत मिलान होवोरका, चेक गणराज्‍य के विदेश मंत्रालय के स्‍टेट सेक्रेटरी मिलोस्‍लाव स्‍टेस्‍क, चेक गणराज्‍य के उद्योग एवं व्‍यापार मंत्रालय के वरिष्‍ठ महानिदेशक रिचर्ड हलावाती और चेक चैम्‍बर ऑफ कॉमर्स के उपाध्‍यक्ष बोरीवोज मिनार भी उपस्थित थे।


    दोनों पक्षों ने रेल क्षेत्र में आपसी हित के अनेक विशिष्‍ट क्षेत्रों के साथ-साथ आपसी सहयोग को और ज्‍यादा बढ़ाने तथा तकनीकी सहयोग को और ज्‍यादा सुदृढ़ करने पर विस्‍तृत विचार-विमर्श किया। चेक गणराज्‍य का प्रतिनिधिमंडल भारत के साथ व्‍यापार संबंधी आदान-प्रदान और पारस्‍परिक सहयोग को बढ़ाने के बारे में विस्‍तृत जानकारी के साथ-साथ महत्‍वपूर्ण सुझावों को प्राप्‍त करना और इसमें विशेषकर चेक गणराज्‍य की कंपनियों की भूमिका पर विचार-विमर्श करना चाहता था।


    ***


    वीके/एएम/आरआरएस/वाईबी–6907

    
    
    (Release ID: 1522595) Visitor Counter : 103
    
    
      Read this release in: English