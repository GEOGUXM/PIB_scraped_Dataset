      राष्ट्रपति सचिवालय

      भारत के राष्ट्रपति ने प्रतिनिधिमंडल स्तर की वार्ताओं का नेतृत्व किया, राष्ट्रपति समझौतों/एमओयू के अदान-प्रदान के साक्षी बने
      
      राष्ट्रपति ने यात्रा के दूसरे दिन मॉरीशस के शीर्ष राजनेताओं से मुलाकात की

      Posted On: 12 MAR 2018 6:55PM by PIB Delhi

    भारत के राष्ट्रपति श्री रामनाथ कोविंद ने आज (12 मार्च 2018) मॉरीशस के प्रधानमंत्री प्रविंद जगन्नाथ और उनके मंत्रिमंडल के सदस्यों के साथ प्रतिनिधिमंडल स्तर की वार्ताओं का नेतृत्व किया। राष्ट्रपति भारत और मॉरीशस के बीच हुए कई समझौतों/सहमति पत्रों (एमओयू) के साक्षी बने।


    भारत ने मॉरीशस सरकार द्वारा रक्षा खरीद के लिए 100 मिलियन अमेरिकी डॉलर की ऋण राशि (एलओसी) की घोषणा की। भारत ने मॉरीशस के लिए एक बहुउद्देशीय अपतटीय गश्ती पोत (एमपीओपीवी) की पेशकश की उसकी सुरक्षा क्षमता बढ़ाने के लिए। इसका वित्तपोषण एलओसी के माध्यम से किया जायेगा और इसके लिए 5 मिलियन अमेरिकी डॉलर का अतिरिक्त अनुदान भी दिया जायेगा।


    अन्य समझौतों/सहमति पत्रों (एमओयू) में नालंदा विश्वविद्यालय और मॉरीशस के बीच सहयोग के लिए एक समझौता हुआ; मॉरीशस विश्वविद्यालय में एक आर्युवेद अध्यक्ष की स्थापना के लिए समझौता, भारत में संघ लोक सेवा आयोग (यूपीएससी) और मॉरीशस के लोक सेवा आयोग के बीच समझौता हुआ जिससे यूपीएससी मॉरीशस समकक्ष के लिए क्षमता निर्माण में आवश्यक सहायता प्रदान करेगा; और एक समझौता दोनों देशों के बीच सांस्कृतिक आदान-प्रदान की सुविधा प्रदान करेगा।


    इस मौके पर राष्ट्रपति रामनाथ कोविंद ने कहा “भारत और मॉरीशस हिंद महासागर क्षेत्र में सामान्य सुरक्षा चिंताओं को साझा करते हैं। भारत ने अतीत में मॉरीशस को गश्ती जहाज की आपूर्ति करके सहायता की है। इस सहयोग को आगे बढ़ाते हुए, मुझे आज यह घोषणा करते हुए खुशी है कि भारत ऋण राशि के तहत मॉरीशस को एक बहुउद्देशीय अपतटीय गश्ती पोत की आपूर्ति करेगा।”


    बाद में, राष्ट्रपति कोविंद ने कई गणमान्य व्यक्तियों से मुलाकात की। मॉरीशस के गणमान्य व्यक्तियों में मॉरीशस के मुख्य न्यायाधीश केहेसो प्रसाद मातादीन; मॉरीशस की नेशनल असेंबली की अध्यक्ष श्रीमती संती बाई हनुमानजी और मॉरीशस के विपक्ष के नेता श्री जेवियर ल्यूक डुवल से मुलाकात की।


    इन बैठकों में, राष्ट्रपति ने कहा कि भारत दोनों देशों के बीच संबंधों को बढ़ाने में महत्वपूर्ण भूमिका निभायेगा। भारत-मॉरीशस व्दिपक्षीय सहयोग व्यापक और बहुआयामी है। दोनों देशों के राजनीतिक नेताओं के बीच नियमित बातचीत ने इस साझेदारी को दिशा और प्रोत्साहन दिया है। लोकतांत्रिक मूल्य, कानून का शासन और सामाजिक सामंजस्य हमारे संबंधों को और मजबूत बनाते हैं।


    आज सुबह, राष्ट्रपति ने गंगा तलाव और अप्रासी घाट वैश्विक धरोहर का दौरा कर श्रद्धांजलि अर्पित की। मॉरीशस में भारतीय समुदाय इन जगहों को काफी सम्मान देता है। अप्रासी घाट उस जगह का प्रतिनिधित्व करता है जहां 19 वीं शताब्दी में भारतीय समुदाय मॉरीशस में आश्रित श्रमिकों के रूप में पहुंचे।


    मॉरीशस गणराज्य के राष्ट्रपति, श्रीमती अमीना गुरीब- फाकिम ने राष्ट्रपति के सम्मान में आज (12 मार्च 2018) लंच का आयोजन किया। इस अवसर पर राष्ट्रपति ने सरकार और मॉरीशस के लोगों को उनके और उनके प्रतिनिधिमंडल के स्वागत और आतिथ्य सत्कार के लिए धन्यवाद किया। उन्होंने औपनिवेशिक शासन से देश की आजादी की 50 वीं वर्षगांठ पर मॉरीशस को बधाई दी।


    इस शाम के बाद (12 मार्च 2018), राष्ट्रपति कोविंद मॉरीशस की आजादी की 50 वीं वर्षगांठ के समारोह में शामिल होंगे।


    कल शाम (11 मार्च 2018), राष्ट्रपति ने मॉरीशस के प्रधानमंत्री श्री प्रविंद कुमार जगन्नाथ द्वारा आयोजित स्वागत समारोह में भाग लिया। इस अवसर बोलते हुए राष्ट्रपति ने मॉरीशस की आजादी की 50वीं वर्षगांठ पर उन्हें मुख्य अतिथि के रूप में बुलाने के लिए मॉरीशस सरकार का आभार व्यक्त किया। उन्होंने कहा कि यह भारत के 1.3 अरब लोगों के लिए विशिष्ट सम्मान है।


    राष्ट्रपति ने कहा कि मॉरीशस हिंद महासागर क्षेत्र और अफ्रीका के लिए एक प्रवेश मार्ग है। यह भारतीय कंपनियों के लिए हब के रूप में काम कर सकता है, जो अफ्रीकी महाव्दीप तक पहुंचने में मदद करेगा। समुद्री सुरक्षा और आतंकवाद के विरोध के लिए हमारा सहयोग अनुकरणीय रहा है।


    ***


    वीके/एएम/एसके- 7017


    

    
    (Release ID: 1524185) Visitor Counter : 60