      सड़क परिवहन एवं राजमार्ग मंत्रालय

      एनएचएआई ने कर्नाटक में राष्ट्रीय राजमार्ग परियोजना का अनुबंध दिया
      Posted On: 23 MAR 2018 1:39PM by PIB Delhi


    भारत राष्ट्रीय राजमार्ग प्राधिकरण (एनएचएआई) ने कर्नाटक में राष्ट्रीय राजमार्ग संख्या 4ए के विकास के लिए अनुबंध-पत्र जारी कर दिया है।


    लगभग 30 किलोमीटर लम्बे बेलगांव-खानापुर खंड को चार लेन में बनाने के लिए अशोका कंसेशन्स लिमिटेड को ठेका दिया गया है, जिसकी लागत 892.16 करोड़ रुपये है। कर्नाटक/ गोवा सीमा पर 52 किलोमीटर लम्बे दो लेन वाले राजमार्ग के निर्माण का ठेका ईपीसी मोड में मैसर्स दिलीप बिल्डकोन लिमिटेड को दिया गया है, जिसकी लागत 503.22 करोड़ रुपये है। इस खंड में दोनों तरफ फुटपाथ भी बनाए जायेंगे।


    एनएच-4ए का यह खंड कर्नाटक के मुख्य शहर बेलगांव को गोवा की राजधानी पणजी से जोड़ता है। उल्लेखनीय है कि पणजी एक प्रमुख बंदरगाह है और अंतर्राष्ट्रीय पर्यटन केंद्र है। यह राजमार्ग खानापुर, गुनजी और रामनगर से गुजरता है।


    निर्माण में दो बड़े और छह छोटे पुल तथा प्रमुख सड़कों पर यातायात सुविधा और अड़चनों को दूर करने के लिए पांच आरओबी शामिल हैं। इस खंड में दो बाइपास का भी प्रस्ताव है। यात्रियों की सुरक्षा को ध्यान में रखते हुए सभी प्रमुख चौराहों पर वाहनों के लिए 21 अंडरपास/ ओवरपास इत्यादि बनाए जायेंगे। परियोजना में 4 बस पड़ाव भी होंगे। परियोजना की रियायती अवधि 17.5 वर्ष है, जिसमें 2.5 साल की निर्माण अवधि भी शामिल है।


    ****


    वीके/एएम/एकेपी/सीएस-7189

    
    
    (Release ID: 1526178) Visitor Counter : 32
    
    
      Read this release in: English , Tamil