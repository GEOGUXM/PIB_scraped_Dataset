      उपभोक्‍ता कार्य, खाद्य एवं सार्वजनिक वितरण मंत्रालय

      उपभोक्‍ता मामलों के विभाग द्वारा स्‍वच्‍छता सुनिश्चित करने के लिए सतत अभियान चलाया गया
      Posted On: 05 MAR 2018 8:14PM by PIB Delhi


    उपभोक्‍ता मामलों के विभाग द्वारा 16 फरवरी से लेकर 28 फरवरी , 2018 तक स्‍वच्‍छता पखवाड़ा मनाया गया। इस अभियान के दौरान विभाग द्वारा विभिन्‍न गतिविधियां/कार्यक्रम आयोजित किए गए।


     1. पखवाड़े की शुरुआत 16 फरवरी , 2018 को विभाग द्वारा कर्मचारियों को स्‍वच्‍छता की शपथ दिलाकर की गई। विभाग ने कार्यालय के परिसरों में स्‍वच्‍छता अभियानों के जरिए अनेक आंतरिक गतिविधियां आयोजित कीं और स्‍वच्‍छता के बारे में जागरूकता बढ़ाने के लिए कार्यालय परिसरों के अंदर और बाहर नुक्‍कड़ नाटक आयोजित किए गए।

     2. स्‍वच्‍छता पखवाड़े के दौरान उपभोक्‍ताओं की जगरूकता पर राष्‍ट्र व्‍यापी अभियान चलाए गए। स्‍वच्‍छता की ओर उपभोक्‍ताओं की जवाबदेही के बारे में दूरदर्शन और प्रमुख सीएंडएस चैनलों पर कार्यक्रम दिखाए गए। 30 एफएम चैनलों , 66 प्राइमरी चैनलों और आकाशवाणी के 88 स्‍थानीय रेडियो स्‍टेशनों पर भी यह अभियान चलाया गया।
     3. स्‍वच्‍छता सुनिश्चित करने हेतु सतत अभियान के लिए उपयुक्‍त व्‍यवस्‍था कायम करने के उद्देश्‍य से विभाग ने दो योजनाओं यथा ( i) स्‍वच्‍छ उपभोक्‍ता फोरम और (ii) स्‍वच्‍छ बाजार पर काम किया।

    स्‍वच्‍छता उपभोक्‍ता फोरम नामक योजना के तहत पुरुषों , महिलाओं और दिव्‍यांगों के लिए एक-एक शौचालय के निर्माण के लिए वित्‍तीय सहायता दी गई। 834 शौचालयों के निर्माण के लिए 278 जिला फोरम को वित्‍तीय सहायता दी गई। स्‍वच्‍छ बाजार योजना के तहत बाजार स्‍थलों पर बाजार संगठनों और स्‍थानीय प्राधिकरणों के साथ मिलकर स्‍वच्‍छता संबंधी गतिविधियां आयोजित करने के लिए स्‍वैच्छिक उपभोक्‍ता संगठनों (वीसीओ) को इनसे जोड़ा जा रहा है। इस योजना के तहत चयनित वीसीओ को प्रति माह 15,000 रुपये की वित्‍तीय सहायता दी जाती है। पखवाड़े के दौरान इस तरह की वित्‍तीय सहायता के लिए 5 राज्‍यों में 8 वीसीओ का चयन किया गया है।


     1. विभाग ने सभी राज्‍यों/केन्‍द्र शासित प्रदेशों में विधि माप-पद्धति नियंत्रकों के साथ वीडियो कांफ्रेंसिंग की और इस दौरान उपभोक्‍ता मामलों के सचिव ने राज्‍य सरकारों के अधिकारियों के साथ बातचीत भी की। राज्‍य सरकारों के अधिकारियों से दुकानदारों को इस अभियान में शामिल करने को कहा गया और उनके जरिए दुकानों की स्‍वच्‍छता के लिए अपने उपभोक्‍ताओं को प्रोत्‍साहित करने के लिए कहा।

     2. उपभोक्‍ता मामलों के विभाग के क्षेत्रीय कार्यालयों जैसे कि नेशनल टेस्‍ट हाउस (एनटीएच) और स्‍वायत्‍त निकाय यथा भारतीय मानक ब्‍यूरो (बीआईएस) ने भी अपने क्षेत्रीय कार्यालयों के जरिए अभिनव गतिविधियां आयोजित कीं। एनटीएच के सभी छह क्षेत्रीय कार्यालयों ने कार्यालय परिसरों में एवं इसके आस पास स्‍वच्‍छता अभियान चलाया। इनमें स्‍कूल भी शामिल हैं , जहां विद्यार्थियों को स्‍वच्‍छता के प्रति संवेदनशील बनाया गया और वाटर प्‍यूरीफायर लगाए गए।
     3. बीआईएस के महानिदेशक ने वीडियो कांफ्रेंसिंग के जरिए क्षेत्रीय कार्यालयों , शाखा कार्यालयों और प्रयोगशालाओं के प्रमुखों से स्‍वच्‍छता अभियान चलाने का आग्रह किया।

    ***


    वीके/एएम/आरआरएस/वाईबी–691 5


    

    
    (Release ID: 1522646) Visitor Counter : 142
    
    
    
    
    

3.