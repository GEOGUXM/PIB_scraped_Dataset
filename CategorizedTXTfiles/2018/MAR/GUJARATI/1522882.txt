      પ્રધાનમંત્રીનું કાર્યાલય

      પ્રધાનમંત્રીએ દેશનાં વિવિધ ભાગોમાં થયેલી હિંસક ઘટનાઓને આકરાં શબ્દોમાં વખોડી કાઢી
      ગૃહમંત્રી સાથે ચર્ચા કરી જણાવ્યું કે, આ પ્રકારની ઘટનાઓમાં દોષિતો સામે કડક કાર્યવાહી કરવામાં આવે

      Posted On: 07 MAR 2018 10:43AM by PIB Ahmedabad

    પ્રધાનમંત્રી શ્રી નરેન્દ્ર મોદીએ દેશનાં અમુક વિસ્તારોમાં થયેલી હિંસાની ઘટનાઓને આકરાં શબ્દોમાં વખોડી કાઢી છે અને જણાવ્યું છે કે , આ ઘટનાઓનાં દોષિતો સામે કડક કામગીરી કરવામાં આવશે . દેશનાં અમુક રાજ્યોમાં મૂર્તિઓ તોડી પાડવાની ઘટનાઓ બની છે . આ વિશે પ્રધાનમંત્રીએ ગૃહ મંત્રી રાજનાથ સિંહ સાથે વાત કરી હતી અને આ પ્રકારની ઘટનાઓ પર ચિંતા તથા નારાજગી વ્યક્ત કરી હતી . ગૃહ મંત્રાલયે આ હિંસક ઘટનાઓની ગંભીર નોંધ લીધી છે . ગૃહ મંત્રાલયે રાજ્યોને સૂચના આપી છે કે , રાજ્ય સરકારોએ આ પ્રકારની ઘટનાઓ અટકાવવા જરૂરી તમામ પગલાં લે . આ પ્રકારનાં કૃત્યોમાં સંકળાયેલા તત્વો સામે કડક કામગીરી કરવા અને કાયદાની સંબંધિત જોગવાઈઓ હેઠળ તેમની અટકાયત કરવામાં આવે .


    RP


    

    
    (Release ID: 1522882) Visitor Counter : 31
    
    
      Read this release in: English , Urdu , Hindi , Assamese , Tamil , Telugu , Kannada