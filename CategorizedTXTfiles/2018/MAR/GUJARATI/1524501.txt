      મંત્રીમંડળ

      મંત્રીમંડળે ભારત અને ઈરાન વચ્ચે બમણા કરવેરાને ટાળવા અને નાણાકીય કરચોરી અટકાવવા થયેલી સમજૂતીને મંજૂરી આપી
      Posted On: 14 MAR 2018 7:33PM by PIB Ahmedabad


    પ્રધાનમંત્રી શ્રી નરેન્દ્ર મોદીની અધ્યક્ષતામાં મંત્રીમંડળે ભારત અને ઈરાન વચ્ચે ડબલ કરવેરાઅનેઆવક વેરાની કરચોરી ટાળવા માટે થયેલી સમજૂતીને મંજૂરી આપી હતી.


    આ સમજૂતીથી રોકાણ , ટેકનોલોજી અને ભારતમાંથી ઈરાન અને ઈરાનમાંથી ભારતમાં કર્મચારીઓનાં પ્રવાહમાં તેજી આવશે. આ સમજૂતી નવીનતમ આંતરરાષ્ટ્રીય માપદંડો અનુસાર સમજૂતી કરનાર બંને પક્ષો વચ્ચે માહિતીનાં આદાન-પ્રદાનની જોગવાઈ કરશે તથા બમણા કરવેરાને અટકાવશે. આ પ્રકારની સમજૂતી કરવેરાની બાબતોમાં પારદર્શકતા લાવશે તથા કરચોરી અને કરવેરાને ટાળવા પર નિયંત્રણ લાવવામાં મદદગાર સાબિત થશે.


    આ સમજૂતી ભારતે અન્ય દેશો સાથે કરેલી સમજૂતીઓ મુજબ છે. પ્રસ્તાવિત સમજૂતી જી-20 OECD બેઝ ઇરોઝન એન્ડ પ્રોફિટ શિફ્ટિંગ (BEPS– આધારભૂત ધસારો અને નફાને અન્ય દેશમાં લઈ જવા) યોજના અંતર્ગત થયેલી સમજૂતી સાથે સબંધિત લઘુતમ માપદંડોને પૂરાં કરે છે. આ યોજનામાં સમાન રીતે સહભાગી થવા માટે ભારત સામેલ થયું છે.


    જ્યાં સુધી ભારતનો સંબંધ છે , ત્યાં સુધી કેન્દ્ર સરકારનાં આવકવેરાનાં કાયદા, 1961ની કલમ 90 અંતર્ગત કોઈ પણ દેશ કે ચોક્કસપ્રદેશ સાથે સમજૂતી કરી શકે છે. આ અંતર્ગત કેન્દ્ર સરકાર આવક પર બમણા કરવેરાથી બચવા, કરચોરી સંબંધિત સૂચનાનાં આદાન-પ્રદાન કે આવકવેરા કાયદા, 1961 અંતર્ગત કરયોગ્ય આવકનાં સંબંધમાં સમજૂતી કરી શકે છે.

    
    
    (Release ID: 1524501) Visitor Counter : 35
    
    
      Read this release in: English , Assamese , Tamil , Telugu , Kannada