      રસાયણ અને ખાતર મંત્રાલય

      દવાના પેકિંગ પર તેના ‘ટ્રેડ નેમ’ કે ‘બ્રાંડ નેમ’ કરતા તેનું જેનરિક નામ 2(બે) સાઈઝ મોટા ફોન્ટમાં છપાશે : કેન્દ્રીય મંત્રીશ્રી મનસુખ માંડવિયા
      કેન્દ્રસરકારે Drugs & Cosmetics Rules - 1945માં સંશોધન કર્યું
      
      તા.૧૩/૦૯/૨૦૧૮નાં રોજથી અમલમાં આવશે આ સુધારો
      Posted On: 21 MAR 2018 5:08PM by PIB Ahmedabad


    અમદાવાદ, 21 -03-2018


    કેન્દ્ર સરકારે Drugs & Cosmetics Rules - 1945 માં સંશોધન કરી મહત્વનો સુધારો કર્યો હોવાનું કેન્દ્રીય રોડ ટ્રાન્સપોર્ટ અને હાઈવેઝ, શીપીંગ, કેમિકલ્સ અને ફર્ટિલાઇઝર મંત્રીશ્રી મનસુખ માંડવિયાએ જણાવેલ છે. આ સુધારા મુજબ હવે દવાનાં પેકીંગમાં દવાનું ‘ ટ્રેડ નેમ ’ કે ‘ બ્રાંડ નેમ ’ ની સાથે તેનું જે ‘ સોલ્ટ નેમ ’ (જેનરિક નેમ) છાપવામાં આવે છે, તે ‘ સોલ્ટનેમ ’ 2 (બે) સાઈઝ મોટા ફોન્ટમાં છાપવાનું રહેશે, આમ ‘ બ્રાંડ નેમ ’ કે ‘ ટ્રેડ નેમ ’ કરતાં તેનું ‘ જેનેરીક નેમ ’ 2 (બે) સાઈઝ મોટા ફોન્ટ(અક્ષરે)થી છપાશે. આ સુધારો તા 13-09-2018 થી અમલમાં આવશે.


    કેન્દ્રીય મંત્રીશ્રી મનસુખમાંડવિયાએ વધુમાં જણાવેલ કે જેનેરીકનેમ મોટા અક્ષરે છપાતાં દર્દીઓમાં જેનેરીક નામની ઓળખ મજબુત બનશે, અને તેઓને સસ્તી અને ગુણવત્તાયુક્ત જેનરિક દવાઓ ખરીદવા જાણકારી તથા પ્રોત્સાહન મળશે.


    આ અગાઉ ‘ મેડીકલ કાઉન્સિલ ઓફ ઇન્ડિયા ’ એ પણ તા. 21-04-2017 નાં રોજ એક એડવાયઝરી ઈશ્યુ કરી ડોક્ટર્સને તેના પ્રિસ્ક્રિપ્શનમાં જેનરિક નેમ કેપિટલ અક્ષરમાં લખવા સલાહ આપેલ છે.


    સસ્તી અને ગુણવત્તાયુક્ત જેનરિક દવાઓ સહેલાઈથી મળી રહે તે માટે દેશભરમાં ‘ પ્રધાનમંત્રી ભારતીય જન ઔષધી પરિયોજના ’ અંતર્ગત 3280 જેટલા જન ઔષધી કેન્દ્રો ખોલવામાં આવેલ છે, જ્યાં દર્દીઓને 50 % થી 90 % જેટલા સસ્તા દરે જેનરિક દવા મળી રહે છે. દરરોજ નવા જન ઔષધી કેન્દ્ર ખુલી રહ્યા છે અને અમારું લક્ષ્યાંક છે કે દેશનાં બ્લોક (તાલુકા) સ્તર સુધી ઓછામાં ઓછો એક આવો મેડિકલ સ્ટોર ખુલે જ્યાં લોકોને સસ્તી અને ગુણવત્તાયુક્ત દવા મળે, તેમ કેન્દ્રીય મંત્રીશ્રી મનસુખ માંડવિયાએ અંતમાં ઉમેરેલ છે.


    NP /J.Khunt/ GP

    
    
    (Release ID: 1525591) Visitor Counter : 105