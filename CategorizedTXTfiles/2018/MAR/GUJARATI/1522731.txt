      Ministry of Defence

      ગુજરાત રાજ્યમાંથી ભારતીય સેનામાં ભરતી થવા ઇચ્છતાં યુવાનો માટે એપ્રિલ અને મે મહિનાઓમાં ભરતી રેલીઓનું આયોજન
      Posted On: 06 MAR 2018 4:33PM by PIB Ahmedabad


    અમદાવાદ, 0 6-03-2018


    ગુજરાતમાં છેલ્લાં 2 વર્ષમાં ભારતીય સૈન્યદળમાં ભરતી માટે યોજાયેલી રેલીઓમાં વિક્રમી સંખ્યામાં ઉમેદવારોની નોંધણી થઈ છે , જેનાં પગલે રાજ્યમાં આ પ્રકારની આગામી રેલીઓમાં પણ આવો જ પ્રોત્સાહક પ્રતિસાદ મળશે એ નિશ્ચિત છે. વર્ષ 2017માં ભરતી રેલીની તારીખોમાં જોગાનુજોગ ધોધમાર વરસાદ થવાથી વાસ્તવિક ઉમેદવારોની હાજરીમાં ઘટાડો થયો હતો , જેને ધ્યાનમાં રાખીને સૈન્ય સત્તામંડળોએ આ વર્ષે હવામાન પ્રતિકૂળ ન બને એ જોખમ ઘટાડવા ભરતી માટે રેલીઓની તારીખો નક્કી કરી છે.


    ચાલુ વર્ષે આ પ્રકારની સૌપ્રથમ ભરતી રેલી 25 એપ્રિલથી 05 મે , 2018 સુધી રાજકોટમાં સૌરાષ્ટ્ર યુનિવર્સિટીના મેદાનમાં યોજાશે , જેમાં સૌરાષ્ટ્ર , કચ્છ અને દિવ જિલ્લાનાં યુવાનોને સેનામાં જોડાવાની તક મળશે. આ રેલી માટે ઓનલાઇન નોંધણી 25 ફેબ્રુઆરીએ શરૂ થશે અને 10 એપ્રિલ , 2018 સુધી ચાલુ રહેશે.


    બીજી ભરતી રેલી 20 મે , 2018થી 29 મે , 2018 સુધી ગોધરાનાં એસઆરપી મેદાનમાં યોજાશે , જેમાં ઉત્તર , મધ્ય અને દક્ષિણ ગુજરાત તેમજ દમણ , દાદરા અને નગર હવેલીનાં 21 જિલ્લાઓને આવરી લેવામાં આવશે. આ રેલી માટે ઓનલાઇન નોંધણી 21 માર્ચથી 4 મે , 2018 સુધી થઈ શકશે.


    આ રેલીઓમાં સહભાગી થવાની ઇચ્છાં ધરાવતાં ઉમેદવારો ઓનલાઇન નોંધણી માટે www.joinindianarmy.nic.in પર લોગ-ઇન કરી શકે છે અને લાયકાતનાં માપદંડોની વિગતો તપાસી પોતાની નોંધણી કરાવી શકે છે.


    NP/ J.Khunt/GP

    
    
    (Release ID: 1522731) Visitor Counter : 148