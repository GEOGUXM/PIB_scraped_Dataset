      PIB Headquarters

      આરએએફ દ્વારા વાંચ ગામે ફ્રિ નિદાન કેમ્પનું આયોજન કરાયું
      Posted On: 05 MAR 2018 3:54PM by PIB Ahmedabad


    અમદાવાદ, 0 5-03-2018


    આજે 05-03-2018ના રોજ આરએએફ – રેપીડ એક્શન ફોર્સની 100મી બટાલિયન, વસ્ત્રાલ (અમદાવાદ)ના કમાન્ડન્ટ શ્રી નદીમ અહમદ સમદાનીનાં દિશા નિર્દેશન તેમજ સહાયક કમાન્ડન્ટ શ્રી ઉગમા રામનાં નેતૃત્વમાં બી-100નાં સમવાય દ્વારા વાંચ ગામમાં સામાજિક કાર્યક્રમ અંતર્ગત એક ફ્રિ નિદાન કેમ્પ તથા ફ્રિ દવા વિતરણનું આયોજન કરવામાં આવ્યું હતું. આ નિશુલ્ક નિદાન કેમ્પમાં આરએએફની 100મી બટાલિયનનાં વરિષ્ઠ સ્વાસ્થ્ય અધિકારી ડૉ. રાજેશકુમાર ગુપ્તા દ્વારા વાંચ ગામવાસીઓનાં સ્વાસ્થ્યની તપાસ કરાઈ તથા ગ્રામવાસીઓને નિશુલ્ક દવાઓનું વિતરણ પણ કરવામાં આવ્યું હતું. આ કેમ્પમાં વાંચ ગામના કુલ 53 વૃદ્ધો, મહિલાઓ તથા બાળકોની તપાસ કરવામાં આવી તથા તેમને સ્વાસ્થ્ય અંગે જાણકારી આપવામાં આવી. આરએએફ દ્વારા કરાયેલા આ ફ્રિ નિદાન કેમ્પની વાંચ ગ્રામ પંચાયતનાં સરપંચ શ્રી ગોવિંદભાઈ દ્વારા સરાહના કરવામાં આવી હતી એમ એક અખબારી યાદીમાં જણાવાયું છે.


    NP/ J.Khunt/GP ક્રમાંક : 76

    
    
    (Release ID: 1522520) Visitor Counter : 25