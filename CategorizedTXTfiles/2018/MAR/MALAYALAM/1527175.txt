      വിനോദസഞ്ചാര മന്ത്രാലയം

      ചികിത്സയ്ക്ക് വേണ്ടി ഇന്ത്യയിലെത്തിയ വിദേശ വിനോദ സഞ്ചാരികള്‍
      Posted On: 28 MAR 2018 6:31PM by PIB Thiruvananthpuram


    ചികിത്സാസംബന്ധമായ ആവശ്യങ്ങള്‍ക്ക് വേണ്ടി 2016ല്‍ ഇന്ത്യയിലെത്തിയ വിദേശ വിനോദ സഞ്ചാരികളുടെ എണ്ണം 4,27,014 ആണെന്ന് കേന്ദ്ര ടൂറിസം മന്ത്രി ശ്രീ കെ. ജെ. അല്‍ഫോണ്‍സ് ലോക്‌സഭയില്‍ അറിയിച്ചു. ഇത് ആകെ വിദേശ വിനോദ സഞ്ചാരികളുടെ എണ്ണത്തിന്റെ 4.85 ശതമാനമാണ്. വിനോദസഞ്ചാരത്തിലൂടെയുള്ള ഇന്ത്യയുടെ വിദേശ നാണ്യ വരുമാനം 2015, 2016, 2017 വര്‍ഷങ്ങളില്‍ യഥാക്രമം 1,35,193 കോടി രൂപ, 1,54,146 കോടി രൂപ, 1,80,379 കോടി എന്നിങ്ങനെയാണ്.


    ചികിത്സാ ആവശ്യങ്ങള്‍ക്ക് ഇന്ത്യയിലെത്തുന്ന വിദേശ വിനോദസഞ്ചാരികള്‍ക്ക് സഹായകമാകുന്ന ഒരു ആരോഗ്യസേവന പോര്‍ട്ടല്‍ www.indiahealthcaretourism.com കേന്ദ്ര വാണിജ്യ വകുപ്പും സര്‍വീസസ് എക്‌സ്‌പോര്‍ട്ട് പ്രമോഷന്‍ കൗണ്‍സിലും ചേര്‍ന്ന് പുറത്തിറക്കിയിട്ടുണ്ട്. ഇംഗ്ലീഷ്, അറബി, റഷ്യന്‍, ഫ്രഞ്ച് ഭാഷകളില്‍ ഈ പോര്‍ട്ടല്‍ ലഭ്യമാണ്. മെഡിക്കല്‍, വെല്‍നസ് ടൂറിസം പ്രോത്സാഹിപ്പിക്കുന്നതിനു വേണ്ടി ഒരു ദേശീയ മെഡിക്കല്‍ ആന്‍ഡ് വെല്‍നസ് ടൂറിസം ബോര്‍ഡിന് രൂപം നല്‍കിയിട്ടുണ്ടെന്നും കേന്ദ്രമന്ത്രി അറിയിച്ചു.


    

    
    (Release ID: 1527175) Visitor Counter : 4