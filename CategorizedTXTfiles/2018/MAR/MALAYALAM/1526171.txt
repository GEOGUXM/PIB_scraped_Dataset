      സാമൂഹ്യനീതി, ശാക്തീകരണ മന്ത്രാലയം

      3000 വാക്കുകളുള്ള ആദ്യ ഇന്ത്യന്‍ ആംഗ്യഭാഷ നിഘണ്ടു പുറത്തിറക്കി
      Posted On: 23 MAR 2018 5:22PM by PIB Thiruvananthpuram

      3000 വാക്കുകളുള്ള പ്രഥമ ഇന്ത്യന്‍ ആംഗ്യഭാഷ നിഘണ്ടു കേന്ദ്ര സാമൂഹിക നീതി ശാക്തീകരണ വകുപ്പ് മന്ത്രി ശ്രീ താവര്‍ചന്ദ് ഗേഹ്‌ലോട്ട് പ്രകാശനം ചെയ്തു. ബധിരരും കേള്‍വിയുള്ള സമൂഹങ്ങളും തമ്മിലുള്ള വിവരവിനിമയ തടസ്സങ്ങള്‍ നീക്കുകയാണ് ആംഗ്യഭാഷ നിഘണ്ടുവിന്റെ ലക്ഷ്യമെന്ന് കേന്ദ്ര മന്ത്രി പറഞ്ഞു. കൂടുതല്‍ വാക്കുകള്‍ വൈകാതെ ഇതില്‍ കൂട്ടിച്ചേര്‍ക്കുമെന്നും അദ്ദേഹം അറിയിച്ചു. കേന്ദ്ര സാമൂഹിക നീതി, ശാക്തീകരണ വകുപ്പ് സഹമന്ത്രിമാരായ ശ്രീ കൃഷന്‍ പാല്‍ ഗുജര്‍, ശ്രീ രാംദാസ് അതാവലെ എന്നിവരും ചടങ്ങില്‍ പങ്കെടുത്തു.
      അംഗപരിമിതരായ വ്യക്തികളുടെ ശാക്തീകരണത്തിനുള്ള കേന്ദ്ര വകുപ്പിന് കീഴിലുള്ള ഇന്ത്യന്‍ സൈന്‍ ലാംഗ്വേജ് റിസര്‍ച്ച് & ട്രെയിനിങ്ങ് സെന്റര്‍ ഒന്നരവര്‍ഷം കൊണ്ടാണ് നിഘണ്ടു വികസിപ്പിച്ചത്. ദൈനംദിന വാക്കുകള്‍, നിയമസംബന്ധമായ പദങ്ങള്‍, അക്കാദമിക വാക്കുകള്‍, മെഡിക്കല്‍ വാക്കുകള്‍, ടെക്‌നിക്കല്‍ വാക്കുകള്‍ എന്നിങ്ങനെ അഞ്ച് വിഭാഗത്തിലാണ് നിഘണ്ടുവില്‍ വാക്കുകള്‍ ഉള്‍പ്പെടുത്തിയിരിക്കുന്നത്.
      ഐഇ-ബിഎസ്എന്‍(23.03.2018)
    
    
    (Release ID: 1526171) Visitor Counter : 7