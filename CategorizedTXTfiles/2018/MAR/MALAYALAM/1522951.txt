      ഭക്ഷ്യസംസ്‌കരണ വ്യവസായ മന്ത്രാലയം

      പ്രധാനമന്ത്രി കിസാന്‍ സമ്പദാ യോജന വഴി 2019-20 ല്‍ 20 ലക്ഷം കര്‍ഷകര്‍ക്ക് പ്രയോജനം ലഭിക്കും ; 5.30 ലക്ഷം തൊഴിലവസരങ്ങള്‍ സൃഷ്ടിക്കും
      Posted On: 06 MAR 2018 5:29PM by PIB Thiruvananthpuram


    14-ാം ധനകാര്യ കമ്മീഷന്റെ കാലയളവായ 2016-20 ല്‍ കേന്ദ്ര പദ്ധതിയായ പ്രധാനമന്ത്രി കിസാന്‍ സമ്പദാ യോജന (പി.എം.കെ.എസ്.വൈ) യ്ക്കായി 6,000 കോടി രൂപയുടെ വിഹിതം നീക്കി വച്ചിട്ടുണ്ടെന്ന് കേന്ദ്ര ഭക്ഷ്യ സംസ്‌ക്കരണ വ്യവസായ മന്ത്രി ശ്രീമതി സാധ്വി നിരജ്ഞന്‍ ജ്യോതി ലോക്‌സഭയെ അറിയിച്ചു. 2019-20 ആകുമ്പോഴേയ്ക്കും ഈ പദ്ധതിയുടെ പ്രയോജനം 20 ലക്ഷം കര്‍ഷകര്‍ക്ക് ലഭിക്കുമെന്നും ഇതു വഴി നേരിട്ടും അല്ലാതെയും 5,30,500 തൊഴിലവസരങ്ങള്‍ സൃഷ്ടിക്കപ്പെടുകയും ചെയ്യുമെന്ന് രേഖാമൂലം നല്‍കിയ മറുപടിയില്‍ അവര്‍ വ്യക്തമാക്കി.


    ഈ പദ്ധതിക്ക് കീഴില്‍ അനുവദിച്ചിട്ടുള്ള 42 മെഗാ ഫുഡ് പാര്‍ക്കുകളില്‍ 10 എണ്ണത്തിന്റെ നിര്‍മ്മാണം പൂര്‍ത്തിയായി ബാക്കിയുള്ളവ വിവിധ ഘട്ടങ്ങളിലാണ്. 238 സംയോജിത ശീതീകരണ മൂല്യവര്‍ദ്ധിത ശൃംഖലയില്‍ 114 എണ്ണം പൂര്‍ത്തിയായിട്ടുണ്ട്. 109 ഭക്ഷ്യ പരിശോധന ലബോറട്ടറികള്‍ അനുവദിച്ചതില്‍ 72 എണ്ണത്തിന്റെ പണിപൂര്‍ത്തിയായതായും, 37 എണ്ണത്തിന്റേത് പുരോഗമിക്കുകയാണെന്നും കേന്ദ്ര മന്ത്രി അറിയിച്ചു.
    ND MRD –173
    ***


    

    
    (Release ID: 1522951) Visitor Counter : 4