      PIB Headquarters

      കൃഷി ഉന്നതി മേളയില്‍ നാളികേര വികസന ബോര്‍ഡ് പങ്കെടുക്കും
      Posted On: 13 MAR 2018 6:37PM by PIB Thiruvananthpuram


    
    കേന്ദ്ര കാര്‍ഷിക ഗവേഷണ ഇന്‍സ്റ്റിറ്റ്യൂട്ടിന്റെ (ഐ.സി.എ.ആര്‍) നേതൃത്വത്തില്‍ ന്യൂഡല്‍ഹിയില്‍ സംഘടിപ്പിക്കുന്ന കൃഷി ഉന്നതി മേളയില്‍ നാളികേര വികസന ബോര്‍ഡ് പങ്കെടുക്കും. ഈ മാസം 16 മുതല്‍ 18 വരെ ന്യൂഡല്‍ഹിയിലെ പുസയില്‍ നടക്കുന്ന മേള പ്രധാനമന്ത്രി ശ്രീ. നരേന്ദ്ര മോദി ഉദ്ഘാടനം ചെയ്യും.


    ഇതോടനുബന്ധിച്ചുള്ള പ്രദര്‍ശനത്തില്‍ വിവിധ സംസ്ഥാനങ്ങളില്‍ നിന്നുള്ള ഒരു ലക്ഷത്തിലധികം കര്‍ഷകര്‍, ഗുണഭോക്താക്കള്‍, ശാസ്ത്രജ്ഞര്‍, സംരംഭകര്‍ തുടങ്ങിയവര്‍ പങ്കെടുക്കും. കാര്‍ഷിക മേഖലയിലെ നൂതന സാങ്കേതിക വിദ്യകളെക്കുറിച്ച് വിദഗ്ധരുമായി സംവാദിക്കാനും മേളയില്‍ പങ്കെടുക്കുന്നവര്‍ക്ക് അവസരം ലഭിക്കും. നാളികേര വികസന ബോര്‍ഡിന്റെ നേത്യത്വത്തില്‍ അന്‍പതോളം നാളികേര സംരംഭകര്‍ അവരുടെ നാളികേര ഉത്പന്നങ്ങളും, മൂല്യവര്‍ദ്ധിത ഉത്പന്നങ്ങളും പ്രദര്‍ശിപ്പിക്കാനും വിപണനം നടത്തുവാനുമായി മേളയില്‍ പങ്കെടുക്കുന്നുണ്ട്.


    

    
    (Release ID: 1524254) Visitor Counter : 3