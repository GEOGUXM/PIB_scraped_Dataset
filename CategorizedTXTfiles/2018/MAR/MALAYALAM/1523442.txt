      നിതി ആയോഗ്‌

      നിതി ആയോഗ് വനിതാ സംരംഭകത്വ വേദി ആരംഭിച്ചു
      Posted On: 08 MAR 2018 6:26PM by PIB Thiruvananthpuram


    ഇന്ത്യയിലെമ്പാടുമുള്ള വനിതകള്‍ക്ക് അവരുടെ സംരംഭകത്വ സ്വപ്നങ്ങള്‍ പൂര്‍ത്തീകരിക്കുന്നതിന് ആവശ്യമായ സൗകര്യങ്ങള്‍ നല്‍കുന്നതിന് നിതി ആയോഗിന്റെ ആഭിമുഖ്യത്തില്‍ വനിതാ സംരംഭകത്വ വേദി(ഡബ്യുഇപി) തുറന്നു. നിതി ആയോഗ് സിഇഒ ശ്രീ അമിതാഭ് കാന്ത് ന്യൂഡല്‍ഹിയിലെ നിതി ആയോഗ് പരിസരത്ത് സംരംഭകത്വ വേദി ഉദ്ഘാടനം ചെയ്തു. ഇന്ത്യയിലെ യുഎന്‍ റെസിഡന്റ് കോഓര്‍ഡിനേറ്റര്‍ യൂരി അഫാനസീവ്, വനിതാ സംരംഭകത്വ വേദി തീം സോങ്ങ് 'നാരീ ശക്തി' രചിച്ച ശ്രീ കൈലാഷ് ഖേര്‍ എന്നിവര്‍ ചടങ്ങില്‍ പങ്കെടുത്തു. 2018ലെ വിമന്‍ ട്രാന്‍സ്‌ഫോമിങ്ങ് ഇന്ത്യ പുരസ്‌ക്കാരങ്ങള്‍ക്കുള്ള നോമിനേഷനുകളും അമിതാഭ് കാന്തും യൂരി അഫാനസീവും ചേര്‍ന്ന് തുറന്നു.
    വനിതാ സംരംഭകരുടെ എണ്ണം ക്രമമായി ഉയര്‍ത്തുകയാണ് നിതി ആയോഗ് ഉപദേശക(വ്യവസായം) മിസ് അന്ന റോയിയുടെ നേതൃത്വത്തില്‍ ആരംഭിച്ച ഡബ്യുഇപിയുടെ ലക്ഷ്യം. https://wep.gov.in. എന്ന വെബ്‌സൈറ്റില്‍ ഇത് സംബന്ധിച്ച കൂടുതല്‍ വിവരങ്ങള്‍ ലഭ്യമാണ്.


    ഐഇ-ബിഎസ്എന്‍(08.03.2018)


    

    
    (Release ID: 1523442) Visitor Counter : 4