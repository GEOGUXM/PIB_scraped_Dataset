      തൊഴില്‍, ഉദ്യോഗ മന്ത്രാലയം

      2018 ലെ ഗ്രാറ്റുവിറ്റി (ഭേദഗതി) ബില്‍ പാര്‍ലമെന്റ് പാസ്സാക്കി
      Posted On: 22 MAR 2018 8:07PM by PIB Thiruvananthpuram


    

    2018 ലെ പേയ്‌മെന്റ് ഓഫ് ഗ്രാറ്റുവിറ്റി (ഭേദഗതി ബില്‍) പാര്‍ലമെന്റ് പാസ്സാക്കി. ഈ മാസം 15 ന് ലോക്‌സഭ പാസ്സാക്കിയ ബില്ല് രാജ്യസഭ ഇന്ന് ചര്‍ച്ച കൂടാതെ ശബ്ദ വോട്ടോടെയാണ് പാസ്സാക്കിയത്. പൊതു സ്വകാര്യ, സ്വയംഭരണ മേഖലയിലെ ലക്ഷണക്കണക്കന് ജീവനക്കാര്‍ക്ക് പ്രയോജനം ലഭിക്കുന്ന ഈ ബില്ല് കഴിഞ്ഞ വര്‍ഷം ഡിസംബര്‍ 18 നാണ് കേന്ദ്ര തൊഴില്‍ മന്ത്രി ശ്രീ. സന്തോഷ് കുമാര്‍ ഗംഗ്‌വാര്‍ ലോകസഭയില്‍ അറിയിച്ചത്.


    സംഘടിത മേഖലയിലെ തൊഴിലാളികള്‍ക്ക് 20 ലക്ഷം രൂപ വരെയുള്ള ഗ്രാറ്റുവിറ്റി തുകയ്ക്ക് നികുതി നല്‍കേണ്ടതില്ലെന്ന് ബില്ലില്‍ വ്യവസ്ഥ ചെയ്യുന്നു. മാതൃത്വ അവധി 12 ആഴ്ചയില്‍ നിന്ന് 22 ആഴ്ചയായി ഉയര്‍ത്താനും ബില്ലില്‍ വ്യവസ്ഥയുണ്ട്.


    പത്തോ അതില്‍ കൂടുതലോ ജീവനക്കാരുള്ള സ്ഥാപനങ്ങളില്‍ തുടര്‍ച്ചയായി അഞ്ച് വര്‍ഷം പൂര്‍ത്തിയാക്കിയവര്‍ക്കാണ് ഈ നിയമത്തിന്റെ ആനുകൂല്യം ലഭിക്കുക. 2010 ലാണ് ഗ്രാറ്റുവിറ്റി 10 ലക്ഷം രൂപയായി നിജപ്പെടുത്തിയത്. 7-ാം ശമ്പള കമ്മിഷന്‍ ശുപാര്‍ശകള്‍ നടപ്പിലാക്കിയതോടെയാണ് ഗ്രാറ്റുവിറ്റി തുക 10 ലക്ഷം രൂപയില്‍ നിന്ന് 20 ലക്ഷം രൂപയാക്കാന്‍ കേന്ദ്ര ഗവണ്‍മെന്റ് തീരുമാനിച്ചത്.
    ND/MRD

    
    
    (Release ID: 1526058) Visitor Counter : 7