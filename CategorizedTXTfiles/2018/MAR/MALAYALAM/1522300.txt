      PIB Headquarters

      ഇടപ്പള്ളി പോസ്‌റ്റോഫീസിൽ ആധാർ സേവന കേന്ദ്രം തുറന്നു
      Posted On: 01 MAR 2018 5:21PM by PIB Thiruvananthpuram


    
    ആധാർ സേവന കേന്ദ്രം പ്രാദേശിക മേഖലകളിൽ ലഭ്യമാക്കുന്നതിന് വേണ്ടി കേന്ദ്ര സർക്കാർ എല്ലാ പ്രധാനപ്പെട്ട പോസ്റ്റോഫീസുകളിലും ആധാർ സേവന കേന്ദ്രം തുറക്കുന്നു . ഇതിൻറ ഭാഗമായി എറണാകുളം പോസ്റ്റൽ ഡിവിഷനിൽ ഇടപ്പള്ളി പോസ്‌റ്റോഫീസിൽ ആധാർ സേവന കേന്ദ്രം 01.03.18 നു എറണാകുളം എം .പി . പ്രൊഫ .കെ.വി.തോമസ് ഉദ്ഘടാനം ചെയ്തു . പ്രസ്തുത ചടങ്ങിൽ എറണാകുളം എം.എൽ.എ.ശ്രീ .ഹൈബി ഈഡൻ, ഇടപ്പള്ളി വാർഡ് കൗൺസിലർ ശ്രീ .പി.ജി.രാധാകൃഷ്ണൻ, എറണാകുളം തപാൽ സീനിയർ സൂപ്രണ്ട് ശ്രീ.എൻ.ആർ.ഗിരി എന്നിവർ സംബന്ധിച്ചു. സർവീസ് യൂണിയനുകളെ പ്രതിനിധീകരിച്ചു ശ്രീ .എം.രവീന്ദ്രൻ, ശ്രീ.എസ്.ഡി.ജോഷി എന്നിവർ പ്രസംഗിച്ചു . പോസ്റ്റ്മാസ്റ്റർ ശ്രീമതി .കെ.ജെ.തെരേസ നന്ദി രേഖപ്പെടുത്തി . പുതിയ ആധാർ എടുക്കുന്നതിനും, ഉള്ള ആധാറിലെ തെറ്റുകൾ തിരുത്തുന്നതിനും ഈ സേവനം ഉപയോഗിക്കാവുന്നതാണ്. ഈ സേവനം താമസിയാതെ മറ്റു പോസ്റ്റോഫീസുകളിലും ഉടനെ ലഭ്യമാവുന്നതാണ് .

    
    
    (Release ID: 1522300) Visitor Counter : 5