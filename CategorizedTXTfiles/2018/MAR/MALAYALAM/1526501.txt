      ആഭ്യന്തരകാര്യ മന്ത്രാലയം

      ലഹരിക്കടത്തിലൂടെയുള്ള ഭീകരത വന്‍ ഭീഷണി : കേന്ദ്ര ആഭ്യന്തര സഹമന്ത്രി
      Posted On: 23 MAR 2018 7:44PM by PIB Thiruvananthpuram


    

    ലഹരി മരുന്ന് കടത്തിലെ വരുമാനം ഉപയോഗിച്ചുള്ള ഭീകര പ്രവര്‍ത്തനം ലോകത്തിന് പ്രത്യേകിച്ച് ഇന്ത്യയ്ക്ക് വന്‍ പ്രശ്‌നമാണ് സൃഷ്ടിക്കുന്നതെന്ന് കേന്ദ്ര ആഭ്യന്തര സഹമന്ത്രി ശ്രീ. ഹന്‍സ്‌രാജ് ഗംഗാറാം അഹിര്‍ പറഞ്ഞു. ലഹരിക്കടത്തുമായി ബന്ധപ്പെട്ട് നിയമ പരിപാലന സംബന്ധിച്ച പ്രഥമ ദേശീയ സമ്മേളനം ന്യൂഡല്‍ഹിയില്‍ ഉദ്ഘാടനം ചെയ്യുകയായിരുന്നു അദ്ദേഹം. കഴിഞ്ഞ ഏതാനും വര്‍ഷങ്ങള്‍ക്കിടെ നാര്‍ക്കോട്ടിക്‌സ് കണ്‍ട്രോള്‍ ബ്യൂറോ നിരവധി ലഹരി കടത്ത് സംഘങ്ങളെ പിടികൂടുകയും ലഹരിമരുന്ന് കടത്തിന് നാന്നൂറിലേറെ വിദേശ പൗരന്മാരെ അറസ്റ്റ് ചെയ്തിട്ടുണ്ട്. ഔഷധങ്ങളുടെ രൂപത്തില്‍ ലഹരി മരുന്നുകള്‍ കൊണ്ട് വരുന്നത് നിയമ പാലന ഏജന്‍സികള്‍ക്ക് വലിയ വെല്ലുവിളിയാണ് ഉയര്‍ത്തിയിട്ടുള്ളതെന്ന് മന്ത്രി പറഞ്ഞു. ലഹരി മരുന്ന് കേസ്സുകളില്‍ കുറ്റക്കാര്‍ ശിക്ഷിക്കപ്പെടുന്നതിന്റെ തോത് വളരെ കുറവാണെന്ന് ചൂണ്ടിക്കാട്ടിയ കേന്ദ്ര ആഭ്യന്തര സഹമന്ത്രി ലഹരിക്കടത്ത് കേസുകളില്‍ കര്‍ശന നടപടികള്‍ കൈക്കൊള്ളണമെന്ന് ഉദ്യോഗസ്ഥരോട് ആവശ്യപ്പെട്ടു.


    നാളത്തെ സമാപന സമ്മേളനത്തില്‍ കേന്ദ്ര ആഭ്യന്തര മന്ത്രി ശ്രീ. രാജ് നാഥ് സിംഗ് മുഖ്യാതിഥിയായിരിക്കും.
    ND/MRD

    
    
    (Release ID: 1526501) Visitor Counter : 1