      ധനകാര്യ മന്ത്രാലയം

      2018 ഫെബ്രുവരിയിലെ ജി.എസ്.റ്റി. റവന്യൂ വരുമാനം 85,174 കോടി രൂപ
      Posted On: 27 MAR 2018 7:51PM by PIB Thiruvananthpuram


    2018 ഫെബ്രുവരിയില്‍ ചരക്ക് സേവന നികുതി (ജി.എസ്.റ്റി) മുഖേന ലഭിച്ച മൊത്തം വരവ് 85,174 കോടി രൂപയാണ്. ഈ മാസം 25 വരെ 1.05 കോടി നികുതി ദായകരാണ് ജി.എസ്.റ്റി. ക്ക് കീഴില്‍ രജിസ്റ്റര്‍ ചെയ്തിട്ടുള്ളത്. ഇവരില്‍ 18.17 ലക്ഷം വ്യാപാരികള്‍ ഓരോ മൂന്ന് മാസത്തിലൊരിക്കലും, 86.37 ലക്ഷം പേര്‍ എല്ലാമാസത്തിലും റിട്ടേണുകള്‍ ഫയല്‍ ചെയ്യേണ്ടവരാണ്.


    ഈ മാസം 25 വരെയുള്ള കണക്ക് പ്രകാരം 59.51 ലക്ഷം പ്രതിമാസ റിട്ടേണുകളാണ് ഫയല്‍ ചെയ്തിട്ടുള്ളത്. ഇത് മൊത്തം പ്രതിമാസ റിട്ടേണുകള്‍ ഫയല്‍ ചെയ്യേണ്ട നികുതി ദായകരുടെ 69 ശതമാനം വരും.


    സംസ്ഥാനങ്ങളുടെ വരുമാനം :ജി.എസ്.റ്റി. ക്ക് കീഴില്‍ മാര്‍ച്ച് വരെ പിരിച്ചെടുത്ത 85,174 കോടി രൂപയില്‍ 14,945 കോടി രൂപ കേന്ദ്ര ജി.എസ്.റ്റി. യും 20,456 കോടി രൂപ സംസ്ഥാന ജി.എസ്.റ്റി. യും, 42,456 കോടി രൂപ അന്തര്‍ സംസ്ഥാന ജി.എസ്.റ്റി. യുമാണ്. നഷ്ട പരിഹാരസെസ്സ് പ്രകാരം 7,317 കോടി രൂപയാണ് പിരിച്ചെടുത്തിട്ടുള്ളത്.
    ND/MRD

    
    
    (Release ID: 1526780) Visitor Counter : 8