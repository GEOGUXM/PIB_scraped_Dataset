      റോഡ് ഗതാഗത, ഹൈവേ മന്ത്രാലയം

      ദേശീയപാത ഉപയോക്താക്കള്‍ക്ക് മൊബൈല്‍ ആപ്പും അടിയന്തിര ടോള്‍ ഫ്രീ നമ്പരും
      Posted On: 06 MAR 2018 5:37PM by PIB Thiruvananthpuram


    ദേശീയപാത ഉപയോക്താക്കള്‍ക്കുള്ള സുഖദ് യാത്ര മൊബൈല്‍ ആപ്ലിക്കേഷനും അടിയന്തിര ടോള്‍ ഫ്രീ നമ്പരും കേന്ദ്ര റോഡ് ഗതാഗത, ദേശീയപാത മന്ത്രി ശ്രീ നിതിന്‍ ഗഡ്കരി നാളെ(മാര്‍ച്ച് 07) ന്യൂഡല്‍ഹിയില്‍ ഉദ്ഘാടനം ചെയ്യും. ദേശീയ പാത അതോറിറ്റിയാണ് ആപ്പ് വികസിപ്പിച്ചത്. റോഡിന്റെ നിലവാരം, ദേശീയപാതയിലെ അപകടങ്ങള്‍, കുഴികള്‍ തുടങ്ങിയവ സംബന്ധിച്ച വിവരങ്ങള്‍ ഉപയോക്താക്കള്‍ക്ക് ആപ്പ് വഴി രേഖപ്പെടുത്താവുന്നതാണ്. ടോള്‍ പ്ലാസകളിലെ കാത്തിരിപ്പ് സമയത്തെ പറ്റിയും ദേശീയപാതയിലെ ഹൈവേ നെസ്റ്റ്, നെസ്റ്റ് മിനി തുടങ്ങിയ സൗകര്യങ്ങളെ പറ്റിയും ആപ്പ് വിവരം നല്‍കും. ഫാസ്റ്റാഗുകള്‍ വാങ്ങുന്നതിനും ആപ്പ് ഉപയോഗപ്പെടുത്താം.
    1033 എന്ന ടോള്‍ ഫ്രീ നമ്പര്‍ അടിയന്തിര സാഹചര്യങ്ങള്‍ റിപ്പോര്‍ട്ട് ചെയ്യുന്നതിനും ദേശീയപാതയെ സംബന്ധിച്ച പ്രതികരണങ്ങള്‍ നല്‍കുന്നതിനും യാത്രക്കാര്‍ക്ക് ഉപയോഗിക്കാം. വിവിധ ആംബുലന്‍സ്, ടോ എവേ സേവനങ്ങളും ഇതുമായി ബന്ധിപ്പിച്ചിട്ടുണ്ട്. വിവിധ ഭാഷകളില്‍ ലഭ്യമാകുന്ന ടോള്‍ ഫ്രീ സേവനത്തില്‍ യാത്രക്കാരെ ട്രാക്ക് ചെയ്യാനുള്ള സംവിധാനവുമുണ്ട്.


    ഐഇ-ബിഎസ്എന്‍(06.03.2018)

    
    
    (Release ID: 1522956) Visitor Counter : 2