      വാണിജ്യ വ്യവസായ മന്ത്രാലയം

      മേക്ക് ഇന്‍ ഇന്ത്യ കര്‍മ്മ പദ്ധതി
      Posted On: 07 MAR 2018 6:10PM by PIB Thiruvananthpuram


    മേക്ക് ഇന്‍ ഇന്ത്യ കര്‍മ്മ പദ്ധതിക്ക് കീഴില്‍ വ്യക്തമായ നടപടികള്‍ കൈക്കൊള്ളുന്നതിന് 21 മേഖലകള്‍ വേര്‍തിരിച്ചിട്ടുണ്ടെന്ന് കേന്ദ്ര വാണിജ്യ വ്യവസായ സഹമന്ത്രി ശ്രീ. സി.ആര്‍ ചൗധരി രാജ്യസഭയെ അറിയിച്ചു. നയപരമായ ഉദ്യമങ്ങള്‍, അടിസ്ഥാന സൗകര്യമൊരുക്കല്‍, ബിസിനസ്സ് നടത്തിപ്പ് സുഗമമാക്കല്‍, നവീന ആശയങ്ങളും ഗവേഷണ വികസനവും, നൈപുണ്യ വികസനം എന്നീ വിഭാഗങ്ങളിലാണ് നടപടികള്‍ കൈക്കൊള്ളുന്നതെന്ന് അദ്ദേഹം രേഖാമൂലം നല്‍കിയ മറുപടിയില്‍ വ്യക്തമാക്കി.


    ഇത് പ്രകാരം നേരിട്ടുള്ള വിദേശ നിക്ഷേപ നയവും, നടപടി ക്രമങ്ങളും അനുക്രമമായി ലഘൂകരിക്കുകയും ഉദാരവല്‍ക്കരിക്കുകയും ചെയ്തിട്ടുണ്ട്. പ്രതിരോധ ഉല്‍പ്പന്നങ്ങളുടെ നിര്‍മ്മാണം, ഭക്ഷ്യ സംസ്‌ക്കരണം, ടെലികോം, ഭക്ഷ്യസംസ്‌ക്കരണം, കൃഷി, ഔഷധ നിര്‍മ്മാണം, സിവില്‍ വ്യോമയാനം, ബഹിരാകാശം, സ്വകാര്യ സുരക്ഷാ ഏജന്‍സികള്‍, റെയില്‍വെ, ഇന്‍ഷ്വറന്‍സും പെന്‍ഷനുകളും, മെഡിക്കല്‍ ഉപകരണങ്ങള്‍ എന്നീ രംഗങ്ങള്‍ നേരിട്ടുള്ള വിദേശ നിക്ഷേപത്തിനായി തുറന്ന് കൊടുത്തിട്ടുണ്ട്.


    2015-16 ല്‍ നേരിട്ടുള്ള വിദേശ നിക്ഷേപമൊഴുക്ക് 55 ദശലക്ഷം ഡോളര്‍ കടന്നു. 2014 ഏപ്രിലിനും 2017 ഒക്‌ടോബറിനുമിടയിലെ മൊത്തത്തിലുള്ള നേരിട്ടുള്ള വിദേശ നിക്ഷേപം 198.48 ബില്യണ്‍ ഡോളറായിരുന്നു. 2000 ഏപ്രിലിന് ശേഷമുള്ള മൊത്തം വിദേശ നിക്ഷേപത്തിന്റെ 38 ശതമാനം വരുമിത്. 2016-17 ല്‍ 60 ബില്യണ്‍ ഡോളറിന്റെ നേരിട്ടുള്ള വിദേശ നിക്ഷേപമുണ്ടായി. ഒരു സാമ്പത്തിക വര്‍ഷത്തിലെ ഏറ്റവും ഉയര്‍ന്ന നേരിട്ടുള്ള വിദേശ നിക്ഷേപമാണിത്.
    ND MRD –179
    ***

    
    
    (Release ID: 1523200) Visitor Counter : 8