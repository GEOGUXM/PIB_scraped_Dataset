      റോഡ് ഗതാഗത, ഹൈവേ മന്ത്രാലയം

      വനിതാ ദിനത്തില്‍ സമ്പൂര്‍ണ്ണ വനിതാ ടോള്‍ പ്ലാസകള്‍
      Posted On: 01 MAR 2018 5:58PM by PIB Thiruvananthpuram

      രാജ്യാന്തര വനിതാ ദിനത്തോട് അനുബന്ധിച്ച് 2018 മാര്‍ച്ച് 08ന് എല്ലാ സംസ്ഥാനങ്ങളിലെയും കേന്ദ്രഭരണ പ്രദേശങ്ങളിലെയും നഗരപ്രദേശത്തോട് ചേര്‍ന്ന ഒരു ടോള്‍ പ്ലാസയെങ്കിലും പകല്‍ ഷിഫ്റ്റില്‍ സമ്പൂര്‍ണ്ണ വനിതാ ടോള്‍ പ്ലാസയാക്കാന്‍ ദേശീയപാത അതോറിറ്റി തീരുമാനിച്ചു. പ്രസ്തുത ടോള്‍ പ്ലാസയില്‍ ഈ സമയം വനിതാ ജീവനക്കാര്‍ മാത്രമേയുണ്ടാവുകയുള്ളൂ. സംരംഭം വിജയകരമായാല്‍ ദേശീയപാത അതോറിറ്റിയുടെ കീഴിലുള്ള എല്ലാ ടോള്‍ പ്ലാസകളിലും അടുത്ത മൂന്ന് മാസത്തിനകം ഇത് നടപ്പാക്കും. പ്രാദേശിക ഓഫീസര്‍മാര്‍ക്ക് ഇത് സംബന്ധിച്ച നിര്‍ദ്ദേശം നല്‍കിയിട്ടുണ്ട്.
      ടോള്‍ പ്ലാസകളുടെ നിലവാരം മെച്ചപ്പെടുത്തുന്നതിനും മത്സരാത്മക അന്തരീക്ഷമുണ്ടാക്കുന്നതിനും അവയ്ക്ക് റാങ്കിങ്ങും അതോറിറ്റി ഏര്‍പ്പെടുത്തുന്നുണ്ട്. ഇലക്‌ട്രോണിക് ടോള്‍ പിരിവ് സംവിധാനം, അതിനുള്ള അടിസ്ഥാന സൗകര്യങ്ങള്‍, ഫാസ്റ്റാഗ് ലെയ്ന്‍ വഴി വാഹനം കടന്നു പോകാനെടുക്കുന്ന സമയം, റോഡ് മാര്‍ഷലുകളുടെ വിന്യാസം, ഫാസ്റ്റാഗ് പോയിന്റ് ഓഫ് സെയില്‍ രൂപീകരണം, ഫാസ്റ്റാഗ് നോട്ടീസ് ബോര്‍ഡ്, ടോള്‍ പ്ലാസ സ്റ്റാഫിന്റെ പെരുമാറ്റം, ടോള്‍ പ്ലാസ മാനേജറുടെ ലഭ്യത, വിവരം നല്‍കുന്ന സൈന്‍ ബോര്‍ഡുകള്‍, ശുചിത്വം, വൃത്തിയുള്ള ശുചിമുറികളുടെ ലഭ്യത തുടങ്ങി വിവിധ ഘടകങ്ങളെ അടിസ്ഥാനപ്പെടുത്തിയാണ് റാങ്കിങ്ങ് നല്‍കുന്നത്. ഓരോ ടോള്‍ പ്ലാസയിലും സമര്‍പ്പിത ഫാസ്റ്റാഗ് ലെയ്‌നുകള്‍ ഉറപ്പാക്കണമെന്ന് ദേശീയപാത അതോറിറ്റി ചെയര്‍മാന്‍ ശ്രീ ദീപക് കുമാര്‍ കര്‍ശന നിര്‍ദ്ദേശം നല്‍കിയിട്ടുണ്ട്.
    
    
    (Release ID: 1522308) Visitor Counter : 7