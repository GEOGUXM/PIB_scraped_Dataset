      മാനവവിഭവശേഷി വികസന മന്ത്രാലയം

      സ്മാര്‍ട്ട് ഇന്ത്യ ഹാക്കത്തോണ്‍ 2018 രാജ്യത്തെ 28 കേന്ദ്രങ്ങളില്‍ നടക്കും
      Posted On: 22 MAR 2018 7:32PM by PIB Thiruvananthpuram


    സ്മാര്‍ട്ട് ഇന്ത്യ ഹാക്കത്തോണ്‍ 2018 ന്റെ സോഫ്റ്റ്‌വെയര്‍ എഡിഷന്‍ ഗ്രാന്‍ഡ് ഫിനാലെ മാര്‍ച്ച് 30, 31 തീയതികളില്‍ രാജ്യത്തെ 28 കേന്ദ്രങ്ങളില്‍ നടക്കുമെന്ന് കേന്ദ്ര മാനവവിഭവശേഷി വികസന മന്ത്രി ശ്രീ. പ്രകാശ് ജാവദേക്കര്‍ അറിയിച്ചു. വിദ്യാര്‍ത്ഥികളുടെ സര്‍ഗ്ഗശേഷിയും, ഊര്‍ജ്ജവും രാഷ്ട്ര വികസനത്തിനായി ഉപയോഗപ്പെടുത്തുന്നതിന് മാനവവിഭവശേഷി വികസന മന്ത്രാലയം ആവിഷ്‌കരിച്ച ഡിജിറ്റല്‍ സംരംഭമാണ് സ്മാര്‍ട്ട് ഇന്ത്യ ഹാക്കത്തോണ്‍. സോഫ്റ്റ്‌വെയര്‍ എഡിഷന്‍, ഹാര്‍ഡ്‌വെയര്‍ എഡിഷന്‍ എന്നിങ്ങനെ രണ്ട് വിഭാഗങ്ങളായാണ് സ്മാര്‍ട്ട് ഇന്ത്യ ഹാക്കത്തോണ്‍ 2018 സംഘടിപ്പിക്കുന്നത്. 36 മണിക്കൂര്‍ ദൈര്‍ഘ്യമുള്ള സോഫ്റ്റ്‌വെയര്‍ വികസിപ്പിക്കല്‍ മത്സരമാണ് സോഫ്റ്റ്‌വെയര്‍ എഡിഷന്‍ എന്ന പേരില്‍ മാര്‍ച്ച് 30, 31 തീയതികളില്‍ നടക്കുന്നത്. ഹാര്‍ഡ്‌വെയര്‍ ഹാക്കത്തോണ്‍ 2018 ജൂലൈ മാസത്തില്‍ നടക്കും. അപേക്ഷകരായ ഒരു ലക്ഷം വിദ്യാര്‍ത്ഥികളില്‍ നിന്നും നിന്നും തെരഞ്ഞെടുക്കപ്പെട്ട 8000 പേര്‍ സോഫ്റ്റ്‌വെയര്‍ എഡിഷന്‍ ഗ്രാന്‍ഡ് ഫിനാലെയില്‍ പങ്കെടുക്കും.
    IE/AB


    

    
    (Release ID: 1525943) Visitor Counter : 4