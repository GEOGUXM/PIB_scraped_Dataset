      വിനോദസഞ്ചാര മന്ത്രാലയം

      ടുറിസം പ്രചാരണത്തിന് വിവര സാങ്കേതിക വിദ്യയുടെ പരമാവധി ഉപയോഗം ഉറപ്പുവരുത്തും: കേന്ദ്ര മന്ത്രി അല്‍ഫോന്‍സ് കണ്ണന്താനം
      Posted On: 18 MAR 2018 11:39AM by PIB Thiruvananthpuram


    വിനോദ സഞ്ചാര, വിവര സാങ്കേതിക വിദ്യ മേഖലകളെ സമന്യയിപ്പിക്കാനുള്ള പദ്ധതികള്‍ക്ക് രൂപം നല്‍കുനെന്ന് കേന്ദ്ര മന്ത്രി ടുറിസം സഹമന്ത്രി ശ്രി.അല്‍ഫോന്‍സ് കണ്ണന്താനം പറഞ്ഞു. ഇതിനായി ബന്ധപ്പെട്ട ഉന്നത ഉദ്യോഗസ്ഥരുടെ യോഗം ഉടന്‍ വിളിച്ചുകൂട്ടുമെന്നും അദ്ദേഹം പറഞ്ഞു. ഐക്യരാഷ്ട്ര സഭയുടെ കീളിലുള്ള ലോക വിനോദസഞ്ചാര സംഘടനയുടെ ഏഷ്യ പസഫിക് പരിശീലന പരിപാടി കോവളത്ത് ഉദ്ഘാടനം ചെയ്യുകയായിരുന്നു കേന്ദ്രമന്ത്രി. ടൂറിസവും സാങ്കേതികവിദ്യയും എന്നതാണ് നാലു ദിവസത്തെ പരിശീലന പരിപാടിയുടെ വിഷയം.


    

    ഇന്ത്യയിലെത്തുന്ന വിനോദസഞ്ചാരികള്‍ക്ക് വിനോദസഞ്ചാര കേന്ദ്രങ്ങളെകുറിച്ചുള്ള വിവരങ്ങള്‍ ലഭ്യമാക്കാനും യാത്രാ ആവശ്യങ്ങള്‍ നിറവേറ്റന്നതില്‍ സഹായിക്കാനും സാമൂഹ്യമാധ്യമങ്ങളുടെ ഉപയോഗം വര്‍ധിപ്പിക്കുമെന്ന് ശ്രി.അല്‍ഫോന്‍സ് കണ്ണന്താനം പറഞ്ഞു.
    സഞ്ചാരികള്‍ക്ക്‌കേവലം കാഴ്ച ഒരുക്കുന്നതിനു പുറമെ ആയൂര്‍വേദം, യോഗ എന്നിവയിലൂടെ സ്വയം പരിവര്‍ത്തനത്തിന് അവസരം നല്‍കുകയും ഭാരതസംസ്‌ക്കാരത്തെക്കുറിച്ച അറിവുപകരുകയുമാണ് കേന്ദ്ര ഗവണ്‍മെന്റിന്റെ കാഴ്ചപ്പാടെന്നും അദ്ദേഹം വ്യക്തമാക്കി.
    ആഗോളടുറിസം വളര്‍ച്ചാ നിരക്ക് ഏഴ് ശതമാനമായിരിക്കെ ഇന്ത്യയുടേത് 15 ശതമാനമായി വര്‍ധിച്ചതിനു പിന്നില്‍ വിസ ഓണ്‍ അറൈവല്‍ 163 രാജ്യങ്ങളിലേക്ക് വ്യാപിപിച്ച കേന്ദ്ര ഗവണ്‍മെന്റിന്റെ നടപടിയാണെന്ന് ആമുഖപ്രഭാഷണം നടത്തിയ ലോക വിനോദസഞ്ചാര സംഘടനയുടെ ഏഷ്യ പസഫിക് ഡയറക്ടര്‍ സൂ ജിംഗ് ചൂണ്ടിക്കാട്ടി. സംസ്ഥാന ടൂറിസം മന്ത്രി ശ്രീ കടകംപള്ളി സുരേന്ദ്രന്‍, ദക്ഷിണകൊറിയന്‍ ടൂറിസം ഡയറക്ടര്‍ യു ബൈയിങ് ചെ, കേന്ദ്ര ടൂറിസം ജോയിന്റ് സെക്രട്ടറി ശ്രീ സുമന്‍ ബില്ല, സംസ്ഥാന ടൂറിസം സെക്രട്ടറി ശ്രീമതി റാണി ജോര്‍ജ്ജ് എന്നിവര്‍ പ്രസംഗിച്ചു


    

    
    (Release ID: 1525067) Visitor Counter : 4