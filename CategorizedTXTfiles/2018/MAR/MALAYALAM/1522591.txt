      ധനകാര്യ മന്ത്രാലയം

      ധനകാര്യ സാങ്കേതികവിദ്യയുമായി ബന്ധപ്പെട്ട കാര്യങ്ങള്‍ പരിശോധിക്കാന്‍ ഉന്നതതല സമിതിയെ നിയോഗിച്ചു
      Posted On: 05 MAR 2018 5:59PM by PIB Thiruvananthpuram


    രാജ്യത്ത് ധനകാര്യ സാങ്കേതികവിദ്യകള്‍ (ഫിന്‍ടെക്ക്) രംഗവുമായി ബന്ധപ്പെട്ട പ്രശ്‌നങ്ങള്‍ കൈകാര്യം ചെയ്യുന്നതിനായി കേന്ദ്ര ഗവണ്‍മെന്റ് ഒരു സ്റ്റീയറിംഗ് കമ്മറ്റിയെ നിയോഗിച്ചു. കേന്ദ്ര ധനകാര്യ സെക്രട്ടറി ചെയര്‍മാനായ ഈ എട്ടംഗ സമിതിയില്‍ കേന്ദ്ര ഐ.റ്റി, ഇലക്‌ടോണിക്‌സ് സെക്രട്ടറി, കേന്ദ്ര ധനകാര്യ സേവന വിഭാഗത്തിന്റെ സെക്രട്ടറി, കേന്ദ്ര സൂക്ഷ്മ, ചെറുകിട ഇടത്തര സംരംഭക സെക്രട്ടറി, സെന്‍ട്രല്‍ ബോര്‍ഡ് ഓഫ് എക്‌സൈസ് ആന്റ് കസ്റ്റംസ് ചെയര്‍പേഴ്‌സണ്‍, യു.ഐ.എ.ഐ. ചീഫ് എക്‌സിക്യുട്ടീവ് ഓഫീസര്‍, റിസര്‍വ്വ് ബാങ്ക് ഡെപ്യൂട്ടി ഗവര്‍ണര്‍ എന്നിവര്‍ അംഗങ്ങളും, കേന്ദ്ര സാമ്പത്തിക കാര്യ ജോയിന്റ് സെക്രട്ടറി (നിക്ഷേപം) കണ്‍വീനറുമായിരിക്കും.


    ധനകാര്യ സാങ്കേതികവിദ്യാ രംഗത്ത് ആഗോളതലത്തിലും ഇന്ത്യയിലും നടക്കുന്ന ഏറ്റവും പുതിയ വികസനങ്ങള്‍ നിരീക്ഷിച്ച്, അവ പരിപോഷിപ്പിക്കുന്നതിന് ആവശ്യമായ നടപടികള്‍ സമിതി കൈക്കൊള്ളും. ഇതിന് പുറമെ ഫിന്‍ടെക്കിലൂടെ സൂക്ഷ്മ ചെറുകിട, ഇടത്തരം സംരംഭങ്ങള്‍ക്ക് ധനസഹായം ലഭ്യമാക്കല്‍, ഭൂരേഖകള്‍ കൈകാര്യം ചെയ്യല്‍, ചരക്ക് സേവന നികുതി ശൃംഖലയുമായി ബന്ധിപ്പിക്കല്‍, യു.ഐ.ഡി.എ.ഐ. യുമായി ചേര്‍ന്ന് ഓരോ സംരംഭങ്ങള്‍ക്കും വ്യത്യസ്ഥ തിരിച്ചറിയല്‍ നമ്പര്‍ ഏര്‍പ്പെടുത്തുക മുതലായവയും സമിതയുടെ പരിഗണനാ വിഷയങ്ങളില്‍പ്പെടും.
    ND MRD –168

    
    
    (Release ID: 1522591) Visitor Counter : 6