      തെരഞ്ഞെടുപ്പ് കമ്മീഷന്‍

      കര്‍ണ്ണാടക നിയമസഭാ തിരഞ്ഞെടുപ്പ് മേയ് 12 ന്; വോട്ടെണ്ണല്‍ 15 ന്
      Posted On: 27 MAR 2018 3:46PM by PIB Thiruvananthpuram


    കര്‍ണ്ണാടക നിയമസഭാ തിരഞ്ഞെടുപ്പിനുള്ള തീയതികള്‍ പ്രഖ്യാപിച്ചു. വേട്ടെടുപ്പ് ഒറ്റ ഘട്ടമായി മേയ് 12 നും, വോട്ടെണ്ണല്‍ മേയ് 15 നും നടക്കും. മുഖ്യ തിരഞ്ഞെടുപ്പ് കമ്മിഷന്‍ ശ്രീ. ഒ.പി. റാവത്ത് ന്യൂ ഡല്‍ഹിയില്‍ വാര്‍ത്താ സമ്മേളനത്തില്‍ അറിയിച്ചതാണിത്. മാതൃകാ പെരുമാറ്റ ചട്ടം നിലവില്‍ വന്നതായി അദ്ദേഹം പറഞ്ഞു. തിരഞ്ഞെടുപ്പ് വിജ്ഞാപനം അടുത്ത മാസം 17 ന് പ്രഖ്യാപിക്കും. അടുത്ത മാസം 24 വരെ നാമനിര്‍ദ്ദേശ പത്രിക സമര്‍പ്പിക്കാം. സൂക്ഷ്മ പരിശോധന 25 ന് നടക്കും. 27 വരെ പത്രിക സമര്‍പ്പിക്കാം. എല്ലാ ബൂത്തുകളിലും വി.വി. പാറ്റ് വോട്ടിംഗ് യന്ത്രങ്ങളായിരിക്കും ഉപയോഗിക്കുക. ഓരോ സ്ഥാനാര്‍ത്ഥിക്കും 28 ലക്ഷം രൂപ തിരഞ്ഞെടുപ്പ് പ്രചാരണത്തിനായി ചെലവിടാം. നിലവിലുള്ള 224 അംഗ കര്‍ണ്ണാടക നിയമസഭയുടെ കാലാവധി മേയ് 28 നാണ് അവസാനിക്കുന്നത്.
    ND/MRD

    
    
    (Release ID: 1526773) Visitor Counter : 2