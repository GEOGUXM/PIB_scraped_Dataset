      PIB Headquarters

      സായി എല്‍.എന്‍.സി.പി.ഇ. സമ്മര്‍ കോച്ചിംഗ് ക്യാമ്പ് ഏപ്രില്‍ 02 ന് തുടങ്ങും
      Posted On: 26 MAR 2018 7:30PM by PIB Thiruvananthpuram


    സ്‌പോര്‍ട്‌സ് അതോറിറ്റി ഓഫ് ഇന്ത്യയ്ക്ക് കീഴിലുള്ള തിരുവനന്തപുരം കാര്യവട്ടത്തെ ലക്ഷ്മിഭായ് നാഷണല്‍ എജ്യൂക്കേഷന്‍ (സായി എല്‍.എന്‍.സി.പി.ഇ.) കുട്ടികള്‍ക്കായി സംഘടിപ്പിക്കുന്ന ഇക്കൊല്ലത്തെ സമ്മര്‍ കോച്ചിംഗ് ക്യാമ്പ് അടുത്തമാസം 02-ാം തീയതി ആരംഭിക്കും.


    അത്‌ലറ്റിക്‌സ്, ബാസ്‌ക്കറ്റ്‌ബോള്‍, ബോക്‌സിംഗ്, സൈക്ലിംഗ്, ക്രിക്കറ്റ്, ഫുട്‌ബോള്‍, ജിംനാസ്റ്റിക്‌സ്, ഹാന്റ് ബോള്‍, കബടി, ഖോ-ഖോ, ടെന്നീസ്, നീന്തല്‍, തായ്‌കോണ്ടോ, വോളിബോള്‍ തുടങ്ങിയ 15 ഓളം ഇനങ്ങള്‍ക്ക് പുറമെ ഫിറ്റ്‌നസ്സിലും അത്യാധുനിക സജ്ജീകരണങ്ങളോടെ വിദഗ്ദ്ധ പരിശീലകരുടെ നേതൃത്വത്തില്‍ പരിശീലനം നല്‍കും.


    നീന്തല്‍ ഒഴികെയുള്ള ഇനങ്ങളില്‍ രാവിലെ 6.30 മുതല്‍ 8 മണി വരെയും. വൈകിട്ട് 4.30 മുതല്‍ 7 മണി വരെയുമാണ് പരിശീലന സമയം. രാവിലത്തെയും, വൈകിട്ടത്തെയും ആദ്യ സെഷന്‍ സ്ത്രീകള്‍ക്കും, കുട്ടികള്‍ക്കുമായി സംവരണം ചെയ്തിട്ടുണ്ട്.


    രജിസ്‌ട്രേഷന്‍ ഏപ്രില്‍ 2-ാം തീയതി രാവിലെ 7 മണി മുതല്‍ ആരംഭിക്കും. കൂടുതല്‍ വിവരങ്ങള്‍ക്കായി 04712415401, 9947570342, 9562452451, 9496781234 എന്നീ നമ്പരുകളില്‍ ബന്ധപ്പെടുക.
    ND/MRL

    
    
    (Release ID: 1526509) Visitor Counter : 1