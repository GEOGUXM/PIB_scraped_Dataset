      വാണിജ്യ വ്യവസായ മന്ത്രാലയം

      അരാക്ക് കാപ്പിക്ക് ഭൂപ്രദേശ സൂചിക ടാഗ്
      Posted On: 05 MAR 2018 4:18PM by PIB Thiruvananthpuram


    
    ആന്ധ്രാപ്രദേശിലെ വിശാഖപട്ടണത്തുള്ള അരാക്ക് താഴ്‌വരയിലെ ഗോത്രവിഭാഗങ്ങള്‍ വളര്‍ത്തുന്ന അരാക്ക് കാപ്പിക്ക് ഭൂപ്രദേശ സൂചിക ടാഗ് ലഭിക്കുന്നതിന് കോഫി ബോര്‍ഡ് അപേക്ഷ നല്‍കിയിട്ടുണ്ടെന്ന് കേന്ദ്ര വാണിജ്യ വ്യവസായ സഹമന്ത്രി ശ്രീ. സി. ആര്‍. ചൗധരി ലോക്‌സഭയില്‍ അറിയിച്ചു.
    സംയോജിത കാപ്പി വികസന പദ്ധതി നടപ്പാക്കിക്കൊണ്ട് അരാക്ക് താഴ്‌വരയിലെ കാപ്പി ഉത്പാദനം കേന്ദ്ര ഗവണ്‍മെന്റ് പ്രോത്സാഹിപ്പിക്കുന്നുണ്ട്. കാപ്പിച്ചെടി പറിച്ചു നടുന്നതിനും കൂടുതല്‍ ഭാഗത്തേക്ക് വ്യാപിപ്പിക്കുന്നതിനും ജലസേചനത്തിനും കാപ്പി എസ്റ്റേറ്റ് പ്രവര്‍ത്തനങ്ങളുടെ യന്ത്രവത്ക്കരണത്തിനുമുള്ള സാമ്പത്തിക സഹായം ഈ പദ്ധതിയില്‍ ഉള്‍പ്പെടുത്തിയിട്ടുണ്ട്. അരാക്ക് കാപ്പിയുടെ വിപണനത്തിനായി സ്വയം സഹായ സംഘങ്ങള്‍ക്കും സംഘടിത കാപ്പി വളര്‍ത്തലുകാര്‍ക്കും കിലോയ്ക്ക് 10 രൂപയെന്ന തോതില്‍ ധനസഹായവും കോഫി ബോര്‍ഡ് നല്‍കുന്നുണ്ട്. അരാക്ക് താഴ്‌വരയില്‍ നിന്നുള്ള അറബിക്ക കാപ്പി രാജ്യാന്തര വിപണിയില്‍ തന്നെ ഉന്നത നിലവാരം പുലര്‍ത്തുന്ന പ്രത്യേകയിനം കാപ്പിയെന്ന ഖ്യാതി നേടിയിട്ടുണ്ട്. ഭൂപ്രദേശ സൂചിക അനുസരിച്ചുള്ള തനത് ലോഗോകളും കോഫി ബോര്‍ഡ് അരാക്ക് കാപ്പിക്കായി പുറത്തിറക്കിയിട്ടുണ്ട്.


    
    IE/BSN

    
    
    (Release ID: 1522713) Visitor Counter : 5