      വാര്‍ത്താവിനിമയ, വിവരസാങ്കേതികവിദ്യാ മന്ത്രാലയം

      സ്മാര്‍ട്ട് ഇന്ത്യ ഹാക്കത്തോണ്‍ 2018
      Posted On: 21 MAR 2018 6:31PM by PIB Thiruvananthpuram


    സ്മാര്‍ട്ട് ഇന്ത്യ ഹാക്കത്തോണ്‍ 2018 ന്റെ സോഫ്റ്റ്‌വെയര്‍ എഡിഷന്‍ ഗ്രാന്‍ഡ് ഫിനാലെ മാര്‍ച്ച് 30, 31 തീയതികളില്‍ രാജ്യത്തെ 28 കേന്ദ്രങ്ങളില്‍ നടക്കുമെന്ന് കേന്ദ്ര ടെലികമ്യൂണിക്കേഷന്‍ വകുപ്പ് അറിയിച്ചു. എഐസിറ്റിഇ, കേന്ദ്ര മാനവവിഭവശേഷി വികസന മന്ത്രാലയം എന്നിവ സംയുക്തമായായി സംഘടിപ്പിക്കുന്ന സ്മാര്‍ട്ട് ഇന്ത്യ ഹാക്കത്തോണ്‍ 2018 ല്‍ 27 കേന്ദ്ര മന്ത്രാലയങ്ങളും 17 സംസ്ഥാന ഗവണ്‍മെന്റുകളും പങ്കാളികളാകും. 36 മണിക്കൂര്‍ ദൈര്‍ഘ്യമുള്ള സോഫ്റ്റ്‌വെയര്‍ വികസിപ്പിക്കല്‍ മത്സരമാണ് സോഫ്റ്റ്‌വെയര്‍ എഡിഷന്‍ എന്ന പേരില്‍ മാര്‍ച്ച് 30, 31 തീയതികളില്‍ നടക്കുന്നത്. ഇതിനു പുറമേ ഹാര്‍ഡ്‌വെയര്‍ എഡിഷനും ഈ വര്‍ഷം സംഘടിപ്പിക്കും. വിദ്യാര്‍ത്ഥികളില്‍ സര്‍ഗാത്മകതയും, വൈദഗ്ധ്യവും വളര്‍ത്തുന്നതിനും, സ്റ്റാര്‍ട്ട് അപ്പ് ഇന്ത്യ, സ്റ്റാന്‍ഡ് അപ് ഇന്ത്യ കാമ്പയിന് അടിത്തറ പാകുന്നതിനുമായി കേന്ദ്ര വിവരവിനിമയ മന്ത്രാലയത്തിനു കീഴിലുള്ള ടെലികമ്യൂണിക്കേഷന്‍ വകുപ്പ് 2017 ഒക്‌ടോബര്‍ 16 ന് ആണ് സ്മാര്‍ട്ട് ഇന്ത്യ ഹാക്കത്തോണ്‍ ആരംഭിച്ചത്.
    എബി-ബിഎസ്എന്‍(21.03.2018)

    
    
    (Release ID: 1525775) Visitor Counter : 5