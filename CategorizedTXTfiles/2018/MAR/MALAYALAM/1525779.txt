      ആരോഗ്യ, കുടുംബക്ഷേമ മന്ത്രാലയം

      മെഡിക്കല്‍ പി.ജി കോഴ്‌സുകളില്‍ അംഗപരിമിതര്‍ക്കായുള്ള സംവരണം 5% ആക്കാന്‍ നിയമം ഭേദഗതി ചെയ്യും ; തീരുമാനം ചരിത്രപരമെന്ന് കേന്ദ്ര ആരോഗ്യ മന്ത്രി
      Posted On: 21 MAR 2018 6:35PM by PIB Thiruvananthpuram


    മെഡിക്കല്‍ പി.ജി കോഴ്‌സുകളില്‍ പ്രവേശനത്തിന് അംഗപരിമിതര്‍ക്കായി സംവരണം ചെയ്ത സീറ്റുകളുടെ എണ്ണം 5% ആയി വര്‍ദ്ധിപ്പിക്കാന്‍ നിയമ ഭേദഗതിക്ക് കേന്ദ്ര ആരോഗ്യ, കുടുംബക്ഷേമ മന്ത്രാലയം അനുമതി നല്‍കി. സംവരണത്തിന്റെ പ്രയോജനം കൂടുതല്‍ പേര്‍ക്ക് ലഭ്യമാക്കാനാണിത്. നേരത്തെ, 3% സീറ്റുകളാണ് അംഗപരിമിതര്‍ക്കായി സംവരണം ചെയ്തിരുന്നത്. 2016 ലെ അംഗപരിമിതരായ വ്യക്തികളുടെ അവകാശങ്ങള്‍ സംബന്ധിച്ച നിയമം അനുസരിച്ചാണ് ഈ നടപടി.
    എല്ലാവര്‍ക്കുമൊപ്പം, എല്ലവര്‍ക്കും വികസനം എന്ന പ്രധാനമന്ത്രിയുടെ ദര്‍ശനത്തോടു ചേര്‍ന്നു നിന്നാണ്, ഗവണ്‍മെന്റ് 20 വര്‍ഷങ്ങള്‍ക്കു ശേഷം ഈ ചരിത്രപരമായ തീരുമാനമെടുത്തതെന്ന് കേന്ദ്ര ആരോഗ്യ, കുടുംബക്ഷേമ മന്ത്രി ശ്രീ. ജെ.പി നദ്ദ പറഞ്ഞു. 2016 ലെ അംഗപരിമിതരുടെ അവകാശങ്ങള്‍ സംബന്ധിച്ച നിയമം അംഗീകരിച്ചിട്ടുള്ള 21 വ്യത്യസ്ഥ വൈകല്യങ്ങളില്‍ ഏതെങ്കിലും ഉള്ളവര്‍ക്ക് മെഡിക്കല്‍ പി.ജി കോഴ്‌സുകളിലേക്ക് പ്രവേശനത്തിനായി രജിസ്റ്റര്‍ ചെയ്യാന്‍ ഈ തീരുമാനം സഹായിക്കുമെന്ന് അദ്ദേഹം വ്യക്തമാക്കി.
    അംഗപരിമിതരായ എല്ലാ അപേക്ഷകരുടെയും രജിസ്‌ട്രേഷനു വേണ്ടി നിലവില്‍ ഡി.ജി.എച്ച്.എസ് ഉപയോഗിച്ചുവരുന്ന സെന്‍ട്രല്‍ കൗണ്‍സലിംഗ് സോഫ്റ്റവെയറില്‍ മാറ്റങ്ങള്‍ വരുത്തിയിട്ടുണ്ട്. അംഗപരിമിത വിഭാഗത്തിലെ സംവരണത്തിലൂടെ പ്രവേശനം നേടുന്ന വിദ്യാര്‍ത്ഥികള്‍ക്ക് അവരുടെ വൈകല്യത്തിന്റെ തോത് തീരുമാനിക്കുന്നതിന് വൈദ്യ പരിശോധന നടത്തും.
    AM MRD –229
    ***

    
    
    (Release ID: 1525779) Visitor Counter : 2