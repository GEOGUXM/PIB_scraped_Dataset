      PIB Headquarters

      സംസ്ഥാനത്തെ വോളിബോള്‍ പരിശീലകര്‍ക്കുള്ള റിഫ്രഷര്‍ കോഴ്‌സിനു എല്‍.എന്‍.സി.പി.ഇയില്‍ തുടക്കമായി
      Posted On: 21 MAR 2018 6:38PM by PIB Thiruvananthpuram


    സംസ്ഥാനത്തെ വോളിബോള്‍ പരിശീലകര്‍ക്കുവേണ്ടി കേരള സ്‌പോര്‍ട്‌സ് കൗണ്‍സിലും സായി എല്‍ എന്‍.സി.പി.ഇയും സംയുക്തമായി സംഘടിപ്പിക്കുന്ന ആവര്‍ത്തന പരിശീലന പരിപാടിക്ക് തുടക്കമായി. അഞ്ചു ദിവസം നീണ്ടു നില്‍ക്കുന്ന പരിശീലന പരിപാടിയുടെ കോര്‍ഡിനേറ്റര്‍ എന്‍.സി.പി.ഇ യിലെ മുതിര്‍ന്ന കോച്ച് ഡോ. സ്റ്റാലിന്‍ നാഗരാജനാണ് . സംഥാനത്തിന്റെ വിവിധഭാഗങ്ങളില്‍ നിന്നുള്ള വോളിബോള്‍ പരിശീലകരാണ് ഈ റിഫ്രഷര്‍ കോഴ്‌സില്‍ പങ്കെടുക്കുന്നത്. ഫീല്‍ഡ് പ്രാക്ടിസിനോടൊപ്പം യോഗ, ട്രെയിനിങ് മെതേഡ്‌സ് , സ്‌പോര്‍ട്‌സ് സൈക്കോളജി, സ്‌പോര്‍ട്‌സ് മെഡിസിന്‍, സ്‌പോര്‍ട്‌സ് മെത്തഡോളജി, സ്‌പോര്‍ട്‌സ് ഹിന്‍സിയോളജി എന്നീ വിഷയങ്ങളില്‍ പ്രഗത്ഭര്‍ ക്ലാസുകള്‍ എടുക്കും. എല്‍ എന്‍ സി പി ഇ യില്‍ നടന്ന ചടങ്ങില്‍ പ്രിന്‍സിപ്പാള്‍ ഡോ. ജി. കിഷോര്‍ പരിപാടിയുടെ ഉത്ഘാടനം നിര്‍വഹിച്ചു.


    പരിശീലന പരിപാടി ഈ മാസം 26 നു സമാപിക്കും.


    
    ND MRL–97
    ***

    
    
    (Release ID: 1525782) Visitor Counter : 2