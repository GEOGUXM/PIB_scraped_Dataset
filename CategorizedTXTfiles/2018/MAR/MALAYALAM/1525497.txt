      PIB Headquarters

      സ്റ്റീഫന്‍ ഹോക്കിംഗിന്റെ സ്മരണാര്‍ത്ഥം പ്രത്യേക തപാല്‍ കവര്‍ പുറത്തിറക്കി
      Posted On: 20 MAR 2018 7:43PM by PIB Thiruvananthpuram


    
    അടുത്തിടെ അന്തരിച്ച വിഖ്യാത ശാസ്ത്രജ്ഞന്‍ സ്റ്റീഫന്‍ ഹോക്കിംഗിന്റെ സ്മരണാര്‍ത്ഥം തപാല്‍ വകുപ്പ് പ്രത്യേക കവര്‍ പുറത്തിറക്കി. ന്യൂഡല്‍ഹിയില്‍ നടന്ന ചടങ്ങില്‍ കേന്ദ്ര വാര്‍ത്താ വിനിമയ സഹമന്ത്രി (സ്വതന്ത്ര ചുമതല) ശ്രീ. മനോജ് സിന്‍ഹ ഇതിന്റെ പ്രകാശനം നിര്‍വ്വഹിച്ചു.


    സ്റ്റാമ്പ് ശേഖരണം ഹോബിയാക്കിയ സ്‌കൂള്‍ കുട്ടികള്‍ക്കുള്ള ദീന്‍ദയാല്‍ സ്പര്‍ശ് സ്‌കോളര്‍ഷിപ്പിന്റെ ഫലങ്ങളും അദ്ദേഹം പ്രഖ്യാപിച്ചു. സംസ്ഥാനങ്ങളിലെ സര്‍ക്കിള്‍ പോസ്റ്റോഫീസുകള്‍, വീഡിയോ കോണ്‍ഫറന്‍സിലൂടെ ചടങ്ങില്‍ സംബന്ധിച്ചു.


    ഇതിനോടനുബന്ധിച്ച് കേരള പോസ്റ്റല്‍ സര്‍ക്കിളിന്റെ ആഭിമുഖ്യത്തില്‍ തിരുവനന്തപുരത്ത് സംഘടിപ്പിച്ച ചടങ്ങില്‍ ചീഫ് പോസ്റ്റ് മാസ്റ്റര്‍ ജനറല്‍ ശ്രീമതി ശാരദ സമ്പത്ത് വി.എസ്.എസ്.സി. ഡയറകടര്‍ ശ്രീ. എസ്. സോമനാഥിന് നല്‍കിക്കൊണ്ട് പ്രത്യേക തപാല്‍ കവറിന്റെ പ്രകാശനം നിര്‍വ്വഹിച്ചു.


    സ്പര്‍ശ് സ്‌കോളര്‍ഷിപ്പില്‍ വിജയികളായ സംസ്ഥാനത്ത് നിന്നുള്ള വിദ്യാര്‍ത്ഥികള്‍ക്കുള്ള മെരിറ്റ് സര്‍ട്ടിഫിക്കറ്റുകളും ചടങ്ങില്‍ സമ്മാനിച്ചു. 6,000 രൂപയുടെ സ്‌കോളര്‍ഷിപ്പിന് സംസ്ഥാനത്ത് നിന്ന് 40 വിദ്യാര്‍ത്ഥികളെയാണ് തിരഞ്ഞെടുത്തിട്ടുള്ളത്. പോസ്റ്റോഫീസ് സേവിംഗ്‌സ് അക്കൗണ്ടിലൂടെയായിരിക്കും ഈ തുക കൈമാറുക.


    
    ND/MRL

    
    
    (Release ID: 1525497) Visitor Counter : 2