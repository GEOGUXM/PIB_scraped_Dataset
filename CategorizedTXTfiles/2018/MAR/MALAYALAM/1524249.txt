      ജലവിഭവ മന്ത്രാലയം

      കമാന്‍ഡ് ഏരിയ വികസന പദ്ധതിക്കുള്ള പണത്തിന്റെ വിനിയോഗം വേഗത്തിലാക്കണമെന്ന് നിതിന്‍ ഗഡ്കരി
      Posted On: 13 MAR 2018 6:24PM by PIB Thiruvananthpuram


    ത്വരിത ജലസേചന പരിപാടിക്ക് കീഴിലുള്ള കമാന്‍ഡ് ഏരിയ വികസന പദ്ധതിക്ക് (സി.എ.ഡി) അനുവദിച്ച പണം വേഗത്തില്‍ വിനിയോഗിക്കണമെന്ന് കേന്ദ്ര ജല വിഭവ, നദീ വികസന മന്ത്രി ശ്രീ. നിതിന്‍ ഗഡ്കരി ആവശ്യപ്പെട്ടു. കമാന്‍ഡ് ഏരിയ വികസനം സംബന്ധിച്ച സമ്മേളനം ന്യൂഡല്‍ഹിയില്‍ ഉദ്ഘാടനം ചെയ്യവെ ഈ പദ്ധതിക്ക് അനുവദിച്ച തുകകള്‍ വേണ്ടവിധത്തില്‍ വിനിയോഗിച്ചിട്ടില്ലെന്ന് അദ്ദേഹം ചൂണ്ടിക്കാട്ടി. ഗ്രാമപ്രദേശങ്ങളില്‍ നിന്ന് നഗര പ്രദേശങ്ങളിലേയ്ക്ക് ജനങ്ങള്‍ പലായനം ചെയ്യുന്നതിന്റെ ഒരു കാര്യം ജലദൗര്‍ലഭ്യമാണെന്ന് ശ്രീ. നിതിന്‍ ഗഡ്കരി ചൂണ്ടിക്കാട്ടി. ജലവിഭവങ്ങളുടെ ശാസ്ത്രീയമായ ആസൂത്രണവും, കൈകാര്യം ചെയ്യലുമാണ് കാലഘട്ടത്തിന്റെ ആവശ്യമെന്ന് അദ്ദേഹം പറഞ്ഞു. വന്‍കിട അണക്കെട്ടുകള്‍ നിര്‍മ്മിക്കുന്നതിന് പകരം തടയണകളുടെ സാധ്യത പരമാവധി പ്രയോജനപ്പെടുത്തണമെന്നും ശ്രീ. ഗഡ്കരി ആവശ്യപ്പെട്ടു.
    ND MRD –198

    
    
    (Release ID: 1524249) Visitor Counter : 2