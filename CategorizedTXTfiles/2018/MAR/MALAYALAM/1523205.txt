      റോഡ് ഗതാഗത, ഹൈവേ മന്ത്രാലയം

      ദേശീയപാത ഉപയോക്താക്കള്‍ക്ക് മൊബൈല്‍ ആപ്പും അടിയന്തിര ടോള്‍ ഫ്രീ നമ്പരും നിലവില്‍ വന്നു
      Posted On: 07 MAR 2018 6:15PM by PIB Thiruvananthpuram


    ദേശീയപാത ഉപയോക്താക്കള്‍ക്കുള്ള സുഖദ് യാത്ര മൊബൈല്‍ ആപ്ലിക്കേഷനും അടിയന്തിര ടോള്‍ ഫ്രീ നമ്പരും കേന്ദ്ര റോഡ്, ഗതാഗത, ദേശീയപാത മന്ത്രി ശ്രീ. നിതിന്‍ ഗഡ്ക്കരി ന്യൂ ഡല്‍ഹിയില്‍ ഇന്ന് ഉദ്ഘാടനം ചെയ്തു. കേന്ദ്ര പെട്രോളിയം പ്രകൃതി വാതക, നൈപുണ്യ വികസന സംരംഭകത്വ മന്ത്രി ശ്രീ. ധര്‍മ്മേന്ദ്ര പ്രധാനും സന്നിഹിതനായിരുന്നു.


    ദേശീയ പാത അതോറിറ്റിയാണ് ആപ്പ് വികസിപ്പിച്ചത്. റോഡിന്റെ നിലവാരം, ദേശീയപാതയിലെ അപകടങ്ങള്‍, കുഴികള്‍ തുടങ്ങിയവ സംബന്ധിച്ച വിവരങ്ങള്‍ ഉപയോക്താക്കള്‍ക്ക് ആപ്പ് വഴി രേഖപ്പെടുത്താവുന്നതാണ്. ടോള്‍ പ്ലാസകളിലെ കാത്തിരിപ്പ് സമയത്തെ പറ്റിയും ദേശീയപാതയിലെ ഹൈവേ നെസ്സ്, നെസ്സ് മിനി തുടങ്ങിയ സൗകര്യങ്ങളെപ്പറ്റിയും ആപ്പ് വിവരം നല്‍കും. ഫാസ്റ്റാഗുകള്‍ വാങ്ങുന്നതിനും ആപ്പ് ഉപയോഗിക്കാം.


    1033 എന്ന ടോള്‍ ഫ്രീ നമ്പര്‍ അടിയന്തിര സാഹചര്യങ്ങള്‍ റിപ്പോര്‍ട്ട് ചെയ്യാനും ദേശീയപാതയെ സംബന്ധിച്ച പ്രതികരണങ്ങള്‍ നല്‍കാനും ഉപയോഗിക്കാം.


    സംസ്ഥാനങ്ങളിലും കേന്ദ്ര ഭരണ പ്രദേശങ്ങളിലും ഒരു ജില്ലയില്‍ കുറഞ്ഞത് ഒരു മാതൃക ഡ്രൈവിംഗ് പരിശീലന കേന്ദ്രം വീതം സ്ഥാപിക്കുന്നതിന് കേന്ദ്ര ഗവണ്‍മെന്റ് ഒരു കോടി രൂപയുടെ ധനസഹായം നല്‍കുമെന്ന് ശ്രീ. നിതിന്‍ ഗഡ്ക്കരി അറിയിച്ചു.
    ND MRD –185

    
    
    (Release ID: 1523205) Visitor Counter : 3