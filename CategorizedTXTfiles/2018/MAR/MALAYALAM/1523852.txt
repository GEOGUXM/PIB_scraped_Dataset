      ആഭ്യന്തരകാര്യ മന്ത്രാലയം

      പോലീസ് കുറ്റാന്വേഷണ മികവിനുള്ള കേന്ദ്ര ആഭ്യന്തര മന്ത്രിയുടെ മെഡല്‍
      Posted On: 12 MAR 2018 5:13PM by PIB Thiruvananthpuram


    സംസ്ഥാന, കേന്ദ്ര ഭരണ പ്രദേശങ്ങളിലെയും കേന്ദ്ര അന്വേഷണ ഏജന്‍സികളിലെയും പോലീസുകാരുടെ കുറ്റാന്വേഷണ നിലവാരം പ്രോത്സാഹിപ്പിക്കുന്നതിനായി 'കുറ്റാന്വേഷണ മികവിനുള്ള കേന്ദ്ര ആഭ്യന്തര മന്ത്രിയുടെ മെഡല്‍' നല്‍കാന്‍ ഗവണ്‍മെന്റ് തീരുമാനിച്ചു. സബ് ഇന്‍സ്‌പെക്ടര്‍ മുതല്‍ പോലീസ് സൂപ്രണ്ട് വരെ തലങ്ങളിലുള്ള പോലീസ് ഉദ്യോഗസ്ഥര്‍ക്ക് ഈ മെഡലിന് അര്‍ഹതയുണ്ടാകും.


    സംസ്ഥാന, കേന്ദ്ര ഭരണ പ്രദേശങ്ങളിലെ പോലീസിന് 137 ഉം ദേശീയ അന്വേഷണ ഏജന്‍സി, സെന്‍ട്രല്‍ ബ്യൂറോ ഓഫ് ഇന്‍വസ്റ്റിഗേഷന്‍, നാര്‍കോട്ടിക് കണ്‍ട്രോള്‍ ബ്യൂറോ എന്നീ കേന്ദ്ര കുറ്റാന്വേഷണ ഏജന്‍സികളില്‍പ്പെട്ടവര്‍ക്ക് 25 ഉം മെഡല്‍ അടക്കം ആകെ 137 മെഡലുകളാണ് നല്‍കുക. 2013, 2014, 2015 വര്‍ഷങ്ങളില്‍ ഇന്ത്യന്‍ പീനല്‍ കോഡ് പ്രകാരം രജിസ്റ്റര്‍ ചെയ്യപ്പെട്ട കുറ്റകൃത്യങ്ങളുടെ ശരാശരി കണക്കിന്റെയും ദേശീയ ക്രൈം റെക്കോര്‍ഡ്‌സ് ബ്യൂറോ കണക്കുകളുടെയും അടിസ്ഥാനത്തിലാണ് സംസ്ഥാനങ്ങളിലും കേന്ദ്ര ഭരണ പ്രദേശങ്ങളിലും മെഡലുകള്‍ വിതരണം ചെയ്യുക. ശരാശരി കുറ്റകൃത്യ നിരക്കിന്റെ അടിസ്ഥാനത്തില്‍ മൂന്നു വര്‍ഷം കൂടുമ്പോള്‍ മെഡലുകള്‍ പുനപരിശോധനയ്ക്ക് വിധേയമാക്കും. വനിതാ കുറ്റാന്വേഷകര്‍ക്ക് മെഡല്‍ ക്വാട്ടയുണ്ടായിരിക്കും.


    എഡിജി റാങ്കിലുള്ള ഉദ്യോഗസ്ഥന്‍ അധ്യക്ഷനായ സംസ്ഥാന തല സമിതിയുടെ ശുപാര്‍ശയുടെ അടിസ്ഥാനത്തില്‍ ബ്യൂറോ ഓഫ് പോലീസ് റിസേര്‍ച്ച് ആന്‍ഡ് ഡവലപ്‌മെന്റ് സംസ്ഥാന, കേന്ദ്രഭരണ പ്രദേശങ്ങളില്‍ നിന്നും കേന്ദ്ര ഏജന്‍സികളില്‍ നിന്നും അപേക്ഷകള്‍ ക്ഷണിക്കും. ഈ അപേക്ഷകള്‍ ബ്യൂറോ ഓഫ് പോലീസ് റിസേര്‍ച്ച് ആന്‍ഡ് ഡവലപ്‌മെന്റിലെ സ്‌ക്രീനിങ്ങ് സമിതി പരിശോധിച്ച ശേഷം കേന്ദ്ര ആഭ്യന്തര മന്ത്രാലയത്തിലെ സമിതി അനുമതി നല്‍കും. എല്ലാവര്‍ഷവും ഓഗസ്റ്റ് 15ന് പുരസ്‌ക്കാര വിജയികളുടെ പേരുകള്‍ പ്രഖ്യാപിക്കും. കേന്ദ്ര ആഭ്യന്തര മന്ത്രി ഒപ്പിട്ട സര്‍ട്ടിഫിക്കറ്റും മെഡലും വിജയികള്‍ക്ക് ലഭിക്കും. വിജയികളുടെ പേരുകള്‍ ഇന്ത്യ ഗസറ്റില്‍ പ്രസിദ്ധീകരിക്കുകയും ചെയ്യും.

    
    
    (Release ID: 1523852) Visitor Counter : 7