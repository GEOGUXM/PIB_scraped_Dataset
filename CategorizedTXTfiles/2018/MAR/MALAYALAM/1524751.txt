      ഊര്‍ജ്ജ മന്ത്രാലയം

      ഗ്രാമീണ മേഖലയില്‍ സൗരോര്‍ജ്ജ സാധ്യതകള്‍ പ്രയോജനപ്പെടുത്താന്‍കുസും പദ്ധതി; ജലസേചനാവശ്യത്തിന് സൗരോര്‍ജ്ജ പമ്പുകള്‍ സ്ഥാപിക്കും
      Posted On: 15 MAR 2018 6:07PM by PIB Thiruvananthpuram


    ഗ്രാമീണ മേഖലയില്‍ സൗരോര്‍ജ്ജ സാധ്യതകള്‍ പ്രയോജനപ്പെടുത്താന്‍ കുസും (കിസാന്‍ ഊര്‍ജ്ജ സുരക്ഷ ഏവം ഉഥാന്‍ മഹാഭിയാന്‍) എന്ന പദ്ധതിക്ക് ഗവണ്‍മെന്റ് രൂപം നല്‍കി വരികയാണെന്ന് കേന്ദ്ര ഊര്‍ജ്ജ, നവ, പുനരുല്‍പ്പാദന ഊര്‍ജ്ജ വകുപ്പ് സഹമന്ത്രി (സ്വതന്ത്ര ചുമതല) ശ്രീ. ആര്‍.കെ സിംഗ് ലോക്‌സഭയില്‍ രേഖാമൂലം നല്‍കിയ മറുപടിയില്‍ അറിയിച്ചു. പദ്ധതി വഴി ലക്ഷ്യമിടുന്നവ ഇവയാണ്:
    1) ഗ്രാമീണമേഖലയില്‍ 2 മെഗാ വാട്ട് വരെ ശേഷിയുള്ള, ഗ്രിഡുമായി ബന്ധിപ്പിച്ച സൗരോര്‍ജ്ജ പ്ലാന്റുകള്‍ സ്ഥാപിക്കല്‍.
    2) ഗ്രിഡുമായി ബന്ധിപ്പിച്ചിട്ടില്ലാത്ത കര്‍ഷകരുടെ ജലസേചന ആവശ്യങ്ങള്‍ നിറവേറ്റുന്നതിന് ഓഫ് ഗ്രിഡ് സോളാര്‍ വാട്ടര്‍ പമ്പുകള്‍ സ്ഥാപിക്കുക.
    3)ഗ്രിഡില്‍ നിന്നുള്ള വൈദ്യുതിയെ ആശ്രയിക്കാതെ സ്വയം പര്യാപ്തരാവാനും അധികമുള്ള ഊര്‍ജ്ജം വൈദ്യുത വിതരണ കമ്പനികള്‍ക്ക് വില്‍ക്കുന്നതിന് കര്‍ഷകരെ സഹായിക്കുന്നതിനുമായി, നിലവില്‍ ഗ്രിഡുമായി ബന്ധിപ്പിച്ചിട്ടുള്ള കാര്‍ഷിക പമ്പുകളെ സൗരോര്‍ജ്ജത്തിലേക്കു മാറ്റല്‍.
    4) ഗവണ്‍മെന്റ് മേഖലയിലെ കുഴല്‍ കിണറുകള്‍, ജലസേചന പദ്ധതികള്‍ മുതലായവയുടെ സൗരോര്‍ജ്ജത്തിലേയ്ക്കുള്ള പരിവര്‍ത്തനം
    ഈ പദ്ധതിക്ക് അനുമതി ലഭിച്ചശേഷം ഫണ്ട് സംബന്ധിച്ച വിശദാംശങ്ങളും നടപ്പിലാക്കുന്ന രീതിയും തീരുമാനിക്കുമെന്ന് ശ്രീ. ആര്‍.കെ സിംഗ് അറിയിച്ചു.
    AM MRD –209
    ***

    
    
    (Release ID: 1524751) Visitor Counter : 3