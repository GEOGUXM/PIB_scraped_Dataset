      ഗ്രാമീണ വികസന മന്ത്രാലയം

      മാര്‍ച്ചിനകം ഒരു കോടി വീടുകളുടെ നിര്‍മ്മാണം പൂര്‍ത്തീകരിക്കും
      Posted On: 22 MAR 2018 8:03PM by PIB Thiruvananthpuram


    പ്രധാനമന്ത്രി ആവാസ് യോജനക്കു കീഴില്‍ (പി.എം.എ.വൈ- ഗ്രാമീണം) 2017- 18 ല്‍ ലക്ഷ്യമിട്ടിരുന്ന 51 ലക്ഷം വീടുകളില്‍ 34.99 ലക്ഷം വീടുകളുടെയും നിര്‍മാണം പൂര്‍ത്തിയായി. ലക്ഷ്യമിട്ടിരുന്നതിന്റെ 68.7% വരും ഇത്. നിര്‍മ്മാണം പൂര്‍ത്തിയാക്കിയ വീടുകളില്‍ 29.33 ലക്ഷം പ്രധാനമന്ത്രി ആവാസ് യോജനക്കു കീഴില്‍ (ഗ്രാമീണം) ഉള്ളതും 5.66 ലക്ഷം നേരെത്തെയുണ്ടായിരുന്ന ഇന്ദിരാ ആവാസ് യോജനക്കു കീഴില്‍ പണി പകുതിക്ക് വച്ച് നിലച്ച വീടുകള്‍ പൂര്‍ത്തീകരിച്ചതുമാണ്.


    പൂര്‍ത്തിയായ വീടുകളുടെ ചിത്രകള്‍, ജിയോ ടാഗിംഗ് സഹിതം www.pmayg.nic.inഎന്ന വെബ്‌സൈറ്റില്‍ അപ്‌ലോഡ് ചെയ്തിട്ടുണ്ട്.


    2019 മാര്‍ച്ചോടെ പദ്ധതിക്കു കീഴില്‍ ഒരു കോടി വീടുകള്‍ നിര്‍മ്മിക്കാനാണ് ലക്ഷ്യമിട്ടിട്ടുള്ളത്. 47.21 ലക്ഷം വീടുകളുടെ നിര്‍മാണം അന്തിമ ഘട്ടത്തിലാണ്. 60 ലക്ഷം വീടുകള്‍ക്ക് നിര്‍മാണത്തിനായി ആദ്യ ഗഡു കൈമാറിക്കഴിഞ്ഞു. 2019 മാര്‍ച്ചിനകം ഒരു കോടി വീടുകള്‍ എന്നതാണ് ലക്ഷ്യമെങ്കിലും ഈ വര്‍ഷം അവസാനത്തോടെ തന്നെ ലക്ഷ്യം കൈവരിക്കാനുള്ള ശ്രമത്തിലാണ് കേന്ദ്ര ഗ്രാമ വികസന മന്ത്രാലയം.


    2016 നവംബര്‍ 20 ന് ഉത്തര്‍ പ്രദേശിലെ ആഗ്രയില്‍ പ്രധാനമന്ത്രി നരേന്ദ്ര മോദിയാണ് പദ്ധതിക്കു തുടക്കം കുറിച്ചത്.
    AM/MRD

    
    
    (Release ID: 1526057) Visitor Counter : 2