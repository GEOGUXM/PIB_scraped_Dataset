      നിതി ആയോഗ്‌

      അന്താരാഷ്ട്ര വനിതാ ദിനത്തില്‍ നിതി ആയോഗ് വനിതകള്‍ക്കായുള്ള സംരംഭകത്വ വേദിക്ക് തുടക്കമിടും
      Posted On: 07 MAR 2018 6:12PM by PIB Thiruvananthpuram


    അന്താരാഷ്ട്ര വനിതാ ദിനമായ നാളെ (08-03-2018) നിതി ആയോഗ് വനിതാ സംരംഭകത്വ വേദിക്ക് Women Entrepreneurship Platform (WEP) തുടക്കമിടും. ന്യൂ ഡല്‍ഹിയില്‍ നടക്കുന്ന ചടങ്ങില്‍ നിതി ആയോഗ് ഉപാദ്ധ്യക്ഷന്‍ ശ്രീ. രാജീവ് കുമാര്‍, സി.ഇ.ഒ. ശ്രീ. അമിതാബ് കാന്ത്, ഇന്ത്യയിലെ ഐക്യരാഷട്ര റസിഡന്റ് കോ-ഓര്‍ഡിനേറ്റര്‍ യൂറി അഫ്‌നാസീവ് തുടങ്ങിയവര്‍ സംബന്ധിക്കും.


    വിവിധ സ്ഥാപനങ്ങളുമായി സഹകരിച്ച് കൊണ്ട് വനിതകളുടെ സംരംഭകത്വം പ്രോത്സാഹിപ്പിക്കുക, പൊതു സ്വകാര്യ മേഖലകളിലെ നിലവിലുള്ള പദ്ധതികളെ കുറിച്ച് വനിതകള്‍ക്ക് അറിവ് പകരുന്നതോടൊപ്പം വ്യാവസായിക പങ്കാളിയെ കണ്ടെത്തുക, സംരംഭങ്ങള്‍ തുടങ്ങുന്നതിലെ തടസങ്ങള്‍ കണ്ടെത്തി അവ നീക്കം ചെയ്യുക, ഒരു കേന്ദ്രീകൃത പോര്‍ട്ടലിലൂടെയുള്ള വനിതാ സംരംഭകരുടെ രജിസ്‌ട്രേഷന്‍ വഴി ഒരു ദേശീയ ഡാറ്റ ബേയ്‌സ് വികസിപ്പിച്ചെടുക്കുക മുതലായവയാണ് പ്ലാറ്റ്‌ഫോമിന്റെ ലക്ഷ്യങ്ങള്‍.


    2018 ലെ വിമന്‍ ട്രാന്‍സ്‌ഫോമിംഗ് ഇന്ത്യ പുരസ്‌ക്കാരങ്ങളുടെ മൂന്നാം പതിപ്പിലേയ്ക്കുള്ള നാമനിര്‍ദ്ദേശത്തിനും നാളെ തുടക്കം കുറിക്കും. വനിതകളും സംരംഭകത്വവും എന്നതാണ് ഇക്കൊല്ലത്തെ പ്രചാരണ വിഷയം.
    ND MRD –182
    ***

    
    
    (Release ID: 1523202) Visitor Counter : 2