      ന്യൂനപക്ഷകാര്യ മന്ത്രാലയം

      കേന്ദ്ര ന്യൂനപക്ഷകാര്യ മന്ത്രി മുഖ്താര്‍ അബ്ബാസ് നഖ്‌വി അജ്മീര്‍ ദര്‍ഗാ ഷെരീഫ് സന്ദര്‍ശിച്ചു; പ്രധാനമന്ത്രിക്കുവേണ്ടി ഛാദര്‍ സമര്‍പ്പിച്ചു
      Posted On: 19 MAR 2018 6:21PM by PIB Thiruvananthpuram


    അജ്മീര്‍ ഷരീഫിലെ ഖ്വാജാ മൊയ്‌നുദ്ദീന്‍ ചിഷ്തിയുടെ ദര്‍ഗയിലേക്ക് പ്രധാനമന്ത്രി ശ്രീ. നരേന്ദ്ര മോദി ഛാദര്‍ (വിരിപ്പ്) സമര്‍പ്പിച്ചു. കേന്ദ്ര ന്യൂനപക്ഷകാര്യ മന്ത്രി ശ്രീ. മുഖ്താര്‍ അബ്ബാസ് നഖ്‌വിയാണ് പ്രധാനമന്ത്രിക്കുവേണ്ടി ചാദര്‍ കൈമാറിയത്. ദര്‍ഗയിലെ 806 ാമത് ഉറൂസ് വേളയില്‍ ഇന്ത്യയിലും വിദേശത്തുമുള്ള ഖ്വാജാ മൊയ്‌നുദ്ദീന്‍ ചിഷ്തിയുടെ അനുയായികള്‍ക്ക് പ്രധാനമന്ത്രി ആശംസകള്‍ നേര്‍ന്നു. വിവിധ ഇന്ത്യന്‍ തത്വശാസ്ത്രങ്ങളുടെ അടിസ്ഥാനം സമാധാനം, ഐക്യം, മൈത്രി എന്നിവയാണെന്നും സൂഫിസം അതിലൊന്നാണെന്നും പ്രധാനമന്ത്രി പറഞ്ഞു. മഹത്തായ ആത്മീയ പൈതൃകത്തിന്റെ പ്രതീകമാണ് ഖ്വാജാ മൊയ്‌നുദ്ദീന്‍ ചിഷ്തിയെന്നും അദ്ദേഹത്തിന്റെ സേവനങ്ങള്‍ വരും തലമുറകള്‍ക്ക് പ്രചോദനമാണെന്നും പ്രധാനമന്ത്രി സന്ദേശത്തില്‍ പറഞ്ഞു.


    ഇസ്ലാമിന്റെയും മൊത്തം മനുഷ്യരാശിയുടെയും ഏറ്റവും വലിയ ശത്രുവാണ് ഭീകരതയെന്ന് ചടങ്ങില്‍ സംസാരിച്ച ശ്രീ. മുഖ്താര്‍ അബ്ബാസ് നഖ്‌വി പറഞ്ഞു. ഇതാണ് ഖ്വാജാ മൊയ്‌നുദ്ദീന്‍ ചിഷ്തിയുടെ തത്വങ്ങളിലേയും അധ്യാപനങ്ങളിലേയും കാതലായ സന്ദേശമെന്ന് അദ്ദേഹം വ്യക്തമാക്കി. മാനുഷിക മൂല്യങ്ങള്‍ ദുര്‍ബ്ബലമാക്കാനും സമാധാനവും ലോകത്തിന്റെ പുരോഗതിയും തടസ്സപ്പെടുത്താനും ശ്രമിക്കുന്ന ഹീന ശക്തികളെ പരാജയപ്പെടുത്താനുള്ള ശക്തമായ ആയുധമാണ് അദ്ദേഹത്തിന്റെ ആശയങ്ങളും പ്രതിബദ്ധതയുമെന്ന് ശ്രീ. നഖ്‌വി ചൂണ്ടിക്കാട്ടി.


    ദര്‍ഗക്കു സമീപം കേന്ദ്ര ന്യൂനപക്ഷകാര്യ മന്ത്രാലയം നിര്‍മ്മിച്ച 100 ശുചിമുറികളടങ്ങിയ സമുച്ചയം ശ്രീ. നഖ്‌വി ഉദ്ഘാടനം ചെയ്തു. അജ്മീര്‍ ദര്‍ഗയുമായി ബന്ധപ്പെട്ട് നടപ്പിലാക്കുന്ന വിവിധ വികസന പ്രവൃത്തികള്‍ ഉദ്യോഗസ്ഥരുമായി കേന്ദ്രമന്ത്രി ചര്‍ച്ച ചെയ്തു.
    AM MRD –217

    
    
    (Release ID: 1525292) Visitor Counter : 1