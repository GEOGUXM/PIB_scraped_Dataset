      വിനോദസഞ്ചാര മന്ത്രാലയം

      ഡല്‍ഹിയിലും, വാരാണസിയിലും, കൊച്ചിയിലും സംഗീത പരിപാടികള്‍ സംഘടിപ്പിക്കും
      Posted On: 09 MAR 2018 5:13PM by PIB Thiruvananthpuram


    ഇന്‍ക്രെഡിബിള്‍ ഇന്ത്യ ഹെറിറ്റേജ് സീരീസിന്റെ ഭാഗമായി കേന്ദ്ര വിനോദസഞ്ചാര മന്ത്രാലയം ഡല്‍ഹിയിലും വാരാണസിയിലും കൊച്ചിയിലും സംഗീത പരിപാടികള്‍ സംഘടിപ്പിക്കുന്നു. ഹിന്ദുസ്ഥാനി സംഗീതം, കര്‍ണാടക സംഗീതം, ഖവാലി സംഗീതം, ബാവൂള്‍ സംഗീതം തുടങ്ങി വൈവിധ്യമാര്‍ന്ന തരം പരിപാടികളാണ് ആറാഴ്ചകളിലായി അവതരിപ്പിക്കപ്പെടുന്നത്. 2018 മാര്‍ച്ച് 10 ന് ന്യൂഡല്‍ഹിയിലെ ചെങ്കോട്ടയില്‍ ഉസ്താദ് ഷാഹിദ് പര്‍വേസ് ഖാന്‍ അവതരിപ്പിക്കുന്ന സിതാര്‍ വാദനം, ഡോ. അശ്വിനി ഭിദേ ദേശ്പാണ്‌ഡെയുടെ ഹിന്ദുസ്ഥാനി സംഗീതാവതരണം എന്നിവയോടെ പരിപാടിയ്ക്ക് തുടക്കമാകും. 2018 മാര്‍ച്ച് 11 ന് ശ്രീമതി പാര്‍വതി ബാവുളിന്റെ സംഗീത പരിപാടിയും, വാര്‍സി സഹോദരന്മാരുടെ ഖവാലി സംഗീത പരിപാടിയും നടക്കും. ഡോ. എല്‍. സുബ്രഹ്മണ്യത്തിന്റെ വയലിന്‍ അവതരണം, ഡോ. ഉമയാള്‍പുരം കെ. ശിവരാമന്റെ മൃദംഗ വാദനം, പണ്ഡിറ്റ് ശിവ് കുമാര്‍ ശര്‍മ്മയുടെ സന്തൂര്‍ ആലാപനം എന്നിവ മാര്‍ച്ച് 17 നും, കാപിറ്റല്‍ സിറ്റി മിന്‍സ്‌ട്രെല്‍സിന്റെ സംഗീത പരിപാടി, ശ്രീമതി മാലിനി അവസ്തിയുടെ ലളിത സംഗീത പരിപാടി എന്നിവ മാര്‍ച്ച് 18 നും നടക്കും.
    ഐഇ-എബി(09.03.2018)
    

    
    (Release ID: 1523516) Visitor Counter : 3