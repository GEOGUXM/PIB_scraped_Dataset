      PIB Headquarters

      ഡല്‍ഹി പോലീസിലും കേന്ദ്ര സായുധ പോലീസ് സേനകളിലും സബ് ഇന്‍സ്‌പെക്ടര്‍ തസ്തികകളില്‍ നിയമനത്തിനായി എസ്.എസ്.സി അപേക്ഷ ക്ഷണിച്ചു
      Posted On: 15 MAR 2018 6:08PM by PIB Thiruvananthpuram


    
    ഡല്‍ഹി പൊലീസ്, കേന്ദ്ര സായുധ പൊലീസ് സേനകള്‍ എന്നിവയിലേക്ക് സബ് ഇന്‍സ്പക്ടര്‍ തസ്തികയിലേക്കും കേന്ദ്ര വ്യവസായ സംരക്ഷണ സേനയില്‍ (സി.ഐ.എസ്.എഫ്) അസിസ്റ്റന്റ് ഇന്‍സ്‌പെക്ടര്‍ തസ്തികയിലേക്കും നിയമനത്തിനായി നടത്തുന്ന പരീക്ഷയ്ക്ക് സ്റ്റാഫ് സെലക്ഷന്‍ കമ്മീഷന്‍ (എസ്.എസ്.സി) അപേക്ഷ ക്ഷണിച്ചു. അംഗീകൃത സര്‍വകലാശാലാ ബിരുദമാണ് വിദ്യാഭ്യാസ യോഗ്യത. ഡല്‍ഹി പൊലീസില്‍ എസ്.ഐ തസ്തികയില്‍ പുരുഷന്‍മാരുടെ 97 ഒഴിവുകളും വനിതകളുടെ 53 ഒഴിവുകളുമാണുള്ളത്. കേന്ദ്ര സായുധ പൊലീസ് സേനകളില്‍ 1035 പുരുഷ എസ്.ഐമാരുടെയും 38 വനിതാ എസ്.ഐമാരുടെയും ഒഴിവുകളാണുള്ളത്. കേന്ദ്ര വ്യവസായ സംരക്ഷണ സേനയില്‍ അസിസ്റ്റന്റ് ഇന്‍സ്‌പെക്ടര്‍മാരുടെ ഒഴിവുകളുടെ എണ്ണം കണക്കാക്കിയിട്ടില്ല.


    ഈ പരീക്ഷയ്ക്ക് ഓണ്‍ലൈനായി മാത്രമേ അപേക്ഷ സമര്‍പ്പിക്കാനാകൂ. http://www.ssconline.nic.in in എന്ന വെബ്‌സൈറ്റ് വഴിയും http://ssc.nic.in എന്ന വെബ്‌സൈറ്റിലെ Apply->CAPF എന്ന ലിങ്കു വഴിയും അപേക്ഷ സമര്‍പ്പിക്കാം.അപേക്ഷ സമര്‍പ്പിക്കേണ്ട അവസാന തീയതി ഏപ്രില്‍ 2 ആണ്. അപേക്ഷ ക്ഷണിച്ചുകൊണ്ടുള്ള വിജ്ഞാപനം http://www.ssckkr.kar.nic.in, http://www.ssc.nic.in എന്നീ വെബ്‌സൈറ്റുകളില്‍ ലഭ്യമാണ്.


    കമ്പ്യൂട്ടര്‍ അധിഷ്ഠിത പരീക്ഷ 04.06.2018 മുതല്‍ 10.06.2018 വരെ രാജ്യത്തെ വിവിധ കേന്ദ്രങ്ങളില്‍ നടക്കും. ഇതില്‍ യോഗ്യത നേടുന്നവര്‍ക്ക് രണ്ടാം ഘട്ട പരീക്ഷയും മെഡിക്കല്‍ പരിശോധനയും നടത്തും.


    അപേക്ഷ സമര്‍പ്പിക്കുന്നതു സംബന്ധിച്ച സംശയനിവാരണത്തിന് തിങ്കള്‍ മുതല്‍ വെള്ളി വരെയുള്ള ദിവസങ്ങളില്‍ എസ്.എസ്.സിയുടെ ഹെല്‍പ്പ്‌ലൈന്‍ നമ്പറുകളായ 080-25502520, 9483862020, 9483862010 എന്നിവയില്‍ ബന്ധപ്പെടാം.
    AM MRL–86

    
    
    (Release ID: 1524752) Visitor Counter : 4