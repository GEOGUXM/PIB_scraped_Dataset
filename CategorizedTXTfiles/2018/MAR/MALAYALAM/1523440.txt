      PIB Headquarters

      വൊക്കേഷണല്‍ ഇന്‍സ്ട്രക്ടറുടെ (കൊമേഴ്‌സ്യല്‍ പ്രാക്ടീസ്) ഒഴിവിലേക്ക് അപേക്ഷ ക്ഷണിച്ചു
      Posted On: 08 MAR 2018 6:24PM by PIB Thiruvananthpuram


    
    കേന്ദ്ര തൊഴില്‍, ഉദ്യോഗ മന്ത്രാലയത്തിനു കീഴില്‍ തിരുവനന്തപുരത്തെ നാലാഞ്ചിറയില്‍ പ്രവര്‍ത്തിക്കുന്ന ഭിന്ന ശേഷിക്കാര്‍ക്കുള്ള നാഷണല്‍ കരിയര്‍ സര്‍വ്വീസ് സെന്ററില്‍ പട്ടികജാതി വിഭാഗത്തിനുവേണ്ടി സംവരണം ചെയ്തിട്ടുള്ള വൊക്കേഷണല്‍ ഇന്‍സ്ട്രക്ടറുടെ (കൊമേഴ്‌സ്യല്‍ പ്രാക്ടീസ്) ഒരു ഒഴിവിലേക്ക് നിയമനത്തിനായി അപേക്ഷ ക്ഷണിച്ചു. മാര്‍ച്ച് 26നകം അപേക്ഷിക്കണം.
    വിദ്യാഭ്യാസ യോഗ്യതകള്‍- 1. ഒരു അംഗീകൃത സര്‍വ്വകലാശാലാ ബിരുദം. 2. അംഗീകൃത സ്ഥാപനത്തില്‍ നിന്നും കോമേഴ്‌സിലോ, സെക്രട്ടേറിയല്‍ പ്രാക്ടീസിലോ ഡിപ്ലോമയോ സര്‍ട്ടിഫിക്കറ്റോ ഉണ്ടായിരിക്കണം. പ്രായപരിധി 30 വയസ്സ്.
    ടൈപ്പിംഗില്‍ മിനിട്ടില്‍ 40 വാക്കുകളുടെ വേഗതയും, ഷോര്‍ട്ട് ഹാന്‍ഡില്‍ മിനിട്ടില്‍ 80 വാക്കുകളുടെ വേഗതയും അഭിലഷണീയ യോഗ്യതകളാണ്.
    അപേക്ഷയോടൊപ്പം വിദ്യാഭ്യാസ യോഗ്യത, സംവരണം, പരിചയം തുടങ്ങിയവ തെളിയിക്കുന്ന രേഖകളുടെ സ്വയം സാക്ഷ്യപ്പെടുത്തിയ പകര്‍പ്പുകള്‍ ഉണ്ടായിരിക്കണം. അപേക്ഷയുടെ മാതൃക 2018 മാര്‍ച്ച് 3-9 ലക്കം എംപ്ലോയ്‌മെന്റ് ന്യൂസില്‍ ലഭ്യമാണ്.
    അപേക്ഷകള്‍ ഡെപ്യൂട്ടി ഡയറക്ടര്‍, (റീഹാബിലിറ്റേഷന്‍)-സ്വതന്ത്ര ചുമതല, നാഷണല്‍ കരിയര്‍ സെന്റര്‍ ഫോര്‍ ഡിഫറന്റ്‌ലി ഏബിള്‍ഡ്, മിനിസ്റ്ററി ഓഫ് ലേബര്‍ & എംപ്ലോയ്‌മെന്റ്, ( ഗവ. ഓഫ് ഇന്ത്യ), നാലാഞ്ചിറ, തിരുവനന്തപുരം-695 015 എന്ന വിലാസത്തില്‍ അയക്കണം.
    വിഭിന്ന ശേഷിക്കാര്‍ക്ക് പരിശീലനം നല്‍കലും മൂല്യ നിര്‍ണയവും, ഹാജര്‍-പ്രോഗ്രസ്സ് രജിസ്റ്ററുകള്‍ കൈകാര്യം ചെയ്യല്‍, യന്ത്രങ്ങള്‍, ഉപകരണങ്ങള്‍ എന്നിവയുടെ പരിപാലനം തുടങ്ങിയവയാകും ജോലികള്‍.
    തിരുവനന്തപുരമാണ് ജോലി സ്ഥലം. ശമ്പളം- പേ ബാന്‍ഡ് രണ്ട്.
    9300-34800+ ഗ്രേഡ് പേ: 4200 (പരിഷ്‌കരണത്തിന് മുമ്പുള്ളത്).
    അസം, മേഘാലയ, അരുണാചല്‍ പ്രദേശ്, മിസോറം, മണിപ്പൂര്‍, നാഗാലാന്‍ഡ്, ത്രിപുര, ജമ്മു കാഷ്മീര്‍, ഹിമാചല്‍ പ്രദേശിലെ ലാഹോല്‍ സ്പിതി ജില്ലകള്‍, ചമ്പ ജില്ലയിലെ പാംഗി സബ് ഡിവിഷന്‍, ആന്‍ഡമാന്‍ നിക്കോബാര്‍ ദ്വീപുകള്‍, ലക്ഷദ്വീപ്, വിദേശത്തുള്ളവര്‍ എന്നിവര്‍ക്ക് തപാല്‍ മുഖേന അപേക്ഷ അയക്കാനുള്ള അവസാന തീയതി 2018 ഏപ്രില്‍ നാല് ആണ്.


    GK MRL–76
    ***


    

    
    (Release ID: 1523440) Visitor Counter : 1