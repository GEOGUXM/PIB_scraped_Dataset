      മാനവവിഭവശേഷി വികസന മന്ത്രാലയം

      സ്‌കൂള്‍ പാഠ്യ പദ്ധതി യുക്തിസഹമാക്കുന്നതിന് മാനവവിഭവശേഷി മന്ത്രാലയം നിര്‍ദ്ദേശങ്ങള്‍ ക്ഷണിച്ചു
      പാഠ്യ പദ്ധതി യുക്തിസഹമാക്കല്‍ വിദ്യാര്‍ത്ഥികളുടെ
      സമഗ്ര വികസനത്തിന് അത്യാവശ്യം : കേന്ദ്ര മന്ത്രി പ്രകാശ് ജാവ്‌ദേകര്‍

      Posted On: 06 MAR 2018 5:30PM by PIB Thiruvananthpuram

    ഒന്നു മുതല്‍ പ്ലസ് ടു വരെ ക്ലാസുകളിലെ എന്‍.സി.ഇ.ആര്‍.ടി, സി. ബി.എസ്. ഇ പാഠ്യ പദ്ധതികള്‍ യുക്തിസഹമാക്കുന്നതിന് കേന്ദ്ര മാനവ വിഭവശേഷി വികസന മന്ത്രാലയം പൊതു ജനങ്ങളില്‍ നിന്ന് നിര്‍ദ്ദേശങ്ങള്‍ ക്ഷണിച്ചു.
    നല്ല പൗരന്‍മാരെ ഒരുക്കുകയാണ് വിദ്യാഭ്യാസത്തിന്റെ ലക്ഷ്യമെന്നും അതുകൊണ്ടുതന്നെ സ്‌കൂള്‍ പാഠ്യ പദ്ധതി അടിയന്തിരമായി യുക്തിസഹമാക്കേണ്ടതുണ്ടെന്നും കേന്ദ്ര മാനവ വിഭവശേഷി വികസന മന്ത്രി ശ്രീ. പ്രകാശ് ജാവ്‌ദേകര്‍ പറഞ്ഞു. അക്കാദമിക വിദ്യാഭ്യാസത്തോടൊപ്പം ജീവിത നൈപുണ്യങ്ങള്‍, പരീക്ഷണാത്മക പഠനം, കായിക വിദ്യാഭ്യാസം, സര്‍ഗ്ഗ വൈഭവം എന്നിവ ആവശ്യമാണ്. ഈ മേഖലകളില്‍ ഓരോന്നിനും വിദ്യാര്‍ത്ഥികള്‍ക്ക് സമയം വിനിയോഗിക്കാന്‍ സാധിക്കാനും, ഏറ്റവും താല്‍പര്യമുള്ള മേഖലയില്‍ പുരോഗതി കൈവരിക്കാനും സഹായിക്കുന്നവിധം പാഠ്യപദ്ധതി യുക്തിസഹമാക്കേണ്ടതുണ്ടെന്ന് ശ്രീ. പ്രകാശ് ജാവ്‌ദേകര്‍ ചുണ്ടിക്കാട്ടി. നിലവിലെ പാഠ്യ പദ്ധതി ഭാരമേറിയതും കാലഘട്ടത്തിന് യോജിച്ചതല്ലെന്നും അദ്ദേഹം അഭിപ്രായപ്പെട്ടു.
    അധ്യാപകര്‍, പ്രധാനാധ്യാപകര്‍, സ്‌കൂള്‍ അധികൃതര്‍, വിദ്യാഭ്യാസ വിദഗ്ദ്ധര്‍, രക്ഷിതാക്കള്‍, വിദ്യാര്‍ത്ഥികള്‍, സന്നദ്ധ സംഘടനകള്‍, വിദഗ്ദ്ധര്‍, ജനപ്രതിനിധികള്‍ എന്നിവരടക്കം എല്ലാവരോടും ഈ വിഷയത്തില്‍ നിര്‍ദ്ദേശങ്ങള്‍ സമര്‍പ്പിക്കാന്‍ കേന്ദ്രമന്ത്രി അഭ്യര്‍ത്ഥിച്ചു .
    http://164.100.78.75/DIGI-എന്ന ലിങ്ക് വഴി ഓണ്‍ലെനായി അടുത്ത മാസം ആറു വരെ (2018 ഏപ്രില്‍ 6) നിര്‍ദ്ദേശങ്ങള്‍ സമര്‍പ്പിക്കാം. നിര്‍ദ്ദിഷ്ട ഫോര്‍മാറ്റില്‍ സംക്ഷിപ്തമായി വേണം നിര്‍ദ്ദേശങ്ങള്‍ സമര്‍പ്പിക്കാന്‍. നിര്‍ദ്ദേശങ്ങള്‍ സമര്‍പ്പിക്കുന്നവരുടെ വ്യക്തി വിവരങ്ങള്‍ രഹസ്യമായി സൂക്ഷിക്കും.
    സി.ബി.എസ്.ഇയുടെ പാഠ്യപദ്ധതി രേഖകള്‍ http://cbseacademic.nic.in/ curriculum.html എന്ന ലിങ്കിലും എന്‍.സി.ഇ.ആര്‍.ടിയുടെ പാഠ്യപദ്ധതി രേഖകള്‍ http://www.ncert.nic.in/rightside/links/syllabus.html എന്ന ലിങ്കിലും ലഭ്യമാണ്.
    ഒന്നാം ക്ലാസ് മുതല്‍ പ്ലസ് ടു വരെയുള്ള വിവിധ എന്‍.സി.ഇ.ആര്‍.ടി/ സി.ബി.എസ്.ഇ വിഷയങ്ങള്‍ കൂടുതല്‍ സന്തുലിതമാക്കുകയെന്ന ഉദ്ദേശ്യത്തോടെയാണ് നിര്‍ദ്ദേശങ്ങള്‍ ക്ഷണിച്ചിട്ടുള്ളത്.
    AM MRD –172
    ***


    

    
    (Release ID: 1522952) Visitor Counter : 3