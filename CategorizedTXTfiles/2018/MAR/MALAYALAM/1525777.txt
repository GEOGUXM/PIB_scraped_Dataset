      വാര്‍ത്താവിതരണ പ്രക്ഷേപണ മന്ത്രാലയം

      കേന്ദ്ര പ്രസ്സ് അക്രഡിറ്റേഷന്‍ കമ്മറ്റി പുനസംഘടിപ്പിച്ചു ; പത്രപ്രവര്‍ത്തകര്‍ക്കായുള്ള ക്ഷേമസമിതിയില്‍ പത്രപ്രവര്‍ത്തകരെ അംഗങ്ങളാക്കി
      Posted On: 21 MAR 2018 6:33PM by PIB Thiruvananthpuram


    പത്രപ്രവര്‍ത്തകര്‍ക്കായുള്ള ക്ഷേമ പദ്ധതി കമ്മിറ്റിയും, കേന്ദ്ര പ്രസ്സ് അക്രെഡിറ്റേഷന്‍ കമ്മിറ്റിയും കേന്ദ്ര വാര്‍ത്താ വിതരണ പ്രക്ഷേപണ മന്ത്രാലയം പുനസംഘടിപ്പിച്ചു. ഇതാദ്യമായി പത്രപ്രവര്‍ത്തക ക്ഷേമ സമിതിയില്‍ പത്രപ്രവര്‍ത്തകരെ അംഗങ്ങളാക്കി.


    പ്രസ്സ് ഇന്‍ഫര്‍മേഷന്‍ ബ്യൂറോ പ്രിന്‍സിപ്പല്‍ ഡയറക്ടര്‍ ജനറലാണ് കേന്ദ്ര പ്രസ്സ് അക്രെഡിറ്റേഷന്‍ സമിതിയുടെ അദ്ധ്യക്ഷന്‍. പ്രസ്സ് കൗണ്‍സില്‍ ഓഫ് ഇന്ത്യ, ന്യൂസ് ബ്രോഡ്കാസ്റ്റേഴ്‌സ് അസോസിയേഷന്‍ എന്നിവയുടെ പ്രതിനിധികള്‍ അംഗങ്ങളാണ്. ശ്രീ. പ്രശാന്ത് മിശ്ര (ദൈനിക് ജാഗരണ്‍), ശ്രീമതി നാവിക ഗുപ്ത (ടൈംസ് നൗ), ശ്രീ. കാഞ്ചന്‍ ഗുപ്ത (എ.ബി.പി. ന്യൂസ്), ശ്രീ. ജെ. ഗോപീകൃഷ്ണന്‍ (ദി പയനിയര്‍), ശ്രീമതി സ്മിത പ്രകാശ് (എ.എന്‍.ഐ.) എന്നിവരാണ് മറ്റ് അംഗങ്ങള്‍. രണ്ട് വര്‍ഷമാണ് സമിതിയുടെ കാലാവധി.
    പത്ര പ്രവര്‍ത്തക ക്ഷേമ പദ്ധതി സമിതിയുടെ പ്രവര്‍ത്തനം കൂടുതല്‍ കാര്യക്ഷമമാക്കുന്നതിന് അംഗസംഖ്യ കുറച്ചു. ഇപ്പോള്‍ കേന്ദ്ര വാര്‍ത്താ വിതരണ പ്രക്ഷേപണ സെക്രട്ടറി, ജോയിന്റ് സെക്രട്ടറി, പി.ഐ.ബി. പ്രിന്‍സിപ്പല്‍ ഡയറക്ടര്‍ ജനറല്‍ എന്നിവര്‍ മാത്രമായിരിക്കും ഔദ്യോഗിക അംഗങ്ങള്‍. ഇതാദ്യമായി ആറ് പത്രപ്രവര്‍ത്തകരെ സമിതിയിലെ അനൗദ്യോഗിക അംഗങ്ങളാക്കിയിട്ടുണ്ട്. ശ്രീ. വികാസ് ബദൗരിയ, ശ്രീമതി റിച്ചാ അനിരുദ്ധ്, ശ്രീ. അശോക് ഉപാദ്ധ്യായ, ശ്രീ. സുജിത്ത് ഠാക്കൂര്‍, കുമാരി സിപ്ര ദാസ്, ശ്രീ. രവീന്ദ്ര സിംഗ് എന്നിവരാണ് ഇവര്‍. രണ്ട് വര്‍ഷമാണ് അനൗദ്യോഗിക അംഗങ്ങളുടെ കാലാവധി.
    സമിതിയുടെ ഘടനയെക്കുറിച്ചും പുതുക്കിയ മാര്‍ഗ്ഗ നിര്‍ദ്ദേശങ്ങളെയും കുറിച്ചറിയാന്‍ http://mib.gov.in/sites/default/files/JWS%20New%20guidelines_0.pdf സന്ദശിക്കുക.
    ND MRD –226
    ***

    
    
    (Release ID: 1525777) Visitor Counter : 2