      ഭവന, നഗരദാരിദ്ര ലഘൂകരണ മന്ത്രാലയം

      പ്രധാനമന്ത്രി ആവാസ് യോജനയ്ക്ക് കീഴില്‍ കേരളത്തിന് 5073 വീടുകള്‍ അനുവദിച്ചു
      Posted On: 27 MAR 2018 3:48PM by PIB Thiruvananthpuram


    പ്രധാനമന്ത്രി ആവാസ് യോജനയ്ക്ക് (നഗരം) കീഴില്‍ കേരളത്തിലെ 32 നഗരങ്ങളിലായി 5073 വീടുകള്‍ നിര്‍മ്മിക്കാന്‍ കേന്ദ്ര ഭവന, നഗരകാര്യ മന്ത്രാലയം അനുമതി നല്‍കി. 203 കോടി രൂപയാണ് ഈ വീടുകള്‍ നിര്‍മ്മിക്കാന്‍ വേണ്ടി വരുന്ന ചെലവ്. ഇതില്‍ 76 കോടി രൂപ കേന്ദ്ര സഹായമാണ്. പ്രധാനമന്ത്രി ആവാസ് യോജനയ്ക്ക് കീഴില്‍ വിവിധ സംസ്ഥാനങ്ങളിലായി താങ്ങാവുന്ന നിരക്കിലുള്ള 321567 വീടുകള്‍ നിര്‍മ്മിക്കാനാണ് പദ്ധതി നിരീക്ഷണത്തിനുള്ള സമിതിയുടെ മുപ്പത്തിരണ്ടാമത് യോഗം അംഗീകാരം നല്‍കിയത്. ഇതിന് മൊത്തം 18203 കോടി രൂപയുടെ നിക്ഷേപം ആവശ്യമായി വരും. ഇതില്‍ 4752 കോടി രൂപ കേന്ദ്ര സഹായമായി നല്‍കും.


    ഹരിയാന, പശ്ചിമ ബംഗാള്‍, രാജസ്ഥാന്‍, ഉത്തര്‍ പ്രദേശ്, ഗുജറാത്ത്, മിസോറം, കര്‍ണ്ണാടക, മഹാരാഷ്ട്ര, മധ്യ പ്രദേശ്, ബീഹാര്‍, കേരളം, ഹിമാചല്‍ പ്രദേശ്, പഞ്ചാബ്, ഗോവ എന്നീ സംസ്ഥാനങ്ങളിലെ 523 നഗരങ്ങളിലാണ് പദ്ധതിക്കു കീഴില്‍ വീടു നിര്‍മ്മാണത്തിന് അനുമതി നല്‍കിയത്.


    ഹരിയാനയില്‍ 70671 ഉം പശ്ചിമ ബംഗാളില്‍ 59929 വീടുകളുമാണ് അനുവദിച്ചത്. രാജസ്ഥാന്‍-54821, ഉത്തര്‍ പ്രദേശ്- 39683, ഗുജറാത്ത്- 35851, മിസോറം-15798, കര്‍ണ്ണാടക- 11941, മഹാരാഷ്ട്ര-10639, മധ്യപ്രദേശ്- 5426, ബീഹാര്‍- 8154, ഹിമാചല്‍ പ്രദേശ്- 3345, പഞ്ചാബ്-176, ഗോവ-60 എന്നിങ്ങനെയാണ് മറ്റു സംസ്ഥാനങ്ങള്‍ക്കനുവദിച്ച വീടുകളുടെ എണ്ണം.


    ഇപ്പോള്‍ പ്രഖ്യാപിച്ചതടക്കം പ്രധാനമന്ത്രി ആവാസ് യോജനക്കു കീഴില്‍ നിര്‍മ്മിക്കുന്ന വീടുകളുടെ ആകെ എണ്ണം 42,45792 ആയി. രാഷ്ട്രീയ ആവാസ് യോജനക്കു കീഴിലുള്ള പദ്ധതികളും കൂടി ഇതിനോട് ചേര്‍ത്താല്‍ ആകെ വീടുകളുടെ എണ്ണം 43,87640 ആയി ഉയരും.
    സമിതിയുടെ യോഗത്തില്‍ ഗോവ പങ്കെടുത്തത്തോടെ, പ്രധാനമന്ത്രി ആവാസ് യോജന എല്ലാ സംസ്ഥാനങ്ങളിലും കേന്ദ്ര ഭരണ പ്രദേശങ്ങളിലും നടപ്പിലാക്കുന്നുണ്ടെന്ന് ഉറപ്പുവരുത്താനായി.
    AM/MRD

    
    
    (Release ID: 1526775) Visitor Counter : 6