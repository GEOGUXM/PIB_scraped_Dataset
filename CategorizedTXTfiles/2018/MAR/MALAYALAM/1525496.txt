      PIB Headquarters

      വടക്ക് കിഴക്കന്‍ യുവജന വിനിമയ പരിപാടി
      Posted On: 20 MAR 2018 7:43PM by PIB Thiruvananthpuram


    

    കേന്ദ്ര ആഭ്യന്തര, യുവജനകാര്യ സ്‌പോര്‍ട്‌സ് മന്ത്രാലയങ്ങളും, നെഹ്‌റു യുവ കേന്ദ്ര സംഘത്ഥനും ചേര്‍ന്ന് സംഘടിപ്പിക്കുന്ന വടക്ക് കിഴക്കന്‍ യുവജന വിനിമയ പരിപാടി ഗവര്‍ണര്‍ ശ്രീ. ജസ്റ്റിസ് (റിട്ട.) പി. സദാശിവം നാളെ (2018 മാര്‍ച്ച് 21) തിരുവനന്തപുരത്ത് ഉദ്ഘാടനം ചെയ്യും. കനകക്കുന്ന് കൊട്ടാരത്തില്‍ രാവിലെ 10 മണിക്ക് നടക്കുന്ന ഉദ്ഘാടന സമ്മേളനത്തില്‍ ശ്രീ. കെ. മുരളീധരന്‍ എം.എല്‍.എ. അദ്ധ്യക്ഷത വഹിക്കും. ശ്രീ. ഒ. രാജഗോപാല്‍ എം.എല്‍.എ. മുഖ്യ പ്രഭാഷണം നടത്തും.


    അസം, അരുണാചല്‍ പ്രദേശ്, മണിപ്പൂര്‍, മേഘാലയ, മിസോറാം, നാഗാലാന്റ്, സിക്കിം, ത്രിപുര എന്നീ സംസ്ഥാനങ്ങളില്‍ നിന്നുള്ള 250 ഓളം യുവ കലാകാരന്മാര്‍ ഒരാഴ്ച നീണ്ടുനില്‍ക്കുന്ന പരിപാടിയില്‍ പങ്കെടുക്കും.


    രാജ്യത്തിന്റെ വിവിധ ഭാഗങ്ങളിലെ സാമൂഹിക, സാമ്പത്തിക വികസനം, സംസ്‌ക്കാരം, ഭാഷ, ജനങ്ങളുടെ ജീവിത രീതികള്‍ മുതലായവയെക്കുറിച്ച് വടക്ക് കിഴക്കന്‍ സംസ്ഥാനങ്ങളിലെ യുവജനങ്ങള്‍ക്ക് അറിവ് പകര്‍ന്ന് കൊടുക്കുകയാണ് ഈ പരിപാടിയുടെ മുഖ്യ ലക്ഷ്യം. നാടോടി പരമ്പരാഗത കലാരൂപങ്ങളുടെ അവതരണം, സെമിനാറുകള്‍, സിംപോസിയങ്ങള്‍, ഗ്രാമങ്ങള്‍, കൃഷിയിടങ്ങള്‍, വ്യവസായശാലകള്‍ എന്നിവിടങ്ങളിലേയ്ക്കുള്ള സന്ദര്‍ശനം എന്നിവ വിനിമയ പരിപാടിയുടെ ഭാഗമായി ഒരുക്കിയിട്ടുണ്ട്.
    ND/MRL

    
    
    (Release ID: 1525496) Visitor Counter : 5