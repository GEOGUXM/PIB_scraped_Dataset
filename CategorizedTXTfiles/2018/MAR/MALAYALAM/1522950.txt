      ഊര്‍ജ്ജ മന്ത്രാലയം

      ദേശീയ തെരുവ് വിളക്ക് പദ്ധതിക്ക് കീഴില്‍ 49 ലക്ഷം എല്‍.ഇ.ഡി. തെരുവ് വിളക്കുകള്‍ സ്ഥാപിച്ചു
      Posted On: 06 MAR 2018 5:28PM by PIB Thiruvananthpuram


    ദേശീയ തെരുവ് വിളക്ക് പദ്ധതിക്ക് കീഴില്‍ നാളിതുവരെ 28 സംസ്ഥാനങ്ങളിലും, കേന്ദ്ര ഭരണ പ്രദേശങ്ങളിലുമായി 49 ലക്ഷം എല്‍.ഇ.ഡി. തെരുവ് വിളക്കുകള്‍ സ്ഥാപിച്ചതായി കേന്ദ്ര ഊര്‍ജ്ജ സഹമന്ത്രി (സ്വതന്ത്ര ചുമതല) ശ്രീ. ആര്‍.കെ. സിംഗ് അറിയിച്ചു. 2019 മാര്‍ച്ചോടെ രാജ്യത്തെ 1.34 കോടി തെരുവ് വിളക്കുകള്‍ എല്‍.ഇ.ഡി. വിളക്കുകളാക്കി മാറ്റുകയാണ് ലക്ഷ്യമെന്ന് അദ്ദേഹം ലോക്‌സഭയില്‍ രേഖാമൂലം നല്‍കിയ മറുപടിയില്‍ അറിയിച്ചു.


    ഒരു ദശലക്ഷം സൗരോര്‍ജ്ജ പഠന വിളക്കുകള്‍ ഇതിനകം വിതരണം ചെയ്തതായി മറ്റൊരു ചോദ്യത്തിന് ഉത്തരമായി അദ്ദേഹം പറഞ്ഞു. സൗരോര്‍ജ്ജ സംവിധാനങ്ങള്‍ സ്ഥാപിക്കുന്നതിനും അവയുടെ അറ്റകുറ്റപണികള്‍ക്കായി പരിശീലനം നല്‍കുന്നതിനും കേന്ദ്ര നവ പുനരുപയോഗ ഊര്‍ജ്ജ മന്ത്രാലയത്തിന് കീഴില്‍ സൂര്യമിത്ര എന്ന പേരില്‍ ഒരു നൈപുണ്യ വികസന പദ്ധതിക്ക് തുടക്കമിട്ടിട്ടുണ്ടെന്നും ശ്രീ. ആര്‍.കെ. സിംഗ് അറിയിച്ചു.
    ND MRD –174


    

    
    (Release ID: 1522950) Visitor Counter : 3