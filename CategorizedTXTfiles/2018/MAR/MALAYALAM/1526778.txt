      രാസവസ്തു, രാസവളം മന്ത്രാലയം

      വളം സബ്‌സിഡി കുടിശിക നല്‍കാന്‍ 7,000 കോടി രൂപ അനുവദിച്ചു
      Posted On: 27 MAR 2018 3:50PM by PIB Thiruvananthpuram


    2017 സെപ്റ്റംബര്‍ മുതല്‍ 2018 ഫെബ്രുവരി വരെ വളം കമ്പനികള്‍ക്കുള്ള സബ്‌സിഡി കുടിശിക കൊടുത്ത് തീര്‍ക്കുന്നതിനായി 7,000 കോടി രൂപയുടെ പ്രത്യേക ബാങ്കിംഗ് സഹായം അനുവദിച്ചതായി കേന്ദ്ര ആസൂത്രണ (സ്വതന്ത്ര ചുമതല) രാസവസ്തു, വളം സഹമന്ത്രി ശ്രീ. റാവു ഇന്ദര്‍ജിത്ത് സിംഗ് ലോകസഭയെ രേഖാമൂലം അറിയിച്ചു. സംസ്ഥാന ഗവണ്‍മെന്റുകളില്‍ നിന്ന് പ്രെഫോര്‍മ ബി.2 പ്രകാരമുള്ള ഗുണനിലവാര സര്‍ട്ടിഫിക്കറ്റ് ലഭിക്കാത്തതാണ് വളം കുടിശിക വിതരണം ചെയ്യാന്‍ താമസം നേരിട്ടതെന്ന് അദ്ദേഹം പറഞ്ഞു.


    നടപ്പ് വര്‍ഷമോ, മുന്‍വര്‍ഷമോ വളങ്ങളുടെ വിലയില്‍ യാതൊരു വര്‍ദ്ധനയും ഉണ്ടായിട്ടില്ലെന്ന് മറ്റൊരു ചോദ്യത്തിന് ഉത്തരമായി അദ്ദേഹം പറഞ്ഞു. ഡൈ അമോണിയം ഫോസ്‌ഫേറ്റ്, മ്യൂറിയേറ്റ് ഓഫ് പൊട്ടാഷ്, മിശ്രിത വളങ്ങള്‍ എന്നിവയുടെ വിലയില്‍ 2016-17 നെ അപേക്ഷിച്ച് 2017-18 ല്‍ യഥാക്രമം 4.06%, 7.05%, 1.77% എന്ന നിരക്കില്‍ കുറവുണ്ടായി അതെ സമയം യൂറിയയുടെ കഴിഞ്ഞ വര്‍ഷത്തെയും, ഈ വര്‍ഷത്തെയും വിലയില്‍ മാറ്റമില്ല. രാജ്യത്തിന്റെ ഒരു ഭാഗത്തും വളത്തിന്റെ ലഭ്യതയില്‍ യാതൊരു കുറവും ഇല്ലെന്ന് ശ്രീ. റാവു ഇന്ദര്‍ജിത്ത് സിംഗ് വ്യക്തമാക്കി.
    ND/MRD

    
    
    (Release ID: 1526778) Visitor Counter : 1