      మంత్రిమండలి

      మధ్యవర్తిత్వం మరియు సర్దుబాటు (స‌వ‌ర‌ణ‌) బిల్లు, 2018 కి ఆమోదం తెలిపిన మంత్రివర్గం
      Posted On: 07 MAR 2018 7:22PM by PIB Hyderabad


    ప్ర‌ధాన మంత్రి శ్రీ న‌రేంద్ర మోదీ అధ్యక్షతన స‌మావేశ‌మైన కేంద్ర మంత్రివర్గం ఆమోదం మధ్యవర్తిత్వం మరియు సర్దుబాటు (స‌వ‌ర‌ణ‌) బిల్లు, 2018 ని పార్ల‌మెంటులో ప్ర‌వేశ‌పెట్ట‌డానికి తెలిపింది. వివాదాల‌ను ప‌రిష్కరించ‌డానికి సంస్థాగ‌త మ‌ధ్య‌వ‌ర్తిత్వాన్ని ప్రోత్సహించే మరియు భార‌త‌దేశాన్ని దృఢమైన ప్ర‌త్యామ్నాయ వివాద ప‌రిష్కార (ఎడిఆర్) యంత్రాంగ కేంద్రంగా మలచే దిశగా ప్రభుత్వం చేస్తున్న కృషిలో ఈ చొరవ ఒక భాగం.
    
    ప్ర‌యోజ‌నాలు:


    1996 నాటి చ‌ట్టానికి స‌వ‌ర‌ణ‌లు చేయ‌డం సంస్థాగ‌త మ‌ధ్య‌వ‌ర్తిత్వాన్ని మెరుగుప‌ర‌చాల‌నే ల‌క్ష్యాన్ని సాధించ‌డంలో తోడ్పడనుంది. ఇందుకోసం ఒక స్వ‌తంత్ర ప్ర‌తిప‌త్తి క‌లిగిన సంస్థ ప్ర‌మాణాల‌ను రూపొందిస్తుంది. త‌ద్వారా మ‌ధ్య‌వ‌ర్తిత్వ కార్య‌క్ర‌మం ఆయా పక్షాల‌కు హితంగా ఉండేలా కొన‌సాగుతుంది. అంతేకాదు త‌క్కువ ఖ‌ర్చుతో, స‌రైన స‌మ‌యంలో ఆర్బిట్రేష‌న్ కేసులు ప‌రిష్కార‌మ‌వుతాయి.


    ప్ర‌ధానాంశాలు:


    ఉన్నత న్యాయస్థానం లేదా సర్వోన్నత న్యాయస్థానం నియ‌మించే మ‌ధ్య‌వ‌ర్తిత్వ సంస్థ‌ల ద్వారా చాలా వేగంగా మ‌ధ్య‌వ‌ర్తుల‌ (ఆర్బిట్రేట‌ర్స్‌)ను నియ‌మించ‌డం జ‌రుగుతుంది. ఈ విష‌యంలో న్యాయస్థానాన్ని సంప్ర‌దించాల్సిన అవ‌స‌రం ఉండ‌దు. అంత‌ర్జాతీయ వాణిజ్య సంబంధ మధ్యవర్తిత్వానికి సంబంధించి ఆయా పక్షాలు నేరుగా సర్వోన్నత న్యాయస్థానం నియ‌మించిన ఆర్బిట్ర‌ల్ ఇన్ స్టిట్యూషన్ ల‌ను సంప్ర‌దిస్తాయి. ఇత‌ర కేసులలో ఉన్నత న్యాయస్థానాల‌ను సంప్ర‌దించ‌డం జ‌రుగుతుంది.
    చ‌ట్టానికి స‌వ‌ర‌ణ చేయ‌డం వ‌ల్ల ఆర్బిట్రేష‌న్ కౌన్సిల్ ఆఫ్ ఇండియా (ఎసిఐ) అనే స్వ‌తంత్ర ప్ర‌తిప‌త్తి గల సంస్థ‌ను నెల‌కొల్ప‌డం జ‌రుగుతుంది. ఇది ఆర్బిట్రల్ ఇన్ స్టిట్యూషన్ ల‌ను వర్గీకరిస్తుంది. అంతే కాకుండా ఆర్బిట్రేట‌ర్స్ కు అవ‌స‌ర‌మ‌య్యే నియ‌మ‌ నిబంధ‌నలను త‌యారు చేసి వారికి అక్రడిష‌న్ నిస్తుంది. ఇలాంటి అనేక చ‌ర్య‌ల‌ను చేప‌ట్ట‌డం ద్వారా ఆర్బిట్రేష‌న్ ను, సర్దుబాటును, ఇంకా ఎడిఆర్ వ్య‌వ‌స్థ‌ను ప్రోత్స‌హించ‌డానికి అవ‌స‌ర‌మ‌య్యే చ‌ర్య‌ల‌ను చేప‌డుతుంది. ఇందుకోసం విధానాల‌ను, మార్గ‌ద‌ర్శ‌కాల‌ను రూపొందిస్తుంది. ఆర్బిట్రేష‌న్‌, ఎడిఆర్ కార్యాచ‌ర‌ణ‌లకు సంబంధించి అన్ని ర‌కాల వృత్తిగ‌త‌ ప్ర‌మాణాలు ఒకే విధంగా ఉండేలా, అమ‌ల‌య్యేలా చూస్తుంది. ఆర్బిట్ర‌ల్ తీర్పుల‌కు సంబంధించిన ఎల‌క్ట్రానిక్ డిపాజిట‌రీ ని నిర్వ‌హిస్తుంది.
    
    ఎసిఐ వ్య‌వ‌స్థ కార్పొరేట్‌ వ్య‌వ‌స్థ లాగా ఉంటుంది. సర్వోన్నత న్యాయస్థానం న్యాయ‌మూర్తిని గాని, లేదా ఏదైనా హైకోర్టు ప్ర‌ధాన న్యాయ‌మూర్తిని గాని, లేదా న్యాయ‌మూర్తిని గాని, లేదంటే ఎవ‌రైనా ప్ర‌సిద్ధి చెందిన వ్య‌క్తిని గాని ఎసిఐ చైర్ ప‌ర్స‌న్ గా నియ‌మిస్తారు. విద్యారంగ‌ నిపుణలను గాని, ఇంకా ఇత‌ర ప్ర‌భుత్వ ప్ర‌తినిధులను గాని ఇందులో స‌భ్యులుగా నియ‌మిస్తారు.
    చ‌ట్టం లోని సెక్ష‌న్ 29 ఎ స‌బ్ సెక్ష‌న్ 1 ని స‌వ‌రించాల‌ని ప్ర‌తిపాదించ‌డం జ‌ర‌గింది. కాలప‌రిమితుల‌ నుండి అంత‌ర్జాతీయ మధ్యవర్తిత్వాన్ని మిన‌హాయిస్తారు. అలాగే ఇత‌ర ఆర్బిట్రేష‌న్ లకు సంబంధించి తీర్పును ఇవ్వ‌డానికి కాలప‌రిమితి 12 నెల‌లుగా నిర్ణ‌యించారు. ఇది ఆయా పక్షాల వాద‌న‌లు పూర్త‌ి అయిన త‌రువాత మొద‌ల‌వుతుంది.


    చ‌ట్టంలో 42 ఎ అనే కొత్త సెక్ష‌న్ ను చేర్చాల‌ని ప్ర‌తిపాదించారు. తీర్పు ను మిన‌హాయించి అన్ని ర‌కాల ఆర్బిట్ర‌ల్ విచార‌ణ‌ల‌ను ఆర్బిట్ర‌ల్ సంస్థలు, ఆర్బిట్రేట‌ర్ లు గోప్యంగా ఉంచాల‌ని ఈ కొత్త సెక్ష‌న్ చెప్తుంది. ఆర్బిట్రేష‌న్ విచార‌ణలో భాగంగా పార్టీల మంచిని కోరి ఆర్బిట్రేట‌ర్ లు తీసుకొన్న చ‌ర్య‌ల కార‌ణంగా వారు న్యాయ‌ప‌ర‌మైన చిక్కులలో ప‌డ‌కుండా ఉండ‌డానికిగాను నూత‌న సెక్ష‌న్ 42 బి భ‌ద్ర‌త క‌ల్పిస్తుంది.


    నూత‌న సెక్ష‌న్ 87 ను చేర్చాల‌ని ప్ర‌తిపాదించారు. ఆయా పక్షాలు అంగీక‌రిస్తే త‌ప్ప మిగ‌తా ప‌రిస్థితులలో స‌వ‌ర‌ణ చ‌ట్టం 2015 ని కింది విష‌యాల్లో వ‌ర్తింప చేయ‌రు.


    (ఎ) ఆర్బిట్ర‌ల్ విచార‌ణ‌లు తీసుకుంటే స‌వ‌ర‌ణ చ‌ట్టం 2015 ప్రారంభం కాక‌ముందు మొద‌లైన విచార‌ణ‌ల్లో ఇది వ‌ర్తించ‌దు.
    (బి) ఇలాంటి ఆర్బిట్ర‌ల్ విచార‌ణ‌ల‌కు సంబంధించిన‌ కోర్టు విచార‌ణ‌ల‌కు ఇది వ‌ర్తించ‌దు. ఈ కోర్టు విచార‌ణ‌లు స‌వ‌ర‌ణ చ‌ట్టం 2015 అమ‌ల‌యిన త‌రువాత గాని, ముందుగా గాని మొద‌లైన‌వి అయినా స‌రే, వ‌ర్తించ‌దు. కేవ‌లం స‌వ‌ర‌ణ చ‌ట్టం 2015 మొద‌లైన‌ప్పుడు, ఆ త‌రువాత చేసిన ఆర్బిట్ర‌ల్ విచార‌ణ‌ల‌కు వ‌ర్తిస్తుంది. అలాంటి ఆర్బిట్ర‌ల్ విచార‌ణ‌ల‌కు సంబంధించిన లేదా వాటి నుండి పుట్టుకొచ్చిన‌ న్యాయస్థాన విచార‌ణల‌కు ఇది వ‌ర్తిస్తుంది.


    పూర్వరంగం:


    మ‌ధ్య‌వ‌ర్తిత్వం, సర్దుబాటు ( స‌వ‌ర‌ణ‌) చ‌ట్టం, 2015 ద్వారా మ‌ధ్య‌వ‌ర్తిత్వం, సర్దుబాటు చ‌ట్టం, 1996 కు స‌వ‌ర‌ణ చేయ‌డం జ‌రిగింది. దీని కార‌ణంగా మ‌ధ్య‌వ‌ర్తిత్వ‌మ‌నేది ఆయా పక్షాల హితంగా ఉంటుంది. త‌క్కువ వ్య‌యంతో పూర్త‌ి అవుతుంది. అంతేకాదు, వివాదాలు వేగంగా ప‌రిష్కారం అవుతాయి. ఇది ఆర్బిట్రేట‌ర్స్ త‌ట‌స్థ‌త‌ ను పెంచుతుంది. ఏది ఏమైన‌ప్ప‌టికీ, సంస్థాగ‌త‌మైన ఆర్బిట్రేష‌న్ ను ఇది బ‌లోపేతం చేస్తుంది. ఆర్బిట్రేశన్ అండ్ కన్సిలియేశన్ (అమెండ్ మెంట్) యాక్ట్ , 2015 అమ‌లు లో వ‌చ్చే ఇబ్బందుల‌ను తొల‌గించ‌డానికిగాను సర్వోన్నత న్యాయస్థానం విశ్రాంత న్యాయ‌మూర్తి జస్టిస్ శ్రీ బి.హెచ్‌. శ్రీ కృష్ణ ఆధ్వ‌ర్యంలో ఉన్న‌త‌ స్థాయి క‌మిటీ ని కేంద్ర ప్ర‌భుత్వం నియ‌మించింది. ఈ క‌మిటీ త‌న నివేదిక‌ను ఇచ్చింది. దీని ప్ర‌కారం దేశంలోని ఆర్బిట్ర‌ల్ వ్య‌వ‌స్థ స‌మ‌ర్థ‌త‌ను ప‌రిశీలించాలి. ఆర్బిట్ర‌ల్ సంస్థ‌ల ప‌ని విధానాన్ని, సామ‌ర్థ్యాన్ని అధ్య‌యనం చేయ‌డం ద్వారా ఈ ప‌నిని చేయాలి. దేశంలో సంస్థాగ‌త‌మైన మ‌ధ్య‌వ‌ర్తిత్వ వ్య‌వ‌స్థ‌ను ప్రోత్స‌హించ‌డానికి మార్గ‌ద‌ర్శ‌కాల‌ను త‌యారు చేసుకోవాలి. వాణిజ్య వివాదాల ప‌రిష్కారానికి ప్ర‌తిభావంత‌మైన‌, స‌మ‌ర్థ‌వంత‌మైన ఆర్బిట్రేష‌న్ వాతావ‌ర‌ణాన్ని ఏర్పాటు చేసుకోవాలి. ఇందుకోసం వ‌చ్చిన సంస్క‌ర‌ణ‌ల సూచ‌న‌ల‌పై నివేదిక‌ను ప్ర‌భుత్వానికి అందించాలి.
    
    గ‌త సంవత్సరం జులై 30వ తేదీన హెచ్ఎల్ సి త‌న నివేదిక‌ను స‌మ‌ర్పించింది. ఆర్బిట్రేశన్ అండ్ కన్సిలియేశన్ యాక్ట్, 1996 లో స‌వ‌ర‌ణ‌లు చేయాల‌ని సిఫారసు చేసింది. ఈ క‌మిటీ చేసిన సిఫారసుల మేర‌కు ప్ర‌తిపాదిత స‌వ‌ర‌ణను చేయ‌డం జ‌రిగింది.


    
    ***

    
    
    (Release ID: 1523261) Visitor Counter : 49
    
    
      Read this release in: Tamil , English , Urdu