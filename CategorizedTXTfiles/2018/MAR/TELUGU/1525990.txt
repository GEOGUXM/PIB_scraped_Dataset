      విదేశీ వ్యవహారాల మంత్రిత్వ శాఖ

      హైదరాబాద్ లోని ప్రాంతీయ ప్రసార మాధ్యమాలతో విదేశీ వ్యవహారాల మంత్రిత్వ శాఖ స‌మ‌న్వ‌యం – ‘విదేశ్ ఆయా ప్ర‌దేశ్ కే ద్వార్‌’ కార్య‌క్ర‌మం ప్రారంభం
      Posted On: 22 MAR 2018 7:01PM by PIB Hyderabad


    ప్ర‌జ‌లకు మ‌న విదేశాంగ విధానం దృక్ప‌థాన్ని వివ‌రించడం కోసం ‘విదేశ్ ఆయా ప్ర‌దేశ్ కే ద్వార్’ పేరిట ఒక కార్య‌క్ర‌మాన్ని విదేశీ వ్య‌వ‌హారాల మంత్రిత్వ శాఖకు చెందిన ఎక్స్‌ ట‌ర్న‌ల్ ప‌బ్లిసిటీ అండ్ ప‌బ్లిక్ డిప్లొమ‌సీ డివిజ‌న్ హైద‌రాబాద్ లో ఈ రోజు ప్రారంభించింది.


    భార‌త‌దేశంలో వివిధ న‌గ‌రాల‌లో బ‌హుళ జనాదరణ పొందిన ప్రాంతీయ ప్ర‌సార మాధ్య‌మాలకు చెందిన ప్ర‌తినిధుల‌తో విదేశీ వ్య‌వ‌హారాల మంత్రిత్వ శాఖ ఒక స‌మ‌న్వ‌యాన్ని నెల‌కొల్పుకోవాలనేది ఈ కార్య‌క్ర‌మం యొక్క ముఖ్యోద్దేశంగా ఉంది. స్థానిక ప్ర‌సార మాధ్య‌మాల ప్ర‌తినిధుల‌తో ముఖాముఖి సంభాష‌ణ జ‌ర‌ప‌డం ద్వారా వారికి మ‌న విదేశాంగ విధానం తాలూకు ప్రాధాన్యాల‌ను వివ‌రించడంతో పాటు మ‌న దౌత్య వ‌ర్గాల ప్ర‌య‌త్నాల ద్వారా ఎటువంటి ప్ర‌యోజ‌నాలు సామాన్య ప్ర‌జానీకానికి ఒన‌గూరుతున్నాయో చాటిచెప్ప‌ాలనేది విదేశీ వ్య‌వ‌హారాల మంత్రిత్వ శాఖ అభిలాష‌గా ఉంది. అంతే కాక ప్ర‌జ‌ల‌కు చేరువ‌గా విదేశాంగ విధానాన్ని తీసుకుపోవాల‌ని కూడా ఈ మంత్రిత్వ శాఖ ఆశిస్తోంది.


    విదేశాంగ విధానం ప‌ట్ల ఆస‌క్తితో ఉన్న ప్ర‌సార మాధ్య‌మాల‌కు చెందిన వృత్తి నిపుణుల‌తో ఒక బృందాన్ని రూపొందించి , వారిని విదేశీ వ్య‌వ‌హారాల మంత్రిత్వ శాఖ‌ తో వారికి స‌మ‌న్వ‌యాన్ని ఏర్పరచాలని, వారికి త‌గిన మార్గ‌ద‌ర్శ‌కత్వం చేయాల‌నేవి కూడా ఈ కార్య‌క్ర‌మం ఉద్దేశాల‌లో భాగంగా ఉన్నాయి. తెలుగు మ‌రియు ఉర్దూ భాషా ప్ర‌సార మాధ్య‌మాల‌కు ఒక కీల‌క‌ కేంద్రంగా ఉన్న హైద‌రాబాద్ లో ఈ కార్య‌క్ర‌మాన్ని విదేశీ వ్య‌వ‌హారాల మంత్రిత్వ శాఖ‌కు చెందిన ఎక్స్‌ ట‌ర్న‌ల్ ప‌బ్లిసిటీ జాయింట్ సెక్ర‌ట‌రీ మ‌రియు అధికార ప్ర‌తినిధి అయిన శ్రీ ర‌వీశ్ కుమార్ ప్రారంభించారు. స్థానిక మీడియా కు ఆస‌క్తి దాయకమైన ఒక విష‌యాన్ని వారి దృష్టికి తీసుకువ‌చ్చేందుకుగాను విదేశీ వ్య‌వ‌హారాల మంత్రిత్వ శాఖ‌లో గ‌ల్ఫ్ అంశాల సంయుక్త కార్య‌ద‌ర్శి పదవిలో ఉన్న శ్రీ నాగేంద్ర ప్ర‌సాద్ గ‌ల్ఫ్ ప్రాంతంలో భార‌త‌దేశం తీసుకొంటున్న చొరవలను గురించి స‌భికుల‌కు సంక్షిప్తంగా వివ‌రించారు. ఇదే సంద‌ర్భంలో, విదేశీ వ్య‌వ‌హారాల మంత్రిత్వ శాఖ ప‌ని తీరును గురించి తెలియ‌జేసే ఒక ప్రజెంటేష‌న్ ను కూడా ఆవిష్క‌రించ‌డం జ‌రిగింది. హైద‌రాబాద్ కేంద్రంగా ప‌ని చేస్తున్న ప్ర‌ధానమైన ప్ర‌సార మాధ్య‌మాలకు చెందిన సంపాద‌కులు మ‌రియు ఇత‌ర ప్ర‌తినిధులు దాదాపు 40 మంది వరకు ఈ కార్య‌క్ర‌మానికి హాజ‌ర‌య్యారు.


    ***

    
    
    (Release ID: 1525990) Visitor Counter : 62
    
    
      Read this release in: English