      ఆరోగ్య, కుటుంబ సంక్షేమ‌ మంత్రిత్వ శాఖ

      ఆరొగ్యం మరియు వైద్యం రంగంలో భారతదేశం, ఇరాన్‌ ల మ‌ధ్య ప‌ర‌స్ప‌ర స‌హ‌కారానికి సంబంధించి ఎమ్ఒయు కు ఆమోదం తెలిపిన మంత్రివర్గం
      Posted On: 14 MAR 2018 6:59PM by PIB Hyderabad


    ఆరోగ్యం మరియు వైద్యం రంగంలో భారతదేశం, ఇరాన్‌ ల మ‌ధ్య ప‌ర‌స్ప‌ర స‌హ‌కారానికి సంబంధించిన అవ‌గాహ‌నపూర్వక ఒప్పందానికి (ఎమ్ఒయు కు) ప్ర‌ధాన‌ మంత్రి శ్రీ న‌రేంద్ర మోదీ అధ్య‌క్ష‌త‌న జ‌రిగిన కేంద్ర మంత్రివర్గ స‌మావేశం వెనుకటి తేదీ నుండి అమ‌లు లోకి వ‌చ్చే విధంగా ఆమోదం తెలిపింది. ఈ ఎమ్ఒయు పై ఇరాన్ అధ్య‌క్షుడి భార‌తదేశ ప‌ర్య‌ట‌న సంద‌ర్భంగా.. 2018 ఫిబ్ర‌వ‌రి 17 వ తేదీన.. సంత‌కాలయ్యాయి.


    ఈ ఎమ్ఒయు ఇరు దేశాల మ‌ధ్య స‌హ‌కారాన్ని పెంపొందించ‌డంతో పాటు ద్వైపాక్షిక సంబంధాల‌ను ప‌టిష్ఠం చేయ‌నుంది.


    దిగువన ప్రస్తావించినటువంటి అంశాల‌లో స‌హ‌కారం ఈ ఎమ్ఒయు పరిధిలోకి వస్తుంది:-


    మెడిక‌ల్ డాక్ట‌ర్లు, ఇత‌ర ఆరోగ్య వృత్తినిపుణునల శిక్ష‌ణ‌లో అనుభ‌వాన్ని ఒక పక్షం మరొక పక్షంతో పంచుకోవ‌డం; మాన‌వ వ‌న‌రుల అభివృద్ధి లో స‌హాయాన్ని అందజేసుకోవడం; వైద్య సంర‌క్ష‌ణ సౌక‌ర్యాల ఏర్పాటు; ఫార్మస్యూటిక‌ల్స్‌, వైద్య ప‌రిక‌రాలు, ఇంకా కాస్మెటిక్స్ కు సంబంధించిన నియంత్ర‌ణ‌, అందుకు సంబంధించిన స‌మాచారం యొక్క ఆదాన ప్రదానం; వైద్య ప‌రిశోధ‌న రంగంలో స‌హ‌కారం; నూత‌న సాంకేతిక పరిజ్ఞానాలు, జ్ఞానాధారిత కార్యక్రమాల అమలు; ప్ర‌జారోగ్యం, సుస్థిర అభివృద్ధి ల‌క్ష్యాలు (ఎస్‌డిజి లు), మరియు అంత‌ర్జాతీయ ఆరోగ్య విష‌యంలో స‌హ‌కారం తో పాటు ప‌ర‌స్ప‌రం నిర్ణయం తీసుకొనే మరే ఇత‌ర రంగంలోనైనా స‌హ‌కారం.


    స‌హ‌కారానికి సంబంధించి మ‌రింత వివ‌రంగా నిర్వ‌చనం చెప్పుకోవడంతో పాటు ఈ ఎమ్ఒయు యొక్క అమ‌లును ప‌ర్య‌వేక్షించ‌డానికి ఒక కార్యనిర్వాహక బృందాన్ని ఏర్పాటు చేయ‌నున్నారు.

    
    
    (Release ID: 1524529) Visitor Counter : 14
    
    
      Read this release in: English , Tamil , Kannada