      మంత్రిమండలి

      కేంద్ర జాబితా లోని ఇతర వెనుకబడిన తరగతుల ఉప వర్గీకరణ అంశం పరిశీలనకు ఏర్పాటైన కమిషన్ కాల వ్యవధి ని 2018 జూన్ 20 వరకు పొడిగించేందుకు ఆమోదం తెలిపిన మంత్రివర్గం
      Posted On: 21 MAR 2018 8:26PM by PIB Hyderabad


    కేంద్ర జాబితా లోని ఇతర వెనుకబడిన తరగతుల ఉప వర్గీకరణ అంశాన్ని పరిశీలించేందుకు ఏర్పాటైన కమిషన్ కాల వ్యవధి ని 2018 మార్చి 27 నుండి రెండో సారి.. చివరిసారిగా 12 వారాల పాటు అంటే 2018 జూన్ 20 వరకు పొడిగించే ప్రతిపాదనకు ప్రధాన మంత్రి శ్రీ నరేంద్ర మోదీ అధ్యక్షతన సమావేశమైన కేంద్ర మంత్రివర్గం ఆమోదం తెలిపింది.


    పూర్వ రంగం:


    రాజ్యాంగం లోని 340 నిబంధన కింద రాష్ట్రపతి ఆమోదం తో 2017 అక్టోబరు 2వ తేదీన ఈ కమిషన్ ఏర్పాటైంది. అటుపైన విశ్రాంత న్యాయమూర్తి శ్రీమతి జి.రోహిణి నేతృత్వం లోని ఈ కమిషన్ 2017 అక్టోబరు 11 నుండి పని చేయడం ప్రారంభించింది. ఇతర వెనుకబడిన కులాల ఉప వర్గీకరణ చేపట్టిన అన్ని రాష్ట్రాలు/కేంద్రపాలిత ప్రాంతాల ప్రభుత్వాలతోను రాష్ట్ర స్థాయి వెనుకబడిన తరగతుల కమిషన్ ల తోను ఈ కమిషన్ చర్చించింది. అలాగే ఉన్నత విద్య కోర్సు లలో ఇతర వెనుకబడిన తరగతుల విద్యార్థులకు ప్రవేశానికి సంబంధించి సమాచారాన్ని ఇవ్వవలసిందంటూ వివిధ ఉన్నత విద్యా సంస్థలను కమిషన్ కోరింది. అంతేకాకుండా ప్రభుత్వంలో భాగమైన వివిధ మంత్రిత్వ శాఖలు/విభాగాలు, బ్యాంకులు, ఆర్థిక సహాయ సంస్థలు, కేంద్ర ప్రభుత్వరంగ సంస్థలు తదితరాలలో ఇతర వెనుకబడిన తరగతుల వారికి ఇచ్చిన ఉద్యోగాలకు సంబంధించిన సమాచారాన్ని కూడా కోరింది. తద్వారా, కేంద్ర జాబితా లోని ఇతర వెనుకబడిన వర్గాలకు రిజర్వేషన్ లబ్ధి కల్పన లో చోటు చేసుకొన్న అసమాన పంపిణీ తీవ్రతను అంచనా వేయాలని భావించింది. ఆ మేరకు కమిషన్ అందుకొన్న సమాచారం భారీ పరిమాణంలో ఉన్నందున ఆ సమాచారాన్ని శాస్త్రీయంగా విశ్లేషించి సమగ్ర నివేదిక ను రూపొందించేందుకు మరింత సమయం అవసరమైంది. దీంతో తమకు మరో 12 వారాల పాటు.. అంటే.. 2018 జూన్ 20 దాకా సమయాన్ని పొడిగించాలంటూ ప్రభుత్వానికి విజ్ఞప్తి చేసిన మీదట అందుకు మంత్రివర్గం ఆమోదం తెలిపింది.


    
    ***
    

    
    (Release ID: 1525980) Visitor Counter : 41
    
    
      Read this release in: English , Assamese , Tamil