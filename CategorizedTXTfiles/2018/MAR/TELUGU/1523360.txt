      PIB Headquarters

      సి-ఎమ్ఇటి వార్షిక స్థాప‌న దినోత్స‌వాల‌ను ప్రారంభించిన శ్రీ ఆర్‌. చిదంబ‌రం
      Posted On: 08 MAR 2018 6:35PM by PIB Hyderabad


    హైద‌రాబాద్ లో ఈ రోజు సెంట‌ర్ ఫ‌ర్ మెటీరియ‌ల్స్ ఫ‌ర్ ఎల‌క్ట్రానిక్స్ టెక్నాల‌జీ (సి-ఎమ్ఇటి) మ‌రియు ఇంట‌ర్నేష‌న‌ల్ కాన్ఫ‌రెన్స్ ఆన్ అడ్వాన్స్‌డ్ సెమీ-కండ‌క్ట‌ర్ మెటీరియ‌ల్స్ అండ్ డివైసెస్ (ఐసిఎఎస్ఎమ్‌డి- 2018) ల యొక్క 28 వ వార్షిక స్థాప‌క దినోత్స‌వాల‌ను భార‌త ప్ర‌భుత్వ ప్రిన్సిప‌ల్ సైంటిఫిక్ అడ్వైజ‌ర్ శ్రీ ఆర్. చిదంబ‌రం ప్రారంభించారు. ఈ సంద‌ర్భంగా ఏర్పాటైన ఒక స‌మావేశాన్ని ఉద్దేశించి శ్రీ ఆర్‌. చిదంబ‌రం ప్ర‌సంగిస్తూ , అప్లైడ్‌ రిస‌ర్చ్ కు బేసిక్ రిస‌ర్చ్ ను ముడిపెట్ట‌డానికి ప్రాముఖ్యం ఇవ్వాల‌ని నొక్కి చెప్పారు. అలాగే , మెటీరియ‌ల్స్ రిస‌ర్చ్ ఇన్ ఎల‌క్ట్రానిక్స్ టెక్నాల‌జీ కి ఎంతో ప్రాధాన్యం ఉంద‌ని ఆయ‌న తెలిపారు. సిలికాన్ కార్బైడ్‌ , గాలియం నైట్రేట్ లాంటి ప‌దార్ధాల వినియోగంతో ప్ర‌జ‌ల‌కు వైద్యం , విద్య లాంటి రంగాల‌లో ఉప‌యోగ‌ప‌డే పరికరాలను , త‌క్కువ ఖ‌ర్చుతో రూపొందే ప‌రిక‌రాల‌ను మ‌రింత‌గా అభివృద్ధి చేయాల‌ని చిదంబ‌రం సూచించారు. వివిధ శాస్త్రీయ ప‌రిక‌రాల‌లో సెన్స‌ర్ లు , కండ‌క్ట‌ర్ ల వినియోగం పెరుగుతున్న నేప‌థ్యంలో ఆధునిక వినియోగం ఉండే సెమి- కండ‌క్ట‌ర్ నెట్ వ‌ర్క్ అభివృద్ధిని సి-ఎమ్ఇటి చేప‌ట్టాల‌ని పేర్కొన్నారు. బ‌ల‌మైన ఇ-వేస్ట్ ప‌రిజ్ఞానాల విధానం ఉండాల‌ని చెప్తూ , 2020 కల్లా దేశంలో వాడిన వాహ‌నాల నుంచి మాత్ర‌మే 180 ట‌న్నుల అల్యూమినియం ఉత్ప‌త్తి అవుతుంద‌ని , దీనిని రీ మెల్ట్ చేయ‌డం ద్వారా , స‌హ‌జంగా అయ్యే ఇంధ‌న వినియోగంలో 7 శాతమే ఖ‌ర్చు అవుతుంద‌ని ఆయ‌న చెప్పారు.


    ర‌క్ష‌ణ మంత్రి స‌ల‌హాదారు శ్రీ సతీశ్ రెడ్డి మాట్లాడుతూ దేశ భ‌విష్య‌త్తు అవ‌స‌రాల‌కు ప‌నికి వ‌చ్చే ప‌రిజ్ఞానాల‌ను గుర్తించాల‌ని శాస్త్రవేత్త‌ల‌కు సూచించారు. ఆ దిశ‌గా ల‌క్ష్యాల‌ను నిర్దేశించుకొని వాటి సాధ‌న కోసం ప‌రిజ్ఞానాల‌ను రూపొందించాల‌ని , అది జరిగినప్పుడే దేశీయ అవ‌స‌రాల‌కు ప‌రిజ్ఞానాల‌ను , ప‌రిక‌రాల‌ను భార‌తదేశం స్వ‌తంత్రంగా స‌మ‌కూర్చుకోగ‌ల‌ద‌ని పేర్కొన్నారు.


    ఈ సమావేశంలో సి-ఎమ్ఇటి డైరెక్టర్ జనరల్ డాక్టర్ ఎన్.ఆర్. మునిరత్నం , ఇండియన్ ఇన్‌స్టిట్యూట్‌ ఆఫ్ కెమికల్ టెక్నాలజీ డైరెక్టర్ డాక్టర్ ఎస్.చంద్రశేఖర్ , సి-ఎమ్ఇటి డైరెక్టర్ డాక్టర్ ఆర్. ర‌తీశ్‌ , ఇంట‌ర్నేష‌న‌ల్ కాన్ఫ‌రెన్స్ ఆన్ అడ్వాన్స్‌డ్ సెమి-కండ‌క్ట‌ర్ మెటీరియ‌ల్స్ అండ్ డివైసెస్ (ఐసిఎఎస్ఎమ్‌డి- 2018) కన్వీనర్ డాక్టర్ డి.ఎస్‌. ప్ర‌సాద్ , ఇంకా వివిధ సంస్థలకు చెందిన శాస్త్రవేత్తలు పాల్గొన్నారు.


    ***

    
    
    (Release ID: 1523360) Visitor Counter : 70
    
    
      Read this release in: English