      ప్రధాన మంత్రి కార్యాలయం

      ప్రధాన మంత్రి తో టెక్సాస్ గవర్నరు శ్రీ గ్రెగ్ అబాట్ భేటీ
      Posted On: 29 MAR 2018 11:01AM by PIB Hyderabad


    ప్రస్తుతం భారతదేశంలో వ్యాపార సంబంధ కార్యక్రమాలలో పాలుపంచుకోవడానికి వచ్చిన టెక్సాస్ గవర్నరు శ్రీ గ్రెగ్ అబాట్ బుధవారం నాడు ప్ర‌ధాన మంత్రి శ్రీ న‌రేంద్ర మోదీ తో సమావేశమయ్యారు.


    భారతదేశం మరియు యుఎస్ ల మధ్య నెలకొన్న వ్యూహాత్మక భాగస్వామ్యంలో చక్కటి వృద్ధి ఉందని ప్రధాన మంత్రి ఈ సందర్భంగా ప్రస్తావించారు; అలాగే వ్యాపారం, వాణిజ్యం, శక్తి, పరిశ్రమ, విద్య ఇంకా ప్రజలకు ప్రజలకు మధ్య సంబంధాల వంటి రంగాలలో టెక్సాస్ తో అనుబంధాన్ని పెంపొందించుకోవడానికి ఉన్న ప్రాముఖ్యాన్ని గురించి కూడా ఆయన వివరించారు. ఈ బంధాలను మరింత బలోపేతం చేసుకోవాలని నేతలు ఇరువురూ అంగీకరించారు.
    
    టెక్సాస్ లో నివాసం ఉంటున్న భారతీయ మూలాలు కలిగిన వ్యక్తులు టెక్సాస్ తో పాటు యునైటెడ్ స్టేట్స్ కు మద్దతును అందిస్తుండటం పట్ల గవర్నర్ శ్రీ అబాట్ ప్రశంసలు కురిపించారు.


    
    ***
    

    
    (Release ID: 1527048) Visitor Counter : 37
    
    
      Read this release in: English , Assamese , Tamil