      નાણા મંત્રાલય

      મોંઘવારીને નિયંત્રણમાં લેવાનાં ઉપાયો
      Posted On: 29 JAN 2018 5:51PM by PIB Ahmedabad


    નવી દિલ્હી , 29-01-2018


    કેન્દ્રિય નાણાં અને કોર્પોરેટ સંબંધિત બાબતોનાં મંત્રી શ્રી અરૂણ જેટલીએ આજે સંસદમાં આર્થિક સમીક્ષા 2017-18 રજૂ કર્યું હતું. આ સર્વે મુજબ , મોંઘવારીને નિયંત્રિત કરવી કેન્દ્ર સરકારની પ્રાથમિકતા રહી છે. સરકારે આ માટે ઘણાં પગલા ઉઠાવ્યાં છે , જે નીચે મુજબ છે :


    - સંગ્રહખોરી અને કાળા બજારી સામે કાર્યવાહી કરવા જીવનજરૂરી ચીજવસ્તુ કાયદો , 1955 અને ઓછો પુરવઠો ધરાવતી વસ્તુઓની કાળા બજારીનું નિવારણ કરવા તથા આવશ્યક વસ્તુ અનુરૂપ કાયદો , 1980ને અસરકારક રીતે લાગુ કરવા માટે જરૂરિયાતનાં સમયે રાજ્ય સરકારોને માર્ગદર્શિકાઓ જાહેર કરવામાં આવી છે.


    - કિંમત અને ઉપલબ્ધતાની સ્થિતિનું આકલન કરવા માટે નિયમિત રીતે ઉચ્ચ સ્તરીય સમીક્ષા બેઠકો થઈ રહી છે. આ બેઠકોમાં સચિવોની સમિતિ , આંતર મંત્રાલય સમિતિ , કિંમત સ્થિરીકરણ ભંડોળ વ્યવસ્થાપન સમિતિ અને અન્ય વિભાગીય સ્તર પર ચર્ચા થાય છે.


    - ઉત્પાદનને વધારવા માટે ખાદ્ય પદાર્થોનાં મહત્તમ ટેકાનાં ભાવ (એમએસપી)ની જાહેરાત કરવામાં આવી. તેનો ઉદ્દેશ ખાદ્ય પદાર્થોની ઉપલબ્ધતા વધારવાનો છે , જેથી કિંમતોને ઓછી રાખવામાં મદદ મળશે.


    - દાળ , ડુંગળી વગેરે કૃષિલક્ષી ચીજવસ્તુઓની કિંમતોમાં વધઘટને નિયંત્રિત કરવા માટે કિંમત સ્થિરીકરણ ભંડોળ (પીએસએફ) યોજના લાગુ કરવામાં આવી છે.


    - છૂટક કિંમતોમાં વધારો અટકાવવાનાં પ્રયાસો અંતર્ગત સરકારે દાળોનાં સુરક્ષિત ભંડાર (બફર સ્ટોક)ને 1.5 લાખ મીલિયન ટનથી વધારીને 20 લાખ મીલિયન ટન કરવાની વિનંતી કરવામાં આવી છે. આ ક્રમમાં 20 લાખ ટન સુધી દાળોનો સુરક્ષિત ભંડાર તૈયાર કરવામાં આવ્યો છે.


    - રાજ્યો/કેન્દ્રશાસિત પ્રદેશોની જાહેર વિતરણ વ્યવસ્થાનાં માધ્યમથી વહેંચણી કરવા , મધ્યાહ્ન ભોજન યોજના વગેરે માટે સુરક્ષિત ભંડોળમાંથી દાળો આપવામાં આવે છે. આ ઉપરાંત સેના અને કેન્દ્રિય અર્ધસૈનિક દળોની દાળની જરૂરિયાત પૂરી કરવા માટે સુરક્ષિત ભંડારમાંથી દાળોનો ઉપયોગ કરવામાં આવે છે.


    - સરકારે એપ્રિલ , 2018 સુધી ખાંડનાં સ્ટોકિસ્ટો/ડિલરો પર સ્ટોક હોલ્ડિંગની મર્યાદ નક્કી કરી.


    - સરકારે ઉપલબ્ધતા વધારવા અને યોગ્ય કિંમતો જાળવવા ખાંડની નિકાસ પર 20 ટકા વેરો લગાવ્યો.


    - શૂન્ય સીમા જકાત પર 5 લાખ ટન કાચી ખાંડની આયાતની મંજૂરી આપવામાં આવી છે. ત્યારબાદ 25 ટકા જકાત પર 3 લાખ ટન વધારાની આયાતની મંજૂરી પ્રદાન કરવામાં આવી છે.


    - ક્રેડિટ પત્ર તમામ પ્રકારની ડુંગળીની નિકાસની મંજૂરી આપવામાં આવશે , જે 31 ડિસેમ્બર , 2017 સુધી 850 ડોલર પ્રતિ મીલિયન ટન લઘુતમ નિકાસ મૂલ્ય (એમઇપી) સાથે સંલગ્ન થશે.


    - રાજ્યો/કેન્દ્રશાસિત પ્રદેશોને ડુંગળીનો સંગ્રહ કરવાની મર્યાદા નક્કી કરવાની સલાહ આપવામાં આવી છે. રાજ્યોને પોતાની ડુંગળીની જરૂરિયાતની માહિતી આપવા વિનંતી કરવામાં આવી , જેથી ઉપલબ્ધતા વધારવા અને કિંમતો ઘટાડવા માટે જરૂરી આયાતની દિશામાં પગલાં ઉઠાવી શકાય.


    J.Khunt/GP

    
    
    (Release ID: 1518217) Visitor Counter : 163
    
    
      Read this release in: English