      સંરક્ષણ મંત્રાલય

      ભારતીય તટરક્ષક દળનું જહાજ સી-161 પોરબંદરમાં સામેલ કરવામાં આવ્યું
      Posted On: 05 JAN 2018 3:10PM by PIB Ahmedabad


    અમદાવાદ, 05-01-2018


    ભારતીય તટરક્ષક જહાજ સી -161 ને આજે પોરબંદરમાં સામેલ કરવામાં આવ્યું હતું . અત્યારે તટરક્ષક દળ દરિયાકિનારાની સુરક્ષાને મજબૂત કરવા પ્રયાસરત છે , જેનાં ભાગરૂપે આ જહાજને સામેલ કરવામાં આવ્યું છે . તે પશ્ચિમ કિનારાની સુરક્ષાને મજબૂત કરશે અને ઘૂસણખોરી , દાણચોરી અને ગેરકાયદેસર માછીમારી જેવી પ્રવૃત્તિઓને અટકાવવા પેટ્રોલિંગ વધારવા મદદરૂપ પણ થશે .


    આઇસીજીએસ સી -161 વાડિનારમાં સ્થાન લેશે , જે કમાન્ડર કોસ્ટ ગાર્ડ રિજન ( ઉત્તર પશ્ચિમ ) નાં વહીવટી અને કાર્યકારી નિયંત્રણમાં છે . એર માર્શલ આર કે ધીર પીવીએસએમ એવીએસએમ વીએમ એડીસી , એર ઓફિસર કમાન્ડિંગ - ઇન - ચીફ , સાઉથ વેસ્ટર્ન એર કમાન્ડે મેસર્સ ભારતી ડિફેન્સ એન્ડ ઇન્ફ્રાસ્ટ્રક્ચર લિમિટેડ દ્વારા નિર્મિત ઇન્ટરસેપ્ટર બોટને કમાન્ડર કોસ્ટ ગાર્ડ રિજન ( એનડબલ્યુ ), ટીએમ , ઇન્સ્પેક્ટર જનરલ રાકેશ પાલ તથા કેન્દ્ર અને રાજ્ય સરકારની વિવિધ સંસ્થાઓનાં મહાનુભાવોની હાજરીમાં સામેલ કર્યું હતું .


    ઇન્ટરસેપ્ટર બોટ સી -161 ની લંબાઈ 27.64 મીટર , વજન 107 ટન છે અને મહત્તમ 35 નોટની ઝડપ હાંસલ કરી શકે છે . આઇબી સર્વેલન્સ , દખલગીરી , તપાસ અને બચાવ જેવી કામગીરીઓ તથા દરિયામાં ભૂલી પડેલી નાની હોડીઓ અને જહાજોને દિશાનિદર્શન આપવા જેવાં કાર્યો કરવા સક્ષમ છે . આઇબી છીછરા પાણી તેમજ દરિયાનાં ઊંડા પાણીમાં કામ કરવા સક્ષમ છે . બોટ સુરક્ષિત નેવિગેશન માટે આધુનિક નેવિગેશનલ અને કમ્યુનિકેશન ઉપકરણ સાથે સજ્જ છે . આધુનિક ઉપકરણ અને સિસ્ટમ સાથે ઝડપથી પ્રતિકાર કરવાની ક્ષમતા સાથે આ જહાજ દરિયામાં કોઈ પણ સ્થિતિને પહોંચી વળવાની ક્ષમતા ધરાવે છે . આ જહાજની કમાન ડેપ્યુટી કમાન્ડન્ટ ગૌરવ વર્મા સંભાળે છે અને તેઓ વાડિનારમાં સ્થિત રહેશે .


    પોતાની તરવાની ક્ષમતા વધારવાનાં પ્રયાસનાં ભાગરૂપે ગુજરાતમાં ભારતીય તટરક્ષક દળ વિવિધ નવા પ્લેટફોર્મ હસ્તગત કરી રહ્યું છે . આધારભૂત યોજના મુજબ , રિજન ( ઉત્તર પશ્ચિમ ) વર્ષ 2021 સુધીમાં ગુજરાત પ્રદેશમાં વધુ નવ જહાજો તૈનાત કરશે . આ વિવિધ ભૂમિકાઓ માટે ડિઝાઇન કરેલા જહાજો સાથે દળની ક્ષમતામાં અનેકગણો વધારો કરશે , જે આ વિસ્તારમાં સુરક્ષાની વધતી જરૂરિયાતને ધ્યાનમાં રાખીને લેવાયેલો નિર્ણય છે . રાજ્યમાં તટરક્ષક દળની વ્યવસ્થાને મજબૂત કરવાનું પગલું વિવિધ હિતધારકો સાથે સંકલિત પ્રયાસોનું પ્રતિબિંબ છે .


    NP/J.Khunt/GP

    
    
    (Release ID: 1515635) Visitor Counter : 106
    
    
      Read this release in: English