      وزارت دفاع

      سلامتی کو بیرونی خطرات
      Posted On: 03 JAN 2018 7:48PM by PIB Delhi


    نئی دہلی، 3 ؍جنوری؍دفاع کے وزیر مملکت ڈاکٹر سبھاش بھامرے نے آج لوک سبھا میں کچھ ممبروں کو ایک تحریری جواب میں بتایا کہ سمندری راستے کے ذریعے ملک کی سلامتی کو خطرات کا مستقل بنیاد پر جائزہ لیا جاتا ہے اور ساحلی سلامتی کی نگرانی اور جائزہ ایک جاری عمل کا حصہ ہے اور یہ وقتاً فوقتاً کیا جاتا ہے۔ انہوں نے کہا کہ بحری اور ساحلی سلامتی کو مستحکم کرنے سے متعلق قومی کمیٹی ساحلی سکیورٹی کے اقدامات کی پیش رفت کا جائزہ لیتی ہے اور کسی بھی قسم کی کمی کو دور کرتی ہے اور ان کمیوں کو بھی دور کرنے کیلئے اقدامات کے بارے میں فیصلہ کرتی ہے۔ انہوں نے بتایا کہ بحری پولیس، انڈین کوسٹ گارڈ اور ہندوستانی بحریہ کے ذریعے تمام ساحلوں پر ایک ساحلی سکیورٹی نظام فراہم کیا گیا ہے۔ دیگر اقدامات میں نگراں کے طریقۂ کار کو بہتر بنانا، گشت بڑھانا اور مشترکہ آپریشنل مشق کا اہتمام کرنا یا ہندوستانی بحریہ انڈین کوسٹ گارڈ، بحری پولیس کسٹمز اور دیگر ایجنسیوں کے مابین مستقل بنیاد پر مشترکہ مشقیں شامل ہیں۔ ملک کی تمام کوسٹ لائن اور جزائر کا حاطہ کرنے والے رڈار کی تنصیبات بھی اس عمل کا ایک لازمی حصہ ہے۔


    ************


    ( م ن ۔ ح ا ۔ ک ا )


    U- 87

    
    
    (Release ID: 1515381) Visitor Counter : 11