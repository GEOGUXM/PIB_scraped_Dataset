      स्‍वास्‍थ्‍य एवं परिवार कल्‍याण मंत्रालय

      अंगप्रत्यारोपण के लिए आधारभूत संरचना
      Posted On: 02 JAN 2018 1:10PM by PIB Delhi


    अंगों की पुन:प्राप्ति, भंडारण व प्रत्‍यारोपण से संबंधित विभिन्‍न कार्यकलाप करने के लिए भारत सरकार राष्‍ट्रीय अंग प्रत्‍यारोपण कार्यक्रम (एनओटीपी) का कार्यान्‍वयन कर रही है। उपर्युक्‍त कार्यक्रम के तहत एक जैवसामग्री केन्‍द्र व पांच क्षेत्रीय अंग व ऊतक प्रत्‍यारोपण संगठनों (आरओटीटीओ) के साथ राष्‍ट्रीय अंग व ऊतक प्रत्‍यारोपण संगठन (एनओटीटीओ) की स्‍थापना पहले ही की जा चुकी है। अंग प्रत्‍यारोपण हेतु अवसंरचना सुधारने के लिए एनओटीपी के तहत निम्‍नलिखित प्रावधान भी किए गए हैं:

      * प्रत्‍येक राज्‍य/ संघ राज्‍य क्षेत्र में राज्‍य अंग व ऊतक प्रत्‍यारोपण संगठनों (एसओटीटीओ) की स्‍थापना;
      * 10 (दस) क्षेत्रीय/ राज्‍य जैवसामग्री केन्‍द्रों की स्‍थापना;
      * नए अंग प्रत्‍यारोपण/ पुन:प्राप्ति सुविधा-केंद्र की स्‍थापना तथा मौजूदा अंग प्रत्‍यारोपण/ पुन:प्राप्ति सुविधा-केंद्र के सुदृढ़ीकरण हेतु वित्‍तीय सहायता।
      * शल्‍य-चिकित्‍सकों, फिजिशियनों, प्रत्‍यारोपण समन्‍वयकों आदि सहित प्रत्‍यारोपण विशेषज्ञों को प्रशिक्षण।
      * मेडिकल कॉलेजों व अभिघात केन्‍द्रों के लिए प्रत्‍यारोपण समन्‍वयकों के प्रावधान हेतु वित्‍तीय सहायता।

    स्वास्थ्य और परिवार कल्याण राज्‍य मंत्री, श्रीमती अनुप्रिया पटेल के द्वारा राज्य सभा में लिखित में उत्तर दिया गया I


    ***


    मव

    
    
    (Release ID: 1514952) Visitor Counter : 292
    
    
    
    
    

*