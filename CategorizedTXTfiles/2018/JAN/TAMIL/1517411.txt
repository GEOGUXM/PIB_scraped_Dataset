      நிதி அமைச்சகம்

      25வது ஜிஎஸ்டி கவுன்சில் கூட்டத்தில் கொள்கை மாற்றங்கள் பரிந்துரை
      Posted On: 18 JAN 2018 5:06PM by PIB Chennai


    மத்திய நிதியமைச்சர் திரு. அருண் ஜெட்லி தலைமையில் 25வது ஜிஎஸ்டி கவுன்சில் கூட்டம் புதுடெல்லியில் இன்று நடந்தது. இந்தக் கூட்டத்தில் கீழ்கண்ட கொள்கை மாற்றங்கள் தொடர்பாக பரிந்துரை செய்யப்பட்டது.


     1. ஜிஎஸ்டிஆர்-1 விண்ணப்பம் (விநியோக விவரம்), ஜிஎஸ்டிஆர்-5 விண்ணப்பம் (இந்தியாவில் வசிக்காத வரி செலுத்தும் நபர்) அல்லது ஜிஎஸ்டிஆர்-5ஏ விண்ணப்பம் (ஓஐடிஏஆர்) ஆகியவற்றை பூர்த்தி செய்யாத நிலையில் பதிவு பெற்ற நபர்களுக்கு விதிக்கப்படும் தாமதக் கட்டணம், நாளொன்றுக்கு 50 ரூபாயாகவும், நிலுவை இல்லாத ஆனால் பூர்த்தி செய்யாதவர்களுக்கான கட்டணம் நாளொன்றுக்கு 20 ரூபாயாகவும் குறைக்கப்படுகிறது. ஜிஎஸ்டிஆர்-6ஏ விண்ணப்பம் (சேவை விநியோகஸ்தர்களின் உள்ளீடு) பூர்த்தி செய்யாதவர்களுக்கான தாமதக் கட்டணம் நாளொன்றுக்கு 50 ரூபாயாகும்.

     2. தானாக முன்வந்து பதிவு செய்துக் கொண்ட வரி விதிப்புக்கான நபர்கள், தற்போது பதிவை ரத்து செய்து கொள்ள அனுமதிக்கப்படுவார்கள். பதிவு செய்து ஒரு ஆண்டு முடிவதற்கு உள்ளாகவே அவர்கள் தங்கள் பதிவை ரத்து செய்து கொள்ளலாம்.
     3. இடம் மாறும் வரி விதிப்புக்கான நபர்கள், தங்கள் பதிவை ரத்து செய்வதற்கான ஜிஎஸ்டி பதிவு-29 விண்ணப்பத்தை பூர்த்தி செய்வதற்கான கடைசி தேதி, 2018 மார்ச் வரையில் மேலும் மூன்று மாதங்கள் நீட்டிக்கப்படுகிறது.
     4. ewaybill.nic.in இணையதளத்தில் சோதனை ரீதியில் இ-வே பில்களை உருவாக்கவும், மாற்றங்களை செய்யவும், ரத்துசெய்யவும் அனுமதிக்கப்படும். முழுமையாக செயல்பாட்டுக்கு வரும்போது இ-வே பில்கள் முறை, ewaybillgst.gov.in என்ற இணையதளத்தில் செயல்பாட்டுக்கு வரும்.
     5. இ-வே பில் விதிகளில் சில மாற்றங்கள் செய்யப்பட்டுள்ளன. இ-வே பில் நாடு முழுவதும் மாநிலங்களுக்கு இடையே 01.02.2018 முதல் அமலுக்கு வருகிறது. இதேபோல், மாநிலத்துக்குள்ளான அமல் தேதி, ஒவ்வொரு மாநிலத்துக்குமெனத் தனித்தனியாக அறிவிக்கப்படும். ஆனால், இது 01.06.2018ஐ தாண்டாது.
     6. கைவினைத் தொழில் தொடர்பாக குழு அளித்த பரிந்துரைகள் மற்றும் அறிக்கை, ஜிஎஸ்டி கவுன்சிலால் ஏற்றுக் கொள்ளப்பட்டுள்ளது.
    
    
    (Release ID: 1517411) Visitor Counter : 26
    
    
    
    
    

6.