      ரெயில்வே அமைச்சகம்

      இந்தியன் ரயில்வே அறிமுகப்படுத்தும் வெளிப்படையான செயல் திறனுள்ள, ‘’இணைய வழி புதிய விற்பனையாளர் பதிவு அமைப்பு’’.
      Posted On: 09 JAN 2018 2:27PM by PIB Chennai


    அரசு நடைமுறைகள் வெளிப்படையாகவும் , கணினிமயமாகவும் மாறவேண்டும் என்ற மத்திய அரசின் கொள்கைக்கு ஏற்ப , ரயில்வே அமைச்சகத்தின் ஆய்வுப் பிரிவான , ஆய்வு வடிவமைப்பு மற்றும் தரநிலை அமைப்பு எனப்படும் ஆர் . டி . எஸ் . ஓ . ( லக்னோவில் தலைமையகம் ) அமைப்பு , ‘’ இணையம் மூலம் புதிய விற்பனையாளர் பதிவு ’’ திட்டத்தை அறிமுகப்படுத்தியுள்ளது . இது , முந்தைய பதிவு அமைப்பில் இருந்து கூடுதல் மேம்பாடு மற்றும் முன்னுதாரண மாற்றங்கள் கொண்ட திட்டமாகும் . இந்தப் புதிய அமைப்பின் சிறப்பம்சங்கள் கீழே கொடுக்கப்பட்டுள்ளன .

     1. பதிவு தொடர்பாக விற்பனையாளர் ஆர் . டி . எஸ் . ஓ . அலுவலகத்திற்கு வர வேண்டிய அவசியம் இல்லை .
     2. பதிவு தொடர்பான நடவடிக்கைகள் அனைத்தும் குறிப்பிட்ட காலக்கெடுக்குள் நடக்கும்படி அமைக்கப்பட்டுள்ளது . குறிப்பிட்ட காலக்கெடுவை தாண்டும்போது , சம்பந்தப்பட்ட அதிகாரிகளுக்கு தகவல் அறிவிப்பு கொடுக்கப்படும் என்பதால் உடனே தேவையான நடவடிக்கை எடுக்கப்படும் .
     3. விற்பனையாளரின் ஆவண சோதனை மற்றும் பொருளின் தன்மை பரிசோதனை இணை நடவடிக்கையாக எடுக்கப்படுகிறது . இதற்கு முன் பொருளின் தன்மை பரிசோதனை தொடங்குவதற்கே 8 முதல் 11 மாதங்கள் ஆகிவிடும் . பொதுவாக இது ஆவண பரிசோதனை முடிந்தபிறகே தொடங்கப்படும் . தற்போது ஆவண பரிசோதனை , பொருளின் தன்மை பரிசோதனை இரண்டும் ஒரே நேரத்தில் மேற்கொள்ளப்படுகிறது . இது முந்தைய நடைமுறையைவிட மேம்பட்டது என்பதால் கால விரயத்தைக் குறைக்கிறது .
     4. நடைமுறையும் வெகு எளிதாக , கையாள்வதற்கு வசதியாக வடிவமைக்கப்பட்டுள்ளது . ஆர் . டி . எஸ் . ஓ . இணையத்தில் உருவாக்கப்பட்டுள்ள புதிய திட்டப்படி , விற்பனையாளர் தொகை செலுத்தி பதிவு செய்துகொள்ள வேண்டும் . தேவையான ஆவணங்களைச் செலுத்தி , தேவையான தொழில்நுட்ப வரைபடம் மற்றும் நுணுக்கங்களை பெற்றுக்கொள்ளலாம் , தேவையெனில் ஆர் . டி . எஸ் . ஓ . விடம் ஆன்லைனில் சந்தேகம் கேட்டு தெளிவுபெற முடியும் . ஒவ்வொரு கட்டத்திலும் விற்பனையாளருக்கு திட்ட நிலை குறித்த , நிலைத்தகவல் அனுப்பப்படும் .
     5. அனைத்து நடவடிக்கைகளும் ஒட்டுமொத்தமாக மையக் கண்காணிப்பு மேலாண்மையில் மேற்கொள்ளப்படுவதால் , எந்த இடத்திலும் தேக்கம் இருக்காது , ஏதேனும் சிக்கல் தென்பட்டால் , உடனே நடவடிக்கை எடுக்கப்படும் .

    ரயில்வேயில் புதிய தொழில்நுட்பம் புகுத்துவதற்கும் , புதிய பொருட்களை அறிமுகம் செய்வதற்கு ஏதுவாகவும் , ஏராளமான நபர்கள் கலந்துகொள்ள வசதியாகவும் ஆர் . டி . எஸ் . ஓ . 600 க்கும் மேற்பட்ட பொருட்களை காலவரையறையின்றி காட்சிப்படுத்தியுள்ளது . அதனால் புதிய விற்பனையாளர் வருடத்தில் 365 நாட்களிலும் ஏதாவது ஒரு பொருளுக்கு பதிவு செய்யலாம் . இது சிறிய மற்றும் நடுத்தர நிறுவனங்களுக்கு வேலைவாய்ப்பு வழங்குவதுடன் நல்ல வணிக வாய்ப்பாகவும் அமையும் .

    
    
    (Release ID: 1516141) Visitor Counter : 37
    
    
    
    
    

5.