      கப்பல் போக்குவரத்து அமைச்சகம்

      லட்சத் தீவுகளைப் பார்வையிட்டார் திரு.மன்சுக்மாண்டவியா
      லட்சத் தீவு நிர்வாக அதிகாரிகள், கொச்சின் கப்பல் நிறுவனம் மற்றும் அந்தமான் லட்சத்தீவு துறை முக தொழிலாளர்களுடன் ஆலோசனை.

      Posted On: 08 JAN 2018 6:16PM by PIB Chennai

    மத்தி்ய சாலை போக்குவரத்து , நெடுஞ்சாலை , கப்பல்துறை , ரசாயனம் மற்றும் உரத்துறை இணையமைச்சர் திரு . மன்சுக்மாண்டவியா , லட்சத்தீவு நிர்வாகத்தின் மூத்த அதிகாரிகள் , கொச்சின் கப்பல் நிறுவன அதிகாரிகள் மற்றும் அந்தமான் லட்சத்தீவு துறைமுக தொழிலாளர்கள் ஆகியோருடன் இன்று ஆலோசனை நடத்தினார் . இரண்டு நாள் பயணமாக லட்சத்தீவுக்கு வந்துள்ள அமைச்சர் லட்சத்தீவுக்காக 500 மற்றும் 200 பயணிகளுடன் பயணிக்கக் கூடிய கப்பல்களை கட்டும் கொச்சின் கப்பல் நிறுவனத்தின் திட்டங்களுக்கு தனது முழு ஆதரவை தெரிவித்தார் . யூனியன் பிரதேச நிர்வாகம் , அதாவது லட்சத்தீவு நிர்வாகம் , பல ஆண்டுகளாக தங்களுக்கான , மத்திய சாலை நிதியை பயன்படுத்திக் கொள்ளவில்லை என்றார் . இது தொடர்பாக திட்டம் தயாரித்து அனுப்பினால் , சாலை மேம்பாட்டுக்கான நிதி ரூ .2 கோடி 15 நாட்களுக்குள் விடுவிக்கப்படும் என்றும் அமைச்சர் உறுதி அளித்தார் .


    கொச்சின் கப்பல் நிறுவனம் மற்றும் லட்சத்தீவு நிர்வாகம் இடையே , சுவச்பாரத் அபியான் கீழ் நிதி உதவி தொடர்பாக புரிந்துணர்வு ஒப்பந்தம் கையெழுத்தாகி உள்ளது . கொச்சின் கப்பல் நிறுவனத்தின் சமூக பொறுப்பு ( சிஎஸ்ஆர் ) நடவடிக்கையின் கீழ் , திறந்த வெளி கழிவறைகள் இல்லாத நிலையை ( ஓடிஎப் ) உருவாக்குவதற்காக லட்சத்தீவு நிர்வாகத்திற்கு அளித்த ரூ .1 கோடிக்கான காசோலையை அமைச்சர் வழங்கினார் . இந்த விழாவில் பேசிய அமைச்சர் தன்னுடைய அமைச்சகத்தின் முக்கிய திட்டங்களின் அமலாக்கம் பற்றி குறிப்பி்ட்டார் . சமூகத்தின் அனைத்து தரப்பு மக்களுக்கும் , தரமான மற்றும் நியாயமான விலையிலான வணிக குறியீடு கொண்ட மருந்துகளை 50 சதவீத விலையில் அளிக்கும் கொள்கை அடிப்படையிலான பிரதம மந்திரி பாரதிய ஜன் ஆசாதி பரியோஜனா திட்டம் பற்றி குறிப்பிட்டார் . ஜன் ஆசாதி மருந்துகடைகளுக்கு அமைச்சகம் சார்பில் , ரூ .2.5 லட்சம் நிதியுதவி அளிக்கப்படுகிறது என்றும் , கடைகளின் விற்பனையில் 20 சதவீதம் வழக்கமான அடிப்படையில் உரிமையாளர்களுக்கு வழங்கப்படுகிறது என்றும் அமைச்சர் கூறினார் . மேலும் , தனியார்கள் , தொண்டு நிறுவனங்கள் , கூட்டு நிறுவனங்கள் அல்லது மாநில அரசுகளின் பிற அமைப்புகள் இத்திட்டத்தின் கீழ் சேர www.janaushadhi.gov.in என்ற இணையதள முகவரியில் விண்ணப்பிக்கலாம் என்றும் தெரிவித்தார் .


    திரு . மாண்டவியா , தற்போது நடந்து வரும் அந்தமான் லட்சத்தீவு துறைமுக பணிகளையும் ( ஏஎல்எச்டபிள்யூ ), கலங்கரை விளக்கம் மற்றும் பாரடைஸ்தீவு மற்றும் யூனியன்பிரதேச நிர்வாகத்தின் பணிகளையும் பார்வையிட்டார் .

    
    
    (Release ID: 1516243) Visitor Counter : 41