      நிதி அமைச்சகம்

      இந்தியப் பொருளாதரம் மீது 10 புதிய பொரூளாதார உண்மைகள் குறித்த கவனத்தை ஈர்க்கிறது பொருளாதார ஆய்வறிக்கை
      Posted On: 29 JAN 2018 7:44PM by PIB Chennai


    மத்திய நிதி அமைச்சர் திரு. அருண் ஜேட்லி நாடாளுமன்றத்தில் இன்று தாக்கல் செய்த பொருளாதார ஆய்வறிக்கை பத்து புதிய பொருளாதார உண்மைகளை எடுத்துக் கூறும் வகையிலான மதிப்பீட்டை அளிக்கிறது.


    1. சரக்கு மற்றும் சேவை வரி (ஜி.எஸ்.டி.) இந்தியப் பொருளாதாரம் குறித்த புதிய கண்ணோட்டத்தை அளித்திருப்பதுடன் புதிய தரவுகள் உருவெடுத்துள்ளன. மறைமுக வரி செலுத்துவோரின் எண்ணிக்கையில் ஐம்பது சதவீத உயர்வு ஏற்பட்டுள்ளது. பெரிய நிறுவனங்களில் இருந்து கொள்முதல் செய்யும் சிறிய நிறுவனங்கள் தானாக முன்வந்து பதிவு செய்து கொண்டுள்ளன. அவை உள்ளீட்டு வரி இருப்பை பெற விரும்புகின்றன.


    ஜி.எஸ்.டி. அடித்தள விநியோகம் அவர்களது பொருளாதாரங்களின் அளவுடன் இணைக்கப்பட்டதாக உள்ளது என்பதால் புதிய வரி முறைக்கு மாறும்போது வரி வசூல் குறையும் என்ற பெரிய உற்பத்தி மாநிலங்களின் அச்சம் களையப்படூள்ளதாக இந்த ஆய்வறிக்கை கூறுகிறது.


    இதே போல் 2016 நவம்பர் முதல் 18 லட்சம் தனிநபர் வருமான வரி செலுத்துவோர் புதிதாக சேர்ந்துள்ளனர்.


    2 . இந்தியாவின் முறையான துறை, குறிப்பாக வேளாண் அல்லாத முறையான துறையின் ஊதிய விகிதம் தற்போதைய நம்பிக்கையை விடவும் குறிப்பிடத்தக்க அளவு பெரியதாக உள்ளது. முறையான என்பது இ.பி.எஃப்.ஓ./இ.எஸ்.ஐ.சி. போன்ற சமூக பாதுகாப்பு அம்சங்கள் அடிப்படையில் விளக்கப்படும்போது முறையான துறையின் ஊதிய விகிதம் வேளாண் அல்லாத பணித் திறனின் ஊதியவிகிதம் 31 சதவீதமாக இருப்பது தெரியவந்தது. முறையான என்பது ஜி.எஸ்.டி.யின் ஒரு பகுதியாக விளக்கப்படும் போது இந்த முறையான துறை ஊதிய பங்னகளிப்பு 53 சதவீதமாக உள்ளது தெரியவருகிறது.


    3. இந்தியாவின் வரலாற்றில் முதன்முறையாக மாநிலங்களின் சர்வதேச ஏற்றுமதி குறித்த தகவல்கள் பொருளாதார ஆய்வறிக்கையில் இடம்பெற்றுள்ளன. இந்தத் தரவுகள் ஏற்றுமதி செயல்திறன் மற்றும் மாநிலத்தின் வாழ்க்கைத் தரம் ஆகியற்றுக்கு நெருக்கமான தொடர்பு இருப்பதைக் காட்டுகின்றன. சர்வதேச நாடுகளுக்கு ஏற்றுமதி செய்யும் நாடுகள் மற்றும் இதர மாநிலங்களுக்கு வர்த்தகம் செய்யும் மாநிலங்கள் வளமாக இருப்பது தெரிகிறது. இத்தகைய நெருக்கம் வளத்திற்கு சர்வதேச வணிகத்திற்கும் இடையே உள்ளது.


    4. இதர நாடுகளுடன் ஒப்பிடுகையில் இந்தியாவின் பெரிய ஏற்றுமதி நிறுவனஙக்ளின் ஏற்றுமதி பங்களிப்பு அசாதாரணமாகவே உள்ளது. முதல் இடத்தில் உள்ள ஒரு சதவீத இந்திய ஏற்றுமதி நிறுவனங்களின் ஏற்றுமதி பங்களிப்பு 38 சதவீதமாக மட்டுமே உள்ள நிலையில் பிரேசில், ஜெர்மனி, மெக்சிகோ மற்றும் அமெரிக்கவில் உள்ள பெரிய நிறுவனங்களில் முதல் ஒரு சதவீத நிறுவனங்களின் ஏற்றுமதி பங்களிப்பு முறையே 72, 68. 67 மற்றும் 55 சதவீதமாக உள்ளன. இதே போக்கு முதல் 5 சதவீதம் மற்றும் பத்து சதவீத நிறுவனங்களின் ஏற்றுமதி பங்க்ஜளிப்பும் உள்ளன்.


    5. மாநில வரிகளில் தள்ளூபடி ஆயத்த ஆடைகள் ஏற்றுமதியை (மனிதரால் உருவாக்கப்படும் இழைகள்) 16 சதவீதம் அளவுக்கு அதிகரித்துள்ளது என்றும் ஆனால் மற்றவற்றில் இது இல்லை என்றும் அதில் கூறப்பட்டுள்ளது.


    6. இந்திய சமூகம் ஆண் குழந்தைகளையே பெருதும் விரும்புகிறது என்று வெளிப்படையாக அறியப்பட்ட உண்மையை தகவல்கள் எடுத்துக் காட்டுகின்றன. ஆண் குழந்தைகள் பிறக்கும் வரை பெரும்பாலான பெற்றோர் தொடர்ந்து குழந்தைகள் பெற்றுக் கொள்வதாகவும் அது சுட்டிக்காட்டுகிறது இந்த ஆய்வறிக்கை மாறுபட்ட பாலியல் விகிதங்களுக்கு காரணமாக பல்வேறு சூழ்நிலைகள் குறித்த விவரங்களை அளிப்பதுடன் பிறப்பில் பாலியல் விகிதம் குறித்து இந்தியாவுக்கு இந்தோனேசியாவுக்கும் இடையிலான ஒப்பீட்டையும் அளிக்கிறது.


    7. இந்தியாவின் வரித் துறை வரி தொடர்பான பல்வேறு விவகாரங்களில் வழக்குகளை எதிர்த்து போராடியுள்ள போதிலும் மிகக் குறைவாக 30 சதவீத அளவுக்கு மட்டுமே வெற்றி கண்டுள்ளதாக ஆய்வறிக்கையில் கூறப்பட்டுள்ளது. நிலுவையில் உள்ள 66 சதவீத வழக்குகளின் மதிப்பு வெறும் 1.8 சதவிகிதம்தான். மேலும் 0.2 சதவீத வழக்குகளின் மதிப்பு 56 சதவீதமாக உள்ளது என்றும் அதில் கூறப்பட்டுள்ளது.


    8. தரவுகளை மதிப்பீடு செய்த இந்த ஆய்வறிகை சேமிப்புக்களில் வளர்ச்சி பொருளாதார வளர்ச்சியை ஏற்படுத்தவில்லை என்றும் முதலீட்டில் வளர்ச்சிதான் அதனை ஏற்படுத்தி உள்ளது என்றும் கூறியுள்ளது.


    9. நேரடி வரியை வசூலிக்கும் அதிகாரம் கொண்ட இந்திய மாநிலங்கள் மற்றும் இதர உள்ளூர் அரசுகள் வசூலித்த நேரடி வரி வசூல் இதர கூட்டாட்சி நாடுகளின் மாநிலங்களுடன் ஒப்பிடுகையில் மிகவும் குறைவாக உள்ளது என ஆய்வறிக்கையில் கூறப்பட்டுள்ளது. இந்தியா, பிரேசில் மற்றும் ஜெர்மனி இடையே உள்ளூர் அரசுகளின் உள்ளூர் வருவாயில் நேரடி வரியின் விகிதம் குறித்த ஒப்பீடு அளிக்கப்பட்டுள்ளது.


    10. இந்த ஆய்வறிக்கை இந்திய நிலப்பரப்பில் பருவநிலை மாற்றத்தின் கால்தடங்கள் மற்றும் வேளாண் உற்பத்தியில் அதன் மோசமான தாக்கம் குறித்தும் படம்பிடித்துக் காட்டுகிறது. அதிக வெப்ப அளவு உயர்வு மற்றும் மழை பற்றாக்குறை ஆகியவை இந்திய வரைபடத்தில் படம்பிடிக்கப்பட்டு வேளாண் உற்பத்தில் ஏற்பட்ட மாற்றங்கள் குறித்தும் எடுத்துக் காட்டப்பட்டுள்ளது. பாசனப் பகுதிகளை விட பாசனமற்ற பகுதிகளில் அதன் தாக்கம் இருமடங்கு இர்ப்பது கண்டறியப்பட்டது.


    *****


    
    
    

    
    (Release ID: 1518480) Visitor Counter : 76