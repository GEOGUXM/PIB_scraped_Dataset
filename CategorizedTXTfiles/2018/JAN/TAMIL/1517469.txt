      சமூக நிதி மற்றும் அதிகாரமளித்தல் அமைச்சகம்

      அணுகத்தக்க இந்தியா இயக்கத்தின் கீழ் பல்வேறு மாநில அரசுகள், யூனியன் பிரதேசங்களின் அணுகத்தக்க 100 வலைதளங்கள்
      திரு.தாவர்சந்த் கெலாட் , அணுக்க மேம்பாடு குறித்த தேசிய மாநாட்டை துவக்கி வைத்தார்

      Posted On: 19 JAN 2018 1:12PM by PIB Chennai

    அணுக்க மேம்பாடு குறித்த தேசிய மாநாட்டை புதுதில்லியில் மத்திய சமூகநீதி மற்றும் அதிகாரமளித்தல்துறை அமைச்சர் திரு . தாவர்சந்த் கெலாட் துவக்கிவைத்தார் . அணுகத்தக்க இந்தியா இயக்கத்தின் கீழ் , சிறப்புமிக்க முன்முயற்சியாக , மாற்றுத்திறனாளிகளுக்கு அதிகாரம் வழங்கும் வகையில் , பல்வேறு மாநில அரசுகள் மற்றும் யூனியன் பிரதேசங்களின் அணுகத்தக்க 100 வலைதளங்கள் தொடங்கப்பட்டன . மத்திய சமூகநீதி மற்றும் அதிகாரமளித்தல் துறை இணையமைச்சர்கள் திரு . விஜய் சாம்ப்லா , திரு . கிருஷ்ணபால் குர்ஜார் ஆகியோர் இந்த நிகழ்ச்சியில் கலந்து கொண்டனர் . மாற்றுத்திறனாளிகள் அதிகாரமளித்தல் துறை செயலர் திருமதி . சகுந்தலா டி . காம்லின் , சாலைப்போக்குவரத்து மற்றும் நெடுஞ்சாலைத்துறை அமைச்சகம் , மின்னணு மற்றும் தகவல் தொழில்நுட்ப அமைச்சகம் , சிவில் விமானப்போக்குவரத்து அமைச்சகம் , தகவல் ஒலிபரப்பு அமைச்சகம் , ரயில்வே அமைச்சகம் , வீட்டுவசதி மற்றும் நகர்ப்புற வளர்ச்சி அமைச்சகம் ஆகியவற்றின் அதிகாரிகள் கலந்து கொண்டு , பல்வேறு துறைகளில் அணுக்ககூடிய வழிமுறைகளையும் , அதனைச் செயல்படுத்துவது எப்படி என்பது குறித்தும் தங்கள் மதிப்பு மிக்க கருத்துக்களை தெரிவித்தனர் .


    அணுகத்தக்க வலைதளங்கள் மூலம் மாற்றுத்திறனாளிகள் அவற்றை எளிதில் அணுகவும் , அதைப்பற்றி புரிந்துகொண்டு , கலந்துரையாடவும் , வலைதளங்களின் வாயிலாக தங்களின் பங்களிப்பை வழங்கவும் முடியும் . மாற்றுத்திறனாளிகளுக்கு அதிகாரம் அளிக்கும் துறை இந்த வலைதளத் திட்டத்தை அணுகத்தக்க இந்தியா இயக்கத்தின் கீழ் , மின்னணு மற்றும் தகவல் தொழில்நுட்ப அமைச்சகத்தின் தன்னாட்சி பெற்ற அறிவியல் சொசைட்டியான ERNET India மூலம் , 917 வலைதளங்களை அணுகும் வகையில் உருவாக்கி அதற்கு நிதியும் வழங்குகிறது . இந்த திட்டத்தின் கீழ் , தற்போது 100 வலைதளங்கள் அணுக்கூடிய வகையில் உருவாக்கப்பட்டுள்ளன .


    2016- ம் ஆண்டின் மாற்றுத்திறனாளிகளுக்கான உரிமைகள் சட்டத்தின் படி , மாநில அரசுகளின் அதிகாரிகள் உள்பட இதில் தொடர்புடைய அனைவருக்கும் விழிப்புணர்வை ஏற்படுத்துவதே இந்த மாநாட்டின் நோக்கமாகும் . அணுகத்தக்க இந்தியா இயக்கம் மூன்று முக்கியமான அம்சங்களைக் கொண்டதாகும் . இவையாவன ; சுற்றுச்சூழலை உருவாக்குவது , போக்குவரத்து , தகவல் தொடர்பு சூழல் அணுக்கம் .


    இந்த நிகழ்ச்சியில் பேசிய மத்திய சமூகநீதி மற்றும் அதிகாரமளித்தல் துறை அமைச்சர் , உடல் குறைபாடு உள்ளவர்களும் நமது சமுதாயத்தின் பிரிக்கமுடியாத அங்கம் என்றும் , அவர்களது நலனுக்காக அயராது பாடுபடுவது அவசியம் என்றும் கூறினார் . சமூகநீதி மற்றும் அதிகாரமளித்தல் அமைச்சகத்தின் , மாற்றுத்திறனாளிகள் அதிகாரமளித்தல் துறையின் தலையாய திட்டம் , அணுகத்தக்க இந்தியா இயக்கம் ஆகும் என்று அவர் கூறினார் . இந்த திட்டத்தின் முக்கிய நோக்கம் , நாட்டில் உள்ள உடல்குறைபாடு உள்ளவர்கள் அனைவருக்கும் , பாதுகாப்பான , கண்ணியமான வாழ்க்கை கிடைக்க தடையற்ற சூழலை உருவாக்குவதே என்று அமைச்சர் குறிப்பிட்டார் . உடல்குறைபாடு உள்ளவர்களுக்கு உதவும் கருவிகளை வழங்குவதற்காக தமது அமைச்சகம் , நாடு முழுவதும் 5800 முகாம்களுக்கு ஏற்பாடு செய்துள்ளதாக அவர் கூறினார் . உடல்குறைபாடு உள்ளவர்களின் நலனுக்கான அரசின் திட்டங்கள் , கொள்கைகள் பற்றி தெரிந்துகொள்வதில் இந்த அணுகத்தக்க வலைதளங்கள் முக்கிய பங்காற்றுவதாக அவர் தெரிவித்தார் .


    அணுகத்தக்க இந்தியா இயக்கத்தின் கீழ் , மாநில அரசுகள் மற்றும் யூனியன் பிரதேசங்களின் 100 வலைதளங்களை தொடங்கியதன் மூலம் , இலக்கை நோக்கி பல அடி தூரம் முன்னேறி இருப்பதாக திரு . விஜய் சாம்ப்லா தமது உரையில் குறிப்பிட்டார் . உடல்குறைபாடு உள்ளவர்களுக்கு அதிகாரமளித்தல் துறை , இந்த விஷயத்தில் பாராட்டத்தக்க வகையில் செயல்பட்டுள்ளது என்று அவர் கூறினார் .


    மத்திய சமூகநீதி மற்றும் அதிகாரமளித்தல் அமைச்சகத்தின் , அதிகாரமளித்தல் துறை , உடல் குறைபாடு உள்ளவர்களுக்கு கடந்த மூன்றரை ஆண்டுகளில் புரட்சிகரமான பல நடவடிக்கைகளை எடுத்துள்ளதாக திரு . கிருஷ்ணபால் குர்ஜார் , தமது உரையில் தெரிவித்தார் . உடல் குறைபாடு உள்ளவர்களுக்கு அதிகரமளித்தால்தான் , அவர்கள் தங்களின் இயல்பான வாழ்க்கையை கடைப்பிடிக்க முடியும் என்று அவர் கூறினார் .


    நிகழ்ச்சியில் பேசிய திருமதி . சகுந்தலா டி . காம்லின் , உடல்ரீதியாகவும் , உள்கட்டமைப்பு மற்றும் அணுகத்தக்க தரத்தை மத்திய , மாநில அரசுகள் பின்பற்ற , தகவல் தொழில்நுட்ப ரீதியாகவும் சேவைகளை வழங் கும் போது வேண்டும் என்று வலியுறுத்தினார் .


    அதிகாரமளித்தல் துறை இணை செயலர் திருமதி . டாலி சக்ரபர்த்தி , உடல்குறைபாடு உள்ளவர்களுக்கு ஊரகப்பகுதி அணுக்கத் தை உறுதி செய்யவேண்டியதன் அவசியத்தை வலியுறுத்தினார் . நகர்ப்புறங்களை விட ஊரகப் பகுதிகளில் வேறுபாடு அதிகம் என்பதால் இதற்கு அவசியம் ஏற்பட்டுள்ளது என்றா ர் அவர் . அதேசமயம் , நகரமயமாக்கத்தை பற்றி ப் பேசுவதை தவிர்ப்பது நல்லது என்றும் அவர் குறிப்பிட்டார் .


    அதிகாரமளித்தல் துறையின் நிதி ஒதுக்கீட்டின் படி செயல்படும் ERNET India உடல்குறைபாடு உள்ளவர்களுக்கு இந்த திட்டத்தை க் செயல்படுத்துகிறது . அணுகத்தக்க இந்தியா இயக்கத்தின் கீழ் , 27 மாநிலங்கள் மற்றும் யூனியன் பிரதேசங்களின் 917 வலைதளங்கள் இதுவரை தேர்ந்தெடுக்கப்பட்டுள்ளன . மாநில சமூகநலத்துறையைச் சேர்ந்த இந்த வலைதளங்கள் , உடல்குறைபாடு உள்ளவர்களுக்கு அதிகாரமளித்தல்துறையின் மூலம் தேர்வு பெற்றுள்ளன .


    அணுகத்தக்க வலைதள வடிவமைப்பு கொள்கைகள் ; உரிய மாற்று வரி வடிவம், கேப்டன் வீடியோ ஆகியற்றை வழங்குவது ; ஆடியோவுக்கான எழுத்து வாசகங்களை வழங்குவது ; அனைத்து ஆவணங்க ளையும் எளிதில் அணுகத்தக்கவையாக செய்வது ; பொருளை விளக்க வண்ணத்தை மட்டும் நம்பி இருப்பதை தவிர்ப்பது ; எளிதில் படிப்பதற்கு ஏற்ற வகையில் தெளிவாக எழுதப்பட்ட கருத்து ஆவணம் .


    அணுகத்தக்க வலைதளங்களின் தற்போதைய நிலவரம் ; மொத்த வலைதளங்கள் ;917; உருவாக்கத்தில் ;244; உருவாக்கப்பட்டு தணிக்கைக்குள்ளானவை ; 208; இயக்கத்தில் ; 100.


    வலைதள அணுக்க விதிமுறைகள் - WCAG 2.0 :- வலைதள அணுக்க விதிமுறைகளின் படி , அவற்றை அணுக வகை செய்யப்படுள்ளது . உலக அளவிலான வலைதள அணுக்க முன்முயற்சியின் வழியாக , சர்வதேச தரத்துக்கு இணையாக இது வெளியிடப்பட்டுள்ளது .


    வலைதளங்கள் வடிவமைப்பு மூன்று முக்கிய மட்டத்தில் அணுக க்கூடிய வகையில் அமைக்கப்பட்டுள்ளன .


    நிலை A: அடிப்படையில் எந்த வலைதளத்தையும் எளிதில் அணுக வகை செய்யும்

      * நிலை AA: எந்த வலைதளத்திலும் உள்ள இடைநிலை பொருளை அணுகுதல்
      * நிலை AAA: எந்த வலைதளத்திலும் உள்ள அதிக பட்ச அணுக்கம்
      * இந்தக் கொள்கைகள் பற்றிய விதிமுறைகள் , வலைதளத்தை பயன்படுத்துபவருக்கு விளங்கும் வகையில் , எளிதில் கையாளும் விதத்தில் , உரிய வழிகாட்டுதலின் அடிப்படையி லும் எளிதில் புரிந்து கொள்ளும் வகையிலும் இருக்க வேண்டும் . மேலும் , அதில் கூறப்படும் பொருள் வலுவாகவும் , நம்பகத்தன்மை கொண்டதாகவும் , உதவும் தொழில்நுட்பத்துடன் கூடியதாகவும் இருக்க வேண்டும் .
    
    
    (Release ID: 1517469) Visitor Counter : 58
    
    
    
    
    

*