      நாடாளுமன்ற விவகாரத்துறை அமைச்சகம்

      இந்திய வம்சாவளி – நாடாளுமன்ற உறுப்பினர்களின் முதல் மாநாடு
      Posted On: 09 JAN 2018 2:34PM by PIB Chennai


    திரு . அனந்த்குமார் இந்த மாநாட்டை , இந்திய வம்சாவளி மக்களின் மினி உலக நாடாளுமன்றம் என்று வர்ணித்தார் . வெளிநாடு வாழ் இந்தியர்கள் , இந்தியாவின் மேம்பாட்டில் பங்கேற்க இது சிறந்த ஒரு தளம் என்றும் தெரிவித்தார் .


    இந்திய வம்சாவளி - நாடாளுமன்ற உறுப்பினர்களின் முதல் மாநாட்டை , புதுடெல்லியில் இன்று பிரதமர் நரேந்திர மோடி தொடங்கி வைத்தார் . மாநாட்டில் பங்கேற்பாளர்களை வரவேற்று பேசிய பிரதமர் , பல நூற்றாண்டுகளாக இந்தியாவைவிட்டு பலர் வெளியேறியுள்ளபோதும் , அவர்களின் மனம் மற்றும் இதயத்தில் இந்தியா நீங்கா இடம்பெற்றுள்ளது என்றார் . பிரதமர் மேலும் கூறுகையில் , இந்திய வம்சாவளியைச் சேர்ந்தவர்கள் , இந்தியாவின் நிரந்தர தூதர்கள் மற்றும் மேம்பாட்டில் பங்காளிகள் . நித்தி ஆயோக் வடிவமைத்துள்ள 2020 ம் ஆண்டு வரையிலான செயல்திட்ட நடவடிக்கையில் , அவர்களுக்கு முக்கிய இடம் அளிக்கப்பட்டுள்ளது என்றார் .


    மாநாட்டின் இரண்டாம் அமர்வு , ‘ எழுச்சிப் பெற்ற இந்தியாவில் பிஐஓ நாடாளுமன்ற உறுப்பினர்களின் பங்கு ’ என்ற தலைப்பில் நடந்தது . இதில் மத்திய ரசாயனம் , உரத்துறை மற்றும் நாடாளுமன்ற விவகாரத்துறை அமைச்சர் திரு . அனந்த் குமார் உரையாற்றுகையில் , பிஐஓ – நாடாளுமன்ற உறுப்பினர்களின் முதல் மாநாட்டில் கலந்து கொண்டதை எனக்கு கிடைத்த பெருமையாக கருதுகிறேன் . உங்கள் அனைவருக்கும் மனங்கனிந்த வணக்கத்தை தெரிவித்து கொள்கிறேன் ’’ என்றார் . முன்னதாக அவர் , இந்த முக்கியமான மற்றும் வரலாற்றுச் சிறப்புமிக்க மாநாட்டுக்கு ஏற்பாடு செய்த வெளியுறவுத்துறை அமைச்சர் திருமதி . சுஷ்மா சுவராஜூக்கு பாராட்டுக்களை தெரிவித்துக் கொள்வதாகவும் கூறினார் . இந்த மாநாட்டில் , உலகின் 20 ஜனநாயக நாடுகளைச் சேர்ந்த இந்திய வம்சாவளி நாடாளுமன்ற உறுப்பினர்கள் கலந்துக் கொண்டு , நாடாளுமன்றங்களின் சிறந்த நடைமுறைகள் குறித்து தங்களுடைய சிறப்பான அனுபவங்களை பரிமாறிக் கொண்டனர் .


    திரு . அனந்த் குமார் கூறுகையில் , பிரதமர் நரேந்திர மோடியின் சிறப்பான தலைமையின்கீழ் , இந்தியா மற்றும் புலம்பெயர்ந்த இந்திய சமூகத்துக்கு சிறப்பான அங்கீகாரம் கிடைத்துள்ளது . மேலும் , பல்வேறு தேசங்களின் சமுதாயத்துக்கு இடையே இந்தியர்களுக்கு பிரபல்யமும் கிட்டியுள்ளது . பிரதமர் விஜயம் செய்யும் ஒவ்வொரு நாட்டிலும் அவருக்கு கிடைத்து வரும் மாபெரும் வரவேற்பே இதற்கு சாட்சி . இந்த மாநாடு போன்ற வாய்ப்புகள் , புலம்பெயர்ந்த இந்தியர்களுடனான எங்கள் உறவை மேலும் வலுப்படுத்தவும் , அவர்களை நோக்கி எங்கள் கவனத்தை திருப்பவும் ஒரு வாய்ப்பாக உள்ளது என்றார் .


    உலகின் பல்வேறு நாடுகளில் பிஐஓ . க்களின் பங்களிப்பு குறித்து விளக்கிய திரு . அனந்த் குமார் , இந்திய வம்சாவளி மக்கள் , தாங்கள் குடிபெயர்ந்த நாடுகளின் பொருளாதார மற்றும் சமூக முன்னேற்றத்துக்காக சிறப்பான பங்களிப்பை அளித்துள்ளனர் என்றார் . மேலும் , இந்தியாவில் இருந்து இந்தி , போஜ்புரி மொழிகளும் , ராமாயணம் போன்ற இதிகாசங்களும் உணவு வகைளும் அந்நாடுகளில் பரவியுள்ளதுடன் அங்கு இன்றும் நடைமுறையில் இருப்பதையும் அமைச்சர் குறிப்பிட்டார் . இது சாத்தியமானதற்கு காரணம் , இந்நாடுகளின் இந்திய குடியேற்றத்தினர் தங்களுடைய பாரம்பரியம் , நெறிமுறைகள் , பழக்கவழக்கங்கள் ஆகியவற்றை தொடர்ந்து பாதுகாத்து வருவதால்தான் என்றார் . இங்கிருக்கும் அனைத்து உறுப்பினர்களும் , எங்களுடைய நீட்டிக்கப்பட்ட குடும்ப உறுப்பினர்கள் . வரலாறு , உணர்ச்சிப்பூர்வமான இணைப்பு , கலாச்சார பிணைப்பு , உறவுமுறை ஆகியவற்றுடன் இணைந்திருப்பவர்கள் தெரிவித்தார் .


    இந்த மாநாடு , இந்திய வம்சாவளி மக்களின் மினி உலக நாடாளுமன்றம் என்று திரு . அனந்த் குமார் வர்ணித்தார் . மேலும் , பிஐஓ நாடாளுமன்ற உறுப்பினர்கள் கூட்டத்தை கூட்டி , வலிமையான மேடையை உருவாக்கியததற்காக , வெளியுறவுத்துறை அமைச்சருக்கும் பாராட்டு தெரிவித்தார் . பல்வேறு நாடுகளில் பிஐஓ . க்கள் அரசியல் மற்றும் நிர்வாகத்தில் மிக உயர்ந்த இடத்தை பிடித்து சாதனை படைத்துள்ளனர் என்றும் , மாகாணங்களின் தலைவர்களாக உள்ளது மிகப்பெரிய பெருமை என்றும் , இது 125 கோடி மக்களுக்கு மகிழ்ச்சி அளிக்கும் விஷயம் என்றும் கூறினார் .


    இங்கு கூடியிருக்கும் பிஐஓ . க்கள் அனைவரும் தங்கள் தாய்நாடான இந்தியாவின் மேம்பாட்டில் பங்கேற்க முன்வரவேண்டும் என்று அமைச்சர் அழைப்பு விடுத்தார் . மத்திய அரசின் முக்கியமான திட்டங்களான , திறன் இந்தியா , ஸ்டார்ட் அப் இந்தியா , ஸ்டாண்ட் அப் இந்தியா , மேக் இன் இந்தியா உள்ளிட்டவை பிஐஓ . க்களுக்கு மிகச்சிறந்த வாய்ப்புகளை வழங்குகிறது என்றும் , இதன் மூலம் நாட்டை எழுச்சிமிக்க உலக சக்தியாக ஆக்க முடியும் என்றும் அவர் கூறினார் . மேலும் , திரு . அனந்த் குமார் கூறுகையில் , இந்த மாநாடானது பெருமைமிக்க பிஐஓ . க்கள் , தங்களுடைய முன்னோர்கள் மூலம் கற்றுக்கொண்ட அமைதி , நல்லிணக்கம் மூலம் இந்தியாவின் வேருடன் தாங்கள் எவ்வாறு இணைந்துள்ளார்கள் என்பதுபற்றி பரஸ்பர அனுபவங்களை வெளிப்படுத்த ஒரு வாய்ப்பாக அமைந்துள்ளது என்றும் கூறினார் .


    இந்த மாநாட்டில் , மக்களவை துணை சபாநாயகர் திரு . எம் . தம்பிதுரை , வெளியுறவுத்துறை செயலாளர் திரு . டி . கே . முலே உள்ளிட்டோர் கலந்து கொண்டனர் .-

    
    
    (Release ID: 1516143) Visitor Counter : 100