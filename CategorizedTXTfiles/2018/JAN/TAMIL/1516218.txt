      பாதுகாப்பு அமைச்சகம்

      பாதுகாப்புத்துறை கொள்முதல் நடைமுறை (டிபிபி) அமலாக்கம்
      Posted On: 03 JAN 2018 5:53PM by PIB Chennai


    பாதுகாப்புத்துறைக்கான மூலதன கொள்முதல் நடைமுறையானது , தகவல் கோருதல் ( ஆர்எஃப்ஐ ), திட்டங்களை கோருதல் ( ஆர்எப்பி ), தொழில்நுட்ப பரிமாற்றம் ( டிஓடி ) உள்ளிட்டவற்றுடன் , பாதுகாப்புத்துறைக்கான கொள்முதல் நடைமுறையால் ( டிபிபி ) நிர்வகிக்கப்படுகிறது . ஆர்எப்ஐ நடைமுறை என்பது , கொள்முதல் நடவடிக்கையின் முதல்கட்ட படியாகும் . இதுபற்றி டிபிபி -2016 ல் தெளிவாக அறிவுறுத்தப்பட்டுள்ளது . அடுத்ததாக , கொள்முதல் விவகாரத்தில் , உள்நாட்டிலேயே தயாரிப்பதற்கு தேவையானவை உட்பட டிஓடி , திட்டங்களை கோருதல் ( ஆர்எப்பி ) ஆகியவை சம்பந்தப்படுகிறது .


    டிபிபி – 2016 ல் கொள்முதல் சுழற்சியை குறைக்கவும் , எளிமையானதாகவும் , பயன்படுத்த எளிதானதாகவும் ஆக்க கீழ் க் கண்ட விதிகள் வகுக்கப்பட்டுள்ளன :

      * பல்வேறு வர்த்தகர்கள் சம்பந்தப்பட்ட விவகாரங்களில் , கொள்முதல் நடவடிக்கைகளை இறுதி செய்வதற்கான விரிவான கால அளவு 80-117 வார காலத்தில் இருந்து 70-94 வாரங்களாக குறைக்கப்பட்டுள்ளது . ஒற்றை வர்த்தகர் விவகாரத்தில் , இது 92-137 வாரத்தில் இருந்து 82-114 வாரங்களாக குறைக்கப்பட்டுள்ளது .
      * தேவை ஏற்பு ( ஏஓஎன் ) செல்லுபடி காலம் , ‘ வாங்குதல் ’ பிரிவுகளுக்கு ஆறு மாத காலமாக ( ஒரு வருடத்தில் இருந்து ) குறைக்கப்பட்டுள்ளது . ‘ வாங்குதல் மற்றும் தயாரித்தல் ( இந்தியர் ) பிரிவுக்கு ஒரு ஆண்டாக (2 வருடத்தில் இருந்து )

    குறைக்கப்பட்டுள்ளது .

      * வரைவு திட்ட அறிக்கை கோருதல் ( ஆர்எப்பி ), ஏஓஎன்களுக்கான அறிக்கையுடன் இணைக்கப்பட வேண்டும் .
      * வர்த்தகர்களின் பெயர் மாற்ற விதிமுறைகள் ஒன்றிணைக்கப்பட்டுள்ளன . மேலும் , புகார்களை கையாளுதல் தொடர்பான விதிமுறைகள் வெளியிடப்பட்டு , காலதாமதத்தை தவிர்ப்பதற்கான வழிமுறைகள் செய்யப்பட்டுள்ளன .

    மக்களைவயில் இன்று திருமதி . கிரண் கேர் எழுப்பிய கேள்விக்கு , பாதுகாப்புத்துறை இணையமைச்சர் சுபாஷ் பாம்ரே அளித்த எழுத்துப்பூர்வமான பதிலில் இத்தகவல் அளிக்கப்பட்டுள்ளது .

    
    
    (Release ID: 1516218) Visitor Counter : 40
    
    
    
    
    

*