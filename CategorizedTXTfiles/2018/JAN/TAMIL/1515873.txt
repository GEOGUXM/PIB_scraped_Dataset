      பெண்கள் மற்றும் குழந்தை நலன் அமைச்சகம்

      மத்திய மகளிர் மற்றும் குழந்தைகள் மேம்பாட்டு அமைச்சகம் பல்வேறு திட்டங்கள், நிகழ்ச்சிகளை நாடு முழுவதும் அமல்படுத்தி வருகிறது. அத் திட்டங்களின் விவரங்கள் வருமாறு:
      Posted On: 04 JAN 2018 11:00AM by PIB Chennai


    மகளிர் அதிகாரத்துக்கான திட்டங்கள் :-


    சிறுமிகள் மீதான பாலியல் கொடுமைகள் , மகளிருக்கு அதிகாரமளிக்கும் வகையிலான பிரச்சினைகளுக்குத் முடிவு ஏற்படும் வகையில் பெண் குழந்தைகளைப் பாதுகாப்போம் , பெண் குழந்தைகளுக்கு கல்வி கற்பிப்போம் ( பேடி பச்சாவ் , பேடி பதான் ) திட்டம்


    கருவுற்றிருக்கும் பெண்கள் , தாய்ப்பால் கொடுக்கும் தாய்மார்களின் உடல் நலனைப் பாதுகாக்கும் வகையில் அவர்களுக்கு பண ஊக்கத் தொகை வழங்கும் வகையிலான பிரதம மந்திரி மத்ரு வந்தனா யோஜனா திட்டம் .


    11 - 18 வயதிலான வளரும் பருவத்தில் உள்ள பெண் குழந்தைகளின் சமூக அந்தஸ்தை தொழில் முறை பயிற்சி உள்ளிட்டவை மூலம் உயர்த்தும் வகையிலான வளர் பருவ பெண் குழந்தைகள் திட்டம் .


    கிராமப்புற பெண்களுக்கு அதிகாரமளிக்கும் வகையில் , சமூக ரீதியான செயல்பாடுகளில் தன்னார்வத் தொண்டுள்ளம் கொண்ட மாணவிகள் மூலமாக செயல்படுத்தப்பட்டுவரும் பிரதம மந்திர மஹிளா சக்தி கேந்திரா திட்டம்


    
    பணிக்கும் செல்லும் தாய்மார்களின் 6 மாதம் முதல் 6 வயது வரையிலான குழந்தைகளுக்கு பகல் நேரத்தில் பாதுகாப்பு அளிக்கும் வகையிலான தேசிய மழலையர் பாதுகாப்புத் திட்டம்


    ஏழை பெண்களின் சமூக - பொருளாதார வளர்ச்சியில் மேம்பாடு ஏற்படுத்தும் பொருட்டு வாழ்க்கை ஆதரங்கள் , வருமானத்தைப் பெருக்கும் வகையிலான நடவடிக்கைகளை மேற்கொள்ளும் வகையிலான ராஷ்ட்ரீய மஹிளா கோஷ் திட்டம்
    
    ஆதரவற்ற , மன உளைச்சலுக்குள்ளான பெண்களுக்கு நிவாரணம் , புனர்வாழ்வு அளிக்கும் வகையில் ஸ்வதார் கிரெஹ் திட்டம்


    பெண்கள் கடத்தப்படுவதை தடுக்கும் வகையிலும் , வணிக ரீதியாக கடத்தப்பட்டு பாதிக்கப்பட்ட பெண்களின் மீட்பு , புனர்வாழ்வு , மீண்டும் ஒன்று சேர்ப்பது , நஷ்ட ஈடு வழங்கும் வகையிலான உஜ்ஜவாலா திட்டம்


    பணிக்குச் செல்லும் மகளிருக்காக பாதுகாப்பான மகளிர் விடுதிகள் திட்டம் . இத திட்டத்தின் கீழ் 2 புதிய திட்டங்கள் வரப்பெற்றுள்ள நிலையில் இமாசலப்பிரதேசத்தில் 2 விடுதிகளுக்கு அனுமதி அளிக்கப்பட்டுள்ளது


    வன்முறையால் பாதிக்கப்பட்ட பெண்களுக்கு உதவும் வகையில் மருத்துவ உதவி , காவல் உதவி , சட்ட உதவி , மன நல ஆலோசனை , தற்காலிக ஆதரவு ஆகியவற்றை ஒரே இடத்தில் பெறும் வகையில் மகளிருக்கான உதவி மைய தொலைபேசி எண் திட்டம்


    குழந்தைகளுக்கான திட்டம்


    6 வயது வரையிலான குழந்தைகளின் முழுமையான வளர்ச்சி , கருவுற்றிருக்கும் , பாலூட்டும் தாய்மார்களின் சத்தான உணவுக்கு வழி வகுக்கும் வகையில் மாநிலம் , யூனியன் பிரதேசங்களில் அமல்படுத்தப்பட்டு வரும் ஒருங்கிணைந்த குழந்தைகள் மேம்பாட்டுக்கான சேவை திட்டம்


    நகர்ப்புற , புற நகர்ப் பகுதிகளைச் சேர்ந்த குழந்தைகளுக்கு பாதுகாப்பான சூழலை உண்டாக்கும் வகையில் மாநில , யூனியன் பிரதேசங்களில் அமல்படுத்தப்பட்டு வரும் ஒருங்கிணைந்த குழந்தைகள் பாதுகாப்புத் திட்டம்


    தேசிய ஊ \ ட்டச்சத்து அமைப்பு - 2017-2018- ம் ஆண்டில் தேசிய ஊட்டச் சத்து அமைப்பு அமைக்க இந்திய அரசு அனுமதி அளித்துள்ளது . அமைச்சகங்களுக்கு இடையிலான ஊட்டச் சத்து தொடர்பான விஷயங்களை கவனிக்கும் உயர்நிலை அமைப்பாக தேசிய ஊட்டச்சத்து அமைப்பு விளங்கும் .


    மேற்கூறிய தகவல்களை மத்திய மகளிர் மற்றும் குழந்தைகள் மேம்பாட்டுத் துறை இணை அமைச்சர் திரு . விரேந்திர குமார் மாநிலங்களவையில் கேள்விக்கு ஒன்றுக்கு பதில் அளிக்கையில் தெரிவித்தார் .

    
    
    (Release ID: 1515873) Visitor Counter : 1506