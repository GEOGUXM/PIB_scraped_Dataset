      உள்துறை அமைச்சகம்

      தேசியப் பாதுகாப்புக்கு இணையவெளி அச்சுறுத்தல் நான்காவது பரிமாணமாக உருவெடுத்துள்ளது - உள்துறை அமைச்சர்
      8-வது அகில இந்திய போலீஸ் கமேண்டோ போட்டிகள் நிறைவு நாள் நிகழ்ச்சியில் உள்துறை அமைச்சர் ராஜ்நாத் சிங் பங்கேற்பு

      Posted On: 20 JAN 2018 4:07PM by PIB Chennai

    தேசியப் பாதுகாப்புக்கு எதிராக இந்தியா சந்தித்து வந்த அச்சுறுத்தல்களில் நான்காவதாக ஒரு பரிமாணமும் சேர்ந்துள்ளது என்று மத்திய உள்துறை அமைச்சர் திரு ராஜ்நாத் சிங் தெரிவித்துள்ளார் , ஹரியானா மாநிலம் மனேசாரில் நடைபெற்ற 8- வது அகில இந்திய போலீஸ் கமேன்டோக்களுக்கு இடையிலான போட்டியின் நிறைவு நாள் நிகழ்ச்சியில் அவர் கலந்து கொண்டு உரையாற்றினார் . அப்போது பேசிய அவர் , நிலம் , கடல் , வானத்தில் இருந்து வரும் அச்சுறுத்தல்களை முறியடிப்பது போல் போலீஸ் கமேண்டோக்களுக்கு இணைய வெளி அச்சுறுத்தல்களை முறியடிக்கவும் பயிற்சி அளிக்கப்பட வேண்டும் என்றார் . இணைய தளத்தில் ஊடுருவுவது , தகவல்கள் கசிவது ஆகியவையும் நாட்டின் பாதுகாப்புக்கு அச்சுறுத்தலாக உள்ளன என்றும் திரு . ராஜ்நாத் சிங் தெரிவித்தார் . போலீஸ் கமேன்டோக்கள் தங்களது இரும்புக் கரங்களைக் கொண்டு நாட்டுக்குத் தீங்கு விளைவிப்பவர்களை அடக்குவார்கள் என்ற நம்பிக்கை உள்ளது என்றும் அவர் குறிப்பிட்டார் . கமேன்டோக்கள் , நாடு பெருமை கொள்ளும் விதமாக தங்களது வீதத்தை நிரூபித்துக் காட்டியுள்ளனர் என்றும் திரு . ராஜ்நாத் சிங் குறிப்பிட்டார் . 2001- ல் நாடாளுமன்றத் தாக்குதல் , 2002 அக்ஷர்தம் கோயில் தாக்குதல் , 2008 மும்பை தாக்குதல் , சமீபத்தில் பதன்கோட்டில் நடைபெற்ற தீவிரவாதத் தாக்குதல் ஆகியவற்றில் தங்களது திறமையைக் காட்டி தைரியத்தை நிரூபித்துள்ளனர் என்றார் திரு . ராஜ்நாத் சிங் , தேசிய பாதுகாப்புப் படைக்கு ரூபாய் 5 கோடியை அளிப்பதாகவும் அவர் அறிவித்தார் .


    இந்த நிகழ்ச்சியின் போது , வெற்றி பெற்றவர்களுக்கு பதக்கங்களையும் கேடயங்களையும் வழங்கினார் அமைச்சர் . தேசிய பாதுகாப்புப் படை சார்பாக ஏற்பாடு செய்யப்பட்டிருந்த போட்டியில் பல்வேறு மத்திய ஆயுத காவல் படையைச் சேர்ந்த மற்றும் மாநில காவல்துறையைச் சேர்ந்த 25 அணிகள் பங்கேற்றன . இதில் தேசியப் பாதுகாப்புப் படை அணி முதல் இடம் பெற்றது . எல்லைப் பாதுகாப்புப் படை மற்றும் மகாராஷ்டிர காவல்துறை அணி முறையே 2- வது மற்றும் 3- வது இடங்களைப் பிடித்தன . போட்டியின் போது பாதுகாப்புப் படையினருக்கான நவீன ஆயுதங்கள் காட்சிக்கு வைக்கப்பட்டிருந்தன , தேசியப் பாதுகாப்புப் படை இயக்குநர் திரு சுதிர் பிரதாப் சிங் , புலனாய்வுத் துறை இயக்குநர் திரு ராஜீவ் ஜெயின் ஆகியோரும் இந்த நிகழ்ச்சியில் கலந்து கொண்டனர் .

    
    
    (Release ID: 1517814) Visitor Counter : 22