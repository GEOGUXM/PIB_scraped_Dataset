      விவசாயத்துறை அமைச்சகம்

      உலகில் தேங்காய் உற்பத்தி மற்றும் உற்பத்தித் துறையில் இந்தியா முன்னணி நாடு: திரு. ராதா மோகன் சிங்
      20.82 லட்சம் ஹெக்டேரில் வருடாந்திர தேங்காய் உற்பத்தி 2395 கோடி மற்றும் உற்பத்தி திறன் ஹெக்டேருக்கு 11,505 தேங்காய்கள்: திரு. சிங்
      2016-17ம் நிதி்யாண்டில், ரூ.2084 கோடி மதிப்பிலான தேங்காய் பொருட்கள் ஏற்றுமதி செய்யப்பட்டுள்ளன: திரு. சிங்.
      2016ம் ஆண்டில், நாம் தேங்காய் எண்ணெய்யை மலேசியா, இந்தோனேஷியா மற்றும் இலங்கை ஆகிய நாடுகளுக்கு ஏற்றுமதி செய்ய ஆரம்பித்தோம். இந்த ஆண்டுகளில் இருந்துதான் முன்பு நாம் இவற்றை இறக்குமதி செய்து கொண்டிருந்தோம் என்பது குறிப்பிடத்தக்கது: திரு. சிங்.
      2014ம் ஆண்டில், பீகாரில் தேங்காய் தொடர்பான திட்டங்களை அமல்படுத்துவதற்காக ரூ.409.01 லட்சத்தை, தேங்காய் மேம்பாட்டு வாரியம் ஒதுக்கீடு செய்தது: திரு. சிங்.
      Posted On: 27 JAN 2018 7:03PM by PIB Chennai


    மத்திய வேளாண் மற்றும் விவசாயிகள் நலத்துறை அமைச்சர் திரு . ராதா மோகன் சிங் கூறுகையில் , தேங்காய் மேம்பாட்டு வாரியத்தின் ( சிடிபி ) முக்கிய திட்டங்கள் , பீகாரில் தேங்காய் உற்பத்தி , உற்பத்தித்திறன் , தேங்காய் பொருட்கள் பதனிடுதல் , மதிப்பு கூட்டு பொருட்கள் , சந்தை மற்றும் ஏற்றுமதி ஆகியவற்றின் மீது கவனம் செலுத்தி வருகிறது என்றார் . பாட்னாவில் தேங்காய் மேம்பாட்டு வாரியத்தின் பிராந்திய அலுவலகக் கட்டிடம் மற்றும் விவசாயிகள் பயிற்சி மையக் கட்டிடத் திறப்பு விழாவில் அமைச்சர் இத்தகவலைத் தெரிவித்தார் .


    அமைச்சர் கூறுகையில் , உலகத் தேங்காய் உற்பத்தி மற்றும் அதன் உற்பத்தித் திறனில் இந்தியா முன்னணியில் உள்ளது . வருடாந்திரத் தேங்காய் உற்பத்தி , 20.82 லட்சம் ஹெக்டேரில் 2395 கோடி மற்றும் உற்பத்தி திறன் , ஹெக்டேருக்கு 11505 தேங்காய்கள் . நாட்டின் மொத்த உள்நாட்டு உற்பத்தியில் ( ஜிடிபி ), தேங்காயின் பங்கு ரூ .27,900 கோடி . 2016-17 ல் ரூ .2084 கோடி மதிப்பிலான தேங்காய் பொருட்கள் ஏற்றுமதி செய்யப்பட்டன . மேலும் சுமார் ஒரு கோடி மக்கள் தங்கள் வாழ்வாதாரங்களுக்கு தேங்காய் சாகுபடியைத்தான் நம்பி உள்ளனர் . சிடிபியின் குறிக்கோள் , தேங்காய் உற்பத்தி , பதனிடுதல் , சந்தை மற்றும் மதிப்புக் கூட்டு பொருட்களை ஏற்றுமதி செய்தல் ஆகியவற்றில் தேங்காய் விவசாயிகளுக்கு உதவுவதன் மூலம் தேங்காய் உற்பத்தி , பதனிடுதல் மற்றும் ஏற்றுமதியில் இந்தியாவை உலகின் தலைமை இடத்துக்கு உயர்த்துதல்தான் என்றார் .


    திரு . சிங் மேலும் கூறுகையில் , 2013-15 காலக்கட்டத்தில் தேங்காய் ஏற்றுமதியில் குறிப்பிடத்தக்க உயர்வைக் கண்டது . அந்த நேரத்தில் தேங்காய் உற்பத்தி 42,104 மில்லியனாக இருந்தது . இது 2015-17 ல் 44,405 மில்லியனாக உயர்ந்தது . ரூ .3017,30 கோடியாக இருந்த தேங்காய் உற்பத்தி ஏற்றுமதியின் மதிப்பு , 2011-14 ல் ரூ .4846.36 கோடியாக உயர்ந்தது . இது 60.62% சதவீத உயர்வாகும் . இது குறிப்பிடத்தக்க சாதனையாகும் . முன்பு நாம் இறக்குமதி செய்து வந்த மலேசியா , இந்தோனேஷியா , இலங்கை ஆகிய நாடுகளுக்கு , நாம் 2016 ல் இருந்து தேங்காய்களை ஏற்றுமதி செய்ய ஆரம்பித்துள்ளோம் . முதல் முறையாக , இந்தியாவில் இருந்து அமெரிக்கா , ஐரோப்பிய நாடுகளுக்கு உலர் தேங்காய்கள் ஏற்றுமதி செய்யப்படுகின்றன என்றார் .


    அமைச்சர் மேலும் தெரிவிக்கையில் , தேங்காய் சாகுபடியானது பீகாரில் பண்ணை வீடுகளிலும் முறையான மேலாண்மையுடன் மேற்கொள்ள முடியும் . தற்போது , 14,900 ஹெக்டேரில் தேங்காய் சாகுபடி செய்யப்படுகிறது . வாரியத்தின் கணக்குப்படி , பீகாரில் சுமார் 50,000 ஹெக்டேர் பரப்பளவு , தேங்காய் சாகுபடிக்கு ஏற்றது என்று கண்டறியப்பட்டுள்ளது . விவசாயிகள் பயிற்சி மையத்தில் பயிற்சி பெறும் விவசாயிகள் , இதைக் கவனத்தில் கொள்ள வேண்டும் . மேலும் , தேங்காய் உற்பத்தி அதிகரிப்பானது வேலைவாய்ப்பை பெருக்குகிறது . தேங்காயை அடிப்படையாக கொண்ட , தேங்காய் சிப்ஸ் , தேங்காய் பால் , தேங்காய் சர்க்கரை , தேங்காய் நீர் , இளநீர் , தேங்காய் தேன் , தேங்காய் வெல்லம் , தேங்காய் மில்க் ஷேக் , தேங்காய் திண்பண்டங்கள் , சுத்தமான தேங்காய் எண்ணெய் , தேங்காய் கிரீம் , தேங்காய் உப திண்பொருட்கள் மற்றும் பிற உற்பத்திகள் மூலம் ஏராளமானவர்களுக்கு வேலைவாய்ப்பு கிடைக்கும் என்றார் .


    திரு . சிங் தெரிவிக்கையில் , 2014 முதல் 2017 வரையி்ல் பீகாரில் தேங்காய் தொடர்பான பல்வேறு திட்டங்களை அமல்படுத்துவதற்காக சிடிபி ரூ .409.01 லட்சம் ஒதுக்கீடு செய்துள்ளது . பீகாரில் தேங்காய் சாகுபடிப் பரப்பளவை அதிகரிக்கச் செய்வதற்காக , ‘ தேங்காய் சாகுபடிப் பரப்பளவு விரிவாக்கத் ’ திட்டத்தில் கவனம் செலுத்தப்படுகிறது . இத்திட்டத்தின் கீழ் புதிய நடவுகளுக்கு நிதியுதவி அளிக்கப்படுகிறது . அறிவியல்பூர்வமான தேங்காய் சாகுபடியை செய்முறை விளக்கமாகக் காட்டும் . பணிக்காக , 2017-18 ம் ஆண்டுக்கு ‘ தொகுப்பு செய்முறை விளக்கப் பணி ’ திட்டத்துக்கு ரூ .46.25 லட்சம் ஒதுக்கீடு செய்யப்பட்டுள்ளது என்றார் .

    
    
    (Release ID: 1518338) Visitor Counter : 151