      வணிகம் மற்றும் தொழில்துறை அமைச்சகம்

      பரஸ்பர வர்த்தகம் மற்றும் முதலீடுகளை மேம்படுத்துவதற்கான ஆசியான் – இந்தியா வர்த்தகம் மற்றும் முதலீட்டுக் கூட்டம் மற்றும் கண்காட்சி தொடக்க விழா, 22-23, ஜனவரி 2018
      Posted On: 23 JAN 2018 1:07PM by PIB Chennai


    ஆசியான் மற்றும் இந்தியா வர்த்தக மற்றும் முதலீட்டுக் கூட்டம் மற்றும் கண்காட்சி மத்திய வர்த்தக தொழில்துறை அமைச்சர் திரு . சுரேஷ்பிரபு , ஆசியான் அமைச்சர்கள் மற்றும் மத்திய வெளியுறவு இணை அமைச்சர் ஜென்ரல் ( ஓய்வு ) வி . கே . சிங் ஆகியோரால் கூட்டாக தொடங்கி வைக்கப்பட்டது . மேன்மைமிகு திரு . லிம் ஜாக் சிங் , பிரதமதர் அலுவலக அமைச்சர் மற்றும் புருனே நாட்டின் வெளியுறவுத் துறை இரண்டாவது அமைச்சர் மேன்மைமிகு திரு . என்கார்டியாஸ்டோ லூகிடா , இந்தோனேஷ்யாவின் அமைச்சர் மேன்மைமிகு யூ கின் மவுங் சோ , மியான்மர் தொழில்துறை அமைச்சர் மேன்மைமிகு திரு . சுவோன் தாரா , கம்போடியாவின் வர்த்தக அமைச்சகத்தின் இணை அமைச்சர் மேன்மைமிகு திருமதி . நோரா காகிலாலா டெராடோ , பிலிப்பைன்ஸ் வர்த்தகத் தொழில்துறை சார்பு அமைச்சர் மேன்மைமிகு திருமதி . சாட்டிமா புன்னியாபிரபாசாரா , தாய்லாந்து வர்த்தகத் துறை துணை அமைச்சர் மேன்மைமிகு திரு கயோ கோவக் ஹங் , வியாட்நாம் தொழல்வர்த்தகத் துறை துணை அமைச்சர் மேன்மைமிகு திரு . லிம் ஜாக் ஹாய் , ஆசியான் அமைப்பின் தலைமைச் செயலாளர் ஆகியோர் நிகழ்ச்சியில் பங்கேற்றனர் .


    தொடக்க முழு அளவுக் கூட்டம் “ பகிர்ந்துக்கொள்ளப்பட்ட வளத்திற்கான பரஸ்பர வர்த்தகம் மற்றும் முதலீடு ” என்ற தலைப்பில் நடைபெற்றது . கிழக்கில் உள்ள நாடுகள் , மண்டலத்தின் இரு பகுதிகளிலும் இருதரப்பு வர்த்தகம் முதலீட்டை உயர்த்துவதற்காக இந்தியாவுடனான பொருளாதார உறவுகளை வலுப்படுத்துவதுக் குறித்து இந்த அமர்வு ஆராய்ந்தது . இந்தியாவிற்கும் ஆசியான் நாடுகளுக்கும் இடையே வர்த்தகத்தை மேம்படுத்த எடுக்கவேண்டிய நடவடிக்கைக் குறித்து இந்த அமர்வில் முக்கிய கவனம் செலுத்தப்பட்டது . உற்பத்தித் துறை , தொழில்முனைவுத் திறன் மேம்பாட்டு சூழலுக்கு சிறு , நடுத்தர தொழில்களை மேம்படுத்துவது , புதிய உற்பத்திக் கருத்துகளை உருவாக்க தொடக்கநிலை நிறுவனங்களை அமைக்கும் போக்கு ஆகியனப்பற்றி விவாதிக்கப்பட்டது .


    வர்த்தகத் தொழில்துறை அமைச்சர் திரு . சுரேஷ்பிரபு , இந்தியாவும் , ஆசியான் நாடுகளும் ஆழமான வலுவான உறவுகளை கொண்டுள்ளன என்று கூறி இந்த கூட்டத்தில் பங்கேற்றமைக்காக ஆசியான் அமைச்சர்களுக்கு நன்றி தெரிவித்தார் . ஆசியான் உடனான தொடர்புகளை மேலும் வலுப்படுத்துவதை எதிர்நோக்கி இந்தியா செயல்பட்டுவருகிறது என்றும் இதற்கு ஏற்ப நமது பரஸ்பர நெறிகள் மற்றும் பொது இலக்குகளை கொண்டாடும் வகையில் அடுத்த சில தினங்களுக்கு சிறப்பு நிகழ்ச்சிகள் ஏற்பாடு செய்யப்பட்டுள்ளதாக அமைச்சர் தெரிவித்தார் . இந்த நிகழ்ச்சி இந்தியா – ஆசியான் உறவுகளின் அடுத்த 25 ஆண்டுகளுக்கான நெடுநோக்கை உருவாக்க உதவும் என்றும் இதில் பல்வேறு துறைகளின் ஒத்துழைப்பு முக்கிய இடம் பெறும் என்றும் அவர் கூறினார் .


    ஆசியான் - இந்தியா கண்காட்சி இந்தியா மற்றும் ஆசியா மண்டலத்தில் நிலவும் மிகச்சிறந்த வர்த்தகம் மற்றும் சேவைகளை காட்சிப்படுத்துகிறது . அடிப்படை வசதி , உற்பத்தி , எஞ்சினியரிங் உற்பத்தி , தகவல் தொலைத்தொடர்பு , தொழில்நுட்பம் , சுகாதாரம் , சுற்றுலா , சுற்றுச்சூழல் , விவசாயம் , அறிவியல் தொழில்நுட்பம் , நிதி மற்றும் வங்கி சேவைகள் , பொருள்போக்குவரத்து மற்றும் சில்லரை விற்பனை துறையினர் இந்த கண்காட்சியில் பங்கேற்றுள்ளனர் . இந்த கண்காட்சியில் ஆசியான் நாடுகளின் வர்த்தகத் துறையினர் , நிறுவனங்களின் முதன்மை நிர்வாகிகள் , பங்கேற்கின்றனர் . இதில் ஆசியான் நாடுகளின் அரங்குகள் , இந்திய மாநிலங்கள் மற்றும் ஏற்றுமதி மேம்பாட்டு சபைகள் ஆகியவற்றின் அரங்குகளும் இடம் பெற்றுள்ளன .


    நிகழ்ச்சியின் இரண்டாம் நாளான 23.01.2018 அன்று நடைபெறும் அமர்வுகள் மற்றும் விவாதங்களில் பரஸ்பரம் அக்கறையுள்ள சேவைகள் , மண்டல மதிப்பு சங்கிலிகள் மற்றும் இணைப்பு , வேளாண்மை , வர்த்தகம் மற்றும் முதலீடு பற்றிய விஷயங்கள் இடம்பெறும் . தொழில்நுட்ப அமர்வுகளுக்கு மின்னணுவியல் , தகவல் தொழில்நுட்பம் மற்றும் சட்டம் , நீதித்துறை அமைச்சர் திரு ரவிசங்கர் பிரசாத் , உணவுப் பதனீட்டுத் தொழில்கள் துறை அமைச்சர் திருமதி . ஹர்சிம்ரத் கவுர் ஆகியோர் தலைமை தாங்குவர் . நிறைவு அமர்வுக்கு , மத்திய நிதி மற்றும் கம்பெனி விவகாரங்கள் துறை அமைச்சர் திரு அருண் ஜேட்லி தலைமை தாங்குவார் .


    

    
    (Release ID: 1517468) Visitor Counter : 90