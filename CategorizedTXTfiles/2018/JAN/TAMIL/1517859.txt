      பெண்கள் மற்றும் குழந்தை நலன் அமைச்சகம்

      மகத்தான சாதனை புரிந்த 122 மகளிருக்கு மத்திய மகளிர் மற்றும் குழந்தைகள் மேம்பாட்டு அமைச்சகம் பாராட்டு
      Posted On: 20 JAN 2018 5:22PM by PIB Chennai


    மகத்தான சாதனை ஆற்றிய 112 மகளிரை மத்திய மகளிர் மற்றும் குழந்தைகள் நல மேம்பாட்டுத்துறை அமைச்சர் திருமதி மேனகா சஞ்சய் காந்தி டெல்லியில் ஜனவரி 20- ம் தேதி நடைபெற்ற நிகழ்ச்சி ஒன்றில் பாராட்டிக “ கவுரவித்தார் . உணவுப் பதப்படுத்துதல் துறை அமைச்சர் திருமதி ஹர்ஷிம்ரத் கௌர் பாதல் , சுகாதாரம் மற்றும் குடும்ப நலத்துறை இணை அமைச்சர் திருமதி . அனுப்பிரியா படேல் ஆகியோரும் இந்த நிகழ்ச்சியில் பங்கேற்றனர் . இந்த மகளிர் , தங்கள் துறைகளில் முதல் முறையாக பணிக்கான வாய்ப்பை பெற்ற பெண்கள் என்ற பெருமையப் பெற்றவர்கள் ஆவர் . அதாவது வர்த்தக கப்பல் மாலுமி , பயணிகள் ரயிலின் ஓட்டுநர் , தீயணைப்பு வீராங்கனை , பேருந்தின் முதல் ஓட்டுநர் , முதல் முதலாக அண்டார்ட்டிகாவை அடைந்தவர் ஆகியவற்றுக்காக இந்த மகளிர் பாராட்டப்பட்டனர் .


    நிகழ்ச்சியில் உரையாற்றிய திருமதி மேனகா காந்தி , இந்த மகளிர் அனைவரும் நிகரற்றவர்கள் என்றும் இவர்கள் , பெண்கள் தடைகளை கடந்து சாதனைப் புரிவதற்கு முன் மாதிரிகளாக திகழ்கிறார்கள் என்றும் குறிப்பிட்டார் . இவர்கள் போன்றவர்களைப் பாராட்டுவதற்காக தனது அமைச்சகம் பல்வேறு நிகழ்ச்சிகளை ஏற்பாடு செய்துள்ளது என்றும் குறிப்பிட்டார் .


    சாதனை மகளிரைப் பாராட்டிய திருமதி . ஹர்ஷிம்ரத் , இது போன்ற சாதனையாளர்களின் எண்ணிக்கை மேலும் மேலும் பல்கிப் பெருக வேண்டும் என்றார் . இந்திய நாட்டில் பெண்களுக்கு எத்தனையோ சவால்கள் உள்ளன . அவற்றையெல்லாம் கடந்து இது போன்று சாதனை படைத்தது அளப்பரிய செயல் என்றார் . எதையும் சாதிக்க முடியும் என்று இவர்கள் நிருபீத்துக் காட்டியுள்ளனர் என்றும் இது தொடரும் என்றும் அவர் குறிப்பிட்டார் .


    மத்திய சுகாதார மற்றும் குடும்ப நலத்துறை இணை அமைச்சர் திருமதி . அனுப்பிரியா பேசுகையில் , மத்திய அரசின் பேட்டி பச்சாவ் , பேட்டி படாவ் ( பெண் குழந்தைகளைக் காப்போம் , பெண் குழந்தைகளுக்குக் கற்பிப்போம் ) திட்டத்திற்கு நல்லதொரு தொடக்கமாக இவர்களின் சாதனை அமைந்துள்ளது என்றும் இந்தப் பெண்கள் நாடு முழுவதும் உள்ள பெண்களுக்கு ஒரு நல்ல முன் மாதிரி என்றும் குறிப்பிட்டார் . இந்தியா பீடு நடை போடுவதற்கான பயணத்தை இவர்கள் தொடக்கியுள்ளனர் என்றும் , அமைச்சர் பாராட்டினார் .


    இந்த நிகழ்ச்சியில் முன்னாள் உலக அழகியான திருமதி ஐஸ்வர்யா ராய் பச்சன் கலந்து கொண்டு , சாதனைப் பெண்களுடன் கலந்துரையாடினார் .


    இந்த மகளிரின் சாதனை குறித்த புத்தகம் ஒன்றும் வெளியிடப்பட்டது . மத்திய மகளிர் மற்றும் குழந்தைகள் நல அமைச்சகத்துடன் பேஸ்புக் , மற்றும் தூர்தர்ஷன் செய்திப் பிரிவும் இணைந்து , இந்த நிகழ்ச்சிக்கு ஏற்பாடு செய்திருந்தது .


    மகளிர் தினமான மார்ச் 8- ம் தேதி மகளிர் மற்றும் குழந்தைகள் நல அமைச்சகம் , சாதனை மகளிரைப் பாராட்டி கவுரவித்து வருகிறது . ' நாரி சக்தி புரஸ்கார் ' என்ற விருது குடியரசுத் தலைவர் மாளிகையில் குடியரசுத் தலைவரால் வழங்கப்பட்டு வருகிறது . இந்த நிலையில் இந்த அமைச்சகம் புதிய முறையாக சாதாரணமாக இல்லாத களங்களில் , சாதனை புரிந்த மகளிரையும் , 2015 முதல் , பேஸ்புக் நிறுவனத்துடன் இணைந்து , கவுரவித்து வருவது குறிப்பிடத்தக்கது .


    

    
    (Release ID: 1517859) Visitor Counter : 96