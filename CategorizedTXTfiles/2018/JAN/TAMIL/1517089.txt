      சுகாதாரம் மற்றும் குடும்ப நலத்துறை அமைச்சகம்

      45-வது எய்ம்ஸ் பட்டமளிப்பு விழாவில் குடியரசு தலைவர் உரை பேருரையாற்றினார்; இந்திரதனுஷ் இயக்கத்துக்குப் பாராட்டு
      குறைந்த செலவில் சிறப்பான மருத்துவ சிகிச்சையே இப்போதைய தேவை-ஜே.பி.நட்டா

      Posted On: 16 JAN 2018 5:07PM by PIB Chennai

    அகில இந்திய மருத்துவ அறிவியல் நிறுவனம் எய்ம்ஸின் 45- வது பட்டமளிப்பு விழா புதுதில்லியில் ஜனவரி 16- ம் தேதி நடைபெற்றது. இந்த விழாவில் பேருரையாற்றிய குடியரசு தலைவர் திரு . ராம் நாத் கோவிந்த் ,’’ தரம் , ஈடுபாடு , செழுமையான அனுபவம் ஆகியவற்றின் மறு பெயர்தான் எய்ம்ஸ் . அதன் ஆசிரியப் பெருமக்கள் , மருத்துவர்களுடன் மாணவர்களும் மருத்துவ சமுதாயத்துக்கும் , நாட்டுக்கும் பெருமை சேர்த்து வருகின்றனர் .’’ நோயாளிகளும் , அவர்தம் குடும்பத்தினரும் மருத்துவர்கள் மீது பெரும் நம்பிக்கை வைத்துள்ளனர் என்று கூறினார் . ’’ அவர்களது நம்பிக்கையை மதித்து , அவர்களுக்கு உரிய சிகிச்சையை கருணையுடன் வழங்கவேண்டியது ம் உங்களது பொறுப்பாகும் ’’ என்று ம் அவர் தெரிவித்தார் . இந்த நிகழ்ச்சியில் மத்திய சுகாதாரம் மற்றும் குடும்ப நலத்துறை அமைச்சர் ஜே . பி . நட்டா , எய்ம்ஸ் நிறுவனத்தின் தலைவர் பங்கேற்று 572 பேருக்கு பட்டங்களை வழங்கினர் .


    இந்திர தனுஷ் இயக்கத்தை தொடங்கியுள்ள சுகாதார அமைச்சகத்தின் முயற்சிகளை குடியரசு தலைவர் பாராட்டினார் . தடுப்பு மருந்து அளிப்பதில் உள்ள இடைவெளியைப் போக்கும் வகையில் அனைத்து குழந்தைகளையும் கொடிய உயிர்க்கொல்லி நோய்களிடம் இருந்து காப்பதற்கு பெருமுயற்சி மேற்கொண்டுள்ளதாக அவர் தெரிவித்தார் . நம் நாட்டில் , உடல் பருமனும் , ஊட்டச்சத்து குறைபாடும் மிகப்பெரிய குறைபாடுகளாக உள்ளது என்று குடியரசு தலைவர் கவலை தெரிவித்தார் . ‘’ நம் நாட்டில் குழந்தைகளின் எண்ணிக்கை மிக அதிகமாகும் . அதேபோல , மூத்த குடிமக்களும் அதிகம் . இந்த இரண்டு வெவ்வேறு பிரிவினரும் , நமது சுகாதார இயக்கத்துக்கும் , மருத்துவர்கள் மற்றும் செவிலியர்களுக்கும் பெரும் சவால்களாக உள்ளன ர்” என்று அவர் தெரிவித்தார் .


    மத்திய சுகாதாரத்துறை அமைச்சர் திரு. ஜே.பி.நட்டா , அனைத்து மாணவர்களுக்கும் வாழ்த்து தெரிவித்து பேசுகையில் , குறைந்த செலவில் திறன் மிகுந்த மருத்துவ சிகிச்சையே தற்போதைய தேவை. இந்த சவால்களை எதிர்கொள்ள , எய்ம்ஸ் தன்னை வலுப்படுத்திக்கொண்டு , விரிவடைந்து வருகிறது. மத்திய அரசு இதற்கு முழு ஆதரவு அளித்து வருகிறது. எய்ம்ஸ் என்னும் பிராண்ட் பெயருக்கு உலக அளவில் வரவேற்பும் , அங்கீகாரமும் கிடைத்துள்ளது. இங்கு பயின்ற மாணவர்களுக்கு அவர்கள் தேர்வு செய்யும் துறையில் , நிபுணத்துவம் பெறமுடிகிறது. எய்ம்ஸ் நிறுவனத்தின் மாணவர்கள் உலகம் முழுவதும் பரந்து விரிந்து , மருத்துவத்துறையில் மிகச்சிறந்த பேரோடும் , புகழோடும் திகழ்கின்றனர் எ ன்று அமைச்சர் கூறினார்.


    நிகழ்ச்சியில் பேசிய திரு . நட்டா , நாட்டில் உள்ள அனைத்துக் குழந்தைகளையும் நோய்கள் தாக்காத வண்ணம் தடுக்க , தடுப்பு ஊசிகள் போடும் முன்னெச்சரிக்கை நடவடிக்கையாக , 2014- ம் ஆண்டு இந்திர தனு ஷ் இயக்கம் தொடங்கப்பட்டது என்றார் . இதன் மூலம் , நாட்டில் அனைத்து குழந்தைகளும் , கர்ப்பிணி பெண்களும் தடுப்பு ஊசிகள் போடப்பட்டன . இதன்மூலம் , இதுவரை 3.2 கோடி பேர் பயனடைந்துள்ளனர் . ஆண்டுக்கு 1 சதவீதம் அதிகரிப்போடு இந்திர தனு ஷ் திட்டத்தில் தற்போது 6.7 சதவீதம் உயர்வு ஏற்பட்டுள்ளது . அண்மையில் வெளியிடப்பட்ட புள்ளிவிவர தகவல் ,2013- ல் 49 ஆக இருந்த குழந்தைகள் இறப்பு விகிதம் 39 ஆக குறைந்து ள்ளது என்று திரு . நட்டா கூறினார் .


    எல்லா மட்டத்திலும் தரமான மருத்துவ சிகிச்சைகளை அளிப்பது மிப்பெரிய சவாலாக உள்ளது . மருத்துவத்துறையில் மனித ஆற்றலை மேம்படுத்த ஆசிரியர்களும் , கல்வியாளர்களும் தேவை . இந்த விஷயத்தில் , நாடு உங்களிடம் நிறைய எதிர்பார்க்கிறது . ‘’ இந்த சவால்களை சமாளிக்க மேலும் மருத்துவ மற்றும் செவிலியர்கள் கல்லூரிகளை அமைப்பது உள்ளிட்ட சீர்திருத்தங்களை மேற்கொள்ள வேண்டும் . அத்துடன் , ஏராளமான நுழைவுத் தேர்வுகளை அகற்ற தேசிய தகுதி மற்றும் நுழைவு தேர்வு எனப்படும் நீட் தேர்வு அறிமுகம் செய்யப்பட்டது . இதன் மூலம் வெளிப்படைத்தன்மையும் , சிறந்த தரமும் உறுதி செய்யப்படுகிறது . இந்திய மருத்துவ கவுன்சில் மற்றும் தேசிய தேர்வு வாரியத்தில் செய்யப்பட்ட சீர்திருத்தங்கள் காரணமாக , முதுநிலை இடங்களின் எண்ணிக்கை 37 ஆயிரமாக உயர்ந்துள்ளது ‘’ என்று சுகாதாரத்துறை அமைச்சர் திரு. நட்டா தெரிவித்தார் .


    மருத்துவ அறிவியலில் , சிறப்பாக பணியாற்றிய நிபுணர்களுக்கு வாழ்நாள் சாதனை விருதுகளையும் , சிறந்த மாணவர்களுக்கு பதக்கங்கள் மற்றும் பரிசுகளை திரு . நட்டா வழங்கினார் . 45- வது பட்டமளிப்பு விழாவில் , டாக்டர் . புருஷோத்தம் உபாத்யாயா , பேராசிரியர் லலித் மோகன் நாத் , பேராசிரியர் உஷா நாயர் , டாக்டர் மெகர்பான் சிங் , பேராசிரியர் இந்திரா நாத் , பேராசிரியர் எம் . சி . மகேஸ்வரி ஆகியோருக்கு வாழ்நாள் சாதனை விருது வழங்கப்பட்டது .

    
    
    (Release ID: 1517089) Visitor Counter : 67