      நிதி அமைச்சகம்

      பெண்குழந்தையை பாதுகாப்போம், பெண் குழந்தையை கற்பிப்போம், செல்வ மகள் சேமிப்புத் திட்டம் மற்றும் பேறுகால கட்டாய விடுப்பு ஆகியவை சரியான திசையிலான நடவடிக்கைகள் என பிங்க்-நிற பொருளாதார ஆய்வறிக்கை 2017-18 பாலின செயல்பாடுகள் குறித்து பாராட்டு
      Posted On: 29 JAN 2018 7:42PM by PIB Chennai


    மத்திய நிதி மற்றும் கார்ப்பரேட் விவகாரங்களுக்கான அமைச்சர் திரு. அருண் ஜேட்லி நாடாளுமன்றத்தில் இன்று தாக்கல் செய்த 2017-18 ஆம் ஆண்டுக்கான பிங்க்-நிற பொருளாதார ஆய்வறிக்கையில் , பாலின மற்றும் மகனுக்கு முக்கியத்துவம் அளிக்கும் நிலை பற்றி கவனம் செலுத்தப்பட்டுள்ளது. மற்ற பொருளாதார நாடுகளுடன் ஒப்பீட்டளவில் பாலின சமநிலையில் இந்தியாவின் செயல்பாடுகள் குறித்த மதிப்பீடுகளும் அதில் தெரிவிக்கப் பட்டுள்ளன.


    பாலின சமத்துவம் என்பது பன்முகத்தன்மை கொண்ட பிரச்சினைகளில் உள்ளார்ந்திருக்கிறது என்பதை இந்த ஆய்வறிக்கை கருத்தில் கொண்டுள்ளது. அதன்படி , பாலினத்தின் மூன்று குறிப்பிட்ட பரிமாணங்களின் அடிப்படையில் மதிப்பீடுகள் செய்யப்பட்டுள்ளன. அதாவது, முகமை (மறு உற்பத்தியில் பெண்களின் முடிவெடுக்கும் திறன், தங்களுக்கான செலவினங்கள், தங்கள் வீட்டு தேவைகளுக்கான மற்றும் தங்களின் பயணம் மற்றும் ஆரோக்கியத்துக்கான செலவினங்கள் தொடர்பானவை ), மனப்பான்மை (பெண்கள் / மனைவிகளுக்கு எதிரான வன்முறைகள் குறித்த மனப்பான்மை, விரும்பக்கூடிய மகன்களின் எண்ணிக்கையுடன் ஒப்பீட்டில் விரும்பக் கூடிய மகள்களின் எண்ணிக்கை தொடர்பானவை ) மற்றும் விளைவுகள் (`மகனை முதன்மையாக விரும்புதல்' நிலைமை கடைசிக் குழந்தையின் பாலின விகிதத்துடன் கணக்கிடுதல், பெண் வேலைவாய்ப்பு, கருத்தடை தேர்வு வாய்ப்பு, கல்வி நிலை, திருமண வயது, முதலாவது பிரசவத்தின் போது வயது மற்றும் பெண்கள் அனுபவிக்கும் உடல் ரீதியான அல்லது பாலியல் ரீதியிலான வன்முறை தொடர்பானவை ) ஆகியவற்றின் அடிப்படையில் மதிப்பீடு செய்யப்படுகிறது. சமூகத்தில் பெண்களின் அந்தஸ்து, பங்கு மற்றும் அதிகாரம் பெற்ற நிலையை பிரதிபலிக்கும் அம்சத்தை நோக்கமாகக் கொண்டிருக்கின்றன.


    ஆய்வறிக்கையின் மதிப்பீட்டில் கண்டறியப்பட்டுள்ள முக்கிய விஷயங்களில் பின்வரும் அம்சங்கள் இடம் பெற்றுள்ளன : கடந்த 10-15 ஆண்டுகளில் மகளிர் முகமை, மனப்பான்மை மற்றும் விளைவுகள் என்பனவற்றில் 17 -ல் 14 குறியீடுகளில் இந்தியா முன்னேற்றம் கண்டிருக்கிறது. அவற்றில் ஏழு அம்சங்களில், வளர்ச்சி நிலைகளை கணக்கில் கொண்டால், மற்ற நாடுகளின் குழுக்களுடன் ஒப்பிடும் வகையில் இந்தியாவின் வளர்ச்சி இருக்கிறது.


    பாலின செயல்பாட்டு விளைவுகள் சொத்துகளின் நிலையில் மேம்பட்டிருப்பது , ஒருமித்த மனப்போக்கு ஆகியவற்றை காட்டுவதாக உள்ளன என்ற ஊக்கம் தரும் தகவலை ஆய்வறிக்கை தெரிவிக்கிறது. மற்ற நாடுகளில் இருப்பதைவிட இந்தியாவில் இதில் பெரிய முன்னேற்றம் உள்ளது. பின்தங்கியுள்ள அம்சங்களில், காலப்போக்கில் அதை எட்டிவிட முடியும் என எதிர்பார்க்கப் படுகிறது. இருந்தாலும், மற்ற பல குறியீடுகளைப் பொருத்தவரையில், கவனிக்கத்தக்க வகையில் வேலைவாய்ப்பு, மாற்றிக் கொள்ளக் கூடிய கருத்தடை சாதன பயன்பாடு மற்றும் மகனை விரும்பும் நிலைமை போன்றவற்றில், இந்தியா இன்னும் மாற்றம் காண வேண்டியுள்ளது என்றும் அது எச்சரிக்கிறது. வளர்ச்சி மட்டுமே இவற்றைத் தீர்க்கும் வகையில் அமையவில்லை என்று குறிப்பிடுகிறது.


    இந்தியாவுக்குள் , வட-கிழக்கு மாநிலங்களில் (நாட்டின் பிற பகுதிகளுக்கு முன்மாதிரியானது) கணிசமான கலப்பு மரபின நிலைமை, தொடர்ந்து பிறரை மிஞ்சும் வகையில் உள்ளது என்று பொருளாதார ஆய்வறிக்கை 2017-18 தெரிவிக்கிறது. அவர்கள் வசதிபடைத்தவர்கள் என்பதால் இப்படி இல்லை என்றும் குறிப்பிடுகிறது. கடலோர மாநிலங்கள் இதில் பின்தங்கியுள்ளன. ஆனால் வளர்ச்சி நிலைகளைப் பார்த்தால், ஆச்சர்யப்படத்தக்க வகையில் சில தென் மாநிலங்கள் இதில் குறைவான நிலையிலேயே உள்ளன.


    பாலின சவால் என்பது நீண்டகாலமாக உள்ளது , அநேகமாக பல்லாயிரம் ஆண்டுகள் இருப்பது, எனவே இதற்குத் தீர்வு காண்பதற்கு இதில் தொடர்புடைய அனைவருக்கும் கூட்டுப் பொறுப்பு உள்ளது என்று பொருளாதார ஆய்வறிக்கை 2017-18 கூறுகிறது.


    எனவே , வளர்ச்சிக்கு இடையூறாக உள்ள சமுதாயப் பழக்க வழக்கங்களின் விரும்பத்தக்க நிலையை, மகனை விரும்பும் நிலையை இந்தியா எதிர்கொள்ள வேண்டும் என்று ஆய்வறிக்கை பரிந்துரை செய்கிறது. குறைபாடுள்ள பாலின விகிதம் ஆண்களுக்கு சாதமாக உள்ளது. இது ``காணாமல் போகும்'' பெண்களை அடையாளம் காண செய்துள்ளது. ஆனால் குழந்தை பெற்றுக் கொள்வதை நிறுத்திக் கொள்ளும் விருப்பம் கடைசிக் குழந்தையின் பாலினத்துடன் தொடர்புள்ளதாக இருக்கிறது. இது ``விரும்பத்தகாத'' சிறுமிகள் உருவாகக் காரணமாக இருக்கிறது. சுமார் 2.1 கோடி பெண் குழந்தைகள் இந்த நிலையில் உள்ளனர் என ஆய்வறிக்கை குறிப்பிடுகிறது. வெறுக்கப்படும் இந்தப் பிரிவு ஏற்படாமல் தடுக்க வேண்டியது சமூகத்தின் குறிக்கோளாக இருக்க வேண்டும் என்று அதில் கருத்து தெரிவிக்கப்பட்டுள்ளது.


    அரசின் பெண்குழந்தையை பாதுகாப்போம் பெண்குழந்தைக்கு கற்பிப்போம் , செல்வ மகள் சேமிப்புத் திட்டம் மற்றும் பேறுகால கட்டாய விடுப்பு ஆகியவை சரியான திசையிலான நடவடிக்கைகள் என அறிக்கை பாராட்டு தெரிவித்துள்ளது. இந்தியாவில் தொழில் செய்யும் நிலையை எளிதாக்குவதற்கு மேற்கொண்டுள்ள முயற்சிகளைப் போல, பாலின விஷயத்திலும் அதேபோன்ற உறுதியான செயல்பாடு இருப்பதாகவும் அறிக்கை கூறுகிறது.


    *****


    
    
    

    
    (Release ID: 1518477) Visitor Counter : 395