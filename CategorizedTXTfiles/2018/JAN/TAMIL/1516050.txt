      சிறுபான்மையினர் நலன் அமைச்சகம்

      இந்தியாவின் புனித ஹஜ் பயணிகளுக்கான ஒதுக்கீடு தொடர்ந்து இரண்டாவது ஆண்டிலும் உயர்ந்தது
      2018 –ம் ஆண்டில் இந்தியாவில் புனித ஹஜ் பயணம் செல்வோர் எண்ணிக்கை சாதனை அளவாக உயர்வு

      Posted On: 09 JAN 2018 6:12PM by PIB Chennai

    அடுத்தடுத்து இரண்டாவது ஆண் டாக இந்தியாவிலிருந்து ஹஜ் புனித பயணம் மேற்கொள்வோர் எண்ணிக்கையை அதிகரிப்பதில் பிரதமர் திரு நரேந்திர மோடி தலைமையிலான அரசு வெற்றி பெற்றுள்ளது . சுதந்திரத்திற்கு பின் முதல் முறையாக இதுவரை இல்லாத அளவாக 2018 –ம் ஆண்டில் இந்தியாவிலிருந்து 1,75,025 பேர் புனித ஹஜ் பயணம் மேற்கொள்கிறார்கள்.


    மூன்று ஆண்டுகளுக்கு முன் இந்தியாவிலிருந்து சென்ற ஹஜ்புனித பயணிகளின் எண்ணிக்கை 1,36,020 ஆக இருந்தது என்றும் கடந்த 2 ஆண்டுகளில் இந்த எண்ணிக்கை 1 லட்சத்து 75 ஆயிரத்து 25 ஆக உயர்ந்துள்ளது என்றும் மத்திய சிறுபான்மையினர் நலத்துறை அமைச்சர் திரு முக்தார் அபாஸ் நக்வி தெரிவித்தார்.


    இந்திய ஹாஜிகள் எண்ணிக்கை ஒதுக்கீட்டை உயர்த்தியமைக்காக சவூதி அரேபியாவில் இரண்டு புனித மசூதிகளின் காப்பாளரான அந்த நாட்டு மன்னர் மேதகு சல்மான் பின் அப்துல் அஜீஸுக்கு இந்திய அரசின் சார்பிலும் மக்கள் சார்பிலும் அமைச்சர் நன்றி தெரிவித்துக் கொண்டார்.


    2018 –ம் ஆண்டில் புனித ஹஜ் பயணம் மேற்கொள்ள விருப்பம் தெரிவித்து 3 லட்சத்து 55 ஆயிரம் விண்ணப்பங்கள் பெறப்பட்டன என்றும் அமைச்சர் கூறினார். முதல் முறையாக முஸ்லிம் பெண்கள் ஆண் துணையின்றி ஹஜ் புனித பயணம் செய்கிறார்கள் என்றும் அவர் கூறினார். ஆண் துணையின்றி செல்வதற்காக 1300 பெண்கள் விண்ணப்பித்தார்கள் என்றும் அவர்கள் அனைவரும் குலுக்கள் முறை இல்லாமலையே ஹஜ் பயணத்திற்கு அனுமதிக்கப்படுவார்கள் என்றும் அவர் கூறினார். ஹஜ் புனித பயணம் செய்ய விரும்பும் 45 வயதிற்கு மேற்பட்ட, ஆண் துணையில்லாத அனைத்துப் பெண்களையும் 4 பேர் கொண்ட குழுக்களாக அனுமதிப்பது என்பது இந்தியாவின் ஹஜ் கொள்கையாகும் என்றும் அமைச்சர் கூறினார்.


    

    
    (Release ID: 1516050) Visitor Counter : 34