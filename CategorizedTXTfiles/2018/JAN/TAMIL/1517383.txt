      பாதுகாப்பு அமைச்சகம்

      2017 தேசிய வீரச் செயல் விருதுகள் 18 பேருக்கு வழங்கப்படுகின்றன, இதில் மூவருக்கு மரணத்திற்குப் பின் வழங்கப்படுகின்றன.
      Posted On: 18 JAN 2018 12:33PM by PIB Chennai


    2017 தேசிய வீரச் செயல் விருதுகள் பெறுவதற்கு 7 சிறுமிகள் உள்பட 18 – குழந்தைகள் தெரிவு செய்யப்பட்டுள்ளனர். இவர்களில் மூன்று பேருக்கு மரணத்திற்கு பின்பு இந்த விருதுகள் வழங்கப்படுகின்றன. பிரதமர் திரு நரேந்திர மோடி, சமுதாயத்தின் எதிர்காலத் தலைவர்களான இவர்களுக்கு இந்த ஆண்டு ஜனவரி 24 –ம் தேதி புது தில்லியில் நடைபெறும் நிகழ்ச்சி ஒன்றில் இந்த விருதுகளை வழங்குகிறார். விருது பெறும் இந்த குழந்தைகள் 2018 குடியரசு தின அணிவகுப்பில் பங்கேற்பார்கள் இவர்கள் அன்றைய தின நிகழ்ச்சியின் ஒரு முக்கிய அம்சமாகவே கருதப்படுகிறார்கள்.


    மிகவும் விரும்பத்தகுந்த ‘பாரத்’ விருது உத்திரப்பிரதேசத்தைச் சேர்ந்த 18 வயதான குமாரி நாசியாவுக்கு வழங்கப்படுகிறது. இவர் தமது அண்டைப் பகுதியில் பல ஆண்டுகளாக நிலவிய சட்ட விரோத சூதாட்டம் மற்றும் பந்தைய ஆட்டங்களுக்கு எதிராக குரல் கொடுத்தவர் ஆவார். இவருடைய உயிருக்கு அச்சுறுத்தல் ஏற்பட்ட போதும் தனது எதிர்ப்பை நிறுத்தவில்லை.


    பெருமைமிகு ‘கீதா சோப்ரா’ விருது கர்நாடகா மாநிலத்தைச் சேர்ந்த 14 வயதான குமாரி நேத்ராவதி எம். சவானுக்கு வழங்கப்படுகிறது. இவர் இரண்டு சிறுவர்களை நீரில் மூழ்குவதிலிருந்து காப்பாற்றும் முயற்சியில் தமது இன்னுயிரை ஈந்தவர்.


    ‘சஞ்சய் சோப்ரா’ விருது பஞ்சாப் மாநிலத்தைச் சேர்ந்த பதினேழரை வயதான மாஸ்டர் கரன்பீர் சிங்கிற்கு வழங்கப்படுகிறது. இவர் மிகுந்த வீரத்துடன் போராடி, ஓயாத உழைப்பால், பல விலைமதிப்பற்ற உயிர்களை காப்பாற்றியவர்.


    மேகலாயாவைச் சேர்ந்த மாஸ்டர் பெட்ஸ்வாஜான் பெயின்லாங் என்ற பதினான்கு வயது சிறுவன், ஒடிசாவைச் சேர்ந்த குமாரி மமதா தலாய் என்ற ஏழரை வயது சிறுவன், கேரளாவைச் சேர்ந்த மாஸ்டர் செபஸ்டியான் வின்சென்ட் என்ற பதிமூனரை வயது சிறுவன் ஆகியோருக்கு ‘பாபு கைதானி’ விருதுகள் வழங்கப்படுகின்றன. பெட்ஸ்வாஜான் எவ்வித அச்சமுமின்றி தீரத்துடன் போராடி தனது சகோதரன் உயிருடன் எரிக்கப்படுவதிலிருந்து காப்பாற்றினார். மமதா தலாய் தனது தோழியை முதலையின் பிடியிலிருந்து வீரத்துடன் போராடி காப்பாற்றினார். செபஸ்டியான் அச்சமின்றி வீரத்துடன் செயல்பட்டு மிகவும் சிக்கலான ரயில்பாதை விபத்தில் இருந்து தனது நண்பன் உயிரை காப்பாற்றினார்.


    விருது வென்ற இதர சிறுவர் சிறுமிகள்: குமாரி லட்சுமி யாதவ் – சட்டிஷ்கர், குமாரி மன்ஷா என், மாஸ்டர் என் சாங்பாங் கோன்யாக், மாஸ்டர் யோக்நெய், மாஸ்டர் சிங்காய் வாங்ஸா – அனைவரும் நாகாலாந்த், குமாரி சம்ரிதி சுசில் சர்மா – குஜராத், மாஸ்டர் ஜோனுன்த்லுவாங்கா, காலஞ்சென்ற மாஸ்டர் எஃப். லால்சந்த்தாமா – இருவரும் மிசோரம், மாஸ்டர் பங்கஜ் செம்வால் – உத்திராகான்ட், மாஸ்டர் நாடாஃப் இஜாஜ் அப்துல் ரவுஃப் – மகாராஷ்டிரா காலஞ்சென்ற குமாரி லவுகிராக்பாம் ராஜேஸ்வரி சானு – மணிப்பூர், மாஸ்டர் பங்கஜ் குமார் மகதா – ஒடிசா.


    பல்வேறு அமைச்சகங்கள் / துறைகள், அரசு சாரா அமைப்புகள், இந்திய குழந்தைகள் நல சபை ஆகியவற்றின் பிரதிநிதிகளை கொண்ட உயர் அதிகார குழு இவர்களைத் தெரிவு செய்தது.


    இந்த குழந்தைகளைக் கவுரவித்து குடியரசுத் தலைவர் திரு ராம்நாத் கோவிந்த் மற்றும் பல பிரமுகர்கள் வரவேற்பு நிகழ்ச்சியை நடத்துகிறார்கள். மாநில நிலைகளில் பல்வேறு மாநிலங்கள் இவர்களை கவுரவிக்க சிறப்பு நிகழ்ச்சிகளுக்கு ஏற்பாடு செய்துள்ளன. மிக சிறந்த வீரச் செயல்களையும் மதிப்பு மிக்க சேவைகளையும் ஆற்றிய குழந்தைகளைக் கவுரவிக்கவும் இதர குழந்தைகள் இவர்களது முன் உதாரணத்தை கொண்டு உணர்வு பெறவும் இந்திய குழந்தைகள் சபை, தேசிய வீர தீர செயல்கள் விருதுத் திட்டத்தைத் தொடங்கியது.


    1957 –ம் ஆண்டு, சமயோசிதத்துடன் வீரமாக செயல்பட்ட ஒரு சிறுவன் மற்றும் ஒரு சிறுமி என இரு குழந்தைகளுக்கு இந்த விருது முதல்முறையாக வழங்கப்பட்டது. அதன் பிறகு இந்திய குழந்தைகள் நல சபை ஆண்டுதோறும் இந்த தேசிய விருதுகளை வழங்குகிறது.


    1987-88 ஆண்டில் இந்தியக் குழந்தைகள் நல சபை ‘பாரத் விருது’ என்ற மிக சிறந்த, மதிப்பு மிக்க வீரச்செயல் விருதை தொடங்கியது. இதர விருதுகளில் ‘கீதா சோப்ரா’, ‘சஞ்சய் சோப்ரா’ (1978 –ல் நிறுவப்பட்டது) மற்றும் பாபு கைதானி விருதுகள் (1988 – 89 –ல் நிறுவப்பட்டது.) ஆகியன அடங்கும்.


    விருது வென்றவர்களுக்கு ஒரு பதக்கம், சான்றிதழ் மற்றும் ரொக்கம் வழங்கப்படும். தகுதி உள்ள விருது பெற்ற குழந்தைகளுக்கு அவர்கள் பள்ளிப் படிப்பை முடிக்கும் வரை நிதி உதவி வழங்கப்படும். மேலும் இந்தியக் குழந்தைகள் நல சபை தனது இந்திராகாந்தி கல்வி உதவித்தொகை திட்டத்தின் கீழ் பொறியியல் மற்றும் மருத்துவ படிப்புகளுக்கு நிதி உதவியையும் அளிக்கிறது. இதர விருது வென்றவர்களுக்கு அவர்கள் பட்டப்படிப்பு முடிக்கும் வரை உதவி வழங்கப்படுகிறது. மத்திய அரசு இந்த விருது வென்றவர்களுக்கு மருத்துவக் கல்லூரி, பொறியியல் கல்லூரி மற்றும் பாலிடெக்னிக் ஆகியவற்றில் சில இடங்களில் ஒதுக்கி வைத்துள்ளது.


    1957 –ல் இந்தத் திட்டம் தொடங்கியதிலிருந்து இந்தியக் குழந்தைகள் நல சபை, 680 சிறுவர்கள், 283 சிறுமிகள் என, 963 வீரக் குழந்தைகளுக்கு, விருதுகளை வழங்கியுள்ளது.


    வீரச்செயல் 2017 தேசிய விருதுகள் பற்றி அறிய இங்கே தொடுக Click here to see National Awards For Bravery 2017

    
    
    (Release ID: 1517383) Visitor Counter : 106