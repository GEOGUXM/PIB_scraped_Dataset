      குடியரசுத் துணைத் தலைவர் செயலகம்

      கம்போடியாவின் விவசாயத்துக்குத் தேவையான அனைத்து உதவிகளையும் இந்தியா வழங்கும்: குடியரசுத் துணைத் தலைவர் கம்போடியா நாட்டுப் பிரதமருடன் உரையாடல்
      Posted On: 27 JAN 2018 7:06PM by PIB Chennai


    பல்வேறு வளங்களை கொண்ட கம்போடியா நாட்டின் விவசாயத்துறைக்கு தேவையான அனைத்து உதவிகளையும் வழங்குவதில் இந்தியா தன்னை ஈடுபடுத்திக் கொள்ளும் என்று கூறியுள்ளார் குடியரசுத் துணைத் தலைவர் திரு . வெங்கையா நாயுடு . அவர் , கம்போடியா நாட்டு பிரதமர் திரு . சாம்டெக் அக்காமோஹா சேனா படேல் தெகோ ஹூன் சேன்னை புதுடெல்லியில் இன்று சந்தித்துப் பேசினார் . கம்போடியா மற்றும் இந்தியாவின் மூத்த அதிகாரிகள் இந்நிகழ்ச்சியில் கலந்து கொண்டனர் .


    உலகில் மிக நீண்டகாலமாக பிரதமர் பதவியில் இருப்பவர் என்ற பெருமையைப் பெற்ற , இந்தியாவுக்கு வருகை புரிந்துள்ள கம்போடிய பிரதமருக்கு , குடியரசுத் துணைத் தலைவர் வாழ்த்துக்களை தெரிவித்துக் கொண்டார் . மேலும் , இந்தியாவில் மத்திய அரசால் பொதுமக்களுக்கு வழங்கப்படும் மிக உயர்ந்த விருதான ‘ பத்மஸ்ரீ ’ யை பெற்றதற்காக கம்போடிய பிரதமரின் மகன் திரு . ஹூன் மணிக்கு பாராட்டு தெரிவித்தார் .


    சில ஆண்டுகளுக்கு முன்பு தன்னுடைய குடும்பத்தினருடன் , உலகின் மிகப்பெரிய ஆன்மிகத் தலமான கம்போடியாவில் உள்ள அங்கோர்வாட் கோயில் வளாகத்துக்கு வந்தது பற்றிய தனது பசுமையான நினைவுகளை அவர் பகிர்ந்து கொண்டார் . அவர் மேலும் கூறுகையில் , கம்போடியாவின் திறன் , கட்டுமானம் , வளர்ச்சி மற்றும் சமூக திட்டங்களில் இந்தியா தன்னை ஈடுபடுத்திக் கொள்ளும் . இதேபோல் , வரலாறு மற்றும் கலாச்சாரப் பாதுகாப்புப் பணிகள் , அங்கோர்வாட் கோயில் பாதுகாப்புப் பணி மற்றும் டா பிராம் கோயிலில் இந்திய அகழ்வாராய்ச்சி துறையினரால் மேற்கொள்ளப்பட்டு வரும் அகழாய்வுப் பணிகள் தொடரும் என்றார் . அவர் மேலும் கூறுகையில் , பிரேயா விஹியர் வரலாற்று பகுதியின் பாதுகாப்பு மற்றும் வளர்ச்சி தொடர்பான சர்வதேச ஒருங்கிணைப்பு குழுவின் துணைத் தலைவர் பதவியில் இருப்பதை இந்தியா பெருமையாக கருதுகிறது என்றும் தெரிவித்தார் .


    கடந்த இருபது ஆண்டுகளில் , சராசரி ஆண்டு வளர்ச்சியாக 7 சதவீதம் என்ற குறிப்பிடத்தக்க பொருளாதார வளர்ச்சி அடைந்துள்ளதற்காக கம்போடிய அரசுக்கு குடியரசுத் துணைத் தலைவர் பாராட்டினார் . மேலும் , நமது இரு நாடுகளின் பொருளாதார வளர்ச்சியும் , தற்போதைய சூழ்நிலையில் சிறப்பான வர்த்தகம் மற்றும் முதலீட்டுக்கான வாய்ப்புகளை வழங்குகின்றன . இந்திய நிபுணர்கள் , வர்த்தகர்கள் மற்றும் சேவை துறையினருக்கு , எளிதான அணுகுமுறைக்கான வாய்ப்பை கம்போடியா வழங்கும் என்று நம்புகிறேன் என்றார் .


    பிரேயா ஷிஹாநுக் ராஜா புத்த பல்கலைக்கழகத்தில் , புத்தமதம் மற்றும் சமஸ்கிருத கல்விக்கான இந்திய இருக்கை வழங்கப்பட்டுள்ளது , நமது கல்வியாளர்கள் இடையிலான கலந்துரையாடல் மற்றும் புரிந்துணர்வை மேலும் வலுப்படுத்தும் என்று குடியரசுத் துணைத் தலைவர் தெரிவித்தார் . அவர் மேலும் கூறுகையில் , சிஎல்எம்வி நாடுகள் எனப்படும் , கம்போடியா , லாவோஸ் , மியான்மர் , வியட்நாம் நாடுகளின் வளர்ச்சிக்காக இந்தியா தரப்பில் 75 மில்லியன் அமெரிக்க டாலர்கள் அளவில் திட்ட மேம்பாட்டு நிதி ஏற்படுத்தப்பட்டுள்ளது . எங்களுடைய எக்சிம் வங்கி குழுக்கள் கம்போடியா உள்ளிட்ட இப்பிராந்தியத்தில் வளமான துறைகள் குறித்து ஆய்வு நடத்தி வருகின்றன என்றும் தெரிவித்தார் .


    கம்போடியா நாட்டு பிரதமர் பேசுகையில் , தங்களுடைய கஷ்டமான காலத்தில் இந்தியா அளித்த உதவிகளை நினைவுக்கூர்ந்தார் . மேலும் , தனக்கு உகந்த நேரத்தில் , அரசுமுறைப் பயணமாக கம்போடியாவுக்கு வர வேண்டும் என்று குடியரசுத் துணைத் தலைவருக்கு அவர் அழைப்பு விடுத்தார் .


    வெங்கையா நாயுடு குடும்பத்தினர் , பாரம்பரியமான போச்சம்பள்ளி சால்வையுடன் , கம்போடியப் பிரதமரை வரவேற்றனர் .

    
    
    (Release ID: 1518340) Visitor Counter : 65