      வணிகம் மற்றும் தொழில்துறை அமைச்சகம்

      இந்திய பொருளாதார மாற்றத்திற்கான செயற்கை நுண்ணறிவு பணிக்குழு கூட்டம் ¬- தொழில் வர்த்தகத்துறை அமைச்சர் திரு. சுரேஷ் பிரபு தலைமை வகித்தார். பரிந்துரைகள் தொடர்பாக ஆலோசனை வழங்கினார்
      Posted On: 09 JAN 2018 10:50AM by PIB Chennai


    இந்தியாவின் பொருளாதார மாற்றத்திற்கான செயற்கை நுண்ணறிவு பணிக்குழுவின் கூட்டம் மத்திய தொழில் வர்த்தகத்துறை அமைச்சர் திரு . சுரேஷ் பிரபு தலைமையில் புது தில்லியில் இன்று (ஜன 9) நடைபெற்றது. 2017 ஆகஸ்ட் 24 அன்று வெளியிடப்பட்ட தொழில் கொள்கைக்கு உள்ளீடுகளை வழங்கவும் செயற்கை நுண்ணறிவைப் பயன்படுத்துவதற்கான கொள்கைத் தலையீடு பற்றி ஆலோசனை கூறவும் தொழில்துறை கல்விப்புலம் அரசு ஆகியவற்றிலிருந்து உறுப்பினர்களைக் கொண்ட பணிக்குழு உருவாக்கப்பட்டது.


    பல்வேறு தரப்பினருடன் விரிவான விவாதங்கள் நடத்தியபின் பூர்வாங்கப் பரிந்துரை நகல்களை இந்தப் பணிக்குழு தயாரித்துள்ளது. இந்தப் பரிந்துரைகள் விவாதிக்கப்பட்டன. பணிக்குழுவின் பரிசீலணைக்காக அமைச்சர் தமது ஆலோசனைகளை வழங்கினார்.


    மிக முக்கிய ஆலோசனை நிறுவனமான அக்செஞ்சர், “ரீமிக்ஸ் ஃபார் குரோத்” என்று பெயரிடப்பட்ட செயற்கை நுண்ணறிவு பற்றிய தங்களின் அண்மைக்கால ஆய்வுக் கருத்துக்களையும் பணிக்குழு சமர்ப்பித்தது.
    

    
    (Release ID: 1517563) Visitor Counter : 25