      சமூக நிதி மற்றும் அதிகாரமளித்தல் அமைச்சகம்

      ‘’மனிதக்கழிவு அகற்றுவோர் பற்றிய தேசிய சர்வேயின் தன்மை’’ பற்றி விவாதிக்க திரு. தாவர்சந்த் கெலாட் தலைமையில் 18 மாநிலங்களின் அமைச்சர்கள் மற்றும் முதன்மை செயலர்களின் கூட்டம்
      Posted On: 30 JAN 2018 11:55AM by PIB Chennai


    18 மாநிலங்களில் மனிதக்கழிவை அகற்றுவோர் பற்றிய தேசிய சர்வேயின் தன்மை பற்றி விவாதிக்க புதுதில்லியில் நடந்த அந்த மாநிலங்களின் அமைச்சர்கள் மற்றும் முதன்மை செயலர்களின் கூட்டத்துக்கு மத்திய சமூகநீதி மற்றும் அதிகாரமளித்தல் துறை அமைச்சர் திரு . தாவர்சந்த் கெலாட் தலைமை வகித்தார் .


    கழிவுகளை அகற்ற மனிதர்களை வேலைக்கு அமர்த்துவதை தடுப்பது மற்றும் அவர்களுக்கு மறுவாழ்வு அளிப்பதற்கான 2013- ம் ஆண்டின் சட்டப்படி , கழிவுகளை மனிதர்கள் அகற்றுவதற்கு தடை விதிக்கப்பட்டுள்ளது . இந்தச் சட்டம் 06.12.2013 முதல் அமலுக்கு வந்தது . இந்தத் தேதியில் அல்லது அதற்குப் பின்னர் கழிவுகளை அகற்றுவதற்கு பணியமர்த்தப்பட்டவர்களைக் கண்டறிந்து , அவர்களுக்கும் , அவர்களைச் சார்ந்தவர்களுக்கும் மறுவாழ்வு அளிக்க இந்தச் சட்டம் வகை செய்கிறது .


    17.01.2018 வரை 13 மாநிலங்களில் 13,638 கழிவு அகற்றுவோர் கண்டறியப்பட்டு , அவர்களில் 12,670 பேருக்கு ஒரே தடவை ரொக்க உதவியாக தலா ரூ .40,000 வழங்கப்பட்டது . மேலும் , 13,587 கழிவு அகற்றுவோர் மற்றும் அவர்களைச் சார்ந்தோருக்கு திறன் மேம்பாட்டு பயிற்சி அளிக்க அனுமதி வழங்கப்பட்டுள்ளது . 2011 மக்கள்தொகை கணக்கெடுப்பின்படி , 26,06,278 ஆரோக்கியம் இல்லாத கழிவறைகள் இருப்பது தெரியவந்தது . அவற்றில் 7,94,390 கழிவறைகள் , மனிதர்களால் கழிவகற்றப்படும் ஆரோக்கியம் இல்லாத கழிவறைகள் ஆகும் . இந்த சர்வேக்கு பின்னர் , 2,59,390 கிராம பஞ்சாயத்துக்களில் 2,79, 568 ஆரோக்கியம் இல்லாத கழிவறைகள் கண்டறியப்பட்டன . அவற்றில் , 2,67,083 கழிவறைகள் தூய்மை இந்தியா திட்டத்தின் கீழ் , ஆரோக்கியான கழிவறைகளாக மாற்றப்பட்டுள்ளன .


    ஆரோக்கியம் இல்லாத கழிவறைகளை தூய்மைப்படுத்தும் பணியில் ஈடுப்பட்டிருக்கும் அனைவரையும் கண்டறிய , தேசிய அளவில் கணக்கெடுப்பு நடத்த பணிக்குழு ஒன்றை அமைக்க திட்டமிடப்பட்டுள்ளது . இந்தக்குழு இன்னும் சில பகுதிகளில் மனிதர்களால் கழிவுகள் அகற்றப்படுவதைக் கண்டறியும் . இதுபற்றி ஆலோசித்த பின்னர் , 18 மாநிலங்களைச் சேர்ந்த 164 மாவட்டங்களில் கழிவு அகற்றுவோர் பற்றிய தேசிய கணக்கெடுப்பை நடத்த முடிவு எடுக்கப்பட்டுள்ளது .


    

    
    (Release ID: 1520554) Visitor Counter : 124
    
    
      Read this release in: English