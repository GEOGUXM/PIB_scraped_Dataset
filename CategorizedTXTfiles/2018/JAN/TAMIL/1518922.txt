      பாதுகாப்பு அமைச்சகம்

      மூன்றாவது ஸ்கார்பென் நீர்மூழ்கிக் கப்பல் மாஸாகான் துறைமுகத்தில் தொடங்கி வைக்கப்பட்டது
      Posted On: 31 JAN 2018 3:50PM by PIB Chennai


    மாஸாகான் கப்பல் கட்டும் நிறுவனம் வடிவமைத்துள்ள மூன்றாவது ஸ்கார்பென் பிரிவு நீர்மூழ்கிக் கப்பல் ஜனவரி 31- ம் தேதி மும்பையில் உள்ள மாஸாகான் துறைமுகத்தில் தனது பயணத்தைத் தொடங்கியது. கப்பல் படை அதிகாரிகளின் மனைவிகள் நல சங்கத் தலைவர் திருமதி லீனா லன்பா இந்த கப்பலைத் தொடங்கி வைத்தார். அதர்வண வேதத்திலிருந்து சமஸ்கிருத ஸ்லோகங்களை ஓதியபடி இந்த ஓட்டத்தைத் தொடங்கி வைத்த அவர் , இந்தக் கப்பலுக்கு கரஞ்ச் என்றும் பெயர் சூட்டினார்.


    இந்த நிகழ்ச்சியில் கடற்படைத் தளபதி சுனில் லன்பா சிறப்பு விருந்தினராகக் கலந்து கொண்டார். துணை அட்மிரல்கள் கிரிஷ் லுத்ரா , தேஷ்பாண்டே , போர்க் கப்பல்கள் உற்பத்தி , கையகப்படுத்துதல் கட்டுப்பாட்டு அதிகாரி ரியர் அட்மிரல் கில்லமே டி கரிடேல் , ஆசிய பசிபிக் தலைவர் , பிரானஸ் நாட்டைச் சேர்ந்த அதிகாரிகள் மற்றும் மத்திய , மாநில அரசுகளின் மூத்த அதிகாரிகள் பங்கு பெற்றனர்.


    கடற்படையில் இணைக்கப்படுவதற்கு முன்னதாக துறைமுகம் , கடல் பகுதியில் பல்வேறு சோதனைகளுக்கு உள்படுத்தப்பட உள்ளது இந்தக் கப்பல்.


    பிரான்ஸில் உள்ள நேவல் குரூப் என்ற நிறுவனத்துடன் இணைந்து இந்தக் கப்பலைத் தயாரித்துள்ளது மஜகோன் கப்பல் கட்டும் நிறுவனம்.


    நிகழ்ச்சியில் உரையாற்றிய சுனில் லன்பா , ஏற்கெனவே இரண்டு நீர்மூழ்கிக் கப்பல்கள் , கப்பல் படையில் இணைக்கப்பட்டுள்ளதாகவும் மூன்றாவதாக இந்தக் கப்பல் இணக்கப்பட்டவுடன் கப்பல் படை முற்றிலும் சுயசார்புடையதாக ஆகிவிடும் என்றும் குறிப்பிட்டார். முன்னதாக , முதலாவது நீர் மூழ்கிக் கப்பல் 1969 முதல் 2003 வரை 34 நாட்டுகள் நாட்டுக்காக சேவை ஆற்றி உள்ளதாகக் குறிப்பிட்டார். மேலும் 1971- ம் ஆண்டு போரின் போது அந்தக் கப்பல் பயன்படுத்தப்பட்டது என்றும் அவர் குறிப்பிட்டார்.


    மேலும் இந்தக் கப்பலில் , மிகவும் குறைந்த சப்தத்தை மட்டுமே எழுப்பும் அளவுக்கான நவீன தொழில்நுட்பம் பயன்படுத்தப்பட்டுள்ளது என்றும் அவர் குறிப்பிட்டார்.


    முன்னதாக கடந்த ஆண்டு டிசம்பர் 14- ம் தேதி ஐஎன்ஸ் கல்வாரி என்ற முதலாவது ஸ்கார்பென் பிரிவு நீர்மூழ்கிக் கப்பலை பிரதமர் திரு. நரேந்திர மோடி கப்பற்படைக்கு அர்ப்பணித்தார். இதையடுத்து கடந்த ஆண்டு ஜனவரி மாதம் தொடங்கப்பட்ட இரண்டாவது கப்பல் கடுமையான சோதனையில் ஈடுபட்டுவருகிறது. விரைவில் அது கப்பல் படையிடம் வழங்கப்பட உள்ளது.

    
    
    (Release ID: 1518922) Visitor Counter : 87