      குடியரசுத் தலைவர் செயலகம்

      குடியரசுத் தலைவருடன் செஷல்ஸ் தேசிய சட்ட மன்ற எதிர்கட்சி தலைவர் சந்திப்பு
      Posted On: 09 JAN 2018 7:37PM by PIB Chennai


    செஷல்ஸ் நாட்டின் தேசிய சட்ட மன்ற எதிர்கட்சித் தலைவர் மாண்புமிகு . திரு . வேவல் ராம்கால்வாம் புது தில்லி குடியரசுத் தலைவர் மாளிகையில் இன்று (2018 ஜனவரி 9) குடியரசுத் தலைவர் திரு . ராம்நாத் கோவிந்தை சந்தித்தார் .


    வெளிநாடு வாழ் இந்திய வம்சாவளியினர் மாநாட்டில் கலந்து கொள்வதற்காக இந்தியா வந்துள்ள திரு . வேவல் ராம்கால்வாம் வருகை மகிழ்ச்சி அளிப்பதாக இந்த சந்திப்பின் போது குடியரசுத் தலைவர் தெரிவித்தார் . இந்த வெளிநாடு வாழ் இந்திய வம்சாவளியினர் மாநாட்டின் மூலம் உலகம் முழுவதும் பரவியுள்ள இந்தியர்களுடன் இணைப்பை ஏற்படுத்திக் கொள்ள முடியும் என்று அவர் நம்பிக்கை தெரிவித்தார் . உலகம் முழுவதிலும் உள்ள நாடுகளின் நாடாளுமன்றங்களில் உறுப்பினர்களாக உள்ள இந்திய வம்சா வளியினருடன் தொடர்பு ஏற்படுத்திக்கொள்ள இந்த மாநாடு வாய்ப்பளிக்கிறது என்றும் குறிப்பிட்டார் .


    இந்தியாவும் செஷல்சும் சுமூகமான நட்புறவுறவை கொண்டுள்ள நாடுகள் என்று குறிப்பிட்ட அவர் , நம் இரு நாடுகள் இடையேயான உறவு வரலாற்றுப் பூர்வமாக வேர்விட்டது என்றும் கூறினார் . இரு நாட்டு மக்களும் கொண்டுள்ள உறவும் கலாச்சார இணைப்பும் இந்த உறவின் அடித்தளமாக உள்ளது என்றார் அவர் . செஷல்ஸ் தேசிய சட்ட மன்ற எதிர்கட்சி தலைவர் ராம்கால்வாம் வருகை இந்தியா – செஷல்ஸ் ஜனநாயக நாடுகளிடையே உறவை மேலும் வலுப்படுத்தும் என்று குடியரசுத் தலைவர் திரு . ராம்நாத் கோவிந்த் நம்பிக்கை தெரிவித்தார் .

    
    
    (Release ID: 1516075) Visitor Counter : 30