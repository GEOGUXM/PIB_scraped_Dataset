      பெட்ரோலியம் மற்றம் இயற்கை எரிவாயு அமைச்சகம்

      இந்திய எண்ணெய் சுத்திகரிப்பு தொழில்துறை இனிவரும் ஆண்டுகளில் வலிமையானதாக உருவெடுக்கும்: புவனேஷ்வரில் 22வது எண்ணெய் சுத்திகரிப்பு மற்றும் பெட்ரோ கெமிக்கல்ஸ் மாநாட்டை தொடங்கி வைத்து அமைச்சர் திரு. தர்மேந்திர பிரதான் பேச்சு
      * கவுரவம் மிகுந்த எரிசக்தி துறை விருதுகள் வழங்கப்பட்டன
      
      * 2040ம் ஆண்டுக்குள் இந்தியாவில் சுத்திகரிப்பு திறனை மேம்படுத்துவது குறித்த அறிக்கையையும் மத்திய அமைச்சர் திரு.பிரதான் வெளியிட்டார்.
      Posted On: 13 JAN 2018 12:42PM by PIB Chennai


    மத்திய பெட்ரோலிய அமைச்சகத்தின் கீழ் செயல்படும் இந்திய எண்ணெய் கழகம் , உயர்தொழில்நுட்ப மையம் ஆகியவை இணைந்து ஒ டிஷா தலைநகர் புவனேஷ்வரத்தில், சுத்திகரிப்பு தொழில்நுட்பம் மற்றும் பெட்ரோ கெமிக்கல்ஸ் குறித்த 22 வது மாநாட்டை , ஜனவரி 13 ம் தேதி மத்திய பெட்ரோலிய மற்றும் இயற்கை எரிவாயு , திறன்மேம்பாடு மற்றும் தொழில் முனைவோர் துறை அமைச்சர் திரு. தர்மேந்திர பிரதான் தொடங்கி வைத்தார். ஹைட்ரோ கார்பன் துறையில் உருவாகும் புதிய போக்குகள் என்ற தலைப்பில் இந்த மாநாடு நடைபெற்றது.


    மாநாட்டை தொடங்கி வைத்துப் பேசிய அமைச்சர் பிரதான் , ‘‘ இனிவரும் காலங்களில் புதிய மற்றும் சீர்குலைவை ஏற்படுத்தக் கூடிய தொழில்நுட்பங்கள் உருவாக்கப்படும் என்ற போதிலும் , அவற்றையெல்லாம் கடந்து இந்திய எண்ணெய் சுத்திகரிப்பு தொழில்துறை வலிமை மேல் வலிமை பெற்று உலகின் சிறந்த தரம் கொண்டதாக உருவெடுக்கும் என்று நம்பிக்கை தெரிவித்தார். இந்தியாவில் உள்ள அரசு மற்றும் தனியாருக்கு சொந்தமான எண்ணெய் மற்றும் எரிவாயு நிறுவனங்கள் , ஆசியாவின் எண்ணெய் சுத்திகரிப்பு மற்றும் ஏற்றுமதி மையம் என்ற இந்தியாவின் தலைமை பொறுப்பை தக்கவைத்துக் கொள்ளும் வகையில் , அடுத்த இரு பத்தாண்டுகளில் அவற்றின் சுத்திகரிப்பு திறனை குறைந்தபட்சம் 20 கோடி டன்கள் உயர்த்த வேண்டும் ’’ என்று கேட்டுக் கொண்டார். எண்ணெய் சுத்திகரிப்பு துறைக்கு அதிக பயன்களை ஏற்படுத்தித் தர ஒருங்கிணைந்த சுத்திகரிப்பு மற்றும் பெட்ரோ கெமிக்கல் வளாகங்கள் அவசியம் என்றும் அவை தான் அத்துறையின் எதிர்காலமாக இருக்கும் என்றும் அமைச்சர் கூறினார். புதுமை க் கண்டுபிடிப்பு , ஆராய்ச்சி மற்றும் மேம்பாடு ஆகியவற்றின் முக்கியத்துவத்தை வலியுறுத்திய அமைச்சர் , நீடித்த வளர்ச்சியை எட்டவும் , அதிக எண்ணிக்கையிலான மக்களுக்கு தூய்மையான , கட்டுபடியாகக் கூடிய விலையில் எரிசக்தியை வழங்கவும் அவை மிகவும் அவசியம் என்று கூறினார். ஒ டிஷாவில் மாநாடு நடத்தப்படுவது குறித்து மகிழ்ச்சி தெரிவித்த அமைச்சர் , கிழக்கு இந்தியாவின் எரிசக்தி நுழைவாயிலாக ( Purvoday- a Prosperous East for a New India’) ஒ டிஷா மாநிலம் மேம்படுத்தப்பட்டு வருவதற்கு இது உத்வேகம் அளிக்கும் என்றும் கூறினார்.


    இந்திய எண்ணெய் மற்றும் எரிவாயு தொழில்துறையின் முன்னேற்றத்திற்கு வழிகாட்டக் கூடிய , 2040 ம் ஆண்டுக்குள் இந்தியாவில் சுத்திகரிப்பு திறனை மேம்படுத்துவது குறித்த அறிக்கையையும் , மத்திய அமைச்சர் திரு. பிரதான் வெளியிட்டார். எண்ணெய் சுத்திகரிப்பு மற்றும் பெட்ரோ கெமிக்கல்ஸ் துறையில் இந்திய மற்றும் வெளிநாட்டு நிறுவனங்கள் அடைந்துள்ள முன்னேற்றத்தை விளக்கும் கண்காட்சியையும் , சுவரொட்டி கண்காட்சியையும் மத்திய பெட்ரோலியம் மற்றும் இயற்கை எரிவாயுத் துறை அமைச்சர் திரு. தர்மேந்திர பிரதான் தொடங்கி வைத்தார்.


    

    
    (Release ID: 1518403) Visitor Counter : 107