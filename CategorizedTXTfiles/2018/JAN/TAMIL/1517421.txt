      அறிவியல் மற்றும் தொழில்நுட்பத்துறை

      “பின் தங்கிய மாவட்டங்களின் மேம்பாட்டிற்கு அறிவியல் ரீதியான தீர்வு காணுங்கள்” : டாக்டர் ஹர்ஷ்வரதன்
      Posted On: 18 JAN 2018 5:20PM by PIB Chennai


    “நாட்டிலுள்ள 115 பின் தங்கிய மாவட்டங்களை மேம்படுத்த விஞ்ஞானிகள் தீர்வுகளைக் கண்டறிய வேண்டும்” என்று மத்திய அறிவியல், தொழில்நுட்பம், சுற்றுச்சூழல், வனம் மற்றும் பருவநிலை மாற்றம், புவி சார் அறிவியல் துறை அமைச்சர் டாக்டர் ஹர்ஷ்வர்தன் யோசனை கூறியுள்ளார். சிஎஸ்ஐஆர்-ன் கீழ் ஹைதராபாதிலிருந்து செயல்படும் தேசிய புவி இயற்பியல் ஆய்வுக் கழகத்(என்ஜிஆர்ஜ) தில் இன்று (ஜன. 15) விஞ்ஞான ஆய்வுக் கூடங்களும் பங்களிப்பு செய்ய முடியும் என்று டாக்டர் வர்தன் குறிப்பிட்டார். ’அடிப்படை அறிவியலிலிருந்து’ ’தீர்வுக்கான அறிவியலுக்கு’ நமது விஞ்ஞானிகள் சமமான முக்கியத்துவம் அளிக்க இதுவே தருணம் என்று அவர் மேலும் கூறினார்.


    தாதுப் பொருட்கள் மற்றும் நிலத்தடி நீருக்கான வரைபடத்தை உருவாக்க ஹெலிபோர்ன், எனப்படும் ஹெலிக்காப்டர் மூலமான ஆய்வில் என்ஜிஆர்ஐ-ன் நிபுணத்துவத்தைப் பயன்படுத்துவதால் இம் மாவட்டத்திலுள்ள இயற்கை வளங்களைக் கண்டறிய முடியும். ராஜஸ்தானில் நீராதார வரைபடத்தை அல்லது நிலத்துக்கு அடியிலுள்ள தண்ணீர் தொகுப்புகளின் வரைபடத்தை உருவாக்க மத்திய நிலத்தடி நீர் வாரியத்திற்கு முதன் முறையாக 2013ல் ஹெலிபோர்ன் ஆய்வுக்கு தொழில்நுட்ப உதவியை என்ஜிஆர்ஐ வழங்கியது. அரசின் முன் முயற்சிகளோடு தனது ஆய்வை ஒருங்கிணைக்கும் என்ஜிஆர்ஐ முயற்சிகளுக்கு அவர் பாராட்டு தெரிவித்தார்.


    “பிரதமர் திரு. நரேந்திர மோடியின் தொலைநோக்குப் பார்வையிலான புதிய இந்தியா மலர்வதற்கு புதிய தொழில் நுட்பங்களை உருவாக்க, அறிவியல் கல்வி நிறுவனங்களிடையே ஒத்துழைப்பு இருக்க வேண்டும்” என்று டாக்டர் ஹர்ஷ்வர்தன் குறிப்பிட்டார். “இப்போது நாம் சாதகமான சமூகச்சூழலைப் பெற்றிருக்கிறோம். அதை முழுமையாகப் பயன்படுத்த வேண்டும்” என்றும் அமைச்சர் குறிப்பிட்டார். முன்னதாக 115 பின் தங்கிய மாவட்டங்களின் வெகு விரைவான வளர்ச்சிக்காக இவற்றின் ஆட்சித் தலைவர்கள் கூட்டத்தை பிரதமர் திரு. நரேந்திர மோடி இம்மாதம் கூட்டியிருந்தார். இக்கூட்டம் ஆறு வளர்ச்சிக் குறியீடுகள் பற்றி முடிவு செய்தது. அவையாவன : - சுகாதாரம், கல்வி, அடிப்படைக் கட்டமைப்பு, வேளாண்மை மற்றும் நீராதாரங்கள், அனைவருக்கும் நிதிவசதி, திறன் மேம்பாடு.


    ****
    

    
    (Release ID: 1517421) Visitor Counter : 64