      கலாசாரத்துறை அமைச்சகம்

      சங்கீத நாடக அகடமியின் ஃபேலோசிப் மற்றும் அகடமி விருதுகள் 2016 – ஐ குடியரசுத் தலைவர் வழங்கினார்.
      Posted On: 17 JAN 2018 1:00PM by PIB Chennai


    குடியரசுத் தலைவர் திரு ராமநாத் கோவிந்த் சங்கீத நாடக அகடமியின் 2016 – ம் ஆண்டுக்கான ஃபேலோசிப்கள் (அகடமி ரத்னா) மற்றும் சங்கீத நாடக அகடமி விருதுகள் (அகடமி புரஷ்கார்) ஆகியவற்றை இன்று (17.01.2018) குடியரசுத் தலைவர் மாளிகையில் நடைபெற்ற நிகழ்ச்சியில் வழங்கினார்.


    நிகழ்ச்சியில் பேசிய குடியரசுத் தலைவர், கலை மக்களைப் பண்பாட்டுடன் இணைக்கிறது என்று கூறினார். மேலும் அது மக்களையும் இணைக்கிறது என்றார். தேசிய கீதத்தைப் பாடும் போதோ அல்லது கேட்கும் போதோ ஒவ்வொரு குடிமகனும் எழுந்து நின்று மரியாதை செலுத்தி தனது தனிப்பட்ட உள்ளக் கிடைக்களுக்கு அப்பாற்பட்டு நிற்கிறார். கலைஞர்கள் கலையின் இந்தச் சக்தியைப் பயன்படுத்தி சமுதாயம் மற்றும் நாட்டின் நலன்களைப் பேண வேண்டும் என்று அவர் கேட்டுக் கொண்டார்.


    பழங்குடியின இசை, நடனம், நாட்டியம் மற்றும் பாரம்பரிய கிராமியக் கலை ஆகியவற்றில் சிறந்து விளங்கும் கலைஞர்களை கவுரவித்ததற்காக சங்கீத நாடக அகடமிக்கு குடியரசுத் தலைவர் பாராட்டுத் தெரிவித்தார். இந்த கிராமியக் கலைகள் நாட்டின் பாரம்பரியத்தை உயிரோட்டத்துடன் பாதுகாக்கின்றன என்றார் அவர்.


    சங்கீத நாடக அகடமியின் ஃபேலோசிப்களும் அதன் விருதுகளும் பெரிதும் விரும்பத்தக்க தேசிய கவுரவமாக உணரப்படுகிறது என்றும் கவின்கலை கலைக் கலைஞர்கள் மற்றும் அதன் ஆசிரியர்கள், அறிஞர்களுக்கு இந்தக் கவுரவம் வழங்கப்படுகிறது என்றும் குடியரசுத் தலைவர் கூறினார்.

    
    
    (Release ID: 1517046) Visitor Counter : 38