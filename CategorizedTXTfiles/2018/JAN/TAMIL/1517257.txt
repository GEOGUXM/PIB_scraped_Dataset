      விண்வெளித்துறை

      இந்திய விண்வெளி ஆராய்ச்சி நிறுவனம் இஸ்ரோவின் புதிய தலைவர் டாக்டர் ஜிதேந்திர சிங்கைச் சந்தித்து எதிர்கால விண்வெளித் திட்டங்கள் குறித்து விவாதித்தார்.
      Posted On: 18 JAN 2018 6:59PM by PIB Chennai


    இந்திய விண்வெளி ஆராய்ச்சி நிறுவனத்தின் புதிய தலைவரும் பிரபல விண்வெளி விஞ்ஞானியுமான டாக்டர் கே. சிவன், வடகிழக்கு மண்டல மேம்பாடு (தனிப்பொறுப்பு), பிரதமர் அலுவலகம், பணியாளர், பொதுமக்கள் குறைதீர்ப்பு, ஓய்வூதியம், அணுசக்தி, விண்வெளித்துறை இணை அமைச்சர் டாக்டர் ஜிதேந்திர சிங்கை இன்று (18.01.2018) முறைப்படி சந்தித்தார். அவருடன் டாக்டர் ஜிதேந்திர சிங் எதிரகாலக் விண்வெளித் திட்டங்கள் மற்றும் எதிர்கால கவனம் பெறும் பகுதிகள் ஆகியவை குறித்து விவாதித்தார்.


    இஸ்ரோவின் தலைவராக பொறுப்பேற்றுக் கொண்டதற்கு டாக்டர் சிவனுக்கு தமது பாராட்டுக்களை அமைச்சர் தெரிவித்துக் கொண்டார். உலக நாடுகளிடையே இந்தியாவை விண்வெளித் திறனில் முன்னணி நாடாக மாற்றும் வகையில் இஸ்ரோக் குழுவினர் பாராட்டத்தக்க பணியை ஆற்றியுள்ள இந்த தருணத்தில் புதிய தலைவர் பொறுப்பேற்றிருப்பது பொருத்தமானது என்றார். கடந்த சில ஆண்டுகளில் பல சாதனைகளைப் பதிவு செய்துள்ள இஸ்ரோ, சமீபத்திய சாதனைகளின் பலன்களை ஒருங்கிணைத்து மக்களின் நன்மைக்காக அவற்றை பகிர்ந்துகொள்ள வேண்டுமென்றும் அமைச்சர் கேட்டுக் கொண்டார்.


    அடிப்படை வசதி மேம்பாடு, சாலைகள், ரயில்வே, வேளாண்மை, சுகாராம் சார்ந்த அரசின் முன்னணித் திட்டங்களுக்கு விண்வெளித் தொழில்நுட்பத்தை பயன்படுத்தியது மோடி அரசின் பெரிய சாதனைகளில் ஒன்று என்று டாக்டர் ஜிதேந்திர சிங் கூறினார். லிதியம் பாட்ரிகளை மின்சார வாகனங்களில் பயன்படுத்தும் நடைமுறை விண்வெளித் தொழில் நுட்பத்தை இதர திட்டங்களுக்குப் பயன்படுத்தும் சமீபத்திய சாதனையாகும். இந்த பாட்டரிகள் குறைந்த விலையில் கிடைப்பதுடன் சுற்றுச் சூழலுக்கு பாதிப்பு இல்லாத, ஒலி மாசுபாடு ஏற்படுத்தாத மின்சார வாகனப் போக்குவரத்துக்கு பெரிதும் உதவியாக இருக்கும்.


    

    
    (Release ID: 1517257) Visitor Counter : 45