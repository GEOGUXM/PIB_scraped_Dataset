      நீர்வளத் துறை அமைச்சகம்

      கங்கை நதியை தூய்மைப்படுத்த வெளிநாட்டு உதவி
      Posted On: 04 JAN 2018 5:27PM by PIB Chennai


    கங்கை நதியை தூய்மைப்படுத்துவதற்காக தேசிய கங்கா நதி தூய்மைப்படுத்தும் அமைப்பு வெளிநாடுகள் , வெளியார் முகமைகளிடமிருந்து கடனாக நிதி , தொழில் நுட்ப உதவிகளைப் பெற்று வருகிறது .


    இத் தகவலை மத்திய நீர் ஆதாரங்கள் , நதிகள் மேம்பாடு , கங்கா நதி தூய்மைப்படுத்தும் துறையின் இணை அமைச்சர் டாக்டர் சத்ய பால் சிங் தெரிவித்துள்ளார் .


    மக்களவையில் உறுப்பினர் ஒருவர் எழுப்பிய கேள்விக்கு எழுத்துப்பூர்வமாக அளித்துள்ள பதிலில் அவர் இதைத் தெரிவித்துள்ளார் .


    இது தொடர்பாக மேற்கண்ட அமைச்சகம் நெதர்லாந்துடன் புரிந்துணர்வு ஒப்பந்தம் ஒன்றில் கையெழுத்திட்டுள்ளதாகவும் அவர் குறிப்பிட்டார் . நீர் மேலாண்மை , தொழில் நுட்ப உதவிகளுக்கான மேம்பாட்டை வலுப்படுத்தும் வகையில் இந்த ஒப்பந்தம் கையெழுத்திடப்பட்டுள்ளதாகவும் அமைச்சர் குறிப்பிட்டார் . மேலும் நதிகள் , குறிப்பாக கங்கா நதியில் மாசு உண்டாவதை குறைப்பதற்கான ஒத்துழைப்பை வலுப்படுத்தும் வகையிலும் இந்த ஒப்பந்தம் கையெழுதிடப்பட்டுள்ளதாக அமைச்சர் தெரிவித்தார் .


    தொழில்நுட்ப உதவிகளை வழங்கும் வகையில் ஜெர்மனியுடன் இந்தோ - ஜெர்மனி இருதரப்பு வளர்ச்சி ஒத்துழைப்பு ஒப்பந்தம் செய்து கொள்ளப்பட்டுள்ளது . இதன்படி தொழில்நுட்ப உதவியாக 3 மில்லியன் ஈரோ அளிக்க ஜெர்மனி வாக்குறுதியளித்துள்ளது .


    மேலும் ஜப்பான் சர்வதேச ஒத்துழைப்பு முகமை இரண்டு திட்டங்களுக்காக இரண்டு கடன்களை வழங்க ஒப்புதல் அளித்துள்ளது . வாராணாசியில் கங்கையைத் தூய்மைப்படுத்தும் பணி , டெல்லியில் யமுனை நதியைத் தூய்மைப்படுத்தும் பணிக்காக 43.755 யென் வழங்க ஒப்புக் கொண்டுள்ளது .


    உலக வங்கியானது கங்கையை தூய்மைப்படுத்தும் பணிக்காக 1 பில்லியன் அமெரிக்க டாலர் கடனாக வழங்க ஒப்புக் கொண்டுள்ளது என்றும் இணையமைச்சர் அளித்துள்ள பதிலில் தெரிவித்துள்ளார் .

    
    
    (Release ID: 1515804) Visitor Counter : 46