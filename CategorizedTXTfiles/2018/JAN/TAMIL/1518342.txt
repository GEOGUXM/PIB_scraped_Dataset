      குடியரசுத் துணைத் தலைவர் செயலகம்

      மக்கள் நலன் சார்ந்த சிறந்த கொள்கைகளை உருவாக்க தீவிர அனுபவ ஆராய்ச்சி தேவை- குடியரசு துணைத்தலைவர்
      Posted On: 25 JAN 2018 7:10PM by PIB Chennai


    குடியரசு துணைத்தலைவர் திரு . எம் . வெங்கையா நாயுடு , மக்கள் நலன் சார்ந்த சிறந்த கொள்கைகளை உருவாக்க தீவிர அனுபவ ஆராய்ச்சிகள் நமக்கு தேவை என்று கூறியுள்ளார் . புதுதில்லியில் டாக்டர் சாதானா பாண்டே எழுதிய “ஸ்டானிய ஸ்வாசசன் மெய் அத்தி அபாதி” என்னும் நூலை வெளியிட்டு அவர் பேசினார் .


    கிராம ஊராட்சிகளுக்கு தேர்ந்தெடுக்கப்பட்ட பெண் தலைவர்கள் குறித்த மாதிரி ஆய்வை குடியரசு த் துணைத்தலைவர் சுட்டிக்காட்டினார் .


    இந்தப் பதவிகளுக்கு தேர்ந்தெடுக்கப்பட்டுள்ள பெண்களில் பெரும்பாலோர் 26 முதல் 36 வயதுக்கு உட்பட்டவர்கள் ஆவர் . மணமான இவர்கள் கூட்டு க் குடும்பமாக வசித்து வருகின்றனர் . இடைநிலைக் கல்வியை முடித்தவர்களாகவும் , நடுத்தர வருவாய் பிரிவினராகவும் உள்ளனர் .

      * அரசியல் உள்ளிட்ட அனைத்து முக்கிய துறைகளிலும் பெண்கள் முன்னேற்றத்துக்கு கல்வி மிகவும் அவசியம் என்பதே , எல்லா வயதிலும் உள்ள , அனைத்து பிரிவையும் சேர்ந்த பெண்களின் கருத்தாகும் . சுகாதாரம் , சுற்றுச்சூழல் , திட்டமிட்ட வாழ்க்கை , பொருளாதார தற்சார்பு ஆகியவற்றில் அதிக கவனம் செலுத்த வேண்டும் என்ற விழிப்புணர்வு இளம் தலைமுறை ப் பெண்களிடம் அதிக அளவில் காணப்படுகிறது .
      * இளைய தலைமுறையினர் அதிகமாக வெளிப்படைத்தன்மையும் , நவீனத்தன்மையும் கொண்டவர்களாக இருக்க வேண்டும் என விரும்புகின்றனர் . அதேசமயம் , கடந்த காலத்தை விட்டு முற்றிலுமாக விலகிச் செல்ல அவர்கள் விரும்புவதில்லை . சமுதாயம் ஆண்களின் ஆ திக்கத்தைக் கொண்டது என்று பெரும்பாலான பெண்கள் இன்னமும் ஒப்புக்கொள்கின்றனர் . வானொலி மற்றும் தொலைக்காட்சி ஆகியவற்றின் முக்கியத்துவத்தை பெரும்பாலான பெண்கள் உணர்ந்துள்ளனர் . விழிப்புணர்ச்சியை அவை ஏற்படுத்தும் அதேசமயம் , சில திரைப்படங்கள் இளம் ரசிகர்களுக்கு ஏற்றவை அல்ல என்றும் உணர்ந்துள்ளனர் . ஆண்களுடன் கைகோர்த்து வளர்வதற்கான புதிய வாய்ப்புகள் பற்றிய தெளிவான விழிப்புணர்வும் ஏற்பட்டுள்ளது . ஊரகப்பகுதிகளுக்காக அதிகாரிகளும் , அரசியல் நிர்வாகிகளும் மிக அதிகமாக செய்யவேண்டும் என்ற பொதுவான உணர்வும் அவர்களிடம் வந்துள்ளது .

    உள்ளூர் மட்டத்தில் அதிகாரம் கொண்ட பதவிகளில் உள்ள ஊரகப்பகுதி ப் பெண்களின் குரல்களைப் பிரதிபலிக்கும் ஒரு அனுபவபூர்வமான ஆராய்ச்சி இது என்று குடியரசு துணைத்தலைவர் கூறினார் . பெண் பிரதிநிதிகளின் கண்ணோட்டங்களை க் கொள்கை வகுப்பவர்கள் புரிந்து கொள்வதற்கும் , அவர்களது கல்வி , சுகாதாரம் , சத்துணவு , தகவல் பரிமாற்றம் , பொருளாதார தற்சார்பு , அதிகாரம ளித்தல் போன்ற பிரச்சினைகளுக்குத் தீர்வு காணவும் இது உதவும் என்று அவர் மேலும் தெரிவித்தார் .


    நூலாசிரியரின் இந்த முயற்சியை குடியரசு துணைத்தலைவர் பெரிதும் பாராட்டினார் . இதேபோன்ற ஆய்வுகளை இந்தியாவின் மற்ற பகுதிகளிலும் ஆராய்ச்சியாளர்கள் மேற்கொள்வார்கள் என்று அவர் நம்பிக்கை தெரிவித்தார் .


    ***


    
    

    
    (Release ID: 1518342) Visitor Counter : 61
    
    
    
    
    

*