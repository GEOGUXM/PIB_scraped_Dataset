      இளைஞர் நலன் மற்றும் விளையாட்டு அமைச்சகம்

      கெலோ இந்தியா உறுதிமொழி 10 லட்சத்தை தாண்டியது
      Posted On: 30 JAN 2018 5:06PM by PIB Chennai


    மத்திய இளைஞர் நலன் மற்றும் விளையாட்டுத் துறை இணையமைச்சர் கர்னல் ராஜ்யவர்தன் சிங் ரத்தோர் தொடங்கி வைத்த கெலோ இந்தியா உறுதிமொழி இயக்கம் பத்து லட்சம் எண்ணிக்கையை தாண்டியுள்ளது . தொடங்கப்பட்ட இரண்டே நாளில் கெலோ இந்தியா கீதம் 20 கோடிக்கும் மேற்பட்ட ரசிகர்களை சென்றடைந்துள்ளது .


    கெலோ இந்தியா உறுதிமொழியை தற்போது 11 லட்சத்துக்கும் அதிகமானோர் எடுத்துக் கொண்டுள்ளனர் . விளையாட்டுக்களை பிரபலப்படுத்தும் நோக்கத்துடன் , மிக இளம் வயதிலேயே , விளையாட்டு வீரர்களை இனம் கண்டு , அவர்களுக்கு பயிற்சி அளித்து மேம்படுத்தி , சர்வதேச அரங்கில் வருங்கால சாம்பியன்களாக உருவாக்குவதே இந்த கெலோ இந்தியா இயக்கத்தின் நோக்கமாகும் .


    தேசத்தின் விளையாட்டு உணர்வை ஊக்குவிக்கும் வகையில் , ரசிகர்களும் , விளையாட்டு ஆர்வலர்களும் தங்களால் இயன்ற அளவில் ஊக்கமும் ஆதரவும் தரவேண்டும் என்ற நோக்கத்துடன் கெலோ இந்தியா உறுதிமொழி எடுத்துக்கொள்ளப்படுகிறது . இளம் பருவத்தினரிடையே மறைந்து கிடக்கும் விளையாட்டு ஆர்வத்தை கண்டறிந்து , அதை வெளிக்கொணர்ந்து , அவர்கள் உலக அளவில் பிரகாசிக்க ஒரு தளத்தை ஏற்படுத்திக் கொடுப்பதே இந்தியாவின் உறுதிப்பாடாகும் .


    கெலோ இந்தியா பள்ளி விளையாட்டுப் போட்டிகள் ஜனவரி 31- ம் தேதி முதல் பிப்ரவரி 8- ம் தேதி வரை தடைபெறும் . ஐந்து இடங்களில் 16 போட்டிகளுக்கான 199 தொகுதி பதக்கங்களுக்காக நடைபெறும் போட்டிகளில் 3,200- க்கும் அதிகமானோர் கலந்து கொள்கின்றனர் .


    இந்த உறுதிமொழியை தவறாமல் அனைவரும் ஏற்றுக்கொள்ள வேண்டும் . இந்தியாவின் விளையாட்டு நட்சத்திரங்களை வளர்க்காமல் புதிய இந்தியாவை கட்டமைக்க முடியாது . ஒவ்வொரு ரசிகரும் இந்த இயக்கத்தில் பங்கேற்க வேண்டும் . எனவே , www.kheloindia.gov.in தளத்தின் மூலமாகவோ , 902-900-1431 என்ற எண்ணுக்கு மிஸ்டு கால் கொடுப்பதன் வாயிலாகவோ உறுதிமொழி ஏற்றுக்கொள்ளுங்கள் .

    
    
    (Release ID: 1520550) Visitor Counter : 65
    
    
      Read this release in: English