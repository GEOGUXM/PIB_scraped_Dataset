      ஊரக வளர்ச்சி அமைச்சகம்

      மகாத்மா காந்தி தேசிய ஊரக வேலை வாய்ப்பு உறுதி திட்டத்தின் கீழ் திறன் வளர்த்தல் மற்றும் தகுதியான சொத்துக்கள் அதிக பரப்பளவில் உருவாக்கும் திட்டம்.
      Posted On: 25 JAN 2018 11:55AM by PIB Chennai


    மகாத்மா காந்தி தேசிய ஊரக வேலைவாய்ப்பு உறுதித் திட்டத்தின் முக்கியமான நோக்கம் , கிராமப்புற வாழ்வாதார வளத்தை வலுப்படுத்துவதும் , பயனுள்ள நிலைத்த வளர்ச்சி கொடுக்கக்கூடிய தகுதியான சொத்துக்கள் உருவாக்குதல் ஆகும் . இதனை சாதிப்பதற்கு சரியான நேரத்தில் பணி முடித்தல் மற்றும் பணியின் தரம் உயர்த்துதல் கண்காணிப்பு கடந்த 3 ஆண்டுகளாக மேற்கொள்ளப்படுகிறது . மகாத்மா காந்தி தேசிய ஊரக வேலைவாய்ப்பு உறுதித் திட்டத்தின் அலுவலர்கள் மற்றும் சமூக அமைப்பு உறுப்பினர்களின் திறனை மேம்படுத்துவதன் மூலம் , இந்தத் திட்டத்தின் தரத்தை உயர்த்துவதற்கு முக்கியத்துவம் வழங்கப்படுகிறது .


    மகாத்மா காந்தி தேசிய ஊரக வேலை வாய்ப்பு உறுதி திட்டத்தில் , முடிக்கப்படாத வேலைகளை முடிவுக்கு கொண்டுவருவது அரசுக்கு பெரிய பிரச்னையாக உள்ளது . இந்தத் திட்டம் தொடங்கப்பட்டதில் இருந்து எடுக்கப்பட்ட 4.54 கோடி பணிக்ளில் , முடிக்கப்படாத 61.39 லட்சம் பணிகளை முடிப்பதில் இப்போது அமைச்சகம் கவனம் செலுத்துகிறது . மாநிலங்களுடன் இணைந்து அமைச்சகம் மேற்கொள்ளும் நெருங்கிய கண்காணிப்பு காரணமாக கடந்த நிதியாண்டு 2016-17 மற்றும் இந்த நிதியாண்டில் 1.02 கோடி பணிகள் முடிவடையும் நிலையில் இருப்பது உறுதி செய்யப்பட்டுள்ளது . சிறப்பான கண்காணிப்பு மூலம் பணி நிறைவை மேம்படுத்த முடியும் என்ற நம்பிக்கை உருவாகியுள்ளது .


    பணியின் இயற்கை தன்மை மற்றும் வேலை அளவைப் பொறுத்து , பணியாளர்களுக்கு , தேவைக்கேற்ற சிறப்பு பயிற்சி கொடுப்பதன் மூலம் குறிப்பிட்ட அமைப்பின் முழு உதவியுடன் மேம்பாடு அடைய முடியும் . இந்தப் பயிற்சியானது சாக்ஸாம் (SAKSHAM) எனப்படும் திட்டத்தின் கீழ் கொண்டுவரப்பட்டு பணியாளர்களுக்கு பயிற்சி மற்றும் தொழில்நுட்பத் திறன் அளிக்கப்படுகிறது . இந்தத் திட்டத்தை மதிப்பிற்குரிய ஊரக மேம்பாட்டுத் துறை அமைச்சர் கடந்த ஜூன் 19, 2017 ல் தொடங்கிவைத்தார் . மார்ச் 15,2018- ல் முடிவடைந்த இந்தப் பயிற்சி திட்டத்தில் 65,000 க்கும் மேற்பட்ட தொழில்நுட்ப பணியாளர்கள் கலந்துகொண்டனர் . இந்த 57,000 தொழில்நுட்ப பணியாளர்கள் மூலம் , மாநிலங்கள் (521), மாவட்டங்கள் (6669) மற்றும் பிளாக் அளவுகளில் (48,934) திறன் மேம்பாட்டு , தொலைநிலை சென்சார் பயன்படுத்துதல் , புவியியல் தகவல் அமைப்பு கருவி மூலம் திட்டங்கள் வடிவமைப்பு மற்றும் கண்காணிப்பு , நீர்நிலைக் கூறுகள் , நிலத்தடி நீர் , நிலம் மற்றும் நீரியல் , தோட்டக்கலை மற்றும் ஒருங்கிணைந்த இயற்கை வள மேலாண்மை போன்றவை மேற்கொள்ளப்படுகிறது .


    மகாத்மா காந்தி தேசிய ஊரக வேலை வாய்ப்பு உறுதி திட்டப் பணியாளர்களுக்கு திறன் மேம்பாட்டு பயிற்சி அளிப்பது முக்கியத் தேவையாக கருதப்படுகிறது . 6367 சாதாரண தொழிலாளிகளுக்கு தொழில்நுட்ப பயிற்சி அளிக்கப்பட்டதன் மூலம் , தரம் உயர்ந்து , திட்டமிட்டு பணியாற்றுவதன் மூலம் சொத்தின் மதிப்பு அதிகரிக்கிறது . சரியான தருணத்தில் கண்காணிக்கவும் , மேற்பார்வை செய்யவும் முடிவதால் , கிராமப் பஞ்சாயத்து அளவுக்கு தொழில்நுட்ப வளங்களைப் பயன்படுத்த முடிகிறது . இவர்களைப் போன்று உள்ளூர் இளைஞர்கள் (10- ம் வகுப்பு தகுதி ) மற்றும் மகாத்மா காந்தி தேசிய ஊரக வேலை வாய்ப்பு உறுதி திட்டப் பணியாளர்கள் / துணை / மேற்பார்வையாளர் போன்றவர்கள் அடையாளம் காணப்பட்டு 90 நாட்கள் தங்கி பயிலும் வகையில் பயிற்சி அளிக்கப்பட்டது . இந்தப் பயிற்சியை வெற்றிகரமாக முடிக்கும் ஒருவருக்கான பயிற்சிக் கட்டணம் ரூ .62,040/- ஆக இருக்கிறது , இதில் தினமும் வழங்கப்படும் ரூ .150/- உதவித்தொகையும் அடங்கும் .


    வேலைக்கான திட்ட மதிப்பீட்டுச் செலவு ஒரே அளவில் இருக்கும்படி நிர்ணயம் செய்வது , விரயத்தைக் குறைப்பது மற்றும் தரம் உயர்த்துவது போன்றவற்றை செயல்படுத்தத் தேவையான நடவடிக்கையை அமைச்சகம் எடுத்துள்ளது . அதன்படி பணியின் தொழில்நுட்ப தகவல்கள் மற்றும் பணியின் செயல் நடைமுறை போன்றவற்றைக் கண்காணிக்க , செக்யூர் எனப்படும் வேலைவாய்ப்புக்கான கிராமப்புற விகிதங்களைப் பயன்படுத்தி கணக்கிடும் மதிப்பீடு மென்பொருள் பயன்படுத்தப்படுகிறது . இந்த செக்யூர் தொழில்நுட்பத்தைக் கற்றுக்கொள்வதற்கு மாநிலம் , மாவட்டம் மற்றும் பிளாக் அளவில் பயிற்சி அளிக்க ஏற்பாடுகள் செய்யப்படுகிறது . மகாத்மா காந்தி தேசிய ஊரக வேலை வாய்ப்பு உறுதி திட்டத்தின் கீழ் மேற்கொள்ளப்படும் அனைத்து திட்ட மதிப்பீடுகளும் செக்யூர் மென்பொருள் கொண்டு மேலாண்மை செய்யப்படுவது ஏப்ரல் 1, 2018 முதல் உறுதி செய்யப்பட்டுள்ளது .


    மேலும் நிறுவனங்களின் சமூக தணிக்கையை வலியுறுத்துவதன் மூலம் , குறிப்பிட்ட தணிக்கைத் தரம் உறுதி செய்யப்படுகிறது . இதன் மூலம் அர்ப்பணிப்புடன் பணியாற்றும் நபர்களுக்கு பயிற்சி அளிக்கப்பட்டு நிர்வாக ரீதியாகவும் , சுயமாகவும் தணிக்கை செய்வதற்குப் பயிற்சி அளிக்கப்படுகிறது . இந்த வகையில் 3760 சமூகப் பணியாளர்கள் சுதந்திரமான சமூக தணிக்கைக்கான பயிற்சி மாநிலம் , மாவட்டம் மற்றும் பிளாக் அளவில் மேற்கொண்டனர் . இவர்களுக்கு டாடா இன்ஸ்டிடியூட் ஆஃப் சோஷியல் சயின்சஸ் நிறுவனம் மூலம் 30 நாட்கள் சமூகத் தணிக்கைப் பயிற்சி அளிக்கப்பட்டு சான்றிதழ் வழங்கப்படுகிறது .


    சுய உதவிக் குழுவில் இருக்கும் பெண்களுக்கு சமூக தணிக்கை மேற்கொண்டு , கிராம வள நபராக்குவதற்குத் தேவையான நடவடிக்கைகள் எடுக்கப்படுகிறது . இந்த வகையில் 47,000 சுய உதவிக் குழுப் பெண்களுக்கு 4 நாட்கள் பயிற்சித் திட்டம் மூலம் பயிற்சி கொடுக்கப்பட்டு , கிராம பஞ்சாயத்து அளவில் சமூக தணிக்கை மேற்கொள்ளப்படுகிறது .


    மகாத்மா காந்தி தேசிய ஊரக வேலை வாய்ப்பு உறுதி திட்டத்தில் வெளிப்படைத் தன்மை இருக்கவேண்டும் என்பதற்காக அமைச்சகம் , புவித் தகவல் மையம் மூலமாக பார்வையிட்டு , ஆய்வு செய்து மகாத்மா காந்தி தேசிய ஊரக வேலை வாய்ப்பு உறுதி திட்டத்தின் சொத்துக்கள் மற்றும் அதுகுறித்த தகவல்கள் முழுமையாக தெரிவிக்கப்படுகிறது . இன்றைய நாள் வரை 2.34 கோடிக்கும் மேலான சொத்துக்கள் நாடு முழுவதும் புவித் தகவல் மையம் மூலம் கணக்கிடப்பட்டுள்ளது . இந்த கணக்கீடு சாதனையை 2.6 லட்சம் பணியாளர்கள் கவனமுடன் உழைத்து உருவாக்கி இருக்கிறார்கள் . இப்போது அமைச்சகம் , புவியியல் மகாத்மா காந்தி தேசிய ஊரக வேலை வாய்ப்பு உறுதி திட்டத்த்தின் இரண்டாம் கட்டத்ததை 31 மாநிலங்கள் மற்றும் யூனியன் பிரதேசங்களில் நவம்பர் 1, 2017 முதல் தொடங்கியுள்ளது . இந்த புவியியல் மகாத்மா காந்தி தேசிய ஊரக வேலை வாய்ப்பு உறுதி திட்டத்தின் இரண்டாம் கட்டம் மூன்று நிலைகளாக மேற்கொள்ளப்படுகிறது . அவை 1) வேலை தொடங்குவதற்கு முன் 2) வேலை நடைபெறும் தருணம் 3) வேலை முடிவடையும் தருணம் . தேசிய அளவிலான திறன் மேம்பாட்டு வகுப்பு மற்றும் பயிற்சி மையம் , 2017 ஆகஸ்ட் 22 - 22 ஆகிய தேதிகளில் நடைபெற்றதில் , மாநில வள நபர்கள் மற்றும் 2,69,075 அதிகாரிகள் மாநிலம் , மாவட்டம் மற்றும் பிளாக் அளவில் கிராம பஞ்சாயத்து அளவில் 29 மாநிலங்கள் மற்றும் 2 யூனியன் பகுதிகளில் பயிற்சி பெற்றுள்ளனர் .


    மகாத்மா காந்தி தேசிய ஊரக வேலை வாய்ப்பு உறுதி திட்டத்தில் தேசிய வள மேலாண்மைப் பணி குறித்து இன்ஸ்டிடியூட் ஆஃப் எகனாமிக் குரோத் நிறுவனம் மேற்கொண்ட ஆய்வு முடிவின்படி , கவனிக்கத்தக்க மாறுதல் நிகழ்ந்துள்ளது . 21 மாநிலங்களில் உள்ள 30 மாவட்டங்களில் இருந்து கிடைத்த முதல் மற்றும் இரண்டாவது தகவல் படி மகாத்மா காந்தி தேசிய ஊரக வேலை வாய்ப்பு உறுதி திட்டத்தில் பயிர் வளர்ச்சி பெருக்கம் மற்றும் கிராமப்புற குடும்ப வருமானம் அதிகரித்ததும் உறுதியாகியுள்ளது . மகாத்மா காந்தி தேசிய ஊரக வேலை வாய்ப்பு உறுதி திட்டத்தில் உருவாக்கப்பட்ட சொத்துக்களின் தரம் மிகவும் சிறப்பாக / சிறப்பாக இருப்பதாக 76% குடும்பங்கள் தெரிவித்துள்ளன . 0.5% பயனாளிகள் மட்டுமே சொத்துக்களின் தரம் திருப்திகரமாக இல்லை என்று தெரிவித்துள்ளனர் . கிராமப்புறங்களில் மேற்கொள்ளப்படும் திட்டங்கள் மூலம் நிலத்தடி நீர் மட்டம் உயர்வதுடன் , உற்பத்தி வளர்ச்சி 11% முதல் 25% வரை உயர்ந்துள்ளது . குறிப்பாக எண்ணெய் வித்துக்கள் வளர்ப்பதற்கு ஊக்குவிக்கப்பட்டு 28% குடும்பங்கள் தோட்டக்கலையாக இதனை மேற்கொண்டு கூடுதல் வருமானம் பெற்றுள்ளனர் . ஒட்டுமொத்த ஆய்வு முடிவின் படி , கடந்த 2015-16 மற்றும் 2016-17 ஆகிய இரண்டு நிதியாண்டில் , ஒவ்வொரு குடும்பமும் 11% மொத்த ஆண்டு வருமான வளர்ச்சி அடைந்துள்ளதாக 30 மாவட்டங்களில் தெரியவந்துள்ளது .

    
    
    (Release ID: 1520565) Visitor Counter : 448
    
    
      Read this release in: English , Hindi