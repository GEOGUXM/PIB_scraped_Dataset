      பெண்கள் மற்றும் குழந்தை நலன் அமைச்சகம்

      சிறப்பான சாதனை புரிந்த பெண்களைக் குடியரசுத் தலைவர், குடியரசுத் தலைவர் மாளிகையில் நாளை பாராட்டிக் கவுரவிக்கிறார்
      Posted On: 19 JAN 2018 3:35PM by PIB Chennai


    தங்களது துறைகளில் முதலாவதாக விளங்கி சிறப்பான சாதணை புரிந்த பெண்களை க் குடியரசுத் தலைவர் , குடியரசுத் தலைவர் மாளிகையில் நாளை பாராட்டிக் கவுரவிக்கிறார் . மத்திய மகளிர் மற்றும் குழந்தைகள் மேம்பாட்டு அமைச்சகம் விரிவான ஆராய்ச்சி நடைமுறைக்குப் பிறகு தேர்தெடுத்த 112 பெண்கள் நாளை மாலை குடியரசுத் தலைவர் மாளிகையில் நடைபெறும் நிகழ்ச்சியில் குடியரசுத் தலைவரால் கவுரவிக்கப்படுகிறார்கள். தங்கள் துறைகளில் முதலாவதாக வந்த முதல் பெண் நீதிபதி, முதல் பெண் சுமைத்துக்குவோர், ஏவுகணைத்திட்டத்துக்கு தலைமை வகித்த முதல் பெண், முதலாவது பெண் பாரா ட்ருப்பர், \முதலாவது ஒலிம்பிக் வீராங்கணை போன்றோர் கவுரவிக்கப்படுகின்றனர்.


    மகளிர் மற்றும் குழந்தைகள் மேம்பாட்டுத் துறை அமைச்சர் திருமதி. மேனகா சஞ்சய் காந்தி இது பற்றி கருத்து தெரிவிக்கும் போது அதிகாரம் அளிக்கப்பட்ட பெண்களின் உணர்வுகளைக் கருத்தில் கொண்டு தமது அமைச்சகம் “முதலாவது பெண்கள்” என்ற இத்த திட்டத்தை உருவாக்கியதாக கூறினார். இந்த முதலாவது பெண்கள் பல்வேறு எல்லைகள் , தரங்கள் , கட்டுப்பாட்டுக் கருத்துகள் ஆகியவற்றை தாண்டி, பெண்களுக்கு அப்பாற் பட்டது எனக் கருதப்பட்ட துறைகளில் சிறப்பாகப் பணியாற்றி முதலாவதாக வந்தவர்கள் என்றும் கூறினார்.


    பாதுகாப்பு அமைச்சகம், விளையாட்டு அமைச்சகம், லிம்கா சாதனைப்புத்தகம், பத்திரிக்கை செய்தி துணுக்குகள், இண்டர்நெட் போன்ற ஆதாரங்களில் இருந்து அமைச்சர் திருமதி. மேனகா சஞ்சய் காந்தி இடம் பெற்ற சிறப்பான நடுவர்கள் அடங்கிய குழுவினர் 227 பெண்கள் கொண்ட பட்டியலை தயார் செய்தனர். பின்னர் இப்பட்டியலில் இருந்து மிகச் சிறப்பாக பணியாற்றி, பழைய நம்பிக்கைகளை தகர்த்து, கண்ணாடிக் கூரைகளை உடைத்து முதலாவதாக இடம் பெற்ற 112 பெயர்கள் தெரிவு செய்யப்பட்டன.


    மார்ச் மாதம் 8 ம் தேதி மகளிர், குழந்தைகள் மேம்பாட்டு அமைச்சகம் சமூதாயத்திற்கு சிறப்பாக பணியாற்றிய ஆனால் வெளியில் தெரியாத பெண்களுக்கு நாரி சக்தி விருதுகளை வழங்குகிறது. நாரி சக்தி விருதுகளை குடியரசுத் தலைவர் குடியரசுத் தலைவர் மாளிகையில் வழங்குகிறார். இந்த விருதுகளை தவிர வித்தியாசமான வழிகளில் கண்ணாடிக் கூரைகளை உடைத்து வழக்கமான துறைகள் அல்லாத துறைகளில் துணிந்து பணியாற்றி முதலிடம் பெற்ற பெண்களுக்கு அங்கீகாரம் அளிக்கும் புதிய நடைமுறையை அமைச்சகம் தொடங்கி உள்ளது. பொதுப்பணியில் பல்வேறு துறைகளில் தலைசிறந்த 100 பெண் சாதனையாளர்களை அமைச்சகம் 2015 ஆம் ஆண்டு முகநூல் அமைப்புடன் இணைந்து அங்கீகாரம் அளித்தது. இத்தகைய பெண்களுக்கு குடியரசுத் தலைவர் சிறப்பு வரவேற்பு அளித்தார். 100 பெண் சாதனையாளர்கள் என்ற அமைச்சகத்தின் இயக்கத்தில் 2 ம் கட்டமாக “முதல் பெண்கள்” என்ற இத்திட்டம் இடம் பெறுகிறது.


    நாளை கவுரவிக்கப்படவுள்ள 112 பெண் சாதனையாளர்கள் விவரங்களை அறிய இங்கே தொடவும். Click here for profiles of 112 Women Achievers to be honoured tomorrow.

    
    
    (Release ID: 1517194) Visitor Counter : 307