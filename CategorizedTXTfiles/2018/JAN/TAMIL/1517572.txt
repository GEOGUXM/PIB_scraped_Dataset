      புவி அறிவியல் அமைச்சகம்

      இந்திய வானிலை ஆராய்ச்சி மையங்கள்
      Posted On: 03 JAN 2018 11:07AM by PIB Chennai


    இந்திய வானியல் ஆராய்ச்சி துறை மாநில வேளாண் பல்கலைக்கழகம் மற்றும் இந்திய வேளாண் ஆராய்ச்சி கவுன்சில் நிறுவனங்களுடன் இணைந்து வாரம் இரண்டு முறை கிராம வேளாண் வானிலை சேவையை அளித்து வருகிறது. அடுத்த 5 நாட்களுக்கான மழை, குறைந்தபட்ச வெப்பம், அதிகபட்ச வெப்பம், காற்றின் வேகம், காற்று திசை, தொடர்புள்ள ஈரப்பதம் மற்றும் மேகம், வாராந்திர மொத்த மழை அளவு, மற்றும் பயிர்களுக்கான குறிப்பிட்ட வானிலை முன்னறிவிப்புகள் விவசாயிகளுக்கு மாவட்ட அளவில் அளிக்கப்படுகின்றன. நாட்டில் உள்ள 2கோடியே 20 லட்சம் விவசாயிகளுக்கு தேவையான விவசாய வானிலை முன்னறிவிப்புகளை வானிலைத் துறையின் கிராம விவசாய வானிலை சேவை வெற்றிகரமாக அளித்து வருகிறது.


    ஆந்திரப் பிரதேசத்தில் உள்ள மங்களகிரியில் இதற்கான மையம் ஒன்றை அமைக்க இந்திய வானிலை துறை முடிவு செய்துள்ளது. மங்களகிரியில் அமையவுள்ள புதிய விமான நிலையம் அருகே இதற்கு ஏற்ற நிலத்தை அடையாளம் காணும் பணி ஆந்திரப் பிரதேச அரசுடன் இணைந்து மேற்கொள்ளப்பட்டு வருகிறது. கர்நாடக மாநிலத்திற்கான வானிலை சேவைகளை அளிக்க பெங்களூருவில் ஏற்கனவே வானிலை மையம் ஒன்று செயல்பட்டு வருகிறது.


    தற்போது ஐதராபாத்தில் உள்ள வானிலை மையம் ஆந்திரப் பிரதேசம் மற்றும் தெலங்கானா மாநிலங்களுக்கு வானிலை சேவைகளை அளித்து வருகிறது. இது தவிர விசாகப்பட்டினத்தில் உள்ள புயல் எச்சரிக்கை மையம் புயல் தொடர்பான எச்சரிக்கைகளை அளித்து வருகிறது.


    இத்தகவலை மக்களவையில் இன்று மத்திய அறிவியல் மற்றும் தொழில்நுட்பம் மற்றும் பூமி அறிவியல் துறை அமைச்சகத்தின் இணையமைச்சர் திரு. ஒய்.எஸ். சவுத்ரி எழுத்தபூர்வமாக அளித்த பதிலில் தெரிவித்துள்ளார்.

    
    
    (Release ID: 1517572) Visitor Counter : 95