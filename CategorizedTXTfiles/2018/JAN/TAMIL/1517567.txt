      விவசாயத்துறை அமைச்சகம்

      பயிர் சுழற்சிமுறை, ஒருங்கிணைந்த பண்ணை, இயற்கை பண்ணை, இரட்டை மற்றும் மும்முனை சாகுபடியை விவசாயிகள் மேற்கொண்டால் வருமானத்தைப் பெருக்கிக் கொள்ள முடியும்
      உலக அளவில் மாற்றத்தை நோக்கி போட்டித்தன்மை உள்ள நிலையில் மேகாலயா உள்ளிட்ட வட-கிழக்குப் பிராந்தியத்தில் விவசாயம் முன்னேற்றம் ஏற்பட வாய்ப்பு

      Posted On: 06 JAN 2018 10:59AM by PIB Chennai

    மேகாலய மாநிலத்தில் வட - கிழக்கு மலை பிராந்தியத்துக்கான உமியம் இந்திய வேளாண் ஆராய்ச்சிக் குழும வளாகத்தில் நடைபெற்ற வட - கிழக்கு பிராந்திய விசாயிகளுக்கான வேளாண் காட்சியில் மத்திய வேளாண்மை மற்றும் விவசாயிகள் நலத்துறை அமைச்சர் திரு . ராதா மோகன் சிங் உரையாற்றினார் .


    அப்போது பேசிய அமைச்சர் , வட - கிழக்கு மலைப் பிராந்தியத்தில் இந்திய வேளாண்மை ஆராய்ச்சிக் குழமம் தொடங்கப்பட்டது முதல் இந்தப் பகுதி விவசாயப் பிரச்சினைகளுக்காக பல்வேறு அடிப்படையான . நுட்பமான , பயன்படத்தக்க வகையிலான தீர்வுகளை கண்டறிந்துள்ளது . இந்த நிறுவனத்தின் சார்பில் 32 அரிசி வகைகள் உள்பட 56 பயிர் வகைகள் கண்டறியப்பட்டுள்ளன என்று கூறினார் .


    அதிக அளவில் இனப் பெருக்கம் செய்யும் கால்நடைகள் , மீன்வகைகளை இந்திய வேளாண் ஆராய்ச்சிக் குழுமம் கண்டறிந்துள்ளது என்றும் அவர் தெரிவித்தார்


    வேளாண் துறையின் வளர்ச்சிக்கு திறமை மிக்க மனித ஆற்றல் தேவை என்பதை உணர்ந்து , இம்பாலில் உள்ள மத்திய வேளாண்மை பல்கலைக் கழகம் வலுப்படுத்தப்பட்டுள்ளது . திரு . நரேந்திர மோடியின் ஆட்சிக்கு முன்னதாக கிழக்கு மாநிலங்களில் 7 கல்லூரிகள் மட்டுமே இருந்தன . ஆனால் அது கடந்த மூன்றரை ஆண்டுகளில் 13 ஆக உயர்ந்துள்ளது இவற்றுள்ள மேகாலய மாநிலத்தில் உருவாக்கப்பட்ட தோட்டக்கலை கல்லூரி , வேளாண் கல்லூரிகளும் அடங்கும் . முன்னதாக மேகாலயத்தில் 5 வேளாண் விற்பனை மையங்கள் இருந்தன . இப்போது அது 7- ஆக அதிகரித்துள்ளது என்றும் அமைச்சர் தெரிவித்தார் ,


    உமியம் இந்திய வேளாண் ஆராய்ச்சிக் குழுமம் தத்து எடுத்துக் கொண்டுள்ள கிராமங்களில் அடுத்த 5 ஆண்டுகளில் விவசாயிகளின் வருமானத்தை இரண்டு மடங்காக்கும் திட்டங்களை தொடங்கியுள்ளதை அமைச்சர் வெகுவாகப் பாராட்டினார் . மேகாலயம் உள்ளிட்ட வட - கிழக்கு பிராந்தியத்துக்கான 90 சதவிகித நிதி அளிக்கப்பட்டுவிட்டது என்றும் அந்த மாநிலங்கள் திட்டங்களை முடுக்கிவிட வேண்டும் என்றும் அமைச்சர் கூறினார் .


    கிராமப் புறங்களில் வாழும் மக்களின் குறிப்பாக விவசாயிகளின் நலனுக்காக பல்வேறு திட்டங்களை செயலாக்க நடவடிக்கை எடுத்து வருகிறது என்றும் எனவே , விவசாயம் மற்றும் அதைச் சார்ந்த துறைகளில் விவசாயம் இரண்டு மடங்காக உயரும் என்றும் குறிப்பிட்டா் . வட - கிழக்கு பிராந்தியத்துக்கான விவசாயக் கண்காட்சி இந்த ஆண்டு உமியமில் நடைபெற உள்ளது என்றும் அமைச்சர் குறிப்பிட்டார் .


    மாறி வரும் உலக அளவிலான போட்டிகளுக்கு வட கிழக்குப் பிராந்தியத்தில் விவசாய முன்னேற்றத்துக்கான வாய்ப்புகள் மிகவும் அதிகம் உள்ளது என்று அமைச்சர் தெரிவித்தார் .


    முன்னேறி வரும் தொழில்நுட்பத்தைப் பின்பற்றுவதன் மூலம் விவசாய உற்பத்தி பெருகுவதோடு விவசாயிகளின் வருமானம் பெருகுகிறது என்றும் அமைச்சர் தெரிவித்தா்ர . ஆரஞ்சு , அன்னாசி மற்றும் பல்வேறு மலர்கள் உற்பத்தி அதிகரிக்கும் . பராம்பரிய முறைக்கு பதிலாக பயிர் சுழற்சி முறை , ஒருங்கிணைந்த வேளாண்மை , இயற்கை வேளாண்மை , இரட்டை , மும்முறை சாகுபடியை மேற்கொண்டால் வருமானம் அதிகரிக்கும் என்றும் அமைச்சர் தெரிவித்தார் .


    2022- ம் ஆண்டுக்குள் விவசாயிகளின் வருமானத்தை 2 மடங்காக்குவதை இலக்காக கொண்டுள்ள மத்திய அரசு நீர்ப்பாசனம் , மணல் நிர்வாகம் , பயிர்களுக்கான ஆயுள் காப்பீடு ஆகிய திட்டங்களைக் கொண்டு வந்துள்ளது என்றும் அமைச்சர் தெரிவித்தார் . பிரதம மந்திரி கிஷான் சின்சாய் யோஜனா திட்டத்தின் கீழ் ஒதுக்கப்பட்டுள்ள நிதியை மேகலாய அரசு பயன்படுத்திக் கொள்ள வேண்டும் என்றும் அமைச்சர் கேட்டுக் கொண்டார் . நுண் பாசன விவசாயத்துக்காக ஒதுக்கப்பட்ட 50 லட்சத்தை செலவு செய்யத் தவறிவிட்டது என்றும் குறிப்பிட்டார் . நான்கு ஆண்டுகளாக அது செலவு செய்யப்படாமல் உள்ளது என்றும் தெரிவித்தார் . 2015-16- ம் ஆண்டில் நீர் மேலாண்மைக்காக ரூ 1.44 கோடி மேகலாயத்துக்கு அளிக்கப்பட்டது என்றும் அதையும் மாநில அரசு செலவு செய்யவில்லை என்றும் அமைச்சர் வருத்தத்துடன் குறிப்பிட்டார் .


    2016-17- ம் ஆண்டில் ரூ 32 லட்சத்தை செலவு செய்யவில்லை என்றும் 2017-18- ம் ஆண்டில் ரூ 2.2 கோடி அளிக்கப்பட்டதில் இதுவரை செலவுக் கணக்கை சமர்ப்பிக்கவில்லை என்றும் அமைச்சர் குறிப்பிட்டார் . 2015-17- ம் ஆண்டில் மணல் பாதுகாப்பு அட்டைக்காக 44 லட்சம் ஒதுக்கப்பட்டது என்றும் தமக்குக் கிடைத்த தகவலின்படி 209000 அட்டைகள் வழங்கப்பட்டதாக தெரிய வந்துள்ளது என்றும் 2017- ம் ஆண்டு 53 லட்சம் அட்டைகள் வழங்கப்பட்டுள்ளது என்றும் குறிப்பிட்டார் .


    திரு . நரேந்திர மோடி பிரதமராக பதவியேற்ற பின் மேகலாய மாநிலத்தில் புதிய திட்டங்கள் கொண்டுவரப்பட்டு 2016-17 ஆண்டுக்கு ரூ 1.59 கோடி ஒதுக்கப்பட்ட நிலையில் அதைப் பயன்படுத்தியதற்கான சான்றிதழ் இன்னும் மத்திய அரசுக்கு வந்து சேரவில்லை என்றும் தெரிவித்தார் . பனை எண்ணெய் , எண்ணெய் வித்துகளுக்காக 2014-16- ம் நிதியாண்டில் ஒதுக்கப்பட்ட தொகை பயன்படுத்தப்படவில்லை என்றும் 2016-17- ம் ஆண்டில் ரூ 57 லட்சம் மட்டும் செலவு செய்யப்பட்டுள்ளது என்றும் அமைச்சர் குறிப்பிட்டார் . 2017-18- ம் நிதியாண்டுக்கு ரூ 1.5 கோடி ஒதுக்கப்பட்ட நிலையில் ரூ 80 லட்சம் அளிக்கப்பட்டுவிட்டது . ஆனால் இது வரை செலவுக்கான கணக்கு எதுவும் அளிக்கப்படவில்லை என்றும் அமைச்சர் தெரிவித்தார் . ஆகவே மேகாலய அரசு , மோடியின் திட்டங்களை விரைவாக அமல்படுத்தி விவசாயிகளின் வருமானத்தைப் பெருக்க நடவடிக்கைகளை மேற்கொள்ள வேண்டும் என்றும் அமைச்சர் கேட்டுக் கொண்டார் .


    

    
    (Release ID: 1517567) Visitor Counter : 141