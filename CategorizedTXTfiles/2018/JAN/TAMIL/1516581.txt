      பாதுகாப்பு அமைச்சகம்

      ஏழு சிகரங்களை எட்டி சாதனைப் படைத்த இந்திய விமானப்படை
      Posted On: 11 JAN 2018 6:34PM by PIB Chennai


    இந்திய விமானப்படையின் மலையேற்றப் பிரிவைச் சேர்ந்த வல்லுனர்கள் குழு உலக அளவில் ஏழு சிகரங்கள் மீது வெற்றிகரமாக ஏறி சாதனைப் படைத்திருக்கிறது. உலக அளவில் ஆறு வெவ்வேறு கண்டங்களில் சிகரங்களை ஏற்கனவே ஏறி சாதனைப் படைத்துள்ள இந்த குழுவினர் , அண்மையில் அண்டார்டிகாவில் உள்ள வின்சன் சிகரத்தின் மீது ஏறும் மலையேற்றப் பயணத்தை நிறைவு செய்து 7 மலைச் சிகரங்களை எட்டும் தங்களின் சாதனைப் பயணத்தை நிறைவு செய்துள்ளனர். Gp Capt RC திரிபாதி VM(G) ) தலைமையிலான மலையேற்ற வல்லுனர்கள் குழுவின் பயணத்தை கடந்த 08.12.2017 அன்று விமானப்படை தளபதி ஏர் சீஃப் மார்ஷல் தனோவா PVSM AVSM YSM VM ADC கொடியசைத்து தொடங்கி வைத்தார்.


    அண்டார்டிகாவின் மிக உயர்ந்த சிகரத்தில் கடந்த 25.12.2017 அன்று மாலை 18.45 மணிக்கு மூவண்ண இந்திய தேசியக் கொடியையும் , விமானப்படை கொடியையும் வெற்றிகரமாக பறக்கவிட்டு , அதன்மூலம் இந்திய விமானப்படைக்கு பெருமை சேர்த்த இந்தக் குழுவினர் வெற்றிகரமாக தாயகம் திரும்பியுள்ளனர். 11.01.2018 அன்று நடைபெற்ற நிகழ்ச்சியில் Gp Capt RC திரிபாதி தலைமையிலான குழுவினரிடமிருந்து மூவண்ண தேசியக் கொடியையும் , பனிக்கட்டியால் செய்யப்பட்ட கோடாரியையும் பெற்றுக் கொண்டதன் மூலம் மலையேற்றக் குழுவினரை விமானப்படை தளபதி ஏர் சீஃப் மார்ஷல் தனோவா வரவேற்றார். சவால்களை எதிர்கொண்டதற்காகவும் , மலையேற்றப் பயணத்தின் போது ஏற்பட்ட தடைகளை எதிர்த்து போராடியதற்காகவும் குழுவினரை தளபதி பாராட்டினார். அனைத்து 7 கண்டங்களிலும் உள்ள மிக உயர்ந்த மலைகளில் மூவண்ணக் கொடியை பறக்கவிட்ட வரலாற்று சாதனைக்காக குழுவினருக்கு அவர் வாழ்த்துக்களைத் தெரிவித்துக் கொண்டார். இதன்மூலம் ஏழு சிகரங்களை எட்டிய , மிகக் கடுமையான சாதனையை படைத்த இந்தியாவின் முதல் அமைப்பு என்ற பெருமையை இந்திய விமானப்படை பெற்றுள்ளது.

    
    
    (Release ID: 1516581) Visitor Counter : 56