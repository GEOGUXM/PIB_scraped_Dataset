      உள்துறை அமைச்சகம்

      நாட்டுக்காக உயிர்த் தியாகம் செய்த வீரர்களுக்கான நிதி திரட்டும் நிகழ்ச்சியில் மத்திய உள்துறை அமைச்சர் பங்கேற்பு
      திரு. ராஜ்நாத் சிங்கின் வேண்டுகோளை ஏற்று ஒரே நாளில் ரூபாய் 13 கோடி நிதிதிரண்டது

      Posted On: 20 JAN 2018 5:24PM by PIB Chennai

    நாட்டுக்காக உயர் நீத்த மத்திய ஆயுதக் காவல் படை ( சிஏபிஎப் ) வீரர்களின் குடும்பங்களுக்கு நிதி திரட்டுவதற்கான நிகழ்ச்சி புதுடெல்லியில் ஜனவரி 20- ம் தேதி நடைபெற்றது . இந்த நிகழ்ச்சியில் மத்திய உள்துறை அமைச்சர் திரு . ராஜ்நாத் சிங் , உள்துறை இணை அமைச்சர்கள் திரு . ஹன்ஸ்ராம் கங்காராம் அஹிர் , திரு . கிரென் ரிஜ்ஜு , தேசிய பாதுகாப்பு ஆலோசகர் திரு அஜித் தோவால் , உள்துறைச் செயலாளர் திரு . ராஜிவ் கௌபா மற்றும் சிஏபிஎப் , பிஎஸ்எப் , சிஆர்பிஎப் , சிஐஎஸ்எப் , ஐடிபிபி , எஸ்எஸ்பி , அசாம் ரைபிள்ஸ் , தேசிய பாதுகாப்புப் படை , என்டிஆர்எப் இயக்குநர்கள் கலந்து கொண்டனர் .


    இந்த நிகழ்ச்சியில் உரையாற்றிய திரு . ராஜ்நாத் சிங் , நாட்டுக்காக உயிர் நீத்த தியாகளின் செயலைப் பாராட்டுவது மட்டும் போதாது . அவர்களின் குடும்பங்களுக்காக பெரிய நிறுவனங்களும் , பொது மக்களும் தாரளமாக நிதி அளிக்க வேண்டும் என்று வேண்டுகோள் விடுத்தார் .


    இந்த வேண்டுகோளுக்கு இணங்க அங்கிருந்தவர்களிடமிருந்து அதே நாளில் ரூபாய் 13 கோடி நன்கொடையாகத் திரண்டது .


    நிகழ்ச்சியில் , உயிர் நீத்த வீரர்களின் தியாகத்தை சித்தரிக்கும் வண்ணம் , அமர்சித்ரா கதா பப்ளிகேஷன்ஸ் தயாரித்துள்ள , கிராபிக் படம் வெளியிடப்பட்டது . திரு . ராஜ்நாத் சிங் உள்ளிட்டோர் இதை வெளியிட்டனர் . மேலும் நாட்டுக்காக உயிர் நீத்த தியாகிகளின் குடும்பத்தினர் சிலர் இந்த நிகழ்ச்சியில் கவுரவிக்கப்பட்டனர் . தியாகிகளுக்கு புகழ் அஞ்சலி செலுத்தும் வகையில் குறும்படம் ஒன்றும் வெளியிடப்பட்டது . பாலிவுட் பாடகர் திரு கைலாஷ் கெர் பாடியுள்ள கருத்துரு பாடல் ஒன்றும் நிகழ்ச்சியில் வெளியிடப்பட்டது .

    
    
    (Release ID: 1517860) Visitor Counter : 57