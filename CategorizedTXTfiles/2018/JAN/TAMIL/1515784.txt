      விண்வெளித்துறை

      விண்வெளி தொழில்நுட்பத்தில் சாதனைகள்
      Posted On: 04 JAN 2018 3:12PM by PIB Chennai


    இஸ்ரோ வின் சமீப கால முக்கிய சாதனைகள் :

      * 2016 ஏப்ரலில் , வழிகாட்டி அமைப்புக்காக , ஏழு செயற்கைக்கோள்களை கொண்ட ‘ நேவிக் ’ அமைப்பு உருவாக்கப்பட்டது .
      * 2016 ஆகஸ்டில் , காற்றை சுவாசிக்கும் அமைப்பின் செயல் திறனை அறிந்து கொள்ள , சோதனை ரீதியாக ஸ்கிராம்ஜெட் இன்ஜின் வெற்றிகரமாக சோதித்து பார்க்கப்பட்டது .
      * 2017 பிப்ரவரியில் , ஒரே செலுத்து வாகனத்தில் 104 செயற்கைக்கோள்கள் விண்ணில் நிலை நிறுத்தப்பட்டன .
      * அண்டை நாடுகளுக்கு பரிசாக அளிக்கப்பட்ட தெற்கு ஆசிய செயற்கைக்கோள் , 2017 மே மாதத்தில் , விண்ணில் செலுத்தப்பட்டது .
      * 2017 ஜூனில் ஜிஎஸ்எல்வி எம்கே -3 ராக்கெட் , ஜிசாட் -19 தகவல் தொடர்பு செயற்கைக்கோளுடன் வெற்றிகரமாக விண் ணில் செலுத்தப்பட்டது .
      * 2017 ஜூனில் , பிஎல்எல்வி சி -38 ராக்கெட் மூலம் கார்டோசாட் செயற்கைக்கோள் வெற்றிகரமாக விண்ணில் செலுத்தப்பட்டது .

    இந்திய விண்வெளி திட்டத்தில் , பல்முனை அலைவரிசை கண்காணிப்பு செயற்கைக்கோளான அஸ்ட்ரோசாட் , 2015 ஆகஸ்டில் விண்ணில் நிலைநிறுத்தப்பட்டது . இது , விண்வெளியில் ஆப்டிக்கல் , அல்ட்ராவயலட் , குறைந்த மற்றும் உயர்ந்த சக்தி கொண்ட எக்ஸ்ரே கதிர்கள் பிராந்தியமான எலக்ட்ரோமேக்னடிக் அலைவரிசை மற்றும் அறிவியல் ரீதியிலான செயற்கைக்கோள்களை கண்காணிக்கும் . இது மிகக்குறுகிய அலைவரிசை கதிர்களை கண்டறியும் திறன் கொண்டது .


    செவ்வாய் சுற்றுவட்டப்பாதை இயக்க கலன் ( எம்ஓஎம் ), செவ்வாய் கிரக ஆராய்ச்சிக்காக வடிவமைக்கப்பட்டது . 2014 செப்டம்பர் 24 ம் தேதி , இது ஏவப்பட்டதில் இருந்து , செவ்வாய் சுற்றுவட்டப்பாதையில் வெற்றிகரமாக செயல்பட்டு வருகிறது . எம்ஓஎம் . மின் வாழ்நாள் ஆறு மாத காலமாகத்தான் வடிவமைக்கப்பட்டது . ஆனால் , அது மூன்று ஆண்டுகளை வெற்றிகரமாக கடந்துள்ளது . அது மேலும் தொடர்ந்து செயல்படும் என்று எதிர்பார்க்கப்படுகிறது . அறிவியல் ரீதியிலான அனைத்து செயற்கைக்கோள்களும் தொடர்ந்து சிறப்பாக செயல்பட்டு வருகின்றன .


    மாநிலங்களவையில் மத்திய வடகிழக்கு பிராந்தியங்கள் மேம்பாட்டுத்துறை ( டிஓஎன்இஆர் ) இணையமைச்சர் ( தனிபொறுப்பு ), பிரதமர் அலுவலக விவகாரத்துறை இணையமைச்சர் , பணியாளர் , மக்கள் குறைதீர்ப்பு , ஓய்வூதியம் , அணுசக்தி மற்றும் விண்வெளித்துறை இணையமைச்சர் டாக்டர் ஜிதேந்திர சிங் எழுத்துப்பூர்வமாக அளித்த பதிலில் இத்தகவலை தெரிவித்துள்ளார்கள் .

    
    
    (Release ID: 1515784) Visitor Counter : 97
    
    
    
    
    

*