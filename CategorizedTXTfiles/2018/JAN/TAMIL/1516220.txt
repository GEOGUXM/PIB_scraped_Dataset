      ரெயில்வே அமைச்சகம்

      பயணச்சீட்டுகளின் மூலம் வருவாய்
      Posted On: 03 JAN 2018 5:55PM by PIB Chennai


    நேரிடையாகவும் இணைய தளம் வழியாகவும் பயணச்சீட்டுகள் விற்பனை மூலம் கடந்த இரண்டு ஆண்டுகளில் பெறப்பட்ட வருவாய் விவரம் பின்வருமாறு:


    (ரூபாய் கோடியில்)

                                                                                       
நிதி ஆண்டு  இணையத்தள விற்பனை மூலம் பெற்ற வருவாய்  நேரிடையான விற்பனை மூலம் பெற்ற வருவாய்
                                                                                       
                                                                                       
                                                                                       
2015-16     17204.06                              28119.87                             
                                                                                       
                                                                                       
                                                                                       
2016-17     19209.28                              28468.81                             
                                                                                       
                                                                                       

    இந்திய ரயில்வே ஏற்கனவே காகிதப் பயன்பாடு இல்லாத பயணச்சீட்டுகளை அறிமுகப்படுத்தியுள்ளது. மொபைல் செயலி அடிப்படையில் பதிவு செய்யப்படும் பயணச்சீட்டு உள்ளிட்ட IRCTC இணையத்தளம் வழியாக பதிவு செய்யப்படும் மின் – பயணச்சீட்டுகளைப் பொறுத்தவரை, IRCTC அவர்களுக்கு குறுஞ்செய்திகள் அனுப்புகிறது. மடிக்கணினிகள், கைக்கணினிகள், மொபைல் போன்களில் பார்த்துக் கொள்ளும் வகையில் அந்த மின் – பயணச்சீட்டின் திரை நகல் (மெய்நிகர் முன்பதிவுச் செய்தி) ஒன்றும் அனுப்பப்படுகிறது. குறிப்பிடப்பட்ட அடையாள அசல் ஆதாரத்துடன், முறைப்படியான பயணச் சீட்டாக பயணத்தின் போது இது அனுமதிக்கப்படுகிறது. முன்பதிவுப் பயணிகள் பட்டியலில் பயணியின் பெயர் இடம் பெற்றிருக்க வேண்டும். ஆகவே இந்த அடிப்படையில், மின் – முன்பதிவுச் சீட்டை (ERS)/ மின் - பயணச்சீட்டை அச்சிட்டு எடுத்துச் செல்ல வேண்டிய அவசியம் இல்லை.


    அதுபோன்றே, முன்பதிவில்லா பயணச்சீட்டுகளை, நீண்ட வரிசையில் நின்று சிரமப்படாமல் பயணிகள் இரயில்வே பயணச்சீட்டுகளை வாங்குவதற்கு உதவும் வகையில், மொபைல் போன்கள் மூலம், (காகிதப் பயன்பாடற்ற) முன்பதிவில்லா பயணச்சீட்டுகள், மாதாந்திர பயணச்சீட்டுகள், நடைமேடை சீட்டுகளைப் பெற்றிட, மத்திய இரயில்வே, மேற்கு, கிழக்கு, தெற்கு, தென்கிழக்கு, தென் மத்திய, வடக்கு இரயில்வேக்களின் சில இரயில் நிலையங்களில் வசதிகள் ஏற்படுத்தப்பட்டுள்ளன.


    இந்தச் செய்தி, இரயில்வேத் துறையின் மத்திய இணை அமைச்சர் திரு இராஜன் கோஹைன் 3-1-208 புதன் அன்று மக்கள்வையில் அளித்த எழுத்துப்பூர்வமான தகவலை அடிப்படையாகக் கொண்டது.


    ****

    
    
    (Release ID: 1516220) Visitor Counter : 45