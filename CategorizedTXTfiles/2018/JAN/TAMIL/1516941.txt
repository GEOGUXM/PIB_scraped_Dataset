      அறிவியல் மற்றும் தொழில்நுட்பத்துறை

      “சுற்றுச்சூழலைப் பாதுகாக்க அறிவியல் மற்றும் தொழில்நுட்பத்தை பயன்படுத்துவதில் அரசு உறுதியுடன் உள்ளது”: டாக்டர் ஹர்ஷ்வர்தன்
      தண்ணீர், காற்று தரக் கண்காணிப்பை அப்போதைக்கு அப்போதே மேற்கொள்ள அறிவியல் தொழில்நுட்பத்துறை மற்றும் இன்டெல் இணைந்த ஆராய்ச்சி: ஆராய்ச்சித் திட்டங்கள் அறிவிப்பு

      Posted On: 16 JAN 2018 3:49PM by PIB Chennai

    பிரதமர் திரு. நரேந்திர மோடி தலைமையில் சுற்றுச்சூழலைப் பாதுகாக்க அறிவியல் மற்றும் தொழில்நுட்பத்தை பயன்படுத்துவதில் அரசு உறுதியுடன் உள்ளது என்று மத்திய, அறிவியல் மற்றும் தொழில்நுட்பம், சுற்றுச்சூழல், வனம் மற்றும் பருவநிலைமாற்றம் மற்றும் புவி அறிவியல் துறை அமைச்சர் டாக்டர் ஹர்ஷ்வர்தன் கூறியிருக்கிறார். புது தில்லியில் ஓட்டல் தாஜ்மகாலில் நடைபெற்ற தண்ணீர், காற்றுத் தரக் கண்காணிப்பை அப்போதைக்கு அப்போதே மேற்கொள்ளும் அறிவியல் தொழில்நுட்பத்துறை மற்றும் இன்டெல் இணைந்த ஆராய்ச்சி திட்டத் தொடக்கத்தையும், ஆராய்ச்சித் திட்டங்கள் அறிவிப்பதையும் குறிக்கும் நிகழ்ச்சிக்குத் தலைமை தாங்கி அவர் பேசினார். ஆராய்ச்சிகள் மக்களை மத்தியமாக கொண்டவையாக அமைய வேண்டும் என்று வலியுறுத்திய டாக்டர் ஹர்ஷ்வர்தன் மக்களின் பிரச்சனைகளுக்கு ஆராய்ச்சிகள் தீர்வுக்காண வேண்டும் என்றார். ஆராய்ச்சிகளின் ’தாக்கக் காரணி’ என்பதன் வரையரையை மாற்ற வேண்டியது அவசியம் என்று குறிப்பிட்ட அவர் ஆராய்ச்சிகள் சாதாரண மனிதர்கள் மீது எத்தகைய தாக்கத்தை ஏற்படுத்தும் என்பதுவும் மக்களின் துயரங்களை குறைக்க உதவுகிறது என்பதுவும் இந்த வரையரையில் சேர்க்கப்பட வேண்டும் என்றார். அரசு தனது அறிவியல் சமுதாய பொறுப்பின் ஒரு பகுதியாக தண்ணீர் மற்றும் காற்று தரத்தை அப்போதைக்கு அப்போதே நிர்ணயிக்கும் திட்டத்தை தொடங்கியுள்ளது என்று அவர் கூறினார். உலகளாவிய பங்களிப்புடன் அதிநவீன தொழில்நுட்பத் தீர்வுகளைக் காண்பதன் மூலம் அரசின் அறிவியல் தொலைநோக்கு தெரியவருகிறது என்றும் அவர் கூறினார்.


    நிகழ்ச்சியில் விஞ்ஞானிகளுக்குப் பாராட்டுத் தெரிவித்த அமைச்சர் நானோ தொழில்நுட்பத்தில் இந்தியா உலகில் மூன்றாம் இடத்தில் உள்ளது என்று குறிப்பிட்டார். இந்தியாவின் ஆராய்ச்சி மேம்பாடு முயற்சிகளை உலகமே பாராட்டுகிறது என்றார் அவர். அறிவியல் உதவியோடு தீர்க்கப்பட முடியாது பிரச்சனைகளே இல்லை என்று டாக்டர் ஹர்ஷவர்தன் தெரிவித்தார். நமாமி கங்கா போன்ற தேசிய இயக்கங்கள், அறிவியலில் இருந்து பல நன்மைகளை பெறமுடியும் என்றும், நமாமி கங்கை இயக்கத்துக்கு விஞ்ஞானிகளின் உதவி அவசியம் என்றும் அவர் கூறினார். முக்கியமான அறிவியல் சவால்களை எதிர்கொள்வது, தண்ணீர் மற்றும் காற்று தர நிர்ணயத்திற்கு அவசியம் என்றும் இந்தியா மற்றும் அமெரிக்காவின் முக்கிய நிறுவனங்கள் உருவாக்கிவரும் நவீன கருவிகளும் தொழில்நுட்பங்களும் இதற்கு அவசியம் என்றும் அவர் கூறினார்.


    நிகழ்ச்சியில் பேசிய அறிவியல் தொழில்நுட்பத்துறை செயலாளர் பேராசிரியர் அசுதோஷ் சர்மா தண்ணீர் கிடைப்பது, தண்ணீர் தரம் குறித்த சவால்களை எதிர்கொள்ள தொழில்நுட்பம் சார்ந்த தீர்வுகள் அவசியம் என்று வலியுறுத்தினார். தேசிய, இருதரப்பு, பலதரப்பு ஆராய்ச்சி திட்டங்களில் நீர் தொடர்பான சவால்களை எதிர்கொள்வதற்கான குறிப்பிடத்தக்க முதலீடுகளை அவர் சுட்டிக்காட்டினார். தேசிய இயக்கங்களுக்கு அறிவியல் தொழில்நுட்பம் மூலம் பங்களிப்பதில் தமது துறை உறுதியுடன் இருப்பதாகவும் தண்ணீர் மற்றும் காற்றுத் தரத்தை கண்காணிக்க உதவும் ஆன்லைன் மூலமான சுயேட்சையாக செயல்படும் உணர் கருவி கட்டமைப்புகள் இத்தகைய நடவடிக்கை என்றும் கூறினார்.


    நிகழ்ச்சியில் கூடியிருந்தோரிடைய உரையாற்றிய இன்டெல் நிறுவனத்தின் இன்டர்நெட் ஆஃப் திங்ஸ் குழுவின் துணைத் தலைவர் திரு ஜோனதன் பேலோன், வாழ்கைத்தரத்தை மேம்படுத்துவது தீர்வுகளைக் காணும் தொழில்நுட்ப ஆராய்ச்சி மற்றும் புதுமைப்படைப்புக்கு இன்டெல் நிறுவனம் முக்கிய கவனம் செலுத்தி வருவதாக கூறினார். இந்த முயற்சி காரணமாக இன்டர்நெட் ஆஃப் திங்ஸ் அடிப்படையிலான தண்ணீர் மற்றும் காற்றுத் தர கண்காணிப்பு தீர்வுகளுக்கு அர்த்தமுள்ள வகையில் உதவ முடியும் என்று அவர் தெரிவித்தார். இதனால் இந்தியாவின் சமுதாய சவால்களுக்கு பொறுத்தமுள்ள குறைந்த செலவு தீர்வுகள் காணப்படும் என்றும் அவர் தெரிவித்தார்.


    அறிவியல் தொழில்நுட்பத் துறை மற்றும் இன்டெல் ஒருங்கிணைந்து தண்ணீர் மற்றும் காற்று தர கண்காணிப்பை அப்போதைக்கு அப்போதே தெரிவிக்கும் ஆராய்ச்சித் திட்டத்தைத் தொடங்கியுள்ளது. இதன்படி சுயேட்சையாக செயல்படும் கட்டமைப்புகளிலிருந்து சேகரிக்கப்படும் மிகப்பெரிய அளவிலான தரவுகளை அறிந்து, பகுப்பாய்வு செய்து தெரியப்படுத்தும் வயர்லெஸ் அடிப்படையிலான உணர்வு தொழில்நுட்பங்களை குறைந்த செலவில் குறைந்த மின்சார பயன்பாட்டில் உருவாக்க இந்த ஆராய்ச்சித் திட்டம் பயன்படும். இந்த தொழில்நுட்பங்களை அடுத்து தண்ணீர் மற்றும் காற்றுத் தரக் கண்காணிப்பை அப்போதைக்கு அப்போதே மேற்கொள்ளக் கூடிய கருவிகள் ஒருங்கிணைக்கப்பட்டு நிறுவப்படும் இதனை அடுத்து தேசிய முக்கியத்துவம் வாய்ந்த நமாமி கங்கை போன்ற இயக்கங்களுக்கு இந்தத் தரவுகள் குறிப்பிடத்தக்க அளவு வலு சேர்த்து நிறைவு செய்யும்.


    இந்த கூட்டுத் திட்டத்திற்கு அறிவியல் தொழில்நுட்பத்துறையும் இன்டெல் நிறுவனமும் இணைந்து செலவினங்களை மேற்கொள்கின்றனர். இந்தத் திட்டத்தை இந்தியா - அமெரிக்கா அறிவியல் தொழில்நுட்ப அமைப்பு செயல்படுத்துகிறது. இந்த திட்டம் கல்வி நிறுவனங்கள் தொழில் நிறுவனங்கள் ஆகியவற்றிற்கு இன்டெர்நெட் ஆஃப் திங்ஸ் அடிப்படையில் தண்ணீர் மற்றும் காற்று தர மேலாண்மை சார்ந்த தீர்வுகளுக்கு ஒத்துழைப்பு மற்றும் மேம்பாடு அடிப்படையில் உதவும். இத்தகைய தீர்வுகள் பெறப்படுவதன் மூலம் சுற்றுச்சூழல் தர கண்காணிப்பு அமைப்புகளின் மீது நகர்ப்புற மற்றும் உள்நாட்டு மற்றும் தொழிலியல் சூழல்களில் ஏற்படும் தாக்கமும் அறியப்படும்.


    காற்று மற்றும் தண்ணீர் தர கண்காணிப்பை அப்போதைக்கு அப்போதே மேற்கொள்வதற்கான நான்கு திட்டங்கள் தெரிவு:


    விரிவான ஆய்வுக்குப் பின் காற்று மற்றும் தண்ணீர் தர கண்காணிப்பு தொடர்பான தலா இரண்டு திட்டங்கள் தெரிவு செய்யப்பட்டன. இந்த ஆராய்ச்சித் திட்டங்கள் இந்தியாவின் ஐஐடி, ஐஐஎஸ்சி போன்ற முன்னணி தொழில்நுட்ப அறிவியல் நிறுவனங்களால் அமெரிக்காவில் உள்ள டியூக் பல்கலைக்கழகம், தெற்கு கலிஃபோர்னியா பல்கலைக்கழகம், மிச்சிகான் அரசுப் பல்கலைக்கழகம், ஸ்டான்ஃபோர்டு பல்கலைக்கழகம் போன்ற அமெரிக்க பல்கலைக்கழகங்கள் உதவியுடன் மேற்கொள்ளப்படும்.


    காற்றுத் தர கண்காணிப்பிற்கான இரண்டு திட்டங்கள் வருமாறு


    1. காற்றுத் தரக் கண்காணிப்பின் காலகட்ட மாறிலிகள் சார்ந்த பகுப்பாய்வு


    2. உயர் தீர்வு காற்றுத் தர கண்காணிப்பு மற்றும் காற்றுத் தூய்மைக்கேடு தரவு பகுப்பாய்வு


    இந்த திட்டங்கள், வாயு அளவீடுகள் மற்றும் அறிவியல் பூர்வ மதிப்பீடு செய்யப்பட்ட PM2.5 ஆய்வு ஆகியவற்றிற்கு வழிவகுக்கும். இந்தியாவில் 500 நகரங்கள் சிறுநகரங்கள் ஆகியவற்றில் மீண்டும் செயல்படுத்தக்கூடிய ஆற்றலை இத்திட்டம் பெற்றிருக்கும். மேம்பட்ட மாதிரி சேகரிக்கும் தொழில்நுட்பம் மற்றும் காற்றுத் தரக் குறியீடு உருவாக்குதலில் அளவீடுகள் ஆகியவற்றிற்கு குறைந்த செலவிலான உணர்வு அமைப்புகளை உருவாக்க உதவும்.


    தண்ணீர் தர கண்காணிப்பு சார்ந்த இரண்டு திட்டங்கள் வருமாறு:


    1. தண்ணீர் சார்ந்த சுயேட்சையான ஆராய்ச்சி நிலையம் (N.S.V.S)


    2. ஆற்று நீர் கண்காணிப்பு மற்றும் முடிவு மேற்கொள்ளுதல் ஆகியவற்றிற்கு உதவும் ஒருங்கிணைந்த குறைந்த செலவிலான நீர் உணர்வு கருவிகள்


    இந்த திட்டத்தின் பலனாக குறைந்த செலவிலான பல பண்புகளை அளவிடும் தண்ணீர் தர மேடைகள் வடிவமைக்கப்பட்டு உருவாக்கப்படும். இவற்றிற்கு, சக்தி உற்பத்தி அமைப்புகளுடன் ஒருங்கிணைக்கப்பட்ட, சுய மாதிரிகள் சேகரிக்கும் திறன் இருக்கும். தண்ணீர் தரம் மற்றும் தண்ணீர் ஓட்டம் ஆகியவற்றைத் தகவல் அமைப்புகளுடன் ஒருங்கிணைத்து முன்னெச்சரிக்கை அமைப்புகளை ஏற்படுத்தும் உணர்வு கருவிகளும் இந்த திட்டத்தின் மூலம் உருவாக்கப்படும்.

    
    
    (Release ID: 1516941) Visitor Counter : 212