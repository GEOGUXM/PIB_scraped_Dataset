      குடியரசுத் தலைவர் செயலகம்

      45-வது எய்ம்ஸ் பட்டமளிப்பு விழாவில் குடியரசு தலைவர் உரை சமுதாயத்தில் இருந்து மருத்துவ அறிவியல் பயன் பெறுவதை விட, மருத்துவ அறிவியல் சமுதாயத்துக்கு பயன்பட வேண்டும் என அறிவுறுத்தல்
      Posted On: 16 JAN 2018 5:39PM by PIB Chennai


    அகில இந்திய மருத்துவ அறிவியல் நிறுவனம் எய்ம்ஸின் 45- வது பட்டமளிப்பு விழா புதுதில்லியில் ஜனவரி 16- ம் தேதி நடைபெற்றது , குடியரசு தலைவர் திரு . ராம் நாத் கோவிந்த் கலந்து கொண்டு , பட்டங்களை வழங்கி உரை நிகழ்த்தினார் .


    நிகழ்ச்சியில் பேசிய குடியரசு தலைவர் , எய்ம்ஸ் மருத்துவமணை சிறந்த தேசிய மையமாகும். மருத்துவ ஆராய்ச்சி மற்றும் சுகாதார சேவையில் நாட்டுக்கே முன்மாதிரியாக திகழ்கிறது. தரம், ஈடுபாடு, செழுமையான அனுபவம் ஆகியவற்றுக்கு உரிய மாற்று பெயராக எய்ம்ஸ் உள்ளது. அதன் ஆசிரியப் பெருமக்கள், மருத்துவர்களுடன் மாணவர்களும் மருத்துவ சமுதாயத்துக்கும், நாட்டுக்கும் பெருமை சேர்ப்பவர்களாக உள்ளனர்.


    பட்டம் பெற்ற மருத்துவர்களுக்கு அறிவுரை வழங்கிய குடியரசு தலைவர் , முன் எப்போதும் இல்லாத அளவுக்கு மருத்துவர்களின் சேவை அதிகமாக தேவைப்படும் ஒரு உலகை நோக்கி செல்ல உள்ளதாக கூறினார் . தங்களது சேவையை சமுதாயத்துக்கு திருப்பி செலுத்த வேண்டியது அவசியம் என்பதை அவர்கள் மறந்து விடக்கூடாது என்று ம் அவர் வலியுறுத்தினார் . தங்களது சிறந்த படிப்பு , மருத்துவ திறன் , நிபுணத்துவம் ஆகியவற்றுக்கு உரிய அளவில் பெருமைப்படுத்தப்பட வேண்டும் என்ற விருப்பம் சரியானதே . அதேசமயம் , டாக்டர்கள் என்ற வகையில் அவர்களது சேவை , க ட்டணம் செலுத்த முடிந்தவர்களுக்கும் , அதற்கான வாய்ப்பே இல்லாதவர்களுக்கும் கிடைக்க வேண்டும் என்பதை உணர்ந்து அந்த மருத்துவத்தை அவர்களுக்கு அளிக்க வேண்டும் . நோய், பணக்காரன் , ஏழை எனப் பார்த்து வருவதில்லை . ஆனால் , ஏழைகளே அதிகமாக நோயால் பாதிக்கப்படுகின்ற னர் . மருத்துவ அறிவியல் , சமுதாயத்துக்கு பயன்பட வேண்டுமே அல்லாமல் , சமுதாயத்தில் இருந்து மருத்துவ அறிவியல் பயன் பெற கருதக்கூடாது .


    நம் நாட்டில் மருத்துவர்கள் பற்றாக்குறை உள்ளதை சுட்டிக்காட்டிய குடியரசு தலைவர் , நமக்கு புதிய ஒழுங்குமுறை தேவைப்படுகிறது . இதன் மூலம் நமது சமுதாயத்துக்கு அதிக அளவில் மருத்துவர்களும் , மருத்துவ நிபுணர்களும் உருவாக வழி ஏற்படுத்த வேண்டும் . இது இல்லாத நிலையில் , மருத்துவர்களின் பணிச்சுமை அதிகரிக்கத்தான் செய்யும் .


    தற்போது அரசு மருத்துவ கல்லூரிகள் , தனியார் மருத்துவக்கல்லூரிகளில் 67,000 இளநிலை பட்டப்படிப்பு இடங்களும் , 31,000 முதுநிலை மேற்படிப்பு இடங்களும் மட்டுமே உள்ளன . 130 கோடி மக்கள் தொகை கொண்ட நாட்டில் இந்த எண்ணிக்கை மிகவும் குறைவாகும் . ஒழுங்குமுறை தடங்கல்கள் , நாட்டில் தரமான மருத்துவக் கல்வி வளர்ச்சி அடைவதை தடுத்து வரும் சில சக்திகளை சமாளிக்க வேண்டியது அவசியமாகும் . இதனால் , மக்களுக்கு ஆண்டுதோறும் கிடைக்கவேண்டிய எண்ணிக்கையை விட மிகக்குறைவாக , பட்டதாரி மருத்துவர்களும் , மேற்படிப்பு மருத்துவர்களும் உள்ளனர் . இதன் காரணமாக , வெளிநாடுகளில் மருத்துவ படிப்பில் சேர விழையும் மாணவர்களின் எண்ணிக்கை அதிகரித்து வருகிறது . உள்நாட்டில் மிக்ககுறைந்த வாய்ப்பு உள்ளதால் இந்த நிலை உள்ளது . இதை ஏற்றுக்கொள்ள முடியாது . இந்த நிலையை மிகவும் அவசரமாக சமாளிக்க வேண்டியது அவசியமாகும் . மருத்துவம் படிக்க விரும்பும் இளைஞர்களுக்கு இந்த வாய்ப்பை உருவாக்கிக் கொடுப்பது நம் அனைவரின் கடமையாகும் .

    
    
    (Release ID: 1517236) Visitor Counter : 28