      ரெயில்வே அமைச்சகம்

      கன்னியாகுமரி – நாகர்கோவில் – திருவனந்தபுரம் இடையே ரூ.3618 கோடி செலவில் அமைக்கப்படும் மின்மயமாக்கலுடன் கூடிய இரட்டை ரயில் பாதைத் திட்டத்துக்கு அடிக்கல் நாட்டப்பட்டது.
      நாகர்கோவில் சந்திப்பு ரயில் நிலையத்தில் நகரும் ஏணி வசதி, வைஃபை சேவை மற்றும் 100% எல்.இ.டி. விளக்கு வசதிகளை திரு.ராஜென் கோஹெய்ன் தொடங்கிவைத்து அர்ப்பணித்தார்.

      Posted On: 24 JAN 2018 5:59PM by PIB Chennai

    நாகர்கோவில் சந்திப்பு ரயில் நிலையத்தில் ஜனவரி 23, 2018 அன்று மத்திய ரயில்வே இணையமைச்சர் திரு . ராஜென் கோஹெய்ன் , கன்னியாகுமரி – நாகர்கோவில் – திருவனந்தபுரம் இடையில் 349 கிலோமீட்டர் தூரத்திற்கு ரூ .3618 கோடி செலவில் செயல்படுத்தப்படும் மின்மயமாக்கல் வசதியுடன் கூடிய இரட்டை இரயில் பாதை திட்டத்திற்கு அடிக்கல் நாட்டினார் . இந்த அடிக்கல் நாட்டும் விழாவில் மேலும் மூன்று உட்கட்டமைப்பு மக்கள் சேவைத் திட்டங்களான எஸ்கலேட்டர் வசதி , வைஃபை சேவை மற்றும் 100% எல் . இ . டி . லைட் வசதி ஆகியவற்றையும் திறந்துவைத்து நாட்டுக்கு அர்ப்பணித்தார் .


    கப்பல் மற்றும் நிதித்துறை இணையமைச்சர் திரு . பொன் . ராதாகிருஷ்ணன் , தமிழ்நாடு அரசின் செய்தி மற்றும் விளம்பரத் துறை அமைச்சர் திரு . கடம்பூர் ராஜு , நாடாளுமன்ற உறுப்பினர் ஏ . விஜயகுமார் ஆகியோரும் விழாவில் கலந்துகொண்டு சிறப்பித்தனர் .


    மத்திய ரயில்வே இணையமைச்சர் திரு . ராஜென் கோஹெய்ன் விழாவில் கூடியிருந்தவர்களிடம் பேசுகையில் , பயணிகள் வசதிகளை மேம்படுத்துவதற்கு ரயில்வேத் துறை தொடர்ந்து பல்வேறு நடவடிக்கைகள் எடுத்துவருகிறது என்று தெரிவித்தார் . வாடிக்கையாளர் சேவைக்கென மேலும் பல நடவடிக்கைகள் எடுக்கப்பட உள்ளதாகத் தெரிவித்தார் . தென்னக ரயில்வே அனைத்து ரயில் நிலையங்களிலும் 100% எல் . இ . டி . விளக்குகள் பொருத்தியிருப்பதாக தெருவித்த அமைச்சர் , ரயில் பயணிகள் பாதுகாப்புக்காக பல்வேறு லெவல் கிராசிங்குகள் அகற்றப்படுவதாக தெரிவித்தார் . இந்த 2017 – 18 நிதியாண்டில் தமிழ்நாட்டுக்கு ரூ .2,287 கோடி ஒதுக்கப்பட்டிருப்பதாகவும் , இது 2009 – 10 முதல் 2016 – 17 வரையிலுமான நிதியாண்டுகளைவிட 160% அதிகம் என்றும் பயணிகள் வசதிக்கான செலவினம் 2016 – 17 நிதியாண்டில் இருந்த ரூ .33 கோடி , 2017 – 18 ஆண்டு ரூ .38 கோடியாக உயர்த்தப்பட்டிருப்பதாகவும் அமைச்சர் தெரிவித்தார் . சுவாமி விவேகானந்தர் பாதம் பதிந்த கன்னியாகுமரிக்கு விஜயம் செய்தது மகிழ்ச்சி அளிப்பதாகவும் அமைச்சர் கூறினார் .


    விழாவில் பேசிய கப்பல் மற்றும் நிதித் துறை இணையமைச்சர் திரு . பொன் . ராதாகிருஷ்ணன் , கன்னியாகுமரி – திருவனந்தபுரம் ரயில் மேம்பாட்டுத் திட்டத்திற்கு மத்திய அரசு 4,000 கோடி ரூபாய் நிதி ஒதுக்கியிருப்பது குறித்து மகிழ்ச்சி தெரிவித்தார் . இதற்காக பிரதம மந்திரிக்கும் , ரயில்வே அமைச்சருக்கும் நன்றி தெரிவிப்பதாகக் கூறினார் . மத்திய அரசும் மாநில அரசும் இணைந்து செயல்பட்டால் கன்னியாகுமரி பகுதியில் புரட்சிகரமான மாற்றம் ஏற்படும் என்றும் கூறினார் .


    தெற்கு ரயில்வேயின் பொது மேலாளர் திரு . ஆர் . கே . குல்ஷ்ரெஸ்தா விருந்தினர்களை வரவேற்றுப் பேசினார் . திருவனந்தபுரம் துணை பிராந்திய மேலாளர் திரு . பிரகாஷ் பூடானி , மதுரை , துணை பிராந்திய மேலாளர் திரு . நீனு இட்டேர்யா , தெற்கு ரயில்வேயின் துறை ரீதியிலான தலைவர்கள் , அலுவலர்கள் மற்றும் ஊழியர்கள் நிகழ்ச்சியில் கலந்துகொண்டனர் .

    
    
    (Release ID: 1518230) Visitor Counter : 77