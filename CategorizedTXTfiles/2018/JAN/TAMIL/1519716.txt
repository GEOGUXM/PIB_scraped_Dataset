      தேர்தல் ஆணையம்

      புதுடெல்லியில் ஜனவரி 25-ம் தேதி நடைபெற்ற வாக்காளர் நாளில் குடியரசுத் தலைவர் ராம்நாத் கோவிந்த் பங்கேற்பு ; முதல் முறையாக பதிவு செய்து கொண்ட 18 வயது நிரம்பிய வாக்காளர்களுக்குப் பாராட்டு; தேர்தல் நடைமுறைகளைச் சிறப்பாக செயல் படுத்தியோருக்கு விருது வழங்கினார் குடியரசுத் தலைவர்
      வாய்ஸ் இண்டியா இதழின் முதல் பிரதி வெளியீடு
      7 லட்சம் இடங்களில் வாக்காளர் நாள் கொண்டாட்டம்-புதிதாக பதிவு செய்துள்ள 60 ஆயிரம் வாக்காளர்களுக்குப் பாராட்டு
      Posted On: 25 JAN 2018 8:12PM by PIB Chennai


    இந்திய தேர்தல் ஆணையத்தின் சார்பில் புதுடெல்லியில் ஜனவரி 25-ம் தேதி வாக்காளர் நாள் கொண்டாடப்பட்டது. இந்த நிகழ்ச்சியில் குடியரசுத் தலைவர் திரு. ராம் நாத் கோவிந்த் சிறப்பு விருந்தினராக கலந்து கொண்டு கௌரவித்தார். சட்ட அமைச்சர் திரு. ரவி சங்கர் பிரசாத்தும் இந்த நிகழ்ச்சியில் பங்கேற்றார். தேர்தல் ஆணையத்தின் சீரிய நோக்கமான மாற்றுத் திறனாளிகளும் எளிதில் அணுகக் கூடிய விதத்திலான தேர்தலை கருத்தில் கொண்டு இந்த நிகழ்ச்சி நடத்தப்பட்டது.


    இந்த நிகழ்ச்சியில் உரையாற்றிய குடியரசுத் தலைவர் திரு. ராம் நாத் கோவிந்த், 2011-ம் ஆண்டு முதல் ஒவ்வொரு ஆண்டும் ஜனவரி 25-ம் தேதி வாக்காளர் நாள் கொண்டாடப்படுகிறது என்று தெரிவித்தார். இந்த நிகழ்ச்சியின் நோக்கம் வாக்காளர்கள் அனைவரும் ஜனநாயகக் கடமையை கண்டிப்பாக நிறைவேற்ற வேண்டும் என்பதேயாகும் என்றும் அவர் குறிப்பிட்டார். 18 வயது நிரம்பி, முதல் முறையாக வாக்களிப்பதற்காக பதிவு செய்து கொண்டுள்ள வாக்காளர்களுக்கு குடியரசுத் தலைவர் பாராட்டுதல்களைத் தெரிவித்துக் கொண்டார். நமது அரசியலமைப்பு சுதந்திரமான தேர்தல் ஆணையத்துக்கு அதிகாரமளித்துள்ளது என்றும் அவர் குறிப்பிட்டார். சமத்துவம், சுதந்திரத்தைப் பிரதிபலிக்கும் விதமாக ஒவ்வொரு வாக்கும் முக்கியமானது என்று நமது தேர்தல் ஆணையம் கருதுகிறது. எனவேதான் உலக அளவில் நமது நாட்டின் ஜனநாயகம் நிலைத்த தன்மை கொண்டதாக உள்ளது என்றும் திரு. கோவிந்த் குறிப்பிட்டார். வளர்ந்த நாடுகள் பலவும் தனது குடிமக்களுக்கு வாக்குரிமை அளிப்பதற்கு பல காலங்கள் எடுத்துக் கொண்ட நிலையில் இந்தியா சுதந்திரம் அடைந்தவுடனயே ஒரே நேரத்தில் அனைவருக்கும் வாக்குரிமை அளித்துவிட்டது என்றும் அவர் குறிப்பிட்டார்.


    இதைத் தொடர்ந்து நிகழ்ச்சியில் உரையாற்றிய புதிதாக நியமிக்கப்பட்டுள்ள தலைமைத் தேர்தல் ஆணையர் திரு ஓ.பி. ராவத், வாக்குரிமை பெற்றுள்ள, குறிப்பாக மாற்றுத் திறனாளிகள் உள்ளிட்ட அனைவரும் வாக்களிப்பதற்கான முயற்சிகளை தேர்தல் ஆணையம் மேற்கொண்டு வருகிறது என்றார். இதற்காக சமூக ஊடகங்கள் உள்ளிட்ட அனைத்து ஊடகங்கள் மூலமாக தொழில் நுட்ப ரீதியிலான அனைத்து முயற்சிகளும் மேற்கொள்ளப்பட்டு வருவதாக அவர் குறிப்பிட்டார்.


    எளிதான அணுகுமுறையிலான தேர்தல் என்பதைக் கருத்தில் கொண்டு மாற்றுத் திறனாளிகளையும் தேர்தல் நடைமுறைகளில் பங்கேற்க வைக்கும் பொருட்டு சர்வதேச மாநாடு ஜனவரி 24-ம் தேதி நடைபெற்றதாகவும் அதற்கான வழிகாட்டு நெறிமுறைகள் ஏற்கெனவே தயாரிக்கப்பட்டுவிட்டதாகவும் அவர் குறிப்பிட்டார்.


    தேர்தல் நடைமுறைகளை சிறப்பாக செயல் படுத்திய தேர்தல் அதிகாரிகளுக்கு விருதுகளை வழங்கினார் குடியரசுத் தலைவர். மேலும் தேர்தல் தொடர்பான விழிப்புணர்வைச் சிறப்பாக ஏற்படுத்திய மாவட்ட தேர்தல் அலுவலர்களுக்குப் பாராட்டுதல்களைத் தெரிவித்துக் வகொண்டார். தேர்தல் நிர்வாகம், அதிக அளவிலான வாக்குப் பதிவு, தகவல் தொழில் நுட்பம், பாதுகாப்பு நிர்வாகம் ஆகியவற்றை அங்கீகரிக்கும் வகையில் இந்த விருதுகள் வழங்கப்பட்டன. வாக்காளர்களுக்குப் பயன்படும் வகையில் நவீன தொழில் நுட்பத்தைப் பயன்படுத்திக் கொண்டமைக்குப் பாராட்டுகளையும் தெரிவித்துக் கொண்டார். விருது பெற்றவர்கள் விவரம் கீழே கொடுக்கப்பட்டுள்ளது.


    2018-ம் ஆண்டுக்கான தேசிய தேர்தல் வினாடி வினா போட்டியில் வெற்றி பெற்ற தேசிய சாம்பியன்களுக்கான பாராட்டு விழாவும் இந்த நிகழ்ச்சியின் போது நடைபெற்றது. உலகிலேயே மிகப் பெரிய இந்த வினாடி வினா போட்டியில் நாட்டில் உள்ள 38 ஆயிரம் பள்ளிகளிலிருந்து 9 முதல் 12-ம் வகுப்பு வரை பயிலும் 13.5 லட்சம் மாணவர்கள் பங்கு பெற்றனர். ராஜ்ய சபா தொலைக்காட்சியுடன் இணைந்து மண்டல மற்றும் இறுதிப் போட்டிகள் நடத்தப்பட்டன. இதன் முதல் காட்சி ஜனவரி 25-ம் தேதி ஒளிபரப்பப்பட்டது. இதைத் தொடர்ந்து ஞாயிற்றுக்கிழமைகளில் காலை 9 மணிக்கும் சனிக்கிழமைகளில் மறு ஒளிபரப்பும் செய்யப்படுகிறது.


    தேர்தல் நடைமுறைகள், அதன் புதுமைகள் உள்ளிட்ட அனைத்தையும் அடக்கிய, மாதமிருமுறை வெளியாகும் வாய்ஸ் என்ற, இதழையும் குடியரசுத் தலைவர் வெளியிட்டார். மேலும் தேர்தல் தொடர்பாக விழிப்புணர்வை உண்டாக்கும் வகையிலான கிளப்புகள் தொடங்குவதற்கான அதிகாரப்பூர்வ நிகழ்வும் நடைபெற்றது. 14 முதல் 17 வயதுக்குட்பட்ட எதிர்கால வாக்காளர்களைக் கருத்தில் கொண்டு 36 ஆயிரம் பள்ளிகள், 16 ஆயிரம் சமூக அமைப்புகள், 7 ஆயிரம் கல்லூரிகள் மற்றும் பல்கலைக் கழகங்களில் 60 ஆயிரம் கிளப்புகள் அமைக்கத் திட்டமிடப்பட்டுள்ளது.


    மேலும் நாடு முழுவதும் இது போன்று வாக்காளர் நாள் கொண்டாடப்பட்டது. புதுடெல்லியில் நடந்தது போல் பல்வேறு இடங்களில் 60 ஆயிரம் புதிய வாக்காளர்கள் பாராட்டப்பட்டனர். புதிய நூற்றாண்டுக்கான இந்த வாக்காளர்கள் 2000-வது ஆண்டு ஜனவரி 1-ம் தேதி பிறந்தவர்கள் ஆவர். டெல்லியில் நடைபெற்ற நிகழ்ச்சியில் 6 வாக்காளர்கள் பாராட்டப்பட்டனர்.


    1950-ம் ஆண்டு ஜனவரி 25-ம் தேதி இந்தியாவில் தேர்தல் ஆணையம் அமைக்கப்பட்டது அதையொட்டி ஜனவரி 25-ம் தேதி வாக்காளர் நாளாக கொண்டாடப்படுவது குறிப்பிடத்தக்கது.


    2018-ம் ஆண்டுக்கான தேர்தல் ஆணைய விருது பெற்றவர்கள் விவரம்:


    வரிசை எண்-----பொதுப் பிரிவு-------விருது பெற்றவர்கள் பெயர்


    1. தேர்தல் நிர்வாகம் செல்வி அவந்திகா சிங், மாவட்ட தேர்தல் அதிகாரி, அஹமதாபாத், குஜராத்.


    2. வாக்காளர் பங்கேற்பை அதிகரித்தல்- செல்வி. பாரதி, வடோதரா, குஜராத்.


    3. தகவல் தொழில் நுட்பம்- திரு. ரவி பகவத், மாவட்ட தேர்தல் அதிகாரி, லூதியானா, பஞ்சாப்.


    4. பாதுகாப்பு நிர்வாகம்- திரு. கபிப், காவல்துறைக் கண்காணிப்பாளர்- இம்பால் கிழக்கு, மணிப்பூர்


    5. வாக்காளர் பட்டியல் நிர்வாகம்- செல்வி அந்தரா ஆச்சார்யா, மாவட்ட தேர்தல் அதிகாரி, வடக்கு 24 பர்கானா, மேற்கு வங்கம்


    6. புத்தாக்கம்- திரு. கௌஷல் ராஜ் சர்மா, மாவட்ட தேர்தல் அதிகாரி, கான்பூர் நகர், உத்தரப்பிரதேசம்.


    சிறப்புப் பிரிவு


    7. தேர்தல் நிர்வாகம்- திருமதி. நிலா மோஹனன், மாவட்ட தேர்தல் அதிகாரி, வடக்கு கோவா.


    8. வாக்களர் பங்கேற்பை அதிகரித்தல்- செல்வி. ரிது சுகாஸ், டிடிசி, அஜம்கர், உத்தரப்பிரதேசம்.


    9. வாக்காளர் பங்கேற்பை அதிகரித்தல்- செல்வி ரஞ்சனா, மாவட்ட தேர்தல் அதிகாரி, ருத்ரபிரயாக், உத்தரப்பிரதேசம்.


    10. தகவல் தொழில்நுட்பம்- திரு விபுல் உஜ்வால்- மாவட்ட தேர்தல் அதிகாரி, எஸ்பிஎஸ் நகர், பஞ்சாப்.


    11. பாதுகாப்பு நிர்வாகம்- விவேக் கோஹியா, இன்ஸ்பெக்டர் ஜெனரல்- கோவா.


    12. வாக்காளர் பட்டியல் நிர்வாகம்- திரு பரேஷ் பால் தேசாய்-ஈஆர்ஓ, பன்டா, கோவா


    13. வாக்காளர் பட்டியல் நிர்வாகம்- திரு. ஓம் பிரகாஷ் பங்கர், ஈஆர்ஓ- உதய்பூர், ராஜஸ்தான்.


    14. புத்தாக்கம்- திரு. லலித் நாராயண் சிங் சாந்து- ஈஆர் ஓ குஜராத்.


    15- புத்தாக்கம்- திரு. திரு. ஜதிந்தர் சிங் அவ்லக், காவல்துறை ஆணையர், பஞ்சாப்.


    16. புத்தாக்கம்- திரு. அம்ரித் திரிபாதி, மாவட்ட தேர்தல் அதிகாரி, சிதாபுர், உத்தரப்பிரதேசம்.


    சிறந்த மாநிலம்

     1. வாக்காளர் பட்டியல் நிர்வாகம்-செல்வி. ராதா ரதுரி, தலைமைத் தேர்தல் அதிகாரி, உத்தரகாண்ட்.
     2. பாதுகாப்பு நிர்வாகம்- திரு. வெங்கடேஷ், உத்தரப்பிரதேசம்
     3. தகவல் தொழில்நுட்பம்- திரு.வி.கே. சிங், மாவட்ட தேர்தல் அதிகாரி, பஞ்சாப்
     4. வாக்காளர் சேர்க்கையை அதிகரித்தல்- திரு. தேவங்கன், மாவட்ட தேர்தல் அதிகாரி, மணிப்பூர்
     5. வாக்காளர் சேர்க்கையை அதிகரித்தல்-புஷ்பேந்திர ராஜ்புட், மாவட்ட தேர்தல் அதிகாரி, ஹிமாசலப்பிரதேசம்.

     1. புத்தாக்கம்- திரு. குணால், மாவட்ட தேர்தல் அதிகாரி, கோவா


     1. தேர்தல் நிர்வாகம்- பி.பி. ஸ்வயின்-மாவட்ட தேர்தல் அதிகாரி, குஜராத்.


     1. சிறந்த அரசுத் துறை- ராஜேஷ் குமார்- கூடுதல் மாவட்ட தேர்தல் அதிகாரி, டெல்லி


     1. சிறந்த அரசுத் துறை - விகாஷ் அக்லவத், துணை மாவட்ட தேர்தல் அதிகாரி, டெல்லி.


     1. சிறந்த சிஎஸ்ஓ விருது- செல்வி குஷும் மன்ரல், மாநிலச் செயலாளர், பாரத் சாரணர் இயக்கம் மற்றும் வழிகாட்டி, உத்தரப்பிரதேசம்.


     1. சிறந்த ஊடக விருது- திருமதி அங்கி தாஸ், பொதுக் கொள்கை இயக்குநர்- (இந்தியா, தெற்கு மற்றும் மத்திய ஆசியா) பேஸ புக்.


     1. சிறந்த ஊடக விருது- காத்ரின் ஹர்பத், உலக அரசியல் –பேஸ்புக்


     1. சிறந்த ஊடக விருது- மைக்கேல் ஹோகன், உற்பத்தி மேலாளர், பேஸ்புக்.


     1. சிறந்த ஊடக விருது (ஹிந்துஸ்தான், உத்தரப்பிரதேசம்), திரு ஷாஷி சேகர், முதன்மை ஆசிரியர், ஹிந்துஸ்தான்.


     1. என்ஈகியூ விருது- மாதுர் ஜெயின், டிபிஎஸ், ராஞ்ஜி, ஜார்க்கண்ட்.


     1. என்ஈகி விருது-ஆதித்ய குமார், டிபிஎஸ், ராஞ்ஜி, ஜார்க்கண்ட்.


    

    
    (Release ID: 1519716) Visitor Counter : 100
    
    
      Read this release in: English
    
    
    

1.