      குடியரசுத் தலைவர் செயலகம்

      டாடா பில்டிங் இந்தியா எனும் பள்ளி அளவிலான கட்டுரைப் போட்டியில் வெற்றி பெற்றவர்கள் குடியரசுத் தலைவரைச் சந்தித்தனர்
      Posted On: 12 JAN 2018 12:04PM by PIB Chennai


    தேசிய அளவில் பள்ளிகள் நிலையில் நடத்தப்பட்ட டாடா பில்டிங் இந்தியா கட்டுரைப் போட்டியில் வெற்றி பெற்றவர்கள் (2015-16) இந்தியக் குடியரசுத் தலைவர் திரு. ராம் நாத் கோவிந்தை இன்று (ஜனவரி 12, 2018) குடியரசுத் தலைவர் மாளிகையில் சந்தித்தனர்.


    இவர்களிடையே பேசிய குடியரசுத்தலைவர் 2015-16 க்கான பள்ளிக் கட்டுரைப் போட்டியில் வென்றவர்களுக்கு வாழ்த்துக்கள் தெரிவித்தார். இந்திய நிர்மானம் தொடர்பான கட்டுரைகள் இந்த முறை 12 மொழிகளில் 200 நகரங்களில் 8000க்கும் அதிகமான பள்ளிகளிலிருந்து 31 லட்சத்துக்கும் அதிகமான மாணவர்களால் எழுதப்பட்டிருப்பதை அவர் சுட்டிக் காட்டினார். இத்தகைய கடுமையான போட்டியிலிருந்து 72 வெற்றியாளர்கள் வந்துள்ளனர். இந்தச் சாதனைக்காக அவர்கள் பெருமிதம் அடைய வேண்டும். அதிலும் 72 வெற்றியாளர்களில் 52 பேர் மாணவியர் என்பது கொண்டாடுவதற்கும் திருப்தி அடைவதற்குமான விஷயமாகும்.


    இந்தப் போட்டியில் பங்கேற்ற ஒவ்வொருவரும் வெற்றியாளர் தான். ஏனென்றால் இந்தியச் சிறார்களே இந்த மகத்தான தேசத்தின் எதிர்காலம். சிறார்களே எதிர்காலத் தலைவர்கள்; நாம் விரும்பும் தேசத்தைக் கட்டமைக்கும் முக்கியமான தூண்களும் அவர்களேயாவர்.


    கனவு காணுங்கள், உங்களுக்குள்ளேயே விருப்பமான குறிக்கோள்களைப் பதிய வையுங்கள், அதன் பிறகு அந்த இலக்குகளை நோக்கி அர்ப்பணிப்போடும், மனம் ஒன்றியும், உறுதியோடும் பணியாற்றுங்கள் என்று சிறார்களுக்குக் குடியரசுத்தலைவர் அறிவுரை கூறினார். எப்போதும் ஆக்கப்பூர்வமாகவே இருங்கள்; தோல்வி ஒரு போதும் உங்களை ஊக்கமிழக்கச் செய்யாமல் பார்த்துக் கொள்ளுங்கள் என்றும் அவர் அறிவுறுத்தினார்.


    *****


    

    
    (Release ID: 1518491) Visitor Counter : 39