      வீட்டு வசதி மற்றும் நகர்ப்புற வறுமை ஒழிப்பு அமைச்சகம்

      குடியரசு தலைவர் மாளிகை, வடக்கு மற்றும் தெற்கு பிளாக் கட்டிடங்களில் ஒளிரும் புதிய முகப்பு விளக்கு முறை அமல்
      Posted On: 30 JAN 2018 4:40PM by PIB Chennai


    வீட்டு வசதி மற்றும் நகர்ப்புற வளர்ச்சி அமைச்சகத்தின் மத்திய பொதுப்பணித்துறை , சர்வதேச முக்கியத்துவம் வாய்ந்த பாரம்பரிய நினைவுச் சின்னங்களான குடியரசுத் தலைவர் மாளிகை , வடக்கு மற்றும் தெற்கு பிளாக் கட்டிடங்களில் புதிய முகப்பு விளக்கு முறையை இந்த ஆண்டு அறிமுகப்படுத்தி உள்ளது . புதிய எல் . இ . டி விளக்குகளுடன் ஒப்பிடுகையில் , இந்தக் கட்டிடங்களில் அமைக்கப்பட்டிருந்த . எல் . எஸ் , உலோக ஹெலைட் , சோடியம் ஆவி போன்ற பழைய வகை முகப்பு விளக்குகளில் ஒளி உமிழும் திறன் குறைவாக இருந்ததால் , புதிய விறக்குகள் பொருத்தப்பட்டுள்ளன . குடியரசு தலைவர் மாளிகையில் இந்தப் புதிய விளக்குகள் பொருத்தப்பட்டு , மேதகு குடியரசு தலைவரால் ஜனவரி 19- ம் தேதி தொடங்கி வைக்கப்பட்டது .


    எல் . இ . டி விளக்குகளின் எரிதிறன் சுமார் ஒரு லட்சம் மணி நேரமாகும் . ஆனால் , பழைய விளக்குகளின் எரிதிறன் 10 ஆயிரம் மணி நேரமாகும் . புதிய விளக்கு முறை கணினி கட்டுப்பாட்டுடன் இணைக்கப்பட்டுள்ளது . இணைப்புகளை எளிதில் இனம் காணும் வகையில் , பல வண்ணத்தில் உள்ள கேபிள்கள் பயன்படுத்தப்பட்டுள்ளன . அவை தானியங்கி தொழில்நுட்பம் மூலம் இயக்கப்படுவதால் , இணைப்புகளை எளிதில் பொருத்தவும் , பராமரிக்கவும் முடிகிறது . மேலும் , விளக்குகளின் ஒளியைக் கூட்டிக் , குறைக்கும் வசதி , அவற்றை அணைத்து , எரியவைக்கும் சுவிட்ச் வசதி ஆகியவை ஈதர்நெட் எனப்படும் தூயவெளி வலை கட்டுப்பாட்டில் இயங்குகின்றன . இந்த விளக்குகளின் அமைப்பு பல வண்ண ஒளியை உமிழும் தன்மை கொண்டது . குடியரசு தலைவர் மாளிகை , வடக்கு மற்றும் தெற்கு பிளாக் கட்டிங்களின் கட்டுமாணக் கலைத்திறனை , அயகிய தோற்றத்தை வெளிப்படுத்தும் வகையில் , குவிமாடங்கள் , சாளரங்கள் , விதானங்கள் , முகப்புகள் ஆகியவற்றை இந்த வண்ண விளக்குகள் அலங்கரிக்கின்றன . இந்த விளக்குகள் அமைப்பு மின் ஒளிர் திறனை அதிகரிப்பதுடன் , செலவையும் வெகுவாக குறைத்து , மதிப்பையும் கூட்டியுள்ளது .


    

    
    (Release ID: 1520553) Visitor Counter : 62
    
    
      Read this release in: English