      நிதி அமைச்சகம்

      வங்கிக் கணக்குகளுடன் ஆதார் இணைப்பு
      Posted On: 05 JAN 2018 4:39PM by PIB Chennai


    2005 கருப்புப்பண தடுப்பு (ஆவணங்கள் பராமரிப்பு) விதிகளில் செய்யப்பட்ட திருத்தங்கள் 1.06.2017 மற்றும் 13.12.2017 தேதியிட்டு வருவாய்த்துறை வெளியிட்ட அறிவிக்கைகள் மூலம் அமலுக்கு வந்துள்ளன. இதன்படி வங்கிகளில் கணக்கு வைத்திருப்போர் தங்களின் ஆதார் எண்ணினை 31.3.2018 அல்லது கணக்கு வைத்திருப்போருக்கு கணக்கு அடிப்படையில் உறவு தொடங்கிய தேதியிலிருந்து ஆறு மாதத்திற்குள் வங்கிகளில் சமர்ப்பிக்க வேண்டும். இது வாடிக்கையாளரின் பாதுகாப்பை நோக்கமாகக் கொண்டதாகும்.


    போலி , ஏமாற்று மற்றும் பினாமி கணக்குகளைப் பயன்படுத்தி கருப்புப் பணத்தை வெள்ளையாக்குவது, பயங்கரவாதிகளுக்கு நிதி உதவி செய்வது அல்லது வரிகளைத் தவிர்ப்பது போன்றவற்றைக் களைவதும் அரசு செலவில் ஏற்படும் கசிவுகள் குறைவதை உறுதி செய்வதும் வங்கிக் கணக்குடன் ஆதாரை இணைப்பதன் நோக்கங்கள் என்று வருவாய்த்துறை தகவல் தெரிவித்துள்ளது. பயனாளிகள் தங்களின் அடையாளத்தை எங்கேயும் எந்நேரத்திலும் ஒதுக்கீட்டைப் பெறவும் தங்களின் உரிமைகளை நிலைநாட்டவும் சக்திவாய்ந்த கருவியாக ஆதார் உருவாகி வருகிறது.


    கணக்கு அடிப்படையிலான உறவு தொடங்கும் நேரத்தில் ஆதார் எண்ணினைப் பதிவு செய்யவும் , ஆதார் எண் அளிக்கப்படாத நிலையில் ஆதார் பெறுவதற்கான பதிவின் நிரூபணத்தை சமர்ப்பிக்கவும் தனிநபர்கள் தகுதி பெற்றிருப்பதாகவும் மேற்சொன்ன விதிகள் வாய்ப்பளிக்கின்றன.


    மக்களவையில் இன்று (ஜன. 5) கேள்வி ஒன்றுக்கு எழுத்து மூலம் அளித்த பதிலில் நிதித்துறை இணை அமைச்சர் திரு ஷிவ் பரதாப் சுக்லா இதனைத் தெரிவித்தார்.

    
    
    (Release ID: 1515930) Visitor Counter : 30