      விவசாயத்துறை அமைச்சகம்

      2017–2018 –ம் ஆண்டில் வேளாண் உற்பத்தி விகிதத்தை அதிகரிப்பதற்கான உத்தி ; வேளாண் மற்றும் விவசாயிகள் நலத்துறை அமைச்சகம்
      Posted On: 07 JAN 2018 5:47PM by PIB Chennai


    2017-2018 – ம் ஆண்டில் நாட்டின் ஒட்டுமொத்த உள்நாட்டு உற்பத்தி – ஜி.டி.பி , ஒட்டுமொத்த மதிப்பு கூட்டல் – ஜி.வி.ஏ. ஆகியவை மூலம் நாட்டின் பொருளாதார நிலை குறித்து மத்திய புள்ளியில் அலுவலகம் மதிப்பீடு ஒன்றை வெளியிட்டுள்ளது . வேளாண்மை உள்ளிட்ட பொருளாதார துறைகளின் மதிப்பு கூட்டல் அதிகரிக்கப்பட்டுள்ளது . 2016-17 – ல் 4.9% ஆக இருந்த வேளாண்மை , வனம் , மீன்வளம் ஆகியவற்றின் மொத்த மதிப்பு கூட்டல் 2017-2018 – ல் 2.1% ஆக இருக்கும் என்று மதிப்பீடு செய்துள்ளது .


    2017-18 – ம் ஆண்டு முடிவடையும் போது வேளாண் வளர்ச்சி விகிதத்தை கணிசமாக உயர்த்துவதற்கான உத்தியை வகுப்பது குறித்து வேளாண் மற்றும் விவசாயிகள் அமைச்சகம் விவாதித்தது .


    பொருளாதார நடவடிக்கைகளிலும் அதன் மதிப்பு கூட்டல் விகிதத்திலும் வேளாண்மை , வனவளம் , மீன்வளம் ஆகியவற்றின் பங்களிப்பு பின்வருமாறு உள்ளது .

     1. பயிர்கள் – 60 சதவீதம்
     2. கால்நடை - 20 சதவீதம்
     3. வனவளம் மற்றும் மரப்பொருட்கள் – 8.5 சதவீதம்
     4. மீன்வளம் மற்றும் மீன் - இறால் வளர்ப்பு – 5.5 சதவீதம்

    பயிர்கள் என்பது வேளாண் மற்றும் தோட்டப் பயிர்களை உள்ளடக்கியது , இதில் உணவு தானியங்கள் பிரதான இடத்தை வகிக்கின்றன .


    பொருளாதார மற்றும் புள்ளியியல் இயக்குநரகமும் வேளாண் மற்றும் விவசாயிகள் நலத்துறை அமைச்சகமும் அளித்த விவரங்கள் அடிப்படையில் மத்திய புள்ளியியல் அலுவலகம் இந்த மதிப்பீட்டை வெளியிட்டுள்ளது . 2017 ஆகஸ்டு மாதம் வரையிலான உற்பத்தியை அடிப்படையாகக் கொண்டு மத்திய பொருளாதாரம் மற்றும் புள்ளியியல் இயக்குநரகமும் வேளாண் மற்றும் விவசாயிகள் நலத்துறை அமைச்சகமும் 2017-18 – ம் ஆண்டில் உணவு தானியங்கள் , எண்ணெய் வித்துகள் , வணிகப் பயிர்கள் விளைவிக்கப்படும் பரப்பளவை கணித்துள்ளன . மாநில அரசுகள் வழங்கியுள்ள மேலேழுந்த வாரியான தகவல்களை ஆதாரமாக கொண்டு இந்த மதிப்பீடு செய்யப்பட்டுள்ளது .


    பயிர்கள் விளைச்சலில் முக்கிய பங்கு வகிக்கும் தோட்டப்பயிர்களை பொறுத்தவரை வேளாண் அமைச்சகத்தின் தோட்டக்கலைத் துறை ஆலோசகர் மத்திய புள்ளியியல் அலுவலகம் ஆகியோர் கொடுத்த விவரங்கள் இதற்கு அடிப்படையாக அமைந்துள்ளன .


    சில பகுதிகளில் பருவமழை தாமாதமானதால் 2017 ஆகஸ்டு வரையிலான காலத்தில் கரீஃப் பயிர்கள் பரப்பளவு முந்தைய ஆண்டைக் காட்டிலும் குறைவாகவே இருந்தது . எனினும் பின்னர் பெய்த மழை காரணமாக பயிர்களில் பரப்பளவை அதிகரித்து கரீஃப் பருவ இலக்கை நோக்கி திருப்பி விட முடிந்தது. முந்தைய ஆண்டில் பருவமழை குறைவாக இருந்து இந்த ஆண்டு பருவமழை தாமதமானபோதிலும் கரீஃப் பயிர்கள் பரப்பளவு கடந்த ஐந்தாண்டு சராசரியாக இருந்த 105.86 மில்லியன் ஹெக்டேரை விட 106.55 மில்லியன் ஹெக்டேராக அதிகரித்தது .


    தோட்டப்பயிர்கள் பொறுத்தவரை அதன் பரப்பளவும் உற்பத்தியும் 2017 டிசம்பரில் இருந்தது போன்று சாதகமாகவே காணப்பட்டது . பழங்கள் மற்றும் உருளைக்கிழங்கு உற்பத்தி முதல் மதீப்பீட்டின்படி 24.92 மில்லியன் ஹெக்டேராக இருந்தது . முந்தைய ஆண்டில் இது 24.85 மில்லியன் ஹெக்டேராகும் . முந்தைய ஆண்டில் (2016-17) 300.6 மில்லியன் டன்னாக இருந்த தோட்டப்பயிர்கள் உற்பத்தி இந்த புதிய மதிப்பீட்டின்படி 305.4 மில்லியன் டன்னாக அதிகரித்து இருந்தது .


    உணவு தானியம் , எண்ணெய் வித்துகள் , வணிகப்பயிர்கள் மற்றும் தோட்டப்பயிர்கள் பங்கு வேளாண்மை , வனவளம் , மீன்வளம் என்ற பொருளாதார நடவடிக்கையில் 60 சதவீத பங்கு வகிப்பதால் ஒட்டுமொத்த மதிப்பு கூட்டல் மதிப்பிலும் சாதகமாகவோ பாதகமாகவோ அதன் பங்களிப்பு இருக்கும் . இதன் காரணமாக 2017 ஆகஸ்டு மாதத்தில் அளவிடப்பட்ட பரப்பளவு புதிய மதிப்பீட்டில் எதிர்மறை தாக்கத்தை ஏற்படுத்தியது . 2017 டிசம்பருக்குள் அதிகரிக்கும் பரப்பளவு காரணமாக ஒட்டுமொத்த மதிப்பு கூட்டல் மதிப்பீட்டையும் உயர்த்தி கணிக்க வேண்டிய நிலையை ஏற்படுத்தியுள்ளது . பரப்பளவுடன் உணவு தானியம் , எண்ணெய் வித்துகள் வணிகப் பயிர்கள் ஆகியவற்றின் உற்பத்தியும் இதற்கு காரணம் ஒட்டுமொத்த மதிப்பீட்டைக் கணிக்கும் போது இந்த மூன்று அம்சங்களும் தோட்டப் பயிர்களைக் காட்டிலும் அதிக இடத்தை வகிக்கின்றன . தோட்டப்பயிர்கள் உற்பத்தி திறன் மதிப்பீடு உயர்வாக காட்டப்படுகிறது .


    2017 டிசம்பர் வரையிலான காலத்தில் சாதகமாக இருந்த நிலை 2017 ஆகஸ்டு வரையிலான காலத்தில் குறைந்ததற்கு பருவமழை தாமதமானதே காரணம் என்ற வேளாண் அமைச்சகம் கருத்துத் தெரிவித்துள்ளது . 2017 ஆகஸ்டு வரையிலான காலத்தில் பயிர்களின் உற்பத்தியில் பாதகமான நிலை இருந்த போதிலும் வளர்ச்சி விகிதம் இன்னமும் 2.1 சதவீதமாக காணப்படுவதாகவும் அந்த மதிப்பீடு தெரிவிக்கிறது . வேளாண்துறையின் இதர பிரிவுகளான கால்நடை மற்றும் மீன்வளத் துறை வளர்ச்சியே இந்த உயர்வுக்கு காரணமாகும் . இதன்படி 2017 ஆகஸ்டு மாதத்திற்குள் கால்நடை மற்றும் மீனவளத்துறை வளர்ச்சி சாதகமாகவும் டிசம்பர் மாதத்திற்குள் பயிர்கள் விளைச்சல் மீண்டும் அதிகரித்து காணப்பட்டது . வேளாண்துறையில் மதிப்பு கூட்டப்பட்ட ஒட்டுமொத்த மதிப்பை கணிக்கும் போது இந்த புதிய கள நிலவரமும் கணக்கில் இடப்பட்டால் மதிப்பீட்டில் நிர்ணயிக்கப்பட்ட 2.1 சதவீதத்தை காட்டிலும் கூடுதலாக இருக்கும் . வளர்ச்சி விகிதம் சாதகமாக இருக்கும் என்று வேளாண் அமைச்சகம் நம்புகிறது . 2017 ரபி பருவம் சாதகமாக இருப்பதாலும் 2017 கரீஃப் பருவத்தில் நல்ல உற்பத்தி இருப்பதாலும் 2.1 சதவீதத்தைக் காட்டிலும் மிகவும் அதிகமாக வளர்ச்சி இருக்கும் என்று மதிப்பிடப்படுகிறது . 2018 ஜனவரி 5 – ம் தேதிக்குள் ரபி பயிர் பரப்பளவு 56.6 மில்லியன் ஹெக்டேராக உயர்ந்துள்ளது . இது பெரிய முன்னேற்றமாகும் . பிப்ரவரி முதல் வாரம் வரையிலும் ரபி பருவ விதைப்பு பயிர்கள் விளையும் பரப்பளவும் அதனால் உற்பத்தி அளவும் அதிகரிக்கும் .


    மொத்தத்தில் பார்த்தால் 2017-18 – ம் ஆண்டில் பயிர்கள் விளைச்சல் முந்தைய ஐந்தாண்டு சராசரியைக் காட்டிலும் சாதகமாக இருக்கும் . மேலும் உற்பத்தி அளவை உயர்த்தும் திட்டப்படி 2016-17 – ல் எய்திய சாதனை உற்பத்தி அளவை எட்ட முடியும் என்று வேளாண் அமைச்சகம் எதிர்ப்பார்க்கிறது . 2016-17 – ல் 9 லட்சம் கோடி ரூபாய் விவசாயக் கடனாக வழங்கப்பட்டதற்கு மாறாக 2017-18 – ல் 10 லட்சம் கோடி ரூபாய் அளவிற்கு வழங்கப்பட்டுள்ளது . உற்பத்தியை உயர்த்துவதற்கு கடன் வசதி வழங்குவது அவசியம் என்ற அடிப்படையில் விவசாயிகளுக்கு கடன் அளவை உயர்த்தும்படி மாநில அரசுகளிடம் வேளாண் அமைச்சகம் தொடர்ந்து கூறிவருகிறது .


    முந்தைய ஆண்டில் ஓரளவு சிறப்பாக 4.9 சதவீதமாக இருந்த ஒட்டுமொத்த மதிப்பு கூட்டும் மதிப்பையும் கணக்கில் கொண்டுதான் 2017-18 – ம் ஆண்டிற்கான மதிப்பீடு செயப்பட்டுள்ளது . ஒட்டுமொத்த மதிப்புக் கூட்டலில் வேளாண் பயிர்கள் முக்கிய பங்கு வகிப்பதால் அதன் உற்பத்தி மிகவும் தேவையானது ஒன்று எனினும் பயிரிடுவதற்கு தேவையான நிலத்தின் அளவை அதிகரிக்க வாய்ப்பு இல்லாமையால் உற்பத்தித் திறனை உயர்த்துவது முக்கியத்துவம் பெறுகிறது . பயிர்கள் , குறிப்பாக வேளாண்மை பருவமழையையும் பருவநிலையையும் சார்ந்திருக்கிறது . பருவநிலையில் சிறிய மாறுதல் ஏற்பட்டாலும் வேளாண் உற்பத்தியை அது பாதிக்கிறது . இதனால் பயிரிடும் பரப்பளவு குறைந்ததை 2017 ஆகஸ்டு வரையிலான காலத்தில் பார்த்தோம் . பயிர்கள் உள்ளிட்ட அனைத்து பிரிவுகளிலும் உற்பத்தித் திறனை உயர்த்துவதில் அமைச்சகம் கவனம் செலுத்துகிறது . மண்வள பாதுகாப்பு அட்டை , தேசிய உணவு, பாதுகாப்பு இயக்கம், தோட்டப்பயிர்கள் அபிவிருத்தி ஒருங்கிணைப்பு இயக்கம் , பிரதம மந்திரி நீர்ப்பாசனத் திட்டம் , பிரதம மந்திரி பயிர்ப் பாதுகாப்புத் திட்டம் , மின்னணு மயமான தேசிய வேளாண் சந்தை , கூடுதல் கடன் வசதி , உரம் உள்ளிட்ட இதர இடுபொருள் மேலாண்மை முதலியவை உற்பத்தி திறனை உயர்த்துவதற்கு உதவும் . பருப்பு வகைகள் மற்றும் எண்ணெய் வித்துக்கள் உள்ளிட்ட கரீஃப் பருவ விளைபொருள்கள் கொள்முதல் செய்யும்படி பல மாநிலங்கள் கோரிக்கை விடுத்துள்ளன . குஜராத் , மகாராஷ்டிரா , கர்நாடகா , ஆந்திரப்பிரதேசம் முதலான பல்வேறு மாநிலங்களிலிருந்து இந்த கோரிக்கை வந்துள்ளது . 22 மெட்ரிக் டன் கொள்முதலுக்கு அமைச்சகம் ஏற்கனவே அனுமதி வழங்கிவிட்டது . கடந்த ஆண்டைக் காட்டிலும் இது மிக அதிகம் . இது மட்டுமின்றி மத்தியப்பிரதேச மாநிலம் விவசாய விளைபொருளுக்கு இழப்பீடு தனி நிதி திட்டத்தை வகுத்துள்ளது . மேலும் துவரம் பருப்பு , அதிகம் விளையும் கர்நாடகம் , தெலுங்கானா ஆகிய மாநிலங்களிலிருந்து கொள்முதலுக்கான கோரிக்கை வரத்தொடங்கும் என்று எதிர்ப்பார்க்கப்படுகிறது . 2017 கரீஃப் பருவத்தில் உற்பத்தி திறன் உயர்ந்துள்ளதை மாநிலங்களிலிருந்து வரும் இந்த கோரிக்கை நிரூபிக்கிறது .


    இறுதி மதிப்பீடு வெளியாகும் பொழுது 2017-18 – ம் ஆண்டிற்கான ஒட்டுமொத்த மதிப்புக் கூட்டலும் கணிசமாக அதிகரிக்கும் என்று எதிர்பார்க்கப்படுகிறது .

    
    
    (Release ID: 1516209) Visitor Counter : 324
    
    
    
    
    

4.