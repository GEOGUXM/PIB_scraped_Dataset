      சுகாதாரம் மற்றும் குடும்ப நலத்துறை அமைச்சகம்

      2018-ம் ஆண்டுக்கான போலியோ சொட்டு மருந்து திட்டத்தை நாடெங்கும் குடியரசுத் தலைவர் தொடங்கிவைத்தார்.
      17 கோடி குழந்தைகளுக்கும் மேல் போலியோ சொட்டு மருந்து வழங்கப்படுகிறது.
      நாட்டில் போலியோ இல்லாத நிலையை உருவாக்குவதற்கு, மக்களிடம் நோய் எதிர்ப்பு சக்தியை அதிகரிக்கவும் பாதுகாக்கவும் வேண்டும் : ஜெ.பி.நட்டா

      Posted On: 27 JAN 2018 6:13PM by PIB Chennai

    குடியரசுத் தலைவர் மாளிகையில் 5 வயதுக்கு உட்பட்ட குழந்தைகளுக்கு , 2018- ம் ஆண்டுக்கான போலியோ சொட்டு மருந்து வழங்கும் திட்டத்தை இந்தியக் குடியரசுத் தலைவர் இன்று தொடங்கிவைத்தார் . அப்போது மத்திய சுகாதாரம் மற்றும் குடும்ப நலத் துறை அமைச்சர் திரு . ஜெ . பி . நட்டா , மத்திய சுகாதாரம் மற்றும் குடும்ப நலத் துறை இணை அமைச்சர் திரு . அஸ்வினி குமார் சவுபே மற்றும் திருமதி . அனுப்பிரியா படேல் ஆகியோர் கலந்துகொண்டனர் . நாளை கடைப்பிடிக்கப்படும் தேசிய நோய் எதிர்ப்புத் தினத்தை முன்னிட்டு , போலியோ சொட்டு மருந்து வழங்கும் நிகழ்ச்சியை மதிப்பிற்குரிய குடியரசுத் தலைவர் தொடங்கிவைத்தார் . போலியோவை வேருடன் அழிக்கும் வகையில் , 5 வயதுக்கு உட்பட்ட 17 கோடிக்கும் அதிகமான குழந்தைகளுக்கு நாடு முழுவதும் வழங்கப்படுகிறது .


    இந்த விழாவில் பேசிய மத்திய சுகாதாரம் மற்றும் குடும்பநலத் துறை அமைச்சர் ஜெ . பி . நட்டா , உலகம் முழுவதும் போலியோ வேரோடு அழிக்கப்படும் வரையில் நாம் போலியோ வழங்கும் திட்டத்தை தொடரவேண்டும் , ஏனென்றால் உலகின் பல்வேறு நாடுகளில் இன்னமும் போலியோ வைரஸ் இருக்கின்றன , இவை நம்மை தாக்கக்கூடும் என்று எச்சரித்தார் . மேலும் பல்வேறு நோய்களில் இருந்து குழந்தைகளைக் காப்பாற்றும் நடவடிக்கையை அரசு மேற்கொள்வதாக திரு . நட்டா தெரிவித்தார் . நமது நாட்டின் கடைசிக் குழந்தைக்கும் இந்த தடுப்பு மருந்து சென்றடைய வேண்டியது அவசியம் என்றும் தெரிவித்தார் . போலியோ வைரஸின் ஆபத்தைக் குறைக்கும் வகையில் , போலியோ தொற்று நோய் எதிர்ப்பு சக்தியை தேசிய அளவில் , துணை நிலைகளிலும் தரம் குறித்த கண்காணிப்பு அவசியம் . நம் குழந்தைகளுக்கு கூடுதல் பாதுகாப்பு வழங்குவதற்காக இந்திய அரசு , வழக்கமான மருந்துடன் கூடுதலாக ஊசி மூலம் செலுத்தக்கூடிய போலியோ தடுப்பு மருந்து ( ஐ . பி . வி .) அறிமுகப்படுத்தியிருப்பதாகவும் திரு . நட்டா தெரிவித்தார் .


    திரு . ஜெ . பி . நட்டா மேலும் தெரிவிக்கையில் , சர்வதேச நோய் எதிர்ப்பு சக்தி திட்டம் ( யு . ஐ . பி .) மூலம் குழந்தைகளை பல்வேறு நோய்களிடம் இருந்து காப்பாற்றும் வகையில் புதிய தடுப்பு மருந்துகளான நுண்ணுயிர் தடுப்பு மருந்து , ரோட்டோவைரஸ் தடுப்பூசி மற்றும் மீசல்ஸ் - ரூபெல்லா தடுப்பு ஊசி போன்றவற்றையும் சமீபத்தில் அறிமுகப்படுத்தியுள்ளது . மேலும் நமது இலக்கை அடைவதற்காக இந்திரதனுஷ் திட்டம் அறிமுகப்படுத்தப்பட்டு , இதன் மூலம் 2017 அக்டோபரில் 90% வெற்றி அடைந்துள்ள நிலையில் , 2018- ல் முழு வெற்றிக்கு திட்டமிடப்பட்டுள்ளது என்றார் .


    நோய் எதிர்ப்புத் திட்டத்தை நடைமுறைப்படுத்துவதன் மூலம் குழந்தை மரண வீ தம் 2014- ல் 1000 க்கு 39 என இருந்த நிலை மாறி , 2016- ல் 1000 பிறப்புக்கு 34 என குறைந்துள்ளது . ( எஸ் . ஆர் . எஸ் . அறிக்கைப்படி )


    போலியோ சொட்டு மருந்து மட்டுமின்றி , அனைத்து விதமான நோ ய் எ திர்ப்பு நடவடிக்கைகளுக்கும் மாநில அரசுகள் அளித்து வரும் ஆதரவு மற்றும் டபிள்யூ . ஹெச் . ஓ ., யுனிசெப் மற்றும் ரோட்டரி இன்டர்நேஷனல் போன்ற அமைப்புகள் காட்டி வரும் அக்கறையையும் அமைச்சர் பாராட்டினார் . மேலும் ஆயிரக்கணக்கான தன்னார்வலர்கள் , முன்னணி உழைப்பாளர்கள் , சுகாதார அலுவலர்களும் நாடு போலியோ பிடியில் இருந்து தப்புவதற்காக ஒய்வில்லாமல் உழைப்பதாகத் தெரிவித்தார் .


    மேலும் இந்த விழாவில் ஹெச் . எஃப் . டபிள்யூ . அமைப்பின் செயலாளர் திருமதி . பிரீத்தி சூடன் மற்றும் சுகாதாரம் மற்றும் குடும்ப நலத் துறை அமைச்சகத்தின் மூத்த அதிகாரிகளும் , பிரதிநிதிகளும் , மேம்பாட்டு பங்குதாரர்களும் கலந்துகொண்டனர் .

    
    
    (Release ID: 1519196) Visitor Counter : 144