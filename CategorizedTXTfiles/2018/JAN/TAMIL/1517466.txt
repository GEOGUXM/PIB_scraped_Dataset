      பாதுகாப்பு அமைச்சகம்

      நவிகா சாகர் பரிக்கிரமா ஐஎன்எஸ்வி தரினி பாக்லாந்த் தீவின் ஸ்டான்லி துறைமுகத்தை அடைந்தது
      Posted On: 22 JAN 2018 12:57PM by PIB Chennai


    உலகைச் சுற்றும் தனது முதல் பயணத்தை மேற்கொண்டுள்ள ஐஎன்எஸ்வி தரினி இன்று ஸ்டான்லி துறைமுகத்தை ( பாக்லாந்து தீவுகள் ) அடைந்தது . முற்றிலும் பெண் ஊழியர்களுடன் உலகைச் சுற்றும் முதல் பயணம் இதுவாகும் . கப்பலின் கேப்டன் லெப்டினன்ட் கமாண்டர் வர்திகா ஜோஷி . மற்ற ஊழியர்கள் லெப்டினன்ட் கமாண்டர்கள் பிரதீபா ஜம்வால் , பி . சுவாதி , லெப்டினன்ட்கள் எஸ் . விஜயா தேவி , பி . ஐஸ்வர்யா , பாயல் குப்தா ஆகியோர் .


    கடந்த ஆண்டு செப்டம்பர் 10- ம் தேதி , கோவாவில் பாதுகாப்பு அமைச்சர் திருமதி நிர்மலா சீதாராமன் , கொடியசைத்து , ஐஎன்எஸ்வி தரினியின் பயணத்தை த் தொடங்கி வைத்தார் . கோவாவில் இருந்து புறப்பட்ட கப்பல் , இதுவரை சுமார் 15,000 கடல் மைல் தூரத்தைக் கடந்துள்ளது . செப்டம்பர் 25- ம் தேதி பூமத்தியரேகையை கடந்த அந்தக் கப்பல் , நவம்பர் 9- ம் தேதி லீவியுன் முனையையும் , ஜனவரி 18- ம் தேதி ஹார்ன் முனையையும் கடந்தது .


    பசிபிக் கட லில் 41 நாட்களாக பயணம் செல்லும்போது , கப்பலும் அதன் ஊழியர்களும் பெரும் புயலையும் , கடல் சீற்றத்தையும் எதிர்கொள்ள நேரிட்டது . இந்த இயற்கைச் சீற்றத்துடன் , கடுமையான குளிரையும் சமாளிப்பது இந்திய கப்பல் ஊழியர்களுக்கு பெரும் சவாலாக இருந்தது .


    60 மைல் வேகத்தில் காற்று வீசியதையும் , 7 மீட்டர் உயரத்துக்கு அலைகள் உயர்ந்ததையும் அவர்கள் சமாளித்து த் தங்கள் பயணத்தை மேற்கொள்ள வேண்டியதாயிற்று .


    உள்நாட்டிலேயே கட்டப்பட்ட ஐஎன்எஸ்வி தரினி ,56 அடி நீள முள்ள கப்பலாகும் . இந்தக்கப்பல் அண்மையில் கடற்படையில் சேர்க்கப்பட்டது . மேக் இன் இந்தியா முயற்சிக்கு சர்வதேச அரங்கில் பெருமை சேர்க்கும் விதமாக இந்தக் கப்பல் உருவானது .


    மகளிருக்கு அதிகாரம் அளிக்கும் தேசிய கொள்கையின் அடிப்படையில் , அவர்களது ஆற்றலை முழுமையாக வெளிக்கொணரும் வகையில் , இந்தப்பயணத்துக்கு ’நவிகா சாகர் பரிக்கிரமா’ எனப் பெயரிடப்பட்டது . இது உலக அளவில் பெண்களின் சக்தியைப் பறைசாற்றும் நோக்கத்தில் மேற்கொள்ளப்பட்டுள்ளது . இந்தியாவில் பெண்கள் குறித்த மனப் போக்கையும் , சமுதாய அணுகுமுறையையும் மாற்றும் புரட்சிகர முயற்சியாக , சவாலான சூழலை எதிர்கொண்டு வெற்றி பெறும் பெண்களின் சக்தியை நிரூபிக்க இந்தப்பயணம் உதவும் .


    இந்தக்கப்பல் தனது பயணத்தை முடித்துக்கொண்டு , ஏப்ரல் மாதம் கோவா திரும்பும் என நிர்ணயிக்கப்பட்டுள்ளது . இந்தப்பயணம் 5 கட்டங் களைக் கொண்டது . 4 துறைமுகங்களில் தங்கிச் செல்லும் வகையில் திட்டமிடப்பட்டிருந்தது . தெற்கு ஆஸ்திரேலியாவின் பிரிமாண்டல் , நியூசிலாந்தின் லிட்டில்டான் , பாக்லாந்தின் ஸ்டான்லி , தென்னாப்பிரிக்காவின் கேப்டவுன் ஆகியவை இந்த 4 துறைமுகங்கள் . இந்தக்கப்பல் ஏற்கனவே , 5 கட்டப்பயணத்தின் மூன்று கட்டங்களை நிறைவு செய்துள்ளது . முதல் துறைமுக த் தங்குதல் பிரமாண்டலில் அக்டோபரிலும் , நவம்பரில் லிட்டில்டானிலும் நடந்தது .


    கப்பல் ஊழியர்கள் அவ்வப்போது கடலில் ஏற்படும் பருவநிலை மாற்றங்கள் , அலைகளின் அளவு , வானிலை ஆகியவற்றை இந்திய வானிலை ஆராய்ச்சி மையத்துக்கு துல்லியமாக அளிக்கும் வகையில் செயல்பட்டு வருகின்றனர் . மேலும் , நடுக்கடலில் உள்ள மாசு பற்றியும் கண்காணித்து வரு கின்றனர் . கடலோடுவதை பிரபலப்படுத்துவதற்கும் , சாகசம் நிகழ்த்துவதற்கும் ஆங்காங்கே துறைமுகங்களில் மக்களை குறிப்பாக குழந்தைகளைச் சந்தித்து அளவளாவி வருகின்றனர் .


    கப்பல் ஸ்டான்லி துறைமுகத்தை விட்டு பிப்ரவரி 4- ம் தேதி புறப்படும் என எதிர்பார்க்கப்படுகிறது .


    

    
    (Release ID: 1517466) Visitor Counter : 91