      பாதுகாப்பு அமைச்சகம்

      2018 குடியரசு தின விழா நிகழ்ச்சிகள் ஒரு முன்னோட்டம்
      Posted On: 25 JAN 2018 9:09PM by PIB Chennai


    நாளை கொண்டாடப்படும் நாட்டின் 69-வது குடியரசு தினம் மிகவும் சிறப்பு மிக்க ஒன்றாகும். பாரத நாட்டின் தலைநகராம் டெல்லியின் ராஜபாதையில் நடைபெறும் குடியரசு தின அணி வகுப்பை 10 நாடுகளைச் சேர்ந்த தலைவர்கள் கண்டு களிக்க உள்ளது மிக முக்கியமான ஒரு சிறப்பம்சமாகும். குடியரசு தின விழாவில் வெளிநாட்டுத் தலைவர்கள் கலந்து கொள்வது இதுவரை நடைபெற்று வந்த ஒரு நடைமுறைதான் என்ற போதிலும் இந்த ஆண்டு 10 நாடுகளின் தலைவர்கள் கலந்து கொள்வது சிறப்பான ஒன்றாகும்,


    தென் கிழக்கு ஆசியநாடுகள் சங்கத்தைச் (ஆசியான்) சேர்ந்த 10 நாடுகளின் தலைவர்கள் குடியரசு தின விழா நிகழ்ச்சியில் பங்கு கொள்ள உள்ளனர், இதன் மூலம் இந்தியாவுக்கும் ஆசியான் நாடுகளுக்கும் இடையே உள்ள வலுவான உறவு நன்கு புலப்படும் வண்ணம் அமைந்துள்ளது கண்கூடாகத் தெரிகிறது.


    கடும் பனிக்கு இடையே ராஜபாதையில் கம்பீரமான ராணுவத்தின் வலிமையை பறைசாற்றும் நிகழ்ச்சிகளோடு தொன்மையான கலாச்சார, பாரம்பரிய நிகழ்ச்சிகளும் கண்னைக் கவரும் வண்ணம் நடைபெற உள்ளது. இந்த அணி வகுப்பில் இந்தியாவுக்கும் ஆசியான் நாடுகளுக்கும் இடையிலான கல்வி, கலாச்சாரம், நாகரிகம், மதம் தொடர்பான பாரம்பரிய உறவை சித்தரிக்கும் வகையிலான காட்சிப் படங்களும் இடம் பெறுகிறது.


    முன்னதாக இந்த அணி வகுப்பு இந்தியா கேட்டில் உள்ள அமர் ஜவான் ஜோதியில் தொடங்குகிறது. அங்கு பிரதமர் திரு. நரேந்திர மோடி நாட்டுக்காக உயிர் நீத்த தியாகிகளுக்கு மலர் வளையம் வைத்து அஞ்சலி செலுத்துகிறார்.


    எல்லைப் பாதுகாப்பு படை வீராங்கனைகள் பங்கேற்கும் மோட்டார் சைக்கிள் அணி வகுப்பும் நடைபெறுகிறது. சப்-இன்ஸ்பெக்டர் ஸ்டான்ஜின் நோர்யாங் தலைமையிலான சீமா பவானி மோட்டார் சைக்கிள் அணி வகுப்பினர் குடியரசுத் தலைவருக்கு சல்யூட் அடிப்பதோடு பல்வேறு சாகசங்களையும் நடத்தி தங்களது ஓட்டும் திறனைக் கண்ணைக் கவரும் வண்ணம் நடத்திக் காட்ட உள்ளனர்.


    பாரம்பரிய மரபுப்படி, 21 குண்டுகள் முழங்க தேசிய கீதம் இசைக்கப்படும். இதையடுத்து அணி வகுப்பு தொடங்கும். குடியரசுத் தலைவர் அணி வகுப்பு மரியாதையை ஏற்றுக் கொள்வார். வலுவான உறவு தொடரும் பொருட்டு குடியரசுத் தின விழாவுக்கு ஆசியான் நாடுகளைச் சேர்ந்த தலைவர்கள் அழைக்கப்பட்டுள்ளனர். ﻿


    
    அவர்கள், சிங்கப்பூர் பிரதமர் லீ சேன் லூங் , வியத்நாம் பிரதமர் நிக்யான் சுவான் புக் , மியான்மர் அரசின் தலைவர் ஆங் சான் சூ கீ , இந்தோனேசிய அதிபர் ஜோக்கோ விடோடோ , தாய்லாந்து பிரதமர் பிரயூத் சான் - ஓ - சா , பிலிப்பைன்ஸ் அதிபர் ரோட்ரிகோ , மலேசிய பிரதமர் நாஸிப் ரஸாக் , கம்போடிய பிரதமர் ஹூன் சென் , புரூணே சுல்தான் தருசலாம் ஹசானல் போல்கியா , லாவோஸ் பிரதமர் துங்லுங் சிசோலித் .


    முன்னதாக கமாண்டிங் அதிகாரி (டெல்லி தலைமையகம்) லெப்டினன்ட் ஜெனரல் ஆஸித் மிஸ்ட்ரி அணி வகுப்பை நடத்திச் செல்வார். மேஜர் ஜெனரல் ராஜ்பால் புனியா இரண்டாவது இடத்தில் இருந்து அணி வகுப்பை நடத்திச் செல்வார்.


    பரம் வீர் சக்ரா விருது பெற்றுள்ள சுபேதார் மேஜர், கௌரவ கேப்டன் பனா சிங் (ஓய்வு), சுபேதார் யோகேந்திர சிங் யாதவ், 18 கிரேனடியார்ஸ் மற்றும் நயிப் சுபேதார் சஞ்சய் குமார், 13 ஜேஏகே ரைபிள்ஸ் மற்றும் அசோக் சக்ரா விருது பெற்றுள்ள மேஜர் ஜெனரல் சைரஸ் ஏ புதவல்லா (ஓய்வு), லெப்டினன்ட் கர்னல் ஜாஸ் ராம் சிங் (ஓய்வு), லெப்டினட் கர்னல் டி ராம்குமார், நயிப் சுபேதார் (கௌரவம்) செரிங் முதுப் (ஓய்வு), மத்தியப் பிரதேச மாவட்டம் சஹதர்புரைச் சேர்ந்த கோவிந்த் சிங், குணா மாவட்டத்தைச் சேர்ந்த புரே லால் ஆகியோர் துணைக் கமாண்டண்ட்களாக ஜீப்பில் அணி வகுப்பை தொடர்ந்து செல்ல உள்ளனர்.


    இதைத் தொடர்ந்து ராணுவ பாண்ட் வாத்தியமும் அதைத் தொடர்ந்து ஆசியான் மற்றும் 10 ஆசியான் நாடுகளைச் சேர்ந்த கொடிகளும் அணி வகுப்பில் எந்திச் செல்லப்படுகிறது.


    தொடரந்து நாட்டின் ராணுவத்தின் பல்வேறு பிரிவினரும் குதிரையில் ஏறிச் செல்ல உள்ளனர்.


    இதையடுத்து லெப்டினன்ட் துஷார் கௌதம் தலைமையில் கடற்படையைச் சேர்ந்த 144 இளைஞர்கள், ஸ்குவட்ரான் லீடர் அட்டல் சிங் ஷேகோன் தலைமையிலான 114 விமானப் படை வீரர்கள் அணி வகுத்துச் செல்ல உள்ளனர். இவர்களைத் தொடர்ந்து துணை ராணுவத்தினர், எல்லைக் காவல்படையினர், கடலோரக் காவல் படையினர், இந்தோ-திபெத்திய எல்லை பாதுகாப்புப் போலீசார், டெல்லி போலீசார், தேசிய மாணவர் படை, தேசிய சேவை திட்டத்தினர் செல்ல உள்ளனர்.


    தேசிய பாதுகாப்பை உறுதி செய்ய எந்த நேரமும் தயார் என்ற கருத்தை மையமாக வைத்து இந்திய கடற்படையின் காட்சிப் படங்கள் அணி வகுப்பில் இடம் பெற உள்ளன .இந்தியத் தயாரிப்புகளை ஊக்குவிக்கும் வண்ணம் இந்திய விமானப் படையின் காட்சிப் படங்கள் இடம் பெறுகின்றன.


    14 மாநிலங்கள் மற்றும் யூனியன் பிரதேசங்கள், 9 மத்திய அமைச்சகங்கள், துணை ராணுவங்களின் காட்சிப் படங்களும் அணி வகுப்பில் இடம் பெற உள்ளன. நாட்டின் வரலாறு, கலை, கலாச்சாரத்தை பிரதிபலிக்கும் காட்சிப் படங்கள் இதில் அடங்கும். கர்நாடகம், குஜராத், திரிபுரா, மகாராஷ்டிரம், அசாம், ஜம்மு-காஷ்மீர், மணிப்பூர், கேரளத்தின் பல்வேறு துறைகளின் வளர்ச்சிகளைப் பிரதிபலிக்கும் மிதவைக் காட்சிப் படங்களும் அணி வகுப்பில் இடம் பெற உள்ளன. அகில இந்திய வானொலி, வருமானவரித்துறை, வேளாண் ஆராய்ச்சி கவுன்சில் ஆகியவற்றின் சார்பில் அரசின் தலையாய திட்டங்களில் தங்களின் வளர்ச்சியை எடுத்துரைக்கும் மிதவைக் காட்சிப் படங்களும் இடம் பெற உள்ளன.


    2017-ம் ஆண்டுக்கான தேசிய வீர தீர விருதுக்குத் தேர்ந்தெடுக்கப்பட்டுள்ள 7 பெண்கள் உள்பட 18 சிறுவர்கள் இந்த அணி வகுப்பில் பங்கேற்க உள்ளனர். இதில் 3 பேர் இறப்புக்குப் பின் இந்த விருதைப் பெற்றுள்ளனர். தில்லியின் 3 பள்ளிகளின் 800 மாணவர்கள். நாக்பூரின் தென் மத்திய மண்டல கலாச்சார மையம், திமாபுரின் வடக்கு மத்திய மண்டல கலாச்சார மையத்தின் மாணவர்கள் ஆகியோர் அணி வகுப்பில் இடம் பெற உள்ளனர்.


    நிகழ்ச்சியின் இறுதிக் கட்டமாக விமானப் படையின் விமானங்கள் வானில் பறந்து பல்வேறு சாகங்ளையும் நடத்திக் காட்ட உள்ளது.


    அனைத்து நிகழ்வுகளும் இனித நிறைவேறிய பின் தேசிய கீதம் இசைக்கப்படும். அதைத் தொடர்ந்து வண்ண வண்ண பலூன்கள் விண்ணை நோக்கி பறக்கவிடப்படும்.


    நாளை கொண்டாடப்படும் நாட்டின் 69-வது குடியரசு தினம் மிகவும் சிறப்பு மிக்க ஒன்றாகும். பாரத நாட்டின் தலைநகராம் டெல்லியின் ராஜபாதையில் நடைபெறும் குடியரசு தின அணி வகுப்பை 10 நாடுகளைச் சேர்ந்த தலைவர்கள் கண்டு களிக்க உள்ளது மிக முக்கியமான ஒரு சிறப்பம்சமாகும். குடியரசு தின விழாவில் வெளிநாட்டுத் தலைவர்கள் கலந்து கொள்வது இதுவரை நடைபெற்று வந்த ஒரு நடைமுறைதான் என்ற போதிலும் இந்த ஆண்டு 10 நாடுகளின் தலைவர்கள் கலந்து கொள்வது சிறப்பான ஒன்றாகும்,


    தென் கிழக்கு ஆசியநாடுகள் சங்கத்தைச் (ஆசியான்) சேர்ந்த 10 நாடுகளின் தலைவர்கள் குடியரசு தின விழா நிகழ்ச்சியில் பங்கு கொள்ள உள்ளனர், இதன் மூலம் இந்தியாவுக்கும் ஆசியான் நாடுகளுக்கும் இடையே உள்ள வலுவான உறவு நன்கு புலப்படும் வண்ணம் அமைந்துள்ளது கண்கூடாகத் தெரிகிறது.


    கடும் பனிக்கு இடையே ராஜபாதையில் கம்பீரமான ராணுவத்தின் வலிமையை பறைசாற்றும் நிகழ்ச்சிகளோடு தொன்மையான கலாச்சார, பாரம்பரிய நிகழ்ச்சிகளும் கண்னைக் கவரும் வண்ணம் நடைபெற உள்ளது. இந்த அணி வகுப்பில் இந்தியாவுக்கும் ஆசியான் நாடுகளுக்கும் இடையிலான கல்வி, கலாச்சாரம், நாகரிகம், மதம் தொடர்பான பாரம்பரிய உறவை சித்தரிக்கும் வகையிலான காட்சிப் படங்களும் இடம் பெறுகிறது.


    முன்னதாக இந்த அணி வகுப்பு இந்தியா கேட்டில் உள்ள அமர் ஜவான் ஜோதியில் தொடங்குகிறது. அங்கு பிரதமர் திரு. நரேந்திர மோடி நாட்டுக்காக உயிர் நீத்த தியாகிகளுக்கு மலர் வளையம் வைத்து அஞ்சலி செலுத்துகிறார்.


    எல்லைப் பாதுகாப்பு படை வீராங்கனைகள் பங்கேற்கும் மோட்டார் சைக்கிள் அணி வகுப்பும் நடைபெறுகிறது. சப்-இன்ஸ்பெக்டர் ஸ்டான்ஜின் நோர்யாங் தலைமையிலான சீமா பவானி மோட்டார் சைக்கிள் அணி வகுப்பினர் குடியரசுத் தலைவருக்கு சல்யூட் அடிப்பதோடு பல்வேறு சாகசங்களையும் நடத்தி தங்களது ஓட்டும் திறனைக் கண்ணைக் கவரும் வண்ணம் நடத்திக் காட்ட உள்ளனர்.


    பாரம்பரிய மரபுப்படி, 21 குண்டுகள் முழங்க தேசிய கீதம் இசைக்கப்படும். இதையடுத்து அணி வகுப்பு தொடங்கும். குடியரசுத் தலைவர் அணி வகுப்பு மரியாதையை ஏற்றுக் கொள்வார். வலுவான உறவு தொடரும் பொருட்டு குடியரசுத் தின விழாவுக்கு ஆசியான் நாடுகளைச் சேர்ந்த தலைவர்கள் அழைக்கப்பட்டுள்ளனர். ﻿


    
    அவர்கள், சிங்கப்பூர் பிரதமர் லீ சேன் லூங் , வியத்நாம் பிரதமர் நிக்யான் சுவான் புக் , மியான்மர் அரசின் தலைவர் ஆங் சான் சூ கீ , இந்தோனேசிய அதிபர் ஜோக்கோ விடோடோ , தாய்லாந்து பிரதமர் பிரயூத் சான் - ஓ - சா , பிலிப்பைன்ஸ் அதிபர் ரோட்ரிகோ , மலேசிய பிரதமர் நாஸிப் ரஸாக் , கம்போடிய பிரதமர் ஹூன் சென் , புரூணே சுல்தான் தருசலாம் ஹசானல் போல்கியா , லாவோஸ் பிரதமர் துங்லுங் சிசோலித் .


    முன்னதாக கமாண்டிங் அதிகாரி (டெல்லி தலைமையகம்) லெப்டினன்ட் ஜெனரல் ஆஸித் மிஸ்ட்ரி அணி வகுப்பை நடத்திச் செல்வார். மேஜர் ஜெனரல் ராஜ்பால் புனியா இரண்டாவது இடத்தில் இருந்து அணி வகுப்பை நடத்திச் செல்வார்.


    பரம் வீர் சக்ரா விருது பெற்றுள்ள சுபேதார் மேஜர், கௌரவ கேப்டன் பனா சிங் (ஓய்வு), சுபேதார் யோகேந்திர சிங் யாதவ், 18 கிரேனடியார்ஸ் மற்றும் நயிப் சுபேதார் சஞ்சய் குமார், 13 ஜேஏகே ரைபிள்ஸ் மற்றும் அசோக் சக்ரா விருது பெற்றுள்ள மேஜர் ஜெனரல் சைரஸ் ஏ புதவல்லா (ஓய்வு), லெப்டினன்ட் கர்னல் ஜாஸ் ராம் சிங் (ஓய்வு), லெப்டினட் கர்னல் டி ராம்குமார், நயிப் சுபேதார் (கௌரவம்) செரிங் முதுப் (ஓய்வு), மத்தியப் பிரதேச மாவட்டம் சஹதர்புரைச் சேர்ந்த கோவிந்த் சிங், குணா மாவட்டத்தைச் சேர்ந்த புரே லால் ஆகியோர் துணைக் கமாண்டண்ட்களாக ஜீப்பில் அணி வகுப்பை தொடர்ந்து செல்ல உள்ளனர்.


    இதைத் தொடர்ந்து ராணுவ பாண்ட் வாத்தியமும் அதைத் தொடர்ந்து ஆசியான் மற்றும் 10 ஆசியான் நாடுகளைச் சேர்ந்த கொடிகளும் அணி வகுப்பில் எந்திச் செல்லப்படுகிறது.


    தொடரந்து நாட்டின் ராணுவத்தின் பல்வேறு பிரிவினரும் குதிரையில் ஏறிச் செல்ல உள்ளனர்.


    இதையடுத்து லெப்டினன்ட் துஷார் கௌதம் தலைமையில் கடற்படையைச் சேர்ந்த 144 இளைஞர்கள், ஸ்குவட்ரான் லீடர் அட்டல் சிங் ஷேகோன் தலைமையிலான 114 விமானப் படை வீரர்கள் அணி வகுத்துச் செல்ல உள்ளனர். இவர்களைத் தொடர்ந்து துணை ராணுவத்தினர், எல்லைக் காவல்படையினர், கடலோரக் காவல் படையினர், இந்தோ-திபெத்திய எல்லை பாதுகாப்புப் போலீசார், டெல்லி போலீசார், தேசிய மாணவர் படை, தேசிய சேவை திட்டத்தினர் செல்ல உள்ளனர்.


    தேசிய பாதுகாப்பை உறுதி செய்ய எந்த நேரமும் தயார் என்ற கருத்தை மையமாக வைத்து இந்திய கடற்படையின் காட்சிப் படங்கள் அணி வகுப்பில் இடம் பெற உள்ளன .இந்தியத் தயாரிப்புகளை ஊக்குவிக்கும் வண்ணம் இந்திய விமானப் படையின் காட்சிப் படங்கள் இடம் பெறுகின்றன.


    14 மாநிலங்கள் மற்றும் யூனியன் பிரதேசங்கள், 9 மத்திய அமைச்சகங்கள், துணை ராணுவங்களின் காட்சிப் படங்களும் அணி வகுப்பில் இடம் பெற உள்ளன. நாட்டின் வரலாறு, கலை, கலாச்சாரத்தை பிரதிபலிக்கும் காட்சிப் படங்கள் இதில் அடங்கும். கர்நாடகம், குஜராத், திரிபுரா, மகாராஷ்டிரம், அசாம், ஜம்மு-காஷ்மீர், மணிப்பூர், கேரளத்தின் பல்வேறு துறைகளின் வளர்ச்சிகளைப் பிரதிபலிக்கும் மிதவைக் காட்சிப் படங்களும் அணி வகுப்பில் இடம் பெற உள்ளன. அகில இந்திய வானொலி, வருமானவரித்துறை, வேளாண் ஆராய்ச்சி கவுன்சில் ஆகியவற்றின் சார்பில் அரசின் தலையாய திட்டங்களில் தங்களின் வளர்ச்சியை எடுத்துரைக்கும் மிதவைக் காட்சிப் படங்களும் இடம் பெற உள்ளன.


    2017-ம் ஆண்டுக்கான தேசிய வீர தீர விருதுக்குத் தேர்ந்தெடுக்கப்பட்டுள்ள 7 பெண்கள் உள்பட 18 சிறுவர்கள் இந்த அணி வகுப்பில் பங்கேற்க உள்ளனர். இதில் 3 பேர் இறப்புக்குப் பின் இந்த விருதைப் பெற்றுள்ளனர். தில்லியின் 3 பள்ளிகளின் 800 மாணவர்கள். நாக்பூரின் தென் மத்திய மண்டல கலாச்சார மையம், திமாபுரின் வடக்கு மத்திய மண்டல கலாச்சார மையத்தின் மாணவர்கள் ஆகியோர் அணி வகுப்பில் இடம் பெற உள்ளனர்.


    நிகழ்ச்சியின் இறுதிக் கட்டமாக விமானப் படையின் விமானங்கள் வானில் பறந்து பல்வேறு சாகங்ளையும் நடத்திக் காட்ட உள்ளது.


    அனைத்து நிகழ்வுகளும் இனித நிறைவேறிய பின் தேசிய கீதம் இசைக்கப்படும். அதைத் தொடர்ந்து வண்ண வண்ண பலூன்கள் விண்ணை நோக்கி பறக்கவிடப்படும்.

    
    
    (Release ID: 1519719) Visitor Counter : 149
    
    
      Read this release in: English