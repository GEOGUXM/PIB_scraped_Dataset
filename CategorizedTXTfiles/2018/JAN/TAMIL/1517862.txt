      மின்னணு மற்றும் தகவல் தொழில்நுட்பம்

      இணையதள பாதுகாப்பை வலுப்படுத்தும் வகையில், எம்இஐடிஒய், சைபர் சுரக்‌ஷித் பாரத்தை தொடங்கி உள்ளது.
      Posted On: 19 JAN 2018 5:28PM by PIB Chennai


    இந்தியாவில் இணையதள பாதுகாப்பு சூழல் முறையை வலு ப்படுத்த வேண்டியதன் தேவையை அங்கீகரிக்கும் வகையில் , அரசு – தனியார் கூட்டு முயற்சியில் மேற்கொள்ளப்படும் முதல் கூட்டுமுயற்சி இதுவாகும். மேலும் , இது , மதிப்பிற்குரிய பிரதமரின் தொலைநோக்கு திட்டமான ‘ டிஜிட்டல் இந்தியா ’ வுடன் ஒன்றிணைந்தது ஆகும். இதற்காக புதுடெல்லியில் இன்று நடந்த நிகழ்ச்சியில் , மத்திய மின்னணுவியல் , தகவல் தொழில்நுட்பம் (எம்இஐடிஒய்) , தேசிய மின்னணு நிர்வாக பிரிவு (என்இஜிடி) மற்றும் இத்துறை கூட்டாளிகளுடன் இணைந்து சைபர் சுரக்‌ஷித் பாரத் கூட்டமைப்பு தொடங்கப்பட்டுள்ளது. மத்திய மின்னணுவியல் , தகவல் தொழில்நுட்பத்துறை செயலாளர் திரு. அஜய் பிரகாஷ் சானே , மத்திய சட்டம் மற்றும் நீதித்துறை செயலாளர் திரு. சுரேஷ் சந்திரா , டிஜிட்டல் இந்திய கார்ப்பரேஷன் தலைவர் மற்றும் தலைமை நிர்வாக அதிகாரி திரு. சஞ்சீவ் குப்தா , மைக்ரோசாப்ட் இந்தியா நிறுவனத்தின் தலைவர் திரு. ஆனந்த் மகேஸ்வரி , நாஸ்காம் அமைப்பின் வருங்கால தலைவர் செல்வி தேப்ஜனி கோஷ் , எம்இஐடிஒய் குழு ஒழுங்கிணைப்பாளர் (சைபர் பாதுகாப்பு ) திரு. ராகேஷ் மகேஸ்வரி , விப்ரோ நிறுவனத்தின் இந்திய தலைவர் (சிஆர்எஸ்) திரு.ஜேயெஸ் வாரியர் , டைமென்சன் டேட்டா இந்தியா நிறுவனத்தின் மனிதவளம் , விற்பனை பிரிவு இயக்குநர் திரு. ரகுவீர் ஆகியோர் முன்னிலையில் , மத்திய மின்னணுவியல் , தகவல் தொழில்நுட்பத்துறை மற்றும் சுற்றுலாத்துறை (தனி பொறுப்பு) இணையமைச்சர் திரு. கே.ஜே.அல்போன்ஸ் இந்த கூட்டமைப்பை தொடங்கி வைத்தார்.


    தலைமை த் தகவல் பாதுகாப்பு அதிகாரிகள் (சிஐஎஸ்ஓ.க்கள்) , அனைத்து அரசு துறைகளிலும் பணியாற்றும் முதல்நிலை ஐடி ஊழியர்கள் ஆகியோரிடம் இணையதள குற்றங்கள் தொடர்பாக விழிப்புணர்வை ஏற்படுத்துவதும் , பாதுகாப்பு நடவடிக்கைகள் தொடர்பாக திறனை மேம்படுத்துவதுமே இந்த இயக்கத்தின் நோக்கமாகும். விழிப்புணர்வு , கல்வி , செயல்படுத்துதல் என்ற மூன்று கொள்கைகளுடன் சைபர் சுரக்‌ஷித் பாரத் செயல்படும். இணையதள பாதுகாப்பின் முக்கியத்துவம் தொடர்பாக விழிப்புணர்வு ஏற்படுத்துதல் , இணையதள சவால்களை நிர்வகித்தல் , அதை அகற்றுதல் தொடர்பாக அதிகாரிகளுக்கு சிறந்த பயிற்சிகள் மற்றும் இதற்கான மென்பொருட்கள் ஆகியவை தொடர்பாக பயிலரங்குகள் நடத்துவது உள்ளிட்ட நடவடிக்கைகள் இதில் மேற்கொள்ளப்படும். சைபர் சுரக்‌ஷித் பாரத் கூட்டமைப்பானது , இணையதள பாதுகாப்பு விஷயத்தில் , முத லாவது, அரசு – தனியார் நிறுவனங்களின் கூட்டு முயற்சியாகும். மேலும் இது , தகவல் தொழில்நுட்பத் துறையினருக்கு இணையதள பாதுகாப்பில் நிபுணத்துவத்தை அளிக்கிறது. முன் னோடித் தகவல் தொழில்நுட்ப நிறுவனங்களான மைக்ரோசாப்ட் , இன்டெல் , விப்ரோ , ரெட்ஹாட் மற்றும் டைமென்சன் டேட்டா ஆகியவை இந்த நடவடிக்கையின் கூட்டாளி நிறுவனங்கள் ஆகும். மேலும் , அறிவுசார் பங்குதாரர்களாக செர்ட்-இன் , என்ஐசி , நாஸ்காம் மற்றும் எப்ஐடிஓ அலையன்ஸ் , பிரதான ஆலோசனை நிறுவனங்க ளாக டெலாய்ட் மற்றும் இஒய் ஆகியவை உள்ளன.


    இந்நிகழ்ச்சியில் , மத்திய மின்னணுவியல் , தகவல் தொழில்நுட்பம் மற்றும் சுற்றுலாத் துறை இணையமைச்சர் (தனிபொறுப்பு) திரு. கே.ஜே.அல்போன்ஸ் பேசுகையில் , மதிப்பிற்குரிய பிரதமரின் தொலைநோக்கு த் திட்டமான டிஜிட்டல் இந்தியா திட்டத்தின் சாதனையை எட்டுவதற்கு , தேசத்தின் இணையதளத்தை ப் பாதுகாப்பது மிக முக்கியமானது. கடைக்கோடி மக்களுக்கும் வளர்ச்சியின் பலன் சென்று சேரவேண்டும். இந்த நிர்வாக முறையை நோக்கித்தான் , டிஜிட்டல் இந்தியா வேகமாக மாறிக் கொண்டிருக்கிறது. நல்ல நிர்வாகத்துக்கு , எங்களுடன் இணைந்து செயலாற்ற தனியார் கார்பரேட் நிறுவனங்கள் முன்வர வேண்டும் என்றார்.


    அவர் மேலும் கூறுகையில் , தற்போது இந்தியாவில் 118 கோடி ஆதார் கணக்குகள் உள்ளன. இது மக்களுக்கு தனித்துவமான அடையாளத்தை வழங்கி உள்ளது. மேலும் , ஏழைகள் மற்றும் சமூகத்தில் பின்தங்கிய பிரிவினருக்காக 30 கோடி வங்கிக் கணக்குகளை தொடங்கி , அவற்றை ஆதாருடன் இணைத்துள்ளோம். ஆதாருடன் இணைக்கப்பட்ட ஜன்தன் வங்கிக் கணக்குகள் மூலம் 2.40 லட்சம் கோடி ரூபாய் மானியம் அளிக்கப்பட்டுள்ளது. இதன் மூலம் , முன்பு இடைத்தரகர்களுக்கு சென்றுக் கொண்டிருந்த 60,000 கோடி ரூபாய் மானியம் சேமிக்கப்பட்டுள்ளது. இந்த சிறப்பான சூழல் அமைப்பில் நாம் முன்னேறிக் கொண்டிருக்கும் நிலையில் , நம்முடைய நடவடிக்கைகளை ப் பாதுகாப்பானதாகவும் , தகவல்களை பாதுகாக்கவும் முயற்சி எடுக்க வேண்டியது அவசியம். இதனை நினைவில் கொண்டுதான் , நம்முடைய தகவல்களை ப் பாதுகாப்பாக வைத்துக் கொள்ள சைபர் சுரக்‌ஷித் பாரத் தொடங்கப்பட்டுள்ளது. இணையதள த் பாதுகாப்பை உறுதி செய்ய , அரசு மற்றும் தனியார் கார்ப்பரேட் நிறுவனங்களி்ல் உள்ள நிபுணர்கள் ஒன்றிணைந்து செயல்பட வேண்டியது அவசியம். தற்போது பல்வேறு நிறுவனங்களில் தலைமை தகவல் பாதுகாப்பு அதிகாரிகள் உள்ளது மகிழ்ச்சி அளிக்கிறது. மத்திய அரசின் 60 அமைச்சகங்கள் , துறைகள் ஆகியவற்றில் இந்த அதிகாரிகள் நியமிக்கப்பட்டுள்ளனர். 230 வங்கிகள் , 45 பிற நிதி நிறுவனங்கள் ஆகியவற்றிலும் தகவல்களையும் , கம்ப்யூட்டர்களை பாதுகாக்க , தலைமை தகவல் பாதுகாப்பு அதிகாரிகள் நியமிக்கப்பட்டுள்ளனர். தற்போது மிகத்திறமை வாய்ந்த தனிநபர்கள் , நமது தகவல்களை த் திருட முயற்சிக்கின்றனர் என்பதை நாம் மறந்துவிடக்கூடாது. அவர்களை த் தோற்கடிக்கும் வகையில் , நாம் அனைவரும் ஒன்றிணைந்து செயல்பட்டு , ரகசிய த் தகவல்களை ப் பாதுகாக்கும் வகையில் , மிக சிறப்பான இணையதள ப் பாதுகாப்பு முறையை உருவாக்க வேண்டியது அவசியம் என்றார்.


    மத்திய எலக்ட்ரானிக்ஸ் , தகவல் தொழில்நுட்பத்துறை ச் செயலாளர் திரு. அஜய் பிரகாஷ் சானே பேசுகையில் , நூறு கோடிக்கும் மேலான செல்போன் இணைப்புகள் ஆதாருடன் இணைக்கப்பட்டுள்ளன. இதேபோல் , நூறு கோடிக்கும் மேற்பட்ட வங்கிக் கணக்குகள் ஆதாருடன் இணைக்கப்பட்டுள்ளன. இந்த நேரத்தில் நூறு கோடிக்கும் மேலான சவால்களையும் நாம் எதிர்க்கொள்ள வேண்டியிருக்கும். இது மேலும் , மேலும் பெருகிக் கொண்டே இருப்பதுடன் , சிக்கலானதாகவும் உருவாகிக் கொண்டிருக்கின்ற து . இந்த சவால்களை எதிர்கொள்ள குறைந்தபட்ச ஒரே வழி , சைபர் சுரக்‌ஷித் பாரத் போன்ற முயற்சியில் நாம் அனைவரும் ஒன்றிணைந்து செயல்படுவதுதான். இது மத்திய , மாநில மற்றும் முன்னணி தனியார் நிறுவனங்கள் கைகோர்த்து , ஒன்றாக செயல்படுவதற்கான ஒரு மிகச் சிறந்த முன்னுதாரணம். நாம் அனைவரும் இணைந்து இணையதள பாதுகாப்புக்கு மிகச்சிறப்பான தீர்வை உருவாக்க முடியும் என்று நம்புகிறேன். நம்முடைய பல அமைப்புகள் தீவிரமாக செயல்பட்டு வருகின்றன. இவை வெறும் மத்திய அரசின் அமைப்புகள் மட்டும் அல்ல , இவற்றில் முக்கியமான ஐஐடிகள் , ஐஐஎஸ்சிகளின் கிளைகள் , சி-டெக்கின் பல்வேறு மையங்கள் மற்றும் கல்வி நிறுவனத்தின் ஆராய்ச்சிக் குழுக்கள் ஆகியவை பிரமிக்கத்தக்க பங்களிப்பை த் தந்து வருகின்றன. நாம் இவற்றுட னும் , சட்டம் ஒழுங்கு அமைப்புகளுடன் இணையும்போது , நாடு முழுவதும் உள்ள சட்டம் ஒழுங்கு அமைப்புகளிடம் மிகப்பெரிய திறனை உருவாக்க முடியும். இத்துடன் நாமும் இணைந்துள்ளது மகிழ்ச்சி அளிக்கிறது என்றார்.


    அவர் மேலும் கூறுகையில் , எந்தவொரு அமைப்பிலும் தலைமை த் தகவல் பாதுகாப்பு அதிகாரிகளின் பணிகள் சவாலானது ஆகும். தற்போது நாம் அமைச்சகங்கள் , அமைப்புகள் , பல்வேறு துறைகள் , நிதித்துறைகள் , தொலைத்தொடர்பு என்று பல்வேறு அமைப்புகளிலும் தலைமை த் தகவல் பாதுகாப்பு அதிகாரிகள் நியமிக்கப்பட்டு , அவர்களின் பணிக்கு த் தேவையான வசதிகள் , மென்பொருட்கள் அளிக்கப்பட்டு , அவர்களின் இலக்கை ச் சிறப்பாக அடைய நடவடிக்கை மேற்கொள்ளப்பட்டுள்ளது. ஐந்து முதல் ஆறு நிறுவனங்களுடன் , இந்த மிகப்பெரிய நடவடிக்கை தொடங்கப்பட்டுள்ளது. இந்த கூட்டமைப்பு , மிகச்சிறப்பான வழியில் முன்னோக்கி நடைபோடும் என்று நம்புகிறேன். மேலும் , இந்த சிறப்பான நடவடிக்கையில் , மேலும் , பல்வேறு பெரிய நிறுவனங்கள் நம்முடன் கைக்கோர்த்து , இலக்கை அடைய உதவும் என்று நம்புகிறேன் என்றார்.


    டிஜிட்டல் இந்தியா நிறுவனத்தின் தலைவர் மற்றும் தலைமை நிர்வாக அதிகாரி திரு. சஞ்சீவ் குப்தா பேசுகையில் , அரசு மற்றும் தனியார் நிறுவனங்களில் தலைமை த் தகவல் அதிகாரிகள் (சிஐஓ) , தலைமை தகவல் பாதுகாப்பு அதிகாரிகளின் (சிஐஎஸ்ஓ.க்கள்) பங்களிப்பை அடையாளம் காணுவது மிக முக்கியமானதாக மாறி வருகிறது. இதுபோன்ற சூழ்நிலையில் , இணையதள ப் பாதுகாப்புக்கு எதிரான சவால்களை எதிர்க்கொள்ள அரசு மற்றும் தனியார் நிறுவனங்கள் கைக்கோர்த்து ச் செயல்பட வேண்டியது அவசியம் என்றார்.


    ஏற்கனவே எம்இஐடிஒய் சார்பில் , அனைத்து மத்திய அமைச்சகங்களுக்கும் அனுப்பப்பட்ட சுற்றறிக்கையில் , இணையதள பாதுகாப்புக்காக தலை மைப் பாதுகாப்பு அதிகாரிகளை (சிஎஸ்ஓ) நியமிக்கும்படி அறிவுறுத்தி இருந்தது. மேலும் , குழுவில் இடம்பெற்றுள்ள அனைத்து கணக்கு த் தணிக்கையாளர்களுக்கும் அனுப்பப்பட்ட திட்ட கோரிக்கையில் (ஆர்எப்பி) , அரசு துறைகளில் இணையதள பாதுகாப்பு த் தொடர்பாக தணிக்கை செய்யும்படி கூறப்பட்டுள்ளது.


    தொடக்க நிகழ்ச்சியை தொடர்ந்து , மத்திய , மாநில தலைமை த் தகவல் பாதுகாப்பு அதிகாரிகளின் முதல் தேசிய ப் பயிலரங்கு நடந்தது. இந்த ப் பயிலரங் கு , கூட்டமைப்பின் பங்குதாரர் நிறுவனங்களின் நிபுணர்களால் நடத்தப்பட்டது. நாள் முழுவதும் நடந்த இந்த பயிலரங்கில் , துறைகளின் இணையதள ப் பாதுகாப்பு தன்மை அலசுவது , அதில் உள்ள தகவல் தொழில்நுட்ப ஆபத்துகள் ஆகியவற்றில் பாதுகாப்பான சீரிய கட்டமைப்பை உருவாக்குவதில் , சிஐஎஸ்ஓ.க்களின் பங்கு உள்ளிட்டவை தொடர்பாக விவாதிக்கப்பட்டது. மேலும் , அடையாள மேலாண்மை , கருவிகள் மற்றும் செயலிகள் ; ஓஎஸ் (ஆப்ரேட்டிங் சிஸ்டம்) அளவிலான பாதுகாப்பு நடைமுறைகள் , தாக்குதல் முறைகள் மற்றும் பாதிப்புகள் ஆகியவை குறித்தும் இதில் ஆலோசிக்கப்பட்டது.


    இந்நிகழ்ச்சியில் மைக்ரோசாப்ட் இந்தியா நிறுவனத்தின் தலைவர் ஆனந்த் மகேஸ்வரி பேசுகையில் , சைபர் சுரக்‌ஷித் பாரத் ஒரு குறிப்பிடத்தக்க முயற்சியாகும். இதை த் தொடங்குவதற்காக ஒன்றிணைந்த மத்திய அரசுக்கும். என் துறையைச் சேர்ந்த நிறுவனங்களுக்கும் பாராட்டுக்களை த் தெரிவித்துக் கொள்கிறேன். சர்வதேச அளவில் இந்த ப் பிரச்னைக்காக ஒவ்வொரு ஆண்டும் நா ங் கள் பல நூறு கோடி டாலர்களை முதலீடு செய்கிறோம். இங்கு இந்தியாவில் , 2016 அக்டோபரில் இணையதள ப் பாதுகாப்பு ஈடுபாட்டு மையத்தை , உள்நாட்டு அளவிலான திறன்களை மேம்படுத்துவதற்காக தொடங்கினோம். தற்போது இந்த முக்கி்யமான நடவடிக்கையில் இணைந்துள்ளதற்காக பெருமைப்படுகிறோம். இந்த முயற்சியின் ஒரு பகுதியாக , சமீபத்திய இணையதள ப் பாதுகாப்பு ச் சவால்களை எதிர்க்கொள்வதற்காக பயிற்சிகள் மற்றும் திறன்களை மேம்படுத்த நாம் மிகச்சிறந்த நிபுணர்களை தருவிப்போம் என்றார்.


    அடுத்த ஆறு மாதங்களுக்கு டெல்லி , மும்பை , பெங்களூரு , ஐதராபாத் மற்றும் சென்னையில் பல்வேறு தொடர் பயிற்சி நிகழ்ச்சிகளை நடத்துவதுதான் சைபர் சுரக்‌ஷித் பாரத்தின் இலக்காகும். இதில் கீழ்கண்ட சிஐஎஸ்ஓ.க்கள் மற்றும் தொழில்நுட்ப அதிகாரிகள் கலந்து கொள்வார்கள்.


    • மத்திய அரசு


    • மாநில அரசுகள் மற்றும் யூனியன் பிரதேசங்கள்


    • பொதுத்துறை வங்கிகள்


    • பொதுத்துறை அமைப்புகள்


    • பாதுகாப்பு ப் படைகள் , பாதுகாப்பு ப் பொதுத்துறை நிறுவனங்கள் , விமானப்படை , ராணுவம் மற்றும் கடற்படையின் தொழில்நுட்ப பிரிவுகள்.

    
    
    (Release ID: 1517862) Visitor Counter : 21