      நிதி அமைச்சகம்

      நீடித்த வளர்ச்சி இலக்குகளுக்கு அளிக்கும் ஆதரவின் மூலம் பிரதிபலிக்கும் பருவநிலை மாற்றப் பிரச்சினையில் இந்தியாவின் உறுதி : பொருளாதார ஆய்வறிக்கை
      Posted On: 29 JAN 2018 7:30PM by PIB Chennai


    மத்திய நிதி மற்றும் கார்ப்பரேட் விவகாரங்களுக்கான அமைச்சர் திரு. அருண் ஜேட்லி , 2017-18 ஆம் ஆண்டுக்கான பொருளாதார ஆய்வறிக்கையை இன்று நாடாளுமன்றத்தில் சமர்ப்பித்தார்.


    நீடித்த வளர்ச்சி , எரிசக்தி மற்றும் பருவநிலை மாற்றம் என்ற அத்தியாயத்தில், பருவநிலை மாற்றப் பிரச்சினையில் சுற்றுச்சூழலை பராமரிப்பதில் இந்தியாவுக்கு உள்ள உறுதி, நீடித்த வளர்ச்சி இலக்குகளுக்கு ஆதரவு அளிக்கும் பல செயல்பாடுகள் மூலம் தெரிய வருகிறது என குறிப்பிடப்பட்டுள்ளது. சுத்தமான, பசுமையான நிலக்கரி உள்பட தூய்மையான எரிசக்தியை சார்ந்திருக்கும் நிலையை தக்க வைத்துக் கொண்டே இதற்கு ஆதரவு அளிப்பதாக அதில் தெரிவிக்கப்பட்டுள்ளது. சமநிலைக் கொள்கை மற்றும் பொதுவான ஆனால் மாறுபட்ட பொறுப்புகளின் படியும், 2005 ஆம் ஆண்டு இருந்த கரியமில வாயு உற்பத்தி அளவை ஜி . டி . பி . அடிப்படையில் 2030 ஆம் ஆண்டுக்குள் 33-35 சதவீதம் குறைக்க வேண்டும் என்ற ``பாரீஸ் உறுதிமொழி''யின்படி ஏற்பட்டுள்ள தேசிய சூழ்நிலைகளின்படியும், பருவநிலை மாற்ற ஆபத்துகளை எதிர்கொள்வதற்கு இந்தியா தன்னை பலப்படுத்திக் கொண்டுள்ளது என்றும் அந்த அத்தியாயத்தில் கூறப்பட்டுள்ளது.


    நீடித்த வளர்ச்சி என்ற விஷயத்தைப் பொருத்தவரையில் , 2031 ஆம் ஆண்டில் இந்தியாவின் நகர்ப்புற மக்கள் தொகை 60 கோடியாக அதிகரிக்கும் என்று ஆய்வறிக்கையில் கணக்கிடப்பட்டுள்ளது. நகர்ப்புற உள்ளாட்சி அமைப்புகள் முனிசிபல் பத்திரங்கள், பி.பி.பி-கள், கடன் ரிஸ்க் உத்தரவாதங்கள் போன்ற நிதி ஏற்பாடுகள் மூலம் வருவாய் ஈட்டலாம் என அதில் ஆலோசனை தெரிவிக்கப் பட்டுள்ளது. நீடித்த வளர்ச்சி இலக்குகளை அடைவதற்கு, நீடித்த, நவீன மற்றும் கட்டுபடியாகும் எரிசக்தி வசதிகளைப் பெறுவதுதான் அடிப்படையாக இருக்கும் என்று ஆய்வறிக்கை கூறுகிறது. 2017 நவம்பர் 30 தேதி நிலவரப்படி, நாட்டின் ஒட்டுமொத்த மின் உற்பத்தி நிறுவுதிறனில் புதுப்பிக்கத்தக்க எரிசக்தியின் பங்கு 18 சதவீதம் அளவுக்கு இருந்தது என்றும், கடந்த 10 ஆண்டுகளில் புதுப்பிக்கத்தக்க எரிசக்தி வளர்ச்சி மூன்று மடங்கு அதிகரித்துள்ளது என்றும் தெரிவிக்கப் பட்டுள்ளது.


    பருவநிலை மாற்றப் பிரச்சினையை எதிர்கொள்வதில் இந்தியாவின் உறுதியை கோடிட்டுக் காட்டியுள்ள ஆய்வறிக்கை , 8 உலகளாவிய தொழில்நுட்ப கவனிப்புக் குழுக்கள் உருவாக்கப்பட்டிருப்பது, 2014-ல் தொடங்கப்பட்ட பருவநிலை மாற்ற செயல் திட்டத்தை 2017-18 ல் இருந்து 2019-20 வரையிலான காலத்துக்கு ரூ.132.4 கோடி திட்டச் செலவுடன் நீட்டிப்பு செய்தது, பருவநிலை மாற்றத்துக்கான தேசிய இணைவாக்க நிதியத்தை ரூ.364 கோடி செலவை ஏற்படுத்தும் வகையில் 2020 மார்ச் 31 வரை நீட்டிப்பு செய்தது ஆகிய அம்சங்களைக் குறிப்பிட்டுக் காட்டுகிறது.


    *****

    
    
    (Release ID: 1518469) Visitor Counter : 79