      உள்துறை அமைச்சகம்

      ஜம்மு பள்ளிக் குழந்தைகள், மத்திய உள்துறை அமைச்சரை சந்தித்து பேசினர்.
      Posted On: 26 JAN 2018 5:13PM by PIB Chennai


    ஜம்முவின் பின்தங்கிய மற்றும் உள்ளார்ந்த பகுதிகளைச் சேர்ந்த 20 சிறுமிகள் , 20 சிறுவர்கள் என மொத்தம் 40 பள்ளி மாணவர்கள் , மத்திய உள்துறை அமைச்சர் திரு . ராஜ்நாத் சிங்கை இன்று சந்தித்து பேசினார்கள் . இவர்கள் 2018 ஜனவரி 19 முதல் 30 ம் தேதி வரையில் , எல்லை பாதுகாப்பு படை ஏற்பாடு செய்திருந்த பாரத் தர்ஷன் சுற்றுலாவில் வந்தவர்கள் .


    ஜம்மு காஷ்மீர் குழந்தைகளுக்கான பாரத் தர்ஷன் சுற்றுலா திட்டம் கடந்த 2000 ம் ஆண்டில் தொடங்கப்பட்டது . இக்குழுவில் உள்ள மாணவர்கள் பற்றி , உள்துறை அமைச்சர் திரு . ராஜ்நாத் சிங்குக்கு , எல்லை பாதுகாப்பு படை எஸ்டிஜி திரு . ராஜேஷ் ரஞ்ஜன் விளக்கினார் . அவர் கூறுகையில் , பாரத் தர்ஷன் சுற்றுலா திட்டம் விரிவுப்படுத்தப்பட்டுள்ளது என்றும் , தேசத்தின் பல்வேறு அம்சங்களை காணும் வாய்ப்பு குழந்தைகளுக்கு கிடைத்துள்ளது என்றும் கூறினார் .


    இதைத்தொடர்ந்து குழந்தைகள் , பல்வேறு வரலாற்று சிறப்புமிக்க பகுதிகளை சுற்றிப் பார்த்ததில் தங்களுக்கு கிடைத்த அனுபவத்தை பகிர்ந்து கொண்டனர் . மேலும் , இந்த சுற்றுலா வாய்ப்பை வழங்கியதற்காக அவர்கள் எல்லை பாதுகாப்பு படைக்கும் மத்திய அரசுக்கும் நன்றியை தெரிவித்துக் கொண்டனர் .


    குழந்தைகளிடம் உரையாற்றிய திரு . ராஜ்நாத் சிங் , இந்த சுற்றுலா வாய்ப்பில் தாங்கள் பெற்ற அனுபவங்களை , குழந்தைகள் தாங்கள் எங்கிருந்து கிளம்பி வந்தார்களோ அந்த பின்தங்கிய பகுதிகளில் வசிக்கும் மக்களிடம் எடுத்துக் கூற வேண்டும் . மேலும் , தேசத்துக்கு எதிரான சக்திகள் , தேச ஒருங்கிணைப்புக்கு மீறிய சக்தியை பெற்றுவிடக்கூடாது என்பதையும் கூற வேண்டும் என்றார் . மேலும் , அனைத்து குழந்தைகளும் சேர்ந்து உள்துறை அமைச்சருக்கு நினைவுப் பரிசை வழங்கினர் .


    எல்லையில் உள்ள பின்தங்கிய மற்றும் தொலைதூர பகுதிகளில் பாதுகாப்பு பணியை மேற்கொண்டுள்ள எல்லை பாதுகாப்பு படையின் , பொதுமக்கள் ஆதரவு நடவடிக்கையின் ஒரு பகுதியாக இந்த பாரத் தர்ஷன் சுற்றுலாவுக்காக குழந்தைகள் தேர்வு செய்யப்பட்டுள்ளனர் .


    நாட்டின் வளமையான வரலாறு , கலாச்சாரம் மற்றும் சமூக நிலை ஆகியவை பற்றியும் , தொழில் , தொழில்நுட்பம் , அறிவியல் துறை வளர்ச்சிகள் ஆகியவற்றை பற்றி தெரிந்து கொள்வதற்காக இந்த சுற்றுலா ஏற்பாடு செய்யப்பட்டது . மேலும் , தேசத்தின் பெருமையில் தங்களையும் இணைத்துக் கொள்ளும் உணர்வை ஏற்படுத்தவும் இந்த சுற்றுலா ஏற்பாடு செய்யப்பட்டது .


    இத்திட்டத்தின் கீழ் அவர்கள் அம்பர் கோட்டை , ஆல்பர்ட் ஹால் அருங்காட்சியகம் , ஜூனாகர் கோட்டை , ஜந்தர் மந்தர் மற்றும் ஜெய்ப்பூரில் உள்ள சிட்டி பேலஸ் , பதேபூர் சிக்ரி , தாஜ் மஹால் , ஆக்ராவில் உள்ள கோட்டை , குதுப் மினார் , தாமரைக் கோயில் , ராஷ்டிரபதி பவன் மற்றும் மெட்ரோ ரயில் பயணம் ஆகியவற்றுக்கு சென்றதுடன் , புதுடெல்லியில் குடியரசு தினவிழா அணிவகுப்பையும் பார்வையிட்டனர் .


    மத்திய உள்துறை அமைச்சரை சந்தித்து பேசிய பின்னர் , அனைத்து குழந்தைகளும் அமிர்தசரஸ் அழைத்து செல்லப்பட்டனர் . அங்கு அட்டாரி எல்லையில் தேசியக் கொடிக்கு மரியாதை செலுத்தும் நிகழ்ச்சியை பார்வையிட்டதுடன் , அமிர்தசரசில் உள்ள பல்வேறு வரலாற்று சிறப்புமிக்க இடங்களை கண்டுக்களித்தனர் .


    இதுவரை ஜம்மு காஷ்மீரில் இருந்து 1,619 குழந்தைகள் , எல்லை பாதுகாப்பு படையின் சார்பில் ஏற்பாடு செய்யப்பட்ட 58 பாரத் தர்ஷன் சுற்றுலாவில் பங்கேற்றுள்ளனர் .

    
    
    (Release ID: 1519738) Visitor Counter : 40
    
    
      Read this release in: English