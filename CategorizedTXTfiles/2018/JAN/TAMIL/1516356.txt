      விவசாயத்துறை அமைச்சகம்

      விலங்குகளின் மரபணு வளம், அது தொடர்பான உண்மைகள் மற்றும் தகவல்களை அறிந்துகொள்வதற்கு, இனங்களைப் பதிவுசெய்து ஆவணப்படுத்த வேண்டியது முக்கிய நடவடிக்கை ஆகும் : திரு. ராதா மோகன் சிங்
      உலக வணிக அமைப்பு (டபிள்யூ.டி.ஓ.) மற்றும் அறிவுசார் சொத்துரிமையில் நம் நாட்டு இயற்கை விலங்குகளின் மரபியல் தனித்தன்மையை உலகளாவிய சூழலில் பாதுகாக்க வேண்டும் : திரு. சிங்
      வேளாண்மைத் துறை அமைச்சர் விலங்கு இனப் பதிவு சான்றிதழ்கள் விநியோகம்
      புதிதாக பதிவு செய்யப்பட்ட 9-ல் 5 இனங்கள் வடகிழக்கு மாநிலங்களைச் சேர்ந்தவை
      Posted On: 10 JAN 2018 3:03PM by PIB Chennai


    மத்திய வேளாண்மை மற்றும் விவசாயிகள் நலன் துறை அமைச்சர் திரு . ராதா மோகன் சிங் , விலங்குகளின் மரபணு வளம் , அது தொடர்பான உண்மைகள் மற்றும் தகவல்களை அறிந்துகொள்வதற்கு , இனங்களைப் பதிவுசெய்து ஆவணப்படுத்த வேண்டியது முக்கியமான நடவடிக்கை ஆகும் . இதன் மூலம் மரபணு சார்ந்த மேம்பாடு , பாதுகாப்பு மற்றும் வளங்களில் இருந்து நிலைத்த பயன் கிடைப்பதற்குத் தேவையான முயற்சிகள் செய்ய முடியும் என்று தெரிவித்தார் . இன்று புதுடெல்லியில் ஏற்பாடு செய்யப்பட்டிருந்த , அனைத்து விலங்குகளின் இனங்கள் பதிவு சான்றிதழ்களுக்கு விருது வழங்கும் விழாவில் திரு . சிங் , இவ்வாறு தெரிவித்தார் .


    இந்தியாவில் இருக்கும் பலவிதமான பருவநிலை மற்றும் சுற்றுச்சூழல் மண்டலங்களின் தேவை மற்றும் பயன்பாடுகளைப் பொறுத்து கால்நடை மற்றும் பறவை இனங்கள் அதிக எண்ணிக்கையில் உருவாக்கப்பட்டுள்ளன . தற்போது இந்தியாவில் 512 மில்லியன் கால்நடைகளும் 729 மில்லியன் பறவைகளும் உள்ளன . தற்போது வரை , கால்நடை மற்றும் பறவைகளில் 169 இனங்கள் பதிவு செய்யப்பட்டுள்ளன . இவற்றில் 41 பசு இனங்கள் , 13 எருமை இனங்கள் , 42 ஆடு இனங்கள் 28 வெள்ளாட்டு இனங்கள் , குதிரை மற்றும் பன்றி ஒவ்வொன்றும் 7 இனங்கள் , 9 ஒட்டக இனங்கள் காட்டெருது மற்றும் கழுதையில் ஒரு இனம் பதிவு செய்யப்பட்டுள்ளன . கோழியில் 18 இனங்களும் , வாத்து மற்றும் சீமை வாத்தில் ஒரு இனமும் பறவைகள் இனத்தில் பதிவு செய்யப்பட்டுள்ளது . காட்டெருது , வாத்து , சீமை வாத்து போன்றவை முதன்முதலாக பதிவு செய்யப்பட்டிருப்பது குறிப்பிடத்தகுந்த விஷயமாகும் .


    உயிரியல் தனித்தன்மை கூட்டத்தின் ( சிபிடி ) கீழ் , உயிரணு வளத்தில் நாட்டின் இறையாண்மையைக் காப்பாற்றுவதற்கு விலங்குகளை அட்டவணைப்படுத்துவதில் புதிய வகை முயற்சி தேவைப்படுகிறது என்று மத்திய வேளாண்மைத் துறை அமைச்சர் தெரிவித்தார் . உலக வணிக அமைப்பு மற்றும் அறிவுசார் சொத்துரிமையின் கீழ் நம் சொந்த நாட்டு விலங்குகளின் மரபணு தனித்தன்மை பாதுகாக்கப்பட வேண்டும் . ஒவ்வொரு நாட்டு விலங்குகளின் தனித்தன்மை , பகிர்மானம் , அடிப்படை குணங்கள் , ஒப்பீட்டு செயல்திறன் மற்றும் தற்போதைய நிலை போன்ற மரபணு வளங்களை புரிந்துகொள்வதன் மூலம் , அவற்றை சிறந்த முறையில் தொடர்ந்து மேம்படுத்தவும் , பாதுகாக்கவும் முடியும் . நமது நாட்டு விலங்குகளின் தனித்தன்மையை சிறந்த முறையில் பாதுகாப்பதற்கு , முழுமையான தேசிய பட்டியல் மற்றும் காலம்தோறும் கண்காணித்தல் மற்றும் இது தொடர்பான அபாயங்கள் நீக்கப்பட வேண்டும் . இந்தத் தகவல்கள் இல்லையென்றால் சில விலங்கு இனங்கள் எண்ணிக்கை கணிசமான வீழ்ச்சி அல்லது அழிவு ஏற்பட்டுவிடும் .


    நம்பகமான தேசிய ஆவணமாக்கும் அமைப்பு மூலம் விலங்குகளின் மரபணு வளங்களின் மதிப்புமிக்க இறையாண்மையுடன் அவற்றின் பண்புகளையும் புரிந்துகொள்வதற்கு , இந்திய வேளாண் ஆய்வு மையம் ( ஐ . சி . ஏ . ஆர் .), கால்நடை மற்றும் பறவை இனங்கள் பதிவதற்கு புதிய நடைமுறையை கர்னால் இடத்திலுள்ள தேசிய விலங்கு மரபணு வள அமைப்பு ( என் . பி . ஏ . ஜி . ஆர் .) 2007- ம் ஆண்டு அறிமுகம் செய்துள்ளது . என அமைச்சர் விழாவில் தெரிவித்தார் . இந்த ஒரு அமைப்பு மட்டுமே விலங்குகளின் மரபணு வளத்தை பதிவு செய்வதற்கு தேசிய அளவில் அங்கீகரிக்கப்பட்ட அமைப்பு என்றும் தெரிவித்தார் . ஒரு முறை இந்த மரபணு தகவல்களை பொது துறைக்குள் பதிவு செய்துவிட்டால் , இதன் மூலம் மரபணு மேம்பாடு செய்து கூடுதல் வருமானம் பெறுவதற்கும் , பாதுகாப்பு மற்றும் நீடித்த நிலைத்த பயன்பாட்டுக்கும் உபயோகமாக இருக்கும் . இந்த வகையான ஆவணப்படுத்தும் நடவடிக்கை , உள்ளூர் சமூகங்கள் மற்றும் உரிமையாளர்களிடம் விழிப்புணர்வு ஏற்படுத்தவும் , கொள்கை வகுப்பாளர்கள் மற்றும் ஆய்வு மேம்பாட்டு நிறுவனங்களுக்கும் பயனுள்ளதாக இருக்கும் .


    இனங்களைப் பதிவு செய்யும் நடவடிக்கை தொடங்கப்பட்ட நேரத்தில் 129 உள்நாட்டு கால்நடை மற்றும் பறவை இனங்கள் பதிவு செய்யப்பட்டன . இதன்பிறகு பல்வேறு புதிய இனங்கள் பதியப்பட்டன . இன்று இந்த எண்ணிக்கை 169 ஆக உயர்ந்துள்ளது . ஆனாலும் இன்று நாட்டில் 54% கால்நடை இனங்கள் அடையாளம் காணப்படாமல் உள்ளன . நாட்டின் புறநகர் மற்றும் அணுகமுடியாத பகுதியில் புதிய கால்நடை இனங்கள் பதிவு செய்யப்பட வேண்டிய நிலையில் உள்ளன என்றும் அமைச்சர் தெரிவித்தார் .


    பதிவு செய்யப்பட்ட 9 இனங்களில் 5, வடகிழக்கு மாநிலங்களைச் சேர்ந்தவை என்ற தகவலை வேளாண் துறை அமைச்சர் மகிழ்ச்சியுடன் பகிர்ந்துகொண்டார் . இந்தப் பகுதியில் மேலும் புதிய இனங்கள் பதிவு செய்வதற்கு வாய்ப்பு உள்ளதாகவும் குறிப்பிட்டார் . இதேபோன்று இன்னும் நிறைய இனங்கள் இந்தியாவின் முக்கியமான கால்நடை வளங்களான பசு , எருமை , ஆடு , செம்மறியாடு மற்றும் பன்றிகளில் இருக்கிறது . மிகக் குறைந்த எண்ணிக்கையில் தனித்துவம் மற்றும் நிலையான அளவில் இருக்கக்கூடிய கோவேறு கழுதை , காட்டெருது , மிதுன் , வாத்து , காடை போன்றவைகளும் அடையாளம் காணப்பட வேண்டும் என்று தெரிவித்தார் .


    கடந்த ஆண்டு போலவே இந்த ஆண்டும் ஐ . சி . ஏ . ஆர் . இதுபோன்ற நிகழ்ச்சி நடத்தி , பல்வேறு வகை இனங்களின் பதிவு விண்ணப்பங்களுக்கு மதிப்பு அளிப்பது மிகுந்த மகிழ்ச்சி அளிக்கிறது என்று வேளாண் துறை அமைச்சர் தெரிவித்தார் . இதுபோன்ற நிகழ்ச்சிகள் விவசாயிகள் மற்றும் பிரதிநிதிகளுக்கு ஊக்கம் அளிக்கும் என்றும் அமைச்சர் திரு . ராதா மோகன் சிங் தெரிவித்தார் .

    
    
    (Release ID: 1516356) Visitor Counter : 557