      பாதுகாப்பு அமைச்சகம்

      69-வது குடியரசு தின அணிவகுப்பு: விமான சாகசம் மற்றும் கண்காட்சி
      Posted On: 12 JAN 2018 2:15PM by PIB Chennai


    வரும் ஜனவரி 26, 2018 அன்று 69- வது குடியரசு தினத்தைக் கொண்டாடுவதில் நாடு பெருமைப்படுகிறது . பல்வேறு வகை விமானங்களின் மெய் சிலிர்க்கவைக்கும் வான்வெளி சாகசம் மற்றும் கண்காட்சி ராஜ்பவனில் நடைபெறும் குடியரசு தின அணிவகுப்பில் முக்கிய அம்சமாகத் திகழும் . வான்வெளி சாகசம் மற்றும் கண்காட்சிக்கான பயிற்சிகள் வரும் ஜனவரி 18, 2018 முதல் ( வியாழக்கிழமை ) தொடங்குகிறது . சார்க்கி தாத்ரி ஜாஜர் , யமுனை நதியின் மீது பொது இடத்தில் குறைந்த உயரத்தில் விமானங்கள் பறக்க உள்ளன .


    பறக்கும் விமானங்களுக்கு , குறிப்பாக தாழ்வாக பறக்கும்போது பறவைகள் மிகப்பெரும் ஆபத்தாக விளங்குகின்றன . திறந்தவெளியில் வீசப்படும் உணவுப் பொருட்கள் பறவைகளை கவர்ந்து இழுக்கிறது . விமானங்கள் , விமானிகள் மற்றும் பயணிகளின் பாதுகாப்புக்கு உறுதியளிக்கும் வகையில் டெல்லி , காஸியாபாத் , சார்கி தாத்ரி , ஜாஹ்ஜர் மற்றும் இவற்றின் அருகிலுள்ள அனைத்து குடிமக்களும் உணவுப் பொருட்களை திறந்தவெளியில் வீசவேண்டாம் என விமானப்படை கேட்டுக்கொண்டுள்ளது . இறந்த மிருகங்கள் அல்லது இறைச்சிகள் திறந்தவெளியில் காணப்பட்டால் , அருகிலுள்ள விமானப்படை தளம் அல்லது காவல் நிலையங்களுக்குத் தகவல் கொடுத்து , அகற்றுவதற்கும் தேவையான ஏற்பாடுகள் செய்யுமாறு கேட்டுக்கொள்ளப்படுகிறார்கள் . இதுகுறித்து பறவை பேரபாய எதிர்ப்புக் குழு ( பி . ஹெச் . சி . டி .), பாலம் விமானப் படை நிலையம் ஆகியவற்றின் அலுவலக பொறுப்பாளர்களை , ‘’1932’’ இணைப்பு எண் ‘’7348’’ போன்றவற்றில் அழைக்கலாம் .


    ஜனவரி 18, 20, 21, 23 மற்றும் 26, 2018 ஆகிய தேதிகளில் எம்ஐ -17 வி 5 ஹெலிகாப்டர் மலர்கள் தூவி விமான சாகசத்தை தொடங்கிவைக்கிறது .


    *****

    
    
    (Release ID: 1518411) Visitor Counter : 30