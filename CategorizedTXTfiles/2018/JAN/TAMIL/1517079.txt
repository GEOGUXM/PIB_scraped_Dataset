      உள்துறை அமைச்சகம்

      புதிதாக உருவாக்கப்பட்டுள்ள இணையதளம் மற்றும் தகவல் பாதுகாப்பு (சிஐஎஸ்) பிரிவின் நடவடிக்கைகளை மத்திய உள்துறை அமைச்சர் ஆய்வு செய்தார்.
      இணையதளத்தில் ஆபாசபடங்கள் கிடைப்பதை தடுக்க திரு. ராஜ்நாத் சிங் உத்தரவிட்டார்.

      Posted On: 17 JAN 2018 4:32PM by PIB Chennai

    மத்திய உள்துறை அமைச்சகத்தில் புதிதாக உருவாக்கப்பட்டுள்ள இணையதள மற்றும் தகவல் பாதுகாப்பு பிரிவின் கீழ், இந்திய இணையதள குற்றங்கள் ஒருங்கிணைப்பு மையம் மற்றும் இணையதள போலீஸ் படை ஆகியவை அமைக்கப்பட்டுள்ளன. 2017 நவம்பர் 10ம் தேதி மத்திய உள்துறை அமைச்சகத்தின் கீழ் அமைக்கப்பட்ட சிஐஎஸ்.சின் இந்த ஆண்டு செயல் திட்டங்கள் குறித்து புதுடெல்லியில் இன்று நடந்த கூட்டத்தில் மத்திய உள்துறை அமைச்சர் திரு.ராஜ்நாத் சிங் சீராய்வு செய்யும்போது, இத்தகவலை தெரிவித்தார்.


    சிஐஎஸ் பிரிவு நான்கு அமைப்புகளை கொண்டதாக இருக்கும். அவை, பாதுகாப்பு ஒப்புதல், இணையதள குற்றங்கள் தடுப்பு, இணையதள பாதுகாப்பு மற்றும் தகவல் பாகாப்பு ஆகியவையாகும். இந்த நான்கு அமைப்புக்கும் கூடுதல் செயலாளர் அளவிலான அதிகாரிகள் தலைமை வகிப்பார்கள். மேலும், இதில் தலைமை தகவல் பாதுகாப்பு அதிகாரி (சிஐஎஸ்ஓ) மற்றும் கூடுதல் சிஐஎஸ்ஓ ஆகியோரை நியமிக்கவும் திட்டமிடப்பட்டுள்ளது. மேலும், நிதி மோசடி தொடர்பான விவகாரங்களை தயாரித்தல், தொடர் நடவடிக்கைகள் மற்றும் ஆலோசனைகள் ஆகியவற்றுக்காக இணையதளம் ஒன்றும் உருவாக்கப்பட்டு வருகிறது.


    இணையதளத்தில் ஆபாசப்படங்கள் பரிமாறிக் கொள்வது அதிகரித்து வருவது குறித்து மத்திய உள்துறை அமைச்சர் கவலை தெரிவித்தார். இதனால் இணையதளங்களை தீவிரமாக கண்காணிக்குமாறும், இந்திய சட்டவிதிகளை மீறும், குறிப்பாக குழந்தைகள் ஆபாசப்படங்கள் தொடர்பான இணையதளங்களை முடக்கும்படியும் திரு. ராஜ்நாத் சிங் கேட்டுக் கொண்டார்.


    ஐபிஎஸ் அதிகாரிகள் உரிய விவரங்களை பெறுவதற்காக “ips.gov.in” என்ற இணையதளம் உருவாக்கப்பட்டுள்ளது என்று போலீஸ்-1 பிரிவை பார்வையிட்ட மத்திய உள்துறை அமைச்சரிடம் தகவல் தெரிவிக்கப்பட்டது. ஆண்டு செயல்பாடு மதிப்பீடு அறிக்கை (ஏபிஏஆர்), அசையாக சொத்து விவரங்கள் தாக்கல் (ஐபிஆர்.கள்) மற்றும் நிர்வாக ஆவணங்கள் (இஆர்) ஆகியவை இணையதளத்துக்கு மாற்றப்பட்டுள்ளது குறித்தும் விளக்கம் அளிக்கப்பட்டது.

    
    
    (Release ID: 1517079) Visitor Counter : 72