      பாதுகாப்பு அமைச்சகம்

      ஆயுதப்படையில் சிறுபான்மை இளைஞர்கள்
      Posted On: 03 JAN 2018 5:52PM by PIB Chennai


    ஆயுதப்படைகளில் ஆட்கள் தேர்வு முற்றிலும் தகுதி அடிப்படையிலானது மற்றும் வகுப்பு , ஜாதி , சமுதாயம் , பிராந்தியம் அல்லது மதம் என்று இல்லாமல் அனைத்து குடிமக்களுக்கும் பொதுவானது . ஆயுதப்படைகளில் ஜாதி , சமுதாயம் , பிராந்தியம் அல்லது மதம் தொடர்பான எந்த தகவல் பதிவேடும் நிர்வகிக்கப்படுவதில்லை .


    ஆயுதப்படைகளில் பெருமளவிலான விண்ணப்பதாரர்களை இணைப்பதற்காக பல்வேறு நடவடிக்கைகள் மேற்கொள்ளப்பட்டு வருகின்றன . சவால்கள் மற்றும் மன த் திருப்தியான பணியை செய்வதால் கிடைக்கும் பலன்கள் குறித்து இளைஞர்களிடம் விழிப்புணர்வு ஏற்படுத்துவதற்காக கண்காட்சிகள் , விளம்பர யுக்திகள் பயன்படுத்தப்படுகிறது . இதுதவிர ஆயுதப்படை பணிகளுக்கு கவர்ந்திழுக்கும் வகையில் ,, பதவி உயர்வு விவகாரம் மேம்படுத்தப்பட்டுள்ளது .


    மேலும் , பாதுகாப்பு பணியாளர்களின் தனித்துவ அம்சமான கடினமான சூழ்நிலைகளில் பணியாற்றுதல் உள்ளிட்டவற்றை ஈடுசெய்யும் வகையில்


    பிரிகேடியர் மற்றும் இதற்கு நிகரான பதவிகளுக்கு ராணுவ சேவை ஊதியம் ( எம்எஸ்பி ) வழங்கப்படுகிறது . சாதாரண அரசு பணிகளில் சேரும் கடைநிலை அளவிலான ஊழியர்களுக்கு குறைந்தபட்ச சம்பளமாக ( நிலை 1) ரூ .18,000 வழங்கப்படுகிறது . ஆனால் , அதேநேரம் பாதுகாப்பு படைகளில் முதல்கட்ட பணிகளில் சேரும் வீரர்களுக்கு குறைந்தபட்ச சம்பளமாக ( நிலை 3 க்கு சமமானது ) எம்எஸ்பி உட்பட ரூ .26,900 வழங்கப்படுகிறது . இதேபோல் , அரசு பணிகளில் நிலை 10 அளவிலான அதிகாரிகளுக்கு ரூ .56,100 சம்பளமாக அளிக்கப்படுகிறது . ஆனால் , பாதுகாப்புத்துறை சேவை அதிகாரிகளுக்கு எம்எஸ்பி உட்பட ரூ .71,600 வழங்கப்படுகிறது .


    பாதுகாப்பு பணியாளர்கள் எதிர்கொள்ளும் பயங்கர ஆபத்துகள் மற்றும் கடினமான பணிகளுக்கு படிகள் வழியில் நஷ்டஈடு வழங்கப்படுகிறது . இதுதவிர , பாதுகாப்பு சேவை பணியாளர்களுக்கு பண பலன்கள் மற்றும் சலுகைகள் வழங்கப்படுகிறது . இதில் , 1 ) இலவச ரேஷன் பொருட்கள் அல்லது ரேஷனை இலவசமாக பெறுவதற்காக ரேஷன் பொருட்கள் படி வழங்கப்படுகிறது . 2 ) கேன்டீன் கடைகளில் வரிச் சலுகை அளிக்கப்படுகிறது . 3 ) ரயில் மற்றும் விமானங்களில் பயணிக்க சலுகை கூப்பன்கள் வழங்கப்படுவதும் அதில் அடக்கமாகும் .


    மக்களவையில் இன்று திரு . சிராஜூதீன் அஜ்மல் எழுப்பிய கேள்விக்கு எழுத்துப்பூர்வமாக பாதுகாப்புத்துறை இணையமைச்சர் டாக்டர் சுபாஷ் பாம்ரே அளித்த பதிலில் இத்தகவல் அளிக்கப்பட்டுள்ளது .

    
    
    (Release ID: 1516217) Visitor Counter : 43