      குடியரசுத் துணைத் தலைவர் செயலகம்

      விவசாயம் வருமானம் ஈட்டுவதாகவும் லாபகரமாகவும் அமைய 12 வளர்ச்சித் திட்டங்களை சுட்டிக்காட்டுகிறார் குடியரசு துணைத் தலைவர்
      சமூக மற்றும் பொருளாதார மாற்றத்துக்கான நிறுவனத்தில் 14-வது வி.கே.ஆர்.வி.ராவ் நினைவு உரை நிகழ்த்தினார்.

      Posted On: 19 JAN 2018 5:25PM by PIB Chennai

    விவசாயம் அதிக இந்தியர்களின் முதல் தொழிலாக இருந்தாலும் , விவசாயிகள் இதனை ஆர்வமுடன் செய்வதில்லை . இதற்கு குறைந்த மற்றும் தேக்கமடைந்த வருமானம் மற்றும் உற்பத்தித் திறனே காரணம் என்று இந்திய க் குடியரசு த் துணைத் தலைவர் திரு . வெங்கய்ய நாயுடு கூறியுள்ளார் . இன்று பெங்களூருவில் , சமூக மற்றும் பொருளாதார மாற்றத்துக்கான நிறுவனத்தில் 14- வது வி . கே . ஆர் . வி . ராவ் நினைவு உரை நிகழ்த்தியபோது அவர் இதைத் தெரிவித்தார் . கர்நாடக ஆளுநர் திரு . வாஜ்பாய் ரூதாபாய் வாலா , மத்திய ரசாயனப் பொருட்கள் மற்றும் உரங்கள் , நாடாளுமன்ற விவகாரங்கள் துறை அமைச்சர் திரு . அனந்தகுமார் உள்ளிட்ட பல பிரமுகர்கள் விழாவில் கலந்துகொண்டனர் .


    விவசாயிகள் சந்தித்துவரும் பிரச்னைகளைத் தீர்க்க வேகமான , முழுமையான , நிலையான வளர்ச்சி உத்திகள் வகுக்கப்பட வேண்டும் என்று குடியரசு துணைத் தலைவர் கேட்டுக்கொண்டார் .


    இதற்காக , பிரதான் மந்திரி கிரிஷி சின்சய் யோஜனா , பிரதான் மந்திரி ஃபாஸல் பீமா யோஜனா , இ - நாம் , மண் வள அட்டை போன்ற திட்டங்கள் மூலம் விவசாய உற்பத்தியின் அளவை அதிகரிக்கவும் , விவசாயிகளின் வருமானத்தைப் பெருக்கவும் அரசு நடவடிக்கை எடுத்துவருகிறது என்று தெரிவித்தார் .


    கால்நடை வளர்ப்பில் உள்ள அபாயங்களைக் களைவதற்கும் பிரதான் மந்திரி ஃபாஸல் பீமா யோஜனா பயன்படுகிறது என்று குடியரசு துணைத் தலைவர் தெரிவித்தார் .


    நம் விவசாயிகளின் சாதனைகளைக் கண்டு பெருமைப்படுவதற்கு நியாயமான காரணங்கள் இருக்கிறது என்றும் குடியரசு துணைத் தலைவர் தெரிவித்தார் . உணவுப் பற்றாக்குறையை நாம் வெற்றிகரமாக கடந்துவிட்டோம் . சுய தேவைக்காக உணவு இறக்குமதி செய்துவந்த நிலைமை மாறி ஏற்றுமதி செய்துவருகிறோம் . பாரம்பரிய விவசாய முறையில் இருந்து நவீன தொழில்நுட்ப சாகுபடிக்கு மாறியிருக்கிறோம் . தற்போது இந்தியா பல பொருட்கள் உற்பத்தியில் முதல் இடத்தில் இருக்கிறது . உலகிலேயே அதிக பால் உற்பத்தி செய்யப்படுகிறது , பச்சை , வெண்மை , நீலம் மற்றும் மஞ்சள் புரட்சியின் மூலம் ஏற்படும் பல்வேறு வளர்ச்சி மாற்றங்களை பார்த்துவருகிறோம் .


    பொது மற்றும் தனியாரிடம் இருந்து கூடுதல் முதலீடு அவசியம் என்று குடியரசு துணைத்தலைவர் தெரிவித்தார் . பொது மற்றும் தனியார் முதலீட்டைக் கொண்டு நீண்டகாலம் மற்றும் இடைக்கால நடவடிக்கைத் திட்டம் உருவாக்கி , இந்தத் துறையை மேம்படுத்தும் வகையில் சரியான பாதையில் செல்ல வேண்டும் என்றும் தெரிவித்தார் .


    உற்பத்தித் திறன் மற்றும் போதிய வருமானம் கிடைப்பதற்கு 12 வளர்ச்சி த் திட்டங்களை குடியரசு துணைத் தலைவர் சுட்டிக்காட்டுகிறார் .

      * சிறந்த தரமான விதைகளைப் பயன்படுத்துவதன் மூலம் 15 முதல் 20% வரை உற்பத்தித் திறனை அதிகரிக்க முடியும் .
      * விவசாய உற்பத்தியை அதிகரிக்க சரிவிகித உரங்களைப் பயன்படுத்துவது இரண்டாவது கட்டம் .
      * மூன்றாவதாக , சரியான நேரத்தில் கடன் கிடைப்பது , புதுமைத் திட்டங்களை செயல்படுத்துவது , விவசாயிகளிடம் முக்கியப் பங்கு வகிக்கிறது .
      * நான்காவதாக , விவசாயத்துடன் இணைந்த உபதொழில்களான கால்நடை , மீன் வளர்ப்பு , கோழி வளர்ப்பு போன்றவை மூலம் விவசாயிகளின் வருமானம் கணிசமாக உயரும் .
      * ஐந்தாவதாக இந்தியாவில் பண்ணை எந்திரமயமாக்கல் விரிவுபடுத்தப்பட வேண்டும் .
      * ஆறாவதாக , விவசாயத்தை தீவிரப்படுத்துவதன் மூலம் தோட்டக்கலையுடன் இணைத்தல் , மலை மீது விவசாயம் செய்வதற்கு இயந்திரப் பயன்பாடு போன்றவை வருமானத்தை அதிகரிக்கும் .
      * ஏழாவதாக , சுற்றுச்சூழலை ப் பாதுகாக்கும் வகையில் விவசாயம் சார்ந்த தொழிற்சாலைகளை வலுப்படுத்த வேண்டும் .
      * எட்டாவதாக , நீர் பயன்பாடு குறித்து இன்னமும் கூடுதல் விழிப்புணர்வு வேண்டும் .
      * ஒன்பதவதாக , நுகர்வோர் விலையில் பெரும்பாலான பங்கு விவசாயிகளை அடைய வேண்டும் .
      * பத்தாவதாக , நிலம் தொடர்பான கொள்கையில் கணிசமான சீர்திருத்தங்கள் செய்ய வேண்டும் .
      * பதினொன்றாவதாக , பருவநிலைக்கு ஏற்ப விவசாய முறையை மாற்றிக்கொள்ள வேண்டும் .
      * பனிரெண்டாவதாக , விவசாயம்சார் அறிவுத் தகவல்கள் பகிர்வு முறைப்படுத்தப்பட வேண்டும் .

    

    
    (Release ID: 1517506) Visitor Counter : 60
    
    
    
    
    

*