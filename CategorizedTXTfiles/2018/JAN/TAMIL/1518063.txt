      நிதி அமைச்சகம்

      வங்கி மறு மூலதனம் மற்றும் விரிவான சீர்திருத்தத் திட்டத்தை அரசு அறிவித்தது.
      Posted On: 24 JAN 2018 4:38PM by PIB Chennai


    பொதுத்துறை வங்கிகளுக்கு மறுமூலதனம் வழங்குவதாக அக்டோபர் 2017- ல் இந்திய அரசு அறிவித்தது . இன்று இதுகுறித்து முழுமையான தகவல்கள் வெளியிடப்பட்டது . 2017 – 18 மூலதனம் செலுத்தும் திட்டம் மூலம் ரூ .80 ஆயிரம் கோடி மறுமுதலீட்டு பத்திரங்களாகவும் , ரூ .8139 கோடி ரூபாய் பட்ஜெட் ஆதரவுத் தொகையாகவும் வழங்கப்படுகிறது . இந்தத் திட்டம் மூலம் அனைத்து பொதுத்துறை வங்கிகளின் முதலீட்டுத் தேவைகளுக்கும் போதிய பணம் ஒதுக்கப்படும் என்பதால் , பொருளாதாரத்தை மேம்படுத்தும் வகையில் கடன் வழங்கும் நடவடிக்கை அதிகரிக்கும் .


    இந்த சீர்திருத்த நடவடிக்கை சிறப்புற நடைபெறுவதற்காக 6 வகையில் 30 நடவடிக்கைகள் மேற்கொள்ளப்படும் . இந்த சீர்திருத்தங்கள் , நவம்பர் 2017- ல் பொதுத்துறை வங்கியின் மூத்த மேலாண்மையாளர்கள் மற்றும் அரசு அதிகாரிகளின் ஆலோசனைக் கூட்டத்தில் அளிக்கப்பட்ட பரிந்துரையின் பேரில் மேற்கொள்ளப்பட்டுள்ளது . இந்தச் சீர்திருத்த திட்டமானது ஈஸி என்று அழைக்கப்படும் – என்ஹான்ஸ்டு அக்சஸ் அன்ட் சர்வீஸ் எக்ஸெலென்ஸ் - 6 வகையின் கீழ் அதாவது வாடிக்கையாளர் பொறுப்பு , வங்கிப் பொறுப்பு , கடன் பெறுதல் , பொதுத்துறை வங்கிகளின் உத்யாமி மித்ர , நிதியளிப்பதை ஆழப்படுத்தல் மற்றும் டிஜிட்டல் மாற்றம் , பொதுத்துறை வங்கிகள் பணியாளர் மேம்பாடு ஆகியவற்றில் அடங்கும் . ஒட்டுமொத்தமாக இந்த சீர்திருத்த திட்டமானது , ‘ மக்களுக்கு மதிப்பளிக்கும் பொறுப்பான பொதுத் துறை வங்கிகள் ’ என்று அழைக்கப்படுகிறது .


    சீரமைப்பில் பொதுத் துறை வங்கிகள் மேற்கொள்ளும் நடவடிக்கையைப் பொறுத்து முதலீட்டுத் தொகையை அரசு செலுத்தும் . பொதுத் துறை வங்கிகளின் அனைத்து இயக்குனர்களும் சீர்திருத்தத்தை நடைமுறைப்படுத்த ஒட்டுமொத்தமாக உழைக்க வேண்டும் . அவர்களது நடவடிக்கையானது வங்கி வாரியத்தால் ஆய்வு செய்யப்படும் .


    ஈஸி திட்டத்தின் மூலம் மக்களுக்குத் தரமான சேவை மற்றும் அணுகுமுறை மேம்பாடு குறித்து தனியார் நிறுவனம் மூலம் ஆய்வு செய்யப்படும் . இதில் கிடைக்கும் முடிவு ஆண்டுதோறும் மக்கள் பார்வைக்கு வைக்கப்படும் .


    மறுமுதலீடு மற்றும் மறுசீரமைப்பு திட்டம் மூலம் பொதுத்துறை வங்கிகள் வலுவாக இருப்பதற்கும் , ஈஸி மூலம் கடன் வழங்குவதை அதிகப்படுத்துதல் , சிறிய வாடிக்கையாளருக்கும் ஈஸி திட்டதின் மூலம் சேவை எளிதாகச் சேர்வதற்கும் முன்னுரிமை கொடுக்கப்படுகிறது . இத்திட்டத்தில் 5 கிலோமீட்டருக்கு சுற்றளவில் கிராமங்களிலும் வங்கிச் சேவை தொடங்குவது மற்றும் மின்னணு பரிமாற்றம் மூலம் 10 நாட்களுக்குள் அதிகாரபூர்வமற்ற கடன்களை திருப்பியளிப்பது , வங்கிகள் இருப்பிடத்தைக் காட்டும் மொபைல் ஆஃப் மற்றும் நடமாடும் ஏடிஎம் அமைத்தல் போன்றவை ஒவ்வொரு மாவட்டத்திலும் செயல்படுத்தப்படும்

    
    
    (Release ID: 1518063) Visitor Counter : 40
    
    
      Read this release in: English