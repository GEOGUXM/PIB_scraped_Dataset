      விண்வெளித்துறை

      பி.எஸ்.எல்.வி. ராக்கெட் மூலம் 31 செயற்கைகோள்கள். வெற்றிகரமாக ஏவப்பட்டன.
      Posted On: 12 JAN 2018 7:25PM by PIB Chennai


    இந்திய விண்வெளி ஆய்வு மையமான இஸ்ரோவின் பி . எஸ் . எல் . வி . ராக்கெட்டின் 42- வது பயணத்தில் 710 கிலோ எடையுள்ள கார்டோசாட் -2 வகை எல்லைப்பகுதியை க் கண்காணிக்கும் செயற்கைகோளுடன் மேலும் 30 செயற்கை கோள்கள் இன்று ஶ்ரீஹரிகோட்டாவில் இருக்கும் இஸ்ரோவின் சதீஷ் தவான் விண்வெளி மையத்தில் இருந்து வெற்றிகரமாக ஏவப்பட்ட ன . இந்த ராக்கெட் பி . எஸ் . எல் . வி .- சி 40 எனப் பெயரிடப்பட்டது.


    பி . எஸ் . எல் . வி .- சி 40 ராக்கெட் , சர்வதேச நேரப்படி 0929 மணிக்கு ( பகல் 9:29) முதல் ஏவுதளத்தில் இருந்து விண்ணில் செலுத்தப்பட்டது . விண்ணில் ஏவப்பட்ட 16 நிமிடங்கள் 37 நொடிகளில் , 503 கிலோமீட்டர் உயரத்தை பூமியின் சுற்றுப்பாதையில் பூமத்திய ரேகை 97.55 டிகிரி கோணத்தில் அடைந்தது . . இதனையடுத்த 7 நிமிடங்களில் கார்டோசாட் -2 வகை செயற்கைகோள் , ஐ . என் . எஸ் .-1 சி மற்றும் 28 வாடிக்கையாளர்களின் செயற்கைகோள்களும் , பி . எஸ் . எல் . வி . ராக்கெட்டில் இருந்து பிரிந்து ஏற்கெனவே தீர்மானிக்கப்பட்ட இடங்களில் நிலைநிறுத்தப்பட்டன . பி . எஸ் . எல் . வி .- சி 40 நான்காவது கட்டத்தில் குறுகிய காலத்தில் இரண்டாவது முறையாக செலுத்தப்பட்டு 365 கிலோ மீட்டர் துருவப்பாதையை அடைந்ததும் , இந்தியாவின் மைக்ரோசாட் வெற்றிகரமாகப் பிரிக்கப்பட்டது .


    ராக்கெட்டில் இருந்து பிரிந்த கார்டோசாட் -2 வகை செயற்கைகோள் புவிவட்டப் பாதையில் நிலைநிறுத்தப்பட்டதும் , பெங்களூருவில் செயல்படும் இஸ்ரோவின் , டெலிமெட்ரி , கண்காணிப்பு மற்றும் கட்டுப்பாட்டுக் கமென்ட் கட்டமைப்பு ( ஐ . எஸ் . டி . ஆர் . ஏ . சி .), இந்த செயற்கைகோளை தங்கள் கட்டுப்பாட்டில் எடுத்துக்கொண்டது . வரும் நாட்களில் , இந்த செயற்கைகோளின் கட்டமைப்பு செயல்பாடு இறுதியடைந்ததும் , தொடர்ந்து எல்லைப்பகுதிகளை க் கண்காணித்து தகவல்களை புகைப்படக்கருவி மூலம் பான்குரோமாட்ரிக் எனப்படும் கருப்பு வெள்ளை மற்றும் மல்டிஸ்பெக்ட்ரல் எனப்படும் கலர் படங்களாக அனுப்பும் .


    கார்டோசாட் -2 செயற்கைகோளுடன் அனுப்பப்பட்ட 11 கிலோ எடை கொண்ட ஐ . என் . எஸ் .-1 சி மற்றும் 100 கிலோ எடை கொண்ட மைக்ரோசாட் ஆகிய இரண்டு இந்திய செயற்கைகோள்களும் இஸ்ரோவின் பெங்களூரு மையத்தில் இருந்து கண்காணிக்கப்படும் . மற்ற 28 செயற்கைகோள்களும் கனடா , ஃபின்லாந்து , ஃபிரான்ஸ் , கொரியக்கூட்டமைபு , இங்கிலாந்து மற்றும் அமெரிக்காவைச் சேர்ந்தவை ஆகும் .


    இதுவரை பி . எஸ் . எல் . வி . ராக்கெட் 51 இந்திய செயற்கைகோள்களையும் , 237 வெளிநாட்டு வாடிக்கையாளர் செயற்கைகோள்களையும் வெற்றிகரமாக விண்ணில் செலுத்தியுள்ளது .


    ****


    

    
    (Release ID: 1518351) Visitor Counter : 171