      இளைஞர் நலன் மற்றும் விளையாட்டு அமைச்சகம்

      இந்தியாவின் செழுமையான ‘குரு-சிஷ்யர்’ பாரம்பரியம் கேலோ இந்தியா பள்ளிகள் அளவிலான விளையாட்டு (கேஐஎஸ்ஜி) போட்டிகள் தொடக்க நி்கழ்ச்சியின் அடையாளமாக உள்ளது.
      Posted On: 27 JAN 2018 6:15PM by PIB Chennai


    இந்திரா காந்தி உள்விளையாட்டு அரங்கத்தில் ஜனவரி 31 ல் தொடங்கும் கேலோ இந்தியா பள்ளிகள் அளவிலான விளையாட்டு ( கேஐஎஸ்ஜி ) போட்டிகள் தொடக்க விழாவில் இந்தியாவின் பழம்பெருமைவாய்ந்த ‘ ஆசிரியர் மற்றும் மாணவர் ’ என்பதை குறிக்கும் ‘ குரு சிஷ்யர் பாரம்பரியம் ’ சிறப்புடன் கொண்டாடப்பட உள்ளது . வில்வித்தை முதல் மல்யுத்தம் வரை நாடு முழுவதும் இருந்து பல்வேறு பயிற்சியாளர்கள் – வீரர்கள் இந்த வண்ணமயமான நிகழ்ச்சியில் கலந்துக் கொள்ள உள்ளனர் .


    நிகழ்ச்சியின் முக்கியப்பகுதியாக , நாடு முழுவதும் இருந்து வரும் பயிற்சியாளர்கள் மற்றும் தடகள வீரர்கள் அணிவகுக்க உள்ளனர் . இது பயிற்சியாளர்கள் தங்கள் மாணவர்களுக்கு அடிப்படைகளை கற்றுக் கொடுப்பதையும் , சிறந்த விளையாட்டு வீரர்களாக அவர்களை உருவாக்குவதையும் வெளிப்படுத்துவதாக அவர்களுக்கு அங்கீகாரம் அளிப்பதையும் உறுதி செய்வதாகவும் அமையும் .


    மத்திய இளைஞர் நலம் மற்றும் விளையாட்டுத்துறை இணையமைச்சர் கர்னல் ராஜ்யவர்தன் சிங் ரத்தோர் கூறுகையில் , விளையாட்டுத்துறையில் இந்தியா வானளவ முன்னேற வேண்டும் என்பதற்காக ஓய்வு இல்லாமல் பாடுபடும் பயிற்சியாளர்களைச் சமூகம் கவுரவப்படுத்த வேண்டும் என்பதில் பிரதமர் திரு . நரேந்திர மோடி ஆர்வமாக உள்ளார் . இந்திய விளையாட்டு வீரர்களின் எழுச்சி மற்றும் வெற்றியில் , பயிற்சியாளர்களின் முக்கிய பங்கு இருப்பதற்கான பல்வேறு முன்னுதாரணங்கள் நம்மிடம் உள்ளன . மேலும் , இது நம்முடைய பாரம்பரியத்தை மீண்டும் முன்னிறுத்துவதாக அமையும் என்றார் .


    ‘ குரு – சிஷ்யர் ’ என்ற பாரம்பரியத்தை குறிக்கும் வகையில் பயிற்சியாளர்கள் – தடகள வீரர்கள் என்ற சிறப்பான ஜோடிகள் , தொடக்க விழாவில் பார்வையாளர்களைக் கவர உள்ளனர் . இதற்காக நாடு முழுவதும் இருந்து இவர்கள் வருகை தர உள்ளனர் . இது பழைய பாரம்பரியத்தை மீட்டெடுப்பதுடன் , திறமையான இளம் தடகள வீரர்களுக்கு விரிவான மேடை கிடைத்து , அவர்கள் எதிர்க்காலத்தில் சாம்பியன்களாக உருமாறவும் உதவும் .


    கர்னல் ரத்தோர் சமீபத்தி்ல் குறிப்பிட்டபடி , தடகள விளையாட்டு வீரர்களின் ஆரம்பகாலத்தில் இருந்து சர்வதேச போட்டிகள் வரையில் ஒரு கருவியாக இருந்து முன்னேறிய பயிற்சியாளர்களுக்கு ஊக்கத்தொகை அளிக்கும் திட்டத்துக்கு அரசு புத்துயிர் அளிக்க உள்ளது என்பதன் அடிப்படையில் , பல்வேறு விளையாட்டுகளைச் சேர்ந்த பயிற்சியாளர்கள் மற்றும் அவர்களின் பிரபல மாணவர்களை வெளிப்படுத்தும் நிகழ்ச்சியாக இது அமையும் .


    பெரும்பாலான ‘ குரு ’ க்களின் வழிகாட்டுதலில் , பல ‘ சிஷ்யர் ’ கள் உருவாகி உள்ளனர் . இதில் சிலர் உச்சபட்ச நிலையில் தங்கள் திறனை மேம்படுத்தி வெற்றி பெற்றுள்ளனர் . சில முக்கியமான ‘ குரு ’ க்கள் மற்றும் அவர்களில் சில ‘ சிஷ்யர்கள் ’, தொடக்க விழா நிகழ்ச்சியில் இடம்பெற உள்ளனர் . அவர்களின் விவரம் :


    கிரிக்கெட் ( ராமகாந்த் அச்ரேக்கர் மற்றும் சச்சின் டெண்டுல்கர் ): திரு . ராமாகாந்த் அச்ரேக்கர் , மிக பிரபலமான விளையாட்டு வீரரும் , விளையாட்டுத்துறையில் முதன் முதலில் பாரத ரத்னா பெற்றவருமான சச்சின் டெண்டுல்கரின் குருக்களில் ஒருவர் . கிரிக்கெட் விளையாட்டில் பல்வேறு சாதனைகளை செய்த டெண்டுல்கர் , தற்போது நாடாளுமன்ற உறுப்பினராக உள்ளார் . ஆனால் , அவர் தொடர்ந்து தன் குருவிடம் ஆசி பெறுபவராக உள்ளார் .


    வில்வித்தை ( தர்மேந்திர திவாரி மற்றும் தோலா பானர்ஜி ): தர்மேந்திரா திவாரி பல்வேறு வில்வித்தை வீரர்களை அடையாளம் காணுவதற்கும் , அவர்களுக்கு பயிற்சி அளிப்பதற்கும் ஒரு கருவியாக இருந்துள்ளார் . இதில் முக்கியமானவர் தோலா பானர்ஜி . 2003 ம் ஆண்டு , தோலா தேசிய சாம்பியனாக உயர்ந்தார் . இரண்டு ஒலிம்பிக் உள்பட பல்வேறு சர்வதேச போட்டிகளில் இந்தியாவுக்காக விளையாடி உள்ளார் . 2005 ம் ஆண்டில் தோலாவுக்கு அர்ஜூனா விருது அளிக்கப்பட்டது .


    தடகளம் ( பி . டி . உஷா மற்றும் டிண்டு , ஜிஸ்னா மேத்யூ ): இந்தியாவின் மிகச்சிறந்த வீராங்கனை பி . டி . உஷா , தற்போது உஷா தடகள விளையாட்டு பள்ளியை தொடங்கி , பல்வேறு இளம் தடகள வீரர்களுக்கு தானே பயிற்சியும் அளித்து வருகிறார் . அவரது மிக பிரலமான சிஷ்யர்கள் டிண்டு லூகா மற்றும் ஜிஸ்னா . இவர்கள் பல்வேறு சர்வதேச போட்டிகளில் இந்தியாவுக்காக விளையாடி பதக்கங்களை வென்றுள்ளனர் .


    பேட்மின்டன் ( பி . கோபிசந்த் மற்றும் சாய்னா நேவால் / பி . வி . சிந்து / கே . ஸ்ரீகாந்த் ): ஐதராபாத்தில் உள்ள கோபிசந்த் பேட்மின்டன் பயிற்சிக் கழகத்தில் , தொடக்கத்தில் இருந்தே இம்மூன்று வீரர்களுக்கும் பயிற்சி அளித்துள்ளார் . உண்மையான குரு – சிஷ்யர் பாரம்பரியத்தில் , இந்த ஒரே இடத்தில் , இதே குருவின் கீழ் தங்கள் விளையாட்டு பயணம் முழுவதும் பயிற்சி பெற்றுள்ளனர் . கோபிசந்தின் மாணவர்களில் ஒருவர் , சாய்னா நேவால் . மேலும் , பி . வி . சிந்து , கே . ஸ்ரீகாந்த் உள்ளிட்ட பலருக்கும் குறிப்பிடத்தக்க வரையில் அவர் குருவாக இருந்துள்ளார் .


    கூடைப்பந்து ( அமர்ஜீத் சிங் மற்றும் விசேஷ் பிருகுவன்ஷி ): அமர்ஜீத் சிங் , இந்திய விளையாட்டு ஆணையத்தின் ( எஸ்ஏஐ ) முன்னாள் பயிற்சியாளர் . கூடைப்பந்து குருவாக இருந்துள்ளார் . அவர் தனது 30 ஆண்டுக்கால பணியில் , குறைந்தபட்சம் 23 சர்வதேச விளையாட்டு வீரர்களை உருவாக்கி உள்ளார் . இதில் தற்போது இந்திய ஆடவர் அணியில் உள்ள விசேஷ் பிருகுவன்ஷியும் அடக்கம் .


    குத்துச்சண்டை ( இபோம்சா சிங் மற்றும் எம் . சி . மேரிகோம் , விகாஸ் கிரிஷ்ணன் ): எல் . இபோம்சா சிங் , விருது பெற்ற குத்துச்சண்டை குரு ஆவார் . இவர் , பல்வேறு தேசிய மற்றும் சர்வதேச பதக்கங்களை வென்ற மாணவர்களை உருவாக்கி உள்ளார் . இதில் , மேரி கோமும் ஒருவராவார் . மேரி கோம் , ஐந்து முறை உலக சாம்பியன் பட்டத்தையும் , ஒலிம்பிக் வெண்கல பதக்கத்தையும் வென்றுள்ளார் . மேலும் , மணிப்பூரில் இபோம்சா குத்துச்சண்டை விளையாட்டு புரட்சியையே ஏற்படுத்தியது குறிப்பிடத்தக்கது .


    கால்பந்து ( சவியோ மெடெய்ரா மற்றும் பைசங் பூட்டியா / சுனில் சேத்ரி ): இந்திய கால்பந்து குழுக்களின் குருவாக திகழ்பவர் சவியோ மெடெய்ரா . இதில் பைசங் பூட்டியா மறறும் இந்திய கால்பந்து அணியின் கேப்டன் சுனில் சேத்ரி உள்ளிட்ட பிரபல வீரர்களும் அடங்கி உள்ளனர் .


    ஜிம்னாஸ்டிக்ஸ் ( பிசேஷ்வர் நந்தி மற்றும் தீபா கர்மாகர் ): தீபா கர்மாகர் , விளையாட்டுத்துறையை தீவிரமாக கையில் எடுத்தபோது இருந்து அவருக்கு பிசேஷ்வர் நந்தி பயிற்சி அளித்து வருகிறார் . தீபா ஆசிய சாம்பியன்ஷிப் போட்டியில் பதக்கங்களை வென்றுள்ளார் மற்றும் 2016 ஒலிம்பிக்கில் நான்காவது இடத்தை பிடித்தார் . குரு – சிஷ்யர் பாரம்பரியத்தில் இவர்கள் ஒரு மிகச்சிறந்த உதாரணம் . தீபாவின் விளையாட்டு வாழ்க்கையின் முக்கியமான தருணங்களில் , அவரது குருவாக நந்தி இருந்துள்ளார் .


    ஹாக்கி ( ஹரேந்திர சிங் மற்றும் சர்தாரா சிங் / ராணி ): ஹரேந்திர சிங் , தற்போதைய இந்திய மகளிர் ஹாக்கி அணியின் குருவாக உள்ளார் . மேலும் , அவர் பல்வேறு இந்திய ஜூனியர் ஆடவர் அணியின் வீரர்களுக்கும் முன்பு குருவாக இருந்துள்ளார் . இவரது சிறந்த பயிற்சியில் உருவான மாணவர்கள் சர்தாரா மற்றும் ராணி ஆகியோர் ஆவர் .


    கபடி ( பல்வான் சிங் மற்றும் ராகுல் சவுத்ரி / அஜய் தாக்கூர் ): பல்வான் சிங் , தற்போது இந்திய ஆடவர் கபடி அணியின் குருவாக உள்ளார் . இந்த அணி ஆசிய விளையாட்டு போட்டிகள் மற்றும் உலக கோப்பை உள்ளிட்ட பல்வேறு போட்டிகளில் மிகப்பெரிய வெற்றி பெற்றுள்ளது . அஜய் தாக்கூர் , ராகுல் சவுத்ரி ஆகியோர் , இந்திய அணியின் முக்கியமான இரு வீரர்கள் . மேலும் , இவர்கள் பல்வான் சிங்கின் சிஷ்யர்கள் ஆவார்கள் .


    கோ - கோ ( சஞ்சீவ் சர்மா மற்றும் சரிகா காலே ): சஞ்சீவ் சர்மா தற்போது இந்திய மகளிர் கோ — கோ அணியின் தலைமை குருவாக உள்ளார் . கோ — கோ விளையாட்டுத்துறையில் இந்திய மகளிர் அணி மிகப்பெரிய பெயரை பெற்றுள்ளது . இருவருமே இந்திய அணியில் இடம்பெற்றுள்ளனர் . இந்த அணி , 2016 ல் கவுகாத்தியில் நடந்த தெற்கு ஆசிய விளையாட்டு போட்டியில் தங்கப்பதக்கம் வென்றது .


    நீச்சல் ( நிஹார் அமீன் மற்றும் விர்தாவல் காடே / ஸ்ரீஹரி நடராஜன் ): நிஹார் அமீன் நீச்சல் வீரர்களை அடையாளம் காணவும் , அவர்களை விர்தாவல் காடே , சந்தீப் சேஜ்வால் மற்றும் ஸ்ரீஹரி போன்ற மிகச்சிறந்த நீச்சல் வீரர்களாக உருவாகவும் ஒரு கருவியாக இருந்துள்ளார் . ஸ்ரீஹரி ஏற்கனவே நாட்டிற்காக பல்வேறு சர்வதேச போட்டிகளில் விளையாடி உள்ளார் .


    கைப்பந்து ( ஜி . இ . ஸ்ரீதரன் மற்றும் வைஷ்ணவி அகின் / அகின் ஜி . எஸ் ): பல்வேறு இளம் கைப்பந்து வீரர்களில் ஜி . இ . ஸ்ரீதரன் , இரண்டு முக்கியமான வீரர்களான வைஷ்ணவி , அகின் ஜி . எஸ் ஆகியோருக்கும் பயிற்சி அளித்துள்ளார் . ஆரம்பக்காலத்திலேயே இவர்கள் அடையாளம் காணப்பட்டு பயிற்சி அளிக்கப்பட்டனர் . தற்போது இவர்கள் , இந்திய அணியில் இடம்பெற்று பல்வேறு சர்வதேச போட்டிகளில் விளையாடி வருகின்றனர் .


    பளுதூக்குதல் ( பால் சிங் சந்து மற்றும் சுவாதி சிங் / ரவி குமார் ): பால் சிங் சந்து , இந்திய அணிகளின் பயிற்சியாளராக நீண்டக்காலம் இருந்து , பல்வேறு சர்வதேச நட்சத்திரங்களை உருவாக்கி உள்ளார் . இதில் முக்கியமானவர்களில் ஒருவர் ரவி குமார் . சிறந்த பளுதூக்கும் வீரரான ரவி குமார் , 2011 ம் ஆண்டில் அர்ஜூனா விருது பெற்றுள்ளார் . சுவாதி சிங் 2014 காமன்வெல்த் போட்டியில் வெண்கலப் பதக்கம் வென்றுள்ளார் .


    மல்யுத்தம் ( சத்பால் மற்றும் சுஷில் குமார் ): இந்திய மல்யுத்த குருக்களில் சத்பால் முக்கியமான ஒருவர் . இவர் இந்திய விளையாட்டு வீரர்களில் முக்கியமானவரும் , 2012 ல் வெண்கலம் , 2016 ல் வெள்ளி என 2 முறை ஒலிம்பிக் போட்டியில் பதக்கம் வென்றவரான சுஷில்குமாரின் குருவாகவும் , வழிகாட்டியாகவும் இருந்துள்ளார் . ஒலிம்பிக் 2 முறை தனிநபர் பதக்கங்களை வென்ற இந்தியர் என்ற பெருமையை பெற்றவர் சுஷில்குமார் .


    மல்யுத்தம் ( குல்தீப் மாலிக் மற்றும் சாக்‌ஷி மாலிக் ): சாக்‌ஷி மாலிக்குக்கு தேசிய பயிற்சி முகாமில் தொடர்ந்து குல்தீப் மாலிக் பயிற்சி அளித்துள்ளார் . இதன் மூலம் 2016 ஒலிம்பிக்கில் வெண்கலப் பதக்கம் வெல்ல ஒரு கருவியாக இருந்துள்ளார் .

    
    
    (Release ID: 1519197) Visitor Counter : 252