      புதிய மற்றும் புதுப்பிக்கத்தக்க எரிசக்தி அமைச்சகம்

      நாட்டின் சூரிய மின்சக்தி திட்டங்களுக்கு சர்வதேச பன்முக நிதி நிறுவனங்கள் தொழில்நுட்ப மற்றும் நிதி உதவி வழங்குகின்றன : திரு ஆர்.கே.சிங்
      Posted On: 04 JAN 2018 3:29PM by PIB Chennai


    மின்சாரம் , புதிய மற்றும் புதுப்பிக்கத்தக்க எரிசக்தித் துறைக்கான மத்திய இணை அமைச்சர் ( தனிப்பொறுப்பு ) திரு . ராஜ் குமார் சிங் இன்று மக்களவையில் சூரிய மின் சக்தி குறித்து எழுப்பப்பட்ட கேள்விக்கு எழுத்துப்பூர்வமாக பதில் அளித்தார் . சூரிய மின்சக்தி திட்டங்களுக்கு உலக வங்கி , சர்வதேச நிதிக் கழகம் மற்றும் பன்முக நிதி நிறுவனங்களில் இருந்து மத்திய அரசு உதவி பெறுவதாக தெரிவித்தார் .


    அமைச்சகத்தின் உதவியுடன் செயல்படும் இந்திய புதுப்பிக்கத்தக்க எரிசக்தி மேம்பாட்டு நிறுவனம் லிமிடெட் ( ஐ . ஆர் . இ . டி . ஏ .) மூலம் சோலார் பூங்கா அமைக்கும் திட்டத்திற்கு உள் கட்டமைப்புகள் ஏற்படுத்துவதற்கு உலக வங்கி 100 மில்லியன் அமெரிக்க டாலர் உதவி வழங்குவதாக அமைச்சர் தெரிவித்தார் . மேலும் பல்வேறு சோலார் பிவி . மின் சக்தி திட்டத்திற்காக மத்தியப் பிரதேச அரசுடன் சர்வதேச நிதிக் கழகம் ( ஐ . எஃப் . சி .) ஒப்பந்தம் மேற்கொண்டுள்ளதாகவும் அமைச்சர் தெரிவித்தார் .


    மேலும் , தொழிற்சாலை மற்றும் வணிகத் துறையினர் கூரை மின் சக்தி திட்டம் மற்றும் கிரிட் தொடர்பு ஏற்படுத்துவதற்கு உலக வங்கியானது பாரத ஸ்டேட் வங்கிக்கு 620 மில்லியன் அமெரிக்க டாலரும் , ஆசியன் மேம்பாட்டு வங்கி மூலம் பஞ்சாப் தேசிய வங்கிக்கு 500 மில்லியன் அமெரிக்க டாலரும் சலுகைக் கடன் வழங்குகிறது என்றும் அமைச்சர் தெரிவித்தார் .


    கூரை மின் திட்டத்தை அதிகரிப்பதற்கு உலக வங்கி , ஆசியா மேம்பாட்டு வங்கி , யு . எஸ் . எ . ஐ . டி . மற்றும் ஜி . ஐ . இசட் . போன்ற நிறுவனங்கள் தொழில்நுட்ப உதவிகள் செய்கின்றன . மாநிலங்கள் மற்றும் யூனீயன் பிரதேசங்களின் தேவை மற்றும் கேட்புக்கு ஏற்ப இந்த உதவித் திட்டங்கள் வழங்கப்படும் . வழக்கமான மின் திட்டங்களுடன் ஒப்பிடும்போது சூரிய ஒளி மற்றும் காற்று மின்சாரம் அதிக போட்டித்தன்மை கொண்டது ஆகும் சூரிய மின் சக்தி மற்றும் காற்று மின் சக்தியின் கட்டணம் சமீபத்தில் ரூ .2.44/ கிலோவாட் மற்றும் 2.43/ கிலோ வாட் என்ற விகிதத்தில் குறைந்து நிலைநிறுத்தப்பட்டுள்ளன என்று திரு . சிங் தெரிவித்தார் .

    
    
    (Release ID: 1516015) Visitor Counter : 63