      சமூக நிதி மற்றும் அதிகாரமளித்தல் அமைச்சகம்

      தேசிய மாற்றுத்திறனாளிகள் நிதி மற்றும் மேம்பாட்டுக் கழகத்தின் மாநில வழிகாட்டு முகமைகள், பொதுத் துறை வங்கிகள், பிராந்திய கிராமிய வங்கிகளின் தேசிய மாநாடு
      Posted On: 22 JAN 2018 1:05PM by PIB Chennai


    தேசிய மாற்றுத்திறனாளிகள் நிதி மற்றும் மேம்பாட்டுக் கழகத்தின் மாநில வழிகாட்டு முகமைகள், பொதுத் துறை வங்கிகள், பிராந்திய கிராமிய வங்கிகளின் தேசிய மாநாடு டெல்லியில் ஜனவரி 19-ம் தேதி நடைபெற்றது. மத்திய சமூக நீதி மற்றும் அதிகாரமளித்தல் துறை அமைச்சர் திரு. தாவர்சந்த் கெலோட், சமூக நீதி மற்றும் அதிகாரமளித்தல் துறை இணை அமைச்சர் திரு. கிரிஷண் பால் குர்ஜர், மாற்றுத்திறனாளிகளுக்கு அதிகாரமளித்தல் துறைச் செயலாளர் திருமதி சகுந்தலா டி. கம்ளின் ஆகியோர் மாநாட்டில் பங்கேற்றுச் சிறப்பித்தனர். தேசிய மாற்றுத்திறனாளிகள் நிதி மற்றும் மேம்பாட்டுக் கழகத்தின் இயக்குநர்கள் திரு. எஸ்சிஎல் குப்தா, திரு. டி.என். சர்மா மற்றும் மாநில வழிகாட்டு முகமைகள், கிராமிய வங்கிகள், பொதுத் துறை வங்கிகளின் மூத்த அதிகாரிகள் பங்கேற்றனர்.


    மாநாட்டில் பேசிய மத்திய அமைச்சர்கள் தாவர்சந்த், கிரிஷண் பால் ஆகியோர் மாற்றுத்திறனாளிகளுக்கு அனைத்துத் திட்டங்களையும் சிறப்பாக அமல்படுத்தும் வகையில் தேசிய நிதி மற்றும் மேம்பாட்டுக் கழகம், வழிகாட்டு முகமைகளுடன் ஒருங்கிணைந்து செயலாற்றுமாறு கூட்டத்தில் பங்கேற்ற முகமைகளுக்கு ஆலோசனை வழங்கினார்கள்.


    மாற்றுத்திறனாளிகளுக்கு அதிகாரமளித்தல் துறைச் செயலாளர், தேசிய மாற்றுத்திறனாளிகள் நிதி மற்றும் மேம்பாட்டுக் கழகத்தின் இயக்குநர்கள் ஆகியோரும் மாநாட்டில் உரையாற்றினர். மாநாட்டில் உரையாற்றிய தேசிய மாற்றுத்திறனாளிகள் நிதி மற்றும் மேம்பாட்டுக் கழகத்தின் தலைவர் மற்றும் நிர்வாக இயக்குநர் திரு டி.ஆர் சரின், மாற்றுத்தினாளிகளுக்கான திட்டங்களை அமல்படுத்துவதில் உள்ள பிரச்சினைகளை எடுத்துரைத்ததோடு நாடு முழுவதும் இத் திட்டங்களை சுமுகமாக அமல்படுத்த ஆலோசனைகளை வழங்குமாறும் கேட்டுக் கொண்டார்.


    சிறப்பாக செயலாற்றிய மாநில வழிகாட்டு முகமைகள், பொதுத் துறை வங்கி, பிராந்திய கிராமிய வங்கிகளுக்கு ஊக்கத் தொகைப் பரிசுக்கான காசோலைகள் வழங்கப்பட்டன.

    
    
    (Release ID: 1517467) Visitor Counter : 46