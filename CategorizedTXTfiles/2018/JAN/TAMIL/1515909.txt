      பாதுகாப்பு அமைச்சகம்

      தேசப்பற்று,நட்புணர்வை வளர்க்கும் தேசிய மாணவர் படை
      Posted On: 06 JAN 2018 3:04PM by PIB Chennai


    2018- ம் ஆண்டு குடியரசு தினத்துக்கான தேசிய மாணவர் படை முகாமை இந்தியக் குடியரசுத் துணைத் தலைவர் திரு . வெங்கையா நாயடு ஜனவரி 6- ம் தேதி புதுடெல்லியில் தொடங்கி வைத்தார் . இந்த நிகழ்ச்சியில் பேசிய திரு . வெங்கைய நாயுடு , தேசிய மாணவர் படையானது உலகளவில் சீருடையில் பணியாற்றும் மிகப் பெரிய அமைப்பு என்றும் இளைஞர்களை நல்வழிப்படுத்துவதோடு இந்த தேசத்தை கட்டமைப்பதிலும் சிறந்த பணியாற்றுகிறது என்றார் .


    குடியரசு தின முகாம் குறித்து பேசிய அவர் , நாட்டின் , சர்வதேச எல்லைகளின் வழியே சகோதரத்தை மேம்படுத்துவதாக அமைந்துள்ளது என்றும் வெங்கைய நாயுடு குறிப்பிட்டார் . இந்த முகாம் நட்புணர்வையும் தேசப் பற்றையும் வளர்க்கிறது என்றும் அவர் தெரிவித்தார் . உங்கள் ஒவ்வொருவரிடையேயும் கற்றலுக்கான அனுபவத்தை இது அளிக்கும் என்றும் , நினைவைத் தூண்டுவதாக அமையும் என்றும் துணைக் குடியரசுத் தலைவர் குறிப்பிட்டார் . இந்த முகாம் நமது தேசத்தைச் சேர்ந்தவர்களுடன் ஒட்டி உறவாடுவதற்கான வாய்ப்பை மட்டும் அல்ல நட்பு நாடுகளான அந்நிய தேசத்தைச் சேர்ந்தவர்களும் பயிற்சியின் போது வருவதால் அவர்களுடனும் பழகுவதற்கு வாய்ப்பு ஏற்படுகிறது என்று கூறினார் . அவர் . இந்த முகாம் மூலம் நம்முடைய நாட்டைப் பற்றி புரிந்து கொள்வதோடு மட்டும் அல்ல , மற்ற நாட்டைச் சேர்ந்தவர்களுடன் பழகுவதால் அவர்கள் தேசத்தைப் பற்றியும் அறிந்து கொள்ள இயலும் என்றார் .


    தேசிய மாணவர் படையானது அனைத்து நடவடிக்கைகளுக்கும் முன்னணியாக விளங்குவதோடு இளைஞர்களை சமூக மாற்றத்துக்கான படைப்பு சக்தியாக மாற்றுகிறது என்றும் குறிப்பிட்டார் . தேசிய மாணவர் படை என்பது தேசிய ஒருமைப்பாட்டை பிரதிபலிக்கும் உதாரணமாகமாகத் திகழ்கிறது என்ற அவர் , அதில் இடம் பெற்றுள்ள மாணவர்கள் இந்த தேசத்தின் தூண்கள் என்று குறிப்பிட்டார் . தூய்மை இந்தியா திட்டம் தொடங்கப்பட்டது முதல் 10 லட்சம் மாணவர்கள் தங்களை அந்தப் பணியில் ஈடுபடுத்திக் கொண்டது மிக்க மகிழ்ச்சியளிக்கிறது என்றும் வெங்கைய நாயுடு கூறினார் . மாணவர்கள் இங்கு அளிக்கப்படும் பயிற்சியைப் பயன்படுத்திக் கொண்டு பொறுப்புள்ள , ஆற்றலுள்ளவர்களாக விளங்க வேண்டும் என்றார் . முன்னதாக தேசிய மாணவர் படை டைரக்டர் ஜெனரல் , லெப்டினன் \ ட் ஜெனரல் பி . எஸ் . ஷராவத் துணைக் குடியரசுத் தலைவரை வரவேற்றார் .


    இந்த முகாமில் 29 மாநிலங்கள் , 7 யூனியன் பிரதேசங்களைச் சேர்ந்த 695 மாணவிகள் உள்பட 2070 பேர் பங்கேற்றனர் . இவர்கள் குடியரசுத் தினத்தன்று பிரதமர் வருகையின் போதான அணி வகுப்பில் பங்கேற்க உள்ளனர் . மேலும் இந்த முகாமில் பங்கேற்றவர்கள் கலாச்சார நிகழ்ச்சிகள் , தேசிய ஒருமைப்பாட்டு விழிப்புணர்வு நிகழ்ச்சிகளில் பங்கேற்க உள்ளனர் .


    ராணுவம் , விமான , கப்பற்படையைச் சேர்ந்த தேசியப் படை மாணவர்கள் வெங்கைய நாயுடுவை வரவேற்று அணிவகுப்பு மரியாதையை அளித்தனர் . பின்னர் அந்த மாநிலத்தைச் சேர்ந்த மாணவர் படையினர் தங்கியிருந்த இடத்துக்குச் சென்ற தேசிய மாணவர் படையினரின் கலாச்சார நிகழ்ச்சியையும் கண்டுகளித்தார் .

    
    
    (Release ID: 1515909) Visitor Counter : 93