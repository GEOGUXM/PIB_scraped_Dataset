      தொழிலாளர் மற்றும் வேலைவாய்ப்பு அமைச்சகம்

      வேலைவாய்ப்புக்கான காலாண்டு ஆய்வு
      Posted On: 03 JAN 2018 12:47PM by PIB Chennai


    தொழிலாளர் மற்றும் வேலைவாய்ப்பு அமைச்சகத்துடன் இணைந்த தொழிலாளர் பணியகம் , 10க்கும் அதிகமான பணியாளர்களை நியமிக்க தேர்ந்தெடுக்கப்பட்ட எட்டு துறைகளில் உள்ள வேலைவாய்ப்புகளை மதிப்பீடு செய்வதற்காக காலாண்டு வேலைவாய்ப்பு ஆய்வினை நடத்துகிறது. உற்பத்தி, கட்டுமானம், வணிகம், போக்குவரத்து, கல்வி, சுகாதாரம், தங்கும் விடுதி , உணவு விடுதி தகவல் தொழில்நுட்பம், பி.பீ.ஓ. ஆகியவை இந்தத் துறைகளாகும்.


    தொழிலாளர் பணியகம் தனது ஐந்தாவது காலாண்டு ஆய்வு முடிவுகளை 2017 டிசம்பர் 29 ம் தேதி வெளியிட்டது . 2017 ஜனவரி முதல் மார்ச் வரையிலான காலாண்டில் 59,000 பெண்கள் உட்பட 1.95 லட்சம் பேருக்கு வேலைவாய்ப்புகள் அதிகரித்துள்ளது என்கிறது இந்த அறிக்கை . அனைத்து எட்டு துறைகளிலும் நல்ல மாற்றங்கள் காணப்படுகின்றன என்று தெரிவிக்றிது . உற்பத்தித் துறையில் அதிகப்ட்சமாக 1.02 லட்சம் (55 சதவீதம் ) உயர்வு காணப்படுகிறது .


    இந்தத் தகவலை தொழிலாளர் மற்றும் வேலைவாய்ப்புத் துறை அமைச்சர் ( தனிப்பொறுப்பு ) திரு . சந்தோஷ் குமார் கங்வார் மாநிலங்களவையில் இன்று உறுப்பினர்களின் கேள்விகளுக்கு எழுத்து பூர்வமாக பதில் அளித்தார்.


    
    

    
    (Release ID: 1516701) Visitor Counter : 29