      மின்னணு மற்றும் தகவல் தொழில்நுட்பம்

      இணையப் பாதுகாப்புத் துறை அமைக்கும் தில்லி பல்கலைக்கழக முயற்சிக்கு மத்திய அரசு ஆதரவு!
      * மலிவு விலை இணையப் பாதுகாப்புப் பொருட்களின் மையமாக இந்தியா திகழும் - திரு. ரவிசங்கர் பிரசாத்
      
      * சந்தைப்படுத்துதல் நடைமுறைகளில் டிஜிட்டல் ஆதிக்கம் குறித்த 6-ஆவது சர்வதேச வர்த்தக மாநாட்டை அமைச்சர் தொடங்கி வைத்தார்.
      Posted On: 11 JAN 2018 12:19PM by PIB Chennai


    தில்லி பொருளாதாரப் பள்ளியின் வணிகவியல் துறை சார்பில் ஏற்பாடு செய்யப்பட்டிருந்த 6- ஆவது சர்வதேச வர்த்தக மாநாட்டை மத்திய மின்னணு -தகவல் தொழில்நுட்பம் மற்றும் சட்டம் மற்றும் நீதித்துறை அமைச்சர் திரு.ரவிசங்கர் பிரசாத் ஜனவரி 11- ஆம் தேதி தில்லியில் தொடங்கி வைத்தார். டிஜிட்டல் தாக்கம் மற்றும் சந்தைப்படுத்துதல் நடைமுறைகளின் எதிர்காலம் என்ற தலைப்பிலான 2 நாள் மாநாட்டின் நோக்கம் : மாண்புமிகு பிரதமர் நரேந்திரமோடி அவர்களால் தொடங்கப்பட்ட திட்டமான ‘ டிஜிட்டல் இந்தியா ’ திட்டத்தால் மின்னணு சந்தைப்படுத்துதலில் ஏற்பட்டுள்ள தாக்கங்களை புரிந்து கொள்வது தொடர்பான பல்வேறு கருத்து களை வெளிக்கொண்டு வருவதாகும். தில்லி பல்கலைக்கழக துணைவேந்தர் டாக்டர்.யோகேஷ் கே.திவாரி , தில்லி பொருளாதாரப் பள்ளியின் இயக்குனர் பேராசிரியர் பாமி துயா , தில்லி பொருளாதாரப் பள்ளியின் வணிகவியல் துறையின் தலைவர் மற்றும் முதல்வர் பேராசிரியர் கவிதா சர்மா , எம்ராய் பல்கலைக்கழகத்தைச் சேர்ந்த பேராசிரியர் ஜெகதீஷ் சேத் உள்ளிட்டோரும் இந்த நிகழ்ச்சியில் கலந்து கொண்டனர்.


    மாநாட்டில் பேசிய அமைச்சர் திரு. ரவிசங்கர் பிரசாத் ,‘‘ இந்தியாவின் டிஜிட்டல் சூழல் அமைப்பு மிக மிக சக்தி வாய்ந்ததாகும். அதற்கு வலிமையான இணையப் பாதுகாப்பு , இணையப் பயிற்சி மற்றும் இணைய ஒருங்கிணைப்பு தேவைப்படுகிறது. இணையப் பாதுகாப்புக்காக தனித் துறையை தில்லி பல்கலைக்கழகம் தொடங்கவிருப்பதை அறிந்து நான் மகிழ்ச்சி அடைந்தேன். இந்தியா வெகுவிரைவில் மலிவுவிலை இணையப் பாதுகாப்பு பொருட்களின் சக்தி வாய்ந்த மையமாக உருவெடுக்கவிருப்பதால் தில்லி பல்கலைக்கழகத்தின் இந்த முயற்சிக்கு மத்திய அரசு சாத்தியமான அனைத்து உதவி களையும் வழங்கும் ’’ என்று கூறினார்.


    ‘‘ இப்போதெல்லாம் நுகர்வோர் தாங்கள் நினைப்பதை தாங்களே உருவாக்கிக் கொள்கின்றனர். சந்தைப்படுத்துதல் தொடர்பான அனைத்து பாரம்பரிய விதிகளும் விரைவில் மாறக்கூடும். வளரும் இந்தியாவின் புதிய பரிமா ண ங்களில் இதுவும் ஒன்றாகும். இன்றைய இந்தியாவில் எளிதில் அணுகக்கூடிய , பயன்பாடு கொண்ட , எளிதில் ஏற்றுக்கொள்ளக்கூடிய தளம் உங்களுக்கு த் தேவைப்படுகிறது என்றால் , டிஜிட்டல் இந்தியா இத்தகைய வாய்ப்புகளை உருவாக்கிக் கொடுக்கிறது ’’ என்றும் திரு. ரவிசங்கர் பிரசாத் கூறினார்.


    டிஜிட்டல் புரட்சியில் இந்தியா அடைந்து வரும் முன்னேற்றம் குறித்து விளக்கிய திரு.ரவிசங்கர் பிரசாத் ,‘‘ உலகின் டிஜிட்டல் புரட்சிக்கு தலைமை தாங்கும் நிலையை நோக்கி முன்னேறிக்கொண்டிருக்கிறது. டிஜிட்டல் இந்தியா திட்டம் . இது ஏழைகள் மற்றும் நலிவடைந்த மக்களுக்கானதாகும். சாதாரண மக்களுக்கு அதிகாரமளிப்பதற்காகவும் , டிஜிட்டல் வசதி இருப்பவர்களுக்கும் , இல்லாதவர்களுக்கும் இடையிலான இடைவெளியை பிணைப்பதற்காகவும் தான் டிஜிட்டல் இந்தியா திட்டம் வடிவமைக்கப்பட்டிருக்கிறது. இன்னும் முக்கியமாகக் கூற வேண்டுமானால் , இந்தியாவின் அடிப்படைக் கொள்கையும் , இன்றைய உலகத்தால் பாராட்டப்படுவதுமான டிஜிட்டல் உள்ளடக்கத்தை இது நோக்கமாகக் கொண்டுள்ளது ’’ என்றும் குறிப்பிட்டார்.


    மின்னணு நுகர்வோர் மற்றும் சந்தைப்படுத்துதல் நடைமுறைகளை ப் புரிந்து கொள்ளுதல் , சமூக நன்மைக்காக சமூக ஊடகம் , நிகழ்காலம் மற்றும் எதிர்காலம் குறித்த பகுப்பாய்வு ஆகிய தலைப்புகளில் மூன்று முழுமையான விவாத அரங்குகள் இந்த மாநாட்டில் நடைபெறுகின்றன. ஒவ்வொரு விவாதமும் 5 / 6 பேச்சாளர்களால் நடத்தப்படும். இந்த மாநாட்டில் சுமார் 150 ஆராய்ச்சிக் கட்டுரைகள் தாக்கல் செய்யப்படவுள்ளன.


    ******

    
    
    (Release ID: 1518499) Visitor Counter : 34