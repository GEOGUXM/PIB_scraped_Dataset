      நிதி அமைச்சகம்

      வேளாண்மை உற்பத்தி வளர்ச்சியை நீடிக்கச் செய்வதற்கு வேளாண் துறையில் ஆர் & டி தேவை என்கிறது பொருளாதார ஆய்வறிக்கை
      Posted On: 29 JAN 2018 7:31PM by PIB Chennai


    நீண்டகால அடிப்படையில் விவசாய உற்பத்தி வளர்ச்சியை நீடிக்கச் செய்வதற்கு , வேளாண்மைத் துறையில் ஆராய்ச்சி மற்றும் மேம்பாட்டு தான் புதிய சிந்தனைக்கான பிரதான ஆதாரமாக இருக்கிறது.மத்திய நிதி மற்றும் கார்ப்பரேட் விவகாரங்களுக்கான அமைச்சர் திரு. அருண் ஜேட்லி நாடாளுமன்றத்தில் இன்று தாக்கல் செய்த 2017-18 ஆம் ஆண்டுக்கான பொருளாதார ஆய்வறிக்கையில் இந்தக் கருத்து தெரிவிக்கப் பட்டுள்ளது. வேளாண்மை ஆராய்ச்சி மற்றும் கல்வித் துறை / வேளாண்மை ஆராய்ச்சிக்கான இந்திய கவுன்சிலின் உண்மையான செலவு 2010-11-ல் ரூ.5393 கோடியில் இருந்து 2017-18 ஆம் ஆண்டில் ரூ.6800 கோடியாக (BE) அதிகரித்துள்ளது என ஆய்வறிக்கை கூறுகிறது. செலவினத்தின் ஒட்டுமொத்த வருடாந்திர வளர்ச்சி கடந்த ஆண்டுகளில் 4.2% ஆக இருந்துள்ளது. கடந்த சில ஆண்டுகளில் செலவினம் அதிகமாகவே உள்ளது. நடப்பாண்டில் (2017-18), வேளாண்மை ஆராய்ச்சி மற்றும் கல்வித் துறையில் செய்த முதலீடு, புதிய வேளாண்மை கண்டுபிடிப்புகளைப் பாதுகாத்துள்ளது. இந்திய காப்புரிமை அலுவலகத்தில் (IPO) 45 காப்புரிமை விண்ணப்பங்கள் தாக்கல் செய்யப்பட்டுள்ளன. இதுவரை சேர்ந்துள்ள காப்புரிமை விண்ணப்பங்களின் எண்ணிக்கை 1,025 ஆக அதிகரித்துள்ளது. பொருள்கள் மற்றும் நடைமுறைகளுக்காக, 10 பதிப்புரிமை மற்றும் 12 டிரேட்மார்க்விண்ணப்பங்களை ICAR தாக்கல் செய்துள்ளது. புதிய இனங்களை தாவர வகைகள் பாதுகாப்பு மற்றும் விவசாயிகள் உரிமை ஆணையம் அறிவிக்கை செய்த பிறகு, 135 வகைகளுக்கான விண்ணப்பங்கள் பதிவுத் துறையில் தாக்கல் செய்யப்பட்டுள்ளன. மேலும் உயர் விளைச்சல் தரும் 155 வகையான/ கலப்பின தானியப் பயிர்கள் 2016 ஆம் ஆண்டில் நாட்டில் வெவ்வேறு வேளாண் - சூழல் பகுதிகளில் சாகுபடிக்காக அளிக்கப்பட்டுள்ளன என்றும் ஆய்வறிக்கையில் தெரிவிக்கப் பட்டுள்ளது.


    உணவு தானியங்கள் , பருப்புகள், எண்ணெய் வித்துக்கள், பணப்பயிர்கள் மற்றும் தீவனப் பயிர்களில், உயிரிசார் மற்றும் உயிரிசாராத நெருக்கடிகளில் விளையும் 209 புதிய வகைகள் / கலப்பின வகைகள் மேம்படுத்தப்பட்ட தரத்துடன் உருவாக்கப்பட்டுள்ளதாகவும் அறிக்கை கூறுகிறது.


    தானியங்கள் : 65 வகையான அரிசி , 14 வகையான கோதுமை, 24 வகையான மக்காச்சோளம், 5 வகையான ராகி, 3 வகையான கம்பு, இதுதவிர சோளம், பார்லி, தினை, வரகு, சாமை, குதிரைவாலி ஆகியவற்றில் தலா 1 வகை உள்பட 117 உயர் விளைச்சல் வகை/ கலப்பின உணவு தானியங்கள் 2017 ஆம் ஆண்டில் நாட்டில் வெவ்வேறு விவசாய-சூழல் சார்ந்த பகுதிகளில் சாகுபடிக்காக அளிக்கப் பட்டுள்ளன.


    எண்ணெய்வித்துகள் : காட்டுக் கடுகு 8 வகைகள் , சோயாபீன் 5 வகைகள், இவை தவிர நிலக்கடலை மற்றும் கொள்ளு ஆகியவற்றில் தலா 4 வகைகள், சூரியகாந்தியில் 3 வகைகள், ஆமணக்கு மற்றும் niger ஆகியவற்றில் தலா 2 வகைகள் உள்பட 28 வகையான உயர் விளைச்சல் எண்ணெய் வித்து வகைகள் வெவ்வேறு விவசாய - சூழல் பகுதிகளுக்கு அளிக்கப் பட்டுள்ளது.


    பயறுகள் : கொண்டைக்கடலையில் 10 வகைகள் , அவரையில் 6 வகைகள், தட்டைப்பயறில் 4 வகைகள், பாசிப்பயறில் 3 வகைகள், துவரை, கொள்ளு, பட்டாணி ஆகியவற்றில் தலா 2 வகைகள், உளுந்து, டபுள் பீன்ஸ் மற்றும் கொத்தவரங்காய் ஆகியவற்றில் தலா 1 வகை உள்பட உயர் விளைச்சல் தரும் 32 வகையான பருப்பு வகைகள் வெவ்வேறு விவசாய - சூழல் பகுதிகளுக்கு சாகுபடிக்காக அளிக்கப் பட்டுள்ளது.


    பணப் பயிர்கள் : பருத்தியில் 13 வகைகள், கரும்பில் 8 வகைகள், சணல் 3 வகைகள் உள்பட உயர் விளைச்சல் தரும் 24 வகையான பணப் பயிர்கள் வெவ்வேறு விவசாய - சூழல் பகுதிகளுக்கு சாகுபடிக்காக அளிக்கப் பட்டுள்ளது.


    தீவனப் பயிர்கள் : ஓட்ஸ் 3 வகைகள் , கம்பு, யானைப்புல், தீவன சோளம், முளைக்கீரை, தீவன தட்டைப்பயறு, கினியாபுல் ஆகியவற்றில் தலா 1 ரகம் ஆகியவை வெவ்வேறு விவசாய - சூழல் பகுதிகளுக்கு சாகுபடிக்காக அளிக்கப் பட்டுள்ளது.


    *****


    
    
    

    
    (Release ID: 1518470) Visitor Counter : 116