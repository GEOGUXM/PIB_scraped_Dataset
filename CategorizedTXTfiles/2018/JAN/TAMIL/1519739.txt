      இளைஞர் நலன் மற்றும் விளையாட்டு அமைச்சகம்

      பள்ளி மாணவர்களுக்கான கெலோ இந்தியா விளையாட்டுப் போட்டியில் 1500 மீட்டர் ஓட்டப் பந்தயத்தில் முதல் தங்கத்தை வென்றார் அனுப் குமார்.
      Posted On: 31 JAN 2018 4:27PM by PIB Chennai


    2 தங்கம் வென்றது தமிழகம் , உத்தரகாண்ட் , உத்தரப்பிரதேசம் , கேரளா , ஹரியானா தலா 1 தங்கம் வென்றன .


    பள்ளி மாணவர்களுக்கு இடையிலான கெலோ இந்தியா விளையாட்டுப் போட்டியில் உத்தரகாண்ட் மாநிலத்தைச் சேர்ந்த அனுப் குமார் முதல் தங்கத்தை வென்றுள்ளார் . டெல்லியில் உள்ள ஜவஹர்லால் நேரு ஸ்டேடியத்தில் துவக்க நாளான ஜனவரி 31- ம் தேதி 6 விளையாட்டுகளில் போட்டி நடைபெற்றது இதில் தமிழகம் 2 தங்கப் பதக்கங்களை வென்றது .


    உத்தரப்பிரதேசம் , ஹரியாணா , கேரளம் , உத்தரகாண்ட் ஆகிய மாநிலங்கள் தலா 1 தங்கப் பதக்கத்தை வென்றன .


    ரெய்ப்பூரில் உள்ள விளையாட்டுக் கல்லூரியில் பயிற்சி பெற்ற அனுப் குமார் 1500 மீட்டர் தூரத்தை 4 நிமிஷம் 04.77 விநாடிகளில் ஓடி முதல் தங்கத்தை வென்றார் . இவர் பிரான்ஸில் நடைபெற்ற பள்ளி மாணவர்களுக்கு இடையிலான உலகப் போட்டியில் 800 மீட்டர் ஓட்டப் பந்தயத்தில் வெள்ளி வென்றுள்ளார் . அந்த தூரத்தை இவர் 1 நிமிஷம் 53.59 விநாடிகளில் கடந்துள்ளார் .


    1500, 800 மீட்டர் ஓட்டப் பந்தயங்களில் தங்கத்தை இலக்காக கொண்ட அவர் , தமிழகத்தின் பி . மாதேஷ் , உத்தரப்பிரதேசத்தின் சந்தீப் குமார் இருவரையும் பின்னுக்குத் தள்ளி தங்கம் வென்றார் . மாதேஷ் வெள்ளியும் சந்தீப் வெண்கலமும் வென்றனர் ,


    பெண்களுக்கான 1500 மீட்டர் ஓட்டப் பந்தயத்தில் கேரளத்தின் கே . சாந்தினி முதல் இடம் பிடித்தார் , இவர் இந்த தூரத்தை 4 நிமிஷம் 50.81 விநாடிகளில் கடந்தார் .


    ஆடவருக்கான குண்டு எறிதல் போட்டியில் உத்தரப்பிரதேசத்தின் அபிஷேக் சிங் 18.73 மீட்டர் தூரம் வீசி தங்கம் வென்றார் . மத்தியப் பிரதேசத்தின் கார்த்திகே தேஸ்வால் 18.29 மீட்டர் தூரம் வீசி வெள்ளி வென்றார் .


    அதே போல் மும்முறை தாண்டுதல் போட்டியில் தமிழகத்தின் பிரவீண் 15.22 மீட்டர் தூரம் தாண்டி தங்கம் வென்றார் , உத்தரப்பிரதேசத்தின் சச்சின் குஜ்ஜார் 14.46 மீட்டர் தூரம் தாண்டி வெள்ளிப் பதக்கத்தையும் கேரளத்தின் ஆகாஷ் வர்கீஸ் 14.27 மீட்டர் தூரம் தாண்டி வெண்கலத்தையும் வென்றனர் .


    மகளிருக்கான குண்டு எறிதல் போட்டியில் ஹரியானாவின் பூஜா 13.88 மீட்டர் தூரம் வீசி தங்கம் வென்றார் . தமிழகத்தின் ஏ . சூசன் 13.39 மீட்டர் தூரம் வீசி வெள்ளியும் ஹரியானாவின் ரேகா 13.20 மீட்டர் தூரம் வீசி வெண்கலமும் வென்றனர் .


    மகளிருக்கான மும்முறை தாண்டுதல் போட்டியில் தமிழகத்தின் கோலேஷியா 12.29 மீட்டர் தூரம் தாண்டி தங்கம் வென்றார் . கேரளத்தின் சந்த்ரா பாபு 12.27 மீட்டர் தாண்டி வெள்ளியும் தமிழகத்தின் தபிதா 11.95 மீட்டர் தாண்டி வெண்கலமும் வென்றனர் .

    
    
    (Release ID: 1519739) Visitor Counter : 54
    
    
      Read this release in: English , Hindi