      பணியாளர் நலன், பொதுமக்கள் குறை தீர்ப்பு மற்றும் ஓய்வூதியங்கள் அமைச்சகம்

      பயணப் பாதுகாப்பை வலுப்படுத்துவதன் மூலம் பயங்கரவாதத்தை தடுக்க முடியும் : டாக்டர் ஜிதேந்திர சிங்
      Posted On: 24 JAN 2018 6:02PM by PIB Chennai


    பயணப் பாதுகாப்பை வலுப்படுத்துவதன் மூலம் உள்நாட்டு பயங்கரவாதம் மற்றும் எல்லை தாண்டிய பயங்கரவாதத்தை தடுக்க முடியும் என்று வடகிழக்கு மண்டல மேம்பாடு ( தனிப்பொறுப்பு ), பிரதமர் அலுவலகம் , பணியாளர் , பொதுமக்கள் குறைதீர்ப்பு மற்றும் ஓய்வூதியம் , அணுசக்தி , விண்வெளித் துறைக்கான மத்திய இணையமைச்சர் டாக்டர் ஜிதேந்திர சிங் கூறியிருக்கிறார் . மேலும் , பாதுகாப்பை வலுப்படுத்துவதற்கு புதுப்புது நடைமுறைகளைப் பயன்படுத்துவது மட்டுமின்றி ஒவ்வொரு குடிமகனும் ஈடுபாடு மற்றும் விழிப்புணர்வு கொள்வதில் சமபங்கு எடுத்துக்கொள்ள வேண்டும் என்று அவர் கூறினார் .


    இன்று சுவிட்சர்லாந்து நாட்டில் டாவோஸ் நகரில் இந்த விவகாரங்களுக்காக நடைபெற்ற கூட்டத்தில் பேசிய டாக்டர் ஜிதேந்திர சிங் , ‘ பயணப் பாதுகாப்புக்கு நடுவர் குழுவினர் தெரிவித்திருக்கும் விரிவான புதிய வழிமுறைகளைக் கேட்டு மகிழ்ச்சி அடைந்தேன் . ஆனால் பயங்கரவாதிகளும் பாதுகாப்பு ஏற்பாடுகளை உடைப்பதற்கு புதிய வழிமுறைகளை கண்டுபிடித்து , பயணத்தின் போது குற்றம் இழைப்பதற்கும் , பயணப் பாதுகாப்புத் தடையை உடைக்கவும் தங்களை மேம்படுத்திக் கொள்கிறார்கள் என்பதை நாம் மறந்துவிடக் கூடாது என்று கூறினார் . நாம் ஒரு குழு அமைத்து இந்த விவகாரம் குறித்து ஆலோசனை செய்துவரும் நேரத்தில் , இதே போன்று ஒரு குழுவை குற்றம் புரிபவர்களும் ரகசியமாக அமைத்து , இதே போன்று பாதுகாப்பு ஏற்பாடுகளை புதிய வகையில் எப்படி உடைப்பது என்று ஆலோசனை செய்வார்கள் என்றும் தெரிவித்தார் .


    ஆபத்து குறித்த எச்சரிக்கை விடுப்பதன் முக்கியத்துவம் குறித்துப் பேசிய டாக்டர் ஜிதேந்திரா சிங் , இந்த எச்சரிக்கை மூலம் பீதியை உருவாக்கிவிடக் கூடாது என்றார் தெரிவித்தார் . நூற்றுக்கணக்கான பயணிகளிடம் இருந்து சந்தேகிக்கப்படும் நபரை தனியே பிரித்து எளிதாகவும் , வசதியாகவும் , நட்புரீதியிலும் விசாரணை நடத்த வேண்டும் என்றார் .


    டாக்டர் ஜிதேந்திர சிங் தொடர்ந்து பேசுகையில் , ‘’ எல்லை தாண்டி வரும் சட்டரீதியான பயனாளிகள் , தொடர்ந்து சர்வதேச தொழில் நடத்துபவர்கள் , நமது கலாச்சாரத்துடன் இணைந்து பொருளாதார வளர்ச்சிக்கு உதவுகிறார்கள் என்பதை மறந்துவிடக் கூடாது . குற்றவாளி அல்லது தீவிரவாதி பாதுகாப்பு வளையத்தில் இருந்து தப்பிவிடக் கூடாது என்றாலும் , சட்டபூர்வமான சுற்றுலாவாசிகளுக்கு எவ்வித அசெளகரியமும் ஏற்படாத வகையில் நடவடிக்கை அமையவேண்டும் என்று தெரிவித்தார் .


    இந்தக் கூட்டத்தில் , இன்டர்போல் , அமெரிக்க உள்நாட்டு பாதுகாப்புத்துறை , ஐ.நா. பயங்கரவாத எதிர்குழு, சீன வேவுத் தகவல் பிரிவு ஆகியவற்றின் பிரதிநிதிகள் கலந்துகொண்டு , வழக்கமான பழைய நடைமுறைகளுக்குப் பதிலாக , எளிமையாக கைரேகை மூலம் அடையாளம் காண்பது போன்ற புதிய , எளிய வழிகளை கையாள்வதற்கு செயல்முறை விளக்கம் காட்டப்பட்டது . புதிய டிஜிடல் தொழில்நுட்பம் , செயற்கை நுண்ணறிவு , ஆக்கபூர்வ பகுப்பாய்வு தொழில் நுட்பங்கள் குறித்தும் விவாதிக்கப்பட்டன .

    
    
    (Release ID: 1518233) Visitor Counter : 35