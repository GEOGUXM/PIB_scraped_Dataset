      நிதி அமைச்சகம்

      காற்று மாசடைவது குறித்து பொருளாதார ஆய்வறிக்கை கவலை, முகமைகள் மற்றும் அரசுக்கு இடையே ஒருங்கிணைப்பு மற்றும் மக்களுடன் ஈடுபாட்டுக்கு யோசனை
      Posted On: 29 JAN 2018 7:29PM by PIB Chennai


    மத்திய நிதி மற்றும் நிறுவன விவகாரங்கள் துறை அமைச்சர் திரு அருண் ஜேட்லி நாடாளுமன்றத்தில் இன்று பொருளாதார ஆய்வறிக்கை 2017&18 தாக்கல் செய்தார்.


    தில்லியில் குளிர்காலத்தின் தொடக்கத்திலேயே பல்வேறு காரணங்களால் காற்று மாசு குறித்து இந்த ஆய்வறிக்கை கவலை தெரிவித்துள்ளது. தில்லியில் மோசமடைந்து வரும் காற்று மாசுக்கு நான்கு முக்கிய காரணங்களாக & பயிர் எச்சம், பயோமாஸ் எரிப்பு, வாகன வாயுக் கசிவு மற்றும் சாலைப் புழுதி, தொழிற்சாலை, மின்சார உற்பத்தி மற்றும் குளிர்கால வெப்ப மாற்றம், ஈரப்பதம் மற்றும் காற்று இல்லை ஆகியவற்றை இந்த ஆய்வறிக்கை குறிப்பிடுகிறது. ஒவ்வொரு ஆதார பிரச்சனைக்கும் முறையான தீர்வு, முகமைகளுக்கும் மத்திய மற்றும் மாநில அரசுகளுக்கு இடையே ஒருங்கிணைப்பு மற்றும் நீடித்த மக்கள் ஈடுபாடு ஆகியவற்றை அது யோசனையாகக் கூறியுள்ளது.


    தற்போது மேற்கொள்ளப்பட்டு வரும் நடவடிக்கைகளில் குறுகிய கால அவசரத் திட்டமும் நடுத்தர மற்றும் நீண்டகால செயல் திட்டங்கள் அடங்கும் என அது கூறியுள்ளது. 24 மணி நேர பி.எம். 2.5 300-400µg/m3, விஞ்சும்போது வேளாண் கழிவுகள் எரிக்கப்படும்போது கடும் அபராதங்கள் விதிப்பது தீயை கண்டறிய செயற்கைக் கோள் அடிப்படையிலான கருவிகளைப் பயன்படுத்துவது, விவசாயிகளுக்கு ஊக்கத்தொகை அளிப்பது ஆகிய குறுகிய கால அவசரத் திட்டங்கள் நடைமுறைப்படுத்தப்பட வேண்டும். வாகனங்களுக்கு நெரிசல் விலை நடைமுறைப்படுத்துவது, பொதுப் போக்குவரத்து முறையை மேம்படுத்துவது மற்றும் நவீனமயமாக்கப்பட்ட பேருந்துகளை விரிவுபடுத்துவது, பழைய வாகனங்களை படிப்படியாக அகற்றுவது மற்றும் பி.எஸ். ஆறு விரைவுபடுத்துவது ஆகியவை நடுத்தர மற்றும் நீண்ட கால திட்டங்களில் அடங்கும்.


    வேளாண் கழிவுகளை பயன்பாட்டுக்கான தீவனம் மற்றும் உயிரி எரிபொருளாக மாற்றி தொழில்நுட்பத்தைப் பயன்படுத்துவது மற்றும் நெற்பயிர் அல்லாதவற்றுக்கு மாறுவதற்கு ஊக்கத்தொகை அளிப்பது மற்றும் அரசி மற்றும் கோதுமை பயிரிடுவோருக்கு வைக்கோல் நிர்வாக முறையை நடைமுறைப்படுத்த வேண்டும். நெற்பயிரின் வைக்கோல்களை அகற்றாமல் ஹாப்பி சீடர் இயந்திரத்தை பயன்படுத்தவும் இத்தகைய முறைக்கு தொழில்நுட்ப தீர்வுகளை அளிக்கவும் ஊக்கத்தொகை அளிக்கவும் இது பரிந்துரைக்கிறது.


    பெண்கள் மற்றும் குழந்தைகள் மீதான உள் மாசு தாக்கம் பற்றிக் குறிப்பிட்டுள்ள ஆய்வறிக்கை, நவீன எரிசக்தி ஆதாரங்களை அணுகும்போது விறகுகளை சேகரிப்பதில் ஆகும் நேர விரயத்தைக் குறைக்க முடியும் என்றும் கூறியுள்ளது. மேலும் இது பெண்களின் கல்வி மற்றும் வேலைவாய்ப்பில் நேர்மறையான தாக்கத்தையும் ஏற்படுத்தும் .


    *****

    
    
    (Release ID: 1518468) Visitor Counter : 111