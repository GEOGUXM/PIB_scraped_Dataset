      பாதுகாப்பு அமைச்சகம்

      பழம் பெறும் ஆயுதப்படை வீரர்களுக்கு நாடு பக்கபலமாக நிற்கும்; பாதுகாப்பு இணை அமைச்சர் உறுதி
      Posted On: 14 JAN 2018 5:42PM by PIB Chennai


    பழம் பெறும் ஆயுதப்படை வீரர்களின் அர்ப்பணிப்பை மதிக்கும் வகையில் நாடு முழுவதும் ஒய்வு பெற்ற ராணுவ வீர்ர்கள் தினம் கொண்டாடப்படுகிறது. புது தில்லி கன்டோன்மன்ட் மானக்ஷா மையத்தில் பாதுகாப்புத் துறை இணை அமைச்சர் டாக்டர் சுபாஷ் பாம்ரே இதன் முக்கிய நிகழ்ச்சியை தொடங்கி வைத்தார். இந்திய ராணுவத்தின் முதல் தலைமைத் தளபதி ஃபீல்டு மார்ஷல் கே. எம். கரியப்பா 1953 ம் ஆண்டு ஓய்வு பெற்றதை நினைவு கூறும் வகையில் இந்த தினம் அனுசரிக்கப்படுகிறது.


    நிகழ்ச்சியில் பேசிய அமைச்சர் டாக்டர் பாம்ரே, உங்கள் ஒவ்வொருவரின் தியாகம், சுயநலமற்ற அர்ப்பணிப்பு குறித்து நாடு பெருமிதம் கொள்கிறது. உலக அளவில் நமது ராணுவத்தின் அசைக்க முடியாத பலம் குறித்து நாட்டின் ஒவ்வொரு குடிமகனும் நம்பிக்கையும், பெருமிதமும் கொண்டுள்ளார்கள் என்பதை உறுதியாகக் கூற முடியும் என்று குறிப்பிட்டார். தாய்நாட்டுக்காக நீங்கள் புரிந்த தியாகமும், ஆற்றிய சேவையும் ஈடு இணையற்றது எந்த இழப்பீடும் கொடுக்க முடியாதது என்றாலும் உங்களின் தோளோடு தோள் நிற்போம் என்ற உறுதியை என்னால் தர முடியும் என்றும் அமைச்சர் கூறினார்.


    முன்னதாக, ராணுவ தளபதிகளின் ஒருங்கிணைந்த குழுத் தலைவர் லெப்டினன்ட் ஜெனரல் சதீஷ் துவா, அமர்ஜோதி ஜவான் நினைவிடத்தில் மலர் வளையம் வைத்தார். அவருடன் தரைப்படை, கடற்படை மற்றும் விமானப்படையின் ஓய்வு பெற்ற வீர்ர்களும் மலர் வளையம் வைத்தார்கள். புது தில்லி, அலகாபாத், மும்பை, போர்ட்பிளையர், புனே, லக்னோ, ஜலந்தர், ஜெய்பூர் ஆகிய எட்டு இடங்களில் அணிவகுப்பு நிகழ்ச்சிகள் நடைபெற்றன.


    ஓய்வு பெற்ற இராணுவ வீரர்களின் நலன் பேணும் கேந்திரிய சைனிக் வாரியம், முன்னாள் படை வீரர் பங்களிப்பு சுகாதார திட்டம், முப்படை வீரர்களுக்கான இயக்குனரகம் அவர்களின் ஓய்வூதியத்தை அனுமதி அலுவலகம் மற்றும் வழங்கும் அலுவலகங்கள், ஓய்வு பெற்ற ராணுவ வீரர்களும் அவர்களின் குடும்பத்தினரும் எதிர்கொள்ளும் பிரச்சிணைகளுக்கு தீர்வு சொல்வதற்கான அரங்குகளை அமைத்திருந்தன. அரசுடமை ஆக்கப்பட்ட வங்கிகளும் அரங்குகள் அமைத்திருந்தன. ஓய்வு பெற்ற ராணுவ வீரர்களின் பங்களிப்பு சுகாதாரத் திட்டத்திற்கான அனுமதி அட்டைகளை இணை அமைச்சர் இந்த நிகழ்ச்சியில் வெளியிட்டார். ஓய்வு பெற்ற ராணுவ வீரர்களின் நலனைக் கவனிக்கும் செயலாளர் திருமதி சஞ்சீவானிகுட்டி பேசினார். ஒய்வு பெற்ற ராணுவ வீரர்கள் எதிர் கொள்ளும் பிரச்சனைகளுக்குத் தீர்வு காண எடுக்கப்படும் நடவடிக்கைகளை அவர் விவரித்தார்.


    இந்த நிகழ்ச்சியில் இந்திய ராணுவத்தின் தலைமைத் தளபதி ஜென்டரல் பிபின் ராவத், கடற்படை தலைமைத் தளபதி அட்மிரல் சுனில் லான்பா, விமானப்படை தலைமைத் தளபதி ஏர் சீஃப் மார்ஷல் பி.எஸ். தனோவா மற்றும் ராணுவ மற்றும் பாதுகாப்பு அமைச்சகத்தின் மூத்த அதிகாரிகளும் கலந்து கொண்டார்கள்.


    

    
    (Release ID: 1517516) Visitor Counter : 83