      வீட்டு வசதி மற்றும் நகர்ப்புற வறுமை ஒழிப்பு அமைச்சகம்

      அதிநவீன நகரத் திட்டம்- இதுவரை 82 சிறப்பு திட்டங்களுக்கான வாகனங்கள் சேவை – வாழும் முறையை சுலபமாக்குவதற்கான நடவடிக்கையின் முதல் படி - திட்டம் அமலாகும் போது பல்வேறு சிறப்பம்சங்கள் செயல்படுத்தப்படும்- அமைச்சர் ஹர்தீப் பூரி
      கணிணி தொழில்நுட்பத்தை வலுவான நோக்கமாக கொண்ட அதிநவீன நகரத் திட்டம்

      Posted On: 16 JAN 2018 4:28PM by PIB Chennai

    ஏழை, எளிய மக்கள், பெண்கள், முதியோர், மாற்றுத் திறனாளிகளின் வாழ்க்கை முறையை மிகவும் எளிதாக்க வேண்டும் என்ற அரசின் மகத்தான நோக்கத்தில் அதிநவீன நகரத் திட்டமும் ஒரு நடவடிக்கையாகும் என்று வீட்டு வசதி மற்றும் நகர்புற விவகாரங்கள் துறை இணை அமைச்சர் ஹர்தீப் எஸ். பூரி தெரிவித்துள்ளார். அனைத்து இந்தியர்களும் சுத்தமான, சுகாதாரமான சூழலை அனுபவிக்க வேண்டும். உலக முழுவதும் கணிணி மயமாகி வரும் நேரத்தில் இந்தியாவும் அதன் உள்கட்டமைப்புகள், அலுவலகங்கள், வீடுகளில் கணிணி மயமாக திகழ வேண்\டியது அவசியம் என்றும் அமைச்சர் தெரிவித்தார்.


    இந்திய தொழில் மற்றும் வர்த்தக சம்மேளத்தின் சார்பில் ஏற்பாடு செய்யப்பட்டிருந்த அதிநவீன நகரம் தொடர்பான கூட்டத்தில் அமைச்சர் இதைக் குறிப்பிட்டார்.


    அதிநவீன நகரத் திட்டம் விறுவிறுப்பாக நடைபெற்று வருகிறது. அதிநவீன நகரத்திற்காக 90 நகரங்கள் தேர்ந்தெடுக்கப்பட்டுள்ளன. இன்னும் 10 நகரங்கள் விரைவில் அறிவிக்கப்படும் என்றும் அமைச்சர் தெரிவித்தார். இதற்காக 1,40,000 கோடியில் 3 ஆயிரம் திட்டங்கள் அமல்படுத்தப்பட உள்ளன. 16,000 கோடிக்கான திட்டங்களுக்கு ஒப்பந்தத்துக்கு அழைப்பு விடுக்கப்பட்டுள்ளது. ரூ. 1 லட்சம் கோடிக்கு மேலான தொகையிலான திட்டங்கள் ஒப்பந்தத்துக்கு தயாராக உள்ளன. இந்தத் திட்டம் மிக விரைவில் முடிக்கப்படும். இத்திட்டம் ஒரு கலங்கரை விளக்கமாக அமையும் இதைத் தொடர்ந்து மற்ற நகரங்களும் இதைப் பற்றி விரைவில் திட்டங்களை முடிக்கும் என்றும் அமைச்சர் தெரிவித்தார்.


    கூட்டத்தினரிடையே உரையாடிய அமைச்சர், இத்திட்ட அமலாக்கம் ஒரு மிகப் பெரிய சாதனையாக அமையும். குறைந்த காலத்தில் அதாவது இரண்டரை ஆண்டுகளில் ஜனவரி 2016-ம் ஆண்டில் 20 நகரங்களும் 2017-ஜூன் மாதத்தில் 30 நகரங்களும் தேர்ந்தெடுக்கப்பட்டு அவை ஸ்மார்ட் நகரங்களாக மாற்றப்படுவதும் கடந்த 10 ஆண்டுகளில் இதுவே முதல் முறையாக குறைந்த காலத்தில் செயல்படுத்தப்படும் திட்டமாகும் என்றும் அமைச்சர் குறிப்பிட்டார். இத்திட்டத்தின் மூலம் கணிணி வழியாக அனைத்து சேவைகளும் கிடைக்கப் பெறுவதோடு, பெண்களுக்கு பாதுகாப்பான வாழ்க்கை கிடைப்பதும் உறுதியாக்கப்படுகிறது. மேலும் நகர அளவிலான வெய்-பை வசதி கிடைப்பதால் தகவல்களை எளிதாக பரிமாறிக் கொள்ள முடியும். மேலும் ஒருங்கிணைந்த போக்குவரத்து மேலாண்மை மூலம் போக்குவரத்து நெரிசல் தடுக்கப்படுகிறது. இதையடுத்து மக்கள் சுவாசிப்பதற்கு சுத்தமான காற்று கிடைக்கும் என்றும் அவர் மேலும் கூறினார்.


    புவனேஸ்வரில் அதிநவீன நகரங்களுக்கான சில திட்டங்கள் அமெரிக்காவில் உள்ள திட்ட நிபுணர்கள் சங்கத்தால் மிகச் சிறப்பான திட்டம் என்று தேர்ந்தெடுக்கப்பட்டுள்ளது. முதல் முறையாக நகரங்களால் சிறப்பு திட்டங்களுக்கான சேவை வாகன என்ற முறை உருவாக்கப்பட்டுள்ளது என்றும் அமைச்சர் குறிப்பிட்டார். தற்போது 82 சிறப்பு வாகன சேவை உருவாக்கப்பட்டுள்ளது. எந்த விதத்திலும் இது ஒரு சிறிய சாதனைதான் என்று சொல்லிவிட முடியாது. இன்றைய நிலையில் அதிநவீன நகரத்துக்காக எடுத்துக் கொள்ளப்படும் எந்த திட்டமும் மதிப்பீடு செய்த பின்பே அமல்படுத்தப்படுகிறது என்றும் அமைச்சர் தெரிவித்தார்.


    அதிநவீன நகரத்துக்காக நகராட்சிகள் மூலம் பத்திரங்கள் வெளியிடுவது உள்ளிட்ட நடவடிக்கைள் மூலம் நிதி திரப்பட உள்ளது என்றும் அதற்கானப் பணிகளை நகரங்கள் தொடங்க வேண்டிய அவசியம் உள்ளது என்றும் அமைச்சர் கூறினார்.

    
    
    (Release ID: 1517207) Visitor Counter : 76