      கலாசாரத்துறை அமைச்சகம்

      2016 ஆண்டுக்கான சங்கீத நாடக அகடமியின் ஃபெலோசிப் மற்றும் விருதுகளைக் குடியரசுத் தலைவர் நாளை வழங்குகிறார்
      Posted On: 17 JAN 2018 2:31PM by PIB Chennai


    2016 ஆண்டுக்கான சங்கீத நாடக அகடமியின் ஃபெலோஷிப் மற்றும் விருதுகளை குடியரசுத் தலைவர் திரு. ராம்நாத் கோவிந்த், புது தில்லியில் குடியரசுத் தலைவர் மாளிகையில் பிரபல இசைக் கலைஞர்கள், நாட்டிய கலைஞர்கள் மற்றும் நாடக கலைஞர்களுக்கு நாளை வழங்குகிறார். இந்த ஆண்டு நான்கு புகழ்பெற்ற கலைஞர்கள் மற்றும் அறிஞர்களுக்கு அகடமியின் ஃபெலோஷிப்கள் வழங்கப்படுகின்றன. மேலும் 43 கலைஞர்கள் அகடமியின் விருதுகளைப் பெற உள்ளனர்.


    சங்கீத நாடக அகடமி ஃபெலோஷிப்கள் (அகடமி ரத்னா) மற்றும் சங்கீத நாடக அகடமி விருதுகள் (அகடமி புரஸ்கார்) ஆகியன கவின் கலைகள் துறையைச் சேர்ந்த கலைஞர்கள் ஆசிரியர்கள் மற்றும் அறிஞர்களுக்கு இந்தியக் குடியரசு ஆண்டு தோறும் வழங்கும் தேசிய விருதுகளாகும். விருது பெருபவர்களை அகடமியின் பொதுக்குழு தெரிவு செய்கிறது. பொதுக் குழுவில் இடம் பெற்றுள்ள இசை, நாட்டிய, நாடகக் கலைஞர்களும் அறிஞர்களும், தங்கள் துறை சார்ந்த விருதுக்குரியவர்களை மத்திய அரசும் மாநில, யூனியன் பிரதேச அரசுகளும் தேர்ந்தெடுத்து அனுப்பியவர்களில் இருந்து தெரிவு செய்கிறார்கள்.


    இந்த ஆண்டு அகடமி ரத்னா ஃபெலோஷிப்கள் திரு. அரவிந்த் பாரிக், திருமதி. ஆர். வேதவள்ளி, திரு. ராம் கோபால் பஜாஜ், திரு. சுனில் கோத்தாரி ஆகியோருக்கு வழங்கப்படுகின்றன. இந்த விருதில் ரூ. 3 லட்சம் ரொக்கமும் அங்கவஸ்திரம் மற்றும் தாமிரப்பத்திரம் ஆகியனவும் அடங்கியிருக்கும். 2016 சங்கீத நாடக அகடமி விருது பெறும் கலைஞர்களுக்கு ரூ. 1 லட்சம் ரொக்கம், அங்கவஸ்திரம், தாமிரப்பத்திரம் ஆகியன வழங்கப்படும்.


    இசைத்துறையில் இந்த ஆண்டு அகடமி விருதுகளுக்கு 11 பிரபல கலைஞர்கள் தெரிவு செய்யப்பட்டுள்ளன. திருமதி பத்மா தால்வால்கர், திரு. பிரபாகர் காரேக்கர் ஆகியோர் இந்துஸ்தானி வாய்ப்பாட்டு பிரிவிலும், திரு. அரவிந்த் மல்கோன்கர் இந்துஸ்தானி வாத்திய (தபேலா) இசைப் பிரிவிலும், திருமதி. கலாராம்நாத் இந்துஸ்தானி வாத்திய (வயலின்) இசைப் பிரிவிலும், திருமதி. நீலாராம்கோபால், திருமதி. கே. ஓமனாகுட்டி ஆகியோர் கர்நாடக வாய்ப்பாட்டுப் பிரிவிலும், திரு. ஜே. வைத்தியநாதன் கர்நாடக வாத்திய இசை (மிருதங்கம்) பிரிவிலும், திரு. மைசூர். எம். மஞ்சுநாத் கர்நாடக வாத்திய இசை (வயலின்) பிரிவிலும், திரு. நிங்தவுஜம் ஷியாம்சந்த் சிங் இதர பெரிய பாரம்பர்ய இசை (நட சங்கீர்த்தனா, மணிப்பூர்) பிரிவிலும், திருமதி. ரத்னமாலா பிரகாஷ் இதர பெரிய பாரம்பர்ய இசை (சுகம் சங்கீத்) பிரிவிலும், திரு. அகமது உசேன் மற்றும் திரு. மொகமது உசேன் (உசேன் சகோதர்கள்) கூட்டாக இதர பெரிய பாரம்பர்ய இசை (சுகம் சங்கீத்) பிரிவிலும், இந்த விருதுகளைப் பெறுகிறார்கள்.


    நாட்டியத் துறையில் 9 பிரபல கலைஞர்கள் இந்த அகடமி விருதுகளைப் பெற உள்ளனர். அவர்களின் பெயர் விவரம் வருமாறு: திருமதி. கீதா சந்திரன் – பரத நாட்டியம், திரு. ஜித்தேந்திர மகாராஜ் – கதக், திரு. கலாமண்டலம் ராமச்சந்திரன் உன்னிதான் – கதக்களி, திரு. மைஸ்நாம் காமினிக்குமார் சிங் – மணிப்புரி, திருமதி. ஏ. பாலா கொண்டலா ராவ் – குச்சுப்புடி, திரு. ரத்திகாந்த் மகோபத்திரா – ஒடிசி, திரு. ஹரிச்சரண் பூயான் போர்பாயான் – சாட்ரியா, திரு. கோபால் பிரசாத் துபே – ச்சாவு, திருமதி. அனிதா ஆர். ரத்தினம் – சக காலத்திய நடனம்.


    நாடகத் துறையில் இந்த ஆண்டு அகடமி விருது 9 பிரபல கலைஞர்களுக்கு வழங்கப்படுகிறது. திருமதி. குசும் குமார் – நாடக ஆசிரியர், திரு. சத்தியபிரதா ரவுட் – இயக்கம், திரு. பிபின்குமார் – இயக்கம், திரு. ராஜ்கமல் நாயக் – இயக்கம், திரு. கிரீசன் வி – நடிப்பு, திரு. ஆய்நாம் பிராமங்கோல் சிங் – நடிப்பு, திரு. மோகன் ஜோஷி – நடிப்பு, திருமதி. அஞ்சனா பூரி – இணை நாடகக்கலை (நாடக இசை), திரு. கோவிந்த் பட் - இதர பெரிய பாரம்பர்ய நாடகக்கலை (யக்ஷ கானம்).


    பாரம்பர்ய / கிராமிய / பழங்குடியின இசை / நாட்டியம் / நாடகம் மற்றும் பொம்மலாட்டம் ஆகிய துறைகளில் 10 கலைஞர்களுக்கு இந்த ஆண்டு அகடமி விருதுகள் வழங்கப்படுகின்றன. திருமதி. அன்னபட்டுலா லட்சுமி மங்கதாயாரு மற்றும் திருமதி. லீலா சாய் (கூட்டு விருது) – பாரம்பர்ய நாடகம் (கலாவந்த்லு) ஆந்திரப்பிரதேசம், திரு. யோகேஷ் காடாவி, கிராமிய இசை – குஜராத், திரு. வித்யானந்த் சாராய்க், கிராமிய இசை – ஹிமாச்சலப்பிரதேஷ், திரு. சோம்நாத் டி. சாரி, பாரம்பர்ய இசை – கோவா, திரு. லட்சுமிதர் ரவுட், பாலா – ஒடிசா, திரு. சிரஞ்சிலால் தன்வார், மன்ட் – ராஜஸ்தான், திரு. குல்சார் அகமது கனி, கிராமிய இசை (சாக்ரி), - ஜம்மு காஷ்மீர், திரு. பிராஜ் கிஷோர் துபே, கிராமிய இசை – பீகார், திரு. பிராபிதாங்சு தாஸ் மற்றும் திரு. தத்தாத்ரேயா அராலிகாட்டே – பொம்மலாட்டம்.


    திரு. பப்பு வேணுகோபல் ராவ் மற்றும் திரு. அவினாஷ் பாஷ்ரிகா ஆகியோருக்கு கவின் கலைத்துறையில் ஒட்டுமொத்த பங்களிப்புக்கான விருது வழங்கப்படுகின்றன.


    2016 –ம் ஆண்டு ஃபொலோஷிப் மற்றும் விருதுகள் வழங்கும் விழாவைத் தொடர்ந்து இசை, நாட்டியம், நாடக விழாக்கள் 2018, ஜனவரி 18 முதல் 21 –ம் தேதி வரை நடைபெறுகின்றன. இவற்றில் விருதுபெற்ற கலைஞர்களின் படைப்புகள் இடம் பெறுகின்றன. இந்த விழாக்கள் மேகதூத் நாடக வளாகம், கோபர்நிகஸ் மார்க், மவலாங்கர் மன்றம் ஆகிய இடங்களில் ஏற்பாடு செய்யப்பட்டுள்ளன.


    1953 –ம் ஆண்டு மத்திய அரசால் உருவாக்கப்பட்ட சங்கீத நாடக அகடமி, இந்தியாவின் தேசிய இசை, நாட்டிய, நாடக நிறுவனமாகும். நாட்டின் கவின் கலைகளைப் பாதுகாத்து மேம்படுத்துவது இந்த நிறுவனத்தின் பொறுப்பாகும். பல்வேறு துறைகளில் சிறப்பாக அமைக்கப்பட்ட நிகழ்ச்சிகளின் மூலம் இந்த இலக்குகளை அடைய நிறுவனம் பாடுபடுகிறது. தலைச்சிறந்த இசை, நாட்டிய. நாடக கலைஞர்களின் பங்களிப்பை அங்கீகரித்து அவர்களுக்கு ஃபெலோஷிப்கள், விருதுகள் வழங்குவது அகடமியின் முக்கிய செயல்பாடுகளில் ஒன்று கவின் கலைத்துறையில் புதிய தரங்களை உருவாக்குவது அகடமியின் முக்கிய நோக்கமாகும்.

    
    
    (Release ID: 1516925) Visitor Counter : 330