      இளைஞர் நலன் மற்றும் விளையாட்டு அமைச்சகம்

      கேலோ இந்தியா பள்ளி விளையாட்டு திருவிழாவில் கேலோ இந்தியா உறுதிமொழி அறிமுகம்
      Posted On: 28 JAN 2018 6:10PM by PIB Chennai


    புதுதில்லி , ஜனவரி 28, 2018: இந்த மாதத் தொடக்கத்தில் கேலோ இந்தியா பள்ளி விளையாட்டுக்கள் தொடங்கப்பட்டதன் தொடர்ச்சியாக தில்லியில் கேலோ இந்தியா பள்ளி விளையாட்டுக்கள் திருவிழாவில் இளைஞர் நலன் மற்றும் விளையாட்டு அமைச்சகம் கேலோ இந்தியா உறுதிமொழியை அறிமுகப்படுத்தியது . இந்த உறுதிமொழி விளையாட்டு வீரர் உணர்வை ஊக்குவிக்கவும் போட்டிகளில் பங்கேற்கவும் உறுதி அளிப்பதாக இருப்பதுடன் இளைஞர்கள் விளையாட்டில் அதிக அளவில் பங்கேற்கவவர்களை ஊக்குவிக்கும் நோக்கம் கொண்டதாகும் . மத்திய இளைஞர் நலன் மற்றும் விளையாட்டுத் துறை ஆமைச்சர் கர்னல் ராஜவர்தன் சிங் ரதோர் இன்று நடைபெற்ற திருவிழாவில் உறுதிமொழி எடுத்துக் கொண்டார் .


    தாக்கத்தை ஏற்படுத்தக் கூடிய வார்த்தைகள் இணைக்கப்பட்ட இந்த உறுதிமொழி , இந்த திட்டத்தின் தொலைநோக்குப் பார்வையை எடுத்துக் காட்டுவதுடன் இளைஞர்கள் விளையாட்டு தங்களது வாழ்க்கையில் பிரிக்க முடியாத அங்கமாக திகழ்கிறது என்பதை இளம் இந்தியர்களிடையே உணர்த்துகிறது . இந்த உறுதிமொழி ஒவ்வொரு கேலோ இந்தியா செயல்பாட்டிலும் முக்கிய அங்கமாகத் திகழ்வதுடன் ஒவ்வொரு விளையாட்டுப் போட்டி தொடங்குவதற்கு முன்னரும் இந்த உறுதிமொழி எடுத்துக் கொள்ளப்படும் . இந்த உறுதிமொழி பரவலாக சென்றடையும் வகையில் இது நாடு முழுவதும் உள்ள ஒரு மில்லியன் பள்ளிகளுக்கு பகிர்ந்து கொள்ளப்பட்டு மாணவர்கள் மற்றும் ஆசிரியர்கள் இந்த உறுதிமொழியை எடுத்துக் கொள்ளச் செய்யப்படும் . லட்சக்கணக்கான மாணவர்கள் தங்கள் ஆசிரியர்கள் மற்றும் பெற்றோருடன் இந்த உறுதிமொழியை எடுத்துக் கொண்டு கேலோ இந்தியாவை நாட்டின் மிகப்பெரிய விளையாட்டுக்கான இயக்கமாக ஆக்குவதற்கு இந்த இயக்கம் அளிக்கும் .


    இதுகுறித்து கருத்து தெரிவித்த இளைஞர் நலன் மற்றும் விளையாட்டுத் துறை அமைச்சர் கர்னல் ராஜ்யவர்தன் சிங் ரதோர் , ‘‘ கேலோ இந்தியா என்பது ஒரு மக்கள் இயக்கம் என்பதில் நாங்கள் எப்போதும் நம்பிக்கை கொண்டிருப்பதுடன் , இதற்கு மக்களிடம் இருந்து கிடைத்து வரும் பெரும் ஆதரவு இந்த நம்பிக்கையை மெய்ப்பிப்பதாக உள்ளது . கேலோ இந்தியா உறுதிமொழியை அறிமுகப்படுத்துவதில் மிகுந்த மகிழ்ச்சி அடையும் நாங்கள் இதில் உள்ள வார்த்தைகள் அனைத்து விளையாட்டு வீரர்களுக்கும் ஊக்கமளிக்கும் என நம்புகிறோம் . இந்தத் திருவிழாவில் கேலோ இந்தியா பள்ளி விளையாட்டுகளின் வெற்றிக்கு உறுதிமொழி ஏற்க முன்வந்திருப்போரின் எண்ணிக்கை எதிர்காலத்தில் இந்தியாவில் விளையாட்டுக்கு உள்ள வாய்ப்புகளை எடுத்துக்காட்டுவதாக உள்ளது . நாட்டில் விளையாட்டுக்கான கலாச்சாரத்திற்கு ஊக்கமளிப்பதில் இந்த உறுதிமொழி முக்கியப் பங்காற்றும் என்ற நம்பிக்கை உள்ளது ’’ என்றார் .


    நாட்டில் அனைவரையும் உள்ளடக்கிய மற்றும் முழுமையான விளையாட்டுச் சூழலை ஏற்படுத்துவதில் கண்ணோட்டம் கொண்ட கேலோ இந்தியா இளைஞர்களின் வாழ்வில் இளம் பருவத்திலேயே விளையாட்டை அன்றாட வாழ்வில் ஈடுபாட்டை ஏற்படுத்த முக்கியத்துவம் அளிக்கும் . கேலோ இந்தியா பள்ளி விளையாட்டுக்களுடன் தொடங்கும் இந்த முயற்சி மறைந்திருக்கும் திறன்களை வெளிப்படுத்துவதற்கான மேடையை உருவாக்குவதில் கவனம் செலுத்தி இளம் விளையாட்டு வீரர்களை உருவாக்குவதுடன் விழைப்புணர்வை ஏற்படுத்தி உடல் தகுதி மற்றும் நல்ல ஆரோக்கியமான வாழ்க்கை முறையை இளைஞர்களிடையே ஏற்படுத்தும் .


    கேலோ இந்தியா பள்ளி விளையாட்டு போட்டிகள் தில்லி முழுவதும் ஜவஹர்லால் நேரு ஸ்டேடியம் , இதியா காந்தி மைதான வளாகம் , மேஜர் தியான் சந்த் தேசிய மைதானம் , கார்னி சிங் துப்பாக்கி சுடம் இடம் மற்றும் டாக்டர் எஸ் . பி . எம் . நீச்சல் வளாகம் போன்ற பல்வேறு இடங்களில் நடத்தப்படும் . வில்வித்தை , தடகளம் , பேட்மிண்டன் , கூடைப்பந்து , குத்துச்சண்டை , கால்பந்து , ஜிம்னாஸ்டிக்ஸ் , ஹாக்கி , ஜூடோ , கபடி , கோ கோ , துப்பாக்கி சுடுதல் , நீச்சல் , வாலிபால் , எடைதூக்குதல் மற்றும் குத்துச்சண்டை போன்ற 16 விளையாட்டுக்களுக்கு இந்தத் திட்டம் முக்கியத்துவம் அளிக்கும் .


    மிகப்பெரிய அளவிலான இந்த நிகழ்ச்சி அடுத்த 9 நாட்களுக்கு 3500 தடகள வீரர்கள் , 1250 அதிகாரிகள் மற்றும் 500 க்கும் மேற்பட்ட தன்னார்வலர்கள் பங்கேற்க உள்ளனர் . 16 பிரிவுகளில் போட்டிகள் நடத்தப்பட்டு 199 தங்கப்பதக்கம் , 199 வெள்ளி மற்றும் 275 வெண்கலப் பதக்கங்கள் வழங்கப்பட உள்ளன . இந்த நிகழ்ச்சியின் தொடக்க விழா ஜனவரி 31 ம் தேதி நடைபெறும் என்பதுடன் அது ஸ்டார் ஸ்போர்ட்ஸ் தொலைக்காட்சியில் நேரடியாக ஒளிபரப்பு செய்யப்படும் . 2018 ஃபிப்ரவரி 8 ம் தேதி இது நிறைவடையும் .


    உலகத்தையே மாற்றி அமைக்கும் சக்தி விளையாட்டுக்கு உள்ளது , விளையாட்டைப் போல் இளைஞர்களுக்கு ஊக்கமளிக்கும் எதுவும் இல்லை . இந்த நம்பிக்கையை ஒட்டியே கேலோ இந்தியா உறுதிமொழி ஏற்க மக்களை அழைக்கிறது . www.kheloindia.gov.in இணையதளத்தில் உள்நுழைந்து அல்லது 9029001431 எனற எண்ணுக்கு மிஸ்டு கால் கொடுத்து உறுதிமொழி எடுக்கலாம் . இந்த இயக்கத்திற்கு ஆதரவு அளிக்க 5 லட்சம் தனி நபர்கள் ஏற்கனவே உறுதிமொழி எடுத்துக் கொண்டுள்ளனர் .

    
    
    (Release ID: 1519190) Visitor Counter : 245