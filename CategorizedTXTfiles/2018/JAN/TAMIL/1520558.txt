      இளைஞர் நலன் மற்றும் விளையாட்டு அமைச்சகம்

      குடியரசு தினவிழா அணிவகுப்பில், அமைச்சகத்தின் கேலோ இந்தியா அலங்கார வாகனம் மீண்டும் இடம்பெற்றது.
      Posted On: 26 JAN 2018 6:32PM by PIB Chennai


    ராஜபாதையில் நடக்கும் குடியரசு தினவிழா அணிவகுப்பில் , நான்கு ஆண்டுக்கால இடைவெளிக்கு பின்னர் , மத்திய இளைஞர் விவகாரம் மற்றும் விளையாட்டுத்துறை இடம்பெற்றது . அதன் அலங்கார வாகனத்தில் தேசிய விளையாட்டு திட்டமான கேலோ இந்தியா இடம்பெற்றது . இது ராஜபாதையில் இருந்தவர்களால் மட்டுமின்றி , செங்கோட்டைக்கு செல்லும் பாதையில் இருந்த அனைவராலும் வரவேற்கப்பட்டது .


    ‘ கேலோ இந்தியா , ஜோ கேலேகா வோ கேலேஜ் ( விளையாடு இந்தியா ! விளையாட்டில் பங்கேற்பவர்கள் , மலர்கிறார்கள் )’’, என்ற வாசகங்கள் , அலங்கார வாகனத்தின் பக்கவாட்டில் இடம்பெற்றிருந்தன . ஒலிம்பிக் பதக்கம் வென்றதற்காக கொண்டாடப்படுபவர்கள் உள்ளிட்ட இந்திய விளையாட்டுத்துறை கதாநாயகர்களின் பல்வேறு புகைப்படங்களும் அதில் இடம்பெற்றிருந்தன . இது பல லட்சம் இளைஞர்களை விளையாட்டுப்பக்கம் வர ஊக்குவிக்கும் .


    வழுக்குமரம் ஏறும் சிறிய வீரர்கள் குழு , தங்களுடய பாரம்பரிய உடையுடன் இந்த வாகனத்தில் மயிர் கூச்செறியும் சாகசத்தை செய்து காண்பித்தபடி வந்தனர் . அவர்கள் சீசாம் ( தேக்குமர கம்பம் ) பயன்படுத்தி , பல்வேறு பயிற்சிகளையும் , ஒருவரை ஒருவர் சுற்றி நின்றுக் கொண்டு , அந்த கம்பத்தின் மீது ஒருவர் நிற்கும்படியான பயிற்சியையும் செய்து அசத்தினர் . இந்த வழுக்குமர வீரர்கள் குழுவினர் எல்லோரது கவனத்தையும் கவர்ந்தார்கள் என்பதில் எந்த சந்தேகமும் இல்லை .


    இதேபோல் இரு குத்துச்சண்டை வீரர்கள் , நடுவர் ஒருவரின் கண்காணிப்பில் வளையத்துக்குள் மோதிக் கொள்ளுவதும் அதில் இடம்பெற்றிருந்தது . பளுதூக்கும் பெண் வீராங்கனைகள் , குத்துச்சண்டை வளையத்துக்கு இருபுறமும் சாகத்தை காண்பித்தபடி வந்தனர் . மேலும் , விளையாட்டு ஜோதியும் இந்த அலங்கார வாகனத்தில் இடம்பெற்றிருந்தது . அலங்கார வாகனத்தில் கடைசிப்பகுதியில் , ஜவஹர்லால் நேரு விளையாட்டு அரங்கமும் , ஒரு உலக உருண்டையும் அதன் மேல் புராணக்கால சிறந்த வில்வித்தை வீரரான அர்ஜூனரின் உருவமும் இடம்பெற்றிருந்தது .


    வழுக்குமர வீரர்களின் சாகசத்தை ஒரு டிவி கேமராமேன் பல்வேறு கோணங்களில் இருந்து படம் பிடித்துக் கொண்டிருந்தார் . வீரம் , முயற்சி ஆகியவற்றைப்பற்றி தெரிவிக்க இந்த காட்சிகள் ஊடகங்களுக்கு அவசியமாக தேவைப்பட்டது . ஒரு ஜோடி குத்துச்சண்டை போட்டி கையுறைகள் , கால்பந்து , கிரி்க்கெட் வீரரரின் ஹெல்மெட் , டென்னிஸ் மட்டை உள்ளிட்ட விளையாட்டு உபகரணங்களும் அலங்கார வாகனத்தில் இடம்பெற்றிருந்தன .


    ஜனவரி 31 முதல் பிப்ரவரி 8 ம் வரையில் , 1982 ம் ஆண்டு ஆசிய விளையாட்டுப் போட்டிகள் , 2010 ம் ஆண்டு காமன்வெல்த் போட்டிகள் ஆகியவை நடந்த 5 விளையாட்டு மையங்களில் கேலோ இந்தியா பள்ளிகள் அளவிலான விளையாட்டுப் போட்டிகள் நடக்கின்றன . 198 தங்கப்பதக்கங்களை கொண்ட இந்த போட்டியில் , 16 பிரிவுகளில் 3,200 வீரர்கள் கலந்து கொள்கின்றனர் . ஸ்டார் ஸ்போர்ட்ஸ் நெட்வொர்க் டிவி சேனலில் நேரடியாக ஒளிபரப்பு செய்யப்பட உள்ள கேலோ இந்தியா பள்ளி விளையாட்டுப் போட்டிகள் , சிறந்த மேடையை நோக்கிய ஒரு இசைவான பயணத்தின் முதல் துவக்கமாக அமையும் என எதிர்பார்க்கப்படுகிறது .

    
    
    (Release ID: 1520558) Visitor Counter : 37
    
    
      Read this release in: English