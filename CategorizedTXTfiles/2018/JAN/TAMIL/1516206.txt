      நாடாளுமன்ற விவகாரத்துறை அமைச்சகம்

      18வது அகில இந்திய கொறாடாக்கள் மாநாடு – 2018 நிறைவடைந்தது
      Posted On: 09 JAN 2018 5:44PM by PIB Chennai


    நாடாளுமன்றம் மற்றும் மாநில சட்டப்பேரவைகள் சிறப்பாக செயல்படுவதற்காக இந்த மாநாடு , பத்து பரிந்துரைகளை அளித்துள்ளது .


    ராஜஸ்தானின் உதய்பூரில் , 18 வது அகில இந்திய கொறாடாக்கள் மாநாடு – 2018 ன் இன்று நிறைவடைந்தது . இரண்டு நாட்கள் நடைபெற்ற 2018 இந்த மாநாட்டை , ஜனவரி 8 ம் தேதி மத்திய நாடாளுமன்ற விவகாரம் , ரசாயனம் மற்றும் உரத்துறை அமைச்சர் திரு . அனந்த் குமார் , ராஜஸ்தான் முதல்வர் திருமதி . வசுந்தரா ராஜே ஆகியோர் கூட்டாக தொடங்கி வைத்தனர் . அமைச்சர்கள் , நாடாளுமன்ற மற்றும் மாநில சட்டப்பேரவைகளின் தலைமைக் கொறாடக்கள் , கொறடாக்கள் உள்ளிட்ட 90 பேர் கலந்து கொண்ட மாநாட்டின் சிறப்பு விருந்தினராகவும் திருமதி . வசுந்தரா ராஜே , இருந்தார் .


    மாநாட்டின் இறுதி நாள் கூட்டத்தில் , பத்து பரிந்துரைகள் விவாதிக்கப்பட்டு , ஏகமனதாக ஏற்றுக்கொள்ளப்பட்டது . அந்த பரிந்துரைகளானது , முறையான பதில்கள் மற்றும் சம்பந்தப்பட்ட அமைச்சகத்திடம் இருந்து அஜண்டா மற்றும் கருத்தாக்க குறிப்புகள் ( ஏடிஆர் ) தொடர்பாக பூஜ்ய நேர சீர்திருத்தம் , அவைகளின் பல்வேறு குழுக்களின் அறிக்கைகள் பற்றி விவாதிப்பதற்காக , புதிதாக கமிட்டி நேரத்தை உருவாக்குவது என்ற திட்டத்தை மேம்படுத்துவது , தனிநபர் அலுவல் கட்டமைப்பில் சீர்திருத்தங்களை கொண்டு வருவது , நாடாளுமன்றம் மற்றும் மாநில சட்டப்பேரவைகளின் கூட்ட நாட்களை அதிகரிப்பது தொடர்பான சட்டரீதியான கட்டமைப்பு , நாடாளுமன்றம் மற்றும் மாநில சட்டப்பேரவைகளின் சிறப்பான செயல்பாடு மற்றும் ஒருங்கிணைப்புக்காக தலைமைக் கொறடாக்களுக்கு கட்டமைப்பு மற்றும் நிறுவன ரீதியிலான ஆதரவு , மாநில சட்டப்பேரவைகளின் செயல்பாட்டை கணிணிமயம் ஆக்குவது , அவையின் நடுப்பகுதியில் உறுப்பினர்கள் மற்றும் பிறர் கூடுவதை தடுக்க , அவைகளில் நம்பிக்கையை மேம்படுத்துதல் ஆகியவை ஆகும் . இந்த மாநாட்டின் பரிந்துரைகளை செயல்படுத்தும் பொறுப்பை மத்திய நாடாளுமன்ற விவகாரத்துறை மேற்கொள்ளும் .

    
    
    (Release ID: 1516206) Visitor Counter : 39