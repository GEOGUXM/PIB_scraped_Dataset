      நிதி அமைச்சகம்

      2017-18ல் சேவைத் துறையில் அந்நிய நேரடி முதலீடு சமபங்கு வரத்து 15.0 சதவீதம் உயர்வு என்கிறது பொருளாதார ஆய்வறிக்கை 2017-18ல் (ஏப்ரல் - அக்டோபர்)
      Posted On: 29 JAN 2018 7:19PM by PIB Chennai


    சேவைத் துறையில் அந்நிய நேரடி முதலீடு சமபங்கு வரத்து 15.0 சதவீத வளர்ச்சியைக் கண்டுள்ளது. தேசிய அறிவுசார் சொத்து உரிமை (ஐ.பி.ஆர்.) கொள்கை, ஜி.எஸ்.டி. நடைமுறை, எளிதாக வர்த்தகம் செய்வதற்கான சீர்திருத்தங்கள் உள்ளிட்ட பல்வேறு சீர்திருத்தங்களை மேற்கொண்டு இந்தியாவை கவர்ச்சிகரமான முதலீட்டு இடமாக ஆக்கும் வகையில் அரசு மேற்கொண்ட சீர்திருத்த நடவடிக்கைகள் காரணமாக இது சாத்தியமானது. மத்திய நிதி மற்றும் நிறுவன விவகாரங்கள் துறை அமைச்சர் திரு. அருண் ஜேட்லி நாடாளுமன்றத்தில் இன்று தாக்கல் செய்த பொருளாதார ஆய்வறிக்கை 2017-18ல் தெரிவிக்கப்பட்டுள்ளது.


    இந்தக் காலக்கட்டத்தில் சேவை செயல்பாடுகள் உள்ளிட்ட 25 துறைகளில் மற்றும் அந்நிய நேரடி முதலீடு கொள்கையில் உள்ளடக்கிய 100 பகுதிகளில் மேற்கொள்ளப்பட்ட சீர்திருத்தங்கள் மேற்கொள்ளப்பட்டுள்ளதாக ஆய்வறிக்கை சுட்டுக்காட்டுகிறது. லட்டுமான வளர்ச்சி, ஒலிபரப்பு, சில்லறை வர்த்தகம் வான்வழி போக்குவரத்து, காப்பீடு மற்றும் ஓய்வூதியம் போன்ற துறைகளில் அந்நிய நேரடி முதலீட்டு கொள்கை விதிமுறைகளில் தீவிரமாக மாற்றம் செய்யப்பட்டன. தற்போது 90 சதவீதத்திற்கும் கூடுதலான அந்நிய நேரடி முதலீடு வரத்து தானியங்கி பாதையில் வருகின்றன. இ-ஃபைலிங் முறை வெற்றிகரமாக நடைமுறைப்படுத்தப்பட்ட பின்னர் அந்நிய நேரடி முதலீடு விண்ணப்பம் அந்நிய முதலீட்டு மேம்பாட்டு வாரியத்தால் (ஃஎப்.ஐ.பி.பி.)_ நடைமுறைப்படுத்தப்படுவதற்கு பின்னர் 2017-18 மத்திய பட்ஜெட்டில் எஃப்.ஐ.பி.பி. நடைமுறைக்கான அறிவிப்பை அரசு வெளியிட்டது. சமீபத்தில் 2018 ஜனவரி 10ம் தேதி ஒற்றை பிராண்டு சில்லறை வர்த்தகத்தில் 100 சதவீத அந்நிய நேரடி முதலீட்டை அனுமதிக்கும் வகையிலான திருத்தத்திற்கு மத்திய அமைச்சரவை ஒப்புதல் அளித்தது. அந்நிய விமான நிறுவனங்கள் ஏர் இந்தியாவில் 49 சதவீதம் வரை முதலீடு செய்ய அனுமதிக்கப்பட்டிருப்பதாகவும் ஆய்வறிக்கையில் கூறப்பட்டுள்ளது. சேவைத் துறையில் அந்நிய நேரடி முதலீட்டுக்கான வகைப்பாட்டில் தெளிவின்மை காணப்படும் போதிலும் தொழில் கொள்கை மற்றும் மேம்பாட்டுத் துறையின் சேவைத் துறைக்கான விளக்கத்தின் கீழ் வரும் நிதி மற்றும் நிதி அல்லாத சேவைகள் மற்றும் தொலைத்தொடர்பு, வணிகம், கணினி வன்பொருள் மற்றும் மென்பொருள்; கட்டுமானம்; ஓட்டல்கள் மற்றும் சுற்றுலா; மருத்துவமனை மற்றும் பரிசோதனை மையங்கள் ; ஆலோசனை சேவைகள்; கடல் போக்குவரத்து; மற்றும் தகவல் ஒலிபரப்பு ஆகிய முதல் 10 துறைகளில் இணைந்த அந்நிய நேரடி முதலீட்டுக்கான சிறந்த அந்நிய நேரடி முதலீட்டு சேவைகளாக மதிப்பிடப்படுகின்றன. எனினும் இவற்றில் சில சேவை அல்லாத துறைகளும் இருக்கலாம். இந்த சேவைகளில் அந்நிய நேரடி முதலீட்டுக்கான பங்களிப்பு 2000 ஏப்ரல் முதல் 2017 அக்டோபர் வரையிலான காலக்கட்டத்தில் 56.6 சதவீதமாகவும் 2017-18 (ஏப்ரல் - அக்டோபர்) காலத்தில் +65.5 சதவீதமாகவும் உள்ளது. சில்லறை வணிகம், வேளாண் சேவைகள், கல்வி, புத்தகம், அச்சு மற்றும் வான்வழி போக்குவரத்து போன்ற சேவை தொடர்பான துறைகளான மேலும் 5 சேவைகளின் பங்களிப்பு சேர்த்துக் கொள்ளப்பட்டால் மொத்த அந்நிய நேரடி முதலீட்டு பங்களிப்பின் மொத்த சேவைத் துறையில் மேற்கூறப்பட்ட காலக்கட்டத்தில் முறையே 58.5 மற்றும் 69.6 சதவீதமாகவும் இருக்கும். 2016-17ல் சேவைகள் துறையில் (கட்டுமானம் உள்ளிட்ட முதல் 10 துறைகள்) அந்நிய நேரடி முதலீடு வரத்து 0.9 சதவீதம் குறைந்து 2.64 பில்லியன் அமெரிக்க டாலராக இருந்தபோதிலும், ஒட்டுமொத்த அந்நிய நேரடி முதலீடு வரத்து 8.7 சதவீத அளவில் வளர்ச்சியைக் கண்டது. எனினும் 2017-18ல் (ஏப்ரல் - அக்டோபர்) மொத்த அந்நிய நேரடி முதலீடு சமங்க வரத்தில்0.8 சதவீத வளர்ச்சி காணப்பட்ட போதிலும் இந்த சேவைகளில் அந்நிய நேரடி முத லீ டு சமபங்கு வரத்து 15.0 சதவீத வளர்ச்சியைச் சந்தித்துள்ளது. தொலைத்தொடர்பு மற்றும் கணி னி மென்பொருள் மற்றும் வ ன்பொருள் ஆகிய இரண்டு துறைகளில் அதிக அளவு அந்நிய நேரடி முதலீடு வரத்து இதற்கு காரணமாகும்.


    *****

    
    
    (Release ID: 1518465) Visitor Counter : 100