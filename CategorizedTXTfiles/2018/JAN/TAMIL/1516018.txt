      மின்னணு மற்றும் தகவல் தொழில்நுட்பம்

      பத்திரிகை குறிப்பு
      Posted On: 04 JAN 2018 3:38PM by PIB Chennai


    ‘ தி டிரிப்யூன் ’ பத்திரிகையில் , ‘500 ரூபாய்க்கு 10 நிமிடத்தில் லட்சக்கணக்கான ஆதார் தகவல்கள் கிடைக்கிறது ’ என்று வெளியான செய்தியை , இந்தியாவின் தனிநபர் அடையாள ஆணையம் ( யு . ஐ . டி . ஏ . ஐ .), தவறான செய்தி என்று மறுத்துள்ளது . எந்த ஒரு தகவலும் கசியவில்லை என்று ஆதார் ஆணையம் உறுதியளித்துள்ளது . மேலும் பயோமெட்ரிக் ஆதார் தகவல்கள் அனைத்தும் முழு பாதுகாப்புடன் பத்திரமாக இருப்பதாகவும் தெரிவித்துள்ளது .


    ஆணையம் வெளியிட்டுள்ள அறிக்கையில் , இந்தியாவின் தனிநபர் அடையாள ஆணையம் , பிரத்யேகமாக நியமிக்கப்பட்ட மாநில அரசு அதிகாரிகளுக்கு மட்டுமே அவர்களது ஆதார் எண் மற்றும் பதிவு எண் கொண்டு நுழைந்து தேவையான குறைகளைத் தீர்ப்பதற்கு அனுமதி அளிக்கப்பட்டுள்ளது . முழுமையான பதிவுகளையும் கண்காணிக்கும் அமைப்பு உள்ளதால் எவ்விதமான தவறுகள் நடந்தாலும் , உடனே ஆணையத்தால் தகுந்த நடவடிக்கை எடுக்க முடியும் . குறைகளைத் தீர்ப்பதற்கான தேடுதல் வசதி தவறாகப் பயன்படுத்தப்பட்டதாக பத்திரிகை செய்தி தெரிவித்துள்ளது . ஆணையத்தில் முழு பதிவுகளும் , கண்காணிப்பும் இருப்பதால் , குறிப்பிட்ட நபர் மீது சட்ட நடவடிக்கை எடுக்கவும் , முதல் தகவல் அறிக்கை பதியவும் நடவடிக்கை எடுக்கப்பட்டுள்ளது .


    குறைகளைத் திருத்தம் செய்வது , தேடுதல் போன்ற வசதிகளும் குறிப்பிட்ட அளவுக்கு மட்டுமே கொடுக்கப்பட்டுள்ளது , பெயர் மற்றும் தகவல்களைக் கொண்டு பயோமெட்ரிக் தகவல்களை அணுக முடியாது என்று ஆணையம் மீண்டும் உறுதிபட தெரிவித்துள்ளது . பயோமெட்ரிக் தகவல்கள் முழுக்கவும் பாதுகாப்பாகவும் பத்திரமாகவும் , அதிகபட்ச ரகசியக்குறியீடுகளுடன் அமைக்கப்பட்டுள்ளதால் , ஆதார் தகவல்களைக் கொண்டு மட்டும் பயோமெட்ரிக் தகவல்களை தவறாகப் பயன்படுத்த முடியாது .


    மேலும் ஆதார் எண் என்பது ரகசிய எண் அல்ல . அரசு நல உதவித் திட்டங்கள் அல்லது வேறு ஏதேனும் சேவை ஆதார் எண் நபருக்குத் தேவையெனில் , சம்பந்தப்பட்ட அங்கீகரிக்கப்பட்ட நிறுவனங்களுக்கு வழங்கப்பட்டுகிறது . இதனால் ஆதார் எண்ணுக்கு பாதுகாப்பு அல்லது நிதி அச்சுறுத்தல் ஏற்படுவதற்கு வாய்ப்பு உள்ளதாகக் கருதமுடியாது . ஆதார் எண் இருப்பதால் மட்டும் எவ்விதமான பாதுகாப்பு அச்சம் அல்லது நிதி போன்ற பிற முறைகேடுகள் நடப்பதற்கும் வாய்ப்பு இல்லை . அதுபோன்ற நடைமுறைகளை வெற்றிகரமாக செயல்படுத்த வேண்டும் என்றால் ஒவ்வொரு தனி மனிதரின் கைரேகை தேவைப்படும் .


    ஆதார் பதிவு முறையை நீக்குதல் அல்லது ஏமாற்றுவதற்கு வாய்ப்பு இருப்பதாக கூறுவது முற்றிலும் ஆதாரமற்றது . ஆதார் தகவல்கள் முழுமையான பாதுகாப்புடன் பத்திரமாக இருப்பதற்கான சமரசமற்ற பாதுகாப்பு நடவடிக்கைகள் மேற்கொள்ளப்படுகிறது . ஆதார் தகவல் மையங்களின் உள்கட்டமைப்புகள் கூடுதல் பாதுகாப்புடன் பராமரிக்கப்படுவதுடன் , சட்ட விதிகளுடன் அதிக தொழில் நுட்பத்துடனும் பாதுகாக்கப்படுகிறது .

    
    
    (Release ID: 1516018) Visitor Counter : 27