      விண்வெளித்துறை

      மோடி அரசு விண்வெளித் தொழில்நுட்பத்தை ஒவ்வொரு இந்தியரின் வீட்டுக்கும் கொண்டு சென்றுள்ளது: டாக்டர் ஜிதேந்திர சிங்
      Posted On: 17 JAN 2018 11:44AM by PIB Chennai


    வடகிழக்கு மண்டல மேம்பட்டுத்துறை (தனிப்பொறுப்பு) பிரதமர் அலுவலகம் பணியாளர், பொதுமக்கள் குறை தீர்ப்பு, ஓய்வூதியம், அணுசக்தி, விண்வெளித்துறை இணை அமைச்சர் டாக்டர் ஜிதேந்திர சிங், ஐதராபாத்தில் இன்று (17.01.2018) “புவிவெளி உலக அரங்கு” என்ற சர்வதேச விண்வெளி மாநாட்டில் உரையாற்றினார். தமது உரையில் அமைச்சர், உலக நாடுகளில் விண்வெளித் தொழில்நுட்பத்தின் செயல்பாடுகளை பல்வேறு வழிகளில் பயன்படுத்தி 3 ஆண்டுகளிலேயே இந்தியாவை முன்னணி தலைமை நிலையில் வைத்ததற்காக இஸ்ரோ குழுவினரைப் பாராட்டினர். இதனை அடுத்து மோடி அரசின் அடிப்படை வசதி மற்றும் மாற்றி அமைத்தல் திட்டங்களை, விண்வெளித் தொழில்நுட்பம் ஒவ்வொரு இந்தியனின் வீட்டுக்கும் கொண்டு சென்றுள்ளது என்று, அவர் கூறினார்.


    மோடியின் “இந்தியாவை மாற்றி அமைப்போம்” இயக்கத்தின் முக்கிய அம்சமாக விண்வெளித் தொழில்நுட்பத்தை பயன்படுத்தியதற்கு பிரதமர் திரு. நரேந்திர மோடியின் நேரடி ஈடுபாடும் அக்கறையும் ஆதரவும்தான் காரணம் என்று அமைச்சர் கூறினார். இதனால், இறுதியில் புதிய இந்தியா உருவாக்கப்படும் என்றார் அவர். விண்வெளி விஞ்ஞானிகளுக்கும் மத்திய அரசின் பல்வேறு அமைச்சகங்கள் மற்றும் துறைகளின் பிரதிநிதிகளுக்கும் இடையே பிரதமரின் வேண்டுகோளின்படி நடைபெற்ற முதலாவது விரிவான கலந்து ஆலோசனைக் கூட்டம், விண்வெளித் தொழில்நுட்பத்தை பயன்பாட்டுக்கு கொண்டுவருவதற்கான வழி வகைளைப் புரிந்து கொள்ள உதவியது.


    தற்போது நடைபெறும் “புவிவெளி உலக அமைப்புக்” கூட்டம் பற்றிக் குறிப்பிட்ட டாக்டர். ஜிதேந்திர சிங் இந்த நிகழ்வு இந்தியாவின் விண்வெளித் திட்டங்களை விரிவாக பயன்படுத்துவதற்கான நாட்டின் நோக்கத்தை வலியுறுத்துகிறது என்று கூறினார். இதர கூட்டாளிகளுடன் விரிவான பங்கேற்பும் இதற்கு உதவுகிறது என்றார் அவர். உலகின் முன்னணி தொழில்துறை நிறுவனங்களின் பிரதிநிதிகளும் முதன்மை நிர்வாக அலுவலர்களும் கூட்டத்தில் பங்கேற்று இருப்பது உலகத் தொழில் அதிபர்கள் இந்தியாவுடன் ஒத்துழைப்பதில் மிகுந்த ஆர்வத்துடன் இருப்பதை குறிக்கிறது என்று அமைச்சர் கூறினார். விண்வெளித் தொழில்நுட்பத்தைப் பொது இலக்குகளுக்காகவும் உலகின் எதிர்கால வளர்ச்சிக்காகவும் பயன்படுத்த வேண்டும் என்ற ஆர்வத்தையும் இது எடுத்துக்காட்டுகிறது என்று டாக்டர் ஜிதேந்திர சிங் கூறினார்.


    ***

    
    
    (Release ID: 1517034) Visitor Counter : 28