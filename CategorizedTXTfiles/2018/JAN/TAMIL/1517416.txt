      ரெயில்வே அமைச்சகம்

      ரயில்வே அமைச்சகம் நடத்திய கட்டுமான நிறுவனத் தலைவர்களுக்கான மிகப் பெரிய கூட்டம், நிர்மான் சம்வாத்
      கூட்டத்தில பங்கேற்றவர்களுடன் நேரடியாக ரயில்வே அமைச்சர் உரையாடல்
      திட்டங்களை விரைவுபடுத்த அமைச்சர் உத்தரவு
      கூட்டத்துக்கு பொதுத்துறை நிறுவனமான ரயில் விகாஸ் நிகாம் ஏற்பாடு
      Posted On: 18 JAN 2018 5:14PM by PIB Chennai


    கட்டுமான நிறுவனங்கள்-ரயில்வே அமைச்சகம் இடையிலான மிகப் பெரிய கூட்டம் நிர்மான் சம்வாத் டெல்லியில் ஜனவரி 18-ம் தேதி நிறைவு பெற்றது. இந்தக் கூட்டத்துக்கு ரயில் விகாஸ் நிகாம் ஏற்பாடு செய்திருந்தது. ரயில்வே திட்டங்கள் அமலாக்கங்களை விரைவுபடுத்தும் அமைப்பாகும் ரயில் விகாஸ் நிகாம். ரயில்வே திட்டங்களை விரைந்து முடித்து அவற்றை விரைவில் செயலாக்க வேண்டும் என்ற சீரிய. எண்ணத்தில் ரயில்வே துறை அமைச்சர் திரு. பியூஸ் கோயல் மேற்கொண்ட நடவடிக்கையால் இக் கூட்டத்துக்கு ரயில் விகாஸ் நிகாம் ஏற்பாடு செய்திருந்தது. ரயில்வே துறையின் கட்டுமானத் திட்டங்களை விரைவுபடுத்தும் நோக்கில் கூட்டப்பட்ட முதல் கூட்டமாகும் இது என்பது குறிப்பிடத்தக்கது.


    கூட்டத்துக்கு ரயில்வே அமைச்சர் திரு பியூஸ் கோயல் தலைமை வகித்தார். மேலும் கூட்டத்தில் பங்கேற்றவர்களுடன் நேரடியான உரையாடலிலும் அவர் ஈடுபட்டார். கூட்டத்தில் ரயில்வே வாரியத் தலைவர் திரு அஸ்வானி லஹானி, ரயில்வே வாரிய உறுப்பினர்கள், ரயில் விகாஸ் நிகாம் லிமிடெட் தலைவர், ரயில்வே வாரிய மூத்த அதிகாரிகள், மண்டல ரயில்வே அதிகாரிகள் உள்ளிட்டோர் கலந்து கொண்டனர். 400 உயர் நிலைக் கட்டுமான நிறுவனங்கள், ஆலோசனை நிறுவனங்களும் இந்தக் கூட்டத்தில் பங்கேற்றன. இந்தக் கூட்டத்தில் கேஈசி இண்டர்நேஷனல், சீமென்ஸ், லார்சன் அண்ட் டூப்ரோ, சிஸ்ட்ரா எம்விஏ கன்சல்டிங் இண்டியா பிரைவேட் லிமிடெட், டாடா புராஜெக்ட்ஸ் லிமிடெட், ஆஃப்கான்ஸ் உள்கட்டமைப்பு லிமிடெட் ஆகிய நிறுவனங்கள் தங்கள் திட்டங்களை எடுத்துரைத்தன.


    கூட்டத்தில் பங்கேற்றவர்கள் தங்கள் பிரச்சினைகளையும், தீர்வுகளுக்கான ஆலோசனைகளையும் எடுத்துரைக்க வாய்ப்பளிக்கப்பட்டது. கூட்டத்தின் உச்சகட்டம் அமைச்சர் பியூஸ் கோயல் பங்கேற்றவர்களுடன் நேரடியாக கலந்துரையாடியதேயாகும். ஒப்பந்த நிர்வாகம், பணப்பட்டுவாடாவை அதிகரித்தல், நிலம் கையகப்படுத்துவதில் தாமதம், திட்டங்கள் மீது துரிதமாக ஆய்வு மேற்கொள்ளுதல் உள்ளிட்ட பல்வேறு பிரச்சினைகள் இந்தக் கூட்டத்தில் எழுப்பப்பட்டன.


    இதையடுத்து அனைத்து திட்டங்களையும் விரைவாக முடித்து அமல்படுத்துவதற்குத் தேவையான நடவடிக்கைகளை மேற்கொள்ளுமாறு அமைச்சர் உத்தரவு பிறப்பித்தார்.


    சருக்கமான பின்னணி:


    நாட்டில் பெருகிவரும் போக்குவரத்துத் தேவையை ஈடுகட்டும் வகையில் ரயில்வேத் துறையின் கட்டமைப்புகளை அதிகப்படுத்த முடிவெடுக்கப்பட்டது. அதைத் தொடர்ந்து பெருமளவில் இத்துறையில் முதலீடு செய்ய ரயில்வே அமைச்சகம் முடிவெடுத்தது. இதையடுத்து கீழ்க் கண்டவற்றில் ரயில்வே அமைச்சகம் கவனம் செலுத்தத் தொடங்கியது


    கடந்த 5 ஆண்டுகளில் ஒரு வருடத்துக்கு 800 கிலோ மீட்டர் தூரத்துக்கு நடைபெற்ற ரயில் பாதைகளை மேலும் 2 அல்லது 3 மடங்கு விரிவுபடுத்துதல்


    ரிஷிகேஸ்-கரன் பிரயாக், சார்தாம் இணைப்பு, பானுபள்ளி-பிலாஸ்பூர் மற்றும் லே உள்ளிட்ட மலை ரயில் திட்டங்கள்


    நடைபெற்று வரும் திட்டமிடப்பட்டுள்ள சரக்குப் போக்குவரத்துக்கான வழிதடங்கல்


    மும்பை-அகமதாபாத் உயர் விரைவு ரயில் வழித்தடம், பெரு நகரங்களை இணைப்பதற்காக வைர நாற்கர திட்டம்.

    
    
    (Release ID: 1517416) Visitor Counter : 43