      பாதுகாப்பு அமைச்சகம்

      பெங்களூரில் உள்ள பெல் வளாகத்தைப் பார்வையிட்டார் பாதுகாப்பு அமைச்சர்
      Posted On: 09 JAN 2018 6:27PM by PIB Chennai


    பாதுகாப்புத் துறையின் நவ்ரத்னா அந்தஸ்து பெற்ற பாரத மின்னணு நிறுவனமான (பெல்) பொதுத்துறை நிறவனத்தின் பெங்களூர் வளாகத்தை முதன் முறையாகப் பாதுகாப்பு அமைச்சர் திருமதி. நிர்மலா சீதாராமன் இன்று (ஜன 9) பார்வையிட்டார். பாதுகாப்புத்துறையில் முக்கியமான ஒன்றான பெல் நிறுவனத்தின் தற்போதைய மற்றும் எதிர்காலத் திட்டங்கள் குறித்து திருமதி. சீதாராமன் விரிவாக விவாதித்தார்.


    பெல் நிறுவனத்தின் வணிகம், அடிப்படை கட்டமைப்பு, உற்பத்தி, பரிசோதனை வசதிகள், ஊழியர்கள் எண்ணிக்கை, ஆராய்ச்சி மற்றும் மேம்பாடு, தர மேம்பாட்டுக்கான முயற்சிகள், வணிகச் செயல்பாடு ஆகியவை குறித்து பாதுகாப்பு அமைச்சருக்கு தெரிவிக்கப்பட்டது.


    ராணுவ ராடாரின் வெளிப்புற சோதனை வசதி, ஏவுகணை வணிகப் பிரிவுகள் ஆகியவற்றையும் அவர் பார்வையிட்டார். ஆகாஷ் ஏவுகணைத்திட்டத்திலும் மற்ற பிற ராடார் திட்டங்களிலும் பெல் நிறுவனப் பெண் ஊழியர்களின் அர்ப்பணிப்பு மிக்க கடின உழைப்பையும் ஈடுபாட்டையும் அமைச்சர் பாராட்டினார். பெல் நிறுவனத்தில் உள்ள புதிய அருகமை களச் சோதனை வசதி, மைக்ரோவேவ் சூப்பர் உபகரணங்கள் மற்றும் கடலோரக் கண்காணிப்பு முறை வசதிகள் ஆகியவற்றையும் பார்வையிட்ட திருமதி. சீதாராமன் பாதுகாப்பு மின்னணுவியலில் மேற்கொள்ளப்பட்டிருக்கும் பணிகளைப் பாராட்டினார்.
    

    
    (Release ID: 1517251) Visitor Counter : 24