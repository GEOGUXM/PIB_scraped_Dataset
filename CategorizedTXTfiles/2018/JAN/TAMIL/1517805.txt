      குடியரசுத் தலைவர் செயலகம்

      குஜராத்தில் இந்தியக் குடியரசுத் தலைவர்; குஜராத் பல்கலைக்கழகத்தின் 66 - வது பட்டமளிப்பு விழாவில் உரையாற்றினார்
      Posted On: 21 JAN 2018 3:49PM by PIB Chennai


    இந்தியக் குடியரசுத் தலைவர் திரு .ராம்நாத் கோவிந்த் இன்று (ஜனவரி 21, 2018) அகமதாபாத்தில் குஜராத் பல்கலைக்கழகத்தின் 66 ஆவது பட்டமளிப்பு விழாவில் கலந்து கொண்டு சிறப்பித்துப் பட்டமளிப்பு உரையாற்றினார்.

    
           விழாவில் பேசிய குடியரசு தலைவர் " தொழில் தொடக்கம் மற்றும் தொழில்முனைவுக் கவுன்சில்" மூலம் குஜராத் பல்கலைக்கழகம் பல புதிய தொழில் முனைவோருக்கு ஆதரவாக இருக்கிறது என்று குறிப்பிட்டார். அது உருவாக்கியிருக்கும் "திறன் மேம்பாட்டு கவுன்சில்" மாணவர்களைத் திறம் மிக்கவர்களாக்குவதற்கான நடவடிக்கை வரவேற்கப்பட வேண்டியதாகும். இன்றைய பல்கலைக்கழகங்கள், தமது மாணவர்களை வேலைவாய்ப்புப் பெறும் வகையிலும் சுய தொழில் மற்றும் தொழில்முனைவில் திறம் மிக்கவர்களாகவும் உருவாக்கவும்  முன்னுரிமை அளிக்க வேண்டும் என்று அவர் கேட்டுக் கொண்டார்.

    தொழில் தொடங்கும் கலாச்சாரத்தை ஊக்குவிக்கும் பல நல்ல நிறுவனங்கள் அஹமதாபாத் நகரில் உள்ளன என்று குடியரசுத் தலைவர் கூறினார். சமீபத்தில் இந்தியப் பிரதமரும் இஸ்ரேல் பிரதமரும் அகமதாபாத்தில் தொழில் முனைவு மற்றும் தொழில்நுட்பத்திற்கான சர்வதேச மையம் (iCreate) ஒன்றைத் தொடங்கி வைத்தனர். இந்தியாவின் இளம் தொழில்முனைவோருக்கு உலகத் தரத்திலான வசதிகளை இவ்வமைப்பு வழங்கும். குஜராத் பல்கலைக்கழக மாணவர்கள் இந்த வசதிகளைப் பயன்படுத்திக் கொள்ளும்படி குடியரசுத் தலைவர் அறிவுறுத்தினார்.


    மாணவர்களிடையே உரையாற்றிய குடியரசுச் தலைவர், அவர்கள் தங்கள் வாழ்க்கையில் பெற்றுக் கொண்டவை அவர்களது சொந்த முயற்சியால் மட்டும் கிடைத்தவையல்ல; அவர்களது குடும்பத்தினர், நலன் விரும்பிகள், ஆசிரியர்கள், சமுதாயம் மற்றும் அரசாங்கத்திற்கும் அதில் பங்கு இருக்கிறது. எப்படி திருப்பிச் செலுத்துவது என்பதை அவர்கள் சிந்திக்க வேண்டும். குறிப்பாக இந்த சமுதாயம் குறித்தும், கல்வி பெறுவதற்கான வாய்ப்புகள் மறுக்கப்பட்டவர்களைப் பற்றியும் அவர்கள் சிந்திக்க வேண்டும். முன்னேற்றத்திற்கான அவர்களது முயற்சிகளில் உதவுவது குறித்தும் மாணவர்கள் சிந்திக்கவேண்டும் என்று அவர் வலியுறுத்தினார்.


    சிறந்த கல்வி, திறமையான மாணவர்களை மட்டுமன்றி அவர்களை உணர்திறன் கொண்டவர்களாகவும் உருவாக்க வேண்டும் என்று குடியரசுத்தலைவர் கூறினார். மகாத்மா காந்தி மற்றும் நார்சி மேத்தாவின் மாநிலமான குஜராத்தில் இருந்து உருவாகும் மாணவர்கள், இரக்கம், அறநெறி மற்றும் மனித நல்வாழ்விற்கும் உரிய பங்களிப்பார்கள் என்று எதிர்பார்ப்பது மிகவும் இயல்பானதே என்றார் அவர்.


    *****

    
    
    (Release ID: 1517805) Visitor Counter : 43