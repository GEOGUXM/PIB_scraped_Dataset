      எரிசக்தி அமைச்சகம்

      சவுபாக்யா திட்டம் குறித்த குறும்பட தயாரிப்பு போட்டி
      Posted On: 12 JAN 2018 6:12PM by PIB Chennai


    வீடுகள் தோறும் மின்னொளி வழங்கும் பிரதம மந்திரியின் சவுபாக்யா திட்டம் இந்திய அரசினால் தொடங்கப்பட்டுள்ளது. கடைக்கோடியில் உள்ள அனைத்து கிராமப்புற, நகர்ப்புற வீடுகளுக்கும் 2019 மார்ச் மாதத்திற்குள் மின் இணைப்பு வழங்குவது இந்த திட்டத்தின் குறிக்கோளாகும்.


    இந்த சவுபாக்யா திட்டம் குறித்து விழிப்புணர்வு ஏற்படுத்தவும் மக்களை அதில் ஈடுபாடு கொள்ள செய்து திட்டத்தின் தூதுவர்களாக அவர்களை மாற்றவும் மத்திய எரிசக்தி அமைச்சகத்தின் நவரத்னா அந்தஸ்து பெற்ற ஊரக மின் இணைப்பு கழகம் குறும்பட போட்டி ஒன்றை நடத்துகிறது. இந்த போட்டியில் கலந்து கொள்வதற்கான விண்ணப்பங்களை ஜனவரி 10 –ம் தேதி முதல் சமர்பிக்கலாம். சமர்பிக்க 2018, ஜனவரி 31 கடைசி தேதி ஆகும்.

    குறும்படங்களும் / வீடியோக்களும் கீழ்க்கண்ட அம்சங்களை கொண்டிருக்க வேண்டும்:

      * நாட்டு நிர்மாணப்பணியில் மின் மயமாக்கலின் பங்கு
      * மின் மயமாக்கல் மூலம் மகளிர் அதிகாரப்படுத்துதல் பற்றிய உண்மை வாழ்க்கை கதை
      * தொழில் முனைவோருக்கு மின் மயமாக்கல் ஏற்படுத்திய தாக்கத்தின் உண்மை கதை
      * ஆரோக்கிய வாழ்வை மேம்படுத்துவதில் மின் மயமாக்கல் ஏற்படுத்திய தாக்கத்தின் உண்மை கதை
      * கல்வி மேம்பாட்டில் மின் மயமாக்கல் ஏற்படுத்திய தாக்கத்தின் உண்மை கதை
      * வேளாண்மையில் மின் மயமாக்கல் ஏற்படுத்திய தாக்கத்தின் உண்மை கதை

    ஒவ்வொரு வீடியோவும் அதிகபட்சம் மூன்று நிமிடங்கள் இருக்க வேண்டும் . நேரடியாக www.saubhagya.gov.in . என்ற இணையதள முகவரியில் பதிவேற்றம் செய்ய வேண்டும். Google Drive/ Microsoft One drive அல்லது Drop box மூலம் வீடியோக்களை பகிர்ந்து கொள்ள முடியும். இதற்கான இணைப்பை நுழைவு படிவத்தின் பகிர்ந்து கொள்ளலாம். போட்டிக்கு அனுப்பப்படும் நுழைவு பதிவுகள் ஊரக மின் இணைப்பு கழகத்தினால் பல்வேறு அரங்கங்களிலும் பயன்படுத்தப்படும். சவுபாக்யா திட்டத்தை பிரபலப்படுத்தும் விளம்பரங்களிலும் பயன்படுத்தப்படும் மேலும் விவரங்களையும் போட்டிக்கான நிபந்தனை மற்றும் விளக்கத்தை www.saubhagya.gov.in . இணையதளத்தில் பெறலாம்


    

    
    (Release ID: 1517526) Visitor Counter : 43
    
    
    
    
    

  
  
*