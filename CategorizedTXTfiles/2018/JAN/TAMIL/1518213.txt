      பாதுகாப்பு அமைச்சகம்

      இளைஞர்களுக்கு வழிகாட்டி என்சிசி: பாதுகாப்புத் துறை இணையமைச்சர்
      Posted On: 19 JAN 2018 5:53PM by PIB Chennai


    தில்லி கன்டோன்மென்ட் கரியப்பா அணிவகுப்புத் திடலில் இன்று (ஜன. 19) நடைபெற்ற 2018 குடியரசு தின என்சிசி முகாமை பாதுகாப்புத் துறை இணையமைச்சர் டாக்டர் சபாஷ் பாம்ரே பார்வையிட்டார். அவரது வருகையின் போது தேசிய மாணவர் படையின் தலைமை இயக்குநர் (டிஜிஎன்சிசி) லெஃப்டினன்ட் ஜெனரல் பிஎஸ் ஷராவத் வரவேற்றார்


    குடியரசு தின முகாமில் 29 மாநிலங்கள் 7 யூனியன் பிரதேசங்களிலிருந்து தெரிவு செய்யப்பட்ட சிறப்பான 695 பெண்கள் உட்பட 2070 மாணவர்களும் என்சிசி இளைஞர் பரிமாற்றத் திட்டத்தின் கீழ் பத்து நட்பு நாடுகளைச் சேர்ந்த மாணவர்களும் கலந்து கொண்டனர்.


    பாதுகாப்புத் துறை இணையமைச்சர் வருகையின் போது NCC-யின் ராணுவம், கப்பற்படை, விமானப்படை என அனைத்து மூன்று பிரிவினரின் கண்கவர் அணிவகுப்பு மரியாதை அளிக்கப்பட்டது. அதன் பிறகு என்சிசி படையினரின் இனிமையான பேண்ட் இசை நிகழ்ச்சி நடத்தப்பட்டது. பல்வேறு சமூக விழிப்புணர்வு கருத்துக்கள், கலாச்சார செயல்பாடுகளுடன் என்சிசி படையினரால் உருவாக்கப்பட்டிருந்த கொடிப் பகுதிக்கு பாதுகாப்புத் துறை இணையமைச்சர் சென்றிருந்தார். ஒவ்வொரு மாநில இயக்குநரகத்தின் கருப்பொருள்கள் பற்றி படைப்பிரிவினர் அவருக்கு விரிவாக எடுத்துரைத்தனர். அவை தேசிய ஒருமைப்பாட்டினையும் மேம்பாட்டினையும் நோக்கமாகக் கொண்டிருந்தன.


    பல்திறன் கொண்ட என்சிசி மாணவர்கள் நமது நாட்டின் கலாச்சார பாரம்பரியத்தை வெளிப்படுத்தும் விதமாக குழு நடனங்கள், பாலே போன்ற கண்கவர் கலை நிகழ்ச்சிகளை என்சிசி கலையரங்கில் வழங்கினர்.


    டாக்டர் பாம்ரே தமது உரையில் மாணவர்களின் மிடுக்கான நடைப்பயிற்சி மற்றும் நம்பிக்கைக்காகப் பாராட்டு தெரிவித்தார். ’வளர்ந்து வரும் எதிர்காலத் தலைவர்களை’ உருவாக்கும் NCC-யின் உறுதிப் பாட்டையும் அவர் பாராட்டினார். என்சிசி – யின் தீவிரமான பங்களிப்பை உயர்வாகக் குறிப்பிட்ட அவர், இளைஞர்களுக்கு அதிகாரமளிக்கும் அமைப்புகளில் இது முன்னணியில் இருந்ததாகவும் திறன் மிக்கக் கல்வியின் ஒப்பற்றக் கலவையாக அதனை மேம்படுத்துகிறது என்றும் அதன் மாணாக்கருக்கு பன்முகப்பட்ட செயல்பாடுகள் மூலம் ஒட்டுமொத்த வளர்ச்சியை தருகிறது என்றும் கூறினார்.


    

    
    (Release ID: 1518213) Visitor Counter : 39