      நிதி அமைச்சகம்

      இந்தியப் பொருளாதரத்தின் வளர்ச்சி
      Posted On: 05 JAN 2018 12:54PM by PIB Chennai


    ஐக்கிய நாடுகள் சபையின், உலகப் பொருளாதார நிலை மற்றும் வாய்ப்புகள்-2018 அறிக்கை , இந்தியப் பொருளாதாரம் 2018-19 ல் 7.2 சதவீதமும் , 2019-20ல் 7.4 சதவீத வளர்ச்சியும் அடையும் என்று உத்தேசித்துள்ள து. இந்தியா குறித்த பார்வை பெரிதும் நேர்மறையாகவும், மிகப் பலமான தனியார் நுகர்வு மற்றும் பொது முதலீட்டாலும், தொடர்ந்து நடைபெற்று வரும் கட்டமைப்பு சீர்திருத்தங்களாலும் அது பாதுகாக்கப்பட்டிருப்பதையும் இந்த அறிக்கை சுட்டிக்காட்டுகிறது.


    மொத்த நிலையான மூலதன உருவாக்கத்தில் ( GFCF- Gross Fixed Capital Formation ) பொதுத்துறையின் பங்கு (பொது நிதி நிறுவனங்கள், நிதி-சாராத நிறுவனங்கள் மற்றும் மத்திய அரசு உட்பட்ட) 2014-15 ஆம் ஆண்டில் 22.0 சதவிகிதமாக உயர்ந்திருக்கிறது. இது 2011-12 ஆம் ஆண்டில்21.4% ஆக இருந்தது 2015-16ம் ஆண்டில் (தரவு கிடை த்திருக்கும் மிகச் சமீபத்திய ஆண்டு) 25.2 சதவிகிதமாக மேலும் உயர்ந்துள்ளது. நடப்பு விலைகளின் அடிப்படியிலான மொத்த உள்நாட்டு உற்பத்தியில், பொதுத்துறை GFCF இன் பங்கு, 2014-15ல் 6.7% ஆக இருந்தது, 2015-16ல் 7.4 சதவீதமாக அதிகரித்துள்ளது. தேவைப் பகுதியிலிருந்து , பொதுத்துறை GFCF இன் மொத்த உள்நாட்டு உற்பத்திக்கான பங்களிப்பு 2015-16ல் 20 சதவீதமாக இருந்தது.


    இந்திய அரசு மற்றும் ரிசர்வ் வங்கியால் மேற்கொள்ளப்பட்ட கொள்கை சார்ந்த நடவடிக்கைகளால் இந்தியப் பொருளாதார த்தின் மீதான நம்பிக்கை அதிகரித்துள்ளது. இந்தியப் பொருளாதார சீர்திருத்தங்களின் விளைவால் ஏற்படவிருக்கும் தொடர்ச்சியான முன்னேற்றத்தால், வருங்காலத்தில் இந்தியாவின் வளர்ச்சித் திறன் உயரும் என்று மூடி ( Moody) தரநிர்ணய முகமை எதிர்பார்க்கிறது. அதன் காரணமாக இந்தியாவின் உள்ளூர் மற்றும் வெளிநாட்டு நாணய வெளியீட்டின் மதிப்பீட்டை, ஒருநிலையான நோக்கின் அடிப்படையில் Baa3 என்பதிலிருந்து Baa 2க்கு சமீபத்தில் மேம்படுத்தியுள்ளது. உலக வங்கியின், இலகுவான வர்த்த செயல்பாட்டு சூழலுக்கான 2018 ஆம் ஆண்டின் அறிக்கையின்படி இந்தியாவின் தரவரிசை (2018 ஆம் ஆண்டில்) முப்பது நிலைகள் உயர்ந்து 100வது இடத்திற்கு முன்னேறியுள்ளது. உலகப் பொருளாதா ரக் குழு அறிக்கையின் படி , 2017-18ல் உலக அளவிலான போட்டித்திறன் குறியீட்டில் , 137 நாடுகள் கொண்ட பட்டியலில் இந்தியாவின் நிலை 40 ஆக உள்ளது. 2014-15 ஆம் ஆண்டில் 144 நாடுகளில் இது 71 ஆகவும், 2015-16ல் 140 நாடுகளில் 55 ஆகவும் இருந்தது.


    2016-17ல் இந்தியாவி ற்குள் அந்நிய நேரடி முதலீட்டி ன் வரவு 60.2 பில்லியன் அமெரிக்க டாலர். இது 2015-16ல் 55.6 பில்லியன் அமெரிக்க டாலர் ஆகவும் , 2014-15 ஆம் ஆண்டில் 45.1 பில்லியன் அமெரிக்க டாலராகவும் இருந்தது. 2017-18ன் முதல் பாதியில் பொருளாதாரத்தில் மொத்த அந்நிய நேரடி முதலீட்டின் வரவு 33.7 பில்லியன் அமெரிக்க டாலர். ஒப்பீட்டு அளவில் கடந்த ஆண்டின் இதே காலத்தின் வரவை விட இது அதிகமாகும்.


    இந்திய பொருளாதாரத்தின் மீதான நம்பிக்கையை மேம்படுத்தவும் , பொருளாதார வளர்ச்சியை அதிகரிக்கவும் இந்திய அரசு பல்வேறு முன் முயற்சிகளை மேற்கொண்டுள்ளது. மற்ற பல நடவடிக்கைகளுடன், உற்பத்தித்துறையை ஊக்குவித்தல், போக்குவரத்து மற்றும் மின்சக்தி துறைகளுக்கான உறுதியான நடவடிக்கைகள், நகர்ப்புற மற்றும் கிராமப்புற உள்கட்டமைப்புகள் மேம்பாடு மற்றும் அந்நிய நேரடி முதலீட்டுக் கொள்கையில் விரிவான சீர்திருத்தங்கள் ஆகியன இவற்றில் அடங்கும்.2017-18 நிதி ஆண்டின் வரவு-செலவு திட்டத்தில் அரசு பல்வேறு திட்டங்களை அறிவித்துள்ளது. இதில் மலிவு வீடுகள் கட்டுவதற்கு உள்கட்டமைப்பு அந்தஸ்தை அளிப்பது , நெடுஞ்சாலை கட்டுமானத்திற்கு அதிக அளவிலான ஒதுக்கீடு மற்றும் கடற்கரையோர போக்குவரத்து இணைப்பில் கவனம் செலுத்துதல் ஆகியவற்றின் மூலம் உள்கட்டமைப்பு மேம்பாட்டிற்கு உந்துதல் அளிப்பது இதில் அடங்கும். நெடுஞ்சாலை மேம்பாட்டிற்காக பாரத் மாலா பரியோஜனா திட்டம் தொடங்கப்பட்டுள்ளது.


    அடுத்த இரண்டு ஆண்டுகளில்2.11 லட்சம் கோடி ரூபாய் அளவிற்கு வங்கிகளில் படிப்படியாக மறு மூலதனமாக்கல் செய்யும் திட்டத்தை அரசு அறிவித்துள்ளது. கடன் வழங்குவதை உயர்த்த வங்கிகளை இது ஊக்குவிக்கும் என்று எதிர்பார்க்கப்படுகிறது. திவால் நிலையை எய்தியவர் , குறிப்பிட்ட கால அளவில் திரும்பச் செலுத்தும் நிலையை பெறுவதற்கு உதவும் வகையில் , நொடிப்பு நிலை மற்றும் திவால் சார்ந்த விதி கொண்டுவரப்பட்டுள்ளது.


    மற்ற நடவடிக்கைகள்: விற்றுமுதல் ரூ.50 கோடி வரை உள்ள கம்பெனிகளுக்கு குறைவான வருமான வரி. இது டிஜிட்டல் பொருளாதாரத்திற்கு ஒரு பெரிய உந்துதல். வணிகம் , வியாபாரம் மற்றும் தொடர்புடைய பொருளாதார நடவடிக்கைகளுக்கான தடைகளை குறைப்பதன் மூலம் வளர்ச்சிக்கான இயக்கத்தை மேம்படுத்த,பொருட்கள் மற்றும் சேவைகள் வரியின் அறிமுகம் குறிப்பிடத்தக்க வாய்ப்பை வழங்கியுள்ளது. இந்திய ரிசர்வ் வங்கி 3 ஆண்டுகளில் (2015 முதல் 2017 வரை) வங்கிகளுக்கான தனது வட்டி விகிதத்தை ( repo rate) 200 அடிப்படை புள்ளிகள் அளவிற்கு குறைத்துள்ளது. வங்கிமுறை செயல்பாட்டில் பாதிப்புகளை எதிர்கொள்ள இந்திய ரிசர்வ் வங்கி பல வழிமுறைகளை மேற்கொண்டது. மற்றவற்றுடன், பாதிக்கப்பட்டுள்ள சொத்துகளுக்கு புத்துயிர் அளிப்பதற்கான சட்டகம் ஒன்றை வெளியிடுதல் , தகவல் பெறும் முறையின் சமச்சீரற்ற நிலையை குறைப்பதற்கு,பெரிய அளவிலான கடன்கள் குறித்த தகவல்களுக்கான மத்திய தகவல் ஸ்தாபனம் ஒன்றை நிறுவுதல் ஆகியன இதில் அடங்கும் .


    நிதி மற்றும் கார் ப் பரேட் அலுவல்களுக்கான மத்திய அமைச்சர் திரு அருண்ஜெட்லி மக்களவையில் இந்தத் தகவலை இன்று அளித்தார் .


    *****

    
    
    (Release ID: 1516489) Visitor Counter : 326