      பாதுகாப்பு அமைச்சகம்

      கர்நாடக மாநிலம் கர்வாரில் கடற்படைத் தளம் அமைக்க நிலம் வழங்கிய மக்களுக்கு 377.12 கோடி ரூபாய் நஷ்ட ஈடு வங்கிக் கணக்கில் செலுத்தப்பட்டது
      Posted On: 12 JAN 2018 7:27PM by PIB Chennai


    புதிய கடற்படைத் தளம் அமைக்கும் பொருட்டு கர்நாடக மாநிலம் உத்தர கன்னட மாவட்டம் தலுகஸ்கர்வார், அங்கோலாவைச் சுற்றியுள்ள 13 கிராமங்களைச் சேர்ந்தவர்களிடமிருந்து மத்திய அரசு 2412 ஏக்கர், 15 குந்தாஸ், 7 அன்னஸ் கையகப்படுத்தியுள்ளது. நிலம் கையகப்படுத்திய 1988-2000-ம் ஆண்டில் நிலத்தின் முன்னாள் சொந்தக்காரர்களுக்கு 22.55 கோடி ரூபாய் வழங்கப்பட்டுள்ளது. இத் திட்டத்தால் பாதிக்கப்பட்ட குடும்பங்களுக்காக நடைமுறைச் சட்டத்தின்படி புனரமைப்புப் பணிகளுக்காக 126 கோடி ரூபாய் வழங்கப்பட்டுள்ளது.


    இந்த நிலையில் அரசின் இந்த இழப்பீட்டுத் தொகையால் அதிருப்தியுற்ற சிலர் 1984-ம் ஆண்டு நிலம் கையகப்படுத்துதல் சட்டத்தின்படி வழக்குத் தொடுத்தனர். இதையடுத்து நீதிமன்றம் ஒரு ஏக்கருக்கு ரூபாய் 4.60 லட்சம் உயர்த்திக் கொடுக்க உத்தரவிட்டது. இதைத் தொடர்ந்து பாதுகாப்புத் துறை அமைச்சகம் 2004-2005 முதல் இது நாள் வரை ரூபாய் 377.12 கோடியை நிலம் கையகப்படுத்துதலுக்கான சிறப்பு அதிகாரி கணக்கில் இருப்பு வைத்துள்ளது.


    நீதிமன்ற உத்தரவுப்படி பாதுகாப்புத் துறை அமைச்சகம் 2004-2005 முதல் இது நாள் வரை ரூபாய் 377.12 கோடி ரூபாயை அதிகாரி கணக்கில் இருப்பு வைத்துள்ளது. அதாவது 2017-18-ம் ஆண்டில் 163.03 கோடியும் 2016-17-ம் ஆண்டுக்கு முன்னதாக 214.09 கோடி ரூபாயும் இருப்பு வைத்துள்ளது. ஆக இது நாள் வரை 377.12 கோடி ரூபாயை இருப்பு வைத்துள்ளது.


    இந்த நிலையில் 12 பேருக்கு இந்த மாத கடைசி தேதியில் பணம் பட்டுவாடா செய்யப்பட உள்ளது. மேலும் முன்னாள் சொந்தக்காரர்கள் வழக்குப் பதிந்துள்ளதின் பேரில் இந்த மாதம் 10-ம் தேதி நில கையகப்படுத்துதலுக்கான சிறப்பு அதிகாரி கணக்கில் ரூபாய் 10.51 கோ\டி இருப்பு வைக்கப்பட்டுள்ளது. மேலும் மீதமுள்ள வழக்குகளின் நீதிமன்ற உத்தரவுப்படி, மாநில அரசின் அனுமதிக்குப் பின் அடுத்த மாதத்துக்குள் உரியவர்களுக்கு இழப்பீடுகள் வழங்கப்பட உள்ளன.

    
    
    (Release ID: 1518353) Visitor Counter : 39