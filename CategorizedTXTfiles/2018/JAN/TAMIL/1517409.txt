      மின்னணு மற்றும் தகவல் தொழில்நுட்பம்

      தொழில்துறையும், கல்வி நிறுவனங்களும் இணைந்து உலக டிஜிடல் வெளியில் இந்தியாவை தலைசிறந்த நாடாக உருவாக்க வேண்டும்
      Posted On: 19 JAN 2018 5:05PM by PIB Chennai


    மத்திய மின்னணு மற்றும் தகவல் தொழில்நுட்ப அமைச்சகம் சிறந்த நிர்வாகத்துக்கான செயற்கை நுண்ணறிவு பயன்பாடு பற்றிய கருத்தரங்கு ஒன்றுக்கு ஏற்பாடு செய்திருந்தது . மத்திய மின்னணு மற்றும் தகவல் தொழில்நுட்பத்துறை அமைச்சர் தலைமையில் நடந்த கருத்தரங்கில் , தொழில் துறை, கல்வித்துறையை சேர்ந்த 30- க்கும் மேற்பட்ட பிரதிநிதிகள் கலந்து கொண்டனர் . காரக்பூர் , சென்னை , ஹைதராபாத் , பாட்னா ஐஐடிக்களின் நிபுணர்களும் இதில் பங்கேற்றனர் . மைக்ரோசாப்ட் , கூகுள் , ஐபிஎம் , அக்சென்சர் , என்விடியா , நாஸ்காம் ஆகிய தொழில் நிறுவனங்களின் பிரதிநிதிகளும் இதில் கலந்துகொண்டனர் . செயற்கை நுண்ணறிவு தொழில்நுட்பத்தை பயன்படுத்துவது குறித்த இவர்களது கருத்துகள் பரிமாறிக் கொள்ளப்பட்டன .


    மத்திய மின்னணு தகவல் தொழில்நுட்பம் மற்றும் சட்டம் , நீதித்துறை அமைச்சர் திரு . ரவிசங்கர் பிரசாத் செயற்கை நுண்ணறிவை வளர்ச்சிக்கு பயன்படுத்தும் வழிமுறைகளை மேம்படுத்தும் பணிகளில் தொழில் மற்றும் கல்வித்துறை ஈடுபட வேண்டும் என்று கேட்டுக்கொண்டார் . சுகாதாரம் , கல்வி , விவசாயம் மற்றும் நிர்வாகத்துறைகளில் நிலவும் சிக்கலான பிரச்சினைகளுக்கு செயற்கை நுண்ணறிவு மூலம் தீர்வு காணும் விஷயத்தில் இருதுறைகளும் கைகோர்க்க வேண்டும் என்று அவர் வலியுறுத்தினார் . சிறந்த நிர்வாகத்துக்கு செயற்கை நுண்ணறிவை ப் பயன்படுத்துவது குறித்த உத்திகளைப் பரிமாறிக்கொள்வதற்கான இந்தக் கருத்தரங்கில் பேசிய அமைச்சர் , உள்ளார்ந்த வளர்ச்சியுடன் கூடிய மாதிரி உத்தியை ஆதரிக்க , அரசு ஆர்வத்துடன் உள்ளதாக குறிப்பிட்டார் . “ டிஜிடல் இந்தியா ” உலக டிஜிடல் வெளியில் இந்தியா தலையாய இடம் பெற தனது ஆற்றலைப் பயன்படுத்த வேண்டும் என்று அமைச்சர் வலியுறுத்தினார் .


    இந்தத் துறையில் ஏற்கனவே அமெரிக்கா , சீனா ஆகிய நாடுகள் செய்த பணிகளைச் சுட்டிக்காட்டிய அமைச்சர் , இந்தியாவுக்கு ஏற்ற வகையில் , உள்நாட்டிலேயே செயற்கை நுண்ணறிவு மாதிரியை உருவாக்கி , பணிகளை மாற்றாமல் , வளர்ச்சிக்கு உதவ வேண்டும் என்று வலியுறுத்தினார் . விரைந்து மாறி வரும் சமுதாயதுக்கு ஏற்ப உத்திகளைப் பின்பற்றி , பணிபுரிபவர்களுக்கு திறமையை வளர்த்துக் கொள்ளும் வகையில் மறுபயிற்சி அளிப்பதற்கு அரசு உறுதி பூண்டுள்ளது . இந்தியாவில் செயற்கை நுண்ணறிவுக்கு ஏற்ற சுற்றுச்சூழலை ஏற்படுத்தும் அணுகுமுறையைப் பின்பற்ற அனைத்து தரப்பினரும் பங்கேற்பதை உறுதி செய்யவேண்டும் என்று அமைச்சர் வலியுறுத்தினார் . இதற்கு சட்டபூர்வ அங்கீகாரம் பெறுவதற்கு அரசு , கல்வித்துறை , தொழில்துறை நிபுணர்கள் கலந்துரையாடி முடிவு காணவேண்டும் என்று அவர் கேட்டுக்கொண்டார் .


    கருத்தரங்கில் கலந்து கொண்ட தொழில்துறை மற்றும் கல்வித்துறை நிபுணர்கள் , செயற்கை நுண்ணறிவைப் பயன்படுத்தி பிரச்சினைகளுக்கு உரிய தீர்வு காண தெளிவான தகவல்களைப் பெறுவதற்கு ஏற்ற ஆதரவு தேவை என்று ஒரே குரலில் வலியுறுத்தினர் . செயற்கை நுண்ணறிவைப் பயன்படுத்த கொள்கைகளை வகுக்க அரசு முன்னுரிமை அளிக்க வேண்டும் என்று அவர்கள் கோரினர் . நாட்டுக்கு நல்ல பயன் விளைவிக்கும் உத்தியை வகுக்க , தொழில் மற்றும் கல்வித்துறையினருக்கு இதன் மூலம் ஊக்கம் பிறக்கும் . புதுமையைப் புகுத்த இந்த தகவல் திரட்டு தேவையாகும் . பல மொழிகள் பேசும் இந்தியா போன்ற நாட்டில் , தகவல்களை உபயோகிக்கும் விதமாக பல்வேறு மொழிகளில் மொழிபெயர்ப்பு செய்து எளிதில் பயன்படுத்தும் வடிவத்துக்கு கொண்டுவரவேண்டும் என்பது அவர்களின் கோரிக்கையாகும் . இப்படி செய்யும்போது , தகவல் பகுப்பாய்வில் இந்தியா மிகப்பெரும் மையமாக மாறும் .


    விவாதத்திற்குப் பின்னர் பல்வேறு தரப்பினரும் விளக்க வீடியோ படங்களை வெளியிட்டனர் . வளர்ச்சிக்கு தடங்கலாக உள்ள சிக்கல்களால் ஏற்படும் சவால்களை ச் சமாளிக்க செயற்கை நுண்ணறிவு முன்முயற்சியை இந்தியா மேற்கொள்ள வேண்டும் என்று கருத்தரங்கில் கலந்து கொண்ட அனைவரும் ஒட்டுமொத்தமாக வலியுறுத்தினர் . நாட்டின் உணவு மற்றும் தண்ணீர் பாதுகாப்பை மேம்படுத்த உதவும் திறன் செயற்கை நுண்ணறிவு முறைக்கு உள்ளது என்று அவர்கள் தெரிவித்தனர் . மேலும் போக்குவரத்து நெருக்கடி , நீதித்துறையில் சிலவகை வழக்குகளை விரைந்து முடிக்கவும் இந்த முறையைப் பயன்படுத்த முடியும் என்பது அவர்களது யோசனையாகும் . பங்கேற்ற ஒருவரின் கேள்விக்கு பதில் அளித்த அமைச்சர் , அந்தரங்க த் தகவல் என்பது தனிப்பட்ட நபர்களின் உரிமை என்று கூறினார் . அதேசமயம் , தனிநபர் அந்தரங்கம் என்ற பெயரில் , புதுமைகளை தடுக்கக்கூடாது என்று அவர் கூறினார் . தகவல் பாதுகாப்புக்கு விரிவான கொள்கையை வகுக்க நாடு தயாராகி விட்டதாக அவர் கூறினார் . ஓய்வு பெற்ற நீதிபதி ஶ்ரீகிருஷ்ணா தலைமையிலான குழு விரைவில் அதன் பரிந்துரைகளை இறுதி செய்யும் என்று அமைச்சர் தெரிவித்தார் .

    
    
    (Release ID: 1517409) Visitor Counter : 22