      பாதுகாப்பு அமைச்சகம்

      இலங்கை முப்படைகள் குழு கொச்சி வருகை
      Posted On: 12 JAN 2018 12:11PM by PIB Chennai


    இந்தியா – இலங்கை இடையே தற்போதுள்ள இருதரப்பு உறவுகளை வலுப்படுத்த இலங்கை பாதுகாப்புத்துறை செயலாளர் திரு. கபில வைத்யரத்னே, ப்பிசி தலைமையில் ஒன்பது உறுப்பினர்களைக் கொண்ட முப்படைகள் குழு 11 ஜனவரி 2018 – லிருந்து கொச்சியில் உள்ள தென் மண்டல கப்பற்படை தலைமையகத்திற்கு (எஸ்என்சி) இரண்டுநாள் பயணம் மேற்கொண்டது.


    இலங்கைத் தூதுக்குழுவினர் கொச்சியில் தங்கியிருந்த போது, எஸ்என்சியின் பல்வேறு தளங்களில் இலங்கையின் பயிற்சி பெறுவோருக்கு இந்தியக் கப்பற்படையினர் பயிற்சி அளித்தது தொடர்பான அம்சங்கள் உட்பட இருநாடுகளுக்கும் பரஸ்பர நலன் பயக்கும் விஷயங்கள் குறித்து தென் பிராந்தியக் கப்பற்படைத் தளபதி வைஸ் அட்மிரல் ஏஆர்.காரிவேயுடன் விவாதித்தனர். கொச்சியிலுள்ள தண்ணீரில் தற்காப்புப் பயிற்சி நிலையம் (விமானம் கடலுக்குள் வீழ்ந்தால் அதன் ஊழியர்களுக்கு உயிர் பிழைப்பதற்கான நுட்பங்கள் குறித்துப் பயிற்சி அளிக்கும் மையம்) விமானம் மற்றும் நடைமுறை ரீதியான மாதிரி அமைப்பு (ஹெலிகாப்பர் ஓட்டுவதற்கான பயிற்சி அளிக்கும் இடம்) கப்பல் கையாளும் முறைமை மற்றம் கூட்டுச் செயல்பாட்டு மையம் ஆகியவற்றையும் இந்த குழுவினர் பார்வையிட்டனர்.


    இலங்கையுடன் கப்பற்படை ஒத்துழைப்பு என்பது பயிற்சியிலிருந்து செயல்பாடுகள் வரை விரிவாக இந்நாளில் மேற்கொள்ளப்பட்டுள்ளது. இதில் தகுதித் திறன் கட்டமைப்புத் திறன் விரிவாக்கம், பொதுவான கடல் எல்லை நெடுகிலும், ஒருங்கிணைந்த ரோந்துப் பணிகள் அதே போல் கப்பல் நிற்கும் துறைமுகங்கள் ஆகியன இதில் அடங்கும்.


    ஜனவரி 8-9, 2018-ல் புது தில்லியில் நடைபெற்ற இந்தியா இலங்கை இடையேயான வருடாந்தர ஐந்தாவது பாதுகாப்புப் பேச்சு வார்த்தையையொட்டி இந்தப் பயணம் அமைந்தது. இந்தக் குழு 2018, ஜனவரி 12 அன்று கொச்சியிலிருந்து கொழும்புக்குப் புறப்பட்டது.


    *****
    

    
    (Release ID: 1518494) Visitor Counter : 49