      ரெயில்வே அமைச்சகம்

      அனைத்தும் பெண் ஊழியர்களை நியமித்து 2018 –ம் ஆண்டு லிம்கா புத்தகத்தில் சாதனையாளர் பெருமையை மத்திய ரயில்வே, மும்பை டிவிஷனின் மாதுங்கா ரயில் நிலையம் பெற்றுள்ளது
      1992 –ம் ஆண்டில் மும்பை டிவிஷனில் தேர்வு செய்யப்பட்ட முதல் பெண் உதவி ஸ்டேஷன் மாஸ்டர் மம்தா குல்கர்னி மாதுங்கா ரயில் நிலைய பொறுப்பாளராக நியமிக்கப்பட்டுள்ளார்
      மாதுங்கா ரயில் நிலையத்தின் அனைத்து இயக்கங்களையும் 24 மணி நேரமும் 41 பெண் ஊழியர்களே கவனிக்கிறார்கள்
      Posted On: 10 JAN 2018 7:14PM by PIB Chennai


    இந்திய ரயில்வேயில் பணியாற்றும் பெண் ஊழியர்களை அதிகாரப்படுத்துதல் என்ற முன்முயற்சியின் கீழ் எடுக்கப்பட்ட நடவடிக்கை மாதுங்கா ரயில் நிலையத்திற்கு 2018 –ம் ஆண்டு லிம்கா சாதனைப்புத்தகத்தில் இடம் பெற்று தந்துள்ளது. ரயில் நிலையத்தின் அனைத்து இயக்கங்களையும் பெண் ஊழியர்களே மேற்கொள்கின்ற பெருமையை இந்தியாவிலேயே முதன்முதலில் இந்த ரயில் நிலையம் பெற்றிருக்கிறது. ரயில் இயக்கம், வர்த்தகம், பாதுகாப்புப் பணிகள் உள்ளிட்ட அனைத்துப் பிரிவுகளையும் மாதுங்கா ரயில் நிலையத்தில் பெண் ஊழியர்களே நிர்வகிக்கிறார்கள்.


    17 டிக்கெட் பதிவாளர்கள், 6 ரயில்வே பாதுகாப்பு படையினர், 8 டிக்கெட் பரிசோதகர்கள், தண்டவாள பணிகளை மேற்கொள்ளும் ஐந்து பாயின்ட் நபர்கள் 2 அறிவிப்பாளர்கள், 2 துப்பரவாளர்கள் என்று ஆக மொத்தம் 41 பெண் ஊழியர்களை மத்திய ரயில்வேயின் மும்பை டிவிஷன் நியமித்துள்ளது. இவர்களை மேற்பார்வையிடும் நிலைய அதிகாரியாக திருமதி. மம்தா குல்கர்னி நியமிக்கப்பட்டுள்ளார். 1992 ஆம் ஆண்டு மத்திய ரயில்வேயின் மும்பை டிவிஷனில் தேர்வு செய்யப்பட்ட முதல் பெண் உதவி நிலைய அதிகாரி என்ற பெருமையும் இவருக்கு உண்டு.


    கடந்த ஆறு மாதங்களாக இந்த ரயில் நிலையத்தின் அனைத்துப் பணிகளையும் பெண் ஊழியர்களே 24 மணி நேரமும் சிறந்த முறையில் கவனிப்பது ஊக்கமளிப்பதாக உள்ளது. தனி நபர் என்ற முறையிலும் தொழில் ரீதியாகவும், அமைப்பு ரீதியாகவும் பெண்களே தாங்கள் பணியாற்றும் இடங்களில் முடிவெடுப்பதற்கான சூழ்நிலையை உருவாக்குவதே இந்த நியமனத்தின் நோக்கமாகும்.

    
    
    (Release ID: 1516272) Visitor Counter : 81