      குடியரசுத் தலைவர் செயலகம்

      பொருளாதார ஐனநாயகம் பற்றிய சிந்தனையாளர் கூட்டத்தை குடியரசுத் தலைவர் தொடங்கி வைத்தார்
      Posted On: 14 JAN 2018 5:45PM by PIB Chennai


    மகாராஷ்டிரா சிந்தனையாளர் சாம்பாவ் மால்கி யின் தத்துவங்களை மக்களிடையே பரப்பும் பிரபோதினி என்ற அரங்கம் ஏற்பாடு செய்திருந்த பொருளாதார ஐனநாயகம் பற்றிய சிந்தனையாளர் கூட்டத்தை மகாராஷ்டிரா மாநிலம் புனேயில் குடியரசுத் தலைவர் திரு. ராம்நாத் கோவிந்த் இன்று (ஜனவரி 14, 2018) தொடங்கி வைத்தார். நிகழ்ச்சியில் பேசிய அவர், தொழில் முனைவு மூலமாக பொருளாதார ஜனநாயகத்தை நமது சமுதாயமும் நாடும் வலுப்படுத்துவது அவசியம் என்றார். கடந்த 35 ஆண்டுகளில் நமது ஜனநாயகத்தை அரசியல், பொருளாதார, சமுதாய திசையில் வலுப்படுத்துவதில் பிரபோதினி அமைப்பின் பங்களிப்பு பாராட்டுத்தக்கது என்றார்.


    பொருளாதார சமூதாய ஜனநாயகம் இல்லாமல் அரசியல் ஜனநாயகம் பலமாக இருக்காது என்று குடியரசுத் தலைவர் குறிப்பிட்டார். நலிவுற்ற பிரிவினரின் பொருளாதார நிலையை மேம்படுத்துவது கட்டாயம் என்றார் அவர். ’அனைவரும் ஒன்றிணைவோம், அனைவரும் வளர்ச்சி’ பெறுவோம் மற்றும் ’அனைவருக்கும் சான்றளிப்பு, அனைவருக்கும் மேம்பாடு’ என்ற இலட்சியத்தை ஈடேற்றுவதற்காக நமது நாட்டில் பல நடவடிக்கைகள் மேற்கொள்ளப்பட்டுள்ளன. பொருளாதார மற்றும் சமுதாய ஜனநாயகத்தை வலுப்படுத்துவது ஒன்றே இதன் நோக்கம் ஆகும். மற்றவர்களுக்கு உதவி செய்யும் பணியை செய்பவர்கள் ஆணாக இருந்தாலும், பெண்ணாக இருந்தாலும் நிதி வசதியில் தன்னிறைவு பெற்றிருக்க வேண்டும் என்பதே இதன் நோக்கமாகும் என்றார் அவர்.


    தொழில்முனைவு கலாச்சாரத்தை ஊக்குவிக்கும் பொறுப்பு அரசை மட்டுமே சார்ந்தது அல்ல என்றும் குடியரசுத் தலைவர் குறிப்பிட்டார். குடும்பம், கல்விக் கூடங்கள், தனியார் வங்கிகள் மற்றும் தனியார் தொழில் அமைப்புகள், தன்னார்வ தொண்டு அமைப்புகள் போன்றவற்றுக்கும் தனியார் தொழில் முனைவை ஊக்குவிக்கும் பொறுப்பு உள்ளது. வேலை கிடைக்காததால் சுய வேலைவாய்ப்பை தேடிக்கொள்வது என்ற நிலை இல்லாத கலாச்சாரத்தை நாம் உருவாக்க வேண்டும். வேலை தேடுவதற்கு பதிலாக வேலைவாய்ப்பை உருவாக்குபவராக மாறுவது என்ற கொள்கையை பின்பற்ற வேண்டும் என்றும் குடியரசுத் தலைவர் குறிப்பிட்டார்.


    இந்நிகழ்ச்சிக்கு பின்னர் மும்பையில் உள்ள உலக பௌத்த விபாசன தியான மண்டபத்துக்கும் குடியரசுத் தலைவர் சென்றார். அங்கு பேசிய அவர் இன்றைய நவீன உலகில் புத்தரின் போதனைகள் மிக மிக பொருத்தமானவை என்றுகூறினார். புத்தரின் போதனைகளை மக்களுக்கு எடுத்துச் செல்வதில் இந்த தியானம் முக்கியமானதென்றும் அவர் குறிப்பிட்டார். மும்பையில் உள்ள உலக பௌத்த விபாசன அறக்கட்டளை, சமுதாய நலனுக்காக ஆற்றும் பணிகளுக்கு அவர் பாராட்டு தெரிவித்தார்.

    
    
    (Release ID: 1517518) Visitor Counter : 67