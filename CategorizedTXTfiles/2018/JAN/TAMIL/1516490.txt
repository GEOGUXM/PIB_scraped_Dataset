      நிதி அமைச்சகம்

      இந்திய அரசு 7.75% சேமிப்பு (வரிவிதிப்பிற்கு உட்பட்ட) பத்திரங்கள் 2018, ஜனவரி 10, 2018 முதல் விற்பனை செய்யப்படவிருப்பதாக அறிவித்துள்ளது.
      இந்திய அரசு 7.75% சேமிப்பு (வரிவிதிப்பிற்கு உட்பட்ட) பத்திரங்கள் 2018, விற்பனையை ஜனவரி 10, 2018 முதல் தொடங்குவதாக அறிவித்துள்ளது. இந்தியாவில் வசிக்கும் குடிமக்களும், ஹி்ந்து பிரிவுறா குடும்பத்தினர் இதில், எவ்வித உச்சவரம்பின்றி முதலீடு செய்ய முடியும். இதன் முக்கிய அம்சங்களாவன:

      Posted On: 04 JAN 2018 12:56PM by PIB Chennai
     1. இத்திட்டத்தில் முதலீடு செய்யக் கூடியவர்கள் : இந்தப் பத்திரங்களில் தனிமனிதர்கள் ( Joint Holdings கம்பெனிகள் உள்ளிட்ட ) மற்றும் ஹிந்து பிரிவுறா குடும்பத்தினர் முதலீடு செய்யலாம் . வெளிநாடு வாழ் இந்தியர்கள் இந்தப் பத்திரங்களில் முதலீடு செய்ய இயலாது .
     2. முதலீடு : பத்திரங்களில் முதலீடு செய்வதற்கான விண்ணப்பங்களை பத்திரப் பேரேட்டுக் கணக்கு வடிவில் முகவர் வங்கிகள் மற்றும் SHCIL களின் ( ஸ்டாக் ஹோல்டிங் கார்ப்பரேஷன் ஆப் இந்தியா ) குறிப்பிடப்பட்ட ஏறத்தாழ 1600 கிளைகளில் பெற்றுக் கொள்ளலாம் .
     3. வெளியீட்டு விலை : பத்திரங்கள் மதிப்புவிலையில் அதாவது ரூ .100.00 க்கு விற்கப்படும்

    பத்திரங்கள் குறைந்தது ரூ .1000/- ( முகமதிப்பு விலை ) க்கு மற்றும் அதன் பெருக்கத்திற்கு விற்கப்படும் . இதன் அடிப்படையில் விற்பனை விலை , ஒவ்வொரு ரூ .1000/-( இயல் மதிப்பு Nominal value) ரூ .1000/- ஆக இருக்கும் .


    பத்திரங்கள் demat வடிவில் ( பத்திர பேரேட்டுக் கணக்கு -Bond Ledger Account) மட்டுமே விற்பனை செய்யப்படும் .

     1. விற்பனை காலம் : அடுத்த அறிவிப்பு வரும் வரையிலும் பத்திரங்கள் விற்பனை செய்யப்படும் . cumulative and non-cumulative முறைகளில் விற்பனை செய்யப்படும் .
     2. முதலீட்டு வரம்பு : இந்தப் பத்திரங்களில் முதலீடு செய்வதற்கு உச்சபட்ச அளவு ஏதும் இல்லை .
     3. வரி விதிப்பு முறை :

    வருமான வரி : வருமான வரி சட்டம் , 1961 ன் படி , பத்திரங்களை வைத்திருப்பவரின் வரி செலுத்தும் நிலையைப் பொறுத்து இந்தப் பத்திரங்களின் மூலம் கிடைக்கும் வட்டிக்கு வரி விதிக்கப்படும் .


    சொத்து வரி : சொத்துவரி சட்டம் , 1957 ன் படி இந்தப் பத்திரங்கள் சொத்துவரியிலிருந்து விலக்கு அளிக்கப்பட்டுள்ளன .

     1. பத்திரங்களின் முதிர்வுறு காலமும் வட்டி விகிதமும் : பத்திரங்களின் முதிர்வுறு காலம் 7 ஆண்டுகள் ஆகும் . ஆண்டு வட்டி விகிதம் 7.75% , அரையாண்டிற்கு ஒரு முறை அளிக்கப்படும் . ஏழு ஆண்டுகளின் முடிவில் , வட்டியுடன் சேர்த்து ரூ .1000 க்கான கூட்டுத்தொகை ரூ .1703/- ஆக உயரும் .
     2. மாற்றுரிமை : இந்தப் பத்திரங்கள் மற்றவர்க்கு மாற்றக் கூடியவை அல்ல .

    இந்தப் பத்திரங்கள் இரண்டாம் நிலை சந்தையில் வர்த்தகத்திற்குரியவை அல்ல . மற்றும் , வங்கிகள் , வங்கிகள் அல்லாத நிதி நிறுவனங்கள் அல்லது நிதி நிறுவனங்களில் கடன் பெறுவதற்காக இவற்றைப் பிணையாகப் பயன்படுத்த முடியாது .

     1. நியமனம் செய்தல் : பத்திரத்தின் மீதான தனியுரிமை கொண்டவர் , அல்லது , பத்திரத்தின் மீதான உரிமை கொண்டவர்களில் உயிருடன் இருக்கும் நபர் , நியமனம் செய்ய முடியும் .

    இந்தத் திட்டத்தின் முழுமையான விவரங்கள் , ஜனவரி 3, 2018 தேதியிட்ட கெஸட் அறிவிப்பில் காணக்கிடக்கின்றன .


    

    
    (Release ID: 1516490) Visitor Counter : 90
    
    
    
    
    

1.