      PIB Headquarters

      சென்னையில் உள்ள டெக் ஷார்ப் இன்ஜினியர்ஸ் பிரைவேட் லிமிட்டெடு என்ற நிறுவனத்துக்கு எதிராக சேவை வரி ஏய்ப்பு குறித்து சென்னை வடக்கு ஜிஎஸ்டி மற்றும் மத்திய கலால் ஆணையகத்தின் தடுப்புப் பிரிவு தலைமையகம் விசாரணை மேற்கொண்டுள்ளது
      Posted On: 23 JAN 2018 3:25PM by PIB Chennai


    சென்னையில் உள்ள டெக் ஷார்ப் இன்ஜினியர்ஸ் பிரைவேட் லிமிட்டெடு என்ற நிறுவனத்துக்கு எதிராக சேவை வரி ஏய்ப்பு குறித்து சென்னை வடக்கு ஜிஎஸ்டி மற்றும் மத்திய கலால் ஆணையகத்தின் தடுப்புப் பிரிவு தலைமையகம் விசாரணை மேற்கொண்டுள்ளது. எந்திரப் பொறி அமைப்பு, இயக்கம் மற்றும் நிறுவுதல் சேவையில் ஈடுபட்டுள்ள இந்த நிறுவனம் வாடிக்கையாளரிடம் இருந்து சேவை வரியை வசூலித்தப்பின்னர் அரசுக்கு செலுத்தாமல் ஏய்ப்பு செய்த குற்றத்திற்காக இந்த புலன் விசாரணை நடைபெறுகிறது.


    விசாரணையின் போது டெக் ஷார்ப் இன்ஜினியர்ஸ் லிமிட்டெடு நிறுவனம் தன்னிடம் செலுத்தப்பட்ட சேவை வரி மற்றும் சேவை வருவாய் குறித்த விவரங்களை தடுப்புப் பிரிவு தலையிடத்தின் அதிகாரிகள் விசாரணையின் போது கண்டுப்பிடித்தனர். இதன்படி 2016 ஏப்ரல் முதல் 2107 ஜுன் வரையிலான காலத்தில் முக்கிய சேவை பெறுவோர் ஒருவரிடமிருந்து இந்த நிறுவனம் ரூ. 7.38 கோடி சேவை வரி பெற்றது தெரிய வந்துள்ளது. இந்த தொகையை அரசுக் கணக்குகளில் இந்த நிறுவனம் செலுத்தவில்லை. ஏனவே இந்த வரி ஏய்ப்புக்குப் பொறுப்பான இந்த நிறுவனத்தின் மேலாண்மை இயக்குநர் திரு. டி. மேத்யூ என்பவரை 2018 ஜனவரி 19 ம் தேதி சென்னை வடக்கு ஜிஎஸ்டி மற்றும் மத்திய கலால் ஆணையகத்தின் தடுப்பு பிரிவு தலைமையிட அதிகாரிகள் கைது செய்தனர். 1994 ம் ஆண்டு நிதிச் சட்டத்தின் 73 ஏ பிரிவை மீறிய மற்றும் இந்தச் சட்டத்தின் பிரிவு 89 (1)(d)(II) - ன் கீழ் இழைக்கப்பட்ட குற்றத்திற்காகவும் இவர் கைது செய்யப்பட்டார்.


    திரு. டி. மேத்யூ, பின்னர் எழும்பூர் (அல்லிக்குளம்) பொருளாதார குற்றங்கள் II கூடுதல் முதன்மை பெருநகர மேஜிஸ்டிரேட் முன்னதாக ஆஜர் படுத்தப்பட்டார். அப்போது திரு. டி. மேத்திவை அடுத்த மாதம் இரண்டாம் தேதி வரை நீதிமன்றக் காவலில் வைக்கும் படி மேஜிஸ்டிரேட் உத்தரவிட்டார்.


    ****

    
    
    (Release ID: 1517477) Visitor Counter : 72
    
    
      Read this release in: English