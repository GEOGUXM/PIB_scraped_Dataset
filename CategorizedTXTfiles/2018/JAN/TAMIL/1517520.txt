      குடியரசுத் துணைத் தலைவர் செயலகம்

      பொங்கல் மற்றும் மகரசங்கராந்தி திருவிழாக்களையொட்டி மக்களுக்கு குடியரசுத் துணைத்தலைவர் வாழ்த்து!
      Posted On: 13 JAN 2018 5:50PM by PIB Chennai


    பொங்கல் மற்றும் மகரசங்கராந்தி திருவிழாக்களையொட்டி மக்களுக்கு குடியரசுத் துணைத்தலைவர் திரு.எம். வெங்கையா நாயுடு வாழ்த்து தெரிவித்திருக்கிறார். இது தொடர்பாக அவர் வெளியிட்டுள்ள வாழ்த்துச் செய்தியில் , நாடு முழுவதும் பல்வேறு பெயர்களில் கொண்டாடப்படும் இந்த பண்டிகை , மக்களின் வாழ்க்கையில் ஏற்பட்டுள்ள ஆக்கப்பூர்வ மாற்றங்களின் கொண்டாட்டம் ஆகும் என்று கூறியுள்ளார்.


    குடியரசுத் துணைத் தலைவரின் வாழ்த்துச் செய்தி வருமாறு:


    மகரசங்கராந்தி மற்றும் பொங்கல் திருநாட்களையொட்டி நமது குடிமக்கள் அனைவருக்கும் எனது வாழ்த்துகளைத் தெரிவித்துக் கொள்கிறேன்.


    சூரியனுக்கு அர்ப்பணிக்கப்படும் திருநாளான மகர சங்கராந்தி உத்தராயன் அல்லது சூரியனின் வடக்கு நோக்கிய பயணத்தைக் குறிக்கிறது. நாடு முழுவதும் பல்வேறு பெயர்களில் கொண்டாடப்படும் மகரசங்கராந்தி மற்றும் பொங்கல் பண்டிகைகள் நல்ல அறுவடைகள் மூலம் கிடைக்கும் மகிழ்ச்சியை உருவகப்படுத்துகின்றன. இந்த பண்டிகை மக்களின் வாழ்க்கையில் ஏற்பட்டுள்ள ஆக்கப்பூர்வ மாற்றங்களின் கொண்டாட்டம் ஆகும். மகரசங்கராந்தி என்பது வழிபாடுகளின் மூலம் நமது வாழ்க்கைக்கு புத்துணர்வூட்டிக் கொள்வதற்கும் , ஆறுகள் மற்றும் அனைத்து வாழும் உயிர்களுக்கும் மரியாதை செலுத்துவதற்கும் ஏற்ற நாளாகும். இந்த நாளில் லட்சக்கணக்கான மக்கள் புனித ஆறுகளில் புனித நீராடுவர்.


    இந்த திருவிழாக்கள் நமது நாட்டில் வளம் , அமைதி மற்றும் மகிழ்ச்சியை ஏற்படுத்தட்டும்.

    
    
    (Release ID: 1517520) Visitor Counter : 42