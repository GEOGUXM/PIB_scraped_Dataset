      புவி அறிவியல் அமைச்சகம்

      பரவலான மழை பதிவு தகவல்
      Posted On: 03 JAN 2018 11:05AM by PIB Chennai


    இந்தியாவில் உலக வெப்பமயமாதல் மற்றும் பருவநிலை மாற்றம் காரணமாக மழை பெய்யும் முறையில் ஏற்படும் தாக்கம் குறித்து மதிப்பிட அரசு பல்வேறு ஆராய்ச்சிப் பணிகளை மேற்கொண்டுள்ளது. கடந்த 115 ஆண்டுகளாக (1901-2015) நாடு முழுவதும் பரவியுள்ள 3000 மழை பதிவு நிலையங்களில் இருந்து பெறப்பட்ட தகவல்களைக் கொண்டு இந்த மதிப்பீடு செய்யப்படுகிறது. கடந்த 105 ஆண்டு கால மழை தகவல்களில் இருந்து மேற்கொள்ளப்பட்ட ஆய்வுகளில் தெரிந்த முக்கிய விவரங்கள்:


 1. அ. நாடு முழுவதும் பருவகால மழை சராசரியைப் பார்க்கும் போது மழை போக்குகளில் பெரிய அல்லது நீண்ட கால மாற்றம் எதுவும் இல்லை என்று 115 ஆண்டுகால தகவல்கள் ஆய்வு கூறுகிறது.


    ஆ. அகில அளவில் இந்திய மழை பொழிவில் மாற்றங்கள் எதுவும் இல்லை என்ற போதிலும், சில வானிலை துணை கோட்டங்களில் ஆண்டு மழை பொழிவில் குறிப்பிட்த்தக்க மாற்றம் ஏற்பட்டுள்ளன. கேரளா, கிழக்கு மத்திய பிரதேசம், ஜார்க்கண்ட், அருணாச்சல பிரதேசம் மற்றும் நாகாலாந்து , மணிப்பூர், மிசோரம், திரிபுரா ஆகிய இடங்களில் மழை குறைந்துள்ளது. எனினும் கடலோர கர்நாடகா, மஹாராஷ்டிரா மற்றும் ஜம்மு காஷ்மீரில் மழை அதிகரித்திருப்பது தெரிகிறது.


    இ. தென்மேற்கு பருவமழை காலத்தில் இந்தியாவில் குறிப்பாக இந்தியாவின் மையப்பகுதிகளில் அதிக மழை (பலத்த மழை) அடிக்கடி பொழியும் பொதுவான போக்கு காணப்படுகிறது.


    ஈ. இந்தியாவில் புவி வெப்பமயாமதல் காரணமாக ஆண்டு அல்லது பருவம் சார்ந்த மழைகளில் மாற்றங்களுக்கான ஆதாரம் ஒன்றும் இல்லை. எனினும் புவி வெப்பமயாதல் காரணமாக அடிக்கடி கன மழை பெய்வதற்கான அதிக ஆதாரங்கள் இருப்பது தெரியவருகின்றன.


    உ. பருவநிலை மாற்றத்திற்கான அரசுகளுக்கு இடையிலான குழு நடத்திய பருவநிலை மாற்ற மதிப்பீட்டில் எதிர்காலத்தில் புவி வெப்பமயாதல் காரணமாக இந்தியாவில் அடிக்கடி கன மழை பெயவது அதிகரிக்கும் எனக் கூறப்பட்டுள்ளது.


    ஊ. எனினும் இந்தியாவில் புவி வெப்பமயமாதல் காரணமாக நீண்ட கால மாற்றங்கள்/போக்கு எதுவும் இல்லை. இந்திய பருவழை நிலையாகவே இருக்கும் என தெரிகிறது.


    மழைக்காலங்களில் இந்திய வானிலை ஆராய்ச்சி துறை மூன்று வகையான முன்னறிவிப்புகளை அளிக்கிறது, அதாவது, பருவகால முன்னறிவிப்பு (பருவம் முழுவதற்கும்), விரிவுபடுத்தப்பட்ட முன்னறிவிப்பு (10- 30 நாட்கள்), குறுகிய கால முன்னறிவிப்பு (0-10 நாட்கள்) புள்ளிவிவரம் மற்றும் மாற்றங்கள் அடிப்படையில் அளிக்கிறது.


    உயர் மதிப்பு கொண்ட மேம்படுத்தப்பட்ட கணித மாதிரிகள் மற்றும் செயற்கைக் கோள்கள் மற்றும் ரேடார்களில் இருந்து பெறப்படும் தரமான கணிப்புகள் அடிப்படையில் சிறந்த முன்னறிவிப்பு நுணுக்கங்களை வானிலை துறை பெற்றுள்ளது.


    தேசிய மழைக் கால இயக்கத்தின் கீழ் அதிநவீன கணிப்பு மாதிரி மழைக்கால மழை குறித்த மேம்படுத்தப்பட்ட கணிப்பு, வெப்பம் மற்றும் மழை மற்றும் தீவிர வானிலை நிகழ்வுகள் அளிக்கப்பட்டு வருகின்றன. விரிவுபடுத்தப்பட்ட குறுகிய கால முன்னறிவிப்பு திறனுக்காக மேம்படுத்தப்பட்ட கணிப்பு மாதிரிகளை இந்திய வானிலை துறை நடைமுறைப்படுத்தி அவற்றை செயல்படுத்தி வருகிறது.


    இந்திய வானிலை துறை வாரத்தின் 7 நாட்களிலும் 24 மணி நேரமும் செயற்கைக் கோள் மற்றும் டாப்ளர் வானிலை ரேடார்களை காண்காணித்து அரேபிக் கடல் மற்றும் வங்க கடல் பகுதியில் புயல் எச்சரிக்கைகளை விடுத்து வருகிறது.


    இத்தகவலை மக்களவையில் இன்று மத்திய அறிவியல் மற்றும் தொழில்நுட்பத் துறை, பூமி அறிவியல் துறை இணையமைச்சர் திரு. ஒய்.எஸ். சவுத்ரி எழுத்து பூர்வமாக அளித்த பதிலில் கூறியுள்ளார்.


    

    
    (Release ID: 1517571) Visitor Counter : 208
    
    
    
    
    

1.