      பொருளாதார விவகாரங்களுக்கான மத்திய அமைச்சரவைக் குழு

      பொருளாதார விவகாரங்களுக்கான மத்திய அமைச்சரவைக்குழு
      ஹால்தியா-வாரணாசி நீர்வழிப்பாதையில் போக்குவரத்தை அதிகரிப்பதற்கான மேம்பாட்டுத் திட்டத்திற்கு மத்திய அமைச்சரவை ஒப்புதல்

      Posted On: 03 JAN 2018 2:58PM by PIB Chennai

    புதுதில்லியில் ஜனவரி 3- ஆம் தேதியன்று பிரதமர் நரேந்திரமோடி தலைமையில் நடைபெற்ற பொருளாதார விவகாரங்களுக்கான மத்திய அமைச்சரவைக் கூட்டத்தில் இந்தியாவின் முதலாவது தேசிய நீர்வழிப் பாதையில் போக்குவரத்தை அதிகரிப்பதற்கான மேம்பாட்டுத் திட்டத்தை செயல்படுத்த அனுமதி அளிக்கப்பட்டது. இத்திட்டம் ரூ. 5369.18 கோடி செலவில் செயல்படுத்தப்படவுள்ளது. இதற்கான தொழில்நுட்ப உதவிகளையும் , முதலீட்டு ஆ தாரங்களாக உலக வங்கி வழங்கவுள்ளது. இ து 2023- ஆம் ஆண்டு மார்ச் மாதத்திற்குள் நிறைவேற்றி முடிக்கப்படும் என்று எதிர்பார்க்கப்படுகிறது.


    திட்டத்தினால் ஏற்படும் பயன்கள்


    * சுற்றுச்சூழலுக்கு பாதிப்பு ஏற்படுத்தாத , குறைந்த செலவிலான மாற்று போக்குவரத்து முறை ஏற்படுத்தப்படும். அதுமட்டுமின்றி , இந்தியாவில் தளவாடப் போக்குவரத்துச் செலவு கணிசமாகக் குறைய இத்திட்டம் பங்களிக்கும்.


    * ப ல மாதிரி முனையங்கள் , உள்- இணைப்பு முனையங்கள் , வாகனங்களை ஏற்றி செல்லும் வசதி யுடன் கூடிய கப்பல் சேவை , படகு சேவைகள் , நீர்வழிப் போக்குவரத்துக்கான வழிகாட்டி உதவிகள் போன்ற மிகப்பெரிய கட்டமைப்பு வசதிகள் ஏற்படுத்தப்படும்.


    * சமூக பொருளாதார வளர்ச்சிக்கு உத்வேகம் அளித்தல் , மிகப்பெரிய அளவில் வேலைவாய்ப்பு உருவாக்கம்.


    பயனாளிகளின் எண்ணிக்கை


    * முதலாவது தேசிய நீர்வழிப் பாதை உருவாக்கம் மற்றும் செயலாக்கத்தால் 46,000 பேருக்கு நேரடியாக வேலைவாய்ப்புக் கிடைக்கும். கப்பல் கட்டும் தொழிற்சாலைகள் மூலம் 84,000 பேருக்கு மறைமுகமாக வேலை கிடைக்கும்.


    இத்திட்டத்தால் பயனடையும் மாநிலங்கள்/மாவட்டங்கள்


    * மாநிலங்கள்: உத்தரப்பிரதேசம் , பிகார் , ஜார்க்கண்ட் , மேற்கு வங்கம்.


    * பெரிய மாவட்டங்கள்: வாரணாசி , காசிப்பூர் , பாலியா , பக்சார் , வைஷாலி , பட்னா , பெகுசாராய் , காகரியா , முங்கர் , பாகல்பூர் , சாஹிப்கஞ்ச் , முர்ஷிதாபாத் , பாக்கூர் , ஹூக்லி , கொல்கத்தா.


    திட்ட விவரங்கள்:


    * முதலீட்டு நிதி பங்கீட்டு விவரம்


    * பன்னாட்டு மறுகட்டமைப்பு மற்றும் மேம்பாட்டு வங்கியின் கடனுதவி : ரூ. 2512 கோடி( 3.75 கோடி அமெரிக்க டாலர்)


    * இந்திய அரசின் நிதி : ரூ. 2556 கோடி ( 3.80 கோடி அமெரிக்க டாலர்). பட்ஜெட் ஒதுக்கீடு மற்றும் பத்திர வெளீயீடுகளின் மூலம் இந்த நிதி திரட்டப்படும்.


      * பொதுத்துறை மற்றும் தனியார் துறை கூட்டு முயற்சியில் தனியார் துறை பங்காக ரூ .301 கோடி (4.5 கோடி அமெரிக்க டாலர் )


      திட்டத்தின் முக்கியப் பகுதிகள்

1.                                                                                                      
     நீர்வழித்தடங்களை அமைத்தல் .                                                                        
                                                                                                        
                                                                                                        
1.                                                                                                      
     வாரணாசியில் பலமாதிரி முனையம் அமைத்தல் .                                                            
                                                                                                        
                                                                                                        
1.                                                                                                      
     சாஹிப்கஞ்சில் பலமாதிரி முனையம் அமைத்தல் .                                                          
                                                                                                        
                                                                                                        
1.                                                                                                      
     ஹால்தியாவில் பலமாதிரி முனையம் அமைத்தல் .                                                           
                                                                                                        
                                                                                                        
1.                                                                                                      
     காலுகாட்டில் உள் இணைப்பு முனையம் கட்டுதல் .                                                        
                                                                                                        
                                                                                                        
1.                                                                                                      
     காசிப்பூரில் உள் இணைப்பு முனையம் கட்டுதல்                                                          
                                                                                                        
                                                                                                        
1.                                                                                                      
     ஃபராக்காவில் புதிய நீர்வழிப் போக்குவரத்துக்கான மடை அமைத்தல்                                        
                                                                                                        
                                                                                                        
1.                                                                                                      
     போக்குவரத்து வழிக்காட்டிக்கான கருவிகள்                                                             
                                                                                                        
                                                                                                        
1.                                                                                                      
     வாகனங்களை ஏற்றி செல்லும் வசதி யுடன் கூடிய கப்பல் சேவை முனையங்கள் – மொத்தம் 5 இணை இடங்களில் அமைத்தல்
                                                                                                        
                                                                                                        
1.                                                                                                      
     ஒருங்கிணைந்த கப்பல் சரிபார்ப்பு மற்றும் பராமரிப்பு வளாகங்களை அமைத்தல்                              
                                                                                                        
                                                                                                        
1.                                                                                                      
     ஆற்று வழித் தகவல் அமைப்பு மற்றும் கப்பல் போக்குவரத்து மேலாண்மை அமைப்பு .                           
                                                                                                        
                                                                                                        
1.                                                                                                      
     கரைப் பாதுகாப்பு பணிகள்                                                                            
                                                                                                        
                                                                                                        

    பின்னணி :

      * வணிக ரீதியாக லாபம் தரக்கூடியதும் , பாதுகாப்புக்கான போக்குவரத்துக்கு ஏற்றதுமான தேசிய நீர்வழிப் பாதையின் பெரிய பிரச்சினைகளில் ஒன்று கங்கை ஆற்றின் ஃபராக்கா பகுதியில் ஆழம் குறைவாக இருப்பது தான் . இதற்குக் காரணம் அதன் துணை ஆறுகளில் குறைவான தண்ணீர் வருவதும் , கங்கை நதியின் கடினமான நீரமைப்புத் தன்மையும்தான் .
      * இப்பிரச்சினைக்கு தீர்வு காண்பதற்கான வழிமுறைகளை ஆராய்வதற்காக இந்திய உள்நாட்டு நீர்வழிப்பாதைகள் ஆணையம் சார்பில் அலகாபாத் - காசிப்பூர் இடையே சோதனை அடிப்படையில் ஆய்வு நடத்தப்பட்டது .
      * இந்த ஆய்வின் தெரியவந்த தகவல்கள் அடிப்படையில் , ரூ .4200 கோடியில் முதலாவது தேசிய நீர்வழிப் பாதையை அமைக்கும் திட்டத்தை செயல்படுத்தவும் , அதற்காக உலக வங்கியிடமிருந்து தொழில்நுட்ப ஆதரவு மற்றும் ரூ .2100 கோடி முதலீட்டு ஆதரவையும் கோருவதென தீர்மானிக்கப்பட்டது .
      * தேசிய நீர்வழிப்பாதை திட்டத்தை இந்திய நிதியமைச்சர் 2014- ஆம் ஆண்டு ஜூலை மாதம் நிதிநிலை அறிக்கை உரையில் அறிவித்தார் . கங்கை ஆற்றில் குறைந்தபட்சம் 1500 டன் சரக்குகளை ஏற்றிச் செல்லக்கூடிய வணிகக் கப்பல்களை இயக்கும் வகையில் இத்திட்டம் செயல்படுத்தப்படும் என்றும் அவர் அறிவித்தார் .

    பின்னணிக் குறிப்புகள்


    திட்டத்தை செயல்படுத்தும் உத்தி / மற்றும் இலக்குகள்

      * செயல்பாட்டு திறன் சார்ந்த ஒப்பந்தம் மூலம் கங்கை ஆற்றில் குறைந்தபட்சம் 2.2 மீட்டர் முதல் 3 மீட்டர் வரை ஆழமும் , 45 மீட்டர் அகலமும் கொண்ட கொண்ட நீர்வழித்தடம் அமைத்தல் , கரைப் பாதுகாப்பு பணிகள் , வழிகாட்டி கருவிகளை அமைத்தல் .

    முதலீட்டு நிதி பங்கீட்டு விவரம்


    * பன்னாட்டு மறுகட்டமைப்பு மற்றும் மேம்பாட்டு வங்கியின் கடனுதவி : ரூ. 2512 கோடி( 3.75 கோடி அமெரிக்க டாலர்)


    * இந்திய அரசின் நிதி : ரூ. 2556 கோடி ( 3.80 கோடி அமெரிக்க டாலர்). பட்ஜெட் ஒதுக்கீடு மற்றும் பத்திர வெளீயீடுகளின் மூலம் இந்த நிதி திரட்டப்படும்.


      * பொதுத்துறை மற்றும் தனியார் துறை கூட்டு முயற்சியில் தனியார் துறை பங்காக ரூ . 301 கோடி (4.5 கோடி அமெரிக்க டாலர் )


      முக்கியத் திட்டப்பணிகள் மற்றும் அவற்றை முடிப்பதற்கான கால இலக்கு

                                                                                                                                        
வரிசை எண்  முக்கியத் திட்டப் பணிகள்                                                                             முடிப்பதற்கான கால இலக்கு
                                                                                                                                        
                                                                                                                                        
                                                                                                                                        
1.         இணைப்புப் பாதைகள் அமைத்தல் .                                                                         மார்ச் , 2023           
                                                                                                                                        
                                                                                                                                        
                                                                                                                                        
2.         வாரணாசியில் மாதிரி முனையத்தின் முதல் பகுதியை அமைத்தல் .                                              மார்ச் , 2018           
                                                                                                                                        
                                                                                                                                        
                                                                                                                                        
3.         சாஹிப்கஞ்சில் மாதிரி முனையத்தின் முதல் பகுதியை அமைத்தல் .                                            மார்ச் , 2019           
                                                                                                                                        
                                                                                                                                        
                                                                                                                                        
4.         ஹால்தியாவில் மாதிரி முனையம் அமைத்தல் .                                                               மார்ச் , 2019           
                                                                                                                                        
                                                                                                                                        
                                                                                                                                        
5.         காலுகாட்டில் உள் இணைப்பு முனையம் கட்டுதல் .                                                          மார்ச் , 2020           
                                                                                                                                        
                                                                                                                                        
                                                                                                                                        
6.         காசிப்பூரில் உள் இணைப்பு முனையம் கட்டுதல்                                                            மார்ச் , 2020           
                                                                                                                                        
                                                                                                                                        
                                                                                                                                        
7.         திரிவேணி / கல்யாணியில் உள்இணைப்பு முனையம் கட்டுதல்                                                   மார்ச் , 2020           
                                                                                                                                        
                                                                                                                                        
                                                                                                                                        
8.         ஃபராக்காவில் புதிய நீர்வழிப் போக்குவரத்துக்கான மடை அமைத்தல்                                          மார்ச் , 2019           
                                                                                                                                        
                                                                                                                                        
                                                                                                                                        
9.         ஒருங்கிணைந்த கப்பல் சரிபார்ப்பு மற்றும் பராமரிப்பு வளாகங்களை அமைத்தல்                                மார்ச் , 2020           
                                                                                                                                        
                                                                                                                                        
                                                                                                                                        
10.        வாகனங்களை ஏற்றி செல்லும் வசதி யுடன் கூடிய கப்பல் சேவை முனையங்கள் – மொத்தம் 5 இணை இடங்களில் அமைத்தல்  மார்ச் , 2020           
                                                                                                                                        
                                                                                                                                        
                                                                                                                                        
11.        கப்பல் கொள்முதல்                                                                                     மார்ச் , 2019           
                                                                                                                                        
                                                                                                                                        
                                                                                                                                        
12.        நிலம் கையகப்படுத்துதல் மற்றும் மறுவாழ்வு & மறுகுடியமர்த்தல் பணிகள்                                   மார்ச் , 2019           
                                                                                                                                        
                                                                                                                                        
                                                                                                                                        
13.        ஆற்று வழித் தகவல் அமைப்பு மற்றும் கப்பல் போக்குவரத்து மேலாண்மை அமைப்பு .                             மார்ச் , 2020           
                                                                                                                                        
                                                                                                                                        
                                                                                                                                        
14.        கரைப் பாதுகாப்பு பணிகள்                                                                              டிசம்பர் , 2019         
                                                                                                                                        
                                                                                                                                        

    ஏற்கனவே பணி நடைபெற்று வரும் திட்டங்கள் மற்றும் அவற்றில் ஏற்பட்டுள்ள முன்னேற்றங்கள்


    அ . வாரணாசியில் பலவகை மாதிரி முனையம் கட்டுதல்


    வாரணாசியில் பலவகை மாதிரி முனையத்தின் முதல் பகுதியை கட்டுவதற்கான ஒப்பந்தம் ரூ .169.59 கோடி மதிப்பில் கடந்த 2016- ஆம் ஆண்டு மே மாதம் வழங்கப்பட்டது . இத்திட்டப்பணிகளில் 25% அளவுக்கு நிறைவடைந்துள்ளன .


    ஆ. ஹால்தியாவில் பலவகை மாதிரி முனையம் கட்டுதல்


    மேற்குவங்க மாநிலம் ஹால்தியாவில் அதி நவீன வசதிகளுடன் கூடிய பன்மாதிரி முனையத்தை ரூ. 517.36 கோடியில் கட்டுவதற்கான ஒப்பந்தம் வழங்கப்பட்டது. கட்டுமானப் பணிகள் தொடங்கப்பட்டுள்ளன.


    இ. சாஹிப்கஞ்சில் பலவகை மாதிரி முனையம் கட்டுதல்


    சாஹிப்கஞ்சில் பலவகை மாதிரி முனையத்தின் முதல் பகுதியை ரூ. 280.90 கோடியில் அமைப்பதற்கான ஒப்பந்தம் 2016- ஆம் ஆண்டு அக்டோபர் மாதம் வழங்கப்பட்டது. கட்டுமானப் பணிகளில் 25.62% நிறைவடைந்துள்ளது.


    ஈ. ஃபராக்காஆணையில் புதிய வழிகாட்டி மடை அமைத்தல்


    ஃபராக்கா அணைப்பகுதியில் ரூ. 359.19 கோடியில் புதிய வழிகாட்டி மடை அமைப்பதற்கான ஒப்பந்தம் கடந்த 2016- ஆம் ஆண்டு நவம்பர் மாதம் வழங்கப்பட்டது. இதற்கான பணிகளில் 22.30 விழுக்காடு முடிவடைந்துள்ளது .


    உ. குறைந்தபட்ச ஆழம்


    கங்கை ஆற்றில் ஃபராக்கா முதல் வாரனாசி வரையிலான பகுதியில் குறைந்தபட்சம் 2.2 மீட்டர் முதல் 3 மீட்டர் வரை ஆழமும் , 45 மீட்டர் அகலமும் கொண்ட கொண்ட நீர்வழித்தடம் அமைத்தல் , கரைப் பாதுகாப்பு பணிகளை அமைப்பதற்கான செயல்பாட்டுத் திறன் சார்ந்த ஆழப்படுத்துதல் பராமரிப்பு ஒப்பந்தம் வழங்குவதற்கான ஒப்பந்தப்புள்ளி நடைமுறைகள் முடிவடைந்து வழங்கப்படும் நிலையில் உள்ளது .


    ஊ. கொல்கத்தா மற்றும் பட்னா முனையங்களை அரசு மற்றும் தனியார் துறை கூட்டு முயற்சியில் உருவாக்குதல்


    உள்நாட்டு நீர்வழிப்போக்குவரத்துத் துறையில் தனியார்துறை முதலீட்டை அதிகரிக்கும் வகையில். கொல்கத்தா முனையம் (ஜி.ஆர். ஜெட்டி 1, ஜி , ஆர்.ஜெட்டி 2, பி.ஐ.எஸ்.என்) , பட்னா முனையம் (கைகாட் மற்றும் கலுகாட்) ஆகியவற்றை அரசு மற்றும் தனியார்துறை கூட்டு முயற்சியில் உருவாக்கி , பயன்படுத்த தனியாரிடம் ஒப்படைக்க இந்திய உள்நாட்டு நீர்வழிப் போக்குவரத்து ஆணையம் முடிவு செய்தது.


    எ. வாகனங்களை ஏற்றி செல்லும் வசதி யுடன் கூடிய கப்பல் சேவை முனையங்கள் – மொத்தம் 5 இணை இடங்களில் அமைத்தல்


    வாகனங்களை ஏற்றி செல்லும் வசதி யுடன் கூடிய கப்பல் சேவை முனையங்கள் – அமையவுள்ள இடங்கள் : ராஜ்மகால் மற்றும் மனிக்சாக் ; சாம்தாகாட் மற்றும் மணிஹாரி ; காஹல்கோன் மற்றும் தின்டாங்கா ; ஹாஸ்னாப்பூர் மற்றும் பக்தியார்பூர் ; பக்சார் மற்றும் சராய்கோட்டா


    ஏ. ஆறு நகரங்களில் படகு முனையங்கள்


    முதலாவது தேசிய நீர்வழிப்பாதையில் வாரணாசி , பட்னா , பாகல்பூர் , முங்கர் , கொல்கத்தா , ஹால்தியா ஆகிய 6 மாநகரங்களில் படகு முனையங்களை கட்டுவதற்கு சரியான இடங்களை தேர்ந்தெடுப்பதற்கான ஒப்பந்தம் அமெரிக்காவின் போஸ்டன் நகரில் உள்ள தாம்சன் டிசைன் குரூப் , மாசாசூசெட்ஸ் தொழில்நுட்ப நிறுவனத்தின் கட்டமைப்பு கட்டுமான ஆய்வகம் ஆகியவை இணைந்து உருவாக்கிய கூட்டு நிறுவனத்திற்கு வழங்கப்பட்டிருக்கிறது.


    ஐ. உள்நாட்டு நீர்வழிப்பாதைக்கான கப்பல்களை வடிவமைத்தல்


    முதலாவது தேசிய நீர்வழிப்பாதையில் பயணிப்பதற்கு ஏற்ற வகையில் கப்பல்களை வடிவமைப்பதற்காக ஜெர்மனியில் உள்ள திருவாளர்கள் டி.எஸ்.டி என்ற நிறுவனத்துடன் இந்திய உள்நாட்டு நீர்வழிப் போக்குவரத்து ஆணையம் 2016- ஆம் ஆண்டு ஆகஸ்ட் மாதம் ஒப்பந்தம் செய்து கொண்டது. இந்த நிறுவனம் 13 வகையான வடிவமைப்புகளை தாக்கல் செய்திருக்கிறது. அதற்காக அமைக்கப்பட்ட குழுவினர் அவற்றை ஏற்றுக் கொண்டனர். கப்பல்களை சோதனை செய்யும் பணி நடைபெற்று வருகிறது.


    ஒ. முதலாவது தேசிய நீர்வழிப்பாதையில் ஆறுகள் குறித்த தகவல் சேவை:


    இந்தியாவில் முதன்முறையாக தொழில்நுட்பரீதியாக மிகப்பெரிய சவாலை ஏற்படுத்தக்கூடிய ஆறுகள் குறித்த தகவல் சேவை அமைப்பை ஏற்படுத்தும் பணியில் இந்திய உள்நாட்டு நீர்வழிப்பாதை ஆணையம் ஈடுபட்டுள்ளது. ஆறுகள் தகவல் அமைப்பு என்பது உள்நாட்டு நீர்வழிப்பாதையில் போக்குவரத்து மற்றும் போக்குவரத்து நடைமுறையை சீரமைப்பதற்கான வன்பொருள் மற்றும் மென்பொருள் கொண்ட கருவி மூலம் இயங்கும் தகவல் தொழில்நுட்ப சேவை ஆகும்.

    
    
    (Release ID: 1515780) Visitor Counter : 181
    
    
    
    
    

1.   
     
1.   
     
1.   
     
1.   
     
1.   
     
1.   
     
1.   
     
1.   
     
1.   
     
1.   
     
1.   
     
1.   
     
     
     
     
     
     
     
     
     
     
     
     
     
     
     
     
     
     
     
     
     
     
     
     
     
     
     
     
     
     
     
*