      உள்துறை அமைச்சகம்

      காவல்துறை செயல்பாடுகளை மேம்படுத்த தொழில்நுட்ப பயன்பாடு
      Posted On: 03 JAN 2018 3:08PM by PIB Chennai


    காவல்துறையும் சட்டம் ஒழுங்கும் மாநில அரசின் கட்டுப்பாட்டில் உள்ள போதிலும் காவல்துறையின் செயல்பாடுகளை மேம்படுத்தும் வகையில் நவீன தொழில்நுட்பங்களைப் பயன்படுத்த காவல்துறையை ஊக்குவிக்கும் பல்வேறு முயற்சிகளை மத்திய அரசு கடந்த மூன்றாண்டுகளாக மேற்கொண்டு வருகிறது.


    காவல்துறையை நவீனமயமாக்கும் திட்டத்தின் கீழ் ஏ.கே.47 ரக துப்பாக்கி, ஐ.என்.எஸ்.ஏ.எஸ். ரக துப்பாக்கிகள் போன்று மேம்படுத்தப்பட்ட ஆயுதங்கள் வாங்கவும், சி.சி.டி.வி. கண்காணிப்பு கருவி நவீன தொலைத்தொடர்பு கருவி, போன்ற காவல் உபகரணங்கள் வாங்கவும், மாநில புலனாய்வு கிளைகள் மற்றும் மாநில தடயவியல் அற்வியல் ஆய்வகங்களுக்கு அதி நவீன கருவிகளை வாங்கவும் மாநில அரசுக்களுக்கு மத்திய அரசு உதவிகளை அளித்தும் வருகிறது.


    குற்றங்களையும் குற்றவாளிகளையும் கண்டறியும் கட்டமைப்பு மற்றும் அமைப்புகளின் கீழ் காவல் நிலையத்தில் குற்றப்பதிவு, விசாரணை, தண்டனை விவரஙகள் கனிணிமயமாக்கப்பட்டுள்ளன. இதன் பல்வேறு பயன்கள் தற்போது மாநில காவல் துறைகளுக்கு கிடைத்து வருகின்றன. கடந்த 20.08.2017 அன்று இந்திய அரசு அறிமுகம் செய்த டிஜிட்டல் போலிஸ் போர்டல் காவல்துறை அதிகாரிகள் விசாரணை, கொள்கை முடிவு எடுத்தல், தகவல் மதிப்பீடு மற்றும் ஆராய்ச்சி போன்ற நோக்கங்களுக்காக குற்ற பதிவுகளின் தேசிய தகவல்களை திரட்டுதல் போன்றவற்றுக்கு உதவுகின்றன.


    அவசர கால உதவிக்கான ஆதரவு அமைப்பு என்ற பெயரில் மத்திய அரசு திட்டம் ஒன்றை நடைமுறைப்படுத்தி வருகிறது. நாடு முழுவதும் தரப்படுத்தப்பட்ட மற்றும் நம்பகமான அவசர கால மருத்துவ உதவி, தீ, மற்றும் காவல்துறை உதவி தேவைப்படும் அவசர காலங்களில் அவசர மற்றும் துயரம் நிறைந்த அழைப்புகளுக்கு மாநில அரசுகளின் முயற்சிக்கு உதவும் வகையில் இது நடைமுறைப்படுத்தப்பட்டுள்ளது. பெண்கள் மற்றும் குழந்தைகளிடமிருந்து பெறப்படும் அவசர அழைப்புகளுக்கு சிறப்பு முக்கியத்துவம் அளிக்கும். வகையில் அவர்களுக்கு தேவையான நிதி மற்றும் கொள்கை வழிகாட்டுதல்களை அளிக்கவும், அவரச கால உதவி மையங்களை அமைக்கவும் திட்டமிடப்பட்டுள்ளது. ஏற்கனவே, நாடு முழுவதும் ‘112’ என்ற அவசர கால உதவி எண் அமைக்கப்பட்டுள்ளது. இதற்காக ரூ. 321.69 கோடி நிதி ஒதுக்க திட்டமிடப்பட்டு அதில் ரூ. 266.63 கோடி பெரும்பாலான மாநிலங்கள்/யூனியன் பிரதேசங்களுக்கு அளிக்கப்பட்டுள்ளது. இந்த மாநிலங்களில் அவசர கால உதவி மையங்கள் அமைக்கும் பணிகள் நடைபெற்று வருகின்றன.


    தொழில்நுட்பத்தை இயன்றவரை பயன்படுத்த மாநிலங்களுக்கு வலியுறுத்தப்பட்டு வருகின்றன. இதற்கான வழிகாட்டுதல்கள் அவ்வப்போது அளிக்கவும், கூட்டங்களை ஏற்பாடு செய்யவும் மாநிலங்களுடன் பல்வேறு தொடர்புகள் ஏற்படுத்தப்பட்டுள்ளன. உயர் அதிகாரம் கொண்ட குழு மாநிலங்களின் திட்டங்களுக்கு காவல் துறையை நவீனமயமாக்குதல் திட்டத்தின் கீழ் ஒப்புதல் அளிப்பதுடன், மேம்படுத்தப்பட்ட தொழில்நுட்பங்கள் மற்றும் கருவிகள் குறித்து மாநிலங்களுக்கு வழிகாட்டுதல்களையும் அளிக்கிறது.


    நடப்பு ஆண்டு பட்ஜெட்டில் இந்தத் திட்டத்திற்காக அளிக்கப்பட்ட நிதி விவரங்கள் வருமாறு:


    ( ரூ. கோடிகளில் )

                                                                                                                                          
வ.எண்.  திட்டத்தின் பெயர்                                                                                   ஒதுக்கீடு    அளிக்கப்பட்ட தொகை
                                                                                                                                          
                                                                                                                                          
                                                                                                                                          
1.      காவல்படைகளை நவீனமாக்கும் திட்டம் ( காவல்துறையை நவீனமயமாக்க மாநிலங்களுக்கு நிதி உதவி தொடர ஒப்புதல்)  769.00 கோடி  130.40           
                                                                                                                                          
                                                                                                                                          
                                                                                                                                          
2.      குற்றங்கள் குற்றவாளிகளை கண்டறிவதற்கான அமைப்பு                                                       31.00        4.82             
                                                                                                                                          
                                                                                                                                          
                                                                                                                                          
3.      அவசரகால உதவி அமைப்பு                                                                                84.40        48.66            
                                                                                                                                          
                                                                                                                                          

    இந்தத் தகவலை மாநிலங்களவையில் கேள்வு ஒன்றுக்கு மத்திய உள்துறை அமைச்சர் திரு. ஹன்ஸ்ராஜ் கங்காராம் அஹிர் எழுத்து பூர்வமாக அளித்த பதிலில் தெரிவித்துள்ளார்கள்.

    
    
    (Release ID: 1515782) Visitor Counter : 106