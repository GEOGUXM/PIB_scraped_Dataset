      குடிநீர் மற்றும் சுகாதார அமைச்சகம்

      2019 – ல் ஓடிஎஃப் இந்தியாவை உத்தரவாதப்படுத்துவதற்கு நடத்தை மாற்ற முயற்சிகளை வேகப்படுத்த மாநிலங்கள் உறுதி பூண்டுள்ளன.
      Posted On: 20 JAN 2018 4:05PM by PIB Chennai


    ஹரியானா மாநிலம் குரு கிராமில் தூய்மை பாரத இயக்கம் ( கிராமப்புறம் ) எஸ்பிஎம் ( ஜி ) பற்றிய இரண்டு நாள் தேசியக் கலந்தாலோசனைக்கு 2018 ஜனவரி 19, 20 தேதிகளில் குடிநீர் மற்றும் துப்புரவு அமைச்சகம் ஏற்பாடு செய்திருந்தது . இந்தத் கலந்தாலோசனைக் கூட்டத்தில் மாநிலங்களிலிருந்து மிக மூத்த அதிகாரிகளும் நாடு முழுவதிலுமிருந்து தூய்மை பாரத இயக்கத்தின் ( எஸ் . பி . எம் ) இயக்குநர்களும் கலந்து கொண்டனர் . மாநிலங்களில் ஐஇசி ( தகவல் கல்வி , தொடர்பு ) மீதான முயற்சிகளில் குறிப்பிடத்தக்க கவனக் குவிப்போடு , இதுவரையிலானா முன்னேற்றம் , முன்னோக்கிய பயணம் உள்ளிட்ட எஸ்பிஎம் ( ஜி ) தொடர்பான பல்வேறு விஷயங்களை பங்கேற்பாளர்கள் முன்வைத்தனர் .


    எஸ்பிஎம் அமலாக்கத்திற்குவந்து , அது நிறைவு பெறுவதற்கு முந்தைய ஆண்டில் நுழைந்துள்ள நிலையில் 2018 – ல் திறந்த வெளி மலக்கழிப்பிடம் இல்லாத நிலையை ( ஓடிஎஃப் ) அடைவதற்கான தங்களின் திட்டங்கள் பற்றிக் கூறினார்கள் . நடத்தையில் மாற்றம் என்பதற்கு வலுவான முக்கியத்துவம் அளிக்கப்பட்டுள்ளதாக தெரிவிக்கப்பட்டது . கிராமத்தில் ஒவ்வொரு வீட்டிலும் அனைத்து உறுப்பினர்களும் இந்த இயக்கத்தின் கீழ் கட்டப்பட்ட கழிப்பறைகளை பயன்படுத்துகிறார்களா என்பதை உறுதி செய்வதன் மூலம் சாதனை படைத்த பின் ஓடிஎஃப் நிலையை நீடித்து வைத்துக் கொள்வதற்கான தங்களின் திட்டங்கள் குறித்தும் மாநிலங்கள் பகிர்ந்து கொண்டன . 2018 க்கான மாநில ஐஇசி திட்டங்கள் முன் வைக்கப்பட்டு , அமைச்சகத்துடன் விவாதிக்கப்பட்டது .


    மாநிலங்கள் எதிர் கொள்ளும் பிரச்சனைகளுக்குத் தீர்வு காண்பது குறித்து ஒவ்வொன்றாகப் பரிசீலிக்கும் அடிப்படையில் சிறப்பு அமர்வுகளையும் அமைச்சகம் நடத்தியது . உத்தரப்பிரதேசம் , பீகார் , ஒடிஷா மாநிலங்களுக்குச் சிறப்புக் கவனம் செலுத்தப்பட்டது . மாவட்டங்களில் பணியமர்த்தப்பட்டுள்ள மாவட்டத் தூய்மை பாரத செயற்பாட்டாளர்களான இளம் ஊழியர்களும் இந்தப் பயிலரங்கில் பங்கேற்று அடித்தள நிலையில் தாங்கள் மேற்கொண்ட பணிகள் குறித்து அமைச்சக அதிகாரிகளுடன் பகிர்ந்து கலந்துரையாடினர் . மாவட்டங்களாகச் செயல்படும் அவர்களுக்கு அமைச்சகத்தின் மூத்த அதிகாரிகள் தொடர்ச்சியாக உதவி செய்வது உறுதி செய்யப்பட்டது . தங்களால் உருவாக்கப்பட்டுள்ள நவீனக் கழிப்பறைத் தொழில் நுட்பங்கள் பற்றி மாநிலங்களுக்கு விளக்கம் அளிப்பதற்காக துப்புரவுத் துறை சார்ந்த தொழில் முனைவோரும் அழைக்கப்பட்டிருந்தனர் . இது கழிப்பறைகள் வடிவமைப்பு மற்றும் தயாரிப்பை அதிகரிக்க உதவும் . மேலும் மூத்த குடிமக்கள் மாற்றுத் திறனாளிகளும் எளிதாகப் பயன்படுத்தும் வகையில் கழிப்பறைகள் வடிவமைக்கவும் உதவி செய்யும் .


    இந்தப் பயிலரங்கில் தொடக்கவுரையாற்றிய குடிநீர் மற்றும் துப்பரவு அமைச்சகத்தின் செயலாளர் திரு . பரமேஸ்வரன் ஐயர் , இந்த இயக்கம் தொடங்கப்பட்டதிலிருந்து இதுவரையிலான நீண்ட பயணத்தை விவரித்தார் . 3 லட்சம் கிராமங்கள் , 300 மாவட்டங்கள் . 10 மாநிலங்கள் / யூனியன் பிரதேசங்கள் திறந்தவெளியில் மலம் கழிப்பது இல்லாதவையாக அறிவிக்கப்பட்டுள்ளன என்பதை அவர் பகிர்ந்து கொண்டார் . 2014 அக்டோபரில் இந்த இயக்கம் தொடங்கப்பட்ட போது 39% ஆக இருந்த ஊரகத் துப்புரவு நிலைமை தற்போது 76% க்கும் அதிகமாக உள்ளது என்றார் . மாநில அரசுகளால் இந்த இயக்கம் வரவேற்ப்பு பெற்று , தொடர்ந்து கவனக் குவிப்போடு அமலாக்கப்படுவதால் 2019 அக்டோபர் 2 - க்குள் தூய்மை பாரதம் என்ற பிரதமரின் தொலைநோக்கு நனவாகும் என்று அவர் நம்பிக்கையை வெளிப்படுத்தினார் .


    

    
    (Release ID: 1517813) Visitor Counter : 39