      சாலைப் போக்குவரத்து மற்றும் நெடுஞ்சாலைத்துறை அமைச்சகம்

      சுங்கச் சாவடிகளில் 192 கழிப்பறைகளை அமைத்துள்ளது இந்திய தேசிய நெடுஞ்சாலை ஆணையம்
      அடுத்த ஆண்டு மார்ச் மாத இறுதிக்குள் மீதமுள்ள 180 கழிப்பறைகளை கட்டி முடிக்கவும் திட்டம்

      Posted On: 31 JAN 2018 3:49PM by PIB Chennai

    நாடு முழுவதும் இந்திய தேசிய நெடுஞ்சாலை ஆணையத்தின் மூலம் 192 கழிப்பறைகள் கட்டி முடிக்கப்பட்டுள்ளன . மேலும் 180 கழிப்பறைகள் 2019 மார்ச் 31- ம் தேதிக்குள் கட்டி முடிக்கவும் திட்டமிட்டுள்ளது . இந்திய அரசின் தலையாய திட்டமான தூய்மை இந்தியா திட்டத்தின்படி ஆடவர் மற்றும் மகளிருக்கு என தனித்தனியாக 372 கழிப்பறைகளை கட்டி முடிக்க இந்திய தேசிய நெடுஞ்சாலை ஆணையம் முடிவெடுத்தது . இந்த நிலையில் 192 கழிப்பறைகள் கட்டி முடிக்கப்பட்டுள்ளன . மீதமுள்ள 180 கழிப்பறைகள் அடுத்த ஆண்டு மார்ச் மாதத்துக்குள் கட்டி முடிக்கத் திட்டமிடப்பட்டுள்ளது . மேலும் கழிப்பறை அமைக்கப்பட்டுள்ள பகுதிகள் குப்பைத் தொட்டிகள் , தூய்மை இந்தியா தொடர்பான விளம்பரப் பலகைகள் மற்றும் குப்பைகளை கண்ட கண்ட இடத்தில் போடுவதைத் தடுக்கும் வகையிலான விளம்பரப் பலகைகளும் வைக்கப்பட்டுள்ளன . இந்திய தேசிய நெடுஞ்சாலை ஆணையம் கடந்த ஆண்டு ஜூலை 16- ம் தேதி முதல் 31- ம் வரை மற்றும் நடப்பு ஆண்டில் ஜனவரி 16- ம் தேதி முதல் 31- ம் தேதி வரை ' ஸ்வச்தா பக்வாடா ' எனும் 'தூய்மை இருவாரவிழா' திட்டத்தை செயல்படுத்தின . இந்த நிவையில் தூய்மை இந்தியா திட்டத்தின் முடிவு ஆண்டான அடுத்த ஆண்டு மார்ச் மாதத்துக்குள் கழிப்பறை கட்டுவதில் தனது இலக்கை எட்டி முடிக்க தேசிய நெடுஞ்சாலை ஆணையம் திட்டமிட்டுள்ளது .


    நடப்பு ஆண்டு ஜனவரி 16 முதல் 31- ம் தேதி வரையிலான காலத்தில் ' ஸ்வச்சா பக்வாடா ' திட்டத்தின்படி மேற்கொள்ளப்பட்ட நடவடிக்கைகள் வருமாறு -


    சுங்கச் சாவடிப் பகுதிகளில் திறந்த வெளியில் மலம் கழிப்பதை முற்றிலும் தடுப்பது


    பக்வாடா காலத்தில் தாற்காலிகக் கழிப்பறைகளை உண்டாக்குவது


    ஸ்வச்தா பக்வாடா தொடர்பாக விழிப்புணர்வு பட்டறைகள் நடத்துவது


    சாலையோர உணவகங்கள் பகுதிகளில் குப்பை கொட்டுவதை தடுப்பதோடு சுகாதாரத்தைப் பராமரிப்பது


    சிறப்புச் சுகாதாரத் திட்டம் , பெரிய அளவில் சாலைகள் சுத்தம் செய்யும் திட்டம்


    சாலையோரத்தில் கட்டடங்களைக் கட்டும்போது குறைந்த அளவிலான கழிவுகளை உண்டாக்குவது


    சாலை மற்றும் பாலங்கள் அமைக்கும் போது , போதுமான அளவுக்கு சுகாதார வசதிகளை உண்டாக்கும் விதத்தில் அந்தந்த நிறுவனங்களுக்கு சுற்றறிக்கை அனுப்புதல்


    கட்டுமானப் பகுதிகளில் குப்பை இல்லாமல் செய்வது


    பதாகைள் , விளம்பரங்கள் , பேனர்கள் மூலம் தூய்மை இந்தியா திட்டம் குறித்து விழிப்புணர்வு ஏற்படுத்துவது


    மரங்களை நடுவதோடு அதன் வளர்ச்சியையும் பராமரிப்பையும் உறுதி செய்வது


    தூய்மை இந்தியா திட்டத்தின்படி அலுவலர்களுக்கு விருது வழங்குவது


    சாலையில் செல்லும் பயணிகளின் கவனத்தைத் திசை திருப்பும் பழைய விளம்பரப் பலகைகளை நீக்குதல் .

    
    
    (Release ID: 1518920) Visitor Counter : 39