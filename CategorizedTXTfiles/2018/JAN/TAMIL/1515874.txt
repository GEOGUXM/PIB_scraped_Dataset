      உள்துறை அமைச்சகம்

      தீவிரவாத நடவடிக்கைகளுக்கு எதிரான பணமதிப்பிழத்தல்
      Posted On: 03 JAN 2018 11:02AM by PIB Chennai


    பிரதமர் திரு. நரேந்திர மோடி தலைமையிலான மத்திய அரசு 500, 1000 ரூபாய் நோட்டுகளை மதிப்புழக்க செய்ததன் மூலம் நாட்டில் தீவிரவாத அச்சுறுத்தல்களுக்கு எதிராக நல்ல விளைவுகள் உண்டாகியுள்ளதாக பல்வேறு அறிக்கைகளும் தெரிவிக்கின்றன என்று மத்திய உள்துறை இணை அமைச்சர் திரு. ஹன்ஸ்ராம் கங்காராம் அஹிர் தெரிவித்துள்ளார்.


    மாநிலங்களவையில் கேள்வி ஒன்றுக்கு பதில் அளித்த அமைச்சர் எழுத்துப்பூர்வமாக இதைக் குறிப்பிட்டுள்ளார்.


    இடது சாரி தீவிரவாதிகள் தங்களது அனுதாபிகள் மற்றும் கிராமத்தில் வசிக்கும் சாதாரண மனிதர்களின் கணக்குகளில் தங்கள் பணத்தை இருப்பு வைத்திருந்தனர். பணமதிப்பிழக்கச் செய்தல் நடவடிக்கைக்குப் பின் பல்வேறு இடது சாரி தீவிரவாதிகள் பிரிவினர்களிடமிருந்து ரூபாய் 97.75 லட்சம் பறிமுதல் செய்யப்பட்டுள்ளதாகவும் அமைச்சர் குறிப்பிட்டார்,


    இது தவிர, இடது சாரி தீவிரவாதிகள் பணமதிப்பிழத்தல் நடவடிக்கைக்கு எதிராக போராட்டமும் நடத்தினர். இது மத்திய அரசின் நடவடிக்கை மீது அவர்களுக்கு விருப்பமில்லை என்பதை காட்டுகிறது என்றும் அமைச்சர் குறிப்பிட்டார். பணமதிப்பிழத்தல் நடவடிக்கைக்குப் பின் இடது சாரிகளின் சட்ட விரோதமான பணம் பறிமுதல் செய்யப்பட்ட பின் அவர்களை மதிப்பிழந்தவர்களாக செய்து விட்டது என்றும் அமைச்சர் குறிப்பிட்டார், அத்தோடு மட்டுமல்ல பணமதிப்பிழத்தல் நடவடிக்கை மூலம் இந்திய ரூபாய் நோட்டுகளை அச்சடித்த பாகிஸ்தானின் நடவடிக்கைக்கும் முற்றுப்புள்ளி வைக்க முடிந்தது என்றார். இதன் காரணமாக ஹவாலா நடவடிக்கைக்கும் முற்றுப் புள்ளி வைக்க முடிந்தது என்றும் அமைச்சர் ஹன்ஸ்ராஜ் குறிப்பிட்டார்.

    
    
    (Release ID: 1515874) Visitor Counter : 30