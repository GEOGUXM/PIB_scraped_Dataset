      நிதி அமைச்சகம்

      பினாமி சொத்து பரிமாற்ற தடுப்பு சட்டத்தின் கீழ் வருமான வரித்துறை நடவடிக்கை - 900க்கும் மேற்பட்ட வழக்குகளில் ரூ.3,500 கோடி மதிப்பிலான பினாமி சொத்துக்கள் முடக்கம்
      Posted On: 11 JAN 2018 10:42AM by PIB Chennai


    பினாமி சொத்து பரிமாற்ற தடுப்பு சட்டத்தின்கீழ் (பினாமி சட்டம்) வருமான வரித்துறை எடுத்த தீவிர நடவடிக்கையினால், 900க்கும் மேற்பட்ட வழக்குகளில் சொத்துக்கள் முடக்கப்பட்டுள்ளன. 2016 நவம்பர் 1ம் தேதி முதல் அமலுக்கு வந் துள்ள இந்த தடுப்பு சட்டத்தின்கீழ் நிலம், அடுக்குமாடி குடியிருப்புகள், கடைகள், நகைகள், வாகனங்கள், வங்கி முதலீடுகள், நிரந்தர வைப்பு நிதிகள் உள்ளிட்ட ரூ.3,500 கோடி மதிப்பிலான சொத்துக்கள் அடங்கும். இதில் அசையா சொத்துக்களின் மதிப்பு மட்டும் ரூ.2,500 கோடியாகும்.


    ஐந்து வழக்குகளில், முடக்கப்பட்ட முதன்மை பினாமி சொத்துக்களில், ரூ.150 கோடிக்கும் மேலான சொத்துக்களை சம்பந்தப்பட்ட நீதிமன்றங்கள் உறுதி செய்துள்ளன. இதுபோன்ற ஒரு வழக்கில், ரியல் எஸ்டேட் நிறுவனம் ஒன்று, ரூ.110 கோடிக்கும் அதிகமான மதிப்பிலான 50 ஏக்கர் நிலத்தை, பினாமிகள் பெயரை பயன்படுத்தி வாங்கியிருந்தது. நில விற்பனையாளர்கள் மற்றும் இதில் தொடர்புடைய இடைத்தரகர்கள் மூலம் இது உறுதிப்படுத்தப்பட்டுள்ளது. மற்றொரு வழக்கில், உயர் மதிப்பு பணமதிப்பு நீக்க நடவடிக்கைக்குப் பி றகு , வருமானவரி செலுத்தும் இ ருவர் மதிப்பிழந்த உயர் மதிப்பிலான பணத்தை தங்கள் ஊழியர்கள், உதவியாளர்கள் பெயரி ல் பல்வேறு வங்கிக் கணக்குகளில் முதலீடு செய்தது கண்டறியப்பட்டது. அவர்களின் கணக்குகளில் இதுபோன்று ரூ.39 கோடி வரை செலுத்தப்பட்டிருந்தது. மற்றொரு வழக்கில், ரூ.1.11 கோடி ரூபாய், வாகனச் சோதனையின்போது வாகனம் ஒன்றில் இருந்து பறிமுதல் செய்யப்பட்டது. இப்பணம் தன்னுடையது அல்ல என்று அந்த நபர் தெரிவித்துள்ளார். மேலும், யாரும் இந்த பணத்துக்கு உரிமைக் கொண்டாடவில்லை. எனவே இது பினாமி சொத்தாக சம்பந்தப்பட்ட நீதிமன்றத்தினால் முடக்கப்பட்டுள்ளது.


    பினாமி சொத்துக்கள் பரிமாற்ற தடுப்பு சட்டத்தின் கீழ் (பினாமி சட்டம்) வருமான வரித்துறை நடவடிக்கை மேற்கொண்டு வருகிறது. இந்த சட்டம், அசையும் அல்லது அசையா பினாமி சொத்துக்களை முடக்கவும், தொடர் நடவடிக்கைகளை மேற்கொள்ளவும் வழிவகுக்கிறது. மேலும், பினாமி சொத்து உரிமையாளர், அதற்கான பினாமிதாரர் மற்றும் அ தற்கு உதவியவர்கள் மீது சட்ட நடவடிக்கை எடுக்கவும் வழிவகுக்கிறது. இதுபோன்ற குற்றங்களுக்கு அதிகபட்சமாக 7 ஆண்டுகள் கடுங்காவல் சிறை தண்டனையும், நியாயமான சந்தை விலையின் அடிப்படையில் 25 சதவீதம் வரையிலான அபராதமும் விதிக்க வழிவகுக்கிறது.


    பினாமி சொத்துக்கள் சொத்துக்கள் தொடர்பாக விரைந்து நடவடிக்கை எடுப்பதை உறுதி செய்வதற்காக, வருமான வரித்துறை, நாடு முழுவதும் 24 பிரத்யேக பினாமி தடுப்பு குழுக்களை (பிபீயூ.க்கள்), தன்னுடைய புலனாய்வு இயக்குனரகத்தின் கீழ் 2017 மே மாதத்தில் அமைத்தது.


    வருமான வரித்துறை தொடர்ந்து, கறுப்பு பணம் மற்றும் பினாமி பரிமாற்றத்துக்கு எதிரான நடவடிக்கையில் தன்னை ஈடுபடுத்திக் கொண்டுள்ளது. இது மேலும், தீவிரமாக தொடரும்.

    
    
    (Release ID: 1517559) Visitor Counter : 71