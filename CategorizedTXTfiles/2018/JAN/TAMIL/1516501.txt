      பாதுகாப்பு அமைச்சகம்

      பதிவிட்ட நாள்: 04 ஜனவரி 2018 மாலை 5:42 பிஐபி டெல்லி
      Posted On: 04 JAN 2018 2:12PM by PIB Chennai


    ராணுவம் மற்றும் கடற்படையின் ரூ .2420 கோடி மதிப்பீட்டிலான ஒப்பந்தங்களுக்கு பாதுகாப்புத்துறை அமைச்சர் ஒப்புதல் .


    பி -81 பயிற்சி இயந்திரம் மற்றும் குறைந்த திறன்கொண்ட எலக்ட்ரானிக் போர் கருவி அமைப்பு ( எல்ஐசிஇடபிள்யூஎஸ் ) ஆகியவற்றை ரூ .2419.32 கோடி மதிப்பீ்ட்டில் கொள்முதல் செய்ய பாதுகாப்புத்துறை அமைச்சகம் ஒப்புதல் அளித்துள்ளது . இந்த ஒப்பந்தங்களுக்கு பாதுகாப்புத்துறை அமைச்சர் திருமதி . நிர்மலா சீதாராமன் ஒப்புதல் அளித்துள்ளார் .


    பி -81 பயிற்சி இயந்திரமானது , 10 ஆண்டு விரிவான பராமரிப்பு சேவையுடன் , திருவாளர் . போயிங் நிறுவனத்திடம் இருந்து ரூ .1942.32 கோடி மதிப்பீட்டில் வாங்கப்பட உள்ளது . இந்த பயிற்சி இயந்திரமானது , பி -81 போர் விமானத்தை போன்றதும் , அதன் இயக்க முறையையும் ஒத்தது . இது இந்திய கடற்படையின் பயிற்சிக்கு மிகவும் உதவிகரமான இருக்கும் . இது , பி -81 போர் விமானத்தை நிஜமாகவே இயக்கி பயிற்சி பெறுவதுபோன்ற அனுபவத்தை தரும் . மேலும் , இது விமானங்களை கொண்டு பயிற்சி அளிப்பதற்கு ஆகும் செலவை பெருமளவில் குறைக்கும் .


    இந்திய கடற்படையில் முதல் பி -81 போர் விமானம் , 2013 ம் ஆண்டு இணைக்கப்பட்டது . அதில் இருந்து , 8 போர் விமானங்கள் ஐஎன்எஸ் ராஜாளி விமானப்படை தளத்தில் நிறுத்தப்பட்டு , இந்திய கடற்படையின் ஒருங்கிணைந்த நடவடிக்கைகளுக்கு பயன்படுத்தப்பட்டு வருகிறது . 2016 ல் , பாதுகாப்புத்துறை அமைச்சகம் , மேலும் நான்கு பி -81 போர் விமானங்களை வாங்குவதற்கு தொடர் உத்தரவை பிறப்பித்தது . இவை , 2020 ம் ஆண்டில் இருந்து விநியோகிக்கப்படும் .


    பி -81 போர் விமானத்தில் நீண்டதூர நீர்மூழ்கி எதிர்ப்பு ஏவுகணைகள் , விமான எதிர்ப்பு ஆயுதங்கள் , நுண்ணறிவு கருவிகள் , கண்காணிப்பு கருவிகள் மற்றும் உளவு கருவிகள் உள்ளன . இவற்றை கொண்டு மிகப்பெரிய அளவிலான நிலப்பரப்பு , கடல்பகுதி மற்றும் கடற்கரை பகுதிகளில் பாதுகாப்பு பணியை மேற்கொள்ள முடியும் . இதில் உள்நாட்டிலேயே பாதுகாப்புத்துறை பொதுத்துறை நிறுவனங்களாலும் , தனியார் உற்பத்தியாளர்களாலும் தயாரிக்கப்பட்ட தகவல் தொடர்பு மற்றும் நுண்ணுணர்வு கருவிகள் உள்ளன . இந்த போர் விமானம் , உடனடி தாக்குதலுக்கான திறன் பெற்றது . மேலும் , இந்தியாவின் அண்டை மற்றும் நீண்டதூர பகுதிகளை பாதுகாக்கும் தன்மை கொண்டது .


    திருவாளர் . பாரத் எலெக்ட்ரானிக்ஸ் நிறுவனத்திடம் இருந்து ரூ .470 கோடி மதிப்பீட்டில் எல்ஐசிஇடபிள்யூஎஸ் . க்களை வாங்கும் இரண்டாவது திட்டத்துக்கும் அனுமதி வழங்கப்பட்டுள்ளது . இந்த கருவியானது , இந்திய ராணுவத்தின் தகவல் தகவல் தொடர்பு கட்டமைப்பை மேம்படுத்த உதவும் . இதன் மூலம் தீவிரவாத குழுக்கள் பயன்படுத்தும் நவீன தொலைத்தொடர்பு கருவிகளை எதிர்கொள்ள முடியும் .


    

    
    (Release ID: 1516501) Visitor Counter : 49