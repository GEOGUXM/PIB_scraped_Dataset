      கப்பல் போக்குவரத்து அமைச்சகம்

      காசிப்பூர் பல்வகை முனையத்துக்கு திரு நிதின் கட்கரி அடிக்கல் நாட்டுகிறார்.
      ஜல் மார்க் விகாஷ் திட்டத்தின் ஒரு பகுதியாக ஐ.டபிள்யூ.ஏ.ஐ. அமைப்பு இந்த முனையத்தை உருவாக்கும்
      இந்த வசதியால் நிலம் மற்றும் தண்ணீர் மார்க்கமாக சரக்குகள் கொண்டு செல்லப்படும்: இதில் பொருள் சேமிப்பு பகுதியும் இருக்கும்
      கங்கை ஆற்றில் சுற்றுச்சூழலுக்கு உகந்த, எரிபொருள் சிக்கனப்படுத்தும், விலை மலிவான போக்குவரத்து மார்க்கத்தை உருவாக்குவதில் இத் திட்டம் ஒரு முன்னோக்குப் படியாகும்
      Posted On: 25 JAN 2018 5:05PM by PIB Chennai


    உத்திரப்பிரதேசம் காசிப்பூரில் பலவழிப் போக்குவரத்து முனையத்திற்கு மத்திய சாலைப்போக்குவரத்து , நெடுஞ்சாலைகள் , கப்பல் போக்குவரத்து , நீராதாரங்கள் , நதிகள் மேம்பாடு , கங்கைப் புத்துயிர் ஊட்டல் துறை அமைச்சர் திரு நிதின் கட்கரி நாளை அடிக்கல் நாட்டுகிறார் . உலக வங்கி உதவி பெறும் ஜல் மார்க் விகாஷ் திட்டத்தின் ஒரு பகுதியாக கங்கை ஆற்றில் தேசிய நீர்வழிப் பாதை ஒன்று என்ற பெயரில் ரூ . 155 கோடி மதிப்பிலான இந்த முனையத்தை இந்திய உள்நாட்டு நீர்வழிப் பாதைகள் ஆணையம் அமைக்க உள்ளது . தகவல் தொடர்பு ( தனிப்பொறுப்பு ), ரயில்வே இணைஅமைச்சர் திரு மனோஜ் சின்ஹா மற்றும் உத்திரப்பிரதேச துணை முதலமைச்சர் திரு கேசவ் பிரசாத் மவுரியா ஆகியோர் இந்த நிகழ்ச்சியில் பங்கேற்கின்றனர் .


    காசிப்பூரில் அமைய உள்ள இந்த பல்வகை முனையம் கங்கை ஆறு அல்லது தேசிய நீர்வழிப்பாதை - 1 மற்றும் இதிலிருந்து 650 மீட்டர் தொலைவில் உள்ள தேசிய நெடுஞ்சாலை - 31 ஆகியவற்றுடன் இணைப்பு கொண்டிருக்கும் . தேசிய நெடுஞ்சாலை 19 உத்திரப்பிரதேச காசிப்பூரையும் பீகார் மாநிலப் பாட்னாவையும் இணைக்கிறது . இந்த முனையம் சிறியதும் பெரியதும் ஆன சரக்குகளை திறம் பட்ட முறையில் நிலம் மற்றும் நீர்வழிப்பாதைகளில் கொண்டு செல்வதற்கு மிக முக்கியமானதாக அமையும் . இந்த முனையத்தில் படகுகள் நிறுத்தும் துறை , சேமிப்பு பகுதி மற்றும் கூடாரங்கள் , முனையக் கட்டிடங்கள் , தகவல் தொடர்பு அமைப்புகள் , மின்சாரத் துணை நிலையம் ஆகியன அமைந்திருக்கும் . ஆண்டுக்கு 12 லட்சம் டன் சரக்குகளைக் கையாளும் திறனை முனையம் பெற்றிருக்கும் .


    சுற்றுச் சூழலுக்கு உகந்த , போக்குவரத்து முறையை மேம்படுத்தும் , இந்திய உள்நாட்டு நீர்வழிப்பாதை ஆணையத்தின் முயற்சிகளில் ஒன்றாக , காசிப்பூர் முனையத்தில் , திரவமாக்கப்பட்ட இயற்கை வாயு சேமிப்பு அமைப்பும் திட்டமிடப்பட்டுள்ளது . தேசிய நீர்வழிப்பாதை -1 திரவமாக்கப்பட்ட இயற்கை வாயுவை எரிபொருளாகப் பயன்படுத்தும் கப்பல்களை இயக்க ஆணையம் திட்டமிட்டுள்ளது . இந்த முனையம் சுமார் 5000 நேரடி மற்றும் மறைமுக வேலைவாய்ப்புகளை வழங்கும் என்று எதிர்பார்க்கப்படுகிறது . இந்த முனையக் கட்டுமானத்தின் முதல் கட்டம் 2020 – ம் ஆண்டு ஏப்ரல் மாதம் முற்றுப் “ பெறும் என எதிர்பார்க்கப்படுகிறது .


    ரூ . 5369 கோடி ஜல்மார்க் விகாஷ் திட்டத்தின் துணைத்திட்டங்களில் ஒன்றாக காசிப்பூர் பல்வகை முனையம் அமைக்கப்பட உள்ளது . இதர துணைத் திட்டங்களாக , வாரணாசி , சாகிப்கஞ்ச் , ஹால்டியா ஆகிய இடங்களில் 3 பல்வகை முனையங்கள் , ஃபராக்காவில் புதிய கப்பல் இயக்கம் கொண்ட துறை , நதிக்கரையைப் பாதுகாக்கும் பணிகள் , ஆற்றில் கப்பல் செலுத்தும் அமைப்பு , ரோரோ முனையங்கள் அமைப்பு , காலுகட்டில் மற்றொரு பல்வகை முனையம் அமைத்தல் ஆகிய பணிகள் மேற்கொள்ளப்படும் . இந்திய உள்நாட்டு நீர்வழிப்பாதை ஆணையம் இந்த அடிப்படை வசதியை கங்கை ஆற்றின் தேசிய நீர்வழிப்பாதை 1 – ல் அமைத்து வருகிறது . இதனால் கங்கை ஆறு சரக்கு கப்பல் போக்குவரத்துக்கு ஏற்றதாக அமையும் . இந்த நீர்வழிப்பாதை அமைப்பதால் சுற்றுச்சூழலுக்கு உகந்த , எரிபொருள் சிக்கனமாக , மலிவான மாற்று வழிப்போக்குவரத்து , குறிப்பாக பெரிய அளவு பொருட்கள் , அபாயகரமான பொருட்கள் , அளவு பெரிய பொருட்கள் ஆகியவற்றை கொண்டு செல்ல , வழிவகுக்கும் . உத்தேச கிழக்கத்திய அர்ப்பணிப்பு சரக்கு மார்க்கம் , தேசிய நெடுஞ்சாலை - 2 ஆகியவற்றுடன் சேர்ந்து தேசிய நீர்வழிப்பாதை - 1, இந்தியாவின் கிழக்கத்திய போக்குவரத்து அமைப்பின் முக்கியப் பகுதியாக அமையும் . இந்த போக்குவரத்து வழி , தேசிய தலைநகரப் பகுதியை கிழக்கு மற்றும் வடகிழக்கு மாநிலங்களுடன் இணைக்கும் , மியான்மர் , தாய்லாந்து . நேபாளம் , மற்றும் பங்களாதேசுக்கு இது முக்கிய இணைப்பை , கொல்கத்தா துறைமுகத்தின் மூலமும் இந்தியா பங்களாதேஷ் ஒப்பந்த மார்க்கம் மூலமும் , வழங்கும் . ஜல்மார்க் விகாஷ் திட்டம் , கங்கை ஆற்றை , மண்டலத்தின் பொருளாதார வாழ்வாதாரமாக மாற்றும் .


    காசிப்பூரில் அமைய உள்ள பல்வகை முனையத்தின் திட்ட விவரங்கள் : ( ரூ . 155 கோடி )

      * திட்ட இடம் : உத்திரப்பிரதேசம் காசிப்பூர் மாவட்டத்தில் கங்கை ஆற்று அருகே அமைந்துள்ள துங்காபூர் என்ற இடம்
      * சாலை இணைப்பு : தேசிய நெடுஞ்சாலை 19 முனைய அமைவிடத்திலிருந்து 650 மீட்டர் தூரத்திலேயே உள்ளது . நெடுஞ்சாலையிலிருந்து முனையத்துக்கு சாலை இணைப்பு ஏற்படுத்தப்பட வேண்டும் .
      * தேவையான நிலம் : 8.917 ஹெக்டேர் . இதில் 2.6 ஹெக்டேர் நிலம் ஏற்கனவே கையகப்படுத்தப்பட்டு பதிவு செய்யப்பட்டுள்ளது .
      * திட்டச் செலவினம் : ரூ . 155 கோடி ( நில கையகப்படுத்துதல் செலவு உட்பட )
      * துறைகளின் எண்ணிக்கை : 2 ( அளவு 125 x 25 மீ + 110 மீ x 25 மீ )
      * முனையத்தின் திறன் : ஆண்டுக்கு 12 லட்சம் டன்கள்
      * திட்டம் நிறைவு பெற எதிர்பார்க்கப்படும் தேதி : ஏப்ரல் 2020
      * கையாளும் முக்கிய சரக்குகள் : இயற்கையான தொகுப்பு பொருட்கள் , கட்டப்பட்ட சாமான்கள் மற்றும் பொது சரக்குகள்
      * வசதிகள் : துறைகள் மற்றும் அணுகுவழிப் பாதைகள் , சேமிப்பு பகுதிகள் , முனையக் கட்டிடம் , எடைப் பாலங்கள் , மழைநீர் வடிகால் , கழிவுநீர் சுத்திகரிக்கும் நிலையம் , நிலத்தடி நீர் சேமிப்பகம் , ஆழ்துளைக் கிணறுகள் , தகவல் தொடர்பு அமைப்புகள் , துணை மின்நிலையம் , அதிஉயர் கோபுர விளக்குகள் , வாகன நிறுத்துமிடம்
      * காசிப்பூர் முனையத்தில் திரவ இயற்கை வாயு சேமிப்பு வசதியும் அமைக்க ஆலோசிக்கப்பட்டு வருகிறது .
      * நன்மைகள் :
      * ஆற்று வழியாக சரக்கு போக்குவரத்து வசதி ஏற்படுத்தி போக்குவரத்துக் கட்டணத்தைக் குறைக்க உதவுதல் மற்றும் ஆற்றுப் பகுதிகளுக்கு இணைப்பை வழங்குதல்
      * உத்திரப்பிரதேசம் , பீஹார் மாநிலங்கள் முழுவதிலும் திறம்பட்ட சிக்கனமான பல்வகை போக்குவரத்து வசதி கொண்ட சப்ளை சங்கிலி அமைப்பை உறுதி செய்தல்
      * வேலைவாய்ப்புக்களை உருவாக்குதல்
      * மண்டலத்தின் வியாபாரம் மற்றும் வர்த்தகத்தை உயர்த்துதல்
      * விவசாயிகள் மற்றும் சிறு தொழில் துறையினருக்கு குளிர்பதன சேமிப்ப வசதிகள்

    காசிப்பூர் முனையம் குறித்த வரைபடத்தைக் காண இங்கே தொடுக .

    
    
    (Release ID: 1517846) Visitor Counter : 168
    
    
    
    
    

*