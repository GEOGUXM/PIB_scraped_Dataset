      மனித வள மேம்பாட்டு அமைச்சகம்

      65-வது மத்திய கல்வி ஆலோசனைக் குழு கூட்டம்
      Posted On: 15 JAN 2018 5:11PM by PIB Chennai


    மத்திய மனித வள மேம்பாட்டு துறை அமைச்சர் திரு . பிரகாஷ் ஜவடேகர் தலைமையில் , ,65- வது மத்திய கல்வி ஆலோசனை குழு கூட்டம் 15- ம் தேதி நடைபெற்றது .


    மாநில அரசுகள் தெரிவித்துள்ள பல்வேறு பிரச்சினைகளுக்கு தீர்வு காணும் வகையில் , பல முக்கிய முடிவுகள் இந்தக்கூட்டத்தில் எடுக்கப்பட்டன . கீழ்க்காணும் தீர்மானங்கள் இதில் நிறைவேற்றப்பட்டன .


    இன்னும் ஐந்து ஆண்டுகளில் அனைத்து பள்ளிகளிலும் , டிஜிடல் பலகை அமைக்க உத்தேசிக்கப்பட்டுள்ளது . இந்த திட்டம் மத்திய , மாநில அரசுகளாலும் , சமுதாயத்தாலும் கூட்டாக செயல்படுத்தப்படும் . இது கல்வியின் தரத்தை நிச்சயம் முன்னேற்றும் . மாணவர்கள் ஆர்வத்துடன் கற்றுக்கொள்ளவும் , பல்வேறு தகவல்களை தெரிந்து கொள்ளவும் இது பயன்படும் . ஆசிரியர்களின் பொறுப்பு இதன் மூலம் அதிகரிக்கும் .


    தீவிர செயல்பாடுகள் மூலம் , மாணவர்களுக்கு தரமான , சமமான , எளிதில் பெறக்கூடிய , வெளிப்படைத்தன்மை ஆகியவற்றுடன் கூடிய கல்வியை அளிக்க தீர்மானம் நிறைவேற்றப்பட்டது .


    தூய்மை இந்தியா , ஒன்றுபட்டபாரதம் ஒப்பற்ற பாரதம், கல்விபெற்ற பாரதம், வளமான பாரதம் உடற்கல்வி திட்டங்களை செயல்படுத்த உறுதி பூண்டுள்ளோம் .


    கல்வி பயில்வதற்கு அப்பால் , சிறந்த மனிதர்களாக உருவாக்கும் , மனித மாண்புகளை முன்னேற்றும் கல்வி , வாழ்வுத் திறன் கல்வி , கல்வி பயிற்சி ஆகியவற்றை வழங்க தீர்மானிக்கப்பட்டுள்ளது .


    நிகழ்ச்சியில் பேசிய மத்திய மனித வள மேம்பாட்டு அமைச்சர் திரு . பிரகாஷ் ஜவடேகர் , தனிமனிதர்களுக்கும் , குடும்பத்துக்கும் , சமுதாயத்துக்கும் மட்டுமல்லாமல் நாட்டுக்கே முக்கியமானது கல்வி என்று திட்டவட்டமாக தெரிவித்தார் . கல்வியின் தரத்தை உயர்த்துவதற்காக அண்மையில் மேற்கொள்ளப்பட்ட பல்வேறு நடவடிக்கைகளை அவர் பட்டியலிட்டார் . பயிற்சி பெறாத 15 லட்சம் ஆசிரியர்களுக்கு பயிற்சி அளிக்கப்பட்டது , 10- ம் வகுப்பு போர்டு தேர்வை மீண்டும் அறிமுகப்படுத்தியது , தேசிய கல்வி வைப்பு நிலையம் , டிஜிடல் கல்வி முயற்சிகள் உள்ளிட்டவை அதில் முக்கியமானவை ஆகும் . மாநிலங்களுக்கு தேவைப்படும் கூடுதல் நிதியும் அளிக்கப்படுவதாகவும் அவர் கூறினார் .


    மத்திய மகளிர் மற்றும் குழந்தைகள் நல அமைச்சர் திருமதி . மேனகா காந்தி , மத்திய சமூகநீதி மற்றும் அதிகாரமளித்தல் துறை அமைச்சர் திரு . தவார் சந்த் கெலாட் , மத்திய சிறுபான்மையினர் நலத்துறை அமைச்சர் திரு . முக்தார் அப்பாஸ் நக்வி , மத்திய இளைஞர் நலன் மற்றும் விளையாட்டுத்துறை இணையமைச்சர் ( தனிப்பொறுப்பு ) கர்னல் ராஜ்யவர்தன் சிங் ரத்தோர் , மத்திய மனிதவள மேம்பாட்டு துறை இணையமைச்சர் திரு . சத்யபால் சிங் ஆகியோர் நிகழ்ச்சியில் கலந்து கொண்டனர் .


    மத்திய மகளிர் மற்றும் குழந்தைகள் நல அமைச்சர் திருமதி . மேனகா காந்தி , ஒன்பதாம் வகுப்பில் இருந்து கலந்தாய்வு , குழந்தைகள் நல அமைச்சகத்தின் துணையுடன் , பள்ளிக் கல்விக்கு முன்பு அங்கன்வாடிகளில் இருந்து கற்பித்தலை தீவிரமாக செயல்படுத்த நடவடிக்கை எடுக்க வேண்டும் என்று யோசனை தெரிவித்தார் . பள்ளி பேருந்துகளில் பெண் ஓட்டுநர்களை நியமித்தல் , கோமல் திரைப்படங்கள் மூலம் நன்மை , தீமை ஆகியவற்றை குழந்தைகளுக்கு விளக்க வேண்டும் என்று அவர் யோசனை தெரிவித்தார் . குழந்தைகளுக்கு எதிரான பாலியல் துன்புறுத்தல்கள் குறித்து , ஆன்லைன் மூலம் புகார் தெரிவிக்கும் முறை அறிமுகம் செய்யப்பட்டுள்ளது . அதில் புகார் தெரிவிப்பவர்களின் ரகசியம் காக்கப்படுகிறது . மகளிர் மற்றும் குழந்தைகள் நல அமைச்சகத்தின் உதவித்தொகை பெற மாநில அரசுகள் மாணவர்களை ஊக்குவிக்க வேண்டும் . பல்வேறு மதங்களை சேர்ந்த மாணவர்கள் இடையே , மத சகிப்புத்தன்மையை ஏற்படுத்த , முன்பு போல நீதிபோதனை வகுப்புகள் நடத்தப்பட வேண்டும் என்று அவர் யோசனை தெரிவித்தார் . அத்துடன் அனைத்து விதமான மதங்கள் தொடர்பான நூல்களை வெளியிட்டு பிற மதங்களை போற்றும் தன்மையை வளர்க்க வேண்டும் . ,


    மத்திய சமூகநீதி மற்றும் அதிகாரமளித்தல் துறை அமைச்சர் திரு . தவார் சந்த் கெலாட் , சமூகரீதியில் நலிந்த பிரிவினர் , பெண்குழந்தைகள் , மாற்றுத்திறனாளிகள் ஆகியோர் பள்ளிகளில் இருந்து இடையில் நின்றுவிடாமல் தங்கள் கல்வியைத் தொடர அதிக அளவில் முயற்சி மேற்கொள்ள வேண்டும் என்று வலியுறுத்தினார் . கல்வி தனியார்மயமாவதை தடுப்பதுடன் , அனைவருக்கும் சமத்துவமான கல்வியை வழங்கும் வகையில் டாக்டர் அம்பேத்கரின் ஐந்து அம்ச கல்வி திட்டத்தை சேர்க்க வேண்டும் என்று கேட்டுக்கொண்டார் .


    மத்திய சிறுபான்மையினர் நலத்துறை அமைச்சர் திரு . முக்தார் அப்பாஸ் நக்வி , சமுதாயத்தின் எந்தப் பிரிவுக்கும் தரமான சிறந்த கல்வி மறுக்கப்படாமல் இருக்க உள்ளார்ந்த கல்வி அவசியம் என்று வலியுறுத்தினார் . மத்திய சிறுபான்மையினர் நல அமைச்சகம் தொடங்கிய சத்பாவன மண்டலங்களின் நடவடிக்கைகளை மேம்படுத்தி , திறன் மேம்பாடு , விளையாட்டு , ஆரோக்கிய திட்டங்களை செயல்படுத்த வேண்டும் என்று அவர் வலியுறுத்தினார் .


    . மத்திய இளைஞர் நலன் மற்றும் விளையாட்டுத்துறை இணையமைச்சர் ( தனிப்பொறுப்பு ) கர்னல் ராஜ்யவர்தன் சிங் ரத்தோர் , பள்ளி கல்வி பாடத்திட்டத்தில் விளையாட்டும் , உடற்தகுதியும் சேர்க்கப்பட வேண்டும் என்று வலியுறுத்தினார் . பள்ளி நேரத்திற்கு பின்னர் விளையாட்டு மைதானங்களை முழுவதுமாக பயன்படுத்திக் கொள்ளவேண்டும் என்று அவர் யோசனை தெரிவித்தார் . மேலும் சமுதாய சேவை , தன்னார்வ தொண்டு ஆகியவற்றை மாணவர்கள் மத்தியில் உருவாக்க முயற்சி மேற்கொள்ள வேண்டியதன் அவசியத்தை அவர் வலியுறுத்தினார் .


    பள்ளிக் கல்வியின் தரத்தையும் , பொறுப்புடைமையையும் முன்னேற்றுவது , நான்கு உப குழுக்களின் நிலவர அறிக்கைகள் , மாணவர்களுக்கு இலவசமான , கட்டாயக் கல்வி அளிக்கும் சட்டத்தின் செயல்பாடுகள் , வெவ்வேறு நிலைகளில் கல்வியின் மதிப்பீடு , பெண் கல்வி , ஒன்றுபட்ட பாரதம், ஒப்பற்ற பாரதம் , தூய்மையான கல்வி, கல்வியின் பல்வேறு நிலைகளில் டிஜிடல் முறையை பின்பற்றுவது போன்ற பல்வேறு திட்டங்கள் , சீர்திருத்த நடவடிக்கைகள் பற்றிய வீடியோ படம் வெளியிடப்பட்டு விளக்கம் அளிக்கப்பட்டது .


    மாநிலங்களில் அடிப்படை கல்வி அளிப்பதில் சிறப்பான செயல்பாடுகள் டிஜிடல் முறையை பயன்படுத்த மேற்கொள்ளப்படும் முயற்சிகள் வெகுவாகப் பாராட்டப்பட்டன . குறிப்பாக , உறைவிடப் பள்ளிகளை ஏற்படுத்தும் முயற்சிகள் , மகளிர் கல்லூரிகளை ஏற்படுத்துதல் , ஸ்மார்ட் வகுப்பறைகள் , மதிய உணவுத்திட்டத்தை வலுப்படுத்துதல் , ஆசிரியப ஃபயிற்சி , மத்திய நிதியை பயன்படுத்துதல் , வளர்குளம்பருவ மருத்துவ முகாம்கள் , பாலியல் துன்புறுத்தல்களில் இருந்து விடுபட பயிற்சி , மாணவர்களின் பாதுகாப்பு , மாணவர் பயிற்சி , திறன் மேம்பாடு , குரு சேத்னா போன்றவற்றுக்கு பெரும் வரவேற்பு காணப்பட்டது .


    பல்வேறு கல்வி முறைகள் பற்றி இந்தக் கூட்டத்தில் கலந்து கொண்டவர்கள் விரிவான விவாதங்களை நடத்தினர் . மாணவர்களிடம் கல்வி முறையை முன்னேற்றுவதற்கான வழிமுறைகள் பற்றி ஆலோசிக்கப்பட்டது . மாநிலங்களின் கல்வி அமைச்சர்கள் , நிபுணர்கள் இந்தக்கூட்டதில் கலந்து கொண்டு தங்கள் கருத்துகளை தெரிவித்தனர் ,


    20 மாநிலங்களின் கல்வி அமைச்சர்கள் , 28 மாநிலங்கள் மற்றும் யூனியன் பிரதேசங்களின் பிரதிநிதிகள் , கல்வியாளர்கள் , பல்கலைக் கழகங்களின் துணை வேந்தர்கள் , மத்திய , மாநில அரசுகளின் உயர் அதிகாரிகள் ஆகியோருடன் உயர் கல்வித் துறை செயலர் திரு . கே . கே . சர்மா , பள்ளி கல்வித்துறை செயலர் அனில் ஸ்வரூப் ஆகியோரும் இதில் பங்கேற்றனர் .


    நாடு முழுவதும் 3,5, 8- ம் வகுப்புகளில் கல்வி கற்பது பற்றி 2017- ம் ஆண்டு மேற்கொள்ளப்பட்ட தேசிய சாதனை சர்வே மூலம் கிடைத்துள்ள மாவட்ட வாரியாக அறிக்கையை மத்திய மனிதவள மேம்பாட்டு அமைச்சர் வெளியிட்டார் . நாடு முழுவதும் 700 மாவட்டங்களைச் சேர்ந்த 1,10,000 பள்ளிகளின் , 22 லட்சம் மாணவர்களிடம் இந்த சர்வே மேற்கொள்ளப்பட்டது .


    *****

    
    
    (Release ID: 1516966) Visitor Counter : 234