      விவசாயத்துறை அமைச்சகம்

      பரவலான உயிர் கரு மாற்றம் குறித்த காபி மேஜைப் புத்தகத்தை மத்திய வேளாண்மை மற்றும் விவசாயிகள் நலத்துறை அமைச்சர் திரு. ராதா மோகன் சிங் வெளியிட்டார்
      கால்நடை வளர்ப்பு, பால் பண்ணை மற்றும் மீன்வளத் துறை ஆகியவற்றின் பரவலான உயிர் கரு மாற்றம் குறித்த காபி மேஜைப் புத்தகத்தை மத்திய வேளாண்மை மற்றும் விவசாயிகள் நலத்துறை அமைச்சர் திரு. ராதா மோகன் சிங் வெளியிட்டார்
      20 –வது கால்நடை கணக்கெடுப்புக்கான தகவல் சேகரிப்பு மென்பொருளை திரு. சிங் வெளியிட்டார்
      பால்பண்ணை தேசிய செயல் திட்டத்தின் அடிப்படையில் உருவாக்கப்பட்ட நெடுநோக்கு – 2022 என்ற ஆவணத்தையும் வேளாண்துறை அமைச்சர் வெளியிட்டார்
      Posted On: 17 JAN 2018 12:09PM by PIB Chennai


    இந்தியாவில் 30 கோடி கால்நடைகள் உள்ளன என்றும் இது உலக கால்நடைகளின் 18 சதவீதம் என்றும் மத்திய வேளாண்மை மற்றும் விவசாயிகள் நலத்துறை அமைச்சர் திரு. ராதா மோகன் சிங் கூறியிருக்கிறார். பாரம்பர்ய மற்றும் விஞ்ஞான அறிவின் மூலம், பல ஆண்டுகள் கடின உழைப்பிற்கு பின் தற்போது நமது நாட்டில் யாக், மித்துன் வகைகள் உள்ளிட்ட 42 வகையான கால்நடை இனங்களும் 13 வகையிலான எருமை மாடுகளும் உள்ளன என்று அவர் கூறினார்.


    கால்நடை, பால்பண்ணை, மீன்வளத் துறையின் பரவலான உயிர் கரு மாற்று குறித்த காபி மேஜைப் புத்தகத்தை புது தில்லியில் கிரிஷி பவனில் வெளியிடும் நிகழ்ச்சியில் அவர் பேசினார்.


    20 –வது கால்நடை கணக்கெடுப்புக்காக தகவல் சேகரிக்கும் மென்பொருளையும் அமைச்சர் வெளியிட்டார். பிரதமரின் டிஜிட்டல் இந்தியா திட்டத்தின் ஒரு பகுதியாக 20 –வது கால்நடை கணக்கெடுப்பில் கணிணி டேப்லட் கருவிகள் பயன்படுத்தப்படும் என்ற அமைச்சர் தெரிவித்தார். இன்று வெளியிடப்பட்ட தகவல் சேகரிப்பு மென் பொருளில் பகுப்பாய்வு அறிக்கைகள் தயாரிப்பது, அப்போதைக்கு அப்போதான கணக்கெடுப்பு நடவடிக்கைக் கண்காணிப்பு ஆகியவற்றிற்கான கருவிகள், இணைந்திருக்கும் என்று அவர் கூறினார்.


    அடுத்த ஐந்தாண்டுகளில் விவசாயிகளின் வருமானத்தில் இரண்டு மடங்காக உயர்த்தும் இலக்கை மத்திய அரசு நிர்ணயித்து உள்ளது என்றும், இந்த இலக்கை அடையை பால்பண்ணைத் துறை முக்கியப் பங்கு ஆற்றும் என்றும் அவர் கூறினார். இந்த இலக்கை எட்டுவதற்கு கால்நடை, பால்பண்ணை, மீன்வளத் துறை, பால்பண்ணை சார்ந்த செயல் திட்டம் ஒன்றை தயாரித்து உள்ளது. இந்த தேசிய, செயல் திட்டத்தின் அடிப்படையில் உருவாக்கப்பட்ட நெடுநோக்கு 2022 என்ற ஆவணத்தையும் அமைச்சர் வெளியிட்டார். பால்பண்ணை மேம்பாட்டுக்கான திட்டங்கள், விவசாயிகளின் வருமானத்தை இரண்டு மடங்காக உயர்த்த பரிந்துரைக்கப்பட்ட நடவடிக்கைகள், பால் மற்றும் பால் பொருட்களை தூய்மையாக, பாதுகாப்பாக தயாரித்தல், ஆகியன இந்த ஆவணத்தில் இடம் பெற்றிருக்கும்.

    
    
    (Release ID: 1517035) Visitor Counter : 160