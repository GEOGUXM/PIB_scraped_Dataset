      நிதி அமைச்சகம்

      பணவீக்கத்தைக் கட்டுப்படுத்துவதற்கான நடவடிக்கைகள்
      Posted On: 29 JAN 2018 7:35PM by PIB Chennai


    பணவீக்கத்தைக் கட்டுப்படுவது மத்திய அரசின் முன்னுரிமைப் பணியாக இருந்து வருகிறது என்று மத்திய நிதி மற்றும் கார்ப்பரேட் விவகாரங்களுக்கான அமைச்சர் திரு. அருண் ஜேட்லி நாடாளுமன்றத்தில் இன்று தாக்கல் செய்த 2017-18 ஆம் ஆண்டுக்கான பொருளாதார ஆய்வறிக்கையில் தெரிவிக்கப் பட்டுள்ளது. இதற்காக அரசு எடுத்து வரும் பல்வேறு நடவடிக்கைகளில் பின்வரும் விஷயங்களும் அடங்கும் என்று அதில் கூறப்பட்டுள்ளது : -

      * பதுக்கல் & கள்ளச்சந்தைக்கு எதிராக கடும் நடவடிக்கைகளை எடுக்கவும், பற்றாக்குறையாக உள்ள பொருள்கள் விஷயத்தில் அத்தியாவசியப் பொருள்கள் சட்டம் 1955 & கள்ளச்சந்தை மற்றும் அத்தியாவசியப் பொருள்கள் வழங்கலைப் பராமரிக்கும் சட்டம் 1980-ஐ சிறப்பாக அமல்படுத்தவும், தேவையான சமயங்களில் மாநில அரசுகளுக்கு ஆலோசனைகள் அனுப்பப்படுகின்றன.
      * விலை மற்றும் சந்தையில் கிடைக்கும் நிலை குறித்து அவ்வப்போது , செயலாளர்கள் கமிட்டி, அமைச்சகங்கள் இடையிலான கமிட்டி, விலை நிலைப்படுத்தல் நிதியம் மேலாண்மை கமிட்டி மற்றும் இதர துறைகள் அளவில் உயர்நிலையில் ஆய்வுக் கூட்டங்கள் நடைபெறுகின்றன.
      * உற்பத்திக்கு ஊக்கம் அளித்து , உணவுப் பொருள்கள் சந்தையில் கிடைக்கும் நிலையை மேம்படுத்துவதற்கு குறைந்தபட்ச ஆதரவு விலை அதிகமாக நிர்ணயிக்கப்பட்டு வருகிறது. விலைகளை மிதமான அளவில் வைத்திருப்பதற்கு இது உதவும்.
      * பயறுகள் , வெங்காயம் போன்ற விவசாயப் பொருள்களின் விலைகளின் ஏற்ற இறக்கத்தை கட்டுப்படுத்துவதற்கு விலை நிலைப்படுத்தல் நிதியம் (PSF) என்ற பெயரில் ஒரு திட்டம் செயல்படுத்தப் படுகிறது.
      * சில்லறை விலையை மிதமான நிலையில் வைத்திருப்பதற்காக சந்தையில் சிறந்த முறையில் தலையீடு செய்வதற்காக , பயறுகள் இடைக்கால கையிருப்பு வைக்கும் அளவை 1.5 லட்சம் டன்களில் இருந்து 20 லட்சம் டன்களாக அதிகரித்துக் கொள்ள அரசு ஒப்புதல் அளி்த்துள்ளது. அதன்படி, மாறிக் கொண்டிருக்கும் வகையில் 20 லட்சம் டன்கள் வரையில் பயறு வகைகளை இடைக்கால கையிருப்பு வைக்கும் ஏற்பாடுகள் செய்யப்பட்டுள்ளன.
      * பொது விநியோகத் திட்டத்தில் விநியோகம் செய்வதற்காக மாநிலங்கள் / யூனியன் பிரதேசங்களுக்கும், மதிய உணவுத் திட்டத்துக்கும் இடைக்கால கையிருப்பில் இருந்து பயறு வகைகள் அளிக்கப்படுகின்றன. ராணுவம் மற்றும் மத்திய துணைநிலை ராணுவப் படைகளுக்கும் பயறு வகைகள் தேவைப்படுகின்றன.
      * ஏப்ரல் 2018 வரையில் ஸ்டாக்கிஸ்ட்கள் / டீலர்கள் கையிருப்பு வைக்கும் சர்க்கரைக்கு அரசு வரம்புகள் நிர்ணயித்துள்ளது.
      * உள்நாட்டுச் சந்தையில் சர்க்கரை கிடைக்கும் நிலையை மேம்படுத்தி விலை உயர்வை கட்டுப்படுத்தும் வகையில் , சர்க்கரை ஏற்றுமதிக்கு 20% ஏற்றுமதி வரியை அரசு விதித்துள்ளது.
      * வரி ஏதுமின்றி 5 லட்சம் டன்கள் சர்க்கரையை இறக்குமதி செய்ய அனுமதி அளிக்கப்பட்டுள்ளது ; அதன்தொடர்ச்சியாக, 25% வரியுடன் கூடுதலாக 3 லட்சம் டன்கள் இறக்குமதிக்கு அனுமதிக்கப் பட்டுள்ளது.
      * 2017 டிசம்பர் 31 வரையில் , அனைத்து வகையான வெங்காயங்களும் டன்னுக்கு 850 டாலர் என்ற குறைந்தபட்ச ஏற்றுமதி விலை என்ற விதியுடன் உத்தரவாதக் கடிதத்துடன் மட்டுமே ஏற்றுமதி செய்ய அனுமதிக்கப்பட்டது.
      * வெங்காயங்கள் கையிருப்புக்கு வரம்பு நிர்ணயிக்குமாறு மாநிலங்கள் / யூனியன் பிரதேசங்களுக்கு ஆலோசனை தெரிவிக்கப் பட்டுள்ளது. தங்களின் வெங்காய தேவைகள் குறித்து தெரிவிக்குமாறு மாநிலங்கள் கேட்டுக்கொள்ளப் பட்டுள்ளன. சந்தையில் வெங்காயம் கிடைக்கும் நிலையை உறுதிப்படுத்தி, விலைகள் மிதமான நிலையில் இருப்பதற்காக இறக்குமதி செய்ய வேண்டிய வெங்காய அளவை கணக்கிடுவதற்கு இது உதவும்.

    *****


    
    

    
    (Release ID: 1518473) Visitor Counter : 74
    
    
    
    
    

*