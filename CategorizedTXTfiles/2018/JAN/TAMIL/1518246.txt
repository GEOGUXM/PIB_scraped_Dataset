      சுற்றுலா அமைச்சகம்

      தில்லி செங்கோட்டையில் 26 முதல் 31 ஜனவரி 2018 முடிய ‘’ பாரத் பர்வ் ’’ நிகழ்ச்சிக்கு ஏற்பாடு
      Posted On: 24 JAN 2018 6:23PM by PIB Chennai


    குடியரசு தின கொண்டாட்டத்தின் ஒரு பகுதியாக தில்லி செங்கோட்டையில் ஜனவரி 26 முதல் 31 முடிய ‘’ பாரத் பர்வ் ‘’ என்னும் நிகழ்ச்சிக்கு மத்திய அரசு ஏற்பாடு செய்துள்ளது . தேசபக்தி உணர்வை உருவாக்குவது , பன்முகத்தன்மை வாய்ந்த செழுமையான கலாச்சாரத்தை பறைசாற்றுவது , பொது மக்க ளை அதிக ம் பங்கேற்க வைப்ப து ஆகியன இந்த நிகழ்ச்சியின் முக்கிய நோக்கங்களாகும் .


    இந்த நிகழ்ச்சியை முன்நின்று நடத்தும் பொறுப்பு மத்திய சுற்றுலா அமைச்சகத்திடம் ஒப்படைக்கப்பட்டுள்ளது . குடியரசு தின விழா அணிவகுப்பை காட்சிப்படுத்துதல் , முப்படைகளின் பாண்ட் வாத்திய இசை நிகழ்ச்சிகள் , பல வகையான உணவு கிடைக்கும் விடுதிகள் , கைவினை க் காட்சி , நாட்டின் பல்வேறு பகுதிகளின் கலைச் கலாச்சார நிகழ்ச்சிகள் , காட்சி விளம்பர இயக்குநரகத்தின் புகைப்பட கண்காட்சி உள்ளிட்டவை இந்த நிகழ்ச்சியின் முக்கிய அம்சங்களாகும் .


    நாட்டுப்புற , பழங்குடியினர் நடனங்கள் கொண்ட கலைநிகழ்ச்சிகள் , வடக்கு மண்டல கலாச்சார மையம் ஏற்பாட்டின் பேரில் , பல்வேறு மாநிலங்கள் மற்றும் யூனியன் பிரதேசங்களின் இசை , நடன நிகழ்ச்சிகள் ஆகியவை இதில் இடம் பெறும் . தெருவோர உணவு கடைகளின் தேசிய சங்கத்தினர் , உணவு தயாரிப்பு நிறுவனங்கள் , இந்திய சுற்றுலா மேம்பாட்டு நிறுவனம் ஆகியவை இணைந்து பரிமாறும் பல்வேறு வகையான சுவையான உணவுகளும் இங்கு கிடைக்கும் .


    நாட்டின் பல்வேறு மாநிலங்கள் மற்றும் மத்திய ஜவுளி அமைச்சகம் ஆகியவை இணைந்து நடத்தும் கைவினை விழாவில் ,50 அரங்குகளில் பல்வேறு கைவினைப்பொருட்கள் காட்சிப்படுத்தப்படும் . கைவினைப் பொருட்கள் மேம்பாட்டு ஆணையர் இதற்கு ஏற்பாடு செய்துள்ளார் . மாநிலங்களின் அரங்குகளில் , அந்தந்த மாநிலங்களின் சுற்றுலா த ல ங்கள் மற்றும் உற்பத்தி பொருட்கள் காட்சிக்கு வைக்கப்படும் . ‘’ நயா பாரத் ஹம் கார்கே ரஹெங்கே ’’ என்னும் பெயரில் கண்காட்சிக்கு காட்சி விளம்பரத் துறை ஏற்பாடு செய்துள்ளது . இந்தியாவின் பல்வேறு பகுதி உணவுகளை ஊக்குவிக்கும் வகையில் , நேரடி உணவு தயாரிப்பு நிகழ்ச்சிகளும் நடைபெறும் .


    ஜனவரி 26- ம் தேதி மாலை 5 மணிக்கு ' பாரத் பர்வ் ' நிகழ்ச்சி தொடங்கப்படும் . பொதுமக்களின் பார்வைக்கு இரவு 10 மணி வரை திறந்திருக்கும் . 27- ம் தேதி முதல் நண்பகல் 12 மணி முதல் இரவு 10 மணி வரை அது திறந்திருக்கும் . முழுக்க முழுக்க மக்களுக்காக திறந்திருக்கும் இந்த நிகழ்ச்சிக்கு கட்டணம் இலவசம் . ஆனால் , தங்கள் அடையாளத்தை நிரூபிக்கும் ஆவணத்துடன் வருபவர்கள் மட்டுமே அனுமதிக்கப்படுவர் .

    
    
    (Release ID: 1518246) Visitor Counter : 75