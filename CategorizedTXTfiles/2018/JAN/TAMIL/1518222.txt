      குடியரசுத் துணைத் தலைவர் செயலகம்

      சமமான வளர்ச்சியை அடைவதற்கான அரசின் முயற்சிகளுக்கு வர்த்தக நிறுவனங்கள் துணையாக இருக்க வேண்டும்: குடியரசுத் துணைத் தலைவர்
      28 வது அகில இந்தியக் கட்டுமானத் தொழிலதிபர்கள் மாநாட்டில் உரையாற்றினார்

      Posted On: 19 JAN 2018 5:54PM by PIB Chennai

    கார்ப்பரேட் நிறுவனங்களின் சமூகப் பொறுப்பு (சிஎஸ்ஆர்) செயல்பாடுகளில் பெருமளவு பங்கேற்க வேண்டும் என்று கட்டுமானத் தொழிலதிபர்களையும் ஒப்பந்ததாரர்களையும் இந்தியக் குடியரசுத் துணைத் தலைவர் திரு எம். வெங்கையா நாயுடு கேட்டுக்கொண்டார். சமத்துவ சமுதாயத்தை நிர்மானிக்கும் அரசின் முயற்சிகளுக்கு சி.எஸ்.ஆர். மூலம் தனியார் தொழிற்சாலைகள் துணை புரிய வேண்டும் என்று அவர் மேலும் கூறினார்.


    பெங்களூருவில் இன்று அகில இந்தியக் கட்டுமானத் தொழிலதிபர்கள் மாநாட்டில் அவர் உரையாற்றினார். இதில் கர்நாடக ஆளுநர் திரு விஜூபாய் வாலா நாடாளுமன்ற மக்களவை உறுப்பினர் திரு பி.சி. மோகன் மற்றும் பிறர் கலந்து கொண்டனர்.


    “அனைவரையும் உள்ளடக்கிய சமத்துவ சமுதாயத்தை நிர்மானிக்கும் அரசின் முயற்சிகளுக்குத் தனியார் தொழில் துறையினர் உறுதுணையாக இருக்க வேண்டும். வறுமை, எழுத்தறிவின்மை ஆகியவற்றை அகற்றவும் வாழ்க்கையை மேம்படுத்தவும் சுற்றுச்சூழல் நன்றாயிருப்பதற்கான நடவடிக்கைகள் மூலம் இந்தப்புவிக்கோளினை வாழ்வதற்குச் சிறந்த இடமாக ஆக்குவதற்கும் உங்களுடையதைப் போன்ற அமைப்புகள் ஆக்கபூர்வமான முக்கியப் பங்காற்ற முடியும்” என்றும் அவர் கூறினார்.


    சிஎஸ்ஆர் என்பது வெறுமனே அறக்கட்டளையோ அல்லது கருணை அமைப்போ அல்ல; மக்களின் வாழ்க்கையை வித்தியாசமானதாக மாற்றுவதை நோக்கிய பொறுப்பு கொண்டதாகும் என்று குடியரசுத் துணைத் தலைவர் தெரிவித்தார். சுகாதாரம், கல்வி, சுற்றுச்சூழல் உள்ளிட்ட பல்வேறு துறைகளில் முன்முயற்சியைத் தொடங்குவதற்கு மிகப்பெரிய வாய்ப்பு இருக்கிறது. தேவைப்படுவோருக்கும் ஏழைகளுக்கும் திறனை மேம்படுத்தவும் வேலைவாய்ப்பை உருவாக்கவும் தொழிற்பயிற்சி என்பது மிக முக்கியமான ஒன்றாகும் என்று அவர் கூறினார்.


    நாட்டின் அடிப்படைக் கட்டமைப்பை மேம்படுத்துவதில் குறிப்பாகப் பொலிவுறு நகரங்கள் திட்டத்தில் கட்டுமானத் தொழிலதிபர்கள் பெரும்பங்கு வகிக்க முடியும் என்றும் குடியரசுத் துணைத் தலைவர் கூறினார். “புதிய இந்தியாவின் அடிப்படைக் கட்டமைப்பை உருவாக்குவதிலும் ரயில்வேக்களின் அடிப்படைக் கட்டமைப்பை மேம்படுத்துவது மற்றும் சாலைகள் மேம்பாட்டில் பெரும் முன்னேற்றத்திற்கு அரசுடன் பணியாற்றுவதிலும் 50 புதிய விமானநிலையங்கள் மூலம் பிராந்திய தொடர்பினை ஊக்கப்படுத்துவதிலும், நீங்கள் மதிப்புமிக்கப் பங்குதாரர்கள்” என் று அவர் குறிப்பிட்டார்.


    அனைவருக்கும் வீடு, மறு சீரமைப்புக்கான அட்டல் இயக்கம், நகர்ப்புற மாற்றங்கள் எனும் அதிமுக்கிய திட்டங்கள் மிகப்பெரும் உந்துதலைத் தரும் என்று குடியரசுத் துணைத் தலைவர் மேலும் கூறினார்.

    
    
    (Release ID: 1518222) Visitor Counter : 42