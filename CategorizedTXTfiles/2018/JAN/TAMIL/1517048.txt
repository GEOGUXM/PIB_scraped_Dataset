      இளைஞர் நலன் மற்றும் விளையாட்டு அமைச்சகம்

      கேலோ இந்தியா கீதம் இரட்டை சதத்தை எட்டியுள்ளது இந்த கீதம் 200 மில்லியன் அளவைத் தாண்டியுள்ளது
      Posted On: 17 JAN 2018 1:31PM by PIB Chennai


    இம்மாதம் 15 –ம் தேதி வெளியிடப்பட்ட கேலோ இந்தியா என்ற விளையாட்டு கீதம் இந்தியர்களிடையே பிரபலம் அடைந்துவருகிறது. யூ டியூப், முகநூல், டிவிட்டர், இன்ஸ்ட்ராகிராம் போன்ற டிஜிட்டல் மேடைகளின் மூலம் இந்த கீதம் 200 மில்லியன் என்ற அளவைத் தாண்டியுள்ளது. பிரபலமானவர்கள், அரசியல்வாதிகள் ஆகியோரையும் இந்த கீதம் கவர்ந்துள்ளது. சச்சின் டென்டுல்கர் முதல் அமிதாப் பச்சன் வரை ஒவ்வொருவரும் தங்களது சமுக ஊடக வழியாக இந்த திட்ட முயற்சிகளைப் பாராட்டியுள்ளனர்.


    இந்த கீதத்தை இளைஞர் விவகாரங்கள் மற்றும் விளையாட்டுத் துறை இணை அமைச்சர் (தனிபொறுப்பு) கர்னல் ராஜ்யவர்தன் ரத்தோர், ஸ்டார் இந்தியா நிர்வாக இயக்குநர் திரு. சஞ்சய் குப்தாவுடன் இணைந்து புது தில்லியில் சென்ற திங்கட்கிழமை வெளியிட்டார்.


    இளைஞர்களிடையே ஒட்டுமொத்தப் பங்கேற்பையும் விளையாட்டுகளின் சிறப்பையும் மேம்படுத்துவதற்கான மத்திய அரசின் இளைஞர்கள் விவகாரம் மற்றும் விளையாட்டுகள் அமைச்சகத்தின் திட்டமான “கேலோ இந்தியா” பள்ளி விளையாட்டுகளுக்கு முன்னதாக, கேலோ இந்தியா கீதம் வெளியிடப்பட்டது.


    மிகவும் உற்சாகத்தை ஏற்படுத்தும் கேலோ இந்தியா கீதம் தொலைக்காட்சி, வீட்டுக்கு வெளியிலான விளம்பரம் மற்றும் இதர ஊடகங்களில் நேரடியாக இடம்பெற உள்ளது. இந்த கீதம் ஓகில்வி கருத்தின் அடிப்படையில், லூயிஸ் பேங்க் இசை அமைப்பில் நிர்வானா ஃபிலிம்ஸ் நிறுவனத்தால் தயாரிக்கப்பட்டுள்ளது.


    # கேலோ இந்தியா திட்டம் தற்போது பல்வேறு நிலைகளில் பள்ளி விளையாட்டுகளை நடத்த தயாராக உள்ளது. இந்த விளையாட்டுகளை ஸ்டார் ஸ்போர்ட்ஸ் தொலைக்காட்சி நிறுவனம் நேரடி ஒளிபரப்பு செய்யும். 17 வயதுக்குட்பட்டோர் போட்டிகள் மூலம் ஆண்டுதோறும் 1000 விளையாட்டு வீரர்கள் தெரிவு செய்யப்படுவார்கள் இவர்களுக்கு ஆண்டுக்கு 5 லட்சம் ரூபாய் வீதம் கல்வி உதவித்தொகைகள் தொடர்ந்து 8 ஆண்டுகளுக்கு வழங்கப்படும்.

    
    
    (Release ID: 1517048) Visitor Counter : 76