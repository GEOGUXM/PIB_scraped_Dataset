      சாலைப் போக்குவரத்து மற்றும் நெடுஞ்சாலைத்துறை அமைச்சகம்

      ஜோஜிலா சுரங்கப் பாதை அமைப்பதற்கான புரிந்துணர்வு ஒப்பந்தத்தில் மத்திய சாலைப் போக்குவரத்து நெடுஞ்சாலைத்துறை அமைச்சகமும் ஐ.எல் மற்றும் எஃப் எஸ் நிறுவனமும் கையெழுத்தட்டனர்
      ஸ்ரீநகர், கார்கில் மற்றும் லே ஆகியவற்றை இணைப்பதற்கான, அனைத்து பருவங்களுக்கும் ஏற்ற சுரங்கப்பாதை இது.

      Posted On: 25 JAN 2018 5:02PM by PIB Chennai

    ஜம்மூ காஷ்மீரின் 14.15 கிமீ தூரம் உள்ள 2 வழித்தட இருவழிப் போக்குவரத்து வசதி கொண்ட ஜோஜிலா சுரங்கப்பாதை அமைப்பதற்கான புரிந்துணர்வு ஒப்பந்தத்தில் மத்திய சாலைப்போக்குவரத்து நெடுஞ்சாலை அமைச்சகத்தின் மத்திய தேசிய நெடுஞ்சாலை மற்றும் அடிப்படை மேம்பாட்டு வசதிக் கழகமும் ஐ . எல் மற்றும் எஃப் எஸ் டிரான்ஸ்போர்டேஷன் நெட்வொர்க் லிமிடெட் நிறுவனமும் நேற்று (24.01.2018) கையெழுத்திட்டன . இந்த சுரங்கப் பாதை இந்தியாவின் மிக நீளமானதும் ஆசியாவிலேயே இருவழிப் போக்குவரத்து வசதி கொண்ட மிக நீளமான சுரங்கப்பாதையும் ஆகும் . இந்த சுரங்கப்பாதை அமைக்கப்படும்போது ஸ்ரீ – நகர் , கார்கில் மற்றும் லே இடையே அனைத்துப் பருவ நிலைக்கும் ஏறு்ற இணைப்பு உருவாகும் . இதனால் இந்த மண்டலத்தில் ஒட்டு மொத்த பொருளாதார மற்றும் சமூக பண்பாட்டு ஒருங்கிணைப்பு ஏற்படும் . இந்தத் திட்டம் கேந்திர முக்கியத்துவமும் சமூகப் பொருளாதார முக்கியத்துவமும் வாய்ந்தது . ஜம்மூகாஷ்மீரின் பின் தங்கிய மாவட்டங்களில் பொருளாதார மே்பாட்டு கருவியாகவும் இது விளங்கும் .


    இந்த திட்டம் 14.15 கிமீ தூரத்திற்கு இருவழித் தடம் மற்றும் இருவழிப் போக்குவரத்து வசதி கொண்ட ஒரேகுழாய் சுரங்கம் அமைப்பதை நோக்கமாகக் கொண்டது . ஜம்முகாஷ்மீர் மாநிலத்தின் பால்டாலாண்ட் மினாமார்க் இடையே , 14.2 மீட்டர் தூரம் உள்ள , இணையான வெளியேறும் சுரங்கம் அமைப்பதும் இத்திட்டத்தின் நோக்கம் . இத்திட்டத்துக்கு மொத்த மூலதனம் ரூ . 6808.69 கோடி ஆகும் . இதில் நிலம் கையகப்படுத்துதல் , மறுவாழ்வு மற்றும் மறுகுடி அமர்த்துதுல் , இதர கட்டுமானத்துக்கு முந்தைய செயல்கள் , 4 ஆண்டுகளுக்கான பராமரிப்பு மற்றும் செயல்பாட்டுக் கட்டணம் ஆகியன அடங்கும் . இந்த திட்டத்தின் சிவில் கட்டுமானச் செலவு ரூ . 4899.42 கோடி . இந்த திட்டத்தில் கட்டுமானத்திற்கான கால அவகாசம் 7 ஆண்டுகள் . கட்டுமானப்பணி தொடங்கிய தேதியிலிருந்து இந்தக்காலம் கணக்கிடப்படும் .


    இந்தச் சுரங்கப்பாதை பொறியியல் அதிசயமும் அது அமைந்துள்ள பொறியியல் பகுதியில் ஏற்படுத்தப்படும் முதலாவதும் ஆகும் . வெட்டு மற்றும் குறுக்கு காற்றோட்ட அமைப்பு இரண்டு , அச்சுச் சூழல் மின் விசிறிகள் , முற்றிலும் செங்குத்தான காற்றோட்ட அமைப்பு , தடையற்ற மின்சார சப்ளை , கண்காணிப்பு கேமராக்கள் , மாறி அமையும் தகவல் பலகைகள் , போக்குவரத்தைப் பதிவு செய்யும் கருவிகள் , சுரங்கப்பாதை வானொலி , அவசரத் தொலைபேசி அமைப்பு போன்ற அதீநவீன தொழில்நுட்ப பாதுகாப்பு ஏற்பாடுகள் இதில் அமையப் பெற்றிருக்கும் .


    ஜம்மூ காஷ்மீரில் பாதுகாப்பு முக்கியத்துவம் வாய்ந்த லே மண்டலத்தில் அனைத்துப் பருவ நிலைக்கும் ஏற்ற இணைப்பை உருவாக்குவதே இத்திட்டத்தின் முக்கிய நோக்கமாகும் . தற்போதுஇந்த மண்டலத்தின் கனவாய்களில் பனிப்பொழிவு , பனிச்சரிவு அச்சுறுத்தல் ஆகியவை காரணமாக ஆண்டில் 6 மாத காலத்திற்கு மட்டுமே போக்குவரத்து நடைபெறுகிறது . தற்போது நடைபெற்று வரும் 6.5 கிமீ நீள இசட் – மோர் சுரங்கப்பாதை ஆகியவற்றுடன் சேர்ந்து , இந்த திட்டத்தினால், காஷ்மீருக்கும் லடாக்குக்கும் இடையே பாதுகாப்பான , விரைந்த , மலிவுக் கட்டணத்திலான இணைப்பு ஏற்படும் .


    நிகழ்ச்சியில் பேசிய மத்திய சாலைப்போக்குவரத்து , நெடுஞ்சாலைகள் , கப்பல் போக்குவரத்து , நீர் ஆதாரங்கள் , நதிகள் மேம்பாடு , கங்கை புத்துயிர் ஊட்டல்துறை அமைச்சர் திரு நித்தின் கட்கரி , இந்த திட்டத்திற்கு ஒதுக்கப்பட்ட 7 ஆண்டு காலத்தைவிட குறுகிய காலத்தில் விரைவாக முடித்துக் கொடுக்க நடவடிக்கை எடுக்குமாறு கட்டுமான நிறுவனத்தைக் கேட்டுக்கொண்டார் . இதனால் இந்த மண்டல மக்களுக்கு விரைவாக போக்குவரத்துப் பயன்கள் சென்று சேரும் என்றார் அவர் . இந்தச் சுரங்கப் பாதையின் நடுவே சாலைக்கருகிலேயே ரயில்வே பாதை அமைக்க தொழில்நுட்ப சாத்தியக் கூறுகளை ஆராயுமாறும் கட்டுமான நிறுவனத்தை அவர் கேட்டுக் கொண்டார் .


    இந்த திட்டம் காரணமாக உள்ளுர் தொழிலாளர்களுக்கு வேலைவாய்ப்புத் திறன் அதிகரிக்கும் . இந்த திட்டத்தினால் உள்ளுர் வர்த்தகர்கள் தேசிய சந்தையுடன் இணைக்கப் பெறுவதாலும் , இந்தப் பகுதிக்கு ஆண்டு முழுவதும் சுற்றுலாப் பயணிகள் வர வாய்ப்பு ஏற்படுவதாலும், வேலைவாய்ப்பு பெரிய அளவில் ஏற்றம் பெறும் .

    
    
    (Release ID: 1517844) Visitor Counter : 207