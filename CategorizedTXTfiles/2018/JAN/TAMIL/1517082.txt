      பாதுகாப்பு அமைச்சகம்

      இந்திய விமானப்படையின் எஸ்யூ-30 எம்கேஐ போர் விமானத்தில் பாதுகாப்புத்துறை அமைச்சர் பயணம்.
      Posted On: 17 JAN 2018 4:34PM by PIB Chennai


    சமீபத்தில், இந்திய கடற்படையின் விமானந்தாங்கி போர்க்கப்பல் ஐஎன்எஸ் விக்ரமாதித்யாவை பார்வையிட்ட, பாதுகாப்புத்துறை அமைச்சர் திருமதி. நிர்மலா சீதாராமன், அடுத்ததாக ஜோத்பூர் விமானப்படை தளத்துக்கு சென்றபோது, 31வது படைப்பிரிவின் சர்வவல்லமை பொருந்திய எஸ்யூ-30 எம்கேஐ போர் விமானத்தில் வானில் பறந்தார். தனது 45 நிமிட பயணத்தில், இந்த இரட்டை இன்ஜின் கொண்ட உயர்ந்தபட்ச சிறப்பு போர் விமானத்தின் தனித்துவமான சிறப்பம்சங்கள் மற்றும் அதன் வலிமையை நேரடியாக பார்வையிட்டார். இந்திய விமானப்படையின் எஸ்யூ-30 எம்கேஐ போர் விமானத்தில் பயணித்த இந்தியாவின் முதல் பெண் பாதுகாப்புத்துறை அமைச்சர் நிர்மலா சீதாராமன் ஆவார்.


    பல்வேறு சிறப்பம்சங்கள் கொண்ட எஸ்யூ-30 எம்கேஐ, நமது நாட்டின் வான் சக்திக்கு, ஒருங்கிணைந்த மற்றும் முக்கியமான ஆற்றலை ஏற்படுத்துகிறது. சமீபத்தில், ‘பிரமோஸ் சூப்பர்சானிக்’ வானிலிருந்து வான் இலக்கை தாக்கும் ஏவுகணை, இலக்கை தாக்குவதும் காட்சிப்புலனுக்கு அப்பாற்ப்பட்டதுமான ‘அஸ்த்ரா’ ஏவுகணை ஆகியவை, இந்த போர் விமானத்தில் இருந்து சோதிக்கப்பட்டன. இந்த நவீன முன்னேற்றங்களுடன், வானிலேயே எரிபொருளை நிரப்பிக் கொள்ளும் திறன், தனித்துநிற்கும் செயல்பாடுகள் ஆகியவற்றினால் எஸ்யூ-30 எம்கேஐ, மிகச்சிறப்பான ஆற்றல் வாய்ந்ததாகவும் மற்றும் விமானப்படையின் தொழில்நுட்ப திறன்களுக்கும் வலு சேர்ப்பதாகவும் அமைந்துள்ளது.

    
    
    (Release ID: 1517082) Visitor Counter : 38