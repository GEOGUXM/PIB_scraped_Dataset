      அணுசக்தி அமைச்சகம்

      கூடங்குளம் அணு மின் நிலையத்தில் தொழில்நுட்ப குறைபாடு
      Posted On: 03 JAN 2018 5:34PM by PIB Chennai


    ரஷ்யக் கூட்டமைப்பின் ஒத்துழைப்புடன் கட்டப்பட்ட கூடங்குளம் , அணுமின் நிலையங்கள் 1 & 2 (2 x 1000 மெகாவாட் ) ஆகியவை விவிஇஆர் 1000 ஒளி நீர் உலை வகையைச் சேர்ந்தவை . இந்த மின் நிலையங்கள் நம் நாட்டிலேயே அதிக திறன் கொண்டவையாக இருக்கின்றன . இந்த விவிஇஆர் 1000 வகையானது மிகுந்த பாதுகாப்பும் வலிமையும் கொண்டவை . ரஷ்யக் கூட்டமைப்புடன் , உக்ரைன் , சீனா , ஈரான் போன்ற பல்வேறு நாடுகளில் இந்த விவிஇஆர் வகை மிகவும் பாதுகாப்புடன் இயங்கிவருகின்றன . இந்த அதிநவீன தொழில்நுட்பத்தில் செயலற்ற நிலையில் வெப்ப நீக்கம் , உள்பாக அடைப்பு போன்ற நான்கு வகை பாதுகாப்புகள் உள்ளன .


    முதல் நிலையத்தில் இருந்து 6875 மில்லியன் யூனிட் மின்சாரம் உற்பத்தி செய்யப்பட்ட பிறகு ஜூன் 2015 ல் முதன்முதலாக எரிபொருள் நிரப்புவதற்காக நிறுத்தப்பட்டது . அணு உலை நிறுத்தப்பட்டு எரிபொருள் நிரப்பப்பட்ட அதே நேரத்தில் , முழுமையான பரிசோதனை , கண்காணிப்பு சோதனைகள் , கட்டாய சோதனைகள் , வழக்கமான பராமரிப்புப் பணிகள் போன்ற அனைத்தும் மேற்கொள்ளப்பட்டன . அதன்பிறகு இந்த அலகு ஜனவரி 2016 ல் கிரிட்டுடன் இணைக்கப்பட்டது . முதல் அலகு எரிபொருள் நிரப்புவதற்கு நீண்ட காலம் நிறுத்தப்பட்டதால் , அதில் சிறு பிரச்னைகள் ஏற்பட்டன . ஒவ்வொரு பிரச்னையும் முழுமையாக ஆராயப்பட்டு , உண்மையான அடிப்படைக் காரணம் கண்டறியப்பட்டு , ரஷ்ய நிபுணர்களிடமும் அணு சக்தி ஒழுங்குமுறை வாரியத்திடமும் ஆலோசனை பெறப்பட்டது . இதனால் அணு உலை பாதுகாப்புக்கு எந்த அச்சுறுத்தலும் ஏற்படவில்லை .


    கூடங்குளம் அணு உலைகள் 1 & 2 ஆகியவை முறையே 1,000 மெகாவாட் உற்பத்தித் திறன் கொண்டவை . உலை சக்தியின் மூலம் மின்சாரம் பெறப்படுகிறது . இந்த அணு உலைகள் மூலம் குறிப்பிட்ட அளவு மின்சாரம் மட்டுமே பெறமுடியும் என்றாலும் , பல நேரங்களில் 1000 மெகாவாட்டுக்கு அதிகமாக உற்பத்தித் திறன் கொண்டவை . தண்ணீர் குளிர்நிலை , காற்று வெற்றிடம் போன்ற சாதகமான சுற்றுச்சூழல் இதற்குக் காரணமாகிறது .


    அணு உலைகள் மிகக் கடுமையான பாதுகாப்பு விதிகளைப் பின்பற்றியும் , அணுசக்தி ஒழுங்குமுறை வாரியம் கொடுத்திருக்கும் முழுமையான தொழில்நுட்ப வழிகாட்டுதல் படியும் செயல்படுகிறது , கூடுதல் மின்சார உற்பத்தி உற்பத்தியை தடுப்பதில்லை . நவம்பர் 28, 2017 அன்று அணு உலையில் கூடுதல் மின்சாரம் உற்பத்தி செய்யப்பட்டது .


    அணுசக்தி ஒழுங்குமுறை வாரியம் ( ஏ . இ . ஆர் . எஃப் .) அனைத்து அணு உலைகளையும் காலம் தவறாமல் பாதுகாப்பு தணிக்கை மேற்கொள்கிறது . அனைத்து அணுமின் திட்டங்களும் விரிவான ஆழமான ஆய்வு ஒவ்வொரு கட்டத்திலும் குறிப்பாக இடம் தேர்வு , கட்டுமானம் , தொடங்குதல் மற்றும் உற்பத்தி ஆகியவற்றில் நடத்தப்படுகிறது . ஆய்வு நடவடிக்கை முழுமையாக திருப்தி அடைந்த பிறகே அணுசக்தி ஒழுங்கு முறை வாரியம் , அணு மின் நிலையத்திற்கு 5 ஆண்டுகளுக்கு உரிமம் அளிக்கிறது . அணுசக்தித் திட்டம் செயல்படுவதற்கு முன்னர் மூன்று மாதங்களுக்கு ஒரு முறையும் , மின் உற்பத்தி நடைபெறும்போது ஆறு மாதங்களுக்கு ஒரு முறையும் அணுசக்தி ஒழுங்குமுறை வாரியம் ஆய்வு மேற்கொள்கிறது . ஒவ்வொரு ஐந்து ஆண்டுகளுக்கு ஒரு முறையும் , உரிமத்தைப் புதுப்பிப்பதற்கு ஒருங்கிணைந்த பாதுகாப்பு மதிப்பீடு மேற்கொள்ளப்படுகிறது . இவை தவிர , அனைத்து அணு உலைகளிலும் குறிப்பிட்ட காலத்தில் விரிவான பாதுகாப்பு ஆய்வு நடவடிக்கை விதிமுறைகளுக்கு ஏற்ப செய்யப்பட்டு , அலகுகளின் பாதுகாப்பு உறுதி செய்யப்படுவதுடன் , தேவையான மாற்றங்கள் செய்யவும் , பாதுகாப்புக்குத் தகுந்த நடவடிக்கைகளும் எடுக்கப்படுகிறது . இந்த ஆய்வுகளில் தெரிவிக்கப்படும் பரிந்துரைகள் மீது முழுமையான கவனம் செலுத்தப்படுகிறது .


    மத்திய வடகிழக்கு மண்டல மேம்பாடு ( தனிப்பொறுப்பு ), பிரதமர் அலுவலகம் , பணியாளர் , பொதுமக்கள் குறை தீர்ப்பு மற்றும் ஓய்வூதியம் , அணுசக்தி , விண்வெளித் துறை இணை அமைச்சர் டாக்டர் ஜிதேந்திர சிங் , இன்று மக்களவையில் தெரிவித்தார் .

    
    
    (Release ID: 1515809) Visitor Counter : 96