      நிதி அமைச்சகம்

      தேர்தல் நன்கொடை பத்திரங்கள் ஏன் அவசியமானவை?
      Posted On: 07 JAN 2018 6:27PM by PIB Chennai


    தேர்தல் நன்கொடை பத்திரங்களின் அவசியம் குறித்து மத்திய நிதியமைச்சர் திரு . அருண் ஜெட்லி எழுதிய கட்டுரை :


    ‘‘ உலகின் மிகப்பெரிய ஜனநாயக நாடு இந்தியா . கடந்த எழுபது ஆண்டுகளில் பல்வேறு துறைகள் வலுப்படுத்தப்பட்டிருந்தாலும் , இன்னமும் அரசியல் கட்சிகளுக்கான நன்கொடை அமைப்பு வெளிப்படையானதாக ஆக்கப்படவில்லை . தேர்தல்கள் மற்றும் அரசியல் கட்சிகள் ஆகியவை நாடாளுமன்ற ஜனநாயகத்தில் அடிப்படையான கூறுகள் . தேர்தல்களில் ஏராளமான பணம் செலவாகிறது . ஆண்டு முழுவதும் அரசியல் கட்சிகளின் செயல்பாடு , பெருமளவிலான செலவுடன் தொடர்பு கொண்டுள்ளன . கட்சிகள் , நாடு முழுவதும் தங்கள் அலுவலகத்தை வைத்துள்ளன . ஊழியர்கள் செலவு , போக்குவரத்து செலவு , நிறுவன செலவு ஆகியவை அரசியல் கட்சிகளின் அன்றாட செலவினங்கள் . மாநில சட்டப்பேரவைகளின் தேர்தலோ அல்லது நாடாளுமன்ற தொகுதிகளின் தேர்தலோ நடக்காத ஆண்டே இல்லை . இதுதவிர வேட்பாளர்களின் தனிப்பட்ட செலவு , அரசியல் கட்சிகளின் பிரச்சார செலவு , விளம்பரம் , பயணம் , போக்குவரத்து மற்றும் தேர்தல் தொடர்பான செலவினங்கள் உள்ளன . இந்த செலவினங்கள் கோடிக்கணக்கான ரூபாயில் நடக்கின்றன . ஆனால் , இதுவரை அரசியல் கட்சிகளின் நன்கொடை விவகாரத்தில் ஒரு வெளிப்படைத்தன்மை என்பது இல்லை .


    வழக்கமாக அரசியல் கட்சிகளுக்கான நிதியானது நன்கொடை மூலம் வழங்கப்படுகிறது . இந்த நன்கொடைகள் , சிறியவையோ அல்லது பெரியவையோ , அரசியல் கட்சிகளின் பல்வேறு ஆதாரங்களில் இருந்தும் , தொண்டர்கள் , ஆதரவாளர்கள் , சிறுவர்த்தகர்கள் , ஏன் பெரிய தொழில் அதிபர்களிடம் இருந்தும் வருகின்றன . வழக்கமான அரசியல் நன்கொடை முறையில் , நன்கொடைகள் ரொக்கமாக பெறப்பட்டு , அவை செலவினங்களுக்கு ரொக்கமாக பயன்படுத்தப்படுகிறது . ஆனால் , நன்கொடை கொடுப்பவர்கள் பற்றிய விவரம் யாருக்கும் தெரியாது அல்லது கற்பனையானதாக இருக்கும் . எவ்வளவு நன்கொடை அளிக்கப்பட்டது என்ற விவரமும் வெளியிடப்படாது . இதுபோன்று தற்போதுள்ள நடைமுறை , தூய்மைய ற்ற பணம் , அடையாளம் தெரியாத ஆதாரங்களில் இருந்து வருகின்றன . இது முழுக்க , முழுக்க , வெளிப்படையற்ற தன்மையுடன் உள்ளது . பெரும்பாலான அரசியல் கட்சிகள் , இப்போதுள்ள நடைமுறையில் திருப்தி கொண்டுள்ளன மற்றும் இது தொடர்ந்து நடந்து கொண்டிருப்பதைப் பற்றியும் கவலைப்படவில்லை . இதனால்தான் அரசியல் கட்சிகளுக்கான நன்கொடை முறையை தூய்மைப் படுத்தம் ஒரு சிறப்பான மாற்று நடவடிக்கை அவசியமாகிறது .


    திரு . அடல்பிகாரி வாஜ்பாய் தலைமையிலான முதல் தேசிய ஜனநாயக கூட்டணி ஆட்சியின்போது இதற்கான முக்கியமான நடவடிக்கை எடுக்கப்பட்டது . இதன்படி , அரசியல் கட்சிகளுக்கு அளிக்கப்படும் நன்கொடையை செலவினமாக கருதி , அதற்கு வருமான வரி சட்டத்தின் கீழ் நன்கொடையாளருக்கு வரிச்சலுகை அளிக்கப்பட்டது . ஒருவேளை அரசியல் கட்சிகள் , தங்களுடைய நன்கொடை விவரத்தை முறைப்படி , அதற்குரிய வழியில் வெளியிட்டால் , அதுவும் வருமான வரிச்சட்டத்தின் கீழ் எந்த வரியும் கட்ட வேண்டியதிருக்காது . அரசியல் கட்சிகள் தங்களுடைய வரவு செலவு கணக்கை வருமான வரித்துறை ஆணையத்துக்கும் , தேர்தல் ஆணையத்துக்கும் தெரிவிக்க வேண்டியது அவசிய ம் ஆகும் . இதன் மூலம் நன்கொடையாளர்கள் , அரசியல் கட்சிகளுக்கான தங்களுடைய நன்கொடையை காசோலை மூலம் வழங்குவது ஊக்குவிக்கப்பட்டது . இதன்படி சில நன்கொடையாளர்கள் தங்களுடைய நன்கொடையை இந்த வழியில் கொடுக்க ஆரம்பி்த்தனர் . ஆனால் , பலர் அரசியல் கட்சிகளுக்கு எவ்வளவு நன்கொடை கொடுக்கப்பட்டது என்பதை வெளிப்படுத் தத் தயங்கினர் . அவர்கள் மாற்றுக் கட்சியினரை அடுத்தடுத்து பார்க்க வேண்டி இருப்பதால் இதற்கு அஞ்சினர் . அடுத்ததாக ஐக்கிய முற்போக்கு கூட்டணி ஆட்சிக்காலத்தில் கொண்டு வரப்பட்ட சட்டத்தின்படி தேர்தல் அறக்கட்டகள் ஏற்படுத்தப்பட்டன . இதனால் நன்கொடையாளர்கள் தங்கள் நிதியை தேர்தல் அறக்கட்டளைகளுக்கு கொடுக்க ஆரம்பித்தனர் . இவை பல்வேறு அரசியல் கட்சிகளுக்கு நிதியை பிரித்து கொடுத்தன . இந்த இரண்டு சீர்திருத்த நடவடிக்கைகளும் , காசோலை வடிவிலான நன்கொடையை , ஊக்குவிக்கும் முறையில் சிறிய அளவில்தான் மாற்றத்தை ஏற்படுத்தின .


    இந்த சீர்திருத்த நடவடிக்கையை சீரிய முறையில் முன்னெடுத்து செல்வதற்காக , 2017-18 பட்ஜெட் உரையின்போது , தற்போதுள்ள நடைமுறை விரிவாக்கம் செய்யப்பட்டு , அரசியல் கட்சிகளுக்கு சுத்தமான பணம் நன்கொடையாக வருவது பல்வேறு வழிகளில் உறுதி செய்யப்படும் என்று அறிவித்தேன் . காசோலை மூலம் ஒருவர் நன்கொடை அளிக்கும்பட்சத்தில் அவர் வரி தள்ளுபடிகளை பெற முடியும் . மேலும் , நன்கொடையாளர்கள் இணையதளம் வழியாக அரசியல் கட்சிகளுக்கு நன்கொடை அளிக்கலாம் . ஆனால் , அரசியல் கட்சிகளுக்கான ரொக்க நன்கொடை ரூ .2,000 ஐ தாண்டக்கூடாது . இதுதவிர , அரசியல் கட்சிகளின் நன்கொடையில் வெளிப்படைத்தன்மை கொண்டு வரவும் , தூய்மையான வழி பணம் மட்டுமே வருவதை உறுதி செய்யவும் , தேர்தல் நன்கொடை பத்திரங்கள் திட்டம் கொண்டு வரப்படும் என்றும் அப்போது அறிவித்தேன் என்று தெரிவித்தார் .


    இணையதளம் வழியாக அளிக்கப்படும் அல்லது காசோலைகள் மூலம் அளிக்கப்படும் அரசியல் கட்சிகளுக்கான நன்கொடைகள் , மிகச்சிறந்த வழியாக இருக்கும் என்று நான் நம்பினேன் . இருப்பினும் , நன்கொடையாளர்களின் அடையாளத்தை வெளிப்படுத்தும் வரையில் , இவை இந்தியாவில் மிக பிரபலமடைய வாய்ப்பில்லை . ஆனால் , கடந்த சில நாட்களுக்கு முன்பு நாடாளுமன்றத்தில் அறிமுகம் செய் யப்பட்ட தேர்தல் நன்கொடை பத்திர திட்டமானது , முற்றிலும் தூய்மையான பணம் மட்டுமே அரசியல் கட்சிகளின் நன்கொடைகளுக்கு போகும் . மேலும் , இது வெளிப்படைத்தன்மையை கொண்டு வரும் . நன்கொடையாளர் , அங்கீகரிக்கப்பட்ட வங்கிக்கிளையில் மட்டுமே தேர்தல் நன்கொடை பத்திரத்தை வாங்க முடியும் . இதன் மூலம் நன்கொடையாளர் வாங்கும் பத்திரத் தொகையை தன்னுடைய கணக்கில் வெளிப்படுத்த முடியும் . இந்த பத்திரங்களின் வாழ்நாள் 15 நாட்கள் மட்டுமே . இந்த பத்திரங்களை அரசியல் கட்சிகள் முன்கூட்டியே முறைப்படி அறிவித்துள்ள கணக்கில் மட்டுமே வரவு வைக்க முடியும் . ஒவ்வொரு அரசியல் கட்சியும் , தேர்தல் நன்கொடை பத்திரம் மூலம் பெற்ற தொகைப்பற்றி , தேர்தல் ஆணையத்துக்கு அளிக்கும் அறிக்கையில் குறிப்பிட வேண்டும் . இந்த ஒட்டுமொத்த நன்கொடை நடவடிக்கை , வங்கி மூலமாகவே நடைபெறுகிறது . தற்போதுள்ள வெளிப்படையற்ற ரொக்க நன்கொடை முறையில் , நன்கொடையாளர் , அதை பெறுபவர் , பெறப்பட்ட தொகை மற்றும் செலவின விவரம் என எதுவுமே வெளிப்ப டு த்தப்படாது . இதுபோன்ற முறைக்கு எதிராக ஒரு வெளிப்படையான தன்மைக்கொண்ட ஒரு நடைமுறை அறிமுகப்படுத்த வேண்டியிருந்தது . அதில் அனைத்து நன்கொடையாளர்களும் , தாங்கள் வாங்கிய நன்கொடை பத்திரங்களின் தொகைப்பற்றி கணக்கில் குறிப்பிட வேண்டும் மற்றும் எல்லா அரசியல் கட்சிகளும் எவ்வளவு தொகைக்கு பத்திரங்களை பெற்றார்கள் என்ற விவரத்தை வெளிப்படுத்த வேண்டிய முறை தேவையானதாக இருந்தது . இதற்கு முன்பு ஒவ்வொரு நன்கொடையாளரும் , அரசியல் கட்சிகளுக்கு எவ்வளவு நன்கொடையாக கொடுத்தார்கள் என்ற விவரம் , அந்த நன்கொடையாளருக்கு மட்டுமே தெரியும் . இதுபோன்ற சூழ்நிலையில்தான் தேர்தல் நன்கொடை பத்திரங்கள் மிக அவசியமாகிறது . இதுபோன்ற வெளிப்படைத்தன்மையை ஒரு முறை கொண்டு வந்துவிட்டால் , நன்கொடையாளர்கள் பிரபலமற்ற பழைய ரொக்க முறைக்கு செல்லமாட்டார்கள் . இப்போதுள்ள வாய்ப்புகள் மிக கவனமாக ஆராய்ந்து கொண்டு வரப்பட்டவை . பழைய நடைமுறையில் முற்றிலும் தூய்மையி ல்லாத பணம் மற்றும் வெளிப்படைத்தன்மையற்ற மட்டுமே உள்ளது . புதிய முறையில் , நன்கொடையாளர்கள் முற்றிலும் வெளிப்படையான நடைமுறையில் , காசோலை , இணையதள பரிமாற்றம் அல்லது தேர்தல் நன்கொடை பத்திரங்கள் மூலம் தங்கள் நன்கொடையை அளிக்க முடியம் . இந்த மூன்று முறைகளிலும் , தூய்மையான பணம் மட்டுமே சம்பந்தப்படுகிறது . முதல் இரண்டு முறைகளிலும் முற்றிலும் வெளிப்படைத்தன்மை கொண்டவை . தேர்தல் நன்கொடை பத்திர திட்டம் , இப்போதுள்ள வெளிப்படைத்தன்மை இல்லாத நிலையில் , அதை ஊக்குவிக்கும் உறுதியான முன்னேற்றம் ஆகும் .


    இந்தியாவில் அரசியல் கட்சிகளின் நிதியை மேலும் தூய்மை ப்படுத்துவது தொடர்பான அனைத்து ஆலோசனைகளையும் பரிசீலிக்க மத்திய அரசு ஆர்வமாக உள்ளது . சாத்தியமில்லாத ஆலோசனைகள் , ரொக்க நன்கொடைகளை கட்டுப்படுத்துவதை மேம்படுத்தாது என்பதையும் கருத்தில் கொள்ள வேண்டும் . அவை வெறும் தொகுப்புகளாக மட்டுமே இருக்கும் என்பதையும் ஞாபகத்தில் கொள்ள வேண்டும் என்று கூறியுள்ளார் ’ ’.

    
    
    (Release ID: 1516063) Visitor Counter : 306