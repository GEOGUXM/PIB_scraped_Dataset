      குடியரசுத் துணைத் தலைவர் செயலகம்

      தீண்டாமை என்பது மனித குலத்தின் உண்மையான எதிரி: குடியரசுத் துணைத் தலைவர்
      எழைகளுக்கு உதவுதல் உண்மையான நாட்டுப் பற்று : திரு. எம். வெங்கையா நாயுடு
      கட்ட பொம்மன் வீரம் மற்றம் மன உறுதிக்கு உதாரண புருஷன் : குடியரசுத் துணைத் தலைவர்
      Posted On: 18 JAN 2018 7:00PM by PIB Chennai


    தீண்டாமை மனித குலத்தின் உண்மையான எதிரி, எழைகளுக்கு உதவுதல் உண்மையான நாட்டுப்பற்று என்று குடியரசுத் துணைத் தலைவர் திரு எம் வெங்கையா நாயுடு கூறியிருக்கிறார். சென்னையில் இன்று (18.01.2018) அகில இந்திய தெலுங்க சங்கம் ஏற்பாடு செய்திருந்த வீரபாண்டிய கட்டப் பொம்மனின் 258 – வது பிறந்தநாள் மற்றும் சத்குரு தியாகராஜரின் 250 – வது ஜெயந்தி விழாக்களில் அவர் பேசினார். இந்த நிகழ்ச்சியில் தமிழக ஆளுநர் திரு பன்வாரிலால் புரோகித், மாநில இளைஞர் நலன் விளையாட்டுக்கள் துறை அமைச்சர் திரு பி பாலகிருஷ்ண ரெட்டி ஆகியோர் பங்கேற்றனர்.


    மிகப் பழமையான சுதந்திரப் போராட்ட வீர்ரான வீர பாண்டிய கட்டப் பொம்மன் 18 – ம் நூற்றாண்டில் பிரிட்டிஷ் ஆதிக்கத்தை எதிர்த்து வீரத்துடன் போராடியவர். அவரது வீரமான எதிர்ப்பு மற்றும் தீரச் செயல்கள் நம்மை இன்றும் உணர்வு பெறச் செய்கின்றன. வீரம் மற்றும் மன உறுதியின் உதாரணமாக கட்டப் பொம்மன் திகழ்கிறார் என்று அவர் கூறினார்.


    இந்தியாவின் மிகப் பெரிய ஞானியும் இசை மேதையுமான தியாகராஜர் கர்நாடக இசையில் முன்னோடியாக விளங்கி சென்ற நூற்றாண்டில் ஆயிரக்கணக்கான இசைக் கலைஞர்களுக்கு உணர்வு ஊட்டியிருக்கிறார் என்று குடியரசுத் துணைத் தலைவர் கூறினார். இந்திய இசையின் ஈர்ப்பு மிக்க மன எழுச்சி ஊட்டக் கூடிய தன்மையின் உதாரணம் அவர். இசை, இலக்கியம், கவிதை ஆகியன மன் அமைதியை தருபவை என்று அவர் கூறினார்.


    இந்தியா, எப்போதும், பன்மை மற்றும் பலதரப்பு தன்மையை கொண்டாடி வருகிறது என்று குடியரசுத் தலைவர் கூறினார். பல்வேறு மொழிகள், சமயங்கள் ஆகியவை ஒற்றுமையுடன் இருப்பதை இது வரவேற்கிறது. வேற்றுமையில் ஒற்றமையை அது பேணுகிறது. தனி நபர் அடையாளத்தை ஊக்குவிக்கும் அதே சமயம் பரஸ்பர மரியாதை அளிக்கும் பண்பாட்டை அது வளர்த்துள்ளது. சிறுபான்மைக் குழுவினரின் மொழி சார்ந்த, பண்பாடு சார்ந்த, தேவைகளுக்கு நாம் மதிப்பளித்து வந்துள்ளோம் என்று அவர் கூறினார்.


    நாட்டில், கிடைக்கும் வாய்ப்புக்களை முழுமையாகப் பயன்படுத்திக் கொள்ளுமாறு இளைஞர்களைக் கேட்டுக் கொண்ட குடியரசுத் துணைத் தலைவர், அதிக வேலைவாய்ப்புக்களை உருவாக்கித் தரவும் அவர்கள் உதவ வேண்டும் என்றார். வளர்ச்சிக்கு பெரிய தடைகளான ஏழ்மை, எழுத்தறியாமை, இனப்பாகுபாடு, நகர்ப்புற ஊரக வேறுபாடு, ஊழல், இனப்பற்று ஆகியவற்றை போக்க முயற்சி செய்யவேண்டும் என்று அவர் கேட்டுக் கொண்டார்.


    இவற்றை மாற்றியமைப்பதற்கு முதல் தேவை, இந்த இடையூறுகள் மற்றும் தடைகள் குறித்து விழிப்புணர்வு பெற்றிருத்தல் ஆகும். பின்னர் இவற்றைக் களைவதற்கு திறனும் வேகமும் வேண்டும். இந்தியாவை மாற்றி அமைக்கும் நடைமுறையின் மத்தியில் நாம் உள்ளோம். இதுதான் நாம் அனைவரையும் உயர் செயல்பாட்டு நிலைமை, அதிக வளர்ச்சி மற்றும் வளம் ஆகியவற்றை அடைய ஊக்குவிக்கிறது. பெரியமாற்றத்திற்கு, உணர்வு பூர்வமான செயல்பாடுகள் அவசியம் என்று அவர் கூறினார்.


    நமது பண்பாட்டின் பாரம்பரியங்களை பாதுகாக்க வேண்டியது அவசியம் என்று குடியரசுத் தலைவர் கூறினார். நம்மை உலகின் தனித்தன்மையான நோக்கிற்கு வாரிசுகளாக மாற்றி அமைக்கும், நமது வளமான பாரம்பரியத்தை, நாம் உணர்ந்திருக்க வேண்டும். ஒளிமயமான கருத்துக்கள் எங்கிருந்து வந்தாலும் அவற்றை நாம் வரவேற்க வேண்டும், என்று திரு. வெங்கையா நாயுடு கூறினார்.

    
    
    (Release ID: 1517259) Visitor Counter : 163