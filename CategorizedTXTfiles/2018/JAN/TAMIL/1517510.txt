      உள்துறை அமைச்சகம்

      உள்நாட்டு பாதுகாப்பு மற்றும் போதைப்பொருள் கட்டுப்பாட்டுப் பிரிவு செயல்பாட்டை மத்திய உள்துறை அமைச்சர் ஆய்வு செய்தார்
      Posted On: 18 JAN 2018 5:35PM by PIB Chennai


    மத்திய உள்துறை அமைச்சர் திரு . ராஜ்நாத் சிங் , மத்திய உள்துறை அமைச்சகத்தின் , உள்நாட்டு பாதுகாப்பு பிரிவு 2 பற்றிய ஆய்வு கூட்டத்திற்கு தலைமை வகித்தார் . மத்திய உள்துறை இணையமைச்சர் திரு . ஹன்ஸ்ராஜ் கங்காராம் ஆஹிர் , உள்துறை செயலர் திரு . ராஜீவ் கவுபா , சிறப்பு செயலர் திருமதி . ரீனா மித்ரா , போதைப்பொருள் கட்டுப்பாட்டு பிரிவு தலைமை இயக்குநர் திரு . அபய் மற்றும் உயர் அதிகாரிகள் இதில் கலந்து கொண்டனர் .


    அரசின் மேக் இன் இந்தியா உற்பத்தி கொள்கையை ஊக்குவிக்கும் நோக்கத்துடன் , ஆயுதங்கள் , வெடிபொருட்கள் உற்பத்தி துறையில் வேலை வாய்ப்பை உருவாக்க , மத்திய உள்துறை அமைச்சகம் தனது ஆயுத விதிமுறையை மேலும் தளர்த்தியுள்ளது . இதுதொடர்பாக , 2017 அக்டோபர் 27- ம் தேதி மத்திய உள்துறை அமைச்சகம் அறிவிக்கை ஒன்றை வெளியிட்டது .


    தாராளமயமாக்கப்பட்ட விதிமுறைகளின் முக்கிய அம்சங்கள் வ ருமாறு ;


    ஆயுள்காலம் வரை செல்லுபடியாகத்தக்க உற்பத்தி உரிமம்


    பன்முனை தொழிலுக்கான ஒற்றை உரிமம்


    மத்திய உள்துறை அமைச்சகத்தின் அனுமதியின்றி , மத்திய , மாநில அரசுகளுக்கு ஆயுதங்கள் , வெடிபொருட்களை உற்பத்தியாளர்களே நேரடியாக விற்க வசதி .


    மத்திய உள்துறை அமைச்சகத்திடம் அறிவித்துவிட்டு , உரிமப்படியான உற்பத்தி திறனை 15% அளவுக்கு உயர்த்திக்கொள்ளலாம் .


    சீரமைக்கப்பட்ட உரிமக் கட்டணம் , அதிபட்ச உரிம கட்டணம் ரூ .50,000 மட்டுமே .


    போதைப்பொருள் கட்டுப்பாட்டு ப் பிரிவு மற்றும் அதன் கள அமைப்புகளை மேலும் வலுப்படுத்த வேண்டியதன் அவசியத்தை மத்திய உள்துறை அமைச்சர் வலியுறுத்தினார் . தடய த் திறனை உருவாக்குதல் , குற்ற நடைமுறைகளை கண்டறியும் புலனாய்வு த் திறனை அதிகரித்தல் ஆகியவற்றுக்கு முன்னுரிமை அளிக்க வேண்டும் என்று அமைச்சர் அறிவுறுத்தினார் .


    ஆயுத உரிமத்திற்கான தேசிய புள்ளிவிவர அமைப்பு 22.07.2016 அன்று தொடங்கப்பட்டது . இதன் முக்கிய நோக்கம் , ஆயுத உரிமங்கள் மற்றும் இதர சேவைகளுக்காக ஆன்லைனில் விண்ணப்பிப்பவர்களுக்குக் குறிப்பிட்ட காலத்துக்குள் உரிமங்களை வழங்குவதாகும் . இந்த முயற்சியின் பலன்கள் மேம்பட்ட கட்டத்தை எட்டியுள்ளன .


    வெளியுறவு அமைச்சகத்தின் ஒத்துழைப்புடன் சிங்கப்பூரில் இருந்து முகமது சுல்தான் அபூபக்கர் காதிர் என்கிற கேப்டன் காதிரை கொண்டுவர மத்திய உள்துறை அமைச்சகம் முயற்சி மேற்கொண்டுள்ளது . வெளிநாட்டில் வேலை வாங்கித்தருவதாக கூறி பலரை ஏமாற்றி பணம் பறித்தவர் இந்த நபர் என்பது குறிப்பிடத்தக்கது .

    
    
    (Release ID: 1517510) Visitor Counter : 30