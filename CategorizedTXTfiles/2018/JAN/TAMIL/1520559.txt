      சுற்றுலா அமைச்சகம்

      ‘பாரத் பர்வ்’ நிகழ்ச்சி, டெல்லி செங்கோட்டையில் இன்று தொடங்குகிறது.
      6 நாள் பாரத் பர்வ் நிகழ்ச்சி, தேசியப் பற்றை ஏற்படுத்துவதாகவும், இந்தியாவின் கலாச்சார செழுமையை ஊக்குவிப்பதாகவும், பொதுமக்கள் கலந்து கொள்வதை உறுதி செய்வதாகவும் அமையும்.

      Posted On: 26 JAN 2018 5:29PM by PIB Chennai

    2018 குடியரசு தினவிழா கொண்டாட்டத்தின் ஒரு பகுதியாக , செங்கோட்டையில் ( லால் கொய்லா ) இன்று பாரத் பர்வ் நிகழ்ச்சி தொடங்குகிறது . செங்கோட்டையில் இந்த நிகழ்ச்சி , மத்திய அரசால் ஏற்பாடு செய்யப்பட்டு , 2018 ஜனவரி 26 முதல் 31 ம் தேதி வரையில் நடக்கிறது . மத்திய சுற்றுலாத்துறை செயலாளர் திருமதி . ராஷ்மி வர்மா இந்நிகழ்ச்சியை இன்று தொடங்கி வைக்கிறார் . நிகழ்ச்சியின் பிரதான நோக்கம் , தேற்றைப் பற்றை ஏற்படுத்துதல் , இந்தியாவின் செழுமையான கலாச்சாரத்தை ஊக்குவித்தல் , ஏராளமான பொதுமக்கள் இதில் கலந்து கொள்வதை உறுதி செய்தல் ஆகியவைதான் .


    பாரத் பர்வ் பொதுமக்களுக்கு இன்று காலை 10 மணி முதல் திறந்து விடப்படும் . 27 ம் தேதி முதல் ஜனவரி 31 ம் தேதி வரையில் மதியம் 12 மணி முதல் இரவு 10 மணி வரை பொதுமக்கள் அனுமதிக்கப்படுவார்கள் . இருப்பினும் , இந்நிகழ்ச்சியை காண வருபவர்களுக்கு அடையாள அட்டையை அவசியம் . ஊடகத்துறையினரின் வசதிக்காக , நிகழ்ச்சி அரங்கில் ஒரு அறை ஒதுக்கப்பட்டுள்ளது .


    இந்நிகழ்ச்சிக்கான அதிகாரப்பூர்வ அமைச்சகமாக மத்திய சுற்றுலாத்துறை அமைச்சகம் நியமிக்கப்பட்டுள்ளது . இதன் சிறப்பம்சம் , குடியரசு தினவிழா அணிவகுப்பு வாகனங்கள் , ஆயுதப்படை வாத்தியக்குழுவினரின் நிகழ்ச்சிகள் ( நிலையான மற்றும் அவ்வப்போதைய ), பல்வேறு வகையான உணவு அரங்கங்கள் , கைவினைப் பொருட்கள் மேளா , நாட்டின் பல்வேறு பகுதிகளைச் சேர்ந்த கலாச்சார நிகழ்ச்சிகள் , விளம்பரம் , காணொலி விளம்பர இயக்குனரகத்தின் ( டிஏவிபி ) புகைப்பட கண்காட்சி ஆகியவை இடம்பெறுவதுதான் .


    கலாச்சார நிகழ்ச்சியில் , கிராமிய நடனங்கள் / பழங்குடியினர் நடனங்கள் , வடக்கு மண்டல கலாச்சார மையங்களின் இசை நிகழ்ச்சிகள் மற்றும் பல்வேறு மாநில்கள் மற்றும் யூனியன் பிரதேசங்களில் இருந்து வந்திருக்கும் கலைக்குழுவினரின் நிகழ்ச்சிகள் ஆகியவை இடம்பெறும் . உணவு அரங்கில் , மாநிலங்கள் மற்றும் யூனியன் பிரதேசங்களின் ஸ்டால்கள் , இந்திய சாலையோர வியாபாரிகள் தேசிய சங்கம் ( என்ஏஎஸ்விஐ ) சார்பில் பல்வேறு பகுதிகளின் சாலையோர உணவுகளை கொண்ட ஸ்டால்கள் , ஓட்டல் மேலாண்மை கல்வி நிறுவனம் மற்றும் ஐடீடிசி ஆகியவற்றின் ஸ்டால்கள் இதில் அடங்கும் .


    கைவினைப் பொருட்கள் மேளாவில் , 50 ஸ்டால்கள் இடம்பெறுகின்றன . இதில் மாநில அரசுகள் மற்றும் ஜவுளி அமைச்சகத்தின் சார்பில் கைவினைப் பொருட்கள் மேம்பாட்டு ஆணையகத்தின் மூலம் நாட்டின் பல்வேறு பகுதிகளின் கைவினைப் பொருட்கள் காட்சிப்படுத்தப்படுகின்றன . இதில் மாநில பிரிவில் , அந்தந்த மாநிலங்களின் கைவினைப் பொருட்கள் மற்றும் சுற்றுலா தொடர்பான விஷயங்கள் இடம்பெறுகின்றன . டிஏவிபி சார்பில் ‘ நயா பாரத் ஹம் கர்கே ரஹேங்கே ’ என்ற பெயரில் கண்காட்சி ஒன்று ஏற்பாடு செய்யப்பட்டுள்ளது . உணவு அரங்கில் இந்தியாவின் பல்வேறு மாநிலங்களின் உணவு வகைகளை பிரபலப்படுத்தும் வகையில் , ‘ நேரடி சமையல் விளக்க ’ நிகழ்ச்சிகளும் நடக்க உள்ளது .

    
    
    (Release ID: 1520559) Visitor Counter : 52
    
    
      Read this release in: English