      சுகாதாரம் மற்றும் குடும்ப நலத்துறை அமைச்சகம்

      பிரதம மந்திரியின் கருவுற்றப் பெண்கள் சுகாதாரப் பாதுகாப்பு இயக்கம் (PMSMA) ஒரு கோடி இலக்கை தாண்டியது
      பாதுகாப்பான கருவுருதல் நாட்டின் சமுதாய இயக்கமாக மாறியுள்ளது: ஜே.பி. நட்டா

      Posted On: 19 JAN 2018 3:47PM by PIB Chennai

    பிரதம மந்திரியின் கருவுற்ற பெண்கள் சுகாதாரப் பாதுகாப்பு இயக்கம் மகப்பேறுக்கு முந்தைய மருத்துவ பரிசோதனையில் 1 கோடி இலக்கை கடந்து செயல்படுவதற்கு மாண்புமிகு பிரதமர் திரு நரேந்திர மோடியின் தொய்வு இல்லாத ஆதரவுதான் காரணம் என்பதால் அவருக்கு நெஞ்சார்ந்த நன்றியை தெரிவித்துக்கொள்வதாக மத்திய சுகாதாரம் மற்றும் குடும்பநலத் துறை அமைச்சர் திரு. ஜே.பி. நட்டா கூறியிருக்கிறார். ஒவ்வொரு மாதத்தின் 9 –ம் தேதியும் 9 –வது மாத கருவுருதலை குறிப்பதாக கருதி கருவுற்றப் பெண்களுக்கு அற்பணிக்கப்பட வேண்டும் என்று பிரதமர் வலியுறுத்துவதாக சுகாதாரத் துறை அமைச்சர் தெரிவித்தார். பிரதமரின் இந்த நெடுநோக்கை நிறைவேற்ற PMSMA திட்டம் 2016 –ம் ஆண்டு தொடங்கப்பட்டது. இத்திட்டம் நாடெங்கும் கருவுற்ற தாய்மார்களுக்கு விரிவான தரமான பேருகாலத்திற்கு முந்தைய, மருத்துவ பரிசோதனை சேவையை வழங்குகிறது. பிரதம மந்திரியின் கருவுற்றப் பெண்கள் மருத்துவ பரிசோதனை என்கிற விரிவான திட்டத்தின் கீழ் ஒரு கோடிக்கும் அதிகமான பேருகாலத்திற்கு முந்தைய மருத்துவ பரிசோதனை நடைபெற்றுள்ளது. கருவுற்ற பெண்கள் மாதந்தோறும் 9 –ம் தேதி அன்று இந்த பரிசோதனையை மேற்கொண்டனர். தற்போது பாதுகாப்பான மகப்பேறு என்பது நாட்டில் சமுக இயக்கமாகவே மாறிவிட்டது என்று திரு. நட்டா தெரிவித்தார்.


    திட்டச் செயல்பாடு குறித்து திருப்தி தெரிவித்த திரு. நட்டா இந்த திட்டம் நாட்டின் தொலைதூர, எளிதில் சென்றடைய முடியாத பகுதிகளுக்கெல்லாம் வெற்றிகரமாக சென்றடைந்துள்ளது என்று கூறினார். நாடெங்கும் நடைபெற்றுள்ள ஒரு கோடிக்கும் கூடுதலான கருவுற்ற பெண்கள் மருத்துவ பரிசோதனையில் 25 லட்சத்திற்கும் அதிகமான பரிசோதனைகள் சுகதாதர அமைச்சகம் அடையாளம் கண்டுள்ள உயர் முன்னுரிமை மாவட்டங்களில் மேற்கொள்ளப்பட்டுள்ளது என்றும் அவர் தெரிவித்தார். அதிகாரம் அளிக்கப்படாத செயற்குழு மாநிலங்களில் மகாராஷ்டிரா மாநிலம் அதிகபட்ச எண்ணிக்கையிலான இத்தகைய மருத்துவ பரிசோதனைகளை மேற்கொண்டுள்ளது, அதிகாரம் அளிக்கப்பட்ட செயற்குழு மாநிலங்களில் ராஜஸ்தான் மாநிலம் அதிகபட்ச எண்ணிக்கையில் இந்த மருத்துவ பரிசோதனைகளை மேற்கொண்டுள்ளது PMSMA செயல்படும் மருத்துவ நிலையத்திற்கு வரும் அனைத்து கருவுற்ற தாய்மார்களிடமும் மகப்பேறு மருத்துவர் மருத்துவப் பரிசோதனையை மேற்கொள்கிறார் என்று திரு. நட்டா தெரிவித்தார்.


    பிரதம மந்திரியின் வேண்டுகோளை ஏற்று இத்தகைய மருத்துவ பரிசோதனைகளில் ஈடுபட்ட பொதுத்துறை மற்றும் தனியார் துறை மருத்துவர்கள் அனைவருக்கும் நெஞ்சார்ந்த நன்றியை தெரிவித்து கொள்வதாக குறிப்பிட்ட திரு ஜே.பி. நட்டா இவர்களது உழைப்பால் இந்த குறிப்பிடத்தக்க இலக்கு சாத்தியமானது என்று கூறினார். இந்த மருத்துவர்கள் அனைவரும் தங்களது மன உறுதிப்பாடு நிறைந்த ‘IPledgefor9’ என்ற சேவையை தொடர வேண்டுமென அமைச்சர் கேட்டுக்கொண்டார். இதன் மூலம் கருவுற்ற தாய்மார்கள் மற்றும் பிறந்த குழந்தைகள் இறப்பு வீதத்தை குறைக்க உதவுமாறு கேட்டுக்கொண்டார்.


    2016 ஜூ 31 –ம் தேதி ஒலிபரப்பான மனதின் குரல் உரையில் மாண்புமிகு பிரதமர் இந்த திட்டத்திற்கு ஆண்டுக்கு 12 நாட்களை அர்பணிக்குமாறு தனியார் துறை மருத்துவர்களைக் கேட்டுக்கொண்டதை நினைவு கூர்ந்த சுகாதாரத்துறை அமைச்சர், பிரதமரின் வேண்டுகோளை ஏற்று PMSMA திட்டத்தின் கீழ் ஒவ்வொரு மாதத்தின் 9 –ம் தேதியை இந்த சேவைக்காக ஒதுக்குமாறு கேட்டுக்கொண்டார். மாதந்தோறும் 9 –ம் தேதி அன்று PMSMA அமர்வுகள் நடைபெறும் 12,800 அரசு சுகாதார மையங்கள் உள்ளன என்றும் இவற்றில் கருவுற்ற பெண்கள் குறிப்பிட்ட தேதியில் விரிவான, தரமான பேருகாலத்திற்கு முந்தைய மருத்துவ சோதனை வசதியை தங்களது பேருகாலத்தின் இரண்டாவது மற்றும் மூன்றாவது பகுதிகளில் பெருகிறார்கள் என்றும் அமைச்சர் கூறினார். PMSMA திட்டத்தின் கீழ் தொண்டு சேவைகளை வழங்க 4800 –க்கும் கூடுதலான தனியார் துறை மருத்துவர்கள் உறுதி ஏற்றுள்ளனர். சட்டிஷ்கர் மாநிலம் பிலாஸ்பூர் மாவட்டம் போன்ற உயர் முன்னுரிமை மாவட்டங்களில் 385 தனியார் துறை தொண்டர்கள் இந்த சேவையை வழங்கியுள்ளனர். இந்த தொண்டர்கள் அருகிலுள்ள அரசு மருத்துவ மையங்களில் கடந்த சில மாதங்களில் 10 முறைக்கு அதிகமாக இலவச சேவையை பெற்று தந்துள்ளனர்.


    தொலைதூரப்பகுதிகளில் தனியார் துறை மருத்துவர்கள், எதிர்ப்பார்த்ததற்கும் அதிகமாக இத்தகைய சேவைகளில் ஈடுப்பட்டிருந்தது தெரியவந்துள்ளது. உதாரணமாக டாக்டர் பூஜா உபாத்யாய என்ற பிரபல ராய்ப்பூர் பேருகால மருத்துவ நிபுணர் அவருக்கு அரசு அளித்த போக்குவரத்து செலவின உதவியை பெற மறுத்துவிட்டார். அதற்கு பதிலாக நாராயன்பூர் என்ற தொலைதூர இடதுசாரி தீவிரவாதம் பாதித்த மாவட்டத்தில் தனது சொந்த செலவில் இந்த சேவைகளை அவர் வழங்கினார்.


    விரிவான தரமான பேருகாலத்திற்கு முந்தைய பரிசோதனை, அதிக ஆபத்து நிறைந்த கருவுற்ற நிலவரத்தை அடையாளம் கண்டு தொடர் சிகிச்சை அளித்தல் ஆகியவை இந்த இயக்கத்தின் முக்கிய பகுதிகளாகும். அதிக ஆபத்து நிறைந்த கருவுற்ற நிலைமையை முன்கூட்டியே கண்டறிய 84 லட்சம் ஹீமோகுளோபின் பரிசோதனைகள், 55 லட்சம் எச்.ஐ.வி. பரிசோதனைகள் 41 லட்சம் பேருகால நீரிழிவு பரிசோதனைகள் ஆகியவை நடத்தப்பட்டுள்ளன. மருத்துவ பரிசோதனைகள் அடிப்படையில் ஐந்தரை லட்சம் கருவுற்ற பெண்கள் அதிக ஆபத்து நிறைந்த நிலைமையில் இருப்பது கண்டறியப்பட்டுள்ளது இவர்கள் சிறப்பு அல்லது உயர் சுகாதார வசதி பெறுவதற்கு அனுப்பி வைக்கப்பட்டனர். தவிர்க்க கூடிய மரணங்களிலிருந்து கருவுற்ற பெண்களையும் பச்சிளம் குழந்தைகளையும் காப்பற்ற இது முதல் படியாகும்.


    “தொடர்ச்சியான முயற்சிகள், பொதுத்துறை – தனியார் துறை பங்களிப்பு ஆகியவற்றின் மூலம் தவிர்க்க கூடிய பேருகால மரணங்களைக் குறைப்பதில் இந்தியா உறுதியுடன் உள்ளது. அரசுத் துறை மருத்துவர்கள் மற்றும் பெரும் எண்ணிக்கையிலான தனியார் துறை மருத்துவர்கள் ஆகியோரின் மன உறுதியுடன் கூடிய முயற்சி காரணமாக PMSMA ஒரு கோடி இலக்கை அடைந்துள்ளது” என்று திரு. நட்டா கூறினார்.

    
    
    (Release ID: 1517195) Visitor Counter : 133