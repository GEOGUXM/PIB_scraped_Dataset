      கலாசாரத்துறை அமைச்சகம்

      இந்தியா @ 70 பொருட்காட்சி
      Posted On: 11 JAN 2018 12:14PM by PIB Chennai


    மத்திய கலாச்சாரம் ( தனிப்பொறுப்பு ) மற்றும் சுற்றுச்சூழல் , வனம் , பருவநிலை மாற்ற த் துறை இணையமைச்சர் டாக்டர் மகேஷ் சர்மா , இந்தியா @ 70; ஜம்மு & காஷ்மீர் குறித்த பொருட்காட்சியை புதுதில்லியில் 11- ம் தேதி தொடங்கி வைத்தார் . ஜம்மு காஷ்மீர் இந்தியாவுடன் இணைந்த 70 ஆண்டுகளைக் குறிக்கும் வகையில் இது நடத்தப்படுகறது . ஒருமாத காலம் நடக்கும் பொருட்காட்சிக்கு கலாச்சார அமைச்சகத்தின் இந்திய தேசிய அருங்காட்சியகம் பேருதவி புரிந்துள்ளது .


    அருங்காட்சியகம் ஜம்மு காஷ்மீர் இணைப்பை அரிய காட்சிகள் , விரிவான தகவல்களுடன் சுவைபட நம் கண் முன்னே கொண்டு வந்து நிறுத்தியிருப்பதாக கலாச்சாரத்துறை அமைச்சர் டாக்டர் மகேஷ் சர்மா பாராட்டினார் . தனித்தனியே பிரிந்து கிடந்த பல்வேறு ராஜ்ஜியங்கள் எவ்வாறு இந்தியாவுடன் இணைக்கப்பட்டன என்பதை இளைஞர்கள் தெரிந்துகொள்ள இந்த பொருட்காட்சி பெரிதும் உதவும் என்று அமைச்சர் தெரிவித்தார் .


    மகாத்மா காந்தி , சர்தார் பட்டேல் , ஷியாம பிரசாத் முகர்ஜி போன்ற விடுதலைப் போராட்ட த் தலைவர்கள் முக்கிய பங்காற்றியதை டாக்டர் மகேஷ் சர்மா சுட்டிக்காட்டினார் . அவர்களின் பெரும் முயற்சியின் காரணமாக , இன்று பிரதமர் திரு . நரேந்திர மோடியின் தலைமையின் கீழ் ,’’ ஏக் பாரத் , ஷ்ரேஷ்தா பாரத் ‘’ என்ற வகையில் நாடு முன்னேற்றம் கண்டு வருவதாக அமைச்சர் குறிப்பிட்டார் . ஜம்மு காஷ்மீர் இந்தியாவின் ஒருங்கிணைந்த பகுதியாகும் என்றும் , எப்படி உந்த ஒருங்கிணைப்பு ஏற்பட்டது என்பது பிரமாதமாக இந்தப்பொருட்காட்சியில் காண்பிக்கப்பட்டுள்ளது என்று ம் டாக்டர் மகேஷ் சர்மா கூறினார் .


    இந்த டிஜிடல் பொருட்காட்சியி ல் கலந்துரையாடல் மூலம் , தேசிய அருங்காட்சியகம் காஷ்மீர் பிரச்சினையின் வரலாற்று உண்மைகளை படம் பிடித்து காண்பித்துள்ளது . இளம் தலைமுறையினர் இடையே பிரச்சினையின் காரணம் , நமது போர் வீரர்களின் தியாகம் , வீரம் , தீரச்செயல்கள் ஆகியவற்றை எடுத்துக்காட்டி மக்களிடம் விழிப்புணர்வை ஏற்படுத்தும் முயற்சியாக இது நடைபெறுகிறது .

    
    
    (Release ID: 1518496) Visitor Counter : 41