      குடியரசுத் துணைத் தலைவர் செயலகம்

      உடல் ரீதியான பயிற்சியைப் போலவே மனோரீதியான பயிற்சியையும் ஊக்குவிப்பது அவசியம்; குடியரசுத் துணைத் தலைவர்
      Posted On: 09 JAN 2018 6:16PM by PIB Chennai


    உடல் ரீதியான பயிற்சியைப் போலவே மனோரீதியான பயிற்சியையும் ஊக்குவிப்பது அவசியம் என்று குடியரசுத் துணைத் தலைவர் திரு .எம்.வெங்கையா நாயுடு கூறியிருக்கிறார். நமது உடலுக்கு சில வரம்புகள் உண்டு ஆனால் மனதுக்கோஎந்த வரம்பும் இல்லை அதன் முழு ஆற்றலும் பயன்படுத்தப்படவேண்டும் என்றும் அவர் கூறினார். சீனாவின் ஷென்சன் நகரில் நடந்த உலக நினைவாற்றல் சாம்பியன் போட்டியில் இந்தியாவுக்கான உலக நினைவாற்றல் விளையாட்டு கவுன்சில் சார்பில் பங்கேற்று நான்காவது இடம் பெற்று திரும்பிய இந்திய தூதுக் குழுவிற்கு நடந்த பாராட்டுக் கூட்டத்தில் பேசுகையில் இவ்வாறு கூறினார்.


    மனோரீதியான பயிற்சி மாணவர்களிடமும் இளைஞர்களிடமும் ஒருமித்து கவனிப்பதையும் படைப்பாற்றலையும் மேம்படுத்தி வாழ்க்கையில் வெற்றி பெறுவதற்கு உதவுகிறது. என்றார். வெறும் மனப்பாடம் செய்வதிலும் நினைவாற்றலை வளர்த்துக் கொள்வதிலும் மட்டுமன்றி எந்தப் பொருளையும் அலசி ஆராய்வது, த ர் க்கரீதியாக சிந்திக்கும் திறமை ஆகியவை நோக்கிய திசையில் நம்மை செலுத்திக் கொள்ள வேண்டும் என்றார் . ஒரு பொருள் பற்றிய முழுமையான வடிவத்தை உருவாக்கி புரிந்து கொள்வது மிக முக்கியம் என்றும் அவர் கூறினார்.


    முழுமையான கல்விபற்றி குறிப்பிட்ட குடியரசுத் துணைத் தலைவர், மனப்பாடம் செய்வது, பெற்றோரின் அபரிமிதமான எதிர்ப்பார்ப்பு, அதிகரித்துவரும் போட்டி உயர்ந்த இடத்தை பெற வேண்டும் என்ற கல்வி நிறுவனங்களின் ஆர்வம் முதலியவை மாணவர்களிடையே கவலையையும், அழுத்தத்தையும் ஏற்படுத்துகின்றன என்றார். இந்த வலியையும் அழுத்தத்தையும் தாங்கி கொள்ள முடியாமல் மாணவர்கள் தற்கொலை செய்து கொள்வதாக வரும் தகவல் வறுத்தமளிக்கிறது என்றும் திரு. வெங்கையா நாயுடு குறிப்பிட்டார்.மன அழுத்தம் காரணமாக தற்கொலை நோக்கி தள்ளப்படும் மாணவர்களுக்கு அரசும் சமூதாயமும் கல்வி நிறுவனங்களும் ஆதரவும் ஆறுதலும் அளிப்பதன் மூலம்தற்கொலையை தடுக்க முடியும் என்று கூறினார். கிளிப்பிள்ளை போல திரும்பத் திரும்பப் படிக்கும் தற்போதைய முறையில் மாணவர்கள் பொருளை புரிந்து கொள்ளாமலேயே தேர்வுக்காக மனப்பாடம் செய்யும் முறையை பின்பற்றுகிறார்கள் என்றும் அவர் கூறினார்


    நினைவாற்றலை வளர்த்துக் கொள்வது எப்படி என்ற நுட்பத்தைஒவ்வொரு இந்தியனும் கற்றுக்கொண்டு பயிற்சி பெறுவதன் மூலம் ஆரோக்கியமான மனநிலையை பெற முடியும் என்றும் குடியரசுத் துணைத் தலைவர் கூறினார். மாணவர்கள் இந்த நினைவாற்றல் நுட்பத்தை புரிந்து கொண்டு பயில்வதன் மூலம் பாடம் அல்லாத இதர நடவடிக்கைகளிலும் ஈடுபடுவதற்கு நேரம் கிடைக்குமென்றும் அதன் மூலம் முழுமையான வளர்ச்சியைஎட்ட முடியும் என்றும் குடியரசுத் துணைத் தலைவர் திரு. வெங்கையா நாயுடு கூறினார்.

    
    
    (Release ID: 1516054) Visitor Counter : 54