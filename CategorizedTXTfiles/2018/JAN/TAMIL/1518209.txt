      பெட்ரோலியம் மற்றம் இயற்கை எரிவாயு அமைச்சகம்

      திறந்த ஏக்கர் உரிமம் கொள்கையின்படி முதல் சுற்று ஏலத்தை புது தில்லியில் நடத்தியது பெட்ரோலியம் மற்றும் இயற்கை எரிவாயு அமைச்சகம்
      Posted On: 18 JAN 2018 5:49PM by PIB Chennai


    பிரதமர் திரு. நரேந்திர மோடியின் சீரிய நோக்கமான எரிசக்தி பாதுகாப்பு மற்றும் தன்னிறைவைக் கருத்தில் கொண்டு, பெட்ரோலியம் மற்றும் இயற்கை எரிவாயு அமைச்சகம் சமீப காலங்களில் பல்வேறு சீர்திருத்தங்களை மேற்கொண்டு வருகிறது. அந்த வகையில் திறந்த ஏக்கர் உரிமம் திட்டத்தின்படி மத்திய அரசு முதல் சுற்று ஏலத்தை ஜனவரி புது தில்லியில் 18-ம் தேதி நடத்தியது. இது சர்வதேச நிறுவனங்களுக்கான போட்டியாகும்.


    இந்த நிகழ்வுக்கு மத்திய பெட்ரோலியம் மற்றும் இயற்கை எரிவாயுத் துறை அமைச்சர் திரு. தர்மேந்திர பிரதான் தலைமை வகித்தார். மேலும் தொழிலதிபர்கள், தூதர்கள், நாடாளுமன்ற உறுப்பினர்கள், வங்கி அதிகாரிகள், மத்திய அரசு அதிகாரிகள் உள்ளிட்ட 100-க்கும் மேற்பட்டோர் கலந்து கொண்டனர்.


    இந்த நிகழ்ச்சியின் போது 59,282 சதுர அடி ஏலத்துக்காக அறிவிக்கப்பட்டது. கடந்த 8 ஆண்டுகளில் இவ்வளவு பெரிய பரப்பு ஏலத்தில் விடுவது இதுவே முதல் முறையாகும்.


    இந்த ஏலத்துக்காக மின்னணு ஏலமேடை உருவாக்கப்பட்டது. இது முற்றிலும் பாதுகாப்பானது. உலகத்தின் எந்தப் பகுதியிலிருந்தும் இதன் மூலம் ஏலத்துக்கு விண்ணப்பிக்கலாம். ஏலத்துக்காக மொபைல் செயலி ஒன்றும் உருவாக்கப்பட்டது.


    இந்த நிகழ்ச்சியில் உரையாற்றிய மத்திய அமைச்சர் திரு. தர்மேந்திர பிரதான் தனது அமைச்சகம் மேற்கொண்டு வரும் பல்வேறு சீர்திருத்தங்கள் தொடர்பாக சுருக்கமாக எடுத்துரைத்தார். மேலும் பல்வேறு வெளி நாட்டு நிறுவனங்களுடன் இணைந்து நவீன தொழில்நுட்பங்களைப் புகுத்தி உள்நாட்டில் எண்ணெய் மற்றும் இயற்கை எரிவாயுவை பெருக்குவதற்கான தனது எண்ணங்களையும் அவர் பகிர்ந்துக்கொண்டார்.


    நிகழ்ச்சியில் உரையாற்றிய எண்ணெய் மற்றும் இயற்கை எரிவாயு அமைச்சகத்தின் செயலாளர் திரு. கே.டி. திரிபாதி, இந்தியாவின் ஆய்வு மற்றும் உற்பத்திப் பிரிவு தொடர்பாக எடுத்துரைத்தார்.


    ஹைட்ரோ கார்பன் இயக்குநர் திரு. அடனு சக்கரவர்த்தி, ஆய்வுத் துறை கூடுதல் செயலாளர் திரு. அமர்நாத் ஆகியோரும் நிகழ்ச்சியில் பங்கேற்று தங்கள் கருத்துகளை எடுத்துக் கூறினர்.


    இந்த நிகழ்ச்சிக்குப் பின் திறந்த ஏக்கர் உரிமம் தொடர்பாக விளக்கம் அளிக்கும் விதமாக பயிலரங்கு ஒன்றும் நடைபெற்றது. இந்த நிகழ்ச்சியில் 200-க்கும் மேற்பட்டோர் கலந்து கொண்டு ஏலம் எடுப்பது தொடர்பான விரிவான விவரங்களைப் பெற்றனர்.

    
    
    (Release ID: 1518209) Visitor Counter : 40