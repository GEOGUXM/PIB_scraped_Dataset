      சுகாதாரம் மற்றும் குடும்ப நலத்துறை அமைச்சகம்

      இந்தியாவில் 5 வயதுக்குள்பட்ட குழந்தைகளின் இறப்பு வீதம் குறிப்பிடத்தக்க அளவு குறைந்துள்ளது. கடந்த ஆண்டில் குழந்தைகள் இறப்பு 2 மடங்கு குறைந்துள்ளது
      இந்திரதனுஷ் திட்டத்துக்கு கிடைத்த வெற்றி
      
      உலக அளவிலான சுகாதாரத்தை நோக்கி முன்னேற இந்தியா உறுதி - மத்திய அமைச்சர் ஜே.பி. நட்டா
      Posted On: 12 JAN 2018 6:14PM by PIB Chennai


    2016-ம் ஆண்டுக்கான மாதிரிப் பதிவு முறை அறிக்கையின்படி இந்தியாவில் 5 வயதுக்குள்பட்ட குழந்தைகள் இறப்பு வீதம் குறிப்பிடத்தக்க அளவு குறைந்துள்ளதற்கு மத்திய சுகாதார மற்றும் குடும்ப நலத்துறை அமைச்சர் திரு.ஜே.பி. நட்டா மகிழ்ச்சி தெரிவித்துள்ளார். 2016-ம் ஆண்டுக்கான குழந்தைகள் இறப்பு தொடர்பான மாதிரிப் பதிவு முறை அறிக்கை வெளியிடப்பட்டுள்ளது. இந்த அறிக்கையின்படி குழந்தை இறப்பு வீதம் 2016-ம் ஆண்டில் 9 சதவீதம் குறைந்துள்ளது. அதாவது 2015-ம் ஆண்டில் 1000-க்கு 43 ஆக இருந்தது 2016-ம் ஆண்டில் 39-தாக குறைந்துள்ளது. அதாவது 4 புள்ளிகள் குறைந்துள்ளது. கடந்த ஆண்டு இறப்பு வீதம் 2 மடங்கு குறைந்துள்ளது. மேலும் கடந்த ஆண்டுக்கு முந்தைய ஆண்டிலிருந்து சில மாநிலங்களைத் தவிர எல்லா மாநிலங்களிலும் இறப்பு வீதம் குறைந்துள்ளதாகவும் அந்த அறிக்கையில் தெரிவிக்கப்பட்டுள்ளது. டெல்லி, சட்டீஸ்கர், உத்தரகாண்ட் ஆகிய மாநிலங்களில் முந்தைய ஆண்டுகளில் இறப்பு சதவீதம் சற்று கூடுதலாக இருந்த நிலையில் தெலுங்கானாவில் முந்தைய வருடத்தை ஒப்பிடும் போது எந்த மாற்றமும் இல்லை.


    இந்தச் சாதனையை எட்டுவதற்காக உறுதுணையாற்றிய அனைவருக்கும் அமைச்சர் வாழ்த்துத் தெரிவித்துக் கொண்டார். இந்த நிலையில் மத்திய அரசு குழந்தைகள் இறப்பு 1000-க்கு 25 என்ற நிலையான வளர்ச்சி இலக்கை எட்டும் நோக்கில் செயல்பட்டு வருகிறது என்றும் அமைச்சர் குறிப்பிட்டார். பிரதமர் திரு. நரேந்திர மோடியின் தொலை நோக்குப் பார்வை, வழிகாட்டுதலின்படி உலக அளவிலான சுகாதாரத்தை நோக்கி இந்தியா அடியெடுத்து வைக்கத் தொடங்கியுள்ளது என்றும் அமைச்சர் தெரிவித்தார்.


    நாடு முழுவதும் எடுக்கப்பட்டு வரும் பல்வேறு சுகாதார நடவடிக்கைகளின் விளைவாக, இறப்பு வீதம் குறைந்துள்ளதாக அமைச்சர் குறிப்பிட்டார். சுகாதாரத்துக்கு தேவை.யானவற்றில் உறுதியான தரம், வலுவான சேவை விநியோகம், தகவல் மற்றும் உண்மை அறிதல், மருந்து, மாத்திரைகள், நோயைக் கண்டறிதல் ஆகியவற்றில் மத்திய அரசு மேற்கொண்ட கடுமையான முயற்சியின் காரணமாக இறப்பு வீதம் குறைந்துள்ளது என்றும் அமைச்சர் குறிப்பிட்டார்.


    2016-ம் ஆண்டுக்கான மாதிரிப் பதிவு முறை அறிக்கையின்படி இந்தியாவில் பாலின ரீதியாகவும் குழந்தைகள் இறப்பு வீதமும் குறைந்துள்ளது. 2014-ம் ஆண்டில் பாலின ரீதியாக 5 வயதுக்குள்பட்ட குழந்தைகள் இறப்பு வீதம் 17 சதவீதமாக இருந்தது. அது இப்போது 11 சதவீதமாக குறைந்துள்ளது. 2016-ம் ஆண்டுக்கான அறிக்கையின்படி 1000-க்கு 37 ஆண் குழந்தைகளும் 1000-க்கும் 41 பெண் குழந்தைகளும் இறந்துள்ளதாக தெரியவந்துள்ளது. பெரிய மாநிலங்களான டெல்லி, சட்டீஸ்கர், குஜராத், தெலுங்கனா, மத்தியப்பிரதேசம், ஒடிசா, தமிழ்நாடு ஆகிய மாநிலங்களில் பெண் குழந்தைகள் இறப்பு சதவீதம் மிகவும் குறைந்துள்ளது. அதுவும் தமிழ்நாடு, மத்தியப் பிரதேசம், குஜராத், சட்டீஸ்கர் ஆகிய மாநிலங்களில் 5-வயதுக்குள்பட்ட பெண் குழந்தைகள் இறப்பு விகிதம் மிகவும் குறைந்துள்ளதாகவும் அந்த அறிக்கையில் தெரிவிக்கப்பட்டுள்ளது.


    5 வயதுக்குள்பட்ட பெண் குழந்தைகள் இறப்பு வீதம் பீகாரில் மிகவும் அதிகமாக உள்ளது. அதாவது பீகாரில் 46 சதவீதமாக உள்ளது. ஹரியாணாவில் 23 சதவீதமாகவும் கேரளாவில் 20 சதவீதமாகவும் அசாம், கர்நாடகாவில் 19 சதவீதமாகவும் ராஜஸ்தானில் 17 சதவீதமாகவும் உள்ளது.


    மேலும் சிசுக்கள் இறப்பு விகதம் ஒரு புள்ளி குறைந்துள்ளதாகவும் அந்த அறிக்கையில் தெரிவிக்கப்பட்டுள்ளது. அதாவது 25 புள்ளியாக இருந்த இறப்பு விகிதம் 24 புள்ளியாக குறைந்துள்ளது.

    
    
    (Release ID: 1518242) Visitor Counter : 190