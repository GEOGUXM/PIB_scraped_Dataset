      குடியரசுத் துணைத் தலைவர் செயலகம்

      புலம் பெயர் தமிழர்களின் வெற்றிக்கு ஏற்புத் தன்மை, உள்ளடக்குதல் ஆகிய இந்திய மாண்புகளே காரணம்!
      குடியரசுத் துணைத் தலைவர் வெங்கையா நாயுடு பேச்சு
      இந்திய மாண்புகளை கடைபிடிப்பதில் பெருமை கொள்வது தான் இந்திய தேசியவாதம் என வெங்கையா நாயுடு கருத்து
      எப்போதாவது ஏற்படும் பிறழ்ச்சிகள் இந்தியாவின் மைய மாண்புகளை எந்த பாதிப்பையும் ஏற்படுத்தாது
      உலக அமைதிக்கு மிகப்பெரிய சவால் பயங்கரவாதம் தான்; அதற்கும் எந்த மதத்திற்கும் தொடர்பு கிடையாது: குடியரசுத் துணைத் தலைவர்.
      Posted On: 09 JAN 2018 3:06PM by PIB Chennai


    உலகின் பல்வேறு நாடுகளில் உள்ள புலம் பெயர்ந்த இந்தியர்களின் வெற்றி என்பது அந்த நாட்டை ஏற்று கொள்ளுதல் , அந்நாட்டவருடன் ஒருங்கிணைந்து வாழும் உள்ளடக்கியத் தன்மை ஆகிய இந்திய மாண்புகளின் வலிமையை பிரதிபலிப்பதாக இந்தியக் குடியரசுத் துணைத் தலைவர் திரு. எம். வெங்கையா நாயுடு உறுதிபட கூறியுள்ளார். தில்லியில் நடைபெற்ற பல்வேறு நாடுகளைச் சேர்ந்த புலம்பெயர்ந்த இந்தியர் மக்கள் பிரதிநிதிகளின் முதல் மாநாட்டின் நிறைவுப் பகுதியில் சிறப்புரையாற்றும் போது இவ்வாறு அவர் கூறினார்.


    உலகம் முழுவதும் வாழும் 3 கோடிக்கும் மேற்பட்ட இந்தியர்களின் வெற்றியை பாராட்டிப் பேசிய அவர் , ‘‘ உலகிலுள்ள ஏராளமான நாடுகளில் இருந்து , அந்தந்த நாடுகளின் மக்கள் பிரதிநிதிகள் அவைக்கு தேர்ந்தெடுக்கப்பட்டுள்ள இந்திய வம்சாவளியினர் பெருமளவில் இங்கு கூடியிருப்பது உலகில் இந்தியாவின் ஆதிக்க எல்லை அதிகரித்து வருவதையே காட்டுகிறது. எனது பார்வையில் இதை பண்டைக்காலத்திலிருந்து பல நூற்றாண்டுகளாக வளர்த்தெடுக்கப் பட்டு , ஒருங்கிணைக்கப்பட்ட ஏற்புத் தன்மை , உள்ளடக்கியத் தன்மை ஆகிய இந்திய மாண்புகளின் பிரதிபலிப்பாகவே தெரிகிறது ’’ என்று குடியரசுத் துணைத்தலைவர் வெங்கையா நாயுடு தெரிவித்தார்.


    ‘‘ நமது இந்திய தாய் மண் பல நூற்றாண்டுகளாக கல்வி , வர்த்தகம் மற்றும் வணிகம் , மதப் பிரச்சாரம் உள்ளிட்ட காரணங்களுக்காகவும் , இவற்றையெல்லாம் கடந்து நம் மீது படையெடுத்து வந்தவர்கள் என பல்வேறு தரப்பினரையும் ஏற்றுக்கொண்டிருக்கிறது. இத்தகைய ஒவ்வொரு நிகழ்வும் நமது பாரம்பரிய மாண்புகள் மற்றும் பண்பாட்டின் ஒருங்கிணையும் தன்மையை மேலும் வலுப்படுத்தியிருக்கிறது. மனிதகுல ஒற்றுமை தத்துவத்தின் அடையாளமாக விளங்கும் இத்தகைய காலத்தை வென்ற மாண்புகளை நினைத்து நமது தாய்நாடான இந்தியாவில் வாழ்பவர்களும் , இந்தியாவில் மூலமாகக் கொண்டு பிறநாடுகளில் வாழ்பவர்களும் பெருமைப் பட்டுக் கொள்ளலாம் ’’ என்றும் அவர் கூறினார்.


    இந்திய மாண்புகளின் பெருமைகள் குறித்து மேலும் விளக்கிய அவர் ,‘‘ நாம் இந்திய தேசியவாதம் குறித்து பேசும் போதெல்லாம் , நமது நாட்டின் இயல்பான உள்ளடக்கிய மனிதத்துவத்துடன் சம்பந்தப்பட்ட பெருமையைக் குறிப்பிடுகிறோம். இதற்கு மாறான சில சொற்களும் , வழிதவறிச் சென்ற சில மனிதர்களின் செயல்களும் நமது தாய்நாட்டு மாண்புகளின் தரத்தையும் , வலிமையையும் எந்த வகையிலும் குலைத்து விடாது ’’ என்றும் கூறினார்.


    இந்தியாவில் ஒன்றாக வாழும் பலவேறு சமூக மற்றும் மதப் பின்னணி கொண்டவர்களை ஒருங்கிணைக்கும் இந்திய தேசியவாதத்தை நினைத்து இந்தியக் குடிமக்கள் பெருமைப்பட்டுக் கொள்ளும் அதேநேரத்தில் , வெளிநாடுகளில் வாழும் புலம் பெயர்ந்த இந்தியர்கள் தாங்கள் வாழும் நாடுகளின் மாண்புகள் மற்றும் பண்பாட்டை மனதில் கொண்டு அவற்றை பின்பற்றி வாழ்வதும் இந்திய மாண்புகளின் ‘ ஏற்றுக் கொள்ளும் ’ உணர்வின் வெளிப்பாடு தான். இதுதான் இந்திய மாண்புகளின் முக்கிய அம்சமாகும் என்றும் குடியரசுத் துணைத் தலைவர் தெரிவித்தார்.


    இன்றைய நிலையில் உலக அமைதிக்கு ஏற்பட்டுள்ள மிகப்பெரிய அச்சுறுத்தல் பயங்கரவாதம் தான் என்று குறிப்பிட்ட திரு.நாயுடு , இந்த அச்சுறுத்தலை எதிர்த்து போராட உலக அளவில் கருத்தொற்றுமையை நாம் ஏற்படுத்த வேண்டும் என்றும் குறிப்பிட்டார். ‘‘ பயங்கரவாதம் என்பது மனிதகுலத்துக்கு பெரும் அச்சுறுத்தல் ; அதை ஒடுக்க ஒருங்கிணைந்த நடவடிக்கை தேவை என்பதை நாம் அனைவரும் அங்கீகரிக்க வேண்டும். துரதிருஷ்டவசமாக சில பயங்கரவாதத்தை மதம் என்னும் துணியைப் போட்டு மூட முயற்சிக்கின்றனர். ஆனால் , மதத்திற்கு இந்த உலகில் உள்ள எந்த மதத்துடனும் சம்பந்தம் இல்லை ’’ என்றும் திரு.வெங்கையா நாயுடு உறுதிபட தெரிவித்தார்.


    உலகின் புலம்பெயர்ந்த சமுதாயங்களில் இரண்டாவது பெரிய சமுதாயமாக விளங்கும் இந்திய புலம்பெயர்ந்த மக்கள் இந்தியாவுக்கும் , உலக நாடுகளுக்கும் இடையிலான கலாச்சார , இலக்கிய , அரசியல் மற்றும் பொருளாதார பிணைப்பை வலுப்படுத்த பெருமளவில் பங்களித்துள்ளனர் என்று குடியரசுத் துணைத்தலைவர் தெரிவித்தார். புதிய இந்தியாவை உருவாக்கும் முயற்சியிலும் புலம்பெயர்ந்த இந்தியர்கள் போதுமான அளவுக்கு பங்களிக்க வேண்டும் என்று வேண்டுகோள் விடுத்த திரு.வெங்கையா நாயுடு , இராமர் இலங்கையை அடைவதற்காக கடலில் பாலம் அமைக்கும் பணியில் ஒரு சிறு அணிலும் பங்களித்ததை சுட்டிக்காட்டினார்.


    ******************

    
    
    (Release ID: 1516357) Visitor Counter : 128