      பாதுகாப்பு அமைச்சகம்

      என்.எஸ்.சி.என் (கே.என்) அமைப்பின் உயர்நிலைத் தீவிரவாதி நாகாலாந்தில் கைது
      Posted On: 24 JAN 2018 5:49PM by PIB Chennai


    நாகா தீவிரவாதிகளுக்கு பெருத்த அடியாக , என் . எஸ் . சி . என் ( கிட்டோவி - நியோபாக் ) தீவிரவாத இயக்கத்தை சேர்ந்த மூத்த தீவிரவாதி ஜனவரி 23- ம் தேதி கைது செய்யப்பட்டான் .


    திமாப்பூர் , ஜுனேபோடோ இடையே , மூத்த என் . எஸ் . சி . என் தீவிரவாதியின் நடமாட்டம் இருப்பதாக தேசியப் புலனாய்வு முகமை (NIA) அளித்த வேவுத் தகவல் அடிப்படையில் அசாம் ரைபிள்ஸ் மற்றும் (NIA) – வின் கூட்டுப்படை கொஹிமா மாவட்டத்தில் ஏராளமான சோதனைச் சாவடிகளை அமைத்து வாகனச் சோதனையில் ஈடுப்பட்டது .


    கொஹிமா அருகே ஸூப்சா என்னுமிடத்தில் 23- ம் தேதி நடந்த வாகனச் சோதனையின் போது , டாடா பார்ச்சுனர் வாகனத்தில் ( பதிவு எண் NL-07 C 2266 ) வந்த NSCN (KN) பிரிவு தளபதி மற்றும் இரண்டு கூட்டாளிகளை அசாம் ரைபிள்ஸ் படையினர் கைது செய்தனர் . அவர்களிடம் நடத்திய விசாரணையில் கைதான மூத்த தளபதி நாகாலாந்தின் ஜுனேபோடோவைச் சேர்ந்த ஹோஷூஜூ என்பவரின் மகனான அஹேடோ சோப்பி என்று அடையாளம் காணப்பட்டது . அவனுடன் பிடிபட்ட இரண்டு பேர் , விட்டி மராக் , முஹாஹோட்டோ சுமி என்று தெரியவந்தது .


    பிடிபட்ட அஹேட்டோ , என்ஐஏ பதிவு செய்த RC 03/2013/NIA/GUW ஜுனேபோடோ மாவட்ட ஆயுத கொள்ளை வழக்கில் மூன்றாவது குற்றவாளியாவான் . அவனுக்கு எதிராக என்ஐஏ சிறப்பு நீதிபதி கடந்த 2014- ம் ஆண்டு மே 14 மற்றும் 2014 ஜூலை 8 ஆகிய தேதிகளில் ஜாமீனில் வெளிவர இயலாத வாரண்ட் பிறப்பித்துள்ளார் என்பது குறிப்பிடத்தக்கது .


    இந்த நடவடிக்கையின் போது , 56 ரக துப்பாக்கி ஒன்று , 176 துப்பாக்கிக் குண்டுகள் , ரூ .1,32,320 மதிப்பிலான இந்திய ரூபாய் நோட்டுகள் , செல்போன்கள் , ஆவணங்கள் கைப்பற்றப்பட்டன .


    

    
    (Release ID: 1518110) Visitor Counter : 38
    
    
      Read this release in: English