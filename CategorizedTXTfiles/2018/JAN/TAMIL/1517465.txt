      விவசாயத்துறை அமைச்சகம்

      பெர்லினில் நடந்த விவசாய அமைச்சர்கள் மாநாட்டில் திரு. கஜேந்திர சிங் செகாவத் கலந்து கொண்டார்
      Posted On: 22 JAN 2018 12:55PM by PIB Chennai


    மத்திய விவசாயம் மற்றும் விவசாயிகள் நலத்துறை இணையமைச்சர் திரு . கஜேந்திர சிங் செகாவத் தலைமையில் கால்நடை பராமரிப்பு , பால் வளம் மற்றும் மீன்வளத்துறை இணை செயலர் டாக்டர் ஓ . பி . சவுத்ரி , விவசாயம் , கூட்டுறவு மற்றும் விவசாயிகள் நலத்துறை இயக்குநர் எச் . கே . சுவான்தங் ஆகியோர் அடங்கிய குழு , ஜெர்மனியின் பெர்லின் நகரில் 20.01.2018 அன்று நடந்த உணவு மற்றும் வேளாண்மைக்கான 10- வது உலக அமைப்பின் விவசாய அமைச்சர்கள் மாநாட்டில் கொண்டனர் .


    ’நிலைத்தன்மை , பொறுப்புடைமை , திறமை ’ ஆகியவற்றின் அடிப்படையில் கால்நடைகளின் எதிர்காலத்தை வடிவமைப்பதை லட்சியமாகக் கொண்டு ஏற்பாடு செய்யப்பட்ட இந்த மாநாட்டில் 69 நாடுகளின் விவசாய அமைச்சர்கள் , உலக வர்த்தக நிறுவனம் , உணவு மற்றும் விவசாய நிறுவனம் , பிராணிகள் சுகாதார உலக அமைப்பு உள்ளிட்ட 6 சர்வதேச அமைப்புகளளின் தலைவர்கள் கலந்து கொண்டனர் . அதிகரித்து வரும் உலக மக்கள் தொகையைக் கருத்தில் கொண்டு , கால்நடை உற்பத்தியை ப் பெருக்கி, அவற்றிடம் இருந்து கட்டுபடியான விலையில் போதிய , சத்தான , பாதுகாப்பான உணவு கிடைக்கச் செய்ய வேண்டும் என்று , விவசாய அமைச்சர்கள் சார்பில் கேட்டுக்கொள்ளப்பட்டது .


    இந்தியாவில் கால்நடைகளுக்கான நோய் தடுப்பு மற்றும் கால்நடை நல நடவடிக்கைகளை த் தீவிரமாக கையாண்டு வருவதால் , பால் வளம் , இறைச்சி , கோழிப்பண்ணைகள் துறையில் பெரிய வளர்ச்சி அடைந்துள்ளதாக இணையமைச்சர் சுட்டிக்காட்டினார் . பருவநிலை மாற்றத்தால் ஏற்படும் பாதிப்பைக் குறைக்க , கால்நடை மற்றும் பயிர்கள் பாதுகாப்பில் எடுக்கப்பட்ட நடவடிக்கைகளை திரு . செகாவத் விளக்கினார் . பருவநிலை மாற்றத்தை சமாளிக்க விதிமுறைகளை மதித்து நடக்க வேண்டிய பொறுப்பு , வளர்ந்த நாடுகளுக்கு உள்ளது என்று அவர் உறுதிபடத் தெரிவித்தார் .


    இந்த , பெர்லின் பயண வாய்ப்பை பயன்படுத்தி , திரு செகாவத் தலைமையிலான குழு , ஜெர்மனி , அர்ஜெனடினா , உஷ்பெகிஸ்தான் ஆகிய நாடுகளின் விவசாய அமைச்சர்களை ச் சந்தித்து பேசியது .


    இந்தியா - ஜெர்மனி இடையே விவசாயப்பிரிவில் உள்ள உறவுகள் பற்றி இருநாட்டு அமைச்சர்களும் ஆய்வு செய்தனர் . ஐரோப்பிய யூனியன் தன்னிச்சையாக நிர்ணயித்த கழிவு அளவை ஏற்று அரிசி ஏற்றுமதி செய்வதால் உருவான நல்லுறவை இந்தச் சந்திப்பின்போது திரு செகாவத் நல்ல விதமாக பயன்படுத்திக்கொண்டார் . டிஜிடல் சான்றிதழ்களை ஐரோப்பிய யூனியன் ஏற்றுக்கொள்ளாததை அமைச்சர் சுட்டிக்காட்டினார் . இதற்கு பதில் அளிக்கும் வகையில் பேசிய ஜெர்மனி அமைச்சர் , இந்தியாவின் நவீன டிஜிடல் தொழில்நுட்பத்தை பாராட்டியதுடன் , இதுபற்றி ஐரோப்பிய யூனியனுடன் தாமே தனிப்பட்ட முறையில் பேசி நடவடிக்கை எடுப்பதாக உறுதி அளித்தார் ,


    உஸ்பெகிஸ்தான் விவசாயம் மற்றும் நீர்வளத்துறை அமைச்சர் திரு . ஸோயர் மிர்ஷாயேவ் - உடன் நடந்த சந்திப்பின்போது , விவசாய துறையில் இந்தியாவின் முன்னுரிமை பண்ணை எந்திரப்பிரிவு , திறன் மேம்பாடு , பயிர் கழிவு பராமரிப்பு ஆகியவை என்றும் , இவற்றில் ஒத்துழைப்பை நாடுவதாகவும் இணையமைச்சர் வலியுறுத்தினார் . இரு அமைச்சர்களும் , பச்சைப் பயிறு உள்ளிட்ட பொருட்களை வர்த்தகப்படுத்துவது , மற்றும் இருநாடுகளின் முதலீட்டு வாய்ப்புகள் பற்றி விவாதித்தனர் . உஸ்பெகிஸ்தான் பொருட்காட்சி அரங்குகளை சுற்றிப்பார்த்த அமைச்சர்கள் , அங்கும் பயனுள்ள பேச்சுக்களில் ஈடுபட்டனர் .


    திரு . செகாவத் , அர்ஜென்டினா விவசாய அமைச்சர் டாக்டர் லூயிஸ் மிகுவல் எட்சவெஹியர் - உடன் பழங்கள் , காய்கறிகள் , இறைச்சி போன்ற விவசாய உற்பத்தி பொருட்களை சந்தைப்படுத்துவது உள்ளிட்ட பரஸ்பர ம் நன்மை தரும் பல்வேறு விஷயங்கள் பற்றி விவாதித்தனர் . பண்ணை சார்ந்த தொழில் பிரிவில் அர்ஜென்டினா அடைந்துள்ள வெற்றி குறித்து தெரிந்து கொள்ள இந்தியா ஆர்வம் கொண்டிருப்பதாக அமைச்சர் தெரிவித்தார் . பண்ணை எந்திரப்பிரிவை இந்திய சூழலுக்கு ஏற்ற வகையில் பயன்படுத்தும் தொழில்நுட்பத்தை வழங்க ஒத்துழைப்பை அளிக்க வேண்டும் என அவர் கேட்டுக்கொண்டார் . இதன்மூலம் , இந்தியாவில் கிடங்குகளில் சேமிக்கப்படும் உணவு தானிய இழப்பை தடுக்க பைகள் தயாரிப்பு தொழில்நுட்பம் கிடைக்கப் பெற்றுள்ளது .


    *****

    
    
    (Release ID: 1517465) Visitor Counter : 70