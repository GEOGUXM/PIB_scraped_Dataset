      குடியரசுத் தலைவர் செயலகம்

      குடியரசுத் தலைவருடன் கம்போடிய பிரதம மந்திரி சந்திப்பு
      Posted On: 27 JAN 2018 6:19PM by PIB Chennai


    கம்போடியா நாட்டின் பிரதம மந்திரி மதிப்பிற்குரிய திரு . ஹுன் சென் , இந்தியக் குடியரசுத் தலைவர் திரு . ராம் நாத் கோவிந்த்தை இன்று குடியரசுத் தலைவர் மாளிகையில் சந்தித்தார் .


    குடியரசுதினக் கொண்டாட்டத்திலும் , இந்தியாவில் நடைபெற்ற ஆசியான் உச்சி மாநாட்டிலும் கம்போடியா நாட்டின் பிரதம மந்திரி கலந்துகொண்டு பெருமைப்படுத்தியிருப்பதாக குடியரசுத் தலைவர் தெரிவித்தார் . ஆசியான் – இந்தியா மாநாடு வெற்றிபெற ஆதரவு கொடுத்ததற்கும் குடியரசுத் தலைவர் நன்றி தெரிவித்தார் .


    இந்தியாவும் கம்போடியாவும் நாகரிக மற்றும் கலாச்சார உறவு கொண்டுள்ளதாகவும் , இது காலம்காலமாக தொட ரு வதாகவும் தெரிவித்தார் . காலனித்துவ கடினமான வரலாற்றுக் காலத்தின்போது கம்போடியாவின் பக்கம் இந்தியா நின்றதற்கு பெருமைப்பட்டார் . இந்தியாவின் கிழக்கு சட்டக் கொள்கைகளில் கம்போடியா முக்கிய க் கூட்டாளியாக திகழ்கிறது .


    உள்நாட்டு ஒட்டுமொத்த உற்பத்தி 7 சதவிகிதத்துடன் கம்போடியா பொருளாதார வளர்ச்சியை தொடர்ந்து தக்க வைத்துள்ளதற்கு குடியரசுத் தலைவர் பாராட்டு தெரிவித்தார் . கம்போடியாவின் வளர்ச்சியில் இந்தியா கூட்டு பங்குதாரர் என்பதை வலியுறுத்திக் கூறினார் . நிதி மற்றும் கட்டிடத் துறையில் கம்போடியாவுக்கு கூடுதல் முன்னுரிமை கொடுப்பதற்கு இந்தியா விருப்பம் தெரிவித்துள்ளது .


    ஐக்கிய நாடுகள் சபை மற்றும் பல்வேறு சர்வதேச அமைப்புகளில் இந்தியாவுக்கு கம்போடியா கொடுத்துவரும் ஆதரவுக்கு குடியரசுத் தலைவர் நன்றி தெரிவித்தார் . சர்வதேச சூரியக் கூட்டணியில் கம்போடியா இணைந்ததற்கும் குடியரசுத் தலைவர் பாராட்டு தெரிவித்தார் .

    
    
    (Release ID: 1519199) Visitor Counter : 32