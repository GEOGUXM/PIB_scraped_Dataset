      உள்துறை அமைச்சகம்

      மக்களவை சபாநாயகர் மாண்புமிகு திருமதி. சுமித்ரா மகாஜனின் உரை.
      Posted On: 18 JAN 2018 5:33PM by PIB Chennai


    புதுடெல்லியில் இன்று ஊழல் தடுப்பு ஆணையத்தால் ஏற்பாடு செய்யப்பட்ட 27வது ‘உரைத் தொடர்’ நிகழ்ச்சியில் மக்களவை சபாநாயகர் மாண்புமிகு திருமதி. சுமித்ரா மகாஜன், ‘‘மக்கள் பிரதிநிதி்யாய் என் அனுபவம்’’ என்ற தலைப்பில் உரையாற்றினார்.


    சமூகத்தின் தேவைகள் பற்றி ஆய்வு, ஊழல் பற்றிய போக்கை மாற்றுதல், ஒழுக்கமுறை தொடர்பாக நேர்மறையான எண்ணங்களை ஏற்படுத்துவது குறித்தும் மரியாதைக்குரிய சபாநாயகர் உரையாற்றினார். இதுதொடர்பான இந்தியாவின் பாரம்பரிய கொள்கைகளை ஈர்ப்பதாக அவரது உரை அமைந்திருந்தது. மேலும், பல்வேறு பிரச்னைகள் குறித்து பேசிய அவர், அதற்கு பாரம்பரியமாக இந்திய ஆன்மீகத்தில் இருக்கும் உதாரணங்களை மேற்கோள் காட்டினார். அதேசமயம் மக்கள் பிரதிநிதியாக, தான் பெற்ற அனுபவத்தையும் அவர் விளக்கினார். தனிப்பட்ட மற்றும் பொது வாழ்க்கையில் நல்ல பழக்கத்தை மேம்படுத்துவது தொடர்பாக சமூகம் தன்னுள்ளேயே உற்றுநோக்க வேண்டியது அவசியம் என்றும் அவர் கருத்து தெரிவித்தார். தண்டனை அளிப்பதை விட முன்னெச்சரிக்கை நடவடிக்கைகள் எடுப்பதே முக்கியமானது என்று அவர் தன்னுடைய உரையில் தெரிவித்தார். வருமானத்துக்கு அதிகமான செலவுகள் குறித்து கண்காணிக்கப்பட வேண்டியது அவசியம் என்றும், அதன் மூலம்தான் ஊழலை கண்டுபிடிக்க முடியும் என்றும் அவர் தெரிவித்தார்.


    மக்கள் பிரதிநிதியாய் தாம் பெற்ற பல்வேறு சுவாரசியமான அனுபவங்களை அவர் பார்வையாளர்களுக்கு தெரிவித்தார். நெறிமுறை மதிப்பீடுகளின் சரிவு குறித்து நமது சமூகம் ஆராய வேண்டியதன் அவசியம் மற்றும் பொது வாழ்வில் ஒற்றுமை மேம்பாடு ஆகியவற்றை விளக்குவதாக உரை அமைந்திருந்தது. பல்வேறு தரப்பு மக்களுடனான தமது கலந்துரையாடல் மூலம் தான் பெற்ற அனுபவங்களை மேற்கோள்காட்டி, மக்கள் பிரதிநிதிகளின் கடமைகள் மற்றும் பொறுப்புகள் குறித்து அவர் விளக்கினார். இந்த சமூக மாற்றத்துக்கு நாம் அனைவரும் ஒன்றிணைந்து செயல்பட வேண்டும் என்றும், இதுதொடர்பாக நமது கலாச்சாரம் மற்றும் கொள்கைகள் மூலம் ஊக்கம் பெற முடியும் என்றும் அவர் தெரிவித்தார்.


    இந்த கலந்துரையாடல் நிகழ்ச்சியில், சபாநாயகர்கள் ஆய்வு முயற்சி தொடர்பான அவருடைய முன்முயற்சி மற்றும் நாடாளுமன்ற உறுப்பினர்களுக்கான பயிற்சியின் முக்கியத்துவம் ஆகியவை குறித்தும் விவாதிக்கப்பட்டது. இந்த கலந்துரையாடல் நிகழ்ச்சியை தொடர்ந்து, நேரடி கேள்வி, பதில் நிகழ்ச்சியும் நடந்தது.


    இந்த நிகழ்ச்சிக்கு மத்திய அரசு பிரமுகர்கள், தலைமை நிர்வாக அதிகாரிகள், மத்திய மற்றும் பொதுத்துறை நிறுவனங்களின் இயக்குநர்கள் மற்றும் மூத்த நிர்வாகிகள், டெல்லி / தேசிய தலைநகர் மண்டலத்தை சேர்ந்த தலைமை ஊழல் தடுப்பு அதிகாரிகள் ஆகியோர் அழைக்கப்பட்டிருந்தனர். இவர்களுடன் ஊழல் நிர்வாகத்தின் பிற அதிகாரிகளும் இந்நிகழ்ச்சியில் கலந்து கொண்டனர். இந்த கலந்துரையாடல் நிகழ்ச்சியின் நேரடி காட்சிகள் என்ஐசியின் இணையதளத்தில் ஒளிபரப்பப் பட்டன. பதிவு செய்யப்பட்ட காட்சிகள் ஊழல் தடுப்பு ஆணையத்தின் இணையதளமான www.cvc.nic.in என்ற முகவரியில் காணலாம்.

    
    
    (Release ID: 1517509) Visitor Counter : 71