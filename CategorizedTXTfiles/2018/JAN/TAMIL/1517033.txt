      பாதுகாப்பு அமைச்சகம்

      “பாதுகாப்புத் தொழில் மேம்பாட்டுக் கூட்டம்” - பாதுகாப்பு உற்பத்திக்கு தொழில்துறையினருடன் புதிய ஒத்துழைப்பை உருவாக்குதல்
      Posted On: 17 JAN 2018 11:43AM by PIB Chennai


    மத்திய பாதுகாப்பு அமைச்சகத்தின் பாதுகாப்பு உற்பத்தித்துறை சென்னையில் இன்று (18.01.2018) தொடங்கி, பாதுகாப்புத் தொழில்துறை மேம்பாட்டுக் கூட்டம் என்ற 2 நாள் கருத்தரங்கை நடத்துகிறது.


    இந்தக் கருத்தரங்கை பாதுகாப்பு அமைச்சர் திருமதி நிர்மலா சீதாராமன் தமிழக முதலமைச்சர் திரு. எடப்பாடி கே. பழனிச்சாமி முன்னிலையில் தொடங்கி வைக்கிறார். பாதுகாப்பு அமைச்சகத்தின் உயர் அதிகாரிகள் மாநில அரசு, முப்படைகள் ஆகியவற்றின் உயர் அதிகாரிகள், பாதுகாப்புத் தளவாட தொழிற்சாலை வாரியத் தலைவர், பாதுகாப்பு பொதுத்துறை நிறுவனங்களின் தலைவர் மற்றும் மேலாண்மை இயக்குநர்கள், பாதுகாப்புத்துறை பொதுத்துறை தொழில் நிறுவனங்கள் / பாதுகாப்புத் தளவாட தொழிற்சாலை வாரியம் ஆகியவற்றின் உயர் அதிகாரிகள் மற்றும் தனியார் துறையினர் இந்த நிகழ்ச்சியில் பங்கேற்கின்றனர்.


    நாளை நடைபெறும் இந்த நிகழ்ச்சியின் நிறைவு விழாவில் தமிழக ஆளுநர் திரு பன்வாரிலால் புரோகித், பாதுகாப்பு துறை இணை அமைச்சர் டாக்டர். சுபாஷ் பாம்ரே ஆகியோர் பங்கேற்கின்றனர்.


    மத்திய அரசின் இந்தியாவில் உற்பத்தி செய்வோம் திட்டத்தின் கீழ் பாதுகாப்பு உற்பத்தியில் தற்சார்பு நிலையை அடைவதை நோக்கமாகக் கொண்டு தனியார் தொழில்துறையினருடன் புதிய ஒத்துழைப்பை உருவாக்குவதற்காக இந்தக் கருத்தரங்குக் கூட்டம் நடைபெறுகிறது.


    இந்தக் கூட்டத்தில் உள்நாட்டிலேயே உற்பத்தி செய்தல், இறக்குமதிகளுக்கு மாற்று காணுதல், தொழில் நுட்பத்தைப் பயன்படுத்துதல் ஆகியவற்றுக்கு முக்கிய கவனம் செலுத்தப்படும்.


    இந்த நிகழ்ச்சியின் போது தனியார்துறை நிறுவனங்களுக்கு, குறிப்பாக தமிழ்நாடு மண்டலத்தில் உள்ள தனியார்துறை நிறுவனங்களுக்கு, தற்போது நடைமுறையில் உள்ள பாதுகாப்பு கொள்முதல் கொள்கை, உள்நாட்டிலேயே உற்பத்தி செய்தல், பாதுகாப்பு பொதுத்துறை நிறுவனங்கள் / தள்வாட தொழிற்சாலை வாரியம் ஆகியவற்றின் ஒப்பந்த நடைமுறைகள் ஆகியவை குறித்து விளக்கம் அளிக்கப்படும். மேலும் அரசின் சமீபத்திய உள்நாட்டிலேயே தயாரிப்பதை ஊக்குவிக்கும் திட்டங்கள், ஒப்பந்த திட்டங்கள், இவற்றைச் சார்ந்த வாய்ப்புகள் குறித்தும் தகவல்கள் வழங்கப்படும்.


    இந்தக் கூட்டத்தின் முக்கிய அம்சங்கள் வருமாறு :


    · 700 – க்கும் மேற்பட்ட தனியார் துறையினர் பங்கேற்கும் சாத்தியக் கூறு.


    · தனியார் தொழிற்துறையினர் அக்கறை கொண்டுள்ள விஷயங்கள் குறித்து தனித்தனி அமர்வுகள் நடத்தி விளக்கம் அளித்தல். பாதுகாப்பு பொதுத்துறை நிறுவனங்கள் / பாதுகாப்பு அமைச்சக அதிகாரிகள் ஆகியோருடன் கலந்து ஆலோசித்து ஐயப்பாடுகளை தீர்த்துக் கொள்ளுதல். விமானவெளி, நில அமைப்புகள், கப்பற்படைக் கருவிகள் ஆகியவை தொடர்பான தனி அமர்வுகளும் கூட்டத்தில் திட்டமிடப்பட்டுள்ளன.


    · பாதுகாப்பு கண்காட்சி – பாதுகாப்புப் பொதுத்துறை நிறுவனங்கள / தளவாடத் தொழிற்சாலை வாரியம் ஆகியவற்றின் அரங்குகள் அமைக்கப்பட்டு தனியார் தொழிற்துறையினர் மற்றும் குறு, சிறு, நடுத்தர தொழில்துறையினர் உள்நாட்டிலேயே தயாரிக்கக் கூடிய பொருட்களைக் காட்சிப்படுத்துதல். தமிழ்நாட்டில் உள்ள குறு, சிறு, நடுத்தர தொழில்துறையினருக்கென தனியாக அரங்கு அமைத்து அவற்றின் உற்பத்திப் பொருட்களை / திறன்களைக் காட்சிப்படுத்துதல்.


    · இந்திய ராணுவம், கப்பற்படை, விமானப்படை ஆகியவற்றின் தேவைகள், குறிப்பாக குறு, சிறு, நடுத்தர தொழில்துறையினர் சம்மந்தப்பட்ட தேவைகள், முன்னிருத்தப்படும்.


    · தனியார்துறையினர் பாதுகாப்பு பொதுத்துறை நிறுவனங்கள்/ தளவாட தொழிற்சாலை வாரியம் ஆகியவற்றுடன் கலந்துரையாடி அவற்றின் தேவைகள், கொள்முதல் நடைமுறைகள் ஆகியவற்றை அறிந்து கொள்ளும் வாய்ப்பு. அதே சமயம் பாதுகாப்புப் பொதுத்துறை நிறுவனங்கள்/ தளவாடத் தொழிற்சாலை வாரியம் ஆகியன தனியார் தொழிற்சாலைகளின் திறன்களை உணர்ந்து கொண்டு தங்களது ஒப்பந்த வாய்ப்புக்களை பெருக்கி கொள்ளுதல்.


    · தற்போதுள்ள ஒத்துழைப்பை இந்தக் கூட்டம் வலுப்படுத்துவதுடன் புதிய ஒத்துழைப்புக்களுக்கான வாய்ப்புகளையும் ஏற்படுத்தும்.


    · இந்த நிகழ்ச்சி தமிழ்நாட்டில் உள்ள அனைத்து பாதுகாப்பு தொடர்பான தனியார் நிறுவனங்களையும் ஒரு குடையின் கீழ் கொண்டுவந்து இந்த மண்டலத்தில் விமானவெளி மற்றும் பாதுகாப்புச் சூழலை உருவாக்க வாய்ப்பு ஏற்படுத்தும்.


    ******

    
    
    (Release ID: 1517033) Visitor Counter : 59