      பொருளாதார விவகாரங்களுக்கான மத்திய அமைச்சரவைக் குழு

      12 –வது ஐந்தாண்டு திட்ட காலத்திற்கு பிறகும் நாடாளுமன்ற உறுப்பினர்களின் வட்டார வளர்ச்சித் திட்டத்தைத் தொடர மத்திய அமைச்சரவை அனுமதி
      Posted On: 10 JAN 2018 6:31PM by PIB Chennai


    14 – வது நிதிக் கமிஷனின் கால வரம்பு (31.03.2020) வரையிலும் நாடாளுமன்ற உறுப்பினர்களின் வட்டார வளர்ச்சித் திட்டத்தைத் (MPLADS) தொடர பிரதமர் திரு. நரேந்திர மோடி தலைமையில் கூடிய மத்திய அமைச்சரவையின் பொருளாதார விவகாரங்களுக்கான குழு அனுமதி அளித்துள்ளது.


    விவரம் :


    இந்த திட்டம் ஆண்டுக்கு ரூ.3,950 கோடி ரூபாய் ஒதுக்கீட்டை பெறுகிறது. அடுத்த மூன்றாண்டுகளுக்கு ரூ. 11,850 கோடி ஒதுக்கீடு செய்யப்படுகிறது. திட்ட செயலாக்கத்தை கண்காணிப்பதற்கான சுயேச்சையான முகமை(கள்) மற்றும் மாநில / மாவட்ட அளவிலான அதிகாரிகளுக்கு அமைச்சரவை மூலம் அளிக்கப்படும் பயிற்சி முதலியவற்றிற்கான ஆண்டுச் செலவு ரூ.5 கோடி ஆகியவையும் இதில் அடங்கும்.


    நாடாளுமன்ற உறுப்பினர்கள் வட்டார வளர்ச்சி திட்டத்திற்கான நிதி அந்தந்த மாவட்டத்தில் இதனை கவனிக்கும் அதிகாரியின் கோரிக்கை ஆவணத்திற்கு இணங்க திட்டத்தின் வழிகாட்டுதலின் கீழ் விடுவிக்கப்படும் .


    தாக்கம் :


    இந்த திட்டத்தின் கீழ் அது செயல்படுத்தப்படும் வட்டாரத்தில் வாழும் மக்கள் அனைவருக்கும் பயனளிக்கும் குடிநீர் , கல்வி, பொது சுகாதாரம், துப்புறவு மற்றும் கழிவுநீர் வசதி, சாலைகள் முதலிய திட்டங்கள் நீடித்த சொத்துக்களாக உருவாக்கப்படும்.


    இத்திட்டம் நீடித்த சமுதாய சொத்துகளை உருவாக்கி அந்த வட்டாரத்தில் வாழும் மக்களுக்கு சமுதாய, கலாச்சார மற்றும் பொருளாதார வாழ்வில் தாக்கத்தை ஏற்படுத்தும்.


    பின்னணி :


    நாடாளுமன்ற உறுப்பினர்கள் வட்டார வளர்ச்சி திட்டம் என்பது 1993-94 –ம் ஆண்டில் தொடங்கி செயல்பட்டு வரும் மத்திய அரசின் திட்டமாகும். தொடங்கிய நாள் முதல் 2017 ஆகஸ்டு வரை 18,82,180 பணிகளுக்கு 44,929.17 கோடி ரூபாய் அளவிற்கு திட்ட நிதியின் கீழ் அனுமதிக்கப்பட்டுள்ளது.


    தங்கள் தொகுதிகளில் வட்டார அளவில் தேவைப்படும் தேசிய அளவில் முன்னுரிமை பெற்ற குடிநீர், கல்வி, பொது சுகாதாரம், துப்புறவு மற்றும் கழிவுநீர் வசதி, சாலைகள் போன்ற சமுதாயத்திற்கு தேவையான நீடித்த சொத்துகளை உருவாக்க இந்த திட்டத்தின் கீழ் நாடாளுமன்ற உறுப்பினர்கள் பரிந்துரைக்க முடியும். 2016 ஜூன் மாதத்தில் திருத்தி அமைக்கப்பட்ட வழிகாட்டுதல் நெறிமுறைகளின் கீழ் இந்த திட்டம் நிர்வகிக்கப்படுகிறது.

    
    
    (Release ID: 1516253) Visitor Counter : 463