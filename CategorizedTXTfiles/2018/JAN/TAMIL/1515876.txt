      பணியாளர் நலன், பொதுமக்கள் குறை தீர்ப்பு மற்றும் ஓய்வூதியங்கள் அமைச்சகம்

      ஓய்வூதியப் புகார்கள்
      Posted On: 03 JAN 2018 11:11AM by PIB Chennai


    பல்வேறு துறைகளையும் சேர்ந்த ஓய்வூதியர்கள் தங்களது குறைகள் தொடர்பான பல்வேறு புகார்களையும் அளித்துள்ளனர் என்று வட கிழக்கு பிராந்திய வளர்ச்சி, பிரதமர் அலுவலக, பொது மக்கள், ஓய்வூதியதாரர்கள் நலத்துறை அமைச்சர் திரு. ஜிதேந்திர சிங் தெரிவித்துள்ளார்.


    மக்களவையில் கேள்விக்கு எழுத்துப்பூர்வமாக அளித்த பதிலில் அமைச்சர் இதைத் தெரிவித்தார்.


    ஓய்வூதியம் வழங்கப்படாமை, தாமதம், திருத்தி அமைக்கப்பட்ட ஓய்வவூதியம், குடும்ப ஓய்வூதியத்தில் தாமதம் ஆகியவை தொடர்பாக புகார்கள் வந்துள்ளன என்றும் ஜிதேந்திர சிங் குறிப்பிட்டார். இவை அனைத்தும் 1961-ம் ஆண்டு விதியின்படி பல்வேறு துறைகள் சார்பாகவும் தீர்த்து வைக்கப்பட வேண்டிய தேவை உள்ளது என்றும் மாநில அரசு தொடர்பான புகார்கள் மாநில அரசுக்கு அனுப்பி வைக்கப்பட்டுள்ளன என்றும் அமைச்சர் குறிப்பிட்டார்.


    நிர்வாகச் சீர்திருத்தங்கள், பொது மக்கள் குறைபாடுகள் துறை வழிகாட்டுதலின்படி ஓய்வூதியம் தொடர்பான எந்த குறைபாடும் அந்தத் துறை தொடர்புடைய அமைச்சகம் அல்லது நிறுவனத்தால் 2 மாதங்களுக்குள் தீர்க்கப்பட வேண்டும் என்று அமைச்சர் குறிப்பிட்டார். அப்படியில்லாவிடில் காலதமாத்துக்கான இடைக்கால பதில் அளிக்கப்பட வேண்டும் என்றும் அமைச்சர் குறிப்பிட்டார். மத்திய அமைச்சரவை, துறைகள், நிறுவனங்களின் பிரதிநிதிகளின் கூட்டத்தில் கண்காணிக்கப்படும் என்றும் அமைச்சர் குறிப்பிட்டார். மேலும் நிலுவையில் உள்ள ஓய்வூதிய குறைபாடுகள் தொடர்பாக ஒவ்வொரு வாரமும் குறுந்தகவல்கள் அனுப்பப்படும் என்றும் அமைச்சர் தெரிவித்தார்,


    ஓய்வூதியம் தொடர்பான குறைகளை நீக்குவதற்காக நியமிக்கப்பட்டுள்ள அதிகாரி, ஓய்வூதியம் தொடர்பான விஷயங்களில் எந்தத் துறை ஊழியர்கள் அலட்சியமாக நடந்து கொண்டாலும் அவர்களுக்கு எதிராக நடவடிக்கை எடுக்கும் பொறுப்பும் உடையவர் ஆவார் என்றும் ஜிதேந்திர சிங் தெரிவித்துள்ளார்.

    
    
    (Release ID: 1515876) Visitor Counter : 28