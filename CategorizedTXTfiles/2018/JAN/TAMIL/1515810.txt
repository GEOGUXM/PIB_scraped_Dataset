      தகவல் மற்றும் ஒலிபரப்பு அமைச்சகம்

      தகவல், ஒலிபரப்புத்துறை அமைச்சக ஆலோசனைக் குழு உறுப்பினர்கள் கூட்டம்
      Posted On: 05 JAN 2018 5:40PM by PIB Chennai


    மத்திய தகவல் மற்றும் ஒலிபரப்புத்துறை அமைச்சக ஆலோசனைக் குழு உறுப்பினர்களின் கூட்டம் அத்துறையின் அமைச்சர் திருமதி ஸ்மிரிதி சுபின் இரானி தலைமையில் நடைபெற்றது . இந்தக் கூட்டத்தில் 2017- ல் நடைபெற்ற இந்திய சர்வதேச திரைப்பட விழாவை நடத்த எடுக்கப்பட்ட முயற்சிகள் குறித்தும் 2018- ம் ஆண்டு திரைப்பட விழாவை மேலும் நல்ல முறையில் நடத்த மேற்கொள்ளப்பட வேண்டிய முயற்சிகள் குறித்தும் விரிவாக விவாதிக்கப்பட்டது .


    2017- ம் ஆண்டு திரைப்பட விழாவுக்காக எடுக்கப்பட்ட பல்வேறு நடவடிக்கைகளுக்கும் குழு உறுப்பினர்களுக்கு திருமதி ஸ்மிரிதி இரானி பாராட்டுதல்களைத் தெரிவித்துக் கொண்டார் . இந்த முறை அனைத்துக் குழுக்களும் மறுசீரமைக்கப்பட்டுள்ளன என்று குறிப்பிட்டார் . மேலும் முன்னோட்டக் குழு , நிலைக் குழு இரண்டும் விரிவுபடுத்தப்பட்டுள்ளன என்றும் அமைச்சர் தெரிவித்தார் . 2017- ம் ஆண்டுக்கான திரைப்பட விழாவில் 9 பிரிவுகளில் 197 படங்கள் திரையிடப்பட்டன என்று குறிப்பிட்டார் . 493 பிரதிநிதிகள் பங்கேற்றனர் என்றும் அவர் தெரிவித்தார் .


    2017- ம் ஆண்டு திரைப்பட விழா ஏற்பாட்டுக்காக அமைச்சகத்தைப் பாராட்டிய குழு உறுப்பினர்கள் இந்திய சர்வதேச திரைப்பட விழாவில் மாநிலத் திரைப்படங்களுக்கு அதிக முக்கியத்துவம் அளிக்கப்பட வேண்டும் என்று கேட்டுக்கொண்டனர் . இந்த ஆண்டு விழாவுக்காக தேர்ந்தெடுக்கப்பட்ட படங்களுக்காக அமைச்சகத்தைப் பாராட்டிய அவர்கள் , திரைப்படத் துறையைச் சேர்ந்த ஏராளமானவர்கள் பங்கு கொண்டதற்காக பாராட்டினர் . மேலும் வேளாண் திரைப்பட விழா போல் சமூகம் சார்ந்த திரைப்பட விழாவுக்கு ஏற்பாடு செய்ய வேண்டும் என்றும் கேட்டுக் கொண்டனர் .


    அமைச்சகத்தின் சார்பில் திரு அசோக் குமார் பார்மர் விருதுகளை வழங்கினார் .


    நிகழ்ச்சியில் நாடாளுமன்ற உறுப்பினர்கள் திரு . மனோஜ் குமார் திவாரி , திரு . விவேக் குப்தா , திருமதி . தேவ் வர்மா , திரு . மதுசூதன் மிஸ்ட்ரி , திரு . சஞ்ஜய் ஜெய்ஸ்வால் , அமைச்சக செயலாளர் திரு . என் . கே . சின்ஹா மற்றும் அமைச்சக உயர் அதிகாரிகள் கலந்து கொண்டனர் .

    
    
    (Release ID: 1515810) Visitor Counter : 48