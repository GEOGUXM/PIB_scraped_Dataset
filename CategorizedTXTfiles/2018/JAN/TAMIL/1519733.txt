      தேர்தல் ஆணையம்

      ஐஐஐடிஇஎம் வளாகத்தை பார்வையிட்ட வெளிநாட்டு பிரதிநிதிகள்
      Posted On: 30 JAN 2018 11:08AM by PIB Chennai


    இந்திய சர்வதேச ஜனநாயகம் மற்றும் தேர்தல் மேலாண்மை நிறுவனம் (IIIDEM) , தனது தில்லி துவாரகாவில் உருவாகி வரும் நவீன வளாகத்தை வெளிநாட்டு தேர்தல் மேலாண்மை அமைப்புகள் , சர்வதேச நிறுவனங்களின் பிரதிநிதிகள் பார்வையிட ஏற்பாடு செய்திருந்தது . ஆஸ்திரேலியா , பூட்டான் , கினியா , மால்டோவா , ஜாம்பியா ஆகிய நாடுகளின் பிரதிநிதிகள் , சர்வதேச IDEA , IFES அமைப்புகளின் பிரதிநிதிகள் வளாகத்துக்கு பயணம் செய்து , IIIDEM அளித்து வரும் பல்வேறு வசதிகளைப் பார்வையிட்டு தெரிந்து கொண்டனர் .


    புதிய IIIDEM வளாகத்தில் பிரதிநிதிகள்


    தேர்தல் துணை ஆணையர் திரு . சுதீப் ஜெயின் , IIIDEM வளாகத்தின் பல பகுதிகளை பிரதிநிதிகளுக்கு சுற்றிக் காண்பித்தார் . அங்குள்ள வசதிகள் மற்றும் சிறப்புகள் பற்றி விளக்கிய திரு . ஜெயின் , வளாகத்தில் நிறுவன தொகுப்பு பிரிவு , ஒரே நேரத்தில் 12 தொகுதிகளாக ஆயிரம் பேருக்கு பயிற்சி அளிக்கும் விசாலமான பகுதி என்று கூறினார் . 450 பேர் அமரக்கூடிய மண்டபம் , 100 அறைகளைக் கொண்ட விடுதி பிரிவு ஆகியவற்றை வளாகம் கொண்டுள்ளது என்று திரு . ஜெயின் தெரிவித்தார் . IIIDEM வளாகத்தின் தொலைநோக்கு , மேற்கொள்ளப்படும் நடவடிக்கைகள் ஆகியவற்றை திரு . ஜெயின் பிரதிநிதிகளிடம் பகிர்ந்து கொண்டார் . புதிய வளாகத்தில் நடக்கும் திறன் மேம்பாட்டு திட்டங்கள் , உலக அளவில் தேர்தல்களை திறம்பட எவ்வாறு நடத்தி முடிப்பது என்பதை விளக்கும் நடவடிக்கைள் ஆகியவற்றில் பங்கேற்க வருமாறு அவர்களுக்கு திரு . ஜெயின் அழைப்பு விடுத்தார் . வளாகத்தில் சுற்றுச்சூழலை மேம்படுத்தவும் , பசுமை சூழலை பராமரிக்கவும் பிரதிநிதிகள் மரக்கன்றுகளை நட்டதுடன் பயணம் நிறைவடைந்தது .


    ****

    
    
    (Release ID: 1519733) Visitor Counter : 36
    
    
      Read this release in: English