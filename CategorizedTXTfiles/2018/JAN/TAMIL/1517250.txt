      கப்பல் போக்குவரத்து அமைச்சகம்

      அமைச்சர் நிதின் கட்கரி ஈரான் அமைச்சருடன் இருதரப்பு பேச்சுவார்த்தை
      Posted On: 10 JAN 2018 6:24PM by PIB Chennai


    மத்திய கப்பல் , சாலைப் போக்குவரத்து , நெடுஞ்சாலை , நீர் வளத்துறை , நதி மேம்பாடு மற்றும் கங்கை புத்தாக்க துறை அமைச்சர் திரு . நிதின் கட்கரி , புதுதில்லியில் ஈரான் நாட் டின் சாலை மற்றும் நகர்ப்புற வளர்ச்சி துறை அமைச்சர் டாக்டர் அப்பாஸ் அகவுண்டியுடன் இருதரப்பு பேச்சுவார்த்தை நடத்தினார் . இந்திய - ஈரான் கூட்டு வர்த்தக கருத்தரங்குக்குப் பின்பு இந்தப் பேச்சுவார்த்தை நடைபெற்றது . இந்தக்கருத்தரங்கில் , இரு நாடுகளையும் சேர்ந்த பொதுத்துறை மற்றும் தனியார் துறைகளைச் சேர்ந்த சுமார் 100 பிரதிநிதிகள் கலந்து கொண்டனர் .


    பேச்சுவார்த்தைக்கு பின்னர் செய்தியாளர்களிடம் பேசிய அமைச்சர் திரு . நிதின் கட்கரி , ஈரான் அமைச்சருடன் நடைபெற்ற ஆலோசனை பயனுள்ளதாக இருந்தது என்று கூறினார் . ஈரானின் சபாஹர் துறைமுகம் இருநாடுகளுக்கும் மிக முக்கியான துறைமுகம் என்றும் , இரு நாடுகளுக்கும் ஏற்ற வகையில் அது அமைந்துள்ளது என்றும் அமைச்சர் கூறினார் . ஆப்கானிஸ்தான் , ரஷ்யா ஆகிய நாடுகளுக்கு ஏற்றுமதி செய்ய மாற்று வழியாக திறக்கப்பட்டுள்ள இந்த துறைமுகம் , இந்தியாவின் வளர்ச்சிக்கு உறுதுணையாக அமையும் என்று தெரிவித்தார் . இருநாட்டு தொழில் நிறுவனங்கள் பரஸ்பரம் முதலீடு செய்யும் வாய்ப்புகளையும் இது வழங்கும் என்றும் இன்றைய பேச்சு வார்த்தையில் , சபாஹர் துறைமுகம் தொடர்பான அனைத்து பிரச்சினைகளுக்கும் தீர்வு காணப்பட்டுள்ளன என்று அமைச்சர் மேலும் கூறினார் . இந்தியா - ஈரான் கூட்டு கருத்தரங்கு இருநாடுகளிலும் வர்த்தக வாய்ப்புகளை கண்டறிய பலன் அளிப்பதாக அமையும் என்று அவர் குறிப்பிட்டார் . இரு நாடுகளுக்கும் இடையிலான நல்லுறவை வலுப்படுத்த பேச்சுவார்த்தை உதவும் என்றும் கட்கரி அமைச்சர் தெரிவித்தார் .


    ஈரானின் பல்வேறு உள்கட்டமைப்பு திட்டங்கள் முதலீட்டாளர்களுக்கு உகந்த வர்த்தக சூழல் கொண்டவை என்றும் குறிப்பாக தளவாடங்கள் போக்குவரத்து துறையில் பெரும் வாய்ப்பு உள்ளது என்றும் டாக்டர் அகவுண்டி கூறினார்


    முன்னதாக நடைபெற்ற இந்திய - ஈரான் கூட்டு கருத்தரங்கில் சபாஹர் துறைமுகம் முக்கிய இடத்தைப் பிடித்தது . தடையற்ற வர்த்தக மண்டலம் , சாலைகள் அமைப்பு ஆகியவற்றில் வாய்ப்புகள் பற்றியும் விவாதிக்கப்பட்டன . மத்திய கப்பல் , சாலைப் போக்குவரத்து , நெடுஞ்சாலை , ரசாயனம் மற்றும் உரத்துறை இணையமைச்சர் திரு . மன்சுக் மாண்டவியா , கடல்சார் பிரிவில் இருதரப்பு ஒத்துழைப்பை மேம்படுத்த அரசு முயற்சிகளை மேற்கொண்டுள்ளதாகக் கூறினார் . இந்தியா போர்ட் குளோபல் லிமிடெட் நிர்வாக இயக்குநர் , ஈரான் நாட்டு துறைமுகம் மற்றும் கடல்சார் அமைப்பின் நிர்வாக இயக்குநர் , அந்நாட்டு போக்குவரத்து மற்றும் சாலைகள் துறை துணை அமைச்சர் ஆகியோர் வீடியோ படங்களை சமர்ப்பித்து அதற்கான விளக்கங்களை அளித்தனர் . இந்த வர்த்தக நிகழ்ச்சியில் இருநாடுகளையும் சேர்ந்த பொதுத்துறை மற்றும் தனியார் வணிக நிறுவனங்களின் பிரதிநிதிகள் சுமார் நூறு பேர் கலந்து கொண்டனர் . பல்வேறு தரப்பினரின் கேள்விகளுக்கு விளக்கங்களும் அளிக்கப்பட்டன ..


    *******

    
    
    (Release ID: 1517250) Visitor Counter : 41