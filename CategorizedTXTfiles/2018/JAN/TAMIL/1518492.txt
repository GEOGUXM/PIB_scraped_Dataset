      குடியரசுத் துணைத் தலைவர் செயலகம்

      சாதி, மத, இன பேதமின்றி அனைவரையும் ஒருங்கிணைப்பதுதான் தேசியவாதம்: குடியரசுத் துணைத் தலைவர்
      Posted On: 12 JAN 2018 12:06PM by PIB Chennai


    சாதி, மத, இன பேதமின்றி அனைவரையும் ஒருங்கிணைப்பதுதான் தேசியவாதம் என்று இந்தியக் குடியரசுத் துணைத் தலைவர் திரு. எம். வெங்கய்ய நாயுடு தெரிவித்தார். ஆந்திரப் பிரதேசத்தில் நெல்லூரில் உள்ள சொர்ண பாரத் ட்ரஸ்ட் நடத்திய சங்கராந்தி விழாவில் கூடியிருந்தோரிடம் அவர் இன்று (ஜன, 12) உரையாற்றினார். தமிழ்நாடு ஆளுநர் திரு. பன்வாரிலால் ப்புரோஹித் மற்றும் பிரமுகர்களும் இதில் கலந்து கொண்டனர்.


    சுவாமி விவேகானந்தரின் பிறந்த நாளான இன்று (ஜன.12) அவரை மேற்கோள் காட்டிய குடியரசு துணைத் தலைவர், அவரது போதனைகளிலிருந்து இளைஞர்கள் ஊக்கம் பெற்று தேச நிர்மானத்திற்கு பங்களிப்புச் செய்ய வேண்டும் என்று அழைப்பு விடுத்தார். சுவாமி விவேகானந்தரின் போதனைகளிலிருந்து இளைஞர்கள் நல்லன எடுத்து தற்காலத் தேவைகளுக்கேற்ப அதனை உயர்த்திப் பிடிக்க வேண்டும் என்றார். “விழிப்போடிரு உயர்ந்திரு, இலக்கை அடையும் வரை நிற்காதே!” என அவர் கேட்டுக் கொண்டார்.


    தேவையில் இருக்கும் மக்களுக்கு உதவி வழங்குவதன் மூலம் உண்மையான சேவை செய்யுங்கள் என்று விவேகானந்தர் கூறியிருப்பதாக குடியரசுத் துணைத் தலைவர் கூறினார். “அவரது சொற்கள் காலங் கடந்தவை; எந்த நேரத்திலும் அது பொருத்தமாகவே இருக்கும்” என்றும் அவர் கூறினார்.


    ஸ்ரீ ஸ்ரீ குராஜாடா போன்ற தெலுங்கு இலக்கியத்தின் உயர் தலைவர்களை மேற்கோள் காட்டிய குடியரசுத் துணைத் தலைவர் மனிதகுலத்துக்கு சேவை செய்வது கடவுளுக்கு சேவை செய்வது போன்றது என்றார். “எட்ட இயலாதவர்களை எட்டுவதும், சேவை கிடைக்காதவர்களுக்கு சேவை செய்வதும் நமக்குக் கூடுதல் மகிழ்ச்சியையும் திருப்தியையும் தரும்” என்று அவர் கூறினார்.


    கலை என்பது சமயம், மண்டலம் என்ற எல்லைகளைக் கடந்து நிற்பது. சாதி, மத, இன பேதமின்றி அதனை ஒவ்வொரு வரும் மதிக்க வேண்டும் என்றும் நாட்டுக்குச் சேவை செய்ய வேண்டும் என்றும் குடியரசுத் துணைத் தலைவர் கூறினார்.


    

    

    
    (Release ID: 1518492) Visitor Counter : 44