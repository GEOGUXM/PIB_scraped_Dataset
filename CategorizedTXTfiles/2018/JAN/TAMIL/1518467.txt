      நிதி அமைச்சகம்

      2017-18 ஏப்ரல் - செப்டம்பரில் சேவைகள் ஏற்றுமதி மற்றும் சேவை இறக்குமதி முறையே 16.2 மற்றும் 17.4 சதவீதமாக தீவிர வளர்ச்சி
      Posted On: 29 JAN 2018 7:27PM by PIB Chennai


    2016 ம் ஆண்டு வர்த்தக சேவைகள் ஏற்றுமதியில் 3.4 சதவீத பங்களிப்புடன் இந்தியா உலகின் எட்டாவது பெரிய ஏற்றுமதி நாடாகத் திகழ்ந்தது . உலகில் இந்தியாவின் பொருட்கள் ஏற்றுமதி பங்களிப்பான 1.7 சதவீதத்துடன் ஒப்பிடுகையில் இது இரட்டிப்பு என்று மத்திய நிதி அமைச்சர் மற்றும் நிறுவன விவகாரங்கள் துறை அமைச்சர் திரு . அருண் ஜேட்லி இன்று நாடாளுமன்றத்தில் தாக்கல் செய்த 2017-18 பொருளாதார ஆய்வறிக்கையில் குறிப்பிடப்பட்டுள்ளது . 2016-17 ல் இந்தியாவின் சேவைகள் ஏற்றுமதி 5.7 சதவீதமாக பதிவாகியிருந்தது . 2017-18 ஏப்ரல் முதல் செப்டம்பர் வரையிலான காலக் கட்டத்தில் இந்தியாவின் சேவை ஏற்றுமதி மற்றும் இறக்குமதி முறையே 16.2 மற்றும் 17.4 சதவீதமாகவும் உள்ளது . இந்தக் காலக்கட்டத்தில் நிகர சேவைகள் வரவுகள் 14.6 சதவீதமாக உயர்ந்துள்ளது . 2017-18 முதல் அரையாண்டில் இந்தியாவின் பொருட்கள் பற்றாக்குறையில் சேவைகள் நிதியின் நிகர உபரி 49 சதவீதமாக உள்ளது .


    சேவைகள் ஏற்றுமதிக்கு ஊக்கமளிக்கும் வகையில் அரசு தனது 2015-2020 அந்நிய வர்த்தக கொள்கையின் நடுத்தரக் கால ஆய்வில் இந்தியாவில் இருந்து சேவைகள் ஏற்றுமதி திட்டத்தின் கீழ் ஊக்கத்தொகையை 2 சதவீதம் உயர்த்தியதன் காரணமாக ரூ . 1,140 கோடி அளவுக்கு கூடுதல் வருடாந்திர ஊக்கத்தொகை அளிக்கப்பட்டு ஓட்டல்கள் மற்றும் உணவு விடுதிகள் , மருத்துவமனை , கல்விச் சேவைகள் உள்ளிட்ட ஏற்றுமதிக்கு உதவிகள் கிடைத்துள்ளது . 2018 ம் ஆண்டில் சரக்குகள் மற்றும் சேவைகளின் வணிக அளவு வேகமெடுக்கும் என கணிக்கப்பட்டுள்ள போதிலும் , விரிவுபடுத்தப்பட்ட உலகளாவிய நிச்சயமற்ற தன்மை , பாதுகாப்பு உணர்வு மற்றும் கடுமையான குடியேற்ற விதிகள் இந்திய சேவைகள் ஏற்றுமதியை வடிவமைப்பதில் முக்கிய அம்சங்களாக இருக்கும் .


    *****

    
    
    (Release ID: 1518467) Visitor Counter : 34