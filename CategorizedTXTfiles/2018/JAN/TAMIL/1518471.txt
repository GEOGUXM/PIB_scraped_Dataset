      நிதி அமைச்சகம்

      வேளாண்மையை இயந்திரமயமாக்குவதன் பலன்களைப் பெறுவதற்கு நில உடமையாளர்களை ஒன்று சேர்ப்பது தேவை என்கிறது பொருளாதார ஆய்வறிக்கை
      Posted On: 29 JAN 2018 7:32PM by PIB Chennai


    சமீப காலங்களில் ஒப்பிட்டுப் பார்த்தால் இந்திய விவசாயிகள் , விவசாயத்தில் இயந்திரமயமாக்கலுக்கு வேகமாக மாறி வருகின்றனர். மத்திய நிதி மற்றும் கார்ப்பரேட் விவகாரங்களுக்கான அமைச்சர் திரு. அருண் ஜேட்லி நாடாளுமன்றத்தில் இன்று தாக்கல் செய்த 2017-18 ஆம் ஆண்டுக்கான பொருளாதார ஆய்வறிக்கையில் இந்தத் தகவல் தெரிவிக்கப் பட்டுள்ளது. அதிக அளவில் டிராக்டர்கள் விற்கப்பட்டிருப்பதன் மூலம், இயந்திரமயமாக்கலின் நிலையை தெரிந்து கொள்ள முடிகிறது என அதில் தெரிவிக்கப் பட்டுள்ளது. உலக அளவில் இந்திய டிராக்டர் தொழிற்சாலைகள் வளர்ச்சி பெருமளவு வளர்ந்திருக்கிறது என்றும், உலக அளவில் டிராக்டர் உற்பத்தியில் இந்தியா மூன்றில் ஒரு பங்கு அளவைப் பெற்றுள்ளது என்றும் அதில் குறிப்பிடப்பட்டுள்ளது.


    உலக வங்கியின் மதிப்பீட்டின்படி , 2050 ஆம் ஆண்டு வாக்கில் இந்திய மக்கள் தொகையில் பாதி பேர் நகர்ப்புறங்களில் வசிப்பார்கள் என தெரிவிக்கப்பட்டுள்ளது. 2001ல் ஒட்டுமொத்த உழைப்பாளர்களில் 58.2% ஆக இருந்த விவசாயத் தொழிலாளர்களின் அளவு 2050-ல் 25.7% ஆகக் குறைந்துவிடும் என்றும் மதிப்பிடப் பட்டுள்ளது. எனவே நாட்டில் விவசாயத்தில் இயந்திரமயமாக்கும் அளவை அதிகரிக்க வேண்டிய தேவை ஏற்பட்டுள்ளது. வெவ்வேறு வேளாண்மை செயல்பாடுகளில் அதிக அளவு தொழிலாளர் ஈடுபாடு தேவைப்படுவதால், பல பயிர்களின் உற்பத்திச் செலவு அதிகமாக இருக்கிறது. விவசாயத்தில் மனித சக்தியின் தேவை 1960-61-ல் 0.043KW/ ha என இருந்த நிலை, 0.077 KW/ ha என்று அதிகரித்துள்ளது. இருந்தபோதிலும், டிராக்டர் பயன்பாடு அதிகரித்துள்ளதை ஒப்பிடும்போது, விவசாயத்தில் மனித சக்தி அதிகரிப்பு என்பது மிகவும் குறைவானதாகவே உள்ளது.


    கடந்த ஆண்டுகளில் , இயந்திர மற்றும் மின்சார ஆதாரங்களை அடிப்படையாகக் கொண்டதாக மாற்றம் இருந்தது. 1960-61-ல் சுமார் 93% விவசாய பணிகள் உயிர்சக்திகள் மூலம் கிடைத்தது. 2014-15-ல் அது 10% அளவுக்கு குறைந்துள்ளது. மற்றொருபுறம் பார்த்தால், இதே காலக்கட்டத்தில் இயந்திர மற்றும் மின்சார சக்தி பயன்பாடு 7%-ல் இருந்து 90% ஆக உயர்ந்திருக்கிறது.


    இந்திய விவசாயத்தில் சிறிய விளைநில உரிமையாளர்கள் அதிகம் இருப்பதாக பொருளாதார ஆய்வறிக்கை தெரிவிக்கிறது. எனவே , விவசாயத்தில் இயந்திரமயமாக்கலின் பலன்களைப் பெறுவதற்கு அவற்றை ஒன்று சேர்க்க வேண்டிய தேவை உள்ளது. கூட்டு அறுவடை இயந்திரம், கரும்பு அறுவடை இயந்திரம், உருளைக்கிழங்கு, அறுவடை, நெல் நடவு, நிலத்தை சமன்படுத்த லேசர் மூலம் இயங்கும் இயந்திரம், ரோட்டோவேட்டர் போன்ற அதிக விலை உள்ள விவசாய இயந்திரங்களைப் பயன்படுத்துவதற்கு தேவைக்கான சேவை அல்லது வாடகை முறையை நிறுவனமாக்கல் மூலம் செய்ய வேண்டிய தேவை உள்ளது. இதன் மூலம் பயன்பாட்டுச் செலவைக் குறைக்க முடியும். பெரிய உற்பத்தி கேந்திரங்களில் தனியார் மூலமாகவோ அல்லது மாநில அல்லது மத்திய அமைப்பு மூலமாகவோ இதைச் செய்ய முடியும்.

    
    
    (Release ID: 1518471) Visitor Counter : 161