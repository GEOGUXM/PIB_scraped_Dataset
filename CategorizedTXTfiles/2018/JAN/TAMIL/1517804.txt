      நிதி அமைச்சகம்

      தேசிய முதலீடு மற்றும் உள்கட்டமைப்பு நிதியத்தின் முதல் முதலீடு செய்யப்பட்டது. துறைமுகங்கள், முனையங்கள், போக்குவரத்து சேவை, தளவாடங்கள் துறைக்கான முதலீடு மேடையை உருவாக்குவதற்கு, டிபி வேர்ல்டு நிறுவனத்துடன் தேசிய நிதி மற்றும் உள்கட்டமைப்பு நிதியம் கூட்டு சேர்ந்தது.
      Posted On: 22 JAN 2018 3:48PM by PIB Chennai


    தேசிய முதலீடு மற்றும் உள்கட்டமைப்பு நிதியம் ஜனவரி 22-ம் தேதி தனது முதல் முதலீட்டை செய்துள்ளது என்ற செய்தி இந்திய அரசுக்கு மகிழ்ச்சியளிக்கும் விதமாக அமைந்துள்ளது. இந்தியாவில் துறைமுகங்கள், முனையங்கள், போக்குவரத்துச் சேவை, தளவாடங்கள் துறைக்கான நிதியை உருவாக்கும் விதத்தில் டிபி வேர்ல்ட் நிறுவனத்துடன் இணைந்து கூட்டாக செயலாற்றுகிறது தேசிய முதலீடு மற்றும் உள்கட்டமைப்பு நிதியம்.


    கடந்த ஆண்டு அக்டோபர் மாதம் 16-ம் தேதி அபுதாபி சர்வதேச ஆணையம் மற்றும் ஹெச்.டி.எப்.சி, ஐசிஐசிஐ வங்கி, கோட்டக் மஹிந்திரா லைப், ஆக்ஸிஸ் வங்கி உள்ளிட்டவைகளிடமிருந்து நிதியைப் பெற்றது..


    மேலும் இங்கிலாந்து- இந்தியா இணைந்து பசுமை வளர்ச்சி சமபங்கு நிதியம் என்ற ஒன்றும் அமைக்கப்பட்டுள்ளது. இரு நாடுகளும் இணைந்து 120 மில்லியன் பவுண்ட் முதலீடு செய்ய உறுதி எடுத்துள்ளன. இந்த அமைப்பும் தேசிய நிதி மற்றும் உள்கட்டமைப்பு நிதியத்தின் கீழான ஒன்றுதான்.


    இந்த நிலையில் முதல் முதலீடு தொடர்பாக, நிதி அமைச்சகத்தின் பொருளாதர விவகாரங்கள் துறையின் செயலாளர் திரு. சுபாஷ் சந்திர கார்க் பேசுகையில், வெளிநாட்டு முதலீடுகளைப் பெரிய அளவில் ஈர்க்கும் வகையில் தேசிய முதலீடு மற்றும் உள்கட்டமைப்பு நிதியம் அமைக்கப்பட்டுள்ளது என்று குறிப்பிட்டார். அது தற்போது நல்ல முன்னேற்றம் கண்டுள்ளது என்றும் அவர் கூறினார். துறைமுகங்கள், முனையங்கள் உள்ளிட்டவற்றை அமைக்கும் பொருட்டு நிதி திரட்டுவதற்காக அமைக்கப்பட்ட இந்த நிதியம் தற்போது தனது முதல் முதலீட்டை செய்துள்ளது என்றும் குறிப்பிட்டார்,.


    இந்தியப் பங்கு மற்றும் பரிவர்த்தனை வாரியத்தின் கீழ் தேசிய முதலீட்டு மற்றும் உள்கட்டமைப்பு நிதியம், 40 ஆயிரம் கோடி ரூபாயை மூலதனமாகக் கொண்டு, இயங்கத் திட்டமிடப்பட்டுள்ளது. இதில் இந்திய அரசின் பங்கு 49 சதவீதம் ஆகும்.


    

    
    (Release ID: 1517804) Visitor Counter : 91