      பாதுகாப்பு அமைச்சகம்

      ஓஎன்ஜிஇ ஹெலிகாப்டர் ஊழியர்களை தேடும்பணி தொடர்கிறது
      Posted On: 14 JAN 2018 5:38PM by PIB Chennai


    கடல் பகுதியில் விபத்துக்குள்ளான பவன் ஹான்ஸ் ஹெலிகாப்டரை (சி/எஸ் விடி-பிடபிள்யூஏ) தேடும் பணி, கடற்படையினரால் 2018 ஜனவரி 13ம் தேதி இரவு முழுவதும் மேற்கொள்ளப்பட்டது. இது மேலும் தொடரும்.


    ஐஎன்எஸ் தேக் மற்றும் அதில் உள்ள ஹெலிகாப்டர்களில் மூத்த அதிகாரிகள் ஜனவரி 13ம் தேதி மாலை 5.15ல் இருந்து தேடுதல் பணியில் ஈடுபட்டனர். இந்த தேடுதல் மற்றும் மீட்பு பணியில் இந்திய கடற்படை, கடலோர காவல் படை, எண்ணெய் மற்றும் இயற்கை எரிவாயு கழகத்தினரும் (ஓஎன்ஜிசி) ஒருங்கிணைந்து செயல்பட்டனர்.


    இதுதவிர, கடற்படையின் டார்னியர் ரக போர் விமானம் – ஐஎன் டார்னியர் (நடுத்தர ரக போர் விமானம்), பி81 (நீண்டதூர போர் விமானம்) ஆகியவையும் சீகிங் எனப்படும் எஸ்கே 520, சேதக் சிஎச் 429 (ஐஎன்எஸ் தேக் கப்பலில் உள்ளதை தவிர) ஹெலிகாப்டர் ஆகியவற்றுடன் சேர்ந்து 2018 ஜனவரி 13ம் தேதி நள்ளிரவு முதல் 14ம் தேதி அதிகாலை வரையில் நீண்டதூர தேடுதல் பணியில் ஈடுபட்டன. இதில் கப்பல்கள் / விமானங்கள் மூலம் சில உடைந்த பாகங்கள் கண்டுபிடிக்கப்பட்டன.


    இதுதவிர, பக்கவாட்டு சோனார் ஸ்கேன் (ஒலி அலைகள் மூலம் பொருட்களை கண்டறியும் கருவி) திறன்கொண்டதும், நீர்நிலை ஆராய்ச்சிக்கான சிறப்பு கப்பலான ஐஎன்எஸ் மகர், 2018 ஜனவரி 14ம் தேதியில் இருந்து கூடுதலாக தேடுதல் பணியில் ஈடுபட்டது. மொத்தம் 16 கப்பல்கள் (2 கடற்படை கப்பல்கள், 5 கடலோர காவல் படை கப்பல்கள், 9 ஓஎன்ஜிசி கப்பல்கள்) மற்றும் 4 விமானங்கள் (கடற்படையின் சீகிங் / சேதக் மற்றும் கடலோர காவல் படையின் டோர்னியர் / சேதக்) ஆகியவை 2018 ஜனவரி 14ம் தேதி அதிகாலையில் வரையில் தேடுதல் பணியில் ஈடுபட்டன.


    கடல் ஆதரவு கப்பல்கள் (ஓஎஸ்வி) டிஏஜி - 15 (பக்கவாட்டு ஸ்கேன் சோனார் கருவிகளை கொண்டது), ஓஎஸ்வி சமுத்ர சேவக் (ஓஎஸ்வி) ஆகியவை தற்போது ஆய்வு / நீரில் மூழ்கி தேடுதல் பணியில் சம்பந்தப்பட்ட பகுதியில் ஈடுபட்டுள்ளன. கடற்படையினர், கடலோர காவல் படையினர் மற்றும் ஓஎன்ஜிசியினர் ஆகியோரும் இப்பணியில் பங்கேற்று காணாமல் போன ஊழியர்களையும், விமானத்தின் பாகங்களை தேடும் பணியிலும் ஈடுபட்டுள்ளனர்.

    
    
    (Release ID: 1517234) Visitor Counter : 34