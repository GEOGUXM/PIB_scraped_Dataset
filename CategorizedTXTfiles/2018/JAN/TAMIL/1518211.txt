      குடியரசுத் தலைவர் செயலகம்

      குடியரசுத் தலைவர் மாளிகையின் முகப்பில் இயக்கநிலை வண்ண விளக்குகள் அலங்கரிப்பை இந்தியக் குடியரசுத் தலைவர் தொடங்கி வைத்தார்
      Posted On: 19 JAN 2018 5:50PM by PIB Chennai


    யக் குடியரசுத் தலைவர் தொடங்கி வைத்தார்


    குடியரசுத் தலைவர் மாளிகையின் முகப்பில் இயக்கநிலை வண்ண விளக்குகள் அலங்கரிப்பை இன்று (ஜனவரி 19, 2018) மாலை மத்திய வீட்டுவசதி மற்றும் நகர்ப்புற வளர்ச்சித்துறை இணையமைச்சர் (தனிப் பொறுப்பு) திரு. ஹர் தீப் சிங் பூரி மற்றும் பிரமுகர்கள் முன்னிலையில் இந்தியக் குடியரசுத் தலைவர் திரு. ராம் நாத் கோவிந்த் தொடங்கி வைத்தார்.


    குடியரசுத் தலைவர் மாளிகையின் கம்பீரத்தை உயர்த்திக் காட்டுவதற்காக முகப்பில் வண்ண விளக்குகள் அலங்கரிப்பு தொடங்கப்பட்டது. இந்த மாளிகையை ஒளிரச் செய்வதற்காக மொத்தம் 628 விளக்குகள் அமைக்கப்பட்டுள்ளன. ஒளியைப் பரவச் செய்வதற்கு குவிய மற்றும் பரவிய லென்சுகள் பயன்படுத்தப்பட்டுள்ளன. ஜெய்ப்பூர் தூணில் உள்ள தாமரை போன்ற குறிப்பிடத்தக்க பொருட்களை சுட்டிக் காண்பிப்பதற்காக குறுகிய லென்சும் பரந்து பட்ட பகுதியில் ஒளி பாய்ச்சுவதற்கு பரவல் வகை லென்சும் பயன்படுத்தப்பட்டுள்ளன. ஒளி விளக்குகளில் மிகச் சிறப்புடன் ஒளிரும் இடங்களாக ஜெய்ப்பூர் தூண், பிரதான கட்டிடத்தின் குவி மாடங்கள், கவிகைகள், மாடியிலும் தரைத் தளத்திலும் உள்ள நீரூற்றுகள், அதே போல் உள் மண்டபப் பட்டைத் தூண்கள் ஆகியவை உள்ளன.

    
    
    (Release ID: 1518211) Visitor Counter : 23