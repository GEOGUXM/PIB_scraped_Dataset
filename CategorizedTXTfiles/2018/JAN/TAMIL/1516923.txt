      குடியரசுத் துணைத் தலைவர் செயலகம்

      உறுப்பு தானம் தேசிய இயக்கமாக மாற வேண்டும் : குடியரசுத் துணைத் தலைவர்
      “தமிழ் நாட்டில் ஆயிரம் கல்லீரல் மாற்று சிகிச்சைகள்” என்ற கொண்டாட்டத்தை சென்னையில் தொடங்கிவைத்தார் திரு. எம். வெங்கையா நாயுடு

      Posted On: 16 JAN 2018 2:30PM by PIB Chennai

    உறுப்பு தானத்தை தேசிய நிலையிலான வெகுஜன இயக்கமாக மாற்ற வேண்டுமென்று நாட்டு மக்களைக் குடியரசுத் துணைத் தலைவர் திரு. எம். வெங்கையா நாயுடு கேட்டுக் கொண்டுள்ளார். சிறந்த வாய்ப்புகளுக்காக நாட்டைவிட்டு வெளியேறும் மக்கள் திரும்ப வந்து தாய்நாட்டுக்கு சேவை புரியுமாறும் அவர் கேட்டுக்கொண்டார். கற்று, சம்பாதித்து, தாய்நாடு திரும்ப வேண்டும் என்றார் அவர்.


    தமிழ் நாட்டில் ஆயிரமாவது கல்லீரல் மாற்று சிகிச்சை வெற்றிகரமாக நடைபெற்றதைக் கொண்டாடுவதற்கென சென்னையில் இன்று (16.01.2018) ஏற்பாடு செய்யப்பட்டிருந்த நிகழ்ச்சியில் தமிழக ஆளுநர் திரு. பன்வாரிலால் புரோகித், மாநில மக்கள் நல்வாழ்வு துறை அமைச்சர் டாக்டர். சி. விஜய பாஸ்கர் மற்றும் சுகாதாரத்துறைச் செயலாளர் டாக்டர்.ஜெ. ராதாகிருஷ்ணன் பங்கேற்றனர்.


    உறுப்புதானம் என்பது மரணத்திற்கு பின்னும் வாழும் சிறப்பான முறை என்று குடியரசுத் துணைத் தலைவர் கூறினார். உறுப்பு தானத்தின் முக்கியத்துவம் குறித்து மக்களுக்கு எடுத்துரைத்து இந்த சிறப்பான செயலில் அவர்களைப் பங்கேற்கச் செய்ய வேண்டும் என்றும் அவர். மரணத்திற்கு பிறகும் வாழும் சிறப்பான வழி இதுவே என்றும் அவர் கூறினார்.


    சாராயம் சாராத ஈரல் கொழுப்பு நோய் உயர்ந்து வருவது, குறிப்பாக இளைஞர்களிடையே உயர்ந்து வருவது குறித்து கவலை தெரிவித்த குடியரசுத் துணைத் தலைவர், தற்போதைய வாழ்க்கைமுறைதான் இத்தகைய நோய்களுக்கு காரணமாக உள்ளது என்றார். திடீர் உணவு வகைகள், மதுபானம் ஆகியவற்றை தவிர்த்து சமச்சீர் உணவை உட்கொள்ளுதல் சோம்பலான வாழ்க்கை முறையை முடிவுக்கு கொண்டுவந்து முறையான உடற்பயிற்சி அல்லது யோகாசனத்தில் ஈடுபடுவது, மக்களுக்கு, குறிப்பாக இளைஞர்களுக்கு ஆரோக்கியத்தை பேணுவதற்கும் பல்வேறு நோய்களை தவிர்ப்பதற்கும் உதவும் என்றார்.


    கல்லீரல் மாற்று போன்ற மிகவும் சிக்கலான சிகிச்சை நடைமுறைகள் சாதராண மனிதர்களுக்கும் கிடைக்க செய்ய வேண்டும் என்று குடியரசுத் துணைத்தலைவர் கூறினார். இதனைச் சாதிப்பதற்கான வழிவகைகளில் ஒன்று, தமிழ்நாட்டில் பின்பற்றப்படுவது போன்ற, அரசு மருத்துவமனைகளில் இத்தகைய சிகிச்கைக்கான நிபுணத்துவத்தையும் வசதிகளையும் ஏற்படுத்துதல் ஆகும்.


    மருத்துவக் காப்பீட்டுத் திட்டங்கள் அனைத்து தரப்பு மக்களுக்கும் விரிவுபடுத்தப்பட வேண்டும் என்றும் அவற்றில் கல்லீரல் மற்றும் இருதய மாற்று சிகிச்சைகளும் சேர்க்கப்பட வேண்டும் என்றும் வலியுறுத்திய அவர், இதன் மூலம் வசதியற்ற நிலை காரணமாக மிகவும் அவசியமான மருத்துவ சிகிச்சைகள் மறுக்கப்படுவது தவிர்க்கப்படும் என்றார். பொதுத்துறை மற்றும் தனியார் துறை மருத்துவ பராமரிப்பு நிறுவனங்கள் இடையே ஒத்துழைப்பு உருவாக்கப்பட்டு சாதாரண மக்களுக்கு கட்டுபடியாகும் கட்டணத்தில் தரமான சிகிச்சை வழங்கும் வகையில் அரசு மான்யம் வழங்குவது அவசியம் என்று குடியரசுத் துணைத் தலைவர் கூறினார்.

    
    
    (Release ID: 1516923) Visitor Counter : 39