      இளைஞர் நலன் மற்றும் விளையாட்டு அமைச்சகம்

      சிறப்பான நீச்சல் வீரரான ஸ்ரீஹரி, பள்ளி மாணவர்களுக்கான கேலோ இந்தியா விளையாட்டு போட்டியில் சிறப்பான ஒரு தொடக்கத்துக்கு தயாராக உள்ளார்.
      Posted On: 14 JAN 2018 5:39PM by PIB Chennai


    கர்நாடகாவின் ஸ்ரீ ஹரி நடராஜன், போபாலில் நடந்த தேசிய நீச்சல் சாம்பியன்ஷிப் போட்டிகள் 2017ல், சிறந்த நீச்சல் வீரர் என்ற பெருமையைப் பெற்றவர். புதுடெல்லியில் உள்ள ஷியாமா பிரசாத் முகர்ஜி நீச்சல் போட்டிகள் வளாகத்தில் வரும் பிப்ரவரி 1 முதல் 4ம் தேதி வரை நடக்கும், பள்ளி மாணவர்களுக்கான முதல் கேலோ இந்தியா விளையாட்டு போட்டிகளில் இவர் உள்ளிட்ட இளம் நீச்சல் வீரர்கள் தங்கள் திறனை நிரூபிக்க உள்ளனர்.


    ஆறடி உயரம் கொண்ட ஸ்ரீ ஹரி, ஜகர்தாவில் இந்த ஆண்டு நடக்க உள்ள ஆசிய விளையாட்டு போட்டிகளிலும், 2020ம் ஆண்டு டோக்கியோவில் நடக்க உள்ள ஒலிம்பிக் போட்டிகளிலும் பங்கேற்கும் உத்வேகத்துடன், அனைத்து தடைகளையும் தாண்டி, மற்ற எல்லோரையும் முந்தி முன்னேறுவார் என்று எதிர்பார்க்கப்படுகிறது. பெங்களூரு ஜெயின் கல்லூரி மாணவரான இவர், பேக்ஸ்ட்ரோக் நீச்சல் போட்டியில் அனைத்து தேசிய சாதனைகளுக்கும் சொந்தக்காரர் ஆவார். 50 மீட்டரில் (26.58 விநாடிகள்), 100 மீட்டரில் (56.99 விநாடிகள்) மற்றும் 200 மீட்டரில் (2:04:11) என்பது இவரது சாதனைகள்.


    2018 ஜனவரி 16ம் தேதி, ஸ்ரீ ஹரிக்கு 17 வயது பூர்த்தி அடைகிறது. அவர் கூறுகையில், ‘‘எனக்கு தெரியும், ஒவ்வொரு ஆண்டும் ரூ.5 லட்சம் என்ற அளவில் எட்டு ஆண்டுகளுக்கு உதவித்தொகை என்பது, மிகச்சிறந்த வீரருக்கு வழங்கப்படும் என்பது. ஆனால், போட்டி அனுபவத்துக்காக நான் 5 பிரிவுகளில் நுழைந்துள்ளேன். அதில் 100 மீட்டர் மற்றும் 200 மீட்டர் ப்ரீஸ்டைல் நீச்சல் போட்டிகளும் அடங்கும் ’’ என்றார். அவர் மேலும் கூறுகையில், ‘‘ஒவ்வொரு முறையும் நீச்சல் குளத்தில் இறங்கும்போது, நான்தான் மிகச்சிறப்பானவன் என்பதை வெளிப்படுத்த விரும்புகிறேன் ’’ என்றார்.


    கர்நாடகாவின் சலோனி தலால், 200 மீட்டர் பிரெஸ்ட்ரோக் தேசிய நீச்சல் போட்டியில் 2:43:01 என்ற நிமிடத்தில் கடந்து, தன்னுடைய முந்தைய சாதனையை முறியடித்தவர். இவரும் கேலோ இந்தியா பள்ளி மாணவர்கள் விளையாட்டு போட்டியில் பங்கேற்கும் மற்றொரு பிரபல நீச்சல் வீராங்கனை.


    இதேபோல், துபாயை சேர்ந்த தணிஷ் ஜார்ஜ் மாத்யூ (இந்திய உயர்நிலைப் பள்ளி), எஸ்ஜிஎப்ஐ 2017 (இந்திய பள்ளி விளையாட்டுகள் கூட்டமைப்பு) தேசிய சாம்பியன்ஷிப் போட்டிகளில் 3 தங்கப்பதக்கங்களை வென்றவர். இம்முறை 50 மீட்டர் பேக்ஸ்ட்ரோக் போட்டியில் ஸ்ரீ ஹரியுடனும், 50 மீட்டர் பட்டர்பிளை போட்டியில், மகாராஷ்டிராவின் நீல் ராயுடனும் போட்டி போட உள்ளார். 200 மீட்டர் பட்டர்பிளை போட்டியில், மகாராஷ்டிராவின் பதம் பதம் பிர்தாரேயுடன் மோத உள்ளதை ஆவலுடன் பார்க்கலாம் ஆவர்.


    மகராஷ்டிராவின் ரேனா சல்தன்ஹா, 17 வயதுக்கு உட்பட்ட பெண்களுக்கான தேசிய ஜூனியர் நீச்சல் சாம்பியன்ஷிப் போட்டிகள் 2017ல் சிறந்த நீச்சல் வீராங்கனையாக தேர்ந்தெடுக்கப்பட்டவர். இதேபோல் மேற்குவங்க மாநிலத்தைச் சேர்ந்த சுவதேஷ் மண்டல் மற்றும் மகாராஷ்டிராவின் கெனிசா குப்தா ஆகியோர், 14 வயதுக்கு உட்பட்டவர்களுக்காக புனேயில் நடந்த தேசிய ஜூனியர் நீச்சல் சாம்பியன்ஷிப் போட்டி 2017ல் சிறந்த நீச்சல் வீராங்கனைகள் என்ற பட்டத்தை பெற்றவர்கள். இவர்களும் 4 நாட்கள் நடைபெற உள்ள இந்த நீச்சல் போட்டிகளில் கலந்துக் கொள்ள உள்ளனர்.


    இதேபோன்று, பெண்களுக்கான 100 மீட்டர் பட்டர்பிளை போட்டியில், அசாமின் அஸ்தானா சவுத்ரியும், தமிழகத்தின் பிரியங்கா புகழரசும் மோத உள்ளது, விருவிருப்பை ஏற்படுத்தும். மகாராஷ்டிரா மாணவர்கள் வேதாந்த் பாப்னா, அத்வைத் பேஜ் ஆகியோரும், பெண்களில் மயூரி லிங்கராஜ் (கர்நாடகா), பிர்தோஷ் கயம்கானி (டெல்லி), ரேனா சல்தன்ஹா மற்றும் அனுபூதி பரூவா உள்ளிட்டோர், இந்த நீச்சல் போட்டியில் பங்கேற்பார்கள் என்று எதிர்பார்க்கப்படும் முக்கியமான நீச்சல் வீரர்கள், வீராங்கனைகள்.

    
    
    (Release ID: 1517514) Visitor Counter : 73