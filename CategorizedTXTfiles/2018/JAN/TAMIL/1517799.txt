      தேர்தல் ஆணையம்

      புதிய தேர்தல் ஆணையராக திரு. அசோக் லவாசா பொறுப்பேற்றார்
      Posted On: 23 JAN 2018 3:44PM by PIB Chennai


    இந்தியத் தேர்தல் ஆணையத்தின் புதிய தேர்தல் ஆணையராக திரு . அசோக் லவாசா இன்று பொறுப்பேற்றார்.


    அக்டோபர் 21, 1957 ஆம் ஆண்டு பிறந்த திரு . லவாசா அரியானா மாநிலத்தின் 1980 தொகுப்பின் ஐ . ஏ . எஸ் அலுவலராக பணிபுரிந்து , 31 அக்டோபர் 2017 அன்று இந்தியாவின் நிதித்துறை செயலராக பணிபுரிந்து ஓய்வு பெற்றார் . தனது 37 ஆண்டுகள் சேவையின் போது அரியானா மாநில அரசிலும் மத்திய அரசிலும் பல்வேறு முக்கியப் பொறுப்புகளில் பணியாற்றியுள்ளார் .


    புதுப்பிக்கக் கூடிய எரிசக்தி ஆதாரங்கள் , மின்சாரம் துறையில் தலைமை செயலர் மற்றும் நிதி ஆணையர் , தொழிற்சாலைகளின் தலைமை ஒருங்கியக்குநர் , அரியானாவின் உள்துறை ஆணையர் , அரியானா மாநிலத்தின் கூட்டுறவு சர்க்கரை ஆலையத்தின் நிர்வாக இயக்குநர் , அரியானா மாநிலத்தின் தொழில் வளர்ச்சிக் கழகத்தின் இயக்குநர் , மத்திய நிதித் துறை செயலர் , மத்திய சுற்றுச்சூழல் , வனம் மற்றும் பருவநிலை மாற்றம் துறையின் செயலர் , மத்திய சிவில் விமானப் போக்குவரத்துச் செயலர் , மின்சார அமைச்சகத்தின் சிறப்புப் செயலர் , உள்துறை அமைச்சகத்தின் இணைச் செயலர் மற்றும் பல்வேறு முக்கியப் பொறுப்புகளில் இவர் பணிபுரிந்துள்ளார் .


    தேர்தல் ஆணையத்தில் இவரின் பணிக்காலத்தில் ஏறத்தாழ 28 மாநிலங்களின் சட்டப்பேரவைக்கான பொதுத் தேர்தல் நடைபெற உள்ளது . இதில் தற்போது மேகாலயா , நாகாலாந்து , மற்றும் திரிபுராவில் நடைபெற்றுக் கொண்டிருக்கும் பொதுத் தேர்தலும் இதில் அடங்கும் . இதைத் தவிர 2019 - ம் ஆண்டு மக்களவைக்கான பொதுத் தேர்தலும் இவரின் பணிக்காலத்தில் நடைபெற உள்ளது .

    
    
    (Release ID: 1517799) Visitor Counter : 44