      குடியரசுத் துணைத் தலைவர் செயலகம்

      திருப்பதி வெங்கடாசலபதி சுவாமியை தரிசித்தார் குடியரசுத் துணைத் தலைவர்
      Posted On: 11 JAN 2018 6:15PM by PIB Chennai


    இந்திய பாராம்பர்யமும், கலாச்சாரமும் செழுமையானவை என்றும் உலகுக்கே அமைதியை போதிப்பவை என்றும் குடியரசுத் துணைத் தலைவர் திரு. எம். வெங்கையாநாயுடு தெரிவித்தார்.


    ஆந்திரப் பிரதேச மாநிலம், திருமலை திருப்பதி தேவஸ்தானத்திற்கு இன்று தமது குடும்பத்துடன் வந்த குடியரசுத் துணைத் தலைவர் திருப்பதியில் வெங்கடாசலபதி சுவாமி சன்னிதியில் பிராத்தனை செய்தார்.


    நம்மை சுற்றிலும் உள்ளவர்களுக்கு நாம் உதவி செய்ய வேண்டும் என்றும் ஜாதி, இனம். மத அடிப்படையில் யாருக்கும் பாரபட்சம் காட்டக்கூடாது என்றும் மூதாதையர்கள் நமக்கு போதித்துள்ளார்கள் என்றார்.


    அனைத்து மக்களும் மகிழ்ச்சியுடனும், வளமாகவும் வாழ வேண்டும் என்று நம்புகிறவர்கள் நாம். ஒவ்வொருவரையும் நாம் மதித்து சமாதானமாக வாழ வேண்டும் என்றும் கூறினார்.


    வழிபாட்டுக்குப் பின் செய்தியாளரிடம் பேசிய குடியரசுத் துணைத் தலைவர், அனைவரும் கட்டுப்பாட்டுடனும் அர்ப்பணிப்புடனும் கடமையாற்ற வேண்டும் என்றார். சங்கராந்தி பண்டிகை கொண்டாடப்பட இருப்பதை ஒட்டி மக்களுக்கு அவர் தனது வாழ்த்துகளைத் தெரிவித்துக் கொண்டார்.

    
    
    (Release ID: 1517528) Visitor Counter : 19