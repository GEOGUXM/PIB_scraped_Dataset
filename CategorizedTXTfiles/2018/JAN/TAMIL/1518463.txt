      நிதி அமைச்சகம்

      முக்கிய சேவைகளின் துறைவாரியான செயல்திறன் மற்றும் துறையின் வளர்ச்சியை ஊக்குவிப்பதற்கு சில சமீபத்திய அரசின் கொள்கைகள்
      2017-18-ம் ஆண்டில் ஒட்டுமொத்த வளர்ச்சியில் சேவைகள் துறை ஏறத்தாழ 72.5 சதவீதம் பங்களித்துள்ளது

      Posted On: 29 JAN 2018 7:07PM by PIB Chennai

    மத்திய நிதி மற்றும் நிறுவன விவகாரங்கள் துறை அமைச்சர் திரு.அருண் ஜேட்லி அவர்கள் இன்று நாடாளுமன்றத்தில் தாக்கல் செய்த 2017-18 பொருளாதார ஆய்வறிக்கையில், இந்தியாவின் ஒட்டுமொத்த கூடுதல் வளர்ச்சியில் சேவைகள் துறை 55.2 பங்குடன் இந்தியாவின் ஏறத்தாழ ஒட்டு மொத்த கூடுதல் வளர்ச்சிக்கு 72.5 சதவீதம் பங்களித்து இந்தியாவின் பொருளாதார வளர்ச்சிக்கு முக்கிய காரணியாக தொடர்ந்து இருந்து வருவதாக தெரிவிக்கப்பட்டுள்ளது. 2017-18-ம் ஆண்டில், சேவை துறையின் வளர்ச்சி 8.3 சதவீதமாக இருக்கும் என எதிர்பார்க்கப்படுவதுடன், சேவைகளின் ஏற்றுமதியின் வளர்ச்சி 2017-18-ம் ஆண்டின் முதல் அரையாண்டில் 16.2 சதவீதமாக உள்ளது. அரசு மேற்கொண்டுள்ள டிஜிட்டல்மயமாக்கம், இணைய-விசாக்கள், பொருட்கள் போக்குவரத்திற்கு உட்கட்டமைப்பு நிலை, தொடங்குதல் இந்தியா, வீட்டுவசதித் துறைக்கான திட்டங்கள் போன்ற பல புதிய முனைப்புகள் சேவைகள் துறைக்கு மேலும் உத்வேகத்தை அளிக்கும்.


    முக்கிய சேவைகளின் துறைவாரியான செயல்திறன் மற்றும் துறையின் வளர்ச்சியை ஊக்குவிப்பதற்கு சில சமீபத்திய அரசின் கொள்கைகள் கீழ்க்கண்டவாறு:


    சுற்றுலா


    2016-ம் ஆண்டில், வெளிநாட்டு சுற்றுலா பயணிகளின் வருகைகள் (எப்.டி.ஏ.க்கள்) வளர்ச்சி 9.9 சதவீதம் அதிகரித்து 8.8 மில்லியனாக உயர்ந்ததுடன், அந்நிய செலாவணி வருவாய் (எப்.இ.இ.க்கள்) 8.8 சதவீதமாக $ 22.9 பில்லியன் அமெரிக்கா டாலராக உயர்ந்து இந்தியாவின் சுற்றுலாத் துறை சிறப்பாக செயல்பட்டு வருகிறது. 2017-ம் ஆண்டில் எப்.டி.ஏ.க்கள் 15.6 சதவீத வளர்ச்சியுடன் 10.2 பில்லியனாக உள்ளதுடன், எப்.இ.இ.க்கள் 2016-ம் ஆண்டைவிட 20.8 சதவீத வளர்ச்சியுடன் $ 27.7 பில்லியன் அமெரிக்கா டாலராக உள்ளது. 2015-ம் ஆண்டு 1,432 மில்லியனாக இருந்த உள்ளூர் சுற்றுலா பயணிகளின் வருகை, 2016-ம் ஆண்டில் 12.7 சதவீதம் உயர்ந்து, 1,614 மில்லியனாக அதிகரித்துள்ளது. 2016-ம் ஆண்டில், முதல் 5 சுற்றுலாத் தள இடங்களை தமிழ்நாடு, உத்தரப்பிரதேசம், ஆந்திரப்பிரதேசம், மத்தியப்பிரதேசம் மற்றும் கர்நாடகா ஆகிய மாநிலங்கள் பெற்றுள்ளது.


    163 நாடுகளை சேர்ந்த குடிமக்களுக்கு சுற்றுலா, மருத்துவம் மற்றும் வியாபாரம் ஆகிய மூன்று பிரிவுகளின் கீழ் இணைய-விசா வசதி; வெவ்வேறு வழிகளின் மூலம் 2017-18-ம் ஆண்டிற்கு உலகளாவிய ஊடக இயக்கம் துவக்கியது; இந்தியாவில் உள்ள உலக பாரம்பரிய இடங்களை புகழடைய செய்யும் வகையில் ‘பாரம்பரிய சுவடுகள் ’ துவக்கியது; பல்வேறு சர்வதேச தொலைக்காட்சி அலைவரிசைகளில் சர்வதேச ஊடக இயக்கத்தை துவக்கியது; ‘உங்கள் தேசத்தை காணுங்கள் ’ என்ற தலைப்பில் இந்தியர்கள் தங்களது சொந்த நாட்டிற்கு வருகை புரிவதை ஊக்குவித்தல், ‘அனைவருக்கும் சுற்றுலா ’ என்ற தலைப்பில் நாட்டில் உள்ள அனைத்து மாநிலங்களிலும் உள்ள இடங்களில் சுற்றுலா நிகழ்ச்சிகள் மற்றும் ‘சுற்றுலா & ஆட்சியமைப்பு ’ என்ற தலைப்பில் பல்வேறு தலைப்புகளில் பங்கேற்பாளர்களுடன் கலந்துரையாடல் & பட்டறைகள் ஆகிய மூன்று கூறுகளில் ‘பர்யட்டன் பர்வ் ’ கொண்டாட்டம் உள்ளிட்ட பல்வேறு நடவடிக்கைகளை அரசு மேற்கொண்டது. இணைய-சுற்றுலா விசா மூலம் எப்.டி.ஏ.க்கள், 2016-ம் ஆண்டில் 143 சதவீதம் அதிகரித்து 10.8 லட்சமாகவும், மேலும் 2017-ம் ஆண்டில் 57.2 சதவீதம் அதிகரித்து 17.0 லட்சமாகவும் உள்ளது.


    தகவல் தொழில்நுட்பம்-வணிக செயலாக்க மேலாண்மை


    நாஸ்காம் புள்ளிவிபரப்படி, 2015-16ம் ஆண்டில் $ 129.4 பில்லியன் பில்லியன் அமெரிக்க டாலராக இருந்த இந்தியாவின் தகவல் தொழில்நுட்பம்-வணிக செயலாக்க மேலாண்மை (ஐ.டி.-பீ.பி.எம்.) தொழிற்துறை (இணைய-வணிகம் மற்றும் வன்பொருள் தவிர்த்து), 2016-17-ம் ஆண்டில் 8.1 சதவீதம் அதிகரித்து $ 139.9 பில்லியன் அமெரிக்க டாலராக உயர்ந்துள்ளது. அதே காலகட்டத்தில், $ 107.8 பில்லியன் பில்லியன் அமெரிக்க டாலராக இருந்த தகவல்-தொழில்நுட்பம் ஏற்றுமதிகள், 7.6 சதவீதம் அதிகரித்து $ 107.8 பில்லியன் அமெரிக்க டாலராக உயர்ந்துள்ளது. 2016-17-ம் ஆண்டில், இணைய-வணிக சந்தை 19.1 சதவீதம் அதிகரித்து $ 33 பில்லியன் அமெரிக்க டாலராக உயர்ந்துள்ளது.


    இத்துறையை மேலும் ஊக்குவிக்கும் வகையில், சிறு நகரங்களில் 1.45 லட்சம் நபர்களுக்கு வேலைவாய்ப்பு அளிக்கவும், டிஜிட்டல் சேர்ப்பு மற்றும் சமமான வளர்ச்சியை உருவாக்க உதவும் வகையில் பீ.பி.ஓ. ஊக்குவித்தல் மற்றும் பொது சேவைகள் மையங்கள் ஏற்படுத்துதல்; 15000 நபர்களுக்கு வேலைவாய்ப்பு அளிக்கும் வகையில் 5000 இருக்கைகளுடன் தனியாக வடகிழக்கு பீ.பி.ஓ. ஊக்குவிப்புத் திட்டம் ஏற்படுத்துதல்; திறந்த புள்ளிவிபர பாதுகாப்பு கொள்கைச் சட்ட வரைவை தயாரித்தல்; நீண்ட கால முனைப்புகளான, டிஜிட்டல் இந்தியா, இந்தியாவில் உருவாக்குவோம், ஸ்மார்ட் நகரங்கள், இணைய-ஆட்சியமைப்பு, திறன் இந்தியா மூலம் டிஜிட்டல் திறனை உந்துதல், ரொக்கமற்ற பொருளாதாரத்தை நோக்கிய இயக்கம் மற்றும் துவங்குதல் இந்தியாவின் மூலம் கண்டுபிடிப்புகளை தூண்டுவதற்கான முயற்சிகள் போன்ற பல்வேறு நடவடிக்கைகள் மேற்கொள்ளப்பட்டன.


    வீடு, மனை விற்பனை


    இந்தியாவின் வீடு, மனை விற்பனைத் துறை 2017-ம் ஆண்டின் முதல் அரையாண்டில் $ 257 மில்லியன் அமெரிக்க டாலர் மொத்த அந்நிய நேரடி முதலீட்டுடன் வளர்ச்சிக்கான அறிகுறிகளை காண்பிக்கத் துவங்கியுள்ளது. இது 2016-ம் ஆண்டில் மொத்த அந்நிய நேரடி முதலீட்டை விட இரு மடங்கு அதிகமாகும்.


    வீடு, மனைத் துறை தொடர்பாக இந்திய மேற்கொண்டு சில சமீபத்திய சீர்திருத்தங்கள் மற்றும் கொள்கைகளில், பிரதம மந்திரி வீட்டு வசதித் திட்டமும் அடங்கும் (பி.எம்.ஏ.ஒய்.). இதன் மூலம் 2017, நவம்பர் வரை நகர்ப்புற பகுதிகளில் மலிவுவிலை வீட்டு வசதி பிரிவிற்காக 3.1 மில்லியன் வீடுகளுக்கு அரசு ஒப்புதல் அளித்துள்ளது. இதில், ஏறத்தாழ 1.6 மில்லியன் வீடுகள் தரைமட்ட அளவு மற்றும் பல்வேறு கட்டுமான நிலைகளிலும், ஏறத்தாழ 0.4 மில்லியன் வீடுகள் இந்த இயக்கத்தின் மூலம் கட்டி முடிக்கப்பட்டுள்ளன. 2022-க்குள் அனைவருக்கும் வீடு ” என்ற குறிக்கோளுக்கு மேலும் மகத்துவம் அளிக்கும் வகையில் மலிவுவிலை வீட்டு வசதிக்காக, 2017, செப்டம்பர், 21 அன்று மலிவுவிலை வீட்டு வசதிக்கான பொது-தனியார்-கூட்டு (பி.பி.பி.) கொள்கை அறிவிக்கப்பட்டது. பி.எம்.ஏ.ஒய்.-ன் கீழ் கடனுடன் இணைந்த மானியத் திட்டம் (சி.எல்.எஸ்.எஸ்.), 2017, ஜனவரி 1 முதல் இத்திட்டத்தில் சேர்க்கப்பட்ட மத்திய வருவாய் பிரிவினருக்கும் (எம்.ஐ.ஜி.) விரிவுபடுத்தப்பட்டது. வீடு, மனை (வரன்முறை & வளர்ச்சி) சட்டம், 2016 ஏற்படுத்தப்பட்டபின், வீடு, மனை துறையில் பொறுப்புடைமை அதிக வளர்ச்சியை உண்டாக்கும் என எதிர்பார்ப்பதுடன், கட்டாய வெளிப்படுத்துதல் மற்றும் பதிவுச் செய்தல் வெளிப்படைத்தன்மையை உறுதிச் செய்யும்.


    ஆராய்ச்சி & வளர்ச்சி


    ஆராய்ச்சி & வளர்ச்சி சேவைகள் உள்ளடக்கிய தொழில்முறை அறிவியல் & தொழில்நுட்ப நடவடிக்கை 2014-15-ம் ஆண்டில் 17.5 சதவீதமும் மற்றும் 2015-16-ம் ஆண்டில் 41.1 சதவீதமும் உயர்ந்துள்ளன. உலகச் சந்தையில் ஏறத்தாழ 22 சதவீதம் பங்கு வகிக்கும் இந்தியாவை அடிப்படையாக கொண்ட ஆராய்ச்சி & வளர்ச்சி நிறுவனங்கள், 12.7 சதவீதம் உயர்ந்துள்ளன. எனினும், இந்தியாவின் ஆராய்ச்சி & வளர்ச்சிக்கான ஒட்டுமொத்த செலவு, ஒட்டுமொத்த உற்பத்தியில் 1 சதவீதத்திற்குள்ளாகவே உள்ளது. 2016-ம் ஆண்டில் 66வது இடத்தில் இருந்த இந்தியா, 2017, உலகளாவிய கண்டுபிடிப்பு குறியீடு (ஜி.ஐ.ஐ.)-ல் 127 நாடுகளில் 60வது இடத்திற்கு உயர்ந்துள்ளது.


    பல்வேறு அமைச்சகங்கள்/துறைகளின் முக்கிய திட்டங்களுக்கு அரசின் ஆதரவு காரணமாக, வருங்காலங்களில் பெருமளவு வளர்ச்சியை இந்தியாவில் ஆராய்ச்சி & வளர்ச்சித் துறை காண உள்ளது. , இந்தியாவின் பொறியியல் ஆராய்ச்சி & வளர்ச்சி சந்தை, 2020-ம் ஆண்டிற்குள் கூட்டு ஆண்டு வளர்ச்சி விகிதம் 14 சதவீதம் வளர்ச்சியடைந்து $42 பில்லியன் அமெரிக்க டாலரை எட்டும் என எதிர்பார்க்கப்படுவதாக ஆய்வு ஒன்று தெரிவிக்கிறது. விவசாயம் மற்றும் மருந்துகள் துறைகளில் அர்ப்பணிக்கப்பட்ட ஆராய்ச்சி மையங்களை அமைப்பதற்காக பெருமளவில் முதலீடு செய்துள்ளதால், இத்துறையில் பெரும் வளர்ச்சியை இந்தியா காணும் என எதிர்பார்க்கப்படுகிறது.


    விண்வெளி


    செயற்கைக்கோள் செலுத்துதலில், 2017 மார்ச் வரை, 254 செயற்கைக்கோள்களை பி.எஸ்.எல்.வி. வெற்றிகரமாக செலுத்தியுள்ளது. செயற்கைக்கோள் செலுத்துதல் சேவைகள் ஏற்றுமதியின் மூலம் 2014-15-ம் ஆண்டில் ரூ.149 கோடியாக இருந்த இந்தியாவின் அந்நிய செலாவணி வருவாய், 2015-16-ம் ஆண்டில் ரூ.394 கோடியாகவும் மற்றும் 2016-17-ம் ஆண்டில் 275 கோடியாகவும் குறிப்பிடத்தக்க வகையில் உயர்ந்துள்ளது.


    உலகளாவிய செயற்கைக்கோள் சேவைகளின் இந்தியாவின் பங்காக2014-15-ம் ஆண்டில் 0.3 சதவீதமாக இருந்தது, 2015-16-ம் ஆண்டில் 1.1 சதவீதமாக அதிகரித்துள்ளது. குறைந்த பூமி சுற்றுப்பாதை (எல்.ஈ.ஓ.) செயற்கைக்கோள்களை செலுத்துவதற்காக சர்வதேச சமுதாயம் பி.எஸ்.எல்.வி., ஜி.எஸ்.எல்.வி. மற்றும் ஜி.எஸ்.எல்.வி-எம்.கே. III செலுத்தல் சேவைகள் பெருமளவில் பயன்படுத்தக்கூடும் என ஆன்ட்ரிக்ஸ் கணித்துள்ளது.
    

    *****


    
    
    

    
    (Release ID: 1518463) Visitor Counter : 259