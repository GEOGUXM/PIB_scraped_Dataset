      குடியரசுத் துணைத் தலைவர் செயலகம்

      வெங்கையா நாயுடுவின் சங்கராந்தி விழாவில் நரேந்திர மோடி, ஹமீத் அன்சாரி, டாக்டர் மன்மோகன் சிங் பங்கேற்பு.
      திருவிழாக்களான மகர சங்கராந்தியும் பொங்கலும் நல்ல அறுவடையோடு இணைந்து வரும் மகிழ்ச்சியை அடையாளப்படுத்துகின்றன: குடியரசுத் துணைத் தலைவர்

      Posted On: 21 JAN 2018 3:51PM by PIB Chennai

    பிரதமர் திரு .நரேந்திர மோடி, முன்னாள் குடியரசுத் துணைத் தலைவர் திரு எம்.ஹமீத் அன்சாரி, முன்னாள் பிரதமர் டாக்டர் மன்மோகன் சிங் மற்றும் பல மத்திய அமைச்சர்களும் பிரமுகர்களும் குடியரசுத் துணைத் தலைவர் திரு M. வெங்கையா நாயுடு அவர்கள் ஏற்பாடு செய்திருந்த சங்கராந்தி திருவிழாவில் கலந்து கொண்டு சிறப்பித்தனர்.

    
           கூடியிருந்தோரின் மத்தியில் பேசிய குடியரசு துணைத் தலைவர் திரு.வெங்கையா நாயுடு, மகர சங்கராந்தி பண்டிகை சூரியக் கடவுளுக்கு அர்ப்பணிக்கப் பட்ட விழா; ’உத்தராயணம்’ அல்லது சூரியனின் வடதிசைப் பயணத்தை இது குறிப்பதாகக் கூறினார். நாடு முழுவதும் இவ்விழா பல்வேறு பெயர்களால் கொண்டாடப்படுகிறது; திருவிழாக்களான மகர சங்கராந்தியும் பொங்கலும் நல்ல அறுவடையோடு இணைந்து வரும் மகிழ்ச்சியை அடையாளப்படுத்துகின்றன; அதையொட்டி மக்களின் வாழ்க்கையில் உருவாகும் நேர்மறை மாற்றத்தை கொண்டாடும் விழா என்றும் அவர் கூறினார்.
    
           பிரார்த்தனைகளாலும், நதிகள் மற்றும் அனைத்து  உயிர்களையும் வழிபடுவதன் மூலமாகவும், நமது வாழ்வை புத்துருவாக்கம்  செய்து கொள்வதற்கான ஒரு வாய்ப்பே இந்த மகர சங்கராந்தி விழா என்று குடியரசுத் துணைத் தலைவர் தெரிவித்தார். இந்த நாளில் லட்சக்கணக்கான மக்கள் புனித நதிகளில் நீராடுவார்கள்; பல பெயர்களால் அழைக்கப்படும், புதிய பருவத்தின் தொடக்கத்தைக் குறிக்கும் பண்டிகை இது ஒன்றேயாகும்; அனைத்துக் கலாச்சாரங்களிலும் அன்று முக்கியமாக தயாரிக்கப்படும் உணவாக பயறு மற்றும் அரிசி சேர்த்து தயாரிக்கப்படும் பொங்கல் இருக்கிறது; வெல்லம் சேர்த்து இனிப்புப் பொங்கலாகவும்,  காரம் சேர்த்ததாகவும் அது  தயாரிக்கப்படுவது உண்டு, என்று அவர் கூறினார்.
    
           அறுவடைத் திருவிழாவான சங்கராந்தியைக் கொண்டாடும் இந்தச் சிறப்பான தருணத்தில் வெளியில் பேசப்படாத நம் நாட்டின் சிறந்த வீர்ர்களான விவசாயிகளுக்கு வீரவணக்கம் செய்வோம் என்றார் அவர்.  வியர்வை சிந்தி, சிரமத்துடன் அயராது உழைக்கும் இந்த நாட்டின் உண்மையான வீர்ர்களான அவர்களுக்கு, மரியாதை செலுத்துவதில் நாம் இணைந்து கொள்வோம். இந்த விழாக்கள் நமது நாட்டிற்கு செழிப்பு, அமைதி மற்றும் மகிழ்ச்சியை கொண்டு வரட்டும் என்று, குடியரசு துணைத்தலைவர் மேலும் கூறினார்.
    
    
    (Release ID: 1517807) Visitor Counter : 28