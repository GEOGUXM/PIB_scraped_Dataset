      PIB Headquarters

      வேலூரில் பொதுமக்களின் வேண்டுகோள் சிறப்பு பாஸ்போர்ட் முகாம் ஜனவரி 20ந்தேதி மீண்டும் நடக்கிறது
      Posted On: 16 JAN 2018 3:43PM by PIB Chennai


    வேலூரில் வரும் ஜனவரி 20 ந்தேதி (சனிக்கிழமை) சிறப்பு பாஸ்போர்ட் மேளா நடத்தப்பட உள்ளது. ஏற்கனவே கடந்த மாதம் தான் சிறப்பு பாஸ்போர்ட் முகாம் நடைபெற்றது. பொதுமக்களின் வேண்டுகோள் காரணமாக மீண்டும் வரும் சனிக்கிழமை இந்த முகாம் நடத்தப்படுகிறது. சென்னையில் உள்ள மண்டல பாஸ்போர்ட் அலுவலகம் சார்பில் இந்த மேளா நடத்தப்படுகிறது. வேலூரில் அண்ணா சாலையில் உள்ள அஞ்சல் அலுவலக பாஸ்போர்ட் சேவை மையத்தில் இந்த மேளா நடைபெறும்.


    இதனையொட்டி ஜனவரி 20 ந் தேதி , சனிக்கிழமை வேலூரில் உள்ள அஞ்சல் அலுவலக பாஸ்போர்ட் சேவை மையம் வழக்கம் போல் செயல்படும்.


    பொதுமக்களுக்கு ஒதுக்கப்பட்ட நேரங்களில் விண்ணப்பங்கள் வழக்கம் போல் பெற்றுக் கொள்ளப்படும். சுமார் 120 விண்ணப்பதாரர்கள் இந்த சிறப்பு மேளாவின் மூலம் பலன் அடைவார்கள் என்று எதிர்பார்க்கப்படுகிறது.


    இந்த பாஸ்போர்ட் மேளாவில் பங்கேற்க விரும்பும் விண்ணப்பதாரர்கள் , பாஸ்போர்ட் அலுவலகத்தின் அதிகாரபூர்வ இணையதளமான www.passportindia.gov.in மூலம் ஆன்லைனில் பதிவு செய்து , விண்ணப்ப பதிவு எண்ணை (ஏ.ஆர்.என்.) பெற்றுக்கொண்டு , ஆன்லைனிலேயே விண்ணப்ப க் கட்டணத்தை செலுத்தி சந்திப்பு க்கான முன்பதிவு நேரத்தை பெற்றுக்கொள்ள வேண்டும். இந்த மேளாவில் பங்கேற்கும் விண்ணப்பதாரர்கள் தங்களது சந்திப்பு க்கான முன்பதிவு விவரம் கொண்ட ஏ.ஆர்.என். பதிவு எண் தாளை அச்சிட்டு எடுத்து வரவேண்டும். தேவையான அனைத்து ஆவணங்களை அசலுடன் , சுயசான்றளிக்கப்பட்ட ஒரு நகலுடன் கொண்டு வரவேண்டும்.


    இந்த மேளாவில் புதிய பாஸ்போர்ட்டுக்கான விண்ணப்பம் , புதுப்பிக்கப்படும் பாஸ்போர்ட் விண்ணப்பங்கள் மட்டும் பெற்றுக் கொள்ளப்படும்.


    இந்த மேளாவிற்கான சந்திப்பு முன்பதிவு ஜனவரி 17, 2018 அன்று (நாளை) (புதன் கிழமை) மதியம் 2.30 மணிக்கு வெளியிடப்படும் .


    மேளா நாளன்று , குறித்த நேரத்திற்கான விண்ணப்பதாரர்கள் மட்டுமே குறிப்பிட்ட நேரத்தில் அனுமதிக்கப்படுவார்கள்.


    நிறுத்தி வைக்கப்பட்டுள்ள விண்ணப்பங்களின் விண்ணப்பதாரர்கள் மற்றும் மறுக்கப்பட்ட டோக்கன்கள் வைத்திருப்போர் மற்றும் மையத்திற்கு நேரடியாக வந்து விண்ணப்பம் செய்யவருபவர்கள் இந்த மேளாவில் அனுமதிக்கப்பட மாட்டார்கள்.


    ****


    ரெசின்

    
    
    (Release ID: 1516827) Visitor Counter : 45
    
    
      Read this release in: English