      குடியரசுத் தலைவர் செயலகம்

      குடியரசுத் தலைவருடன் ரயில்வேக்களின் பயிற்சிப் பணியாளர்கள் சந்திப்பு
      Posted On: 10 JAN 2018 4:40PM by PIB Chennai


    ரயில்வேக்களின் பயிற்சிப் பணியாளர்கள் இன்று (ஜனவரி 10, 2018) குடியரசுத் தலைவர் திரு. ராம்நாத் கோவிந்தை அவரது மாளிகையில் சந்தித்தார்கள்.


    அவர்களிடையே குடியரசுத் தலைவர் பேசுகையில், இந்திய ரயில்வே, நாட்டின் தேசிய சேவையிலும் நிர்மாணப் பணியிலும் ஈடுப்பட்டுள்ள நிறுவனம் என்றார். 2015-16 –ல் மட்டுமே இந்திய ரயில்வே நம் நாட்டின் 800 கோடி பயணிகளுக்கு சேவை செய்திருக்கிறது. நமது தொழில் மற்றும் வேளாண் உற்பத்திப் பொருட்களை ஏற்றிச் செல்வதற்கும் ராணுவ தளவாடங்களையும் வீரர்களையும் ஒரு பகுதிகளிலிருந்து மற்றொரு பகுதிக்கு கொண்டு செல்வதிலும் ரயில்வே பணியாற்றுகிறது என்றார். நமது கலாச்சார பாரம்பரியத்தையும், மரபுகளையும் பேணுவதிலும், பரப்புவதிலும் ரயில்வே முக்கிய பங்காற்றுகிறது என்றார். கும்பமேளா போன்ற விழாக்களில் மக்கள் கூட்டத்தை சமாளிப்பதற்கான சிறப்பு ரயிலானாலும் சுற்றுலாவிற்கான சொகுசு ரயிலானாலும் உலகம் முழுவதும் மக்களிடையே பிரம்மிப்பை ஏற்படுத்தியுள்ளது என்றும் குடியரசுத் தலைவர் கூறினார்.


    நகரங்களில் மக்கள் துரிதமாக பயணிப்பதற்கு ஏற்ற வகையில் துரித ரயில் போக்குவரத்து தொடங்கியுள்ளது. துரிதமான, பாதுகாப்பான, தாங்கும் சக்தியுள்ள கட்டணத்துடன் நகர மக்கள் பயணிப்பதற்கான மெட்ரோ ரயில் திட்டங்கள் மேலும் நகரங்களில் அறிமுகம் செய்யப்படுகிறது. பயணிகள் நெரிசலைக் குறைக்க இவை உதவுவதுடன் சுற்றுச்சூழல் பாதிப்பையும் குறைக்கின்றன என்று குடியரசுத் தலைவர் குறிப்பிட்டார்.


    நாட்டுக்கும் நாட்டின் கோடிக்கணக்கான மக்களுக்கும் அன்றாடம் சேவையாற்றும் அரிய வாய்ப்பை அளிக்கும் நிறுவனத்தில் பயிற்சி பணியாளர்களாகிய நீங்கள் சேர்ந்திருக்கிறீகள் என்று குடியரசுத் தலைவர் குறிப்பிட்டார். நம்பிக்கையுடன் ஆக்கபூர்வமாக பணியைத் தொடங்குங்கள் என்று அழைப்பு விடுத்தார். இதன் மூலம் பணியாற்றும் இடத்திலும் சமுதாயத்திலும் சிறந்த மாற்றத்தை கொண்டுவர கருவியாக இருப்பீர்கள் என்று கூறியதுடன் புதிய கண்டுப்பிடிப்புகளுக்கும், தீர்வுகளுக்கும் உட்படுத்திக்கொள்ள இந்தப் பணி உதவும் என்றும் குடியரசுத் தலைவர் கூறினார்.


    

    
    (Release ID: 1516401) Visitor Counter : 19