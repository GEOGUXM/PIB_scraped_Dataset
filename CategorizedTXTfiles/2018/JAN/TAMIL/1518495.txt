      சிறுபான்மையினர் நலன் அமைச்சகம்

      நாடு முழுவதும் ஏற்பாடு செய்யப்பட்டுள்ள ஹுனார் ஹாட் (திறந்த வெளி சந்தை) நம்பகமான அடையாளம் ஆகி இருக்கிறது: திரு. முக்தார் அப்பாஸ் நக்வி
      Posted On: 11 JAN 2018 12:12PM by PIB Chennai


    பிரதமர் திரு. நரேந்திர மோடியின் “இந்தியாவில் உற்பத்தி”, “எழுக இந்தியா”, “தொடங்குக இந்தியா” போன்ற கடப்பாட்டு உறுதிகளை நிறைவேற்றி, சிறுபான்மையினர் நல அமைச்சகத்தால் நாடு முழுவதும் ஏற்பாடு செய்யப்பட்டுள்ள ஹுனார் ஹாட் என்பது “நம்பகமான அடையாளம்” என்று மத்திய சிறுபான்மையினர் நலத்துறை அமைச்சர் திரு. முக்தார் அப்பாஸ் நக்வி தெரிவித்துள்ளார்.


    நாடு முழுவதும் உள்ள கைவிஞைர்களின், கைத்திறத் தொழிலாளர்களின் திறமைக்கான சத்தையையும் வாய்ப்புகளையும் வழங்க ஹுனார் ஹாட் முக்கியமான இயக்கம் என்பது நிரூபிக்கப்பட்டு இருப்பதாக ஹுனார் ஹாட் பற்றி அமைச்சர் இன்று (ஜனவரி 11) வெளியிட்ட அறிக்கையில் கூறியுள்ளார்.


    கடந்த ஓராண்டு காலத்தில் 3 லட்சத்திற்கும் அதிகமான கலைஞர்களுக்கும் அவர்களோடு தொடர்புடைய மற்றவர்களுக்கும் வேலை வழங்குவதிலும் வேலை வாய்ப்புகளை உருவாக்குவதிலும் ஹுனார் ஹாட் வெற்றி பெற்றிருப்பதாக திரு. நக்வி தெரிவித்தார். புது தில்லி பிரகதி மைதானத்தில் சர்வதேச வர்த்தகப் பொருட்காட்சி, பாபாகரக்சிங் மார்க், புதுச்சேரி, மும்பை என 5 ஹுனார் ஹாட்டுக்கு ஏற்பாடு செய்யப்பட்டதாக அவர் கூறினார். 5வது ஹுனார் ஹாட், மும்பை இஸ்லாம் ஜிம்கானா மெரைனில் வெற்றிகரமாக நடைபெற்றது. 5 லட்சத்துக்கும் அதிகமான மக்கள் பார்வையிட்டு நாட்டின் மூலை முடுக்கிலிருந்து வந்திருந்த முதன்மைக்கலைஞர்களையும் சமையல் வல்லுநர் களையும் ஊக்கப்படுத்தினர். இந்தக் கலைஞர்கள் தயாரித்த கைவினைப் பொருள்களை பெருமளவில் பார்வையாளர்கள் வாங்கினர். உள்நாட்டுச் சந்தைகள் அதே போல் சர்வதேச சந்தைகளிலிருந்து கைவினைக் கலைஞர்கள் ஏராளமான ஆர்டர்களைப் பெற்றனர்.


    மும்பையில் ஏற்பாடு செய்யப்பட்டிருந்த ஹுனார் ஹாட்டில் 130க்கு அதிகமான கலைஞர்களும் கைவினைத் தொழிலாளர்களும் சமையல் வல்லுநர்களும் பங்கேற்றனர். ஏராளமான பெண் கலைஞர்களும் தங்களின் திறன்களைக் காட்சிப்படுத்தியிருந்தனர்.


    முதன் முறையாக பார்சி காரா பின்னல் வேலைப்பாடு மரத்தில் சிற்ப எழுத்து செதுக்குதல் மற்றும் ரோகன் ஆர்ட் கலைஞர்களும் பங்கேற்றனர். இது தவிர மும்பை ஹுனார் ஹாட்டில் காஷ்மீர் வாஸ்வான், வங்க இனிப்புகள், நாகாலாந்து உணவுகள், கேரளா பலாப்பழம், பிரியாணி & கபாப்கள், ராஜஸ்தானி தாளி, குஜாராத்தி தாளி மற்று பிற புகழ்பெற்ற சுவையான உணவுகளும் பார்வையாளர்களுக்குக் கிடைத்தன.


    *****


    

    
    (Release ID: 1518495) Visitor Counter : 67