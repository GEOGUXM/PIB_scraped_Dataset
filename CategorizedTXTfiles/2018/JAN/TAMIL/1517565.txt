      சுற்றுச்சூழல் மற்றும் வனத்துறை அமைச்சகம்

      சோதனைக்கூடங்களில் விலங்குகள் நலன் குறித்த தேசியக் கருத்தரங்கம் சுற்றுச் சூழல் அமைச்சகத்தில் நடைபெற்றது.
      Posted On: 09 JAN 2018 10:54AM by PIB Chennai


    இந்தியாவில் கல்வி நிறுவனங்களில் ஆய்வு மற்றும் வழக்கமான சோதனையில் விலங்குகளைப் பயன்படுத்தும் போது செய்ய வேண்டிய மாற்று ஏற்பாடு , குறைத்தல், மெறுகேற்றுதல் அகியவற்றின் அமலாக்கத்தை மையப் பொருளாகக் கொண்டு சுற்றுச் சூழல் , வனம் மற்றும் பருவநிலை மாற்ற அமைச்சகம் சோதனைக்கூட விலங்குகளின் நலன் குறித்த ஒரு நாள் தேசியக் கருத்தரங்கிற்கு இன்று ( ஜன 9) ஏற்பாடு செய்திருந்தது . கல்வி நிறுவனங்களில் விலங்குகள் பயன்பாட்டைப் புரிந்து கொள்ளுதல் , அதேபோல் வழக்கமான சோதனை முறை , சோதனைகளிலிருந்து விலங்குகளுக்கு விலக்கு அளிக்க முடிந்த வகையில் மாற்று முறை பயன்பாட்டை உருவாக்குதல் போன்றவற்றை விளக்குவதாக இந்தக் கருத்தரங்கம் அமைந்திருந்தது . குழு விவாதங்கள், சிந்தனையைத் தூண்டும் அமர்வுகளும் கருத்தரங்கில் சேர்க்கப்பட்டிருந்தன. இவற்றில் விலங்குகளுக்காகப் பணியாற்றும் பிரபல விஞ்ஞானிகளும், மாற்று முறைகளுக்கான துறையில் பணியாற்றுவோரும் பங்கேற்றனர்.


    இந்தியாவில் கல்வி நிறுவனங்களில் வழக்கமான சோதனையிலும் நெறிமுறைப்படி விலங்குகள் பயன்பாட்டிற்கு கருத்தரங்கு முக்கியத்துவம் அளித்தது. கல்வி நிறுவனங்களில் வழக்கமான சோதனைகளிலும் விலங்குகள் பயன்படுத்துவதிலிருந்து விலக்கு அளிப்பதற்கான சாத்தியக் கூறுகளை உருவாக்குவதற்கே விவாதங்கள் கவனம் செலுத்தின. நெறிமுறையோடு விலங்குகளைப் பயன்படுத்துவது தொடர்பான் மதிப்பு மிக்க தகவல்களைப் பரவலாக்கிய முக்கியமான உரையாளர்கள் : விலங்குகள் உயிரித் தொழில்நுட்ப தேசிய கல்விக்கழக இயக்குநர் டாக்டர், சுபீர் மஜும்தார், ஹைதராபாத் பல்கலைக்கழக வாழ்க்கை அறிவியல்கள் துறையின் பேராசியரியர் டாக்டர் கே. முரளிதர், எய்ம்ஸ் மருந்தியல் துறை தலைவரும் பேராசிரியருமான டாக்டர். ஒய். கே. குப்தா, இந்திய நச்சு இயல் ஆய்வுக்கழகத்தின் இயக்குநர் டாக்டர் அலோக் தவான் ஆகியோர். பங்கேற்பாளர்களிடையே கருத்துப் பரிமாற்றங்களை ஊக்குவிக்க, விலங்குகள் நல அமைப்புகளிலிருந்தும் பிரதிநிதிகள் இந்தக் கருத்தரங்கில் கலந்து கொண்டனர்.


    நாடு முழுவதுமுள்ள பல்வேறு ஆராய்ச்சி நிறுவனங்களிலிருந்து 200 பிரதிநிதிகள் கருத்தரங்கில் பங்கேற்றனர். கருத்தரங்கின் துவக்க அமர்வுக்கு சுற்றுச்சூழல் வனம் மற்றும் பருவநிலை மாற்ற அமைச்சகத்தின் கூடுதல் செயலாளர் திரு. ஏ.கே. ஜெயின், இந்திய தலைமை மருந்து கட்டுப்பாட்டாளர் டாக்டர் ஜி.என் – சிங் ஆகியோர் தலைமை தாங்கினர்.


    விலங்குகளைக் கொண்டு சோதனை செய்வதற்குமுன், செய்யும் போது. செய்தபின் சோதனைக் கூட விலங்குகளுக்கு வலி நீக்குவதும் கட்டாயப்படுத்துகிறது. இந்தியாவின் சோதனைகளில் விலங்குகளை சோதனைக்குப் பயன்படுத்துவதற்கு மாறாக பொருத்தமான மாற்றுகளைக் காண முயற்சி செய்யப்பட்டு வருகிறது.

    
    
    (Release ID: 1517565) Visitor Counter : 51