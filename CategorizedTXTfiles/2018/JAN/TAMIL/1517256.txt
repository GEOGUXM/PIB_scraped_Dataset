      கலாசாரத்துறை அமைச்சகம்

      59 –வது தேசியக் கலைக் கண்காட்சியை இன்று புதுதில்லியில் டாக்டர் மகேஷ் சர்மா தொடங்கி வைத்தார்.
      Posted On: 18 JAN 2018 6:57PM by PIB Chennai


    ல்லித்கலா அகடமியின் தேசியக் கலைக் கண்காட்சி சிறப்பான கலையை காட்சிப்படுத்தவும் தலை சிறந்த கலைஞர்களுக்கு அங்கீகாரம் வழங்கவும் ஆண்டுதோறும் நடத்தப்படுகிறது. பண்பாட்டுத் துறை இணை அமைச்சர் (தனிப்பொறுப்பு) டாக்டர் மகேஷ் சர்மா 59 – வது தேசிய கலைக் கண்ட்சியை புதுதில்லியில் உள்ள ல்லித்கலா அரங்கில் இன்று (18.01.2018) திறந்து வைத்தார். வண்ண ஓவியங்கள், சிலைகள், வரைபடங்கள், புகைப்படங்கள், ஓவியங்கள், பல ஊடகக் கலைகள் போன்ற அனைத்து வகைக் கலைப் படைப்புகளும் இந்தக் காட்சியில் இடம் பெற்றுள்ளன. இந்தக் கண்காட்சியை நாடெங்கிலும் இருந்து வரும் கலைஞர்கள், கலை சேகரிப்போர், கலை விரும்பிகள், கலை விமர்சகர்கள், பார்க்கின்றனர். 59 –வது தேசிய கலைக் கண்காட்சிக்கான வரிசை விவரப் பட்டியலையும் டாக்டர் மகேஷ் சர்மா வெளியிட்டார்.


    உடல் உழைப்பு தருபவர் உழைப்பாளி; அறிவுசார் உழைப்பை வழங்குபவர் பொறியாளராக இருக்கலாம். ஆனால் தனது முழுஇதயத்தால் பணியாற்றுபவர் கலைஞர் மட்டுமே என்று பண்பாட்டு அமைச்சர் டாக்டர் மகேஷ் சர்மா கூறினார். இந்தக் கலைஞர்கள் அனைவருக்கும் தங்களது கலையையும், படைப்பாற்றலையும் காட்சிப்படுத்த மேடை அமைத்து தருவது நமது கடமை என்றார் அவர்.


    திறப்பு விழாவில் பிரபல கலைஞர்களான அத்வைதா கடாநாயக், விஜய் குமார், கேத்ரின் குமார், பிரவேஷ் கன்னா, முகுல் பவார், கோகி சரோஜ் பால், ஆனந்த மாய் பானர்ஜி, அமீத் தத் ஆகியோருடன் 50 வயதைத் தாண்டிய விருது பெற்ற கலைஞர் ஒருவரும் பங்கேற்றனர்.


    “ஒருபடம் என்பதில் போர்க்குதிரை, பிறந்தமேனிப் பெண், அல்லது ஒரு கதை இடம் பெறுவதற்கு முன்னதாக, வெறும் சமதளம் வண்ணங்களால் குறிப்பிட்ட வகையில் அமைக்கப்பட்ட சமதளம் என்பதை நினைவில் கொள்ள வேண்டியது அவசியம்” என்றார் மோரிஸ் டெனிஸ். சமகாலத்திய கலை, பெரிய அளவில் ரசிகர்களைச் சென்றடைந்து உலகளவில் பரவி வருகிறது. கலைஞர்கள், புதிய ஊடகங்களுடன், சோதனை முயற்சிகளில் ஈடுபட்டுள்ளனர். மேலும் அவர்களின் சுற்றுச் சூழலுக்கு ஏற்பவும் செயல்பட்டு வருகின்றனர். ஒவ்வொரு கலைப் படைப்பும் அதன் கலைஞரின் பாணியை உணர்த்துகிறது, இந்தியக் கலையின் உலகளாவிய தாக்கத்தையம் நடப்பு பண்பாட்டையும் அவை சித்தரிக்கின்றன. இதனால், இன்று, கலை மீது ஆர்வம் ஆழமாகி வருகிறது என்று ல்லித்கலா அகடமியின் நிர்வாகி திரு சி.எஸ். கிருஷ்ணா செட்டி கூறினார்.


    நாடெங்கிலும் இருந்து 1433 கலைஞர்கள் 3644 படைப்புகளை அகடமிக்கு அனுப்பியிருந்தனர். இவற்றில் 171 கலைஞர்களின் பல்வேறு துறை சார்ந்த 172 படைப்புகளை, தேர்வுக்கான நடுவர் குழு ஒருமனதாகத் தெரிவு செய்தது. 59 – வது தேசிய கலைக் கண்காட்சியில் இடம் பெற்றுள்ள இந்த 172 படைப்புகளில் 15 – னை நடுவர் குழு தேசிய அகடமி விருதுக்கென தேர்வு செய்தது.

    
    
    (Release ID: 1517256) Visitor Counter : 64