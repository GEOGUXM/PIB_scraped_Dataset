      குடியரசுத் துணைத் தலைவர் செயலகம்

      உழைப்பு, அறிவு, பக்தி அசாதாரண பயன்களைத் தருகிறது; மும்பையில் உள்ள யோகா கல்விக் கழகத்தின் நூற்றாண்டு விழாவைக் குடியரசுத் துணைத்தலைவர் தொடங்கி வைத்தார்
      Posted On: 24 JAN 2018 4:42PM by PIB Chennai


    உழைப்பு , அறிவு, பக்தி ஆகியவற்றின் கூட்டிணைவு அசாதாரணமான பயன்களைத் தருகிறது என்பதோடு யோகா தத்துவம் நவீன கால வாழ்க்கை முறை பிரச்சனைகளை எதிர்த்துப் போராடுவதற்கான அனைத்து அம்சங்களையும் கொண்டிருக்கிறது என்று இந்தியக் குடியரசுத் துணைத் தலைவர் திரு. எம். வெங்கய்யா நாயுடு கூறினார். மும்பையில் உள்ள யோகா கல்விக் கழகத்தின் நூற்றாண்டு விழாவைத் தொடங்கி வைத்த பின் கூடியிருந்தோரிடையே அவர் உரையாற்றினார். மகாராஷ்ட்ர ஆளுநர் திரு. வித்யாசாகர் ராவ் மற்றும் முக்கிய பிரமுகர்கள் இந்த விழாவில் கலந்து கொண்டனர்.


    நல்வாழ்வுக்கான ஒட்டுமொத்த அணுகுமுறையை யோகா கொண்டுள்ளது என்றும் உடல் , உணர்வு மற்றும் ஆன்மீகப் பரிமாணங்களைப் பெற்றிருக்கிறது என்றும் குடியரசுத் துணைத் தலைவர் தெரிவித்தார். யோகா என்ற சொல் இரண்டு வேர்களிலிருந்து உருவாக்கப்பட்டது. ஒன்று ”இணைப்பு” என்பதைக் குறிக்கிறது. இரண்டு “கவனக் குவிப்பு“ என்பதைக் குறிக்கிறது என்று அவர் மேலும் கூறினார். உடல் ஆரோக்கிரம், மனச் சமன்பாடு, உணர்ச்சியில் அமைதி ஆகியவற்றை அது இணைக்கிறது. மேலும் கவனக்குவிப்பை அது மேம்படுத்துகிறது.


    யோகா விஞ்ஞானத்தின் அம்சங்கள் மனித வாழ்க்கையின் உள்தொடர்புகளில் ஆழமாகச் செல்கின்றன , கவனக்குவிப்பு என்பதன் முக்கியத்துவம் வலியுறுத்தப்படுகிறது. அதன் வழி நம்மைச் சுற்றிலும் நடைபெறும் நிகழ்வுகள் பற்றி சிந்திக்கவும் பிரதிபலிக்கவும் அமைதியாக திட்டமிடவும் முடியும், இந்த முக்கியமான தருணங்களில் வலுவாக நெறி சார்ந்த முடிவுகளை நாம் காட்சிப்படுத்திக் காண முடியும்.


    இந்த இணக்கமான நீடித்த வாழ்க்கை முறை , அடித்தளமான உலகப்பார்வை நெறிமுறையை உருவாக்குகிறது என்றும் அவர் கூறினார். யோகத் தத்துவத்தின் உட்கூறுகள் நெறிமுறை கோட்பாடுகளை வகுக்கிறது. அனைவருக்கும் பொதுவான அவை, அஹிம்சை, உண்மையாக இருத்தல், கள்ளாமை, இணையாக இருப்போர்க்கு விசுவாசமாக இருத்தல், பேராசை கொள்ளாதிருத்தல் என்று அவர் மேலும் தெரிவித்தார்.


    யோகா தத்துவம் மனம் , பேச்சு மற்றம் உடல் தூய்மை, அர்ப்பணிப்பு, நிறைவு, மற்றவர்களை ஏற்பது, தன்னையறிதல், உயர்வான சிந்தனை போன்றவற்றை முன்னிறுத்துகிறது என்று குடியரசு துணைத் தலைவர் தெரிவித்தார். அதன் மற்ற குணாம்சங்களில் சிலவாக உடற்கட்டு, மூச்சுப்பயிற்சி, கையாளுதல் தரம், கவனக்குவிப்பு, தியானம், மனவிடுதலை ஆகியவை இருக்கின்றன என்று அவர் மேலும் கூறினார். யோகா தத்துவத்தின் இந்த அம்சங்கள் உடல் மற்றும் சிந்தனையையும் ஆன்மிகத்தையும் தெளிவாக உள்ளடக்குகின்றன. இதன் தொலை நோக்கு மிகவும் ஒப்பற்ற விரிவாக்கத்தையும் சிறப்பான நடைமுறையையும் கொண்டதாகும் என்று அவர் தெரிவித்தார்.

    
    
    (Release ID: 1517836) Visitor Counter : 85