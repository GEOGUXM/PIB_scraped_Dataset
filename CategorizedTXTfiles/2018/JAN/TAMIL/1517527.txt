      பெருநிறுவனங்கள் விவகாரங்கள் அமைச்சகம்

      சுதந்திரமான இயக்குநர்களுக்கு தனி தகவல் தளம் அமைக்க மத்திய அரசு பரிசீலனை
      Posted On: 11 JAN 2018 6:13PM by PIB Chennai


    மத்திய சட்டம் , நீதி மற்றும் கம்பெனி விவகாரத்துறை இணையமைச்சர் திரு . பி . பி . சவுத்ரி , வணிக நிறுவனங்களை உன்னிப்பாக கவனித்து வரும் பொறுப்பை தனி இயக்குநர்கள் மேற்கொண்டுள்ளனர் . ஹரியானா மாநிலம் குர்கான் மாவட்டம் மனேசரில் , இந்திய வர்த்தக விவகார நிறுவனமான ஐ . ஐ . சி . ஏ வளாகத்தில் நடந்த , பொதுத்துறை வங்கிகள் மற்றும் பொதுத்துறை நிறுவனங்களுக்கு புதிதாக நியமிக்கப்பட்ட தனி இயக்குநர்களின் இரண்டுநாள் மாநாட்டை துவக்கி வைத்து அமைச்சர் பேசினார் . தனி இயக்குநர்கள் இடையே சிறப்பான பொறுப்புடைமையை ஏற்படுத்த , இத்தகைய ஆலோசனை மற்றும் விவாத மாநாடுகளை நடத்துவதற்கு இதுவே உரிய தருணம் என்று பி . பி . சவுத்ரி கூறினார் . நாட்டின் பொருளாதார உட்கட்டமைப்பை ஏற்படுத்துவதில் வர்த்தக விவகார நிறுவனம் மிகப்பெரும் பங்காற்றி வருகிறது . வெளிப்படை மற்றும் நம்பகத்தன்மையுடன் தனி இயக்குநர்கள் செயல்படுவார்கள் என்று அவர் தெரிவித்தார் . அறிவுரைகளை வழங்குவதும் , கண்காணிப்பும் அவர்களது முக்கியமான இரண்டு பணிகளாகும் . உள் நிதிக் கட்டுப்பாட்டை கண்காணிப்பதும் அவர்களது பொறுப்பாகும் . நிறுவனங்கள் நேர்மையான அணுகுமுறையை கையாள தேவையான ஆலோசனைகளை வழங்கும் தனி இயக்குநர்களின் திறனை மேம்படுத்த , இந்த மாநாட்டை எழுச்சியுடன் நடத்துபவர்களை அமைச்சர் திரு . சவுத்ரி பாராட்டினார் . 2013- ம் ஆண்டின் இந்திய கம்பெனிகள் சட்டத்தின் 150- வது பிரிவை சுட்டிக்காட்டிய அவர் , தனி இயக்குநர்களுக்கு என்று பிரத்யேக தகவல் தளம் ஒன்றை அமைப்பது பற்றி அரசு தீவிரமாக பரிசீலித்து வருகிறது என்று கூறினார் .


    இந்த நிகழ்ச்சியில் பேசிய ஐ . ஐ . சி . ஏ - வின் ஆளுநர்கள் வாரிய உறுப்பினர் திரு . கோபால் கிருஷன் அகர்வால் , தனி இயக்குநர்கள் பல்வேறு களங்களில் அடைந்த தங்களது விரிவான அனுபவத்தை நிறுவனத்தின் குழுவுக்கு கொண்டு வருகின்றனர் . இருப்பினும் இதுபோன்ற திறன் மேம்பாட்டு நிகழ்ச்சிகள் உரிய ஞானம் பெறுவதற்கு அவசியமாகும் . இயக்குநர்கள் கொள்கைகளையும் , விதிமுறைகளையும் வகுத்து செயல்படுவது மிகவும் முக்கியமாகும் .


    முன்னதாக , கம்பெனி விகார அமைச்சக செயலரும் , ஐ . ஐ . சி . ஏ . வின் தலைமை இயக்குநர் மற்றும் தலைமை நிர்வாக அதிகாரியுமான திரு . கியானேஷ்வர் குமார் சிங் , வரவேற்புரை ஆற்றினார் . பங்குதாரர்களின் நலனைப் பாதுகாப்பவர்களான சுதந்திர இயக்குநர்களின் ஆலோசனைகள் மிகவும் பயனளிப்பவை என்று அவர் கூறினார் . அந்த வகையில் , இயக்குநர்கள் குழுவில் ஒரு நிறுவனமாக அவர்கள் திகழ்கின்றனர் . எனவே , அவர்களுக்கான திறன் மேம்பாடு , அறிவை வளர்த்துக்கொள்வதற்கான இத்தகைய முயற்சிகள் தொலைநோக்கில் நாட்டின் வர்த்தக நிறுவனங்களை வலுப்படுத்துவதை நோக்கமாகக் கொண்டவை என்று கூறினார்.


    மத்திய அரசின் பொது நிறுவனங்கள் துறையின் கூடுதல் செயலர் திரு . மதுக்கர் குப்தா , நிறுவனங்களின் இயக்குநர் குழு , திறம்பட இயங்குவதற்கு சுதந்திர இயக்குநர்கள் ஆற்றும் பங்கை சுட்டிக்காட்டினார் . வர்த்தக நிர்வாகத்தில் , இதுகுறித்த முக்கிய பங்கு பற்றிய உணர்வு அவசியம் என்று அவர் வலியுறுத்தினார் .


    உலக வங்கியின் பிரதிநிதி விலாடிஸ்லவா ரியபோட்டா , சர்வதேச நடைமுறைகளை குறிப்பிட்டு பேசினார் . பயிற்சியும் , அறிவும் ஒருங்கே சேரும்போதுதான் திறையான செயல்பாடு பரிமளிக்கும் என்று அவர் தெரிவித்தார் .


    முன்னதாக , வர்த்தக நிர்வாக பள்ளி மற்றும் ஐஐசிஏ - வின் பொது கொள்கை தலைவர் டாக்டர் நீரஜ் குப்தா அனைவரையும் வரவேற்க , ஐஐசிஏ நிதி பள்ளியின் தலைவர் டாக்டர் நவீன் சிரோஹி நன்றி கூறினார் .


    புதிதாக நியமிக்கப்பட்ட பொதுத்துறை வங்கிகள் மற்றும் பொதுத்துறை நிறுவனங்களின் சுதந்திர இயக்குநர்களுக்கு இந்த இரண்டு நாள் மாநாட்டில் , பயிற்சி அளிக்கப்படும் . இந்த நிகழ்ச்சியில் , வர்த்தக விவகார அமைச்சகம் , செபி , உலக வங்கி , பொது நிறுவனங்கள் துறை , இந்திய தொழில் கூட்டமைப்பு , வங்கிகள் உள்ளிட்ட பல்வேறு அமைப்புகளின் நிபுணர்களும் , பயிற்சியாளர்களும் தங்கள் அனுபவங்களையும் , கருத்துகளையும் பகிர்ந்து கொள்வர் .


    ******

    
    
    (Release ID: 1517527) Visitor Counter : 35