      PIB Headquarters

      ஆவடியில் தேசிய அளவிலான வர்த்தக மேம்பாட்டு நிகழ்ச்சி மற்றும் தொழில் கண்காட்சி
      மத்திய குறு, சிறு மற்றும் நடுத்தர தொழில் நிறுவனங்கள் மேம்பாட்டு பயிற்சி நிறுவனம் ஏற்பாடு

      Posted On: 02 JAN 2018 5:59PM by PIB Chennai

    பாதுகாப்புத் துறைக்கான சாதனங்களை உற்பத்தி செய்யும் தொழில் நிறுவனங்களுக்கு உதவி செய்யும் வகையில் இத்துறை வணிகர்களுக்கான பயிற்சி நிகழ்ச்சி ஆவடியில் நடைபெறுகிறது. மத்திய குறு, சிறு மற்றும் நடுத்தர தொழில் நிறுவனங்களுக்கான துறைக்கான மத்திய அமைச்சகத்தின் மாநில அளவிலான அலுவலகமான குறு, சிறு, மற்றும் நடுத்தர தொழில் மேம்பாட்டு பயிற்சி நிறுவனம், கன ரகத் தொழிற்சாலை, டான்ஸ்டியா, ஏ.ஐ.இ.எம்.ஏ., ஐ.இ.எம்.ஏ., கொடீசீயா மற்றும் மாவட்ட தொழில் மையம் ஆகியவற்றுடன் இணைந்து எம்.எஸ்.எம்.இ. – பாதுகாப்பு கன ரக வாகன கண்காட்சி என்ற பெயரில் இரண்டு நாள் தேசிய அளவிலான வர்த்தக மேம்பாட்டு நிகழ்ச்சி மற்றும் தொழில் கண்காட்சியை சென்னை -54, ஆவடி, கனரக தொழிற்சாலை பகுதியில் உள்ள வள்ளுவர் வாசுகி திருமண மண்டபத்தில் வரும் 2018 ஜனவரி 4 மற்றும் 5 தேதிகளில் நடத்துகிறது.


    குறு, சிறு மற்றும் நடுத்தர தொழில் நிறுவனங்களை இந்திய பாதுகாப்பு மற்றும் அது சார்ந்த அமைப்புகளுக்கு தேவையான பொருட்களை விநியோகிப்பவர்களாக ஆக்க வேண்டும் என்பதே இந்த “ எம்.எஸ்.எம்.இ. – பாதுகாப்பு கன ரக வாகன கண்காட்சியின் நோக்கமாகும். பொருட்கள் பரவல் மற்றும் தொழில்நுட்ப மேம்பாடு ஆகியவற்றின் பின்னணியில் புதிய வர்த்தக வாய்ப்புகளை திறந்து விடும் வகையில் இது இருக்கும். பெரிய நிறுவனங்கள் மற்றும் எம்.எஸ்.எம்.இ.க்கள் ஆகிய இரு தரப்பினரும் தங்களது தயாரிப்புகளைக் காட்சிப்படுத்துவார்கள். எம்.எஸ்.எம்.இ.க்களின் நல்வாழ்வு மற்றும் வளர்ச்சியில் ஈடுபாடு செலுத்திவரும் இதர அமைப்புகளும் இந்தக் கண்காட்சியில் பங்கேற்கின்றன. இந்தக் கண்காட்சியில் 100க்கும் மேற்பட்ட அரங்குகள் அமைக்கப்படவுள்ளன. இந்தக் கண்காட்சியை நாள்தோறும் 3000 பேர் பார்வையிடுவார்கள் என எதிர்பார்க்கப்படுகிறது.


    எம்.எஸ். மற்றும் எஸ்.எஸ். உலோக தகடுகளைக் கொண்டு தயாரிப்பில் ஈடுபடும் நிறுவனங்கள், ஓ.இ.எம்.கள், காஸ்டிங்குகள், ஃபோர்ஜிங் செய்யப்பட்ட பொருட்கள், பிரஸ்ஸிங் செய்யப்பட்ட பொருட்கள் ரசாயனம், வாகன பாகங்கள், கருவிகள், ஆய்வக உதிரி பாகங்கள், கண்ணாடிப் பொருட்கள், பிளாஸ்டிக் பொருட்கள், மின்னணு மற்றும் மின்சாரப் பொருட்கள் உற்பத்தியாளர்கள், ரசாயனம் மற்றும் மரப் பொருட்கள் பேட்டரிகள், சூரிய மின்சக்தி, கனிணி மற்றும் அது சார்ந்த பொருட்கள், அறைகலன் மற்றும் லைட்டிங் பொருட்கள், தோல் பொருட்கள், பேக்கிங் பொருட்கள், தகவல் தொழில்நுட்பம் மற்றும் தகவல் தொழில்நுட்பம் சார்ந்த சேவைகள், கைவினைப் பொருட்கள், பெயிண்ட் மற்றும் மசகு எண்ணெய்கள், பேப்பர் பொருட்கள், தண்ணீர் சுத்திகரிக்கும் கருவிகள், உணவு பதப்படுத்தல், ஆடைகள் தயாரிப்பு ஆகிய துறைகளைச் சேர்ந்தவர்களுக்கு பயிற்சி அளிக்கும் வகையில் இந்த கண்காட்சி அமைந்து இருக்கும்.


    இந்தக் கண்காட்சியின் போது பல்வேறு அரசுத் திட்டங்கள், தொழில்நுட்ப மேம்பாட்டு நடைமுறைகள், வர்த்தகர்கள் பதிவுக்கான நடைமுறைகள், பொதுத் துறை நிறுவனங்களின் இறக்குமதி, ஏற்றுமதி மற்றும் டிஜிட்டல் சந்தைப்படுத்தல் குறித்த கருத்தரங்கங்கள் நடைபெறும்.


    வர்த்தகர்கள் மேம்பாடு நிகழ்ச்சி 04.01.2018 அன்று காலை 10 மணி முதல் 11.30 மணி வரையிலும் (முதலில் வருவோருக்கு முன்னுரிமை அடிப்படை) மற்றும். உங்கள் வர்த்தகத்தை மேம்படுத்திக் கொள்ளுங்கள் கருத்தரங்கம் 04.01.201811.30 மணி முதல் மாலை 5.00 மணி வரை நடைபெறும். பாதுகாப்பு பொதுத் துறை நிறுவனங்கள், தமிழக அரசு, இந்தியன் வங்கி, என்.எஸ்.ஐ.சி., எஸ்.ஐ.எஃப்.பி.ஐ., நபார்டு, டி.ஐ.ஐ.சி., என்.எஸ்.சி. ஐ.டி.பி.ஐ., ஏஞ்சல் முதலீட்டாளர்கள் மாவட்ட தொழில் மையங்கள் இதில் கலந்து கொண்டு, கருத்தரங்கில் பங்கேற்றுள்ளவர்கள் பயன்பெறும் வகையில் சமீபத்திய முன்னேற்றங்களை எடுத்துரைப்பார்கள்.


    மேற்கூறப்பட்ட கண்காட்சியில் வர்த்தக பார்வையாளர்கள் தங்களது வர்த்தக அறிமுகம்/ஆதார்/யு.ஏ.எம்.எண் ஆகியவற்றைக் காண்பித்து இலவசமாகப் பங்கேற்கலாம்.


    ********

    
    
    (Release ID: 1515065) Visitor Counter : 187
    
    
      Read this release in: English