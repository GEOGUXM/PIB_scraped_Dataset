      பழங்குடியினர் நலத்துறை அமைச்சகம்

      போலாவரத்தில் இருந்து அகற்றப்பட்ட பழங்குடியினருக்கு இழப்பீடு வழங்கப்பட்டது
      Posted On: 04 JAN 2018 5:20PM by PIB Chennai


    நிலம் கையகப்படுத்துதல் தொடர்பான விஷயங்களை மத்திய ஊரக வளர்ச்சி அமைச்சகத்தின் நில ஆதாரத்துறை கவனித்து வருகிறது . பல்வேறு திட்டங்களுக்கு தேவைப்படும் நிலங்களை ,1894- ம் ஆண்டு நில மறுவாழ்வு சட்டம் , 2013- ம் ஆண்டின் நிலம் கையகப்படுத்துதலுக்கு உரிய இழப்பீடு வழங்குதல் மற்றும் வெளிப்படைத்தன்மை உரிமைச் சட்டத்தின் படி , மாநில அரசுகள் மற்றும் யூனியன் பிரதேச நிர்வாகங்கள் கையகப்படுத்தி வருகின்றன .


      ஆந்திர அரசிடம் இருந்து பெறப்பட்ட தகவலின்படி , போலாவரம் திட்டத்துக்கான மின்நிலையம் அமைக்க , இந்தச் சட்டங்களின்படி , நில ஆதாரத்துறையின் மூலமாக நிலம் கைகப்படுத்தப்பட்டதாக தெரிகிறது . 2005- ம் ஆண்டின் மறுவாழ்வு , குடியமர்த்தல் சட்டத்தின்படி , 2012- ம் ஆண்டுக்கு முந்தைய நிலவரப்படி பழங்குடியினர் மற்றும் இதர பிரிவினர் கண்டறியப்பட்டனர் . அதன்படி , போலாவரத்தில் உள்ள அங்காலூரு , தேவாரகொந்தி , மாமிடிகொந்தி , செங்கோடபள்ளி ஆகிய இடங்களைச் சேர்ந்த பழங்குடியினருக்கு இழப்பீடு அளிக்கப்பட்டது .


      31.12.2013- க்கு முந்தைய காலகட்டத்தில் 1984- ம் ஆண்டு நிலம் கையக்கப்படுத்துதல் சட்டப்படியும் , அதற்கு பின்பு 2013- ம் ஆண்டின் நியாயமான இழப்பீடு வழங்கும் சட்டத்தின்படியும் இழப்பீடு வழங்க ஆந்திர அரசு உறுதி பூண்டுள்ளது .


      ஊரக வளர்ச்சி அமைச்சகத்தின் நில ஆதாரத்துறை செயலரின் தலைமையின் கீழ் தேசிய கண்காணிப்பு குழு 2013- ம் ஆண்டின் சட்டப்படி அமைக்கப்பட்டுள்ளது . இந்தக்குழு நிலம் கையக்கபடுத்தப்பட்ட சூழல் , அகற்றப்பட்டவர்களுக்கு மீண்டும் குடியமர்த்தம் மற்றும் மறுவாழ்வு ஏற்பாடுகள் , உரிய இழப்பீடு வழங்குதல் ஆகியவற்றை கண்காணிக்கும் . 31.12.2013- க்குப் பின்பு நிலம் அளித்தவர்களுக்கு வேலை வாய்ப்பு வழங்கவும் இழப்பீட்டு சட்டத்தில் வகை செய்யப்பட்டுள்ளது .


    மத்திய பழங்குடியினர் நலத்துறை இணை அமைச்சர் திரு . சுதர்சன் பகத் , 4.1.2018 அன்று மாநிலங்களவையில் எழுத்து மூலம் பதிலின் அடிப்படையில் செய்திக் குறிப்பு வெளியிடப்பட்டது .


    ****

    
    
    (Release ID: 1515936) Visitor Counter : 31