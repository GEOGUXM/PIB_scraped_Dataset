      ரெயில்வே அமைச்சகம்

      ரயில்வே அமைச்சகம், மனிதவள மேம்பாட்டு அமைச்சகம், அறிவியல் தொழில்நுட்ப அமைச்சகம் இடையே இந்திய ரயில்வேக்கான தொழில்நுட்பம் குறித்த புரிந்துணர்வு ஒப்பந்தம்
      Posted On: 04 JAN 2018 4:22PM by PIB Chennai


    மாண்புமிகு பிரதமரின் அனைவரும் இணைவோம் அனைவரும் உயர்வோம் (சப்கா சாத் , சப்கா விகாஸ் ) தொலைநோக்கு திட்டத்தின் தனித்துவமான முயற்சியின் பயனாக , இந்திய ரயில்வேயின் தொழில்நுட்ப மிஷனுக்காக மத்திய அரசின் மூன்று அமைச்சகங்கள் கைகோர்த்துள்ளன . இதற்கு கூட்டாக நிதி அளிக்கும் வகையில் , புதுதில்லி ரயில் பவனில் கடந்த 2018 ஜனவரி 4- ந்தேதி , ரயில்வே அமைச்சகம் , மனித வள மேம்பாட்டு அமைச்சகம் , அறிவியல் தொழில்நுட்ப அமைச்சகம் ஆகியவை புரிந்துணர்வு ஒப்பந்தத்தில் கையெழுத்திட்டன .


    ரயில்வே அமைச்சகத்தின் சார்பில் , இந்திய ரயில்வே தொழில்நுட்ப இயக்கம் தலைவர் பேராசிரியர் என் . எஸ் . வியாஸ் , இணைத் தலைவர் திரு . அலோக் குமார் , மனிதவள மேம்பாட்டு அமைச்சகத்தின் சார்பில் கூடுதல் செயலர் திரு . ஆர் . சுப்ரமணியம் , அறிவியல் தொழில்நுட்ப அமைச்சகத்தின் சார்பில் துறை ஆலோசகர் டாக்டர் நீரஜ் சர்மா ஆகியோர் புரிந்துணர்வு ஒப்பந்தத்தில் கையெழுத்திட்டனர் .


    இந்த நிகழ்ச்சியில் பேசிய ரயல்வே வாரிய தலைவர் திரு . அஷ்வனி லொஹானி , “” இந்திய ரயில்வேயின் தொழில்நுட்ப மிஷனுக்கு கூட்டு ஒத்துழைப்பை ஏற்படுத்த இந்த புரிந்துணர்வு ஒப்பந்தம் கையெழுத்தாகி உள்ளது .. ஆராய்ச்சி சார்ந்த ரயில்வே திட்டங்களை கண்டறிந்து , முதலீட்டை பகிர்ந்து கொள்ளவும் , கூட்டாக நிதி ஒதுக்கவும் இந்த ஒப்பந்தம் உதவும் . ரயில்வே 30 % , மனிதவள மேம்பாட்டு அமைச்சகம் 25%, அறிவியல் தொழில்நுட்ப அமைச்சகம் 25% என்ற விகிதத்தில் நிதி ஒதுக்கீடு அமையும் . பிரதமரின் தொலைநோக்கு பார்வையில் உதித்த மேக் இன் இந்தியா பாதையில் செல்லும் இந்தியாவின் வளர்ச்சியை ஊக்குவிக்க இந்த மிஷன் பெரிதும் உதவும் . உள்நாட்டு நவீன தொழில்நுட்பங்கள் இதை வெற்றிகரமாக செயல்படுத்தும் சூழலை உருவாக்கும் . இந்திய ரயில்வே உலகத் தரம் வாய்ந்த தொழில்நுட்பத்தை பெறும் நிலையில் , அகாடமிக் மற்றும் தொழில்நுட்ப நிறுவனங்கள் எண்ணற்ற ஆராய்ச்சி திட்டங்களைப் பெற முடியும் . இது தேசிய இலக்குகளை அடைய உதவும் . அனைவரும் இணைவோம் அனைவரும் உயர்வோம் குறிக்கோளுடன் கூடிய இந்த இயக்கம் , மிகப்பெரிய வெற்றியை பெற வாழ்த்துகிறேன் . இந்த இயக்கம் மூலம் நடைபெறும் ஆராய்ச்சி பயணிகளுக்கு பாதுகாப்பான , வசதி மிக்க , துரிதமான பயணத்தை மேற்கொள்ளவும் , ரயில்வேயை உலகத்தரத்துக்கு உயர்த்தவும் உதவும் என நம்புகிறேன் ‘’ என்றார் .


    மனிதவள மேம்பாட்டு அமைச்சக செயலர் திரு . கே . கே . சர்மா , அறிவியல் தொழில்நுட்ப அமைச்சக செயலர் டாக்டர் அசுதோஷ் சர்மா ஆகியோரும் இந்த நிகழ்ச்சியில் பேசினர் .


    மனிதவள மேம்பாட்டு அமைச்சகம் , அறிவியல் தொழில்நுட்ப அமைச்சகம் ஆகியவற்றுடன் ரயில்வே அமைச்சகம் இணைந்து தொழில்நுட்ப இயக்கத்தை ஏற்படுத்தியுள்ளது . இதற்கான நிதி பகிர்வு , நவீன தொழில்நுட்பத்துடன் கூடிய திட்டங்களை செயல்படுத்த உதவும் . புரிந்துணர்வு ஒப்பந்தத்தின்படி , ரயில்வே தொழில்நுட்ப மிஷன் திட்டங்களுக்கு மனிதவள மேம்பாட்டு அமைச்சகமும் , அறிவியல் தொழில்நுட்ப அமைச்சகமும் தலா ரூ .75 கோடி அளவுக்கு நிதி வழங்க ஒப்புக்கொண்டுள்ளன . ரயில்வேயும் , சம்பந்தப்பட்ட தொழிற்சாலைகளும் தங்கள் பங்களிப்பை அளிக்கும் .


    நகர்ப்புற ரயில்வே மற்றும் பாதுகாப்பு , பழுது நீக்குதல் , எரிசக்தி சூழல் ஆகியவற்றில் ஆராய்ச்சி மற்றும் மேம்பாட்டு திட்டங்களை தொழில்நுட்ப இயக்கம் மேற்கொள்ளும் . மூன்று அமைச்சகங்களையும் சேர்ந்த உறுப்பினர்களைக் கொண்ட ஒருங்கிணைப்பு குழுவின் மூலம் திட்டங்கள் செயல்படுத்தப்படும் . தேசிய ஆராய்ச்சி மற்றும் மேம்பாட்டு பரிசோதனை கூடங்கள் மற்றும் நிறுவனங்கள் மூலம் திட்டங்கள் செயல்படுத்தப்படும் . தேவைப்படும் இடங்களில் இந்த கூட்டு செயல்பாடு பலன் அளிக்கும் .


    ஒருங்கிணைப்பு குழுவில் ரயில்வே , மனிதவள மேம்பாட்டு அமைச்சகம் , அறிவியல் தொழில்நுட்ப அமைச்சகம் ஆகியவற்றின் உறுப்பினர்கள் இடம்பெறுவார்கள் . இந்திய தொழில்நுட்பக் கழகம் கான்பூர் பேராசிரியர் என் . எஸ் . வியாஸ் இயக்கத்தின் தலைவராகவும் , வடக்கு ரயில்வேயின் தலைமை நிர்வாக அதிகாரி திரு . அலோக் குமார் இணை தலைவராகவும் இருப்பார்கள் .


    இந்த தொழில்நுட்ப கூட்டு அணுகுமுறையால் , செலவு குறைந்த உலகத்தரம் வாய்ந்த உள்நாட்டு தொழில்நுட்ப வசதிகளைப் பெற்று ரயில்வே பயன் அடையும் . அதேசமயம் , குறைந்த செலவில் , உடனடி பயன்கள் கிடைக்கும் வகையிலான ஆராய்ச்சிகளை மேற்கொள்ள நிறுவனங்களுக்கு இது உதவும் . இந்திய ரயில்வேக்கு தேவையான புதிய தயாரிப்புகளை மேற்கொள்ள தொழிற்சாலைகளுக்கு பெரிதும் இது பயன்படும் . இதன் மூலம் , ஏற்றுமதி வாய்ப்புகளும் , வருவாய் உற்பத்தியும் மேக் இன் இந்தியா கொள்கையின் படி பெறமுடியும் .


    ரயில்வே வாரிய தலைவர் திரு . அஷ்வனி லொஹானி , மனிதவள மேம்பாட்டு அமைச்சக செயலர் திரு . கே . கே . சர்மா , அறிவியல் தொழில்நுட்ப செயலர் டாக்டர் அசுதோஷ் சர்மா , சம்பந்தப்பட்ட அமைச்சகங்களின் மூத்த அதிகாரிகள் நிகழ்ச்சியில் பங்கேற்றனர் . புரிந்துணர்வு ஒப்பந்த கையெழுத்து நிகழ்ச்சியில் ஊங்கங்களைச் சேர்ந்தவர்களும் கலந்து கொண்டனர் .


    *****

    

    
    (Release ID: 1515925) Visitor Counter : 90