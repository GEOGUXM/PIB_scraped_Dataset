      சுற்றுலா அமைச்சகம்

      டெல்லி, செங்கோட்டையில் 2018, ஜனவரி 26 முதல் 31 வரை குடியரசு தினம் 2018 கொண்டாட்டத்தை முன்னிட்டு, ‘பாரத் பார்வ்’ நிகழ்ச்சி ஏற்பாடு செய்யப்பட்டுள்ளது.
      பொதுமக்கள் பங்களிப்பை உறுதி செய்வது, தேசப்பற்று வளர்ப்பது, கலாச்சார பன்முகத்தன்மையை மேம்படுத்துவது போன்றவை பார்வ் நோக்கமாக இருக்கிறது

      Posted On: 25 JAN 2018 11:30AM by PIB Chennai

    குடியரசு தினம் 2018 கொண்டாட்டத்தின் ஒரு பகுதியாக , டெல்லி , செங்கோட்டையில் , ‘ பாரத் பார்வ் ’ நிகழ்ச்சி 2018 ஜனவரி 26 முதல் 31 வரை ஏற்பாடு செய்யப்பட்டுள்ளது . ஏராளமான பொதுமக்கள் இந்த நிகழ்ச்சியில் பங்குபெறுதல் , தேசப்பற்று வளர்த்தல் மற்றும் நாட்டின் உயரிய கலாச்சார பன்முகத்தன்மையை மேம்படுத்துதல் போன்றவை இந்த நிகழ்ச்சியின் நோக்கமாகும் .


    சுற்றுலா அமைச்சகத்தின் செயலாளர் திருமதி . ராஷ்மி வர்மா , இந்த நிகழ்ச்சியை 2018, ஜனவரி 26 அன்று ( குடியரசு தினம் ) மாலை 5 மணிக்குக் தொடங்கிவைக்கிறார் . பொதுமக்கள் இரவு 10 மணி வரை காணமுடியும் . ஜனவரி 27 முதல் 31, 2018 வரை இந்த நிகழ்ச்சி பகல் 12 மணி முதல் இரவு 10 மணி வரை நடைபெறும் . இந்த நிகழ்ச்சி பொதுமக்கள் அனைவருக்கும் இலவசம் என்றாலும் , நிகழ்ச்சி அனுமதி பெறுவதற்கு ஏதேனும் அடையாள அட்டை அவசியமாகும் .


    ஊடகப் பிரிவினருக்காக , ஊடக அறை இந்த வளாகத்தில் பிரத்யேகமாக அமைக்கப்பட்டுள்ளது .


    மத்திய சுற்றுலா அமைச்சகம் , இந்த நிகழ்ச்சியை ஒருங்கிணைக்கும் முதன்மை அமைச்சகமாகத் திகழ்கிறது . குடியரசு தின அணிவகுப்பு , ஆயுதப்படை வாத்தியங்கள் ( நிலையானது அல்லது மாறுபடக்கூடியது ), பல்வகை உணவுக்கூடங்கள் , கைவினைப் பொருள் கண்காட்சி , நாட்டின் பல்வேறு பிராந்திய கலாச்சார நிகழ்ச்சிகள் , விளம்பரம் மற்றும் காட்சி இயக்குனரகத்தின் ( டி . ஏ . வி . பி .) புகைப்படக் கண்காட்சி போன்றவை சிறப்பம்சமாக இடம்பெறும் .


    இந்தக் கலாச்சார நிகழ்சிகளில் அனைத்து மாநிலங்கள் மற்றும் யூனியன் பிரதேசங்களின் கிராமப்புற நடனம் / பழங்குடியினர் நடனம் , இசை போன்றவை வடக்கு மண்டல கலாச்சாரத்தை பிரதிபலிக்கிறது . உணவுக் கூடங்களில் மாநிலங்கள் / யூனியன் பிரதேசங்கள் , இந்தியாவின் தெரு விற்பனையாளர்கள் சங்கம் ( என் . ஏ . எஸ் . வி . ஐ .) மூலம் இந்தியாவின் பல்வேறு பிரதேசங்களில் விற்பனையாகும் உணவுகள் , ஹோட்டல் நிர்வாகம் மற்றும் இந்திய சுற்றுலாத்துறை போன்றவை இடம் பெறுகிறது .


    கைத்தறி அமைச்சகத்தின் கைத்தொழில் அபிவிருத்தி ஆணையாளர் மூலம் நாட்டின் கைத்தொழில் திறனை வெளிக்காட்டும் வகையில் மாநிலங்கள் சார்பில் 50 கடைகள் அமைக்கப்படுகிறது . ஒவ்வொரு மாநிலத்தின் தனித்தன்மையை விளக்கும் சுற்றுலா பகுதிகள் மற்றும் சிறப்புகளை வெளிக்காட்டும் அரங்குகள் நிர்மாணிக்கப்படுகிறது . விளம்பரம் மற்றும் காட்சி இயக்குனரகத்தின் ( டி . ஏ . வி . பி .) சார்பில் , ‘ நய பாரத் ஹும் கார்கே ராஹென்ஞ் ’ கண்காட்சி அமைக்கப்பட்டுள்ளது . பல்வேறு மாநில உணவுகளை மேம்படுத்தும் வகையில் , நேரில் சமைத்து வழங்கும் பிரத்யேக உணவு காட்சிப் பகுதிக்கும் ஏற்பாடு செய்யப்பட்டுள்ளது .

    
    
    (Release ID: 1520563) Visitor Counter : 30
    
    
      Read this release in: English , Hindi