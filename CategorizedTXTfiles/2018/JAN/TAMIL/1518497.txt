      குடியரசுத் தலைவர் செயலகம்

      குடியரசுத் தலைவர் 4-வது தர்மா-தம்மா சர்வதேச மாநாட்டை தொடங்கி வைத்தார்
      Posted On: 11 JAN 2018 12:16PM by PIB Chennai


    இந்திய குடியரசு தலைவர் திரு . ராம் நாத் கோவிந்த் , பீகார் மாநிலம் ராஜ்கிரில் நான்காவது சர்வதேச தர்மா - தம்மா மாநாட்டை 11- ம் தேதி தொடங்கி வைத்தார் .


    நிகழ்ச்சியில் பேசிய குடியரசு தலைவர் , இந்த மாநாடு மிகச் சரியான நேரத்தில் நடக்கிறது என்றார் . ஆசியான் - இந்தியா பேச்சுவார்த்தை ஒத்துழைப்பின் 25- வது ஆண்டை நாம் கொண்டாடுகிறோம் . ஜனவரி மாதம் இந்த உறவைக் கொண்டாடும் மாதமாகும் . ஜனவரி 26- ம் தேதி புதுதில்லியில் நடைபெறவுள்ள இந்திய குடியரசு தினவிழாவில் ஆசியான் அமைப்பின் 10 நாட்டு தலைவர்களும் கலந்து கொள்கின்றனர் . இந்தியா - ஆசியான் நாடுகளின் நட்புறவு மற்றும் மாண்புகளை பகிர்ந்து கொள்ளும் வகையில் இந்த மாநாடு அமைந்துள்ளது . மேலும் , உப கண்டம் மற்றும் தென்கிழக்கு ஆசியாவுக்கு சொந்தமான ஆன்மிக பாரம்பரியத்தை பகிர்ந்து கொள்ளவும் இது உதவும் .


    ’தர்மா - தம்மா ’வின் வேறுபட்ட பாரம்பரியத்தின் ஒற்றுமை , பொது வேர்களின் தன்மையை புரிந்து கொண்டு உறவுகளை மேம்படுத்தும் முயற்சியாக இந்த மாநாடு திகழ்கிறது என்று குடியரசு தலைவர் கூறினார் . நாம் அவற்றை பல பெயர்களால் அறிகிறோம் . ஆனால் , அவை ஒரே உண்மையின் மூலம் நமக்கு வழிகாட்டுகிறது . ஒரு பாதையைக் காட்டிலும் , பல வழிகள் நம்மை ஒரே இலக்கிற்கு கொண்டு செல்லும் .


    நீண்டகாலத்துக்கு முன்பு பிபலமடைந்த புத்தமதம் , உலகமயமாக்கலின் முதல் அடிப்படை என்று குடியரசு த் தலைவர் தெரிவித்தார் . அது நமது கண்டங்களை இணைத்தது . அது சிந்தனைகளின் பன்முகத் தன்மையை உலகுக்கு காட்டியது . பல எண்ணங்கள் உதயமாவதற்கும் , கருத்து சுதந்திரத்துக்கும் வழி ஏற்படுத்தியது . தனிநபர் ஒழுக்கம் , மனிதர்களின் இணைப்பு , சமூக , பொருளாதார பரிவர்த்தனை ஆகியவற்றை அது வலியுறுத்தியது . இயற்கை மற்றும் சுற்றுச்சூழலுடன் இணைந்து நல்லெண்ணத்தை ஏற்படுத்தும் ஒத்துழைப்பு , உழைப்பு , வாழ்க்கை முறையை கற்பித்தது . சகோதர இனங்கள் இடையே , நேர்மையான , வெளிப்படையான , இரு தரப்புக்கும் பரஸ்பரம் பயனுடைய வர்த்தக உறவுகளை ஊக்குவித்தது .


    புத்தபகவானின் கருணை ஒளி மற்றும் மனித நேயம் ஆகியவை உலகில் தற்போது உள்ள பாதிக்கும் மேற்பட்ட மக்கள் வாழும் வரலாற்று சிறப்பு மிக்க மண்டலங்களில் கடைப்பிடிக்கப்படுகிறது என்று குடியரசு தலைவர் கூறினார் . நம் அனைவரையும் இணைக்கும் பாலமாக இது திகழ்கிறது . இருபத்தோராம் நூற்றாண்டில் நம்மை ஆட்கொள்ளும் தீர்க்கதரிசனமாக உள்ளது . உண்மையில் இது ஆசியாவின் ஒளி என்று கூறினால் அது மிகையாகாது .


    இந்தியாவின் கிழக்கு நோக்கிய கொள்கையை இந்தச் சூழலுடன் நாம் பொருத்தி ப் பார்க்க வேண்டும் என்று குடியரசு தலைவர் வலியுறுத்தினார் . இது அரசு ரீதியிலான முயற்சியை விடப் பெரியது . இது வெறும் வணிகம் மற்றும் முதலீட்டை மட்டும் நோக்கமாகக் கொண்டதல்ல . அதேசமயம் , இந்தியா மற்றும் நமது நட்பு நாடுகள் அனைத்தின் நோக்கமும் இந்த நாடுகளில் வசிக்கும் மக்களின் மு ன்னேற்றம் மற்றும் நலனை அடிப்படையாக கொண்டது என்பது உண்மையே . கிழக்கு நோக்கிய கொள்கை , பொருளாதார வாய்ப்புகளைப் பகிர்ந்து கொள்வதை மட்டும் நோக்கமாகக் கொண்டதில்லை . அ தற்கும் மேலாக , இந்தியா மற்றும் தென்கிழக்கு ஆசியாவில் வசிக்கும் கோடிக்கணக்கான மக்களின் கனவுகளுக்கும் , நம்பிக்கைகளுக்கும் வாய்ப்புகளை ஏற்படுத்து தருவது இதன் இலக்காகும் . ஆசியாவின் மற்ற பகுதிகளும் , தர்மா - தம்மாவின் அடிச்சுவட்டை பின்பற்று பவை ஆகும் . நமது கடந்த காலம் ஒரே நோக்கத்தால் இணைக்கப்பட்டிருந்தன . நாம் பகிர்ந்துகொள்ளும் எழுச்சிமிகு எண்ணங்களைப் பிரதிபலிக்கும் சின்னங்களாக புதிய நாலந்தா பல்கலைக் கழகமும் , இந்த மாநாடும் உள்ளன . இதே அடிப்படையில் நமது பொருளாதார , ராஜீய உறவுகளும் அமையட்டும் .


    ***

    
    
    (Release ID: 1518497) Visitor Counter : 125