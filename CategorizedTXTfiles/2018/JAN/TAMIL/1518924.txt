      நீர்வளத் துறை அமைச்சகம்

      நாட்டின்நாட்டின் 91 முக்கிய அணைகளில் தண்ணீர் இருப்பு அளவு 2 சதவீதம் சரிவு
      Posted On: 12 JAN 2018 3:52PM by PIB Chennai


    நாட்டின் முக்கியமான 91 நீர்த்தேக்கங்களில் 2018 ஜனவரி 11- ம் தேதியுடன் முடிவடைந்த வாராந்திர நிலவரப்படி , நீர் இருப்பு 80.484 BCM ஆக இருந்தது . இது அந்த நீர்த்தேக்கங்களின் மொத்த கொள்ளளவில் 50% ஆகும் . ஜனவரி 4- ம்தேதியுடன் முடிவடைந்த வாராந்திர நிலவரம் 52% ஆக இருந்தது . இந்த நீர்தேக்கங்களின் நீர் மட்டம் ஜனவரி 11 நிலவரப்படி 93 சதவீதமாக இருந்தது . இது கடந்த 10 ஆண்டுகளின் சராசாரி அளவான 93 சதவீதத்துடன் பொருந்தி போகிறது .


    இந்த 91 அணைகளின் மொத்த க் கொள்ளளவு 161.993 BCM ஆகும் . நாட்டின் மொத்த அணைகளின் கொள்ளளவான 257.812 BCM அளவில் இது 63% ஆகும் . இந்த 91 அணைகளில் 37 அணைகள் 60 மெகாவாட் மின்சாரம் உற்பத்தி செய்யும் புனல் மின்நிலையங்களைக் கொண்டது .


    மண்டலவாரியாக தண்ணீர் இருப்பு நிலைமை ;


    வடக்கு மண்டலம்


    ஹிமாச்சலப்பிரதேஷ் , பஞ்சாப் , ராஜஸ்தான் உள்ளிட்ட மாநிலங்களை க் கொண்டது வடக்கு மண்டலம் . மத்திய நீர்வள ஆணையத்தின் கண்காணிப்புடன் உள்ள 6 அணைகளில் மொத்த நீர் கொள்ளளவு 18.01 BCM ஆகும் . தற்போது உள்ள நீரின் அளவு 8.90 BCM ஆகும் . இது மொத்தக்கொள்ளளவில் 49% ஆகும் . கடந்த ஆண்டு இதே காலகட்டத்தில் இந்த இருப்பு 43% ஆக இருந்தது . கடந்த 10 ஆண்டு சராசரி இருப்பு 50 % ஆகும் . இதன்படி , கடந்த ஆண்டு நிலவரப்படி இந்த ஆண்டு நிலைமை நன்றாக உள்ளது . ஆனால் , கடந்த 10 ஆண்டு சராசரிப்படி சற்று குறைந்துள்ளது .


    கிழக்கு மண்டலம்


    ஜார்க்கண்ட் , ஒடிசா , மேற்கு வங்கம் , திரிபுரா உள்ளிட்ட மாநிலங்களை உள்ளடக்கிய கிழக்கு மண்டலத்தில் , 15 அணைகள் மத்திய நீர்வள ஆணையத்தின் கண்காணிப் பில் உள்ளன . அவற்றின் மொத்த கொள்ளளவான 18.83 BCM – யில் தற்போது 71% அளவுக்கு 13.37 BCM தண்ணீர் உள்ளது . இது கடந்த ஆண்டில் 76 சதவீதமாகவும் , 10 ஆண்டு சராசரி 64% ஆகவும் இருந்தது . கடந்த ஆண்டைவிட குறைவாகவும் , 10 ஆண்டு சராசரியை விட அணைகளின் நீர் நிலைமை நன்றாகவும் உள்ளது .


    . மேற்கு மண்டலம்


    மேற்கு மண்டலம் குஜராத் , மகாராஷ்டிரா ஆகிய மாநிலங்களை கொண்டது . இங்கு 27 அணைகள் மத்திய நீர்வள ஆணையத்தின் கண்காணிப்புடன் உள்ளன . இவற்றின் மொத்த கொள்ளளவு 31.26 BCM. தற்போது இந்த அணைகளில் 15.97 BCM அளவுக்கே தண்ணீர் உள்ளது . இது மொத்த கொள்ளளவில் 51% ஆகும் . கடந்த இதே காலகட்டத்தில் தண்ணீர் இருப்பு 58% ஆக இருந்தது . கடந்த பத்து ஆண்டு சராசரி 54% ஆகும் . ஆக , இந்த அணைகளின் தற்போதைய தண்ணீர் இருப்பு நிலை , கடந்த ஆ ண்டு மற்றும் 10 ஆண்டு சராசரி அளவைக் காட்டிலும் மோசமாக உள்ளது .


    மத்திய மண்டலம்


    உத்தரப்பிரதேசம் , உத்தராகண்ட் , மத்தியப் பிரதேசம் , சத்தீஷ்கர் ஆகிய மாநிலங்களை உள்ளடக்கிய மத்திய மண்டலத்தில் , 12 அணைகள் , மத்திய நீர்வள ஆணையத்தின் கண்காணிப்புடன் உள்ளன . இவற்றின் மொத்த கொள்ளளவு 42.30 BCM ஆகும் . ஆனால் , தற்போது வெறும் , 19.96 BCM தண்ணீரே இவற்றில் உள்ளன . இது 47 சதவீதம் ஆகும் . கடந்த ஆண்டில் இந்த அணைகளில் 70 சதவீதம் அளவுக்கு தண்ணீர் இருந்தது . இவற்றின் 10 ஆண்டு சராசரி நீர் இருப்பு 53% ஆகும் . இவற்றைக் கணக்கிடும்போது இந்த ஆண்டில் நீர் இருப்பு நிலைமை மிகவும் மோசமாக உள்ளதை அறிய முடிகிறது .


    தெற்கு மண்டலம்


    ஆந்திரா , தெலுங்கானா , கர்நாடகா , கேரளா , தமிழ்நாடு ஆகிய மாநிலங்களைக் கொண்ட தெற்கு மண்டலத்தில் , மொத்தம் 31 அணைகள் , மத்திய நீர்வள ஆணையத்தின் கண்காணிப்பில் உள்ளன . இவற்றின் மொத்த கொள்ளளவு 51,59 BCM. ஆனால் , தற்போது , வெறும் 22.28 BCM தண்ணீரே இந்த அணைகளில் உள்ளது . இது மொத்த கொள்ளளவில் 43% ஆகும் . கடந்த ஆண்டு இதே காலத்தில் நீர் இருப்பு வெறும் 32% அளவுக்கே இருந்தது . அதேசமயம் , கடந்த 10 ஆண்டு சராசரி அளவு 51% ஆகும் . கடந்த ஆண்டைக்காட்டிலும் நிலைமை முன்னேறி இருந்தாலும் , பத்து ஆண்டுகளின் சராசரிக்கு கீழே தற்போ தைய நிலை உள்ளது தெளிவாகும் .


    ஹிமாச்சலப்பிரதேசம் , மேற்கு வங்கம் , திரிபுரா , மகாராஷ்டிரா , உத்தராகண்ட் , ஆந்திரா , கர்நாடகா , கேரளா , தமிழ்நாடு ஆகிய மாநிலங்களில் கடந்த ஆண்டை விட தற்போது தண்ணீர் இருப்பு நிலை நன்றாக உள்ளது . பஞ்சாப் , ராஜஸ்தான் , ஜார்க்கண்ட் , ஒடிசா , குஜராத் , உத்தரப்பிரதேசம் , மத்தியப்பிரதேசம் , சத்தீஷ்கர் , தெலுங்கானா ஆகிய மாநிலங்களில் கடந்த ஆண்டைவிட தண்ணீர் இருப்பு மோசமாக உள்ளது .


    ****

    
    
    (Release ID: 1518924) Visitor Counter : 67