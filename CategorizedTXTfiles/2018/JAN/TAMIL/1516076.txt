      பாதுகாப்பு அமைச்சகம்

      பாதுகாப்பு அமைச்சர் தலைமையில் நிகழ்த்தப்பட்ட இந்தியக் கடற்படையின் வல்லமை
      Posted On: 09 JAN 2018 7:39PM by PIB Chennai


    இந்தியக் கடற்படையின் வல்லமையை வெளிப்படுத்தும் நிகழ்ச்சி பாதுகாப்பு அமைச்சர் திருமதி . நிர்மலா சீத்தாராமன் தலைமையில் 2018 – ம் ஆண்டு ஜனவரி 8 மற்றும் 9 தேதிகளில் நடைபெற்றது . இந்தியாவில் மேற்கு கடற்கரை பகுதியில் நடந்த இந்த ஒத்திகையில் விமானம் தாங்கி கப்பலான ஐ . என் . எஸ் . விக்கிரமாதித்யா , மூன்று நீர்மூழ்கி கப்பல்கள் மற்றும் கடற்படையின் பல்வேறு விமானங்கள் பங்கேற்றன .


    உள்நாட்டிலேயே முதன்முதலாக தயாரிக்கப்பட்ட ஐ . என் . எஸ் . கொல்கத்தா கப்பலில் முதலில் தனது நேரத்தை செலவிட்ட அமைச்சர் பின்னர் இரவு பொழுதை நடுக்கடலில் ஐ . என் . எஸ் . விக்கிரமாதித்யா கப்பல் தளத்தில் கழித்தார் . பல்வேறு ஆபத்துக் காலங்களில் இந்த கப்பல் எப்படி செயல்படுகிறது என்பதை ஜனவரி 8 – ம் தேதி இரவில் கப்பலின் ஒவ்வொரு பகுதியாக சென்று அமைச்சர் பார்வையிட்டார் .


    இந்தியக் கடற்படையின் வல்லமையை இரண்டு நாட்கள் ஆய்வு செய்த அமைச்சர் நடுவானத்தில் போர் விமானத்தை தடுத்து தாக்குதல் , ஏவுகணை வீச்சு , துப்பாக்கி மற்றும் ராக்கெட் மூலம் சுடுதல் ஒரு கப்பலிலிருந்து மற்றொரு கப்பலுக்கு ஆயுதங்களையும் பொருட்களையும் மாற்றுதல் இரவு நேரத்தில் விமானம் மூலம் பறந்து கண்காணித்தல் மற்றும் நீர்மூழ்கிக் கப்பலுக்கு எதிரான தாக்குதல் ஆகிய பன்முனை போர் ஒத்திகைகளும் அமைச்சர் தலைமையில் நடைபெற்றன . இந்தியக் கடற்படையின் போரிடும் திறன் , செயல்பாட்டுத் தன்மை ஆகியவற்றை எடுத்துக்காட்டும் வகையில் மேற்கு கரை கப்பல்படை பிரிவு இந்த போர் ஒத்திகைகளை நடத்தியது .


    இந்தியக் கடற்படையின் தயார்நிலையை பாதுகாப்பு அமைச்சர் பாராட்டினார் . கடற்படை நிகழ்த்திய சாகசங்களை பார்த்தபின் எத்தகைய ஆபத்தான சூழ்நிலையையும் எதிர்கொண்டு நாட்டை பாதுகாக்கும் வல்லமை இந்தியக் கடற்படைக்கு உண்டு என்று உணர்வதாக அமைச்சர் கூறினார் .


    ராணுவத்தின் படைவீரர்களுடன் நடத்திய உரையாடலில் கிடைத்த தகவல்களின் தொடர்ச்சியாக கடற்படை மாலுமிகளுடன் பாதுகாப்பு அமைச்சர் திருமதி . நிர்மலா சீத்தாராமன் கப்பல்களில் தங்கி விவாதித்து தகவல்களை கேட்டறிந்தார் .


    இறுதியாக ஐ . என் . எஸ் . விக்கிரமாதித்யா கப்பலிலிருந்து ஹெலிகாப்டர் மூலம் புறப்பட்டு கோவாவில் ஐ . என் . எஸ் . ஹன்சா கப்பலுக்குச் சென்றார் .

    
    
    (Release ID: 1516076) Visitor Counter : 94