      குடியரசுத் துணைத் தலைவர் செயலகம்

      இந்தியாவின் வலுவான, அனைவரையும் உள்ளடக்கிய, பாலின பாகுபாடு பிரச்சனைக்குத் தீர்வு காண “எழுத்தறிவும் கல்வியும் அடித்தளங்களாகும்”: குடியரசு துணைத்தலைவர்
      பனஸ்தலி வித்யா பீடத்தின் 34வது பட்டமளிப்பு விழாவில் மாணவர்களுக்குப் பதக்கங்களை வழங்கினார்.

      Posted On: 07 JAN 2018 12:17PM by PIB Chennai

    இந்தியாவின் வலுவான , அனைவரையும் உள்ளடக்கிய பாலின பாகுபாடு பிரச்சனைக்குத் தீர்வு காண எழுத்தறிவும் கல்வியும் அடித்தளங்களாகும் என்று இந்தியக் குடியரசு துணைத் தலைவர் திரு . எம் . வெங்கய்யா நாயுடு தெரிவித்தார் . ராஜஸ்தானில் உள்ள டோங்க் மாவட்டத்தில் பனஸ்தலி வித்யா பீடத்தின் 34 வது பட்டமளிப்பு விழாவில் உரையாற்றுகையில் , முழுமையான , வாழ்வு தருகிற , நற்குணத்தை உருவாக்குகிற கல்வி முறை தேவை என்று அழைப்பு விடுத்தார் .


    பனஸ்தலி வித்யா பீடத்தின் ஐந்தடுக்குக் கல்வி முறைக்கு திரு . எம் . வெங்கய்யா நாயுடு பாராட்டு தெரிவித்தார் . முழுமையான கல்விக்கு முக்கியத்துவம் அளிக்கும் புதிய பாதையை இந்நிறுவனம் கடைப்பிடிப்பதாகவும் , இதனால் ஒவ்வொரு மாணவரும் உள்ளார்ந்த திறனை அறிந்து கொள்ள முடிகிறது என்றும் கலாசார மற்றும் சுற்றப்புற நிலையுடன் பெற்ற அறிவை ஒருங்கிணைக்க உதவுகிறது என்றும் அவர் கூறினார் .


    மகத்தான இந்திய நாகரிகத்தின் பாரம்பரியத்தையும் கலாசாரத்தையும் மாணவர்கள் அறிந்து கொள்ள வேண்டும் என்று குடியரசு துணைத்தலைவர் கூறினார் . “ நளம் மரபு சார்ந்த அறிவாற்றலையும் தத்துவப் பாரம்பரியத்தையும் பெற்றிருக்கிறோம் , இந்த அழகிய மரத்தை பக்தியோடும் அர்ப்பணிப்போடும் நாம் தொடர்ந்து வளர்க்க வேண்டும் , நம்பிக்கை இன்மையும் விரக்தியும் அகற்றப்பட வேண்டும் ” என்றும் அவர் தெரிவித்தார் .


    நாட்டின் வளர்ச்சியையும் மேம்பாட்டையம் தீர்மானிக்கும் முக்கிய அம்சமாக பெண்களுக்கு அதிகாரமளித்தல் இருப்பதாக திரு . எம் . வெங்கய்யா நாயுடு கூறினார் . “ பெண்களுக்கு அதிகாரமளிக்க கல்விதான் சிறந்த வழி என்று நான் நம்புகிறேன் ” என்று குடியரசு துணைத் தலைவர் குறிப்பிட்டார் .


    “ நமது நாட்டில் இன்னமும் சிக்கல் மிகுந்த சவால்களைச் சந்தித்துக் கொண்டிருக்கிறோம் . நமது பெண்களில் மூன்றில் ஒரு பகுதியினர் படிக்கவும் எழுதவும் இயலாதவர்கள் , உயர் கல்வி நிறவனங்களில் பெண்களின் எண்ணிக்கை ஆண்களை விட மிக மிகக் குறைவு . இத்தகைய பதிவு செய்துள்ள பாலின இடைவெளியை நிரப்ப வேண்டியது அவசியம் ” என்று அவர் மேலும் தெரிவித்தார் .


    “ நீண்ட கால உத்தியோடு கூட்டாகச் செயல்பட்டு வளர்ச்சியடைந்த நாடாக மாற்ற வேண்டிய அவசியம் நமக்கிருக்கிறது ” என்று குடியரசு துணைத் தலைவர் மேலும் கூறினார் . “ மனித ஆற்றல் செறிவூட்டப்பட வேண்டும் . வேலை வாய்ப்பை விரிவுபடுத்த பலவகையான கல்வி வாய்ப்புகளை வழங்குவதற்கு நாம் விடாமுயற்சியுடன் பாடுபட வேண்டும் ” என்று அவர் கூறினார் .


    குடியரசு துணைத்தலைவர் உரையின் முக்கியப் பகுதி கீழ்வருமாறு :


    பனஸ்தலி பல்கலைக்கழகம் கடந்த பல ஆண்டுகளாக பரவலாக வியக்கத்தகும் வகையில் ஒப்பற்ற அடையாளத்தை உருவாக்கியிருக்கிறது . மூத்த சிவில் ஊழியராக இருந்த பண்டிட் ஹீராலால் சாஸ்திரி நல்ல வருவாய் ஈட்டும் அந்தப் பணியைக் கைவிட்டு கிராமப்புற மறுகட்டுமானத்திற்கு அர்ப்பணித்துக் கொண்டு கல்வி நிறுவனத்தைத் தொடங்கினார் . கருவாகி உருவாகி வளர்ந்த இந்த நிறுவனம் மிகச் சிறந்த கல்விக் கழகமாகியுள்ளது . அவரது மனைவியும் பனஸ்தலி வித்யா பீடத்தின் இணை நிறுவனருமான திருமதி ரத்தன் சாஸ்திரி இந்தக் கல்வி நிறுவனத்தின் வளர்ச்சிக்கு தங்களை அர்பணித்துக் கொண்டுள்ளனர் . இளம் பெண்கள் தலைமுறைகள் அவரது தனிப்பட்ட கவனிப்பாலும் ஆதரவாலும் மலர்ந்துள்ளது . பெண்கள் மற்றும் குழந்தைகளின் உயர்வுக்கு இணையற்ற பங்களிப்புக்காக , 1955 ல் பத்ம ஸ்ரீ விருதும் 1975 ல் பத்ம பூஷன் விருதும் , பின்னர் ஜம்னாசிலால் பஜாஜ் விருதும் அவருக்கு வழங்கப்பட்டன .


    பண்டிட் ஹீராலால் சாஸ்திரி , அதேபோல் திருமதி ரத்தன் சாஸ்திரிரி மற்றும் இந்த மகத்தான நிறுவனத்தை நன்கு வார்த்தெடுக்க உதவிய அனைவரையும் நான் வணங்குகிறேன் .


    இன்று , தங்களின் கல்வித்திட்டத்தை வெற்றிகரமாக நிறைவு செய்திருக்கும் மாணவர்களின் சாதனைகளை நாம் கொண்டாடுகிறோம் . இந்தப் பல்கலைக்கழகத்தை நல்லுருவாக்கம் செய்வதில் ஆசிரியர்களின் ஓய்வில்லா அர்ப்பணிப்பு மிக்க முயற்சிகளையும் நாம் கொண்டாடுகிறோம் .


    இந்த அழகிய காலை வேளையில் , சுற்றுப்புறங்கள் மரங்களால் சூழப்பட்ட ஒப்பற்ற பல்கலைக்கழகத்தின் செயல்பாடுகளின் சீர்மையைக் காணும் நல்வாய்ப்பை நான் பெற்றிருக்கிறேன் . பனஸ்தலி வித்யாபீடம் கடந்த பல ஆண்டுகளில் செய்யதக்க மிக்க கல்வி நிறுவனமாக வளர்ந்துள்ளது . மாணவர்கள் தங்களின் கற்பனை செய்துள்ள பல பணிகளுக்கு ஏற்ப மாணவர்களை அது தயார் செய்து வருகிறது . நாடு முழுவதும் மாநிலத்திலும் இது தாமாகவே தனித்த அடையாளத்தை கொண்டு உள்ளது . அதன் சிறகுகளை பரவலாகவும் தொலை தூரத்துக்கும் அது தொடர்ந்து விரிவாக்கியுள்ளது .


    கல்வி என்பது முழுமையானதாக , வாழ்வளிப்பதாக நற்குணத்தைக் கட்டமைப்பதாக இருக்க வேண்டும் என்று நான் நினைக்கிறேன் . பனஸ்தலி வித்யா பீடத்தின் ஐந்தடுக்குக் கல்வி முறை முழுமையான கல்விக்கு முக்கியத்துவம் அளிக்கும் புதிய பாதையாகும் . இதனால் ஒவ்வொரு மாணவரும் உள்ளார்ந்த திறனை அறிந்து கொள்ள முடிகிறது . இது கலாசார மற்றும் சுற்றுப்புற நிலையுடன் பெற்ற அறிவை ஒருங்கிணைக்க உதவுகிறது .


    இன்று பல துறைகளில் நமது நாடு குறிப்பிட சாதனைகளை செய்திருப்பதற்காக நாம் பெருமைப்படுகிறோம் . நமது பல்கலைக் கழகங்களும் கல்வி நிறுவனங்களும் அதிக எண்ணிக்கையில் விஞ்ஞானிகளையும் தொழில் திறன் மிக்கவர்களையும் உருவாக்கியுள்ளன .


    கடந்த பத்தாண்டு காலத்தில் விஞ்ஞானக் கல்விக்கும் ஆராய்ச்சிக்கும் பனஸ்தலி குறிப்பிடத்தக்க பங்களிப்பை செய்திருப்பதாக எனக்குத் தெரிவிக்கப்பட்டது . அடிப்படை அறிவியல் மற்றும் பல சிறப்புக் கல்வி மையங்கள் நிறுவப்பட்டுள்ளன . அறிவியல் மையங்களை நான் பார்வையிட்ட போது கூட நவீன கட்டமைப்பையும் , நவீன சாதனங்களுடன் உலகத்தரத்திலான சோதனைக் கூடங்களையும் நான் காண முடிந்தது . இன்று பட்டம் பெறும் நமது இளம் பெண் விஞ்ஞானிகள் நாட்டின் விலை மதிப்பில்லா சொத்து என்பதில் நான் உறுதியாக இருக்கிறேன் . நிறைந்த ஊதியத்துடன் பணியையும் மனநிறைவான வாழ்வையும் பெற உங்களில் ஒவ்வொருவரையும் நான் வாழ்த்துகிறேன் ; பாராட்டுகிறேன் .

    
    
    (Release ID: 1516106) Visitor Counter : 138