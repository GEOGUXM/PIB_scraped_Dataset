      நிதி அமைச்சகம்

      பிரதம மந்திரியின் வாய வந்தனா யோஜனா (பிஎம்விவிஒய்) ஓய்வூதியதிட்டம்
      Posted On: 05 JAN 2018 3:51PM by PIB Chennai


    வயது முதிர்ந்த காலத்தில் சமூக பாதுகாப்பு அளிக்கவும் , 60 மற்றும் அதற்கு மேற்பட்ட வயதை கொண்ட முதியோர்களுக்கு , நிச்சயமற்ற சந்தைநிலையில் , எதிர்கால வருமான இழப்புநிலை நலனை பாதுகாக்கவும் ‘ பிரதம மந்திரி வாய வந்தனா யோஜனா ( பிஎம்விவிஒய் ) ’ திட்டத்தை மத்திய அரசு தொடங்கி உள்ளது .


    இந்த திட்டமானது , 10 ஆண்டுகாலத்துக்கு ஆண்டுக்கு 8 சதவீத நிச்சயலாபத்தை உறுதிசெய்கிறது . அதாவது , எல்ஐசி வழங்கும் லாபத்துக்கும் , உறுதியளிக்கப்பட்ட ஆண்டுக்கு 8 சதவீத வட்டிக்கும் இடையிலான வேறுபாட்டை , வருடாந்திர அடிப்படையில் மத்திய அரசால் மானியமாக அளிக்கப்படும் . 10 ஆண்டு காலத்துக்கு இதில் வாடிக்கையாளர்கள் சேரும் போது தேர்ந்தெடுக்கும் , மாதம் / காலாண்டு / அரையாண்டு / ஆண்டு அடிப்படையிலான காலத்தின் இறுதியில் வட்டி கணக்கிட்டு வழங்கப்படும் . இந்த திட்டத்தில் குறைந்தபட்சமாக ரூ .1000 ஓய்வூதியமாக பெற சேர ரூ .1,50,000 முதலீடு செய்ய வேண்டும் . அதிகபட்சமாக இதில் ரூ .7,50,000 ஐ முதலீடு செய்து , மாதத்துக்கு ரூ .5,000 பெறலாம் . இத்திட்டத்திற்கு சரக்கு மற்றும் சேவை வரியில் ( ஜிஎஸ்டி ) விலக்கு அளிக்கப்பட்டுள்ளது . 2018 மே 3 ம் தேதிவரையில் இத்திட்டத்தில் சேரமுடியும் .


    மூத்தகுடிமக்கள் சேமிப்பு திட்டம் 2014 ஆனது , 60 வயதை எட்டிய தனிநபர்களுக்கான ஒரு வைப்பு நிதியாகும் . இருப்பினும் , வயது மூப்பு காரணமாக ஓய்வு பெற்றவர்கள் , 55 வயதுக்கு பின்னர் தானாக முன்வந்து விருப்ப ஓய்வு பெற்றவர்கள் ( விஆர்எஸ் ) மற்றும் ராணுவத்தில் இருந்து 50 வயதுக்கு பின்னர் ஓய்வு பெற்றவர்கள் ஆகியோரும் சில நிபந்தனைகளின் அடிப்படையில் இக்கணக்கை தொடங்கலாம் . இந்த திட்டத்தின் கீழ் அதிகபட்ச முதலீடு தொகை ரூ .15 லட்சம் ஆகும் . 01.01.2018 முதல் 31.03.2018 வரையிலான காலாண்டில் இந்த திட்டத்துக்கான வட்டிவிகிதம் 8.3 சதவீதமாகும் . இந்த திட்டத்தின் கீழ் முதலீடு செய்யப்படும் வைப்பு தொகைக்கு வருமானவரிச் சட்டம் 1961 ன் பிரிவு 80 சி . யின் கீழ் வருமான வரி விலக்கு அளிக்கப்படுகிறது . இருப்பினும் , வைப்பு தொகைக்கு கிடைக்கும் வட்டிக்கு , வருமான வரிவிலக்கு அளிக்கப்படவில்லை . மூல தன த்தில் வரிபிடித்தம் ( டிடிஎஸ் ) பிரிவு இத்திட்டத்துக்கு பொருந்தும் .


    மக்களவையில் இன்று மத்திய நிதித்துறை இணையமைச்சர் திரு . சிவ்பிரதாப்சுக்லா எழுத்துப்பூர்வமாக அளித்த பதிலில் இத்தகவலை தெரிவித்துள்ளார் .

    
    
    (Release ID: 1515918) Visitor Counter : 120