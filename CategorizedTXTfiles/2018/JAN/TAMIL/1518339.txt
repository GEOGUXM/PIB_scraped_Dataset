      குடியரசுத் தலைவர் செயலகம்

      மியான்மர் நாட்டின் அரசு ஆலோசகர், குடியரசுத் தலைவர் கோவிந்த்தை சந்தித்துப் பேசினார்
      Posted On: 27 JAN 2018 7:05PM by PIB Chennai


    மியான்மர் நாட்டு அரசு ஆலோசகர் திருமதி . டா ஆங் சான் சூ கீ , குடியரசுத் தலைவர் திரு . ராம்நாத் கோவிந்த்தை ராஷ்டிரபதி பவனில் இன்று (2018 ஜனவரி 27) சந்தித்து பேசினார் .


    இந்த சந்திப்பின்போது , ‘‘ குடியரசு தினவிழா மற்றும் ஆசியான் – இந்தியா நினைவு மாநாட்டில் டா ஆங் சான் சூ கீ கலந்து கொண்டது , எங்களை பெருமைப்படுத்தும் விஷயம் ’’ என்று அவர் குறிப்பிட்டார் . மேலும் , அவர் கூறுகையில் , ‘‘ நீண்ட காலமாக இந்தியா , ஆங் சான் சூ கீ - யுடனும் அவரது குடும்பத்தினருடன் உறவு வைத்துள்ளது . ராஷ்டிரபதி பவன் மற்றும் இங்குள்ள முகாலய தோட்டம் ஆகியவையும் அவருடன் சிறப்பு தொடர்பு கொண்டுள்ளன ’’ என்றார் . ராஷ்டிரபதி பவனின் , லாங் தோட்டத்தில் விளைந்த ரோஜாப்பூக்களை , அவருக்கு குடியரசுத் தலைவர் பரிசாக அளித்தார் .


    அவர் கூறுகையில் , ‘‘ இந்தியாவின் ‘ அண்டைநாடு முதலில் ’ மற்றும் ‘ கிழக்கு நோக்கிய கொள்கை ’ ஆகியவற்றில் மியான்மர் அதிக முக்கியத்துவத்தைப் பெற்றுள்ளது . மியான்மரின் அமைதி நடவடிக்கை மற்றும் தேசம் , பொருளாதாரம் மற்றும் சமூகத்தை கட்டமைக்கும் நடவடிக்கையில் இந்தியா தொடர்ந்து ஆதரவு அளிக்கும் ’’ என்று உறுதியளித்தார் .


    மேலும் அவர் கூறுகையில் , ‘‘ நமது அரசியல் மற்றும் கலாச்சார பிணைப்பை வர்த்தக ஆதரவுடன் வலுப்படுத்தினால் , இந்தியா – மியான்மர் இடையிலான உறவு மேலும் ஊக்கம்பெறும் . இருதரப்பு வர்த்தகம் 2 பில்லியன் அமெரிக்கா டாலராக மட்டுமே இருப்பது , நமது நெருங்கிய பிணைப்பை பிரதிபலிக்கவில்லை . மின்துறை , புத்தாக்க எரிசக்தி , ஹைட்ரோகார்பன் மற்றும் சுகாதாரத்துறைகளில் ஏராளமான கூட்டு நடவடிக்கைகளுக்கான வாய்ப்புகள் உள்ளன ’’ என்று தெரிவித்தார் .

    
    
    (Release ID: 1518339) Visitor Counter : 75