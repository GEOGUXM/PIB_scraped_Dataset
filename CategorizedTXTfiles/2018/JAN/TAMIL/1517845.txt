      தொழிலாளர் மற்றும் வேலைவாய்ப்பு அமைச்சகம்

      2016 – ம் ஆண்டு பிரதம மந்திரியின் ஷ்ரம் விருதுகள் அறிவிக்கப்பட்டுள்ளன. 50 பணியாளர்களுக்கு ஷ்ரம் விருதுகள் வழங்கப்படும்.
      Posted On: 25 JAN 2018 5:03PM by PIB Chennai


    2016 – ம் ஆண்டுக்கான பிரதமரின் ஷ்ரம் விருதுகளை மத்திய அரசு இன்று அறிவித்தது . 500 அல்லது அதற்கு மேற்பட்ட ஊழியர்களை பணியமர்த்தி உள்ள அரசுத்துறை பணிகளிலும , மத்திய மாநில அரசுகளின் பொதுத்துறை நிறுவனங்களிலும் , தனியார் தொழிற்பிரிவுகளிலும் பணியாற்றும் 50 ஊழியர்களுக்கு இந்த விருதுகள் வழங்கப்பட உள்ளன . இந்த ஆண்டுக்கான ஷ்ரம் விருதுகள் 32 என்ற போதிலும் 3 பெண்கள் உட்படி 50 ஊழியர்கள் இந்த விருதைப் பெற உள்ளார்கள் . பொதுதுறையில் இருந்து 34 ஊழியர்களும் தனியார் துறையிலிருந்து 16 ஊழியர்களும் இந்த விருதுகளை வென்றுள்ளனர் .


    ஷ்ரம் விருதுகள் ஷ்ரம் ரத்னா விருது , ஷ்ரம் பூஷன் விருது , ஷ்ரம் வீர் – வீராங்கனா விருது , ஷ்ரம் ஸ்ரீ / தேவி விருதுகள் என 4 பிரிவுகளில் வழங்கப்படுகின்றன . இந்த ஆண்டு ஷ்ரம் ரத்னா விருதுக்கு தகுதி உள்ள விண்ணப்பங்கள் பெறப்படவில்லை . ஷ்ரம் பூஷன் விருது SAIL, BHEL, டாட்டா எஃகு ஆகிய நிறுவனங்களைச் சேர்ந்த 12 ஊழியர்களுக்கு வழங்கப்படுகிறது . இந்த விருதில் ரூ . 10,000 ரொக்கமும் சான்றிதழும் அடங்கி இருக்கும் . கப்பல் கட்டுத் தளம் , தளவாடத் தொழிற்சாலை , தேசிய இஸ்பத் நிகம் , டாட்டா எஃகு நிறுவனம் , ஹிண்டால்கோ தொழில் நிறுவனம் , பாராதீப் பாஸ்பேட் நிறுவனம் , பிரம்மோஸ் ஏரோஸ்பேஸ் நிறுவனம் ஆகியவற்றைச் சேர்ந்த 18 ஊழியர்களுக்கு வழங்கப்படும் . ஷ்ரம் வீர் / வீராங்கனா விருதுகள் ஒவ்வொன்றிலும் , ரூ . 60,000 ரொக்கம் மற்றும் சான்றிதழ் அடங்கியிருக்கும் .


    இந்திய சிமெண்ட் கழகம் , கப்பல் படை கப்பல் பழுதுபார்க்கும் நிறுவனம் , டாட்டா மோட்டார்ஸ் , சூரத் பழுப்பு நிலக்கரி நிலையம் , லார்சன் அண்ட் டூப்ரோ நிறுவனம் ஆகியவற்றின் 20 ஊழியர்களுக்கு ஷ்ரம் ஸ்ரீ / தேவி விருதுகள் வழங்கப்படுகின்றன . இந்த விருதில் ரூ . 40,000 ரொக்கம் மற்றும் சான்றிதழ் அடங்கியிருக்கும் .


    பிரதமரின் ஷ்ரம் விருதுகளை மத்திய தொழிலாளர் நலன் வேலைவாய்ப்புத்துறை ஆண்டு தோறும் வழங்குகிறது . பொதுத்துறை நிறுவனங்கள் , அரசத்துறை தொழிற்பிரிவுகள் , தனியார்துறை தொழிற்பிரிவுகள் ஆகியவற்றைச் சேர்ந்த தொழிலாளர்களுக்கு அவர்களது சிறப்பான செயல்பாடு , புதுமைப் படைப்புத்திறன் , உற்பத்திதிறனுக்கு அவர்கள் அளித்த சிறந்த பங்கு , அவசர காலத்தில் அவர்களது வீரமான செயல்கள் ஆகியவற்றைப் பாராட்டி , இந்த விருதுகள் , வழங்கப்படுகின்றன .


    விருது வென்றவர்களின் பட்டியலைப் பார்க்க இங்கே தொடுக .

    
    
    (Release ID: 1517845) Visitor Counter : 64