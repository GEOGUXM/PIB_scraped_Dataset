      ரெயில்வே அமைச்சகம்

      இரயில் இயக்கங்களில் பாதுகாப்பு மற்றும் செயல் திறனை அதிகரிக்க அனைத்து மண்டலங்களிலும் / கோட்டங்களிலும் "ட்ரோன்" Drone காமிராக்களை அமைத்திட இந்திய இரயில்வே உத்தேசித்துள்ளது.
      இரயில்வேயின் பல்வேறு நடவடிக்கைகளுக்கு குறிப்பாக திட்டங்களை கண்காணித்தல் இரயில் தடங்கள், இதர இரயில்வே உள் கட்டுமானங்களின் பராமரிப்பிற்கு இது உதவக்கூடும்.
      
      மேற்கு மத்திய ரயில்வே இத்தகைய "ட்ரோன்" காமிராக்களை முதன் முதலாக கொள்முதல் செய்ய இருக்கும் முதல் மண்டலமாகும்.
      Posted On: 08 JAN 2018 6:25PM by PIB Chennai


    இரயில்வேயின் பல்வேறு நடவடிக்கைகளுக்கு குறிப்பாக திட்டங்களை கண்காணித்தல் , இரயில் தடங்கள், இதர இரயில்வே உள்கட்டுமானங்களின் பராமரிப்பிற்காக இந்திய இரயில்வே "ட்ரோன்" ( Drone-UAV/NETRA) காமிராக்களை அமைத்திட முடிவு செய்துள்ளது . இத்தகைய கேமிராக்களை வாங்குவதற்கு இரயில்வே மண்டலங்களுக்கு நிர்வாகம் உத்தரவுகளை பிறப்பித்துள்ளது. இரயில் இயக்கங்களில் பாதுகாப்பு மற்றும் செயல்திறனை அதிகரிக்க தொழில் நுட்பத்தை பயன்படுத்த விரும்பும் இரயில்வேயின் நோக்கங்களின் அடிப்படையில் இவை அமையும்.


    நிவாரணப் பணிகள், மீட்பு நடவடிக்கைகள், திட்டங்களை கண்காணித்தல், முக்கியப் பணிகளின் முன்னேற்றத்தை அறிதல், இரயில் தடங்களின் நிலை மற்றும் அவற்றின் மேற்பார்வை போன்ற கண்காணிப்பு நடவடிக்கைகள் மேற்கொள்வதற்கு "ட்ரோன்" கேமராக்கள் அமைக்கப்படலாம். இடைத் தொடர்பு அற்ற ( Non-Interlocking (NI) works ) வேலைகளின் தயார்த் தன்மையை மதிப்பீடு செய்திட, கண்காட்சிகள் மற்றும் மேளாக்களின் போது மக்கள் கூட்டங்களை நிர்வகித்து சமாளிக்கவும், ஆங்காங்கே கிடக்கும் தேவையற்ற பொருட்களை அடையாளம் காணவும் நிலையத்தில் இரயில் நிற்கும் இடங்களை (yards) வான் வழி ஆய்வு செய்யவும் இவற்றை பயன்படுத்த முடியும். பாதுகாப்பு, தடங்கள் மற்றும் பிற இரயில்வே உள்கட்டுமான பராமரிப்பிற்கு ஊறு விளைவிக்கும் ஏதேனும் நிகழ்வுகளை அவை நிகழும் நேரத்திலேயே அறிந்து கொள்வதற்கு உதவும் சாதனமாக இவை இருக்கக்கூடும்.


    இந்த முன் முயற்சியின் அடிப்படையில், ஜபல்பூரை தலைமையகமாகக் கொண்ட மேற்கு மத்திய ரயில்வே, இத்தகைய "ட்ரோன்" காமிராக்களை முதன் முதலாக கொள்முதல் செய்ய இருக்கும் முதல் மண்டலமாக உள்ளது. மேற்கு மத்திய ரயில்வே, கடந்த வாரம் அந்த காமிராக்களின் செயல்பாடு குறித்த நேரடி விளக்கம் ஒன்றை கீழ்க்கண்ட அதன் மூன்று கோட்டங்களிலும் நடத்தியுள்ளது.

     1. ஜபல்பூர் கோட்டம் - பிட்டோனி அருகில் நர்மதை பாலம்

     1. போபால் கோட்டம் –(1) நிஷாத்புராயார்டு (2) HBJ- மிஸ்ராடு இடையிலான மூன்றாவது தடத்தின் வேலைகள்

     2. கோட்டா கோட்டம் - (1) கோட்டா அருகில் சம்பல்பாலம் (2) கோட்டா அருகில் டக்கானிய தலவ் யார்டு.

    பினா - கட்னியின் 3 வது இரயில் தடத்தின் வேலை, கட்னி-சினோரூலி பாதை இரட்டிப்பு திட்டம் , போபால் மற்றும் ஜபல்பூர் கோட்டங்களின் காட் (Ghat) பிரிவுகளில் முக்கியமான பாலங்களின் வேலை ஆய்வுகள் மற்றும் அப்பகுதியில் மழைக்கால முன்னேற்பாடு பணிகள் கண்காணிப்பிற்கு ட்ரோன் கேமிராக்களை பயன்படுத்த மேற்கு மத்திய இரயில்வே உத்தேசித்துள்ளது . சமீபத்தில் , ஜபல்பூர்யார்டில் நடைபெற்றுவரும் இரயில் தட மின்மயமாக்கல் பணிகளின் கண்காணிப்பில் ட்ரோன் கேமிரா பயன்படுத்துவதற்கான நேரடி விளக்கம் நடத்தப்பட்டது .


    

    
    (Release ID: 1516062) Visitor Counter : 184
    
    
    
    
    

2.