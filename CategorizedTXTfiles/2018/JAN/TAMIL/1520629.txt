      குடியரசுத் துணைத் தலைவர் செயலகம்

      அலங்கார ஊர்திக் கலைஞர்கள் மற்றும் பழங்குடி விருந்தினர்களைச் சந்தித்து குடியரசுத் துணைத் தலைவர் வாழ்த்து
      குடியரசுத் துணைத்தலைவர் வீட்டில் அலங்கார ஊர்திக் கலைஞர்கள் கலை நிகழ்ச்சி

      Posted On: 28 JAN 2018 6:51PM by PIB Chennai

    குடியரசு தின விழா அணிவகுப்பு 2018 ல் பங்கேற்ற அலங்கார ஊர்திக் கலைஞர்கள் மற்றும் பழங்குடி இன விருந்தினர்களை குடியரசுத் துணைத் தலைவர் திரு எம் . வெங்கைய்யா நாயுடு மற்றும் திருமதி உஷா நாயுடு தங்களது இல்லத்தில் சந்தித்து அவர்களுக்கு வாழ்த்து தெரிவித்தனர் . சுமார் 2000 கலைஞர்கள் மற்றும் பழங்குடி இன விருந்தினர்களூம் அதிகாரிகள் மற்றும் ஆதரவு பணியாளர்களும் திரு . வெங்கைய நாயுடு மற்றும் திருமதி உஷா நாயுடு ஆகியோருடன் இரண்டு மணி நேரம் செலவிட்டனர் .


    நாட்டின் பல்வேறு பகுதிகளிலிருந்து வந்த பல்வேறு கலைஞர்கள் ஒரே மேடையில் கலை நிகழ்ச்சிகளை நடத்துவது என்பது நமது நாட்டின் பிரத்யேக அடையாளமாக வேற்றுமையில் ஒற்றுமையை பிரதிபலிப்பதாக உள்ளது என குடியரசுத் துணைத் தலைவர் குறிப்பிட்டார் . இது தேசிய நல்லிணக்கத்தையும் சகோதரத்துவத்தையும் கொண்டு வருவதாகவும் அவர் கூறினார் .


    இந்த அலங்கார ஊர்திக் கலைஞர்கள் பல்வேறு கலை நிகழ்ச்சிகளைக் குடியரசு தின அணிவகுப்பு 2018 ல் குடியரசுத் துணைத் தலைவர் மற்றும் நூற்றுக்கணக்கான இதர விருந்தினர்கள் முன்னிலையிலும் நிகழ்த்திக் காட்டினர் . அசாம் , ஜம்மு காஷ்மீர் , திரிபுரா , குஜராத் , மகாராஷ்டிரா மற்றும் சத்தீஸ்கரைச் சேர்ந்த கலைஞர்கள் இந்த கலை நிகழ்ச்சிகளில் பங்கேற்றனர் .


    விளையாட்டுத் துறை அமைச்சகத்தை சேர்ந்தவர்கள் நிகழ்த்திய பிரமிப்பூட்டும் ‘ மல்லகம்பா ‘ விளையாட்டு பார்வையாளர்களைப் பரவசப்படுத்தியது .


    தங்கள் வீட்டுக்கு வருகை புரிந்த அனைவரையும் குடியரசுத் துணைத் தலைவர் திரு . எம் . வெங்கய்யா நாயுடு மற்றும் திருமதி உஷா நாயுடு தனித்தனியாக சந்தித்தனர் . குடியரசுத் துணைத் தலைவர் மற்றும் அவரது மனைவியை சந்தித்த கலைஞர்கள் குஜராத் , சி . பி . டபிள்யு . டி ., மணிப்பூர் , லட்சத்தீவுகள் , கேரளா , அகில இந்திய வானொலி , ஐ . டி . பி . பீ ., சத்தீஸ்கர் , பழங்குடி இன விவகாரங்கள் அமைச்சகம் , ஜம்மு காஷ்மீர் , மகாராஷ்டிரா , திரிபுரா , வருமான வரித் துறை , மத்திய பிரதேசம் , அசாம் , வெளியுறவு அமைச்சகம் , கர்நாடகா , விளையாட்டுத் துறை அமைச்சகம் , டிராக்டர் ஓட்டுநர்கள் , ஆர் . ஆர் . முகாம் ராணுவ பணியாளர்கள் மற்றும் ஃபோட்டோகிராஃபர்கள் மர்ற்றும் சிவில் கார்டு ஓட்டுநர்கள் மர்றும் பாதுகாப்பு அமைச்சக அதிகாரிகள் ஆகியோர் ஆவர் .


    தனது இல்லத்திற்கு வருகை புரிந்த அனைவருக்கும் குடியரசுத் துணைத் தலைவர் தேநீர் விருந்தளித்து உபசரித்தார் .

    
    
    (Release ID: 1520629) Visitor Counter : 50
    
    
      Read this release in: English