      PIB Headquarters

      வேலூர் அஞ்சலகப் பிரிவில் கோர் சிஸ்டம் இன்டகிரேஷன் சொல்யூஷன் எனப்படும் மத்திய ஒருங்கிணைப்பு அமைப்பு தீர்வுமுறை அமலுக்கு வந்தது
      Posted On: 23 JAN 2018 3:32PM by PIB Chennai


    அஞ்சல் துறையின் தமிழ்நாடு வட்டத்தில் வேலூர் அஞ்சலகப் பிரிவு கோர் சிஸ்டம் இன்டகிரேஷன் சொல்யூஷன் – சி.எஸ்.ஐ. - எனப்படும் மத்திய ஒருங்கிணைப்பு அமைப்பு தீர்வுமுறையை அமல்படுத்திய முதலாவது பிரிவாக ஆகியுள்ளது. இதன்படி வேலூர் அஞ்சலகப் பிரிவு சென்னை நகர மண்டல போஸ்ட் மாஸ்டர் ஜென்ரல் அலுவலகம், தமிழ்நாடு வட்ட முதன்மை போஸ்ட் மாஸ்டர் ஜென்ரல் அலுவலகம், நிதி மற்றும் கணக்கு பொது மேலாளர் அலுவலகம் ஆகியவற்றுடன் இணைக்கப்படுகிறது. வேலூர் தலைமை அஞ்சலகத்தில் அமல்படுத்தப்பட்டுள்ள இந்த சி.எஸ்.ஐ. மூலம் வேலூர் அஞ்சல் பிரிவில் உள்ள அனைத்து 46 துணை அஞ்சல் நிலையங்களும் இணைக்கப்படும்.


    சென்னை நகர மண்டல போஸ்ட் மாஸ்டர் ஜென்ரல் திரு. ஆனந்த் இன்று (23.01.2018) வேலூர் தலைமை அஞ்சலகத்தில் இதனைத் தொடக்கிவைத்தார். இதற்கான நிகழ்ச்சியில் வேலூர் பிரிவு அஞ்சலகக் கண்காணிப்பாளர் திருமதி. கே. விஜயா உடன் இருந்தார். இந்த சி.எஸ்.ஐ. அமைப்பு தமிழ்நாடு வட்டத்திலுள்ள 45 அஞ்சல் பிரிவுகளிலும் கட்டம் கட்டமாக அமல்படுத்தப்படும் இந்த பணி ஓராண்டில் நிறைவுபெறும். 2015 –ம் ஆண்டு முதல் இதர 8 மாநிலங்களில் சி.எஸ்.ஐ அமைப்பினை நிறுவும் பணிகள் தொடங்கியுள்ளன.


    இந்த தகவல் தொழில்நுட்ப நவீனமயமாக்கல் திட்டத்தை இந்தியா போஸ்ட் துறை தனது செயல்பாடுகள் மற்றும் சேவைகளை மேம்படுத்துவதற்காக பல்வேறு கட்டங்களாக செயல்படுத்திவருகிறது. நாட்டின் பெரும்பாலான அஞ்சல் அலுவலகங்களில் ஃபினாகில் மற்றும் மெக்காமிஷ் அமைப்பு மூலம் இந்த நடவடிக்கை எடுக்கப்பட்டுள்ளது. இந்த நடைமுறையை ஒருங்கிணைத்து மேம்படுத்தும் வகையில் இந்தியா போஸ்ட் சி.எஸ்.ஐ. தீர்வு முறையை அறிமுகப்படுத்தியுள்ளது.


    இந்த சி.எஸ்.ஐ. தீர்வு தபால்களை கையாளுவது, கவுன்டர் நடவடிக்கைகள், நிதி மற்றும் கணக்கு, மனிதவளம் ஆகியவை தொடர்பான தகவல்களை மேம்படுத்தக் கூடிய புதிய மேடையை கொண்டுள்ளது. அஞ்சலகத்தின் அனைத்து சேவைகளும், நிர்வாகமும் ஒரே குடையின் கீழ் கொண்டுவருவதற்கு இந்த தீர்வு உதவும். இந்த அமைப்பு மத்தியமாக்கப்பட்ட ஆன்லைன் உண்மை நேர பரிவர்த்தனையை அனைத்து செயல்பாடுகளிலும் பயன்படுத்துவதால் துல்லியமான விரைந்த செயல்பாடுகள் உறுதி செய்யப்படுகின்றன. தற்போதைய நிலையில் அஞ்சல் பரிவர்த்தனைகள் ஆஃப்லைனில் செய்யப்பட்டு பின்னர் ஆன்லைனில் இணைக்கப்படுகின்றன. சி.எஸ்.ஐ. அறிமுகமானபின் உண்மை நேர இணைப்புகளை ஏற்படுத்துவதால் விரைந்த நம்பகத்தன்மை மிகுந்த அஞ்சல் நடவடிக்கைகள், பொருள்போக்குவரத்து, வங்கிப்பணி, ஆயுள் காப்பீடு மற்றும் சில்லரை விற்பனை செயல்பாடுகள் நடைபெற ஏதுவாகியுள்ளது. அஞ்சல் செயல் தகவல் அனுப்பும் நடவடிக்கைகள் மற்றும் நிதி சேவைகளில் வெளிப்படத் தன்மை ஆகியன அனைவரும் அறியும் வகையில் நடைபெறுகிறது. இந்த முறையினால் அஞ்சல் அலுவலகங்களில் பரிவர்த்தனைகள் இரண்டு முறை பதிவு செய்யப்படுவது தடுக்கப்பட்டு நேரம் மிச்சப்படுத்தப்படுகிறது. இந்த முறையினால் வாடிக்கையாளர்களின் வீட்டு வாசலிலே கடிதங்களை பெற்று செல்லும் வசதி ஏற்பட்டு அஞ்சல்களின் பயணத்தை உடனுக்குடன் கண்காணிக்கும் வசதியும் கிடைத்துள்ளது.


    

    
    (Release ID: 1517479) Visitor Counter : 100
    
    
      Read this release in: English