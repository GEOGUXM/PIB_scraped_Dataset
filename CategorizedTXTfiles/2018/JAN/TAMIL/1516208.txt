      பணியாளர் நலன், பொதுமக்கள் குறை தீர்ப்பு மற்றும் ஓய்வூதியங்கள் அமைச்சகம்

      'புதிய இந்தியா’ வின் பொழுது போக்கு திரைப்படங்களுடன் புதிய இந்தியா வேட்கையை இணைப்போம்: டாக்டர் ஜிதேந்திர சிங் வலியறுத்தல்
      Posted On: 07 JAN 2018 5:45PM by PIB Chennai


    ’ புதிய இந்தியா ’ வின் விருப்பங்களோடு பொழுது போக்கு திரைப்படங்களுடன் புதிய இந்தியா வேட்கையை இணைக்க வேண்டும் என்று வடகிழக்கு மண்டல மேம்பாட்டு அமைச்சகத்தின் இணை அமைச்சரும் ( தனிப் பொறுப்பு ) பிரதமர் அலுவலகம் , ஊழியர்கள் , பொதுமக்கள் குறை கேட்பு , ஓய்வூதியங்கள் , அணுசக்தி மற்றும் விண்வெளித்துறை இணையமைச்சர் டாக்டர் ஜிதேந்திர சிங் கேட்டுக் கொண்டுள்ளார் .


    சென்னையில் ( ஜன 6) நடைபெற்ற தமிழ் , மலையாளம் , தெலுங்கு , கன்னட திரைத்துறையிலிருந்து பிரபல திரைப்படத் தயாரிப்பாளர்கள் , இயக்குநர்கள் , இசையமைப்பாளர்கள் உள்ளிட்ட தென்னிந்திய திரைப்படத்துறையின் முன்னணி நட்சத்திரங்கள் மற்றும் கலைஞர்களிடையே அவர் உரையாற்றினார் . சென்னை நகரில் செலவிட்ட தமது வாழ்க்கையின் இளமைக் காலம் பற்றி நினைவு கூர்ந்த டாக்டர் ஜிதேந்திர சிங் , இளைஞர்களுக்கும் அப்போது தேவி சினிமா வளாகமும் ஸ்டார் திரையரங்கம் மகிழ்ச்சி தரும் இடங்களாக இருந்தன என்றார் . பல நாட்கள் முன் கூட்டியே திட்டமிட்டு ஒரு திரையரங்கத்திற்கு திரைப்படம் பார்க்கச் செல்வது விழாக்காலம் போல் இருந்ததும் அதன் பிறகு பலவாரங்கள் தொடர்ந்து அதையே நினைத்துக் கொண்டிருப்பதுமான காலம் போய்விட்டது என்றும் கூறினார்.


    ஒரு குழந்தை கூட இன்று, தனது சட்டைப் பையில் ஒரு திரையரங்கை வைத்திருக்கிறது. ஸ்மார்ட் ஃபோனின் திரையைத் தொட்டால் போதும் விரும்பும் திரைப்படத்தைப் பார்க்க முடியும் என்று அவர் குறிப்பிட்டார். இன்றைய இந்தியாவின் மக்கள் தொகையில் 70% க்கும் மேற்பட்டவர்கள் இளைஞர்கள் என்பதால் தேச நிர்மாணப் பணியில் இளைஞர்களை ஈடுபடச் செய்யும் நோக்கத்துடனான பிரதமர் திரு. நரேந்திர மோடியின் நம்பற்கரிய புதிய முன் முயற்சிகளைத் தொடர்புபடுத்தவும் வெளிச்சமிட்டுக் காட்டவும் திரைப்படத் தயாரிப்பாளர்கள் கற்றுக்கொள்ள வேண்டும். என்று அவர் மேலும் தெரிவித்தார்.


    ஒரு திரைப்படம் பொழுது போக்கை மட்டுமே கொண்டு நற்செய்தி இல்லாமல் போனால் அது உள்ளீடற்றது என்றும் அதே சமயம் எவருக்கு நற் செய்தியைத் தர வேண்டுமோ அந்த இளைஞர்களைக் கவரும் விதமாக பொழுதுபோக்கு அம்சம் இல்லாமல் நற்செய்தியை மட்டும் கொண்டிருந்தால் தோல்வி அடையும் என்றும் டாக்டர் ஜிதேந்திர சிங் கூறினார். இது தொடர்பாக அவர் ஒரு சிறந்த உதாரணத்தைக் காட்டினார். சத்ய ஜித்ரேயின் திரைப்படங்களில் இந்த இரண்டு அம்சங்களும் விரும்பத்தக்க வகையில் கலந்திருக்கும். 1950 களில் தயாரிக்கப்பட்ட ரேயின் ”பதேர் பாஞ்சாலி” இந்நாள் வரை ஒவ்வொரு முறை திரையிடப்படும் போதும் அரங்க நிறையும் படி ஈர்ப்பு இருப்பதை உதாரணமாகக் குறிப்பிட்டு கூறினார்.


    கடந்த பல காலங்களாக மக்களைக் கவர்ந்த பல இந்தித் திரைப்படங்களைத் தயாரித்த ஏ.வி.மெய்யப்பனின் பேரன் பார்வையாளராக வந்திருப்பதை சுட்டிக்காட்டிப் பேசிய டாக்டர் ஜிதேந்திர சிங், ஏவிஎம், ஜெமினி எல்வி பிரசாத் போன்ற தென்னிந்திய திரைப்பட நிறுவனங்கள் பம்பாய் திரைப்படத் தொழில் துறை கூட ஆதிக்கம் செலுத்தப்பட்ட காலம் ஒன்று இருந்தது என்றார். எனவே தென்னிந்திய திரைப்படத் தொழில் இந்திய தேசம் முழுமைக்கான முன்னோர் மரபு இருப்பதை உறதி செய்கிறது. மேலும் பிரதமர் திரு. நரேந்திர மோடியின் ”புதிய இந்தியா” இயக்கத்தின் செய்தியைக் கொண்டு செல்பவர்களாகவும் இருப்பார்கள் என்றும் அவர் கூறினார்.


    இந்தியத் திரைப்பட ஆணையம் அமைக்க வேண்டும் ஜிஎஸ்டி-யில் சில திருத்தங்களைச் செய்ய வேண்டும் என்பது போன்ற கோரிக்கைகளுக்கு பதிலளித்த டாக்டர் ஜிதேந்திர சிங் இந்த விஷயங்களில் மனந்திறந்து வெளிப்படையான கருத்துப் பரிமாற்றங்களைச் செய்ய திரைப்பட தொழில் துறையினரின் பிரதிநிதிகள் குழுவைப் புது தில்லிக்கு வருமாறு அழைப்பு விடுத்தார். இந்த நிகழ்ச்சிக்கு தென்னிந்திய திரைப்பட தொழில் வர்த்தக சபை”யும் ”பாரத் நித்தியம் கூட்டாக ஏற்பாடு செய்திருந்தன.

    
    
    (Release ID: 1516208) Visitor Counter : 146