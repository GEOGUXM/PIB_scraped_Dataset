      நாடாளுமன்ற விவகாரத்துறை அமைச்சகம்

      நாடாளுமன்றத்தின் 2017ம் ஆண்டு குளிர்க்கால கூட்டத் தொடர் நிறைவடைந்தது
      மக்களவை 91.58% பணிகளையும், மாநிலங்களவை 56.29% பணிகளையும் பூர்த்தி செய்துள்ளன.
      
      நாடாளுமன்றத்தின் இரு அவைகளிலும் 13 மசோதாக்கள் நிறைவேற்றப்பட்டுள்ளன.
      
      நாடாளுமன்றத்தின் 2018 பட்ஜெட் கூட்டத்தொடர் 2018 ஜனவரி 29ல் தொடங்குகிறது.
      Posted On: 05 JAN 2018 3:22PM by PIB Chennai


    2017 ம் ஆண்டு குளிர்க்கால கூட்டத்தொடர் வெற்றிகரமான தொடராக அமைந்தது . சட்ட ரீதியான அலுவல்கள் இதில் மேற்கொள்ளப்பட்டன . அனைத்து அரசியல் கட்சிகளின் பெரும்பாலான உறுப்பினர்கள் இந்த தொடரில் கலந்து கொண்டு தேசிய முக்கியத்துவம் வாய்ந்த பல்வேறு பிரச்சனைகள் குறித்த விவாதத்தில் கலந்து கொண்டனர் என்று மத்திய நாடாளுமன்ற விவகாரம் மற்றும் ரசாயண உரத்துறை அமைச்சர் திரு . அனந்த்குமார் இன்று ஊடகங்களுக்கு அளித்த பேட்டியில் தெரிவித்தார் . மத்திய நாடாளுமன்ற விவகாரம் , புள்ளியியல் மற்றும் திட்ட அமலாக்கத்துறை இணையமைச்சர் திரு . விஜய்கோயல் , மத்திய நாடாளுமன்ற விவகாரத்துறை , நீர் ஆதாரம் , நதிகள் மேம்பாடு மற்றும் கங்கை புத்துணர்வுத் துறை இணையமைச்சர் திரு . அர்ஜூன்ராம் மேக்வால் ஆகியோரும் பேட்டியின் போது உடனிருந்தனர் .


    திரு . அனந்த்குமார் கூறுகையில் , ‘‘ நாடாளுமன்றத்தின் 2017 ம் ஆண்டு குளிர்க்கால கூட்டத்தொடர் , 2017 டிசம்பர் 15 ம் தேதி வெள்ளிக்கிழமை தொடங்கி , 2018 ஜனவரி 5 ம் தேதி வெள்ளிக்கிழமை முடிவடைந்தது . இந்த தொடரில் , 22 நாள் கால அளவில் 13 அமர்வுகள் மேற்கொள்ளப்பட்டன . மக்களவையில் 91.58 சதவீத பணிகளும் , மாநிலங்களவையில் 56.29 சதவீத பணிகளும் முடிக்கப்பட்டுள்ளன ’’ என்று தெரிவித்தார் .


    ‘‘ கூட்டத் தொடரின் போது , மக்களவையில் 14 மசோதாக்கள் அறிமுகம் செய்யப்பட்டன . இதில் 13 மசோதாக்கள் மக்களவையில் நிறைவேற்றப்பட்டன . அதே சமயம் மாநிலங்களவையில் இந்த கூட்டத்தொடரில் 9 மசோதாக்கள் நிறைவேற்றப்பட்டன . நாடாளுமன்றத்தின் இரு அவைகளிலும் 13* மசோதாக்கள் நிறைவேற்றப்பட்டன ’’ என்றார் .


    திரு . அனந்த்குமார் மேலும் கூறுகையில் , ‘‘ முத்தலாக் மசோதா , பிற்பட்ட வகுப்பினருக்கான தேசிய ஆணையம் மசோதா உள்ளிட்ட முக்கியத்துவம் வாய்ந்த மசோதாக்களை நிறைவேற்றும் பணியில் மத்திய அரசு தன்னை ஈடுபடுத்திக்கொண்டது . தேசிய முக்கியத்துவம் வாய்ந்த இதுபோன்ற பிரச்னைகளில் அனைத்து கட்சிகளின் ஒத்துழைப்பையும் அரசு எதிர்பார்க்கிறது ’’ என்று கூறினார் . மேலும் , ‘‘ நாடாளுமன்ற விவகாரங்களுக்கான மத்திய அமைச்சரவைகுழு , நாடாளுமன்றத்தின் பட்ஜெட் கூட்டத்தொடரை 2018 ஜனவரி 29 ல் இருந்து தொடங்க பரிந்துரை செய்துள்ளது ’’ என்றார் .


    2017 குளிர்க்கால கூட்டத் தொடரில் மேற்கொள்ளப்பட்ட சட்ட அலுவல் பணிகள் பற்றி கூட்டத் தொடரில் தெரிவிக்கப்பட்டது . அதன்படி , 2017-18 ன் இரண்டாவது மற்றும் மூன்றாவது துணை மானியக் கோரிக்கைகள் , இதனுடன் தொடர்புடைய நிதி ஒதுக்கீட்டு மசோதாக்கள் ஆகியவை அறிமுகம் செய்யப்பட்டு , விவாதிக்கப்பட்டன . பிறகு மக்களவையில் நிறைவேற்றப்பட்டன . இதைத் தொடர்ந்து இவை மாநிலங்களவைக்கு அனுப்பப்பட்டன . இருப்பினும் அங்கு அவை பரிசீலனைக்கு எடுத்துக்கொள்ளப்படாமல் , மாநிலங்களவையில் தாக்கல் செய்யப்பட்ட நாளில் இருந்து 14 நாட்களுக்குள் இவை மக்களவைக்கு திருப்பி அனுப்பப்படவில்லை என்றால் , இந்த காலக்கட்டத்தின் இறுதியில் , அரசியல் சட்டத்தின் படி (109 ன் 5 வது பிரிவு ) இந்த மசோதாக்கள் இரு அவைகளாலும் , மக்களவையில் தாக்கல் செய்யப்பட்ட அதே வடிவத்தில் நிறைவேற்றப்பட்டதாகவே கருதப்படும் .


    சரக்கு மற்றும் சேவை வரி ( மாநிலங்களுக்கான இழப்பீடு ) சட்டதிருத்தம் 2017, இந்திய வன சட்ட திருத்த மசோதா 2017, கடன் மற்றும் நொடிந்த நிலை விதிகள் சட்ட திருத்த மசோதா 2017 ஆகிய மூன்று சட்ட திருத்த மசோதாக்கள் தாக்கல் செய்யப்பட்டன . இவை அனைத்தும் ஜனாதிபதியால் பிரகடனப்படுத்தப்பட்டவை . இந்த மசோதாக்கள் மக்களவையில் பரிசீலனைக்கு எடுத்துக்கொள்ளப்பட்டு , நிறைவேற்றப்பட்டன . மத்திய சரக்கு மற்றும் சேவை வரி ( மாநிலங்களுக்கான இழப்பீடு ) சட்டத் திருத்த மசோதா 2017 மட்டும் மாநிலங்களவையில் எடுத்து கொள்ளப்படவில்லை . இது ஒரு நிதி மசோதா என்பதால் , மாநிலங்களவையில் தாக்கல் செய்யப்பட்ட நாளில் இருந்து 14 நாட்களுக்குள் மக்களவைக்கு இதை திருப்பி அனுப்பவில்லை என்றால் , அது அரசியல் சட்டவிதி 109 ன் 5 வது பிரிவின்படி , மக்களவையில் நிறைவேற்றப்பட்ட அதே வடிவில் , இரு அவைகளிலும் நிறைவேற்றப்பட்டதாகவே கருதப்படும் .


    இவற்றை தவிர இத்தொடரின் முக்கிய அம்சம் , தேசிய விவசாயம் மற்றும் கிராமப்புற மேம்பாட்டு வங்கி சட்டத் திருத்த மசோதா 2018, கம்பெனிகள் ( திருத்தச் சட்ட மசோதா 2017,) இந்திய மேலாண்மை கல்விக்கழக மசோதா 2017 மற்றும் இந்திய பெட்ரோலியம் மற்றும் எரிசக்தி கல்விக் கழக ( ஐஐபிஇ ) மசோதா 2017 ஆகியவை இரு அவைகளிலும் நிறைவேற்றப்பட்டன .


    மக்களவையில் , விதி எண் 193 ன் கீழ் , தென்னிந்தியாவில் ஒகி புயல் பாதிப்பு உட்பட நாட்டின் பல்வேறு பகுதிகளில் ஏற்பட்ட இயற்கை பேரழிவுகள் குறித்து ஒரு குறுகிய கால விவாதம் ஒன்றும் நடைபெற்றது .


    மாநிலங்களவையில் , விதி எண் 176 வ் கீழ் , டெல்லியில் காற்று மாசு பெருமளவில் அதிகரிப்பு , பொருளாதாரம் , முதலீட்டுக்கான சூழ்நிலை , நாட்டில் வேலைவாய்ப்பு உருவாக்கம் , வேலையில்லா நிலையினால் உருவாகும் சவால்களை எதிர்க்கொள்வது ஆகியவை பற்றியும் குறுகியகால விவாதம் நடைபெற்றது .

         1. மக்களவையில் நிறைவேற்றப்பட்டு மாநிலங்களவைக்கு அனுப்பப்பட்ட மசோதாக்கள் , அங்கு பரிசீலனைக்கு எடுத்துக் கொள்ளப்படாமல் , மாநிலங்களவையில் தாக்கல் செய்யப்பட்ட நாளில் இருந்து 14 நாட்களுக்குள் இவை மக்களவைக்கு திருப்பி அனுப்பப்படவில்லை என்றால் , இந்த காலக்கட்டத்தின் இறுதியில் , அரசியல் சட்டத்தின்படி (109 ன் 5 வது பிரிவு ) இந்த மசோதாக்கள் இரு அவைகளாலும் , மக்களவையில் தாக்கல் செய்யப்பட்ட அதே வடிவத்தில் நிறைவேற்றப்பட்டதாக கருதப்படும் ..

    16 வது மக்களவையில் 13 வது கூட்டத்தொடரில் மேற்கொள்ளப்பட்ட சட்ட அலுவல்கள் , மாநிலங்களவையின் 244 வது கூட்டத்தொடரில் (2017 குளிர்க்கால கூட்டத்தொடர் ) மேற்கொள்ளப்பட்ட அலுவல் பணிகள் :


    1 – மக்களவையில் அறிமுகம் செய்யப்பட்ட மசோதாக்கள்

     1. ஆசிரியர் கல்வி தேசிய கவுன்சில் சட்ட திருத்த மசோதா 2017
     2. பணிக்கொடை சட்ட திருத்த மசோதா 2017
     3. பல் மருத்துவர்கள் சட்ட மசோதா 2017
     4. இந்திய வன சட்ட திருத்த மசோதா 2017
     5. மக்கள் பிரதிநிதித்துவம் சட்ட திருத்த மசோதா 2017
     6. உயர் நீதிமன்றம் மற்றும் உச்ச நீதிமன்றம் ( ஊதியம் மற்றும் சேவை நிபந்தனைகள் ) சட்ட திருத்த மசோதா 2017
     7. சிறப்பு நிவாரண சட்ட திருத்த மசோதா 2017
     8. மத்திய சரக்கு மற்றும் சேவை வரி ( மாநிலங்களுக்கான இழப்பீடு ) மசோதா 2017
     9. தேசிய தலைநகர் மண்டலம் டெல்லி சட்டங்கள் ( சிறப்பு பிரிவுகள் ) இரண்டாவது சட்ட திருத்த மசோதா 2017
    10. முஸ்லிம் பெண்கள் ( திருமண பாதுகாப்பு உரிமைகள் ) மசோதா 2017
    11. திவால் மற்றும் நொடிந்த நிலை விதிகள் சட்ட திருத்த மசோதா 2017
    12. ஒதுக்கீட்டு மசோதாக்கள் ( எண் .5) மசோதா 2017
    13. தேசிய மருத்துவ ஆணைய மசோதா 2017
    14. மாற்றுமுறை ஆவண சட்ட திருத்த மசோதா 2018
    15. நுகர்வோர் பாதுகாப்பு மசோதா 2017
    16. புதுடெல்லி சர்வதேச தீர்பாய மைய மசோதா 2018
    17. ஒதுக்கீடு மசோதா 2018

    2 – மக்களவையில் நிறைவேற்றப்பட்ட மசோதாக்கள்

     1. பழைய சட்டங்கள் ரத்து செய்யும் சட்ட திருத்த மசோதா 2017
     2. பழைய சட்டங்கள் ரத்து செய்யும் ( இரண்டாவது ) சட்ட திருத்த மசோதா 2017
     3. மத்திய சாலைகள் நிதி சட்ட திருத்த மசோதா 2017
     4. அசையா சொத்துக்கள் கேட்பு மற்றும் ஆர்ஜிதம் சட்ட திருத்த மசோதா 2017
     5. இந்திய வன சட்ட திருத்த மசோதா 201
     6. நிதி ஒதுக்கீடு ( எண் .5) மசோதா 2017
     7. தேசிய தலைநகர் மண்டலம் டெல்லி சட்டங்கள் ( சிறப்பு பிரிவுகள் ) இரண்டாவது சட்ட திருத்த மசோதா 2017
     8. மத்திய சரக்குகள் மற்றும் சேவைகள் வரி ( மாநிலங்களுக்கான இழப்பீடு ) மசோதா 2017
     9. முஸ்லிம் பெண்கள் ( திருமண பாதுகாப்பு உரிமைகள் ) மசோதா 2017
    10. திவால் மற்றும் நொடிப்பு விதிகள் சட்ட திருத்த மசோதா 2017
    11. பழங்கால நினைவுச்சின்னங்கள் , அகழ்வாராய்ச்சி பகுதிகள் மற்றும் மீதமுள்ள பகுதிகள் சட்ட திருத்த மசோதா 2017
    12. உயர் நீதிமன்றம் , உச்ச நீதிமன்றம் ( ஊதியம் மற்றும் சேவைகள் நிபந்தனை ) சட்ட திருத்த மசோதா 2017
    13. நிதி ஒதுக்கீடு மசோதா 2018

    3 – மாநிலங்களவையில் நிறைவேற்றப்பட்ட மசோதாக்கள்

     1. கம்பெனிகள் சட்ட திருத்த மசோதா 2017
     2. இந்திய மேலாண்மை கல்வி நிறுவன மசோதா 2017
     3. இந்திய வன சட்ட திருத்த மசோதா 2017
     4. இந்திய பெட்ரோலியம் மற்றும் எரிசக்தி கல்வி நிறுவன ( ஐஐபிஇ ) மசோதா 2017
     5. தேசிய தலைநகர் மண்டலம் டெல்லி சட்டங்கள் ( சிறப்பு பிரிவுகள் ) இரண்டாவது சட்ட திருத்த மசோதா 2017
     6. பழைய சட்டங்கள் ரத்து செய்யும் சட்ட திருத்த மசோதா 2017
     7. பழைய சட்டங்கள் ரத்து செய்யும் ( இரண்டாவது ) சட்ட திருத்த மசோதா 2017
     8. திவால் மற்றும் நொடிந்த நிலை விதிகள் சட்ட திருத்த மசோதா 2017
     9. விவசாயம் மற்றும் கிராமப்புற மேம்பாட்டுக்கான தேசிய வங்கி சட்ட திருத்த மசோதா 2017

    4- நாடாளுமன்றத்தின் இரு அவைகளிலும் நிறைவேற்றப்பட்ட மசோதாக்கள் .


     1. கம்பெனிகள் சட்ட திருத்த மசோதா 2017

     2. இந்திய மேலாண்மை கல்வி நிறுவன மசோதா 2017
     3. இந்திய வன சட்ட திருத்த மசோதா 2017
     4. இந்திய பெட்ரோலியம் மற்றும் எரிசக்தி கல்வி நிறுவன ( ஐஐபிஇ ) மசோதா 2017
     5. தேசிய தலைநகர் மண்டலம் டெல்லி சட்டங்கள் ( சிறப்பு பிரிவுகள் ) இரண்டாவது சட்ட திருத்த மசோதா 2017
     6. பழைய சட்டங்களை ரத்து செய்யும் சட்ட திருத்த மசோதா 2017
     7. பழைய சட்டங்களை ரத்து செய்யும் ( இரண்டாவது ) சட்ட திருத்த மசோதா 2017
     8. திவால் மற்றும் நொடிந்த நிலை விதிகள் சட்ட திருத்த மசோதா 2017
     9. விவசாயம் மற்றும் கிராமப்புற மேம்பாட்டுக்கான தேசிய வங்கி சட்ட திருத்த மசோதா 2017
    10. * மத்திய சரக்குகள் மற்றும் சேவைகள் வரி ( மாநிலங்களுக்கான இழப்பீடு ) மசோதா 2017
    11. * நிதி ஒதுக்கீட்டு ( எண் .5) மசோதா 2017
    12. * நிதி ஒதுக்கீட்டு மசோதா 2018
    13. * உயர் நீதிமன்றங்கள் , உச்ச நீதிமன்றம் ( ஊதியம் மற்றும் சேவைகள் நிபந்தனை ) சட்ட திருத்த மசோதா 2017

    5 – திரும்ப பெறப்பட்ட மசோதாக்கள்

     1. நுகர்வோர் பாதுகாப்பு மசோதா 2015

    மக்களவையில் நிறைவேற்றப்பட்டு மாநிலங்களவைக்கு அனுப்பப்பட்ட மசோதாக்கள் , அங்கு பரிசீலனைக்கு எடுத்துக் கொள்ளப்படாமல் , மாநிலங்களவையில் தாக்கல் செய்யப்பட்ட நாளில் இருந்து 14 நாட்களுக்குள் இவை மக்களவைக்கு திருப்பி அனுப்பப்படவில்லை என்றால் , இந்த காலக்கட்டத்தின் இறுதியில் , அரசியல் சட்டத்தின்படி (109 ன் 5 வது பிரிவு ) இந்த மசோதாக்கள் இரு அவைகளாலும் , மக்களவையில் தாக்கல் செய்யப்பட்ட அதே வடிவத்தில் நிறைவேற்றப்பட்டதாக கருதப்படும் .

    
    
    (Release ID: 1515914) Visitor Counter : 256
    
    
    
    
    

1.