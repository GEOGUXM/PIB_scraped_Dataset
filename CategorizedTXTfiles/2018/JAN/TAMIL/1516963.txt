      குடியரசுத் தலைவர் செயலகம்

      இந்தியக் குடியரசுத் தலைவரைச் சந்தித்தார் இஸ்ரேல் பிரதமர்
      Posted On: 15 JAN 2018 5:07PM by PIB Chennai


    இஸ்ரேல் பிரதமர் திரு. பெஞ்சமின் நெதன்யஹு இந்தியக் குடியரசுத் தலைவர் திரு. ராம்நாத் கோவிந்தை ஜனவரி 15-ம் தேதி டெல்லியில் உள்ள அவரது மாளிகையில் சந்தித்தார்.


    அப்போது இஸ்ரேல் பிரதமரை வரவேற்ற திரு. ராம் நாத் கோவிந்த், இரு நாடுகளுக்கு இடையிலான தூதரக உறவின் 25-ம் ஆண்டை கொண்டாடும் வகையில் இந்த சந்திப்பு நடந்ததாக தெரிவித்தார். இரு நாடுகளுக்கும் இடையிலான உறவு தொடர்ந்து வலுவாக வளர்ந்து வருகிறது என்றும் குறிப்பிட்டார். இரண்டு ஆண்டுகளில் இரு நாட்டுப் பிரதமர்கள், குடியரசுத் தலைவர்கள் பரஸ்பரம் பயணம் மேற்கொண்டுள்ளனர் என்பது குறிப்பிடத்தக்கது.


    மேலும் பேசிய திரு. ராம்நாத் கோவிந்த், இரு நாடுகளுக்கும் இடையே பல்வேறு துறைகளிலும் ஒத்துழைப்பு விரிவடைந்துள்ளது என்று தெரிவித்தார். அரசியல் புரிந்துணர்வு, பாதுகாப்பு ஒத்துழைப்பு, தொழில்நுட்ப பங்கீடு ஆகியவை அவற்றுள் முக்கியமானவை என்றும் அவர் குறிப்பிட்டார். மேலும் விண்வெளி, இணைய பாதுகாப்பு, உள்ளிட்டவற்றில் ஆழமான ஒத்துழைப்பு தேவையாக இருக்கிறது என்று திரு. ராம்நாத் தெரிவித்தார்.


    இரு நாடுகளுக்கு இடையே முதலீடு, தயாரிப்பு, சேவை, தொழில்நுட்பம் ஆகியவற்றுக்கான வாய்ப்புகள் எராளமாக உள்ளன என்றும் அவர் தெரிவித்தார். இஸ்ரேல் நிறுவனங்கள் தற்போது தண்ணீர், பாதுகாப்பு, தொழில்நுட்பம், மருத்துவம் ஆகிய துறைகளில் இந்தியாவில் சிறப்பாக செயலாற்றி வருகின்றன என்றும் குறிப்பிட்டார். இந்த நிறுவனங்கள் இந்தியாவில் தயாரிப்போம், டிஜிட்டல் இந்தியா, தூய்மை இந்தியா, ஸ்மார்ட் சி\ட்டி ஆகியவற்றிலும் இணைய வேண்டும் என்றும் அவர் வலியுறுத்தினார்.


    தீவிரவாதத்தை எதிர்த்துப் போராடுவதில் இரு நாடுகளுக்கும் இடையிலான பாதுகாப்பு ஒத்துழைப்பு தெளிவான ஒன்றாக உள்ளது என்ற அவர் இரு நாட்டு சமூகத்தினருக்கும் தீவிரவாதம் பெரிய சவாலாக உள்ளது என்றும் குறிப்பிட்டார். தீவிரவாதத்தை எதிர்த்துப் போராடுவதில் இரு நாட்டுக்கும் இடையிலான ஒத்துழைப்பு நன்றாகத்தான் உள்ளது என்றாலும் மேலும் விரிவாக்கம் தேவையாக உள்ளது என்றும் ராம்நாத் குறிப்பிட்டார். தீவிரவாதத்தை எதிர்த்து மேலும் ஒருங்கிணைந்து போராட வேண்டியுள்ளது என்றும் அவர் தெரிவித்தார்.


    வேளாண்துறையில் இஸ்ரேல் இந்தியாவுக்கு அளித்து வரும் ஆதரவு பாராட்டப்பட வேண்டிய ஒன்று என்று குறிப்பிட்ட திரு. ராம் நாத், குறிப்பாக தண்ணீர்ப் பற்றாக்குறையான பகுதிகளில் இஸ்ரேல் நாட்டின் வேளாண் உதவிகள் மிகவும் பயனுள்ளதாக அமைந்துள்ளன என்று தெரிவித்தார். வேளாண்துறையில் நிலையானதொரு வளர்ச்சியைக் காண இஸ்ரேல் நாட்டின் ஆதரவு மேலும் தேவையாக உள்ளது என்று கூறினார்.


    இந்த சந்திப்பின் போது இஸ்ரேல் பிரதமருக்கு ராஜஸ்தான் மாநிலம் பிகானிரில் ராஜஸ்தான், இஸ்ரேல் கூட்டாக இணைந்து நடத்தி வரும் ஆலிவ் சாகுபடி நிறுவனத்திலிருந்து தயாரிக்கப்பட்ட ஆலிவ் தேநீர் வழங்கப்பட்டது.


    

    
    (Release ID: 1516963) Visitor Counter : 35