      விவசாயத்துறை அமைச்சகம்

      புதிய மீன்களில் கலப்படத்தை துரிதமாகக் கண்டறியும் உபகரணங்களை திரு.ராதா மோகன் சிங் தொடங்கி வைத்தார்
      புதிய மீன்களில் கலப்படத்தை துரிதமாக கண்டறிநும் உபகரணங்கள், கொச்சி மத்திய மீன்வள தொழில்நுட்ப நிறுவனத்தால் உருவாக்கப்பட்டுள்ளன
      கலப்படத்தை துரிதமாக கண்டறியும் உபகரணங்கள், மீன் பதப்படுத்துதலில் பயன்படுத்தப்படும் ரசாயனங்களில் இருந்து நுகர்வோரின் ஆரோக்கியத்தை பாதுகாக்க உதவும் –திரு.சிங்
      Posted On: 30 JAN 2018 4:04PM by PIB Chennai


    புதிய மீன்களில் செய்யப்படும் கலப்படத்தை துரிதமாக கண்டறிய கொச்சியில் உள்ள மத்திய மீன் வளத்துறை தொழில்நுட்ப நிறுவனம் உருவாக்கிய , உபகரணங்களை மத்திய விவசாயம் மற்றும் விவசாயிகள் நலத்துறை அமைச்சர் திரு . ராதா மோகன் சிங் அறிமுகப்படுத்தினார் . ஐஸ் கட்டிகள் உருகாமல் தடுக்கும் அமோனியா , மீன்களை நீண்டகாலம் கெடாமல் தடுக்கும் பார்மல்டிஹைட் ஆகிய ரசாயனங்களை மீன் துறையில் உள்ள பலரும் பயன்படுத்தி வருகின்றனர் . மீனில் இந்த ரசாயனங்கள் கலந்திருக்கின்றனவா என்பதை கண்டுபிடிக்க இந்த உபகரணங்கள் உதவுகின்றன . தொடர்ந்து இந்த ரசாயனங்களை பயன்படுத்துவதால் , அடிவயிற்று வலி , வாந்தி , நினைவிழப்பு , சில சமயங்களில் இறப்பு உள்பட பல ஆரோக்கிய குறைபாடுகள் ஏற்படுவதாக திரு . ராதா மோகன் சிங் தெரிவித்தார் . புதுதில்லியில் இந்த உபகரணங்களை அறிமுகம் செய்த போது விவசாய அமைச்சர் இதனை தெரிவித்தார் .


    
    மீன் உணவுகளை உட்கொள்வது உடல் நலனுக்கு பலனளிக்கும் என்று திரு . சிங் கூறினார் . புதிய மீன்கள் விரைவில் கெட்டுப்போகும் தன்மை கொண்டவை . அவற்றுக்கு அதிக நேரம் கெடாமல் இருக்கும் தன்மை கிடையாது . இந்தியாவின் உள்நாட்டு மீன் சந்தைகளில் பார்மல்டிஹைட் கலந்த மீன்கள் விற்கப்படுவதாக கூறப்படுகிறது . குறிப்பாக , மீன் கிடைக்கும் இடங்களில் இருந்து தொலைவில் உள்ள இடங்களில் இந்த நிலை இருப்பதாக தெரிகிறது . இந்தியா மற்றும் சர்வதேச விதிமுறைகளின் படி , புதிய மீன்கள் , ஓடு கொண்ட மீன்களை கெடாமல் பாதுகாக்க ஐஸ் கட்டிகளை மட்டுமே பயன்படுத்த வேண்டும் . இதைத் தவிர்த்து மீன்கள் கெடாமல் இருக்க வேறு பொருட்களை பயன்படுத்துவது மோசடி நடைமுறையாக கருதப்படும் .


    சிலர் அசுத்தங்கள் என்ற பெயரில் நச்சு ரசாயனங்களை பயன்படுத்தி வருகின்றனர் . இதனை தொடர்ந்து ஆய்வுக்கூடங்கள் மூலம் கண்காணிப்பது பெரும் நேர விரயத்தை ஏற்படுத்தும் செயலாகும் மேலும் அதற்கு நிபுணத்துவமும் தேவையாகும் என்று மத்திய விவசாய அமைச்சர் கூறினார் . தற்போதைய நுகர்வோர் உணவின் தரம் மற்றும் பாதுகாப்பில் கவனம் செலுத்தி வருகின்றனர் . அவர்களுக்கு துரிதமாக , உடனடி ஆய்வு முறைகளே தேவையாகும் . இதனைக் கருத்தில் கொண்டு , இந்திய விவசாய ஆராய்ச்சி கவுன்சில் மற்றும் மத்திய மீன்வள தொழில்நுட்ப நிறுவனம் , புதிய மீன்களில் அம்மோனியா , பார்மல்டிஹைட் ஆகியவை கலந்திருப்பதைக் கண்டுபிடிக்கும் இரண்டு உபகரணங்களை உருவாக்கியுள்ளன . இவை காகிதப் பட்டைகள் , வினையூக்கி ஆகியவற்றைக் கொண்ட எளிதாக கொண்டு செல்லக்கூடிய உபகரணங்களாகும் . ஆய்வின் முடிவுகளை ஒப்பிட்டு பார்க்கவும் இதில் வசதி உண்டு . பார்மல்டிஹைட் ரசாயனம் புற்றுநோயை ஏற்படுத்தக்கூடிய கொடிய ரசாயனமாகும் . மக்களின் ஆரோக்கியத்துக்கு இது பெரும் கேடு விளைவிக்கும் என்பதால் , இதனை தடை செய்ய வேண்டியது அவசியமாகும் . கையாளுதல் , பதப்படுத்துதல் , இருப்பு வைத்தல் , கொண்டு செல்லுதல் , மீன்கள் மற்றும் அதுசார்ந்த பொருட்களை விற்பனைக்கு காட்சிப்படுத்துதல் ஆகியவற்றுக்கு குளிர்பதன உபகரணங்களை மட்டுமே பயன்படுத்த வேண்டும் .

    
    
    (Release ID: 1519736) Visitor Counter : 201
    
    
      Read this release in: English , Urdu