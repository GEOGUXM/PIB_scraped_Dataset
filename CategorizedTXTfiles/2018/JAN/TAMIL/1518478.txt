      நிதி அமைச்சகம்

      மறைமுக வரி செலுத்துவோர் எண்ணிக்கை 50% அதிகரித்திருப்பதை ஜி.எஸ்.டி. தரவு காட்டுகிறது
      இந்தியாவின் 70% ஏற்றுமதிகள் மகாராஷ்டிரா, குஜராத், கர்நாடகா, தமிழ்நாடு மற்றும் தெலங்கானாவில் இருந்து ஏற்றுமதியாவதாக பொருளாதார ஆய்வறிக்கை கூறுகிறது
      சரக்குகள் மற்றும் சேவைகளில் இந்தியாவின் உள் வணிகம் ஒட்டுமொத்த உள்நாட்டு உற்பத்தியில் 60 சதவீதம்
      Posted On: 29 JAN 2018 7:43PM by PIB Chennai


    சரக்குகள் மற்றும் சேவைகள் வரி (ஜி.எஸ்.டி.) தரவுகளின் முதல்கட்ட மதிப்பீட்டில் மறைமுக வரி செலுத்துவோரின் எண்ணிக்கை 50% உயர்ந்திருப்பதையும், தானாக முன்வந்து பதிவுசெய்து கொள்வோரின் எண்ணிக்கை அதிகரித்திருப்பதும் குறிப்பாக பெரிய நிறுவனங்களில் இருந்து வாங்கும் சிறு நிறுவனங்கள் உள்ளீட்டு வரி கிரெடிட் எனப்படும் ஐ.டி.சியை பெற விரும்புவதும் தெரிய வந்துள்ளது. மத்திய நிதி மற்றும் நிறுவன விவகாரங்கள் துறை அமைச்சர் திரு. அருண் ஜேட்லி நாடாளுமன்றத்தில் இன்று தாக்கல் செய்த பொருளாதார ஆய்வறிக்கை 2017&18ல், 2017 டிசம்பர் மாதத்தில் மொத்தம் 9.8 மில்லியன் பிரத்யேக ஜி.எஸ்.டி. பதிவு செய்து கொண்டவர்கள் இருப்பதாகவும் இது பழைய முறையில் மறைமுக வரி பதிவு செய்து கொண்டவர்களின் எண்ணிக்கையை விட ஓரளவு அதிகம் (பல்வேறு வரி செலுத்துவோர் பல்வேறு வரிகளின் கீழ் பதிவு செய்து கொண்டவர்கள்) எனக் கூறப்பட்டுள்ளது. இரட்டை அல்லது மூன்று எண்ணிக்கையுடன் ஒப்பிட்டு எண்ணும் போது ஜி.எஸ்.டி.யில் அதிக எண்ணிக்கையில் பிரத்யேக மறைமுக வரி செலுத்துவோர் எண்ணிக்கை 50 சதவீதத்தும் கூடுதலாக அதிகரித்துள்ளது & அதாவது 3.4 மில்லியன். புதிதாக பதிவு செய்துகொண்டோரின் விவரங்கள் அவர்களது மொத்த வர்த்தகத்தை ஒப்பிடுகையில் வர்த்தகத்தில் இருந்து நுகர்வோருக்கான பரிந்துரைகள் மொத்தத்தில் 17 சதவீதமாக உள்ளது. பெரும் அளவிலான பரிவர்த்தனைகள் வர்த்தகத்தில் இருந்து வர்த்தகம் மற்றும் ஏற்றுமதியாக உள்ளது என்பதுடன் அவை 30 & 34 சதவீதமாக உள்ளது. சுமார் 17 மில்லியன் பதிவாளர்கள் வரிவரம்புக்கு உட்பட்டவர்களாகவே உள்ளனர் என்பதால் பதிவு செய்ய வேண்டியது அவசியம் இல்லை என்ற போதிலும் அவர்கள் பதிவு செய்து கொண்டுள்ளனர். மொத்தமுள்ள 71 மில்லியன் வேளாண் அல்லாத நிறுவனங்களில் சுமார் 13 சதவீதம் பேர் தங்களை ஜி.எஸ்.டி.யின் கீழ் பதிவு செய்து கொண்டுள்ளனர். மகாராஷ்டிரா, உ.பி., தமிழ்நாடு மற்றும் குஜராத் ஆகிய மாநிலங்களில் இருந்து அதிக எண்ணிக்கையிலான ஜி.எஸ்.டி. பதிவுகள் உள்ளன. உ.பி. மற்றும் மேற்கு வங்கத்தில் இருந்து பழைய வரி முறையில் இருந்ததைவிட அதிக எண்பிக்கையில் பதிவுகள் கிடைத்துள்ளன. மாநிலங்களுடன் ஜி.எஸ்>டி. பங்களிப்பு அவற்றின் பொருளாதாரத்துடன் இணைக்கப்பட்டுள்ளது என்பதை இது அடிக்கோடிட்டுக் காட்டுவதுடன், அதிக உற்பத்தி செய்யும் மாநிலங்கள் புதிய முறைக்கு மாறும்போது அவர்களது வரி வசூல் பாதிக்கப்படும் என்ற அச்சத்தை இது போக்குகிறது.


    சர்வதேச வர்த்தகம், மாநிலங்களுக்கு இடையிலான வணிகம் மற்றும் பொருளாதார வளம் குறித்து ஆய்வு செய்கையில் இந்தியாவின் வரலாற்றிலேயே முதல் முறையாக மகராஷ்டிரா, குஜராத், கர்நாடகா, தமிழ்நாடு மற்றும் தெலங்கானா ஆகிய 5 மாநிலங்களில் இர்நுது இந்திய ஏற்றுமதியில் 70 சதவீதம் ஏற்றுமதியாவது தெரியவந்துள்ளது. மாநிலங்களின் சர்வதேச ஏற்றுமதி குறித்த புதிய தகவல் ஏற்றுமதி செயல்திறன் மற்றும் மாநில வாழ்க்கைத் தரம் ஆகியவற்றுக்கு இடையே ஒற்றுமை இருப்பதை காட்டுகிறது. கடந்த ஆண்டு ஆய்வறிக்கையில் இந்தியாவின் மாநிலங்களுக்கு இடையிலான சரக்கு மற்றும் சேவை வர்த்தகம் ஒட்டுமொத்த உள்நாட்டு வர்த்தகத்தில் 30 முதல் 50 சதவீதம் என மதிப்பீடு செய்திருந்தது. ஆனால் இந்தியாவின் உள்நாட்டு சரக்கு மற்றும் சேவைகள் வர்த்தகம் குறித்த ஜி.எஸ்.டி. தரவுகள் (ஜி.ஏச்.டி. அல்லாத சரக்குகள் மர்றும் சேவைகள் தவிர) இன்னும் கூடுதலாக ஒட்டுமொத்த உள்நாட்டு உற்பத்தியில் சுமார் 60 சதவீதம் இருக்கும் என கூறுகிறது.


    புதிய ஜி.எஸ்.டி. தரவுகள் குறித்த ஆய்வு நிறுவன மட்டத்திலான ஏற்றுமதிகள் குறித்து நெருக்கமான பார்வையை செலுத்து இந்தியாவின் ஏற்றுமதிகள் அசாதாரணமாக இருப்பதுடன் பெரிய நிறுவனங்கள் இதர ஒப்பீட்டுக்கு உகந்த நாடுகளுடன் ஒப்பிடுகையில் குறைந்த அளவிலான பங்களிப்பையை கொண்டுள்ளன என்றும் தெரிவ வருகிறது. அமெரிக்கா, ஜெர்மனி, பிரேசில் அல்லது மெக்சிகோவைவிட இந்தியாவில் நிறுவனங்களின் ஏற்றுமதி கவனம் மிகவும் குறைவாகவே உள்ளது. பிரேசில் ஜெர்மனி, மெக்சிகோ மற்றும் அமெரிக்காவில் முன்னணியில் உள்ள ஒரு சதவீத நிறுவனங்கள் முறையே 72,68, 67 மற்றும் 55 சதவீத ஏற்றுமதி செய்கின்றன. ஆனால் இந்தியாவில் இது 38 சதவீதமாக மட்டுமே உள்ளது. இதே போல் முன்னணியில் உள்ள 5 சதவீத நிறுவனங்கள் அந்த நாடுகளில் 91, 86, 91, 74 சதவீத பங்களிப்பை கொண்டுள்ள போது இந்தியாவில் மட்டும் இது 59 சதவீதமாக உள்ளது. முன்னணியில் உள்ள 25 சதவீத நிறுவனங்கள் அந்த நாடுகளில் 99, 98, 99 மற்றும் 93 சதவீத பங்களிப்பைக் கொண்டிக்க இந்தியாவில் மட்டும் இது 82 சதவீதமாக மட்டுமே உள்ளது.


    இந்தியாவின் முறையான துறையைப் பற்றி குறிப்பிடுகையில் குறிப்பாக முறையான விவசாயம் அல்லாத ஊதியம் தற்போது நம்பப்படுவதை விட குறிப்பிடத்தக்க அளவு பெரியதாகவே உள்ளது என ஆய்வறிக்கை கூறுகிறது. சமூக பாதுகாப்பு அடிப்படையிலான முறையான விளக்கத்தின்படி முறையான துறையில் ஊதிய வேளாண் அல்லாத பணித்திறனுக்கு 31 சதவீதமாக உள்ளது என்றும் ஜி.எஸ்.டி.யின் ஒருபகுதியாக முறையான விளக்கம் அளிக்கும் போது இது 53 சதவீதமாகவும் உள்ளது.


    ஜி.எஸ்.டி. மூலம் இந்தியப் பொருளாதாரம் குறித்த ஆச்சரியமூட்டும் புதிய பறவையின் பார்வை என்ற தலைப்பிலான அத்தியாயத்தில் ஜி.எஸ்.டி.யை நடைமுறைப்படுத்துவது தொடர்பான விவாதங்களில் வரி அடித்தளத்தின் அளவு மற்று வருவாய் இயல்பு விகிதத்தில் அதன் தாக்கங்கள் குறித்து அமைந்ததாக கூறப்படுகிறது. வரி அடித்தளம் ரூ. 68.8 லட்சம் கோடியாக இருக்கும் என்று ஆர்.என்.ஆர். குழுவும், ரூ. 65.8 லட்சம் கோடியாக இருக்கும் என்று ஜி.எஸ்.டி. கவுன்சிலும் மதிப்பிட்டுள்ளது. நடப்பு தரவுகள் ஜி.எஸ்.டி. அடித்தளம் ரூ. 65.79 லட்சம் கோடியாக இருப்பதை காட்டுவதுடன் இது முந்தைய் இரண்டு மதிப்பீடுகளுக்கு இணையாகவே உள்ளது. முதல் சில மாதங்களில் சராசரி வசூல் அடிப்படையில் சராசரி வசூல் விகித 15.6 சதவீதமாக உள்ளது. எனவே ஆர்.என்.ஆர். குழு மதிப்பிட்டது போல், ஒற்றை வரி விகிதம் வருவாய் நடுநிலை 15 முதல் 16 சதவீதத்துக்கு இடையே இருக்கும்.


    *****


    
    

    
    (Release ID: 1518478) Visitor Counter : 76