      பெட்ரோலியம் மற்றம் இயற்கை எரிவாயு அமைச்சகம்

      சாக்சம்-2018- பெட்ரோலியம் பாதுகாப்பு விழிப்புணர்வு முகாம்
      Posted On: 16 JAN 2018 5:41PM by PIB Chennai


    மத்திய பெட்ரோலியம் மற்றும் இயற்கை எரிவாயு அமைச்சகம், பெட்ரோலியப் பாதுகாப்பு ஆராய்ச்சி கழகம் இணைந்து டெல்லியில் ஜனவரி 16-ம் தேதி ஒரு மாத கால விழிப்புணர்வு முகாமை தொடங்கின.


    கடந்த ஆண்டு நடைபெற்ற பிசிஆர்ஏ - சாக்சம் 2017 கட்டுரை மற்றும் ஓவியப் போட்டி, பள்ளி மாணவர்களிடையே மகத்தான வரவேற்பை பெற்றது. நாடு முழுவதும் உள்ள பல்வேறு கல்வி வாரியங்களை சேர்ந்த 40 லட்சம் மாணவர்கள் கட்டுரை மற்றும் ஓவியப் போட்டிகளில் பங்கேற்றனர். இந்தப் போட்டிகளில் வெற்றி பெற்றவர்களுக்கு சிங்கப்பூரில் படிப்பு, மடிக்கணினி, ரொக்கம் உள்ளிட்டவை பரிசாக வழங்கப்பட்டன. இறுதிப் போட்டிக்குச் சென்ற மாணவர்கள் வரைந்த ஓவியங்கள் இந்த ஆண்டுக்கான துவக்க நாள் நிகழ்ச்சியின் போது காட்சிக்கு வைக்கப்பட்டன. அந்த ஓவியங்களில் காணப்பட்ட புதுமை, திறமை, சிந்தனைகள் ஆகியவற்றைக் கண்டவர்கள் வியப்பில் ஆழ்ந்தனர்


    இந்த ஆண்டுக்கான சாக்ஷம் முகாமின் போது 31 மாநிலங்களைச் சேர்ந்த மாணவர்கள் இடையே விநாடி வினா போட்டி நடைபெற உள்ளது.


    எரிபொருள் பாதுகாப்புக்காக சீரிய பங்காற்றிய எண்ணெய் நிறுவனங்களுக்கு பரிசுகளும் வழங்கப்பட்டன.


    பெட்ரோலிய பாதுகாப்பு ஆராய்ச்சிக் கழகத்தின் பிரச்சார வாகனங்கள் நிகழ்ச்சியின் போது கொடி அசைத்து துவக்கி வைக்கப்பட்டன. இந்த வாகனங்களில் உள்ள தூதர்கள் பல்வேறு நகரங்களிலும் குறிப்பாக கிராமப்புற மக்களிடம் பாதுகாப்பு விழிப்புணர்வை ஏற்படுத்த உள்ளனர்,


    இந்த ஆண்டுக்கான சாக்சம் முகாமில் பல்வேறு எண்ணெய் நிறுவனங்கள் சார்பில் கலந்துரையாடல்கள், கருத்தரங்குகள் உள்ளிட்டவை நடைபெற உள்ளன. பல்வேறு நகரங்களில் சைக்கிள் ஊர்வலம், வாகன ஓட்டுநர்களுக்கான பட்டறைகள், சமையல் செய்பவர்கள் மற்றும் இல்லத்தரசிகளுக்கு எரிபொருள் சேமிப்பு தொடர்பான கருத்தரங்குகள், தேசிய அளவில் வானொலி, தொலைக்காட்சி, சினிமா மூலம் பிரச்சாரம் நடைபெற உள்ளது. பள்ளி மாணவர்கள், இளைஞர்கள், இல்லத்தரசிகள், கனரக வாகன ஓட்டுநர்கள், கார் சொந்தக்காரர்கள், மெக்கானிக்குகள், தொழிற்சாலைகள், விவசாயிகள், சமையல் எரிவாயு சிலிண்டர் போடுபவர்கள், அங்கன்வாடிகள், கிராமப் பஞ்சாயத்துகள் ஆகியவற்றை நோக்கமாகக் கொண்டு பல்வேறு நிகழ்ச்சிகள் நடைபெற உள்ளன.. ஏற்கெனவே சமூக ஊடகங்களான பேஸ் புக், டுவிட்டர், வாட்ஸ் அப் மற்றும் வானொலி, தொலைகாட்சி மூலம் பிரச்சாரங்கள் துவங்கிவிட்டன. முன்னதாக 70 நகரங்களிலும் அதைத் தொடர்ந்து 600 நகரங்களிலும் சைக்கிள் ஊர்வலம் நடைபெற உள்ளது. பிசிஆர்ஏ சார்பில் வரும் 21-ம் தேதி சைக்கிள் தினம் அனுசரிக்கப்படுகிறது. இதையொட்டி இந்தூர், புவனேஸ்வர், மும்பை உள்ளிட்ட இடங்களில் சைக்கிள் ஊர்வலம் நடைபெற உள்ளது.


    சாக்ஷம் சார்பில் நடைபெற உள்ள தரமான நிகழ்ச்சிகள் அனைத்தும் பொது மக்கள் மனதில் எரிபொருள் பாதுகாப்பு தொடர்பான விழிப்புணர்வை ஏற்படுத்தும் என்பது திண்ணம்.

    
    
    (Release ID: 1517237) Visitor Counter : 687