      நீர்வளத் துறை அமைச்சகம்

      நதிகள் இணைப்பு சிறப்புக் குழுவின் 14-வது கூட்டம் நதிகள் இணைப்புத் திட்டத்தை மத்திய அரசு விரைவாக செயல்படுத்த ஒவ்வொரு மாநிலமும் மற்ற மாநிலத்துடன் ஒத்துழைக்க அமைச்சர் நிதின் கட்கரி அழைப்பு
      நதிகள் இணைப்பின் போது நதிக்கரையோரத்தில் இருந்து வெளியேற்றப்படும் மக்களுக்கு வாழ்வாதாரத்துக்கான முழு உறுதி அளிக்கப்பட வேண்டும் - நிதின் கட்கரி

      Posted On: 17 JAN 2018 6:25PM by PIB Chennai

    நதிகள் இணைப்புத் திட்டத்தை மத்திய அரசு விரைவாக முடிக்கும் வகையில் ஒவ்வொரு மாநிலமும் மற்ற மாநிலத்துடன் ஒத்துழைக்க வேண்டும் என்று மத்திய நீர் ஆதார, நதிகள் மேம்பாடு, கங்கை புனரமைப்பு மற்றும் சாலைப் போக்குவரத்துத் துறை அமைச்சர் திரு. நிதின் கட்கரி அழைப்பு விடுத்துள்ளார். நதிகள் இணைப்பு சிறப்புக் குழுவின் 14-வது கூட்டம் டெல்லியில் ஜனவரி 17-ம் தேதி நடைபெற்றது. இந்தக் கூட்டத்தில் உரையாற்றிய அமைச்சர் இந்த அழைப்பை விடுத்தார். செலவைக் குறைக்கும் வகையில் சிறந்த தொழில்நுட்ப மாதிரிகளை வடிவமைக்க வேண்டும். என்றும் அமைச்சர் குறிப்பிட்டார். மேலும் மாநில அரசுகள் வெளிநாட்டு நிறுவனங்களிடமிருந்து குறைந்த வட்டியில் கடன் வாங்குவது தொடர்பாக ஆராய வேண்டும் என்றும் வேண்டுகோள் விடுத்தார்.


    நதிகள் இணைப்பு சமூக, பொருளாதார ரீதியாக பெரிய மாற்றத்தை உண்டாக்கும் நதிகள் இணைப்பு மூலம் தண்ணீரை நிறைய பாதுகாக்க முடியும். அதாவது தண்ணீர் கடலுக்குள் சென்று வீணாவதை தடுக்க முடியும். அதோடு தண்ணீர் பற்றாக்குறை நிலவும் மாநிலங்களுக்கு தண்ணீரை வழங்க முடியும் என்றும் அமைச்சர் தெரிவித்தார்.


    நதிகள் இணைப்புத் திட்டத்தை செயலாக்கும் போது அந்தப் பகுதியிலிருந்து வெளியேற்றப்படும் மக்களுக்கான வாழ்வாதாரங்கள் உறுதி செய்யப்பட வேண்டும். நீண்ட நாட்களுக்கு முன் செயல்படுத்தப்பட்ட திட்டங்களால் பாதிக்கப்பட்ட மக்களுக்கு புனர்வாழ்வு கிடைக்காத நிலையில் அது தமக்கு மிகுந்த மன வலியை உண்டாக்கியுள்ளது. இது தொடர்பான பிரச்சினைகளுக்குத் தீர்வு காணும் வகையில் தனது துறையின் இணை அமைச்சர் திரு. அர்ஜுன் ராம் மெஹ்வால் ஒவ்வொரு மாநிலத்துக்கும் சென்று அந்த மாநில அரசுகளுடன் பேசி முடிவு எடுப்பார் என்றும் திரு. நிதின் கட்கரி கூறினார். இத்திட்டத்துக்காக புதுமையான முறையில் நிதி ஆதாரங்களைத் திரட்டுவது தொடர்பாக யோசிக்க வேண்டிய. தருணம் இது. மாநில அரசுகள் வெளிநாட்டு நிறுவனங்களிடமிருந்து குறைந்த கடனுக்கு நிதி பெறலாம். இந்த வகையில் மாநில அரசுக்குத் தேவையான அனைத்து உதவிகளையும் மத்திய அரசு செய்யும் என்றும் தெரிவித்தார்.


    இந்தக் கூட்டத்தில் மத்திய நீர் ஆதாரம், நதிகள் மேம்பாடு, கங்கை புனரமைப்புத் துறை இணை அமைச்சர் திரு. அர்ஜுன் ராம் மெஹ்வால், உத்தரப்பிரேதச மாநில நீர்ப்பாசனத்துறை அமைச்சர் திரு. தரம் பால் சிங், தெலுங்கானா நீர்ப்பாசனத்துறை அமைச்சர் திரு. ஹரிஷ் ராவ், மத்திய, மாநில அரசுகளின் மூத்த அதிகாரிகள் கலந்து கொண்டனர்.


    2017 ஜுலை 27-ம் தேதி நடைபெற்ற 13-வது கூட்டத்தின் எடுக்கப்பட்ட முடிவுகளின் செயலாக்கம் தொடர்பாக இந்தக் கூட்டத்தில் விவாதிக்கப்பட்டது. மேலும் கென்-பெட்வா, தமன்கங்கா-பிஞ்சால் இணைப்புத் திட்டங்களுக்கான அனுமதி வழங்குவது குறித்து விவாதிக்கப்பட்டது. விரைவில் அனுமதி அளிப்பதோ\டு புரிந்துணர்வு ஒப்பந்தம் செய்து கொள்ளப்படும் என்றும் கூட்டத்தில் தெரிவிக்கப்பட்டது. நதிகளை இணைக்கும் போது அடிவாரத்தில் இருக்கும் நீரை எவ்வாறு பயன்படுத்துவது என்பது தொடர்பாகவும் விவாதிக்கப்பட்டது. அத்தோடு தேசிய நீர் மேலாண்மை முகமையை திருத்தி அமைப்பது, நிதி திரட்டுவதற்காக குழுக்கள் அமைப்பது உள்ளிட்டவை விவாதிக்கப்பட்டன.


    நதிகள் இணைப்பு சிறப்புக் குழு அமைக்க 2014-ம் ஆண்டு ஜூலை 24-ம் தேதி மத்திய அமைச்சரவை அனுமதி அளித்தது. இதையடுத்து செப்டம்பர் 23-ம் தேதி சிறப்புக் குழு அமைக்கப்பட்டது. மீண்டும் அக்டோபர் 17-ம் தேதி, முதல் கூட்டம் நடைபெற்றது. இதையடுத்து இந்த திட்டத்தை விரைவாக முடிக்கும் பொருட்டு பல்வேறு முயற்சிகளும் எடுக்கப்பட்டு வருகிறது.

    
    
    (Release ID: 1517120) Visitor Counter : 81