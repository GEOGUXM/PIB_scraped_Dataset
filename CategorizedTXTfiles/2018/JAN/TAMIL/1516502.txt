      வீட்டு வசதி மற்றும் நகர்ப்புற வறுமை ஒழிப்பு அமைச்சகம்

      தூய்மை நகரங்கள் 2018 தரவரிசை வகைகள் – ஒரு லட்சத்துக்கும் மேற்பட்ட மக்கள் வசிக்கும் 500 நகரங்களுக்கு தேசிய தரவரிசை – ஒரு லட்சத்துக்கு குறைவான மக்கள் வசிக்கும் 3541 நகரங்களுக்கு மாநில / பிராந்திய தரவரிசை.
      தூய்மை நகரங்கள் 2018: தூய்மையான இந்தியாவை நோக்கிய முன்னேற்றத்தில், ஒவ்வொரு குடிமகன்களின் பங்கு: ஹர்தீப் புரி.
      சுவச்ஹதா ஆப் 49 லட்சத்துக்கும் மேற்பட்ட முறை பதிவிறக்கம் செய்யப்பட்டுள்ளது.
      Posted On: 04 JAN 2018 2:16PM by PIB Chennai


    மத்தி்ய வீட்டுவசதி மற்றும் நகர்ப்புற விவகாரங்கள் துறை இணையமைச்சர் ( தனி பொறுப்பு ) திரு . ஹர்தீப் புரி தெரிவிக்கையில் , தூய்மை நகரங்கள் 2018, நடைமுறைகள் மற்றும் வெளிப்பாடு என்ற அடிப்படையில் இருந்து வெளிப்பாட்டில் கவனம் , நீடித்த தன்மை என்பதற்கு மாற்றப்பட்டுள்ளது என்றார் . இன்று தொடங்கப்பட்ட தூய்மை நகரங்கள் 2018 ன் விவரங்களை தெரிவித்த திரு . ஹர்தீப் புரி , நகர்ப்புற நிர்வாகத்தில் தனித்துவமான தலையீடு மூலம் சவால்களை எதிர்கொள்ளும் தனித்திறன் பெற்ற பிரதிநிதியாக தூய்மை நகரங்கள் பட்டியல் செயல்படும் என்றார் . மேலும் , தூய்மை நகரங்கள் 2018 வெளியீடு மூலம் , தூய்மையான இந்தியாவை நோக்கிய முன்னேற்றத்தை நாம் காண முடியும் . இதில் ஒவ்வொரு இந்திய குடிமக்களும் தங்களுடைய பங்களிப்பை தேசத்தின் மாற்றத்துக்கு அளிக்க வேண்டும் என்றார் . மத்திய வீட்டுவசதி மற்றும் நகர்ப்புற விவகாரங்கள் அமைச்சகத்தின் சார்பில் இன்று காலை நடந்த நிகழ்ச்சியி்ல் கலந்து கொண்டு அமைச்சர் பேசினார் . துறையின் செயலாளர் திரு . துர்கா சங்கர் மிஸ்ரா , எஸ்பிஎம் - யூ திட்ட இயக்குநர் திரு . வி . கே . ஜிண்டால் ஆகியோரும் இந்நிகழ்ச்சியில் கலந்து கொண்டனர் .


    தூய்மை நகரங்கள் 2018 ன் விவரங்களை அளித்த அமைச்சர் , இது மிகப்பெரிய ஆய்வு என்றும் , இதில் 40 கோடிக்கும் அதிகமான நகர்ப்புற மக்களின் தாக்கம் உள்ளது என்றும் இது ஒத்த சிறுநகரங்களில் சரிசமமான போட்டியை உறுதிசெய்கிறது என்றும் கூறினார் . மேலும் , தூய்மை நகரங்கள் 2018 ல் 2 பிரிவுகள் உள்ளன :


    1. ஒரு லட்சத்துக்கு அதிகமான மக்கள் வசிக்கும் 500 நகரங்களுக்கு தேசிய தரவரிசை


    2. ஒரு லட்சத்துக்கு குறைவான மக்கள் வசிக்கும் 3541 நகரங்களுக்கு மாநில மற்றும் பிராந்திய தரவரிசை .


    இந்த ஆய்வானது , கீழக்கண்ட 6 விரிவான அளவீடுகள் மூலம் வளர்ச்சியை பற்றி கணக்கிட்டது :


    1. நகராட்சிகளின் திடக்கழிவு சேகரிப்பு மற்றும் கொண்டு போக்குவரத்து : காய்ந்த மற்றும் ஈரமான கழிவுகளை பிரித்து தினமும் , வீடுகள் மற்றும் நமது பொது பகுதிகளில் இருந்து அகற்றி சுத்தமாக இருப்பதை உறுதி செய்தல்


    2. நகராட்சிகளின் திடக்கழிவு செயலாக்கம் மற்றும் அகற்றுதல் : நகரங்கள் தங்களுடைய கழிவுகளை செயலாக்கம் செய்தல் மற்றும் தேவைப்பட்டால் அவற்றை மறுசுழற்சி செய்வதை ஊக்குவித்தல்


    3. சுகாதாரம் தொடர்பான முன்னேற்றங்கள் : நகரங்களில் குடிமக்களுக்கு கழிப்பறை வசதி கிடைக்கிறதா என்பதுடன் , திறந்தவெளி கழிப்பிடங்கள் இல்லாததை உறுதிசெய்தல் . இந்த ஆண்டு நாட்டில் உள்ள அனைத்து பெட்ரோல் நிலையங்களும் , தங்களுடைய கழிப்பறைகளை பொது கழிப்பறைகளாக பயன்படுத்திக் கொள்ள முன்வந்துள்ளன .


    4. ஐஇசி ( தகவல் , கல்வி மற்றும் தொலைத்தொடர்பு ): தூய்மை நகரங்கள் பற்றி நகரங்கள் , தங்களுடைய மக்களுக்கு பிரசாரம் செய்து , குடிமக்கள் கழிவு மேலாண்மை , சமுதாய நிர்வாகம் மற்றும் பொது கழிவறை உள்ளிட்டவற்றில் ஈடுபடுத்தப்பட்டுள்ளனரா என்பதை கண்டறிதல் .


    5. திறன் கட்டுமானம் : நகர்ப்புற நிர்வாகங்களைச் சேர்ந்த அதிகாரிகள் பயிற்சிகளில் கலந்து கொள்ள போதுமான வாய்ப்புகள் வழங்கப்பட்டுள்ளதா மற்றும் அவர்கள் அதை பல்வேறு இடங்களுக்கு சென்று வெளிப்படுத்த வாய்ப்புகள் தரப்பட்டுள்ளதா என்பதை ஆராய்தல் .


    6. புத்தாக்கம் மற்றும் சிறந்த பயிற்சிகள் : ஆய்வில் முதல் முறையாக இந்த பிரிவு சேர்க்கப்பட்டுள்ளது . நகரங்கள் தூய்மை இந்தியா இயக்கத்தில் தங்களுடைய சிறப்பான நடவடிக்கைகள் குறித்து முன்வந்து தெரிவிக்கலாம் . இது , 2019 அக்டோபருக்குள் திறந்தவெளி கழிப்பிடங்கள் இல்லாத நிலையை உருவாக்கவும் , தூய்மை இந்தியாவை உருவாக்கும் திட்டத்துக்கும் உதவிகரமானதாக இருக்கும் .


    2015 அக்டோபரில் , தூய்மை இந்தியா இயக்கம் இந்த அமைச்சகத்தினால் கருவாக்கம் செய்யப்பட்டு , இந்தியாவின் நகர்ப்புற சுகாதாரத்தை நிலையை மேம்படுத்துவதற்காக , நகரங்களுக்கு இடையே ஆரோக்கியமான போட்டிக்காக தூய்மை நகரங்கள் அறிமுகம் செய்யப்பட்டது .


    · தூய்மை நகரங்கள் 2016 ஆனது , 2016 ஜனவரியில் மேற்கொள்ளப்பட்டது . 73 நகர்ப்புற உள்ளாட்சி நகரங்கள் மதிப்பீடு செய்யப்பட்டன . இதில் இந்தியாவின் தூய்மையான நகரம் என்ற பெருமையை மைசூரு பெற்றது .


    · தூய்மை நகரங்கள் 2017 ஆனது , ஜனவரி , பிப்ரவரி 2017 ல் மேற்கொள்ளப்பட்டது . இதில் , 434 நகர்ப்புற உள்ளாட்சி அமைப்புகள் மதிப்பீடு செய்யப்பட்டன . இதில் இந்தியாவின் தூய்மையான நகரம் என்ற பெருமையை இந்தூர் பெற்றது .


    தூய்மை நகரங்கள் 2017 முடிவுகள் , 2017 மே 4 ம் தேதி வெளியிடப்பட்டபோது , தூய்மை நகரங்கள் 2018 ல் பங்கெடுக்கும் 4041 நகரங்கள் பற்றி அறிவிக்கப்பட்டது . இந்த ஆய்வு 2018 ஜனவரி முதல் மார்ச் வரையில் மேற்கொள்ளப்படுகிறது .


    இந்த ஆய்வில் 3 ஆதாரங்கள் மூலம் தரவுகளை பெற்று , அதில் முக்கிய கவனம் செலுத்தப்பட உள்ளது .


    1. சேவை அளவிலான முன்னேற்றம் : இதற்கு ஆய்வில் 35% மதிப்பீடு வழங்கப்பட உள்ளது . இதில் , தூய்மை இந்தியா இயக்கம் ( நகர்ப்புறம் ) சீரிய முறையில் செயல்படுத்த நிர்வாகம் மற்றும் நடைமுறையில் வாய்ப்புகள் வழங்கப்பட்டுள்ளதா என்பதை ஆராய நகர்ப்புற உள்ளாட்சி அமைப்புகளின் ஆவணங்கள் நேரடியாக சரிபார்க்கப்படும் .


    2. நேரடி கண்காணிப்பு : ஆய்வில் இதற்கு 30% மதிப்பீடு வழங்கப்பட உள்ளது . பொது தூய்மையை உறுதி செய்வதற்காக , நகரங்களின் பல்வேறு பகுதிகளுக்கு அவ்வப்போது சென்று பார்ப்பது , சமுதாய கூடங்கள் / பொது கழிப்பறைகள் ஆகியவற்றில் பொதுமக்களுக்கான வசதிகளை பார்வையிடுவது .


    3. குடிமக்கள் அளிக்கும் தகவல்கள் : பொதுமக்களின் அனுபவங்களை கண்டறிந்து ஆய்வில் இதற்கு 35% மதிப்பீடு வழங்கப்பட உள்ளது . நகரின் பொது தூய்மை , சுகாதாரம் தொடர்பாக 6 கேள்விகள் பொதுமக்களிடம் கேட்கப்பட்டு , அவர்களின் பதில்களை சரிபார்ப்பது . பொதுமக்களிடம் புகார்களை தெரிவிப்பதற்கான சுவச்ஹதா ஆப் அளிக்கப்பட்டு , பொதுமக்களால் தெரிவிக்கப்பட்ட புகார்கள் தொடர்பாக நகரங்களால் மேற்கொள்ளப்பட்ட நடவடிக்கைகளை அதில் தெரிவிப்பது . இதுவரையில் 49 லட்சத்துக்கும் மேற்பட்ட முறை , இந்த ஆப்பை பொதுமக்கள் பதிவிறக்கம் செய்துள்ளனர் .

    
    
    (Release ID: 1516502) Visitor Counter : 147