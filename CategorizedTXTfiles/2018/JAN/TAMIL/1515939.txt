      சமூக நிதி மற்றும் அதிகாரமளித்தல் அமைச்சகம்

      உள்புகார்கள் குழுக்களில் வெளி உறுப்பினர்கள்
      Posted On: 04 JAN 2018 5:22PM by PIB Chennai


    தாழ்த்தப்பட்டோர் , இதர பிற்படுத்தப்பட்டோர் , மூத்த குடிமக்கள் , துன்புறுத்தல்களால் பாதிக்கப்பட்டோர் , மூன்றாம் பாலினத்தவர் , பல்வேறு வகையான உறுப்பு குறைபாடு உள்ளவர்கள் ஆகியோருக்கு கல்வி , பொருளாதாரம் , சமூக அதிகாரமளித்தல் ஆகியற்றை செயல்படுத்துவதே மத்திய சமூக நீதி மற்றும் அதிகாரமளித்தல் அமைச்சகத்தின் தலையாய பணியாகும் . இருப்பினும் , பணியிடங்களில் பெண்களுக்கு இழைக்கப்படும் பாலியல் ரீதியாலான துன்புறுத்தல்கள் தொடர்பான 2013- ம் ஆண்டு சட்டத்தின் நான்காவது பிரிவு , ( விசாரணை , தடுப்பு மற்றும் தீர்வு ) உள் புகார் குழு என்னும் குழுவை நிறுவன அதிபர்கள் அமைக்க வகை செய்கிறது . சட்டத்தின் பிரிவு நான்கு , உட்பிரிவு 2 சி - யின் படி குழுவில் ஒரு வெளி உறுப்பினரை நியமிக்க இடமுண்டு . பள்ளிகள் , கல்லூரிகள் உள்ளிட்ட அனைத்து பணியிடங்கள் அல்லது நிர்வாகங்களுக்கு இந்த சட்டத்தின் அம்சங்கள் பொருந்தும் . சட்டத்தின் ஷரத்துக்களை செயல்படுத்தாத நிறுவன அதிபர்களுக்கு அபராதம் விதிக்க சட்டத்தின் 26- வது பிரிவு வகை செய்கிறது .


      Top of Form


      Top of Form


    பல்கலைக் கழக மானியக் குழு ( தடுப்பு , தடை , உயர் கல்வி நிறுவனங்களில் பெண் ஊழியர்கள் மற்றும் மாணவர்களுக்கு இழைக்கப்படும் பாலியல் துன்புறுத்தல்களுக்கு தீர்வு காணுதல் ) ஒழுங்குமுறை 2015 – ல் மத்திய அரசு இதனை வெளியிட்டுள்ளதாக கூறப்பட்டுள்ளது . ஒழுங்குமுறையின் 5- வது பிரிவு உள் புகார் குழுவின் பொறுப்பு பற்றி கூறுகிறது . புகார்தாரரின் அடையாளத்தை வெளியிடாமல் அவரது பாதுகாப்பை உறுதி செய்தல் , விடுப்பு அனுமதி அல்லது வருகைப்பதிவில் சலுகை அல்லது வேறு பிரிவுக்கு மாறுதல் புகார் நிலுவையில் உள்ளவரை பாதுகாப்பு அல்லது குற்றம்சாட்டப்பட்டவரை வேறு இடத்துக்கு மாற்றுதல் போன்ற பயன்களை வழங்குதல் ஆகிய பொறுப்புகள் வழங்கப்பட்டுள்ளன .


    மாணவர்கள் மற்றும் பணியிட துன்புறுத்தலால் பாதிக்கப்பட்டவர்கள் புகார் அளிப்பதை ஊக்குவிக்க கேந்திரிய வித்யாலயா அமைப்பு பின்வரும் நடவடிக்கைகளை எடுத்துள்ளது .


    அ ) ஒவ்வொரு பணியிடத்திலும் புகார் பெட்டி பராமரிக்கப்படுகிறது .


    ஆ ) கே . வி . எஸ் வலைதளத்தில் ஆன்லைன் புகார் பெற வசதி செய்யப்பட்டுள்ளது .


    இ ) குடும்ப உறுப்பினர்கள் , உறவினர்கள் அளிக்கும் புகார்கள் மீதும் உரிய கவனம் செலுத்தப்படும் .


    ஈ ) அனைத்து பயிற்சி திட்டங்களிலும் , பாலின பாகுபாடின்மை குறித்த விழிப்புணர்வு ஏற்படுத்தப்படுகிறது .


    மத்திய சமூக நீதி மற்றும் அதிகாரமளித்தல் துறை இணை அமைச்சர் திரு . விஜய் சாம்ப்லா , மாநிலங்களவையில் கடந்த 4- ம் தேதி எழுத்து மூலம் அளித்த பதிலில் தெரிவித்துள்ளார் .


    *****

    
    
    (Release ID: 1515939) Visitor Counter : 98