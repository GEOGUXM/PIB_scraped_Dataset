      புதிய மற்றும் புதுப்பிக்கத்தக்க எரிசக்தி அமைச்சகம்

      அபுதாபி, உலக எதிர்க்கால எரிசக்தி மாநாட்டில், சர்வதேச சூரியசக்தி கூட்டணி அமைப்பு
      சூரிய மின்சக்தி திட்டங்களின் நிதிக்காக இந்திய அரசு, 350 மில்லியன் டாலர் மதிப்பீட்டிலான சூரிய மின்சக்தி மேம்பாட்டு நிதியை ஏற்படுத்தி உள்ளது என்று திரு. ஆர்.கே.சிங் தெரிவித்தார்.
      
      உலகில் புத்தாக்க எரிசக்தி திட்டங்களில் இந்தியா மிக வேகமாக வளர்ந்து வரும் நாடாக உள்ளது. மேலும், 2020ம் ஆண்டுக்குள், ஏற்கனவே நிறுவப்பட்டுள்ள புத்தாக்க எரிசக்தி நிலைகளின் மூலம் 175 ஜிகாவாட்ஸ் மின்னுற்பத்தியை செய்ய இலக்கு நிர்ணயித்துக் கொண்டுள்ளது: திரு. ஆர்.கே.சிங்.
      Posted On: 18 JAN 2018 6:17PM by PIB Chennai


    15 தீர்மானங்களின் ஒப்புதலின்பேரில் , சர்வதேச சூரியசக்தி கூட்டணி ( ஐஎஸ்ஏ ) கட்டமைப்பு ஒப்பந்தம் 2017 டிசம்பர் 6 ம் தேதி அமலுக்கு வந்தது . அதைத்தொடர்ந்து , சர்வதேச அளவில் நாடுகளுக்கு இடையேயான அமைப்புகளின் தீர்மான அடிப்படையில் ஐஎஸ்ஏ அமைப்பு உருவாக்கப்பட்டது . இதுவரை 19 நாடுகள் இதற்கு ஒப்புதல் அளித்துள்ளன . 48 நாடுகள் ஐஎஸ்ஏ கட்டமைப்பு ஒப்பந்தத்தில் கையெழுத்திட்டுள்ளன .


    ஒப்புதலுக்கு பின்னரான முதல் நிகழ்ச்சியாக , 2018 ஜனவரி 17 மற்றும் 18 ல் , உலக எதிர்கால எரிசக்தி மாநாட்டில் ( டபிள்யூஎப்இஎஸ் )-2018 ல் ‘ சர்வதேச சூரியமின்சக்தி கூட்டணி அமைப்பு ’ என்ற 2 நாள் கூட்டத்துக்கு ஐஎஸ்ஏ ஏற்பாடு செய்தது . உலக அளவிலான புதிய துவக்கத்தின் கீழ் டபிள்யூஎப்இஎஸ் முக்கியமான நிகழ்ச்சியாகும் . 2018 ஜனவரி 15 முதல் 18 வரையில் அபுதாபியில் மஸ்தார் அமைப்பு நடந்த நீடித்த அபுதாபி வாரம் நிகழ்ச்சியை நடத்தியது . ஐஎஸ்ஏ பற்றிய தகவல்கள் , அதன் நடவடிக்கைகள் மற்றும் திட்டங்களை விளக்கும் வகையில் , அங்கு ஐஎஸ்ஏ அரங்கு ஒன்று அமைக்கப்பட்டிருந்தது .


    2018 ஜனவரி 17 ல் நடந்த ஐஎஸ்ஏ அமைப்பின் முதல் நாள் நிகழ்ச்சியில் , ஐஎஸ்ஏ எரிசக்தி அமைச்சர்கள் கூட்டம் நடந்தது . ஐஎஸ்ஏ அமைப்பின் 7 உறுப்பு நாடுகளின் எரிசக்தி அமைச்சர்கள் இக்கூட்டத்தில் கலந்து கொண்டனர் . சர்வதேச அளவில் அனைவருக்குமாக சூரிய மின்சக்தியை கிடைக்கச் செய்தல் மற்றும் புத்தாக்க நடவடிக்கை , சூரிய மின்சக்தி திட்ட தொழில்நுட்பம் , ஆராய்ச்சி மற்றும் மேம்பாடு முதலீடு செய்வது ஆகியவை பற்றியும் , கூட்டு நடவடிக்கையால் ஏற்படும் பலன்கள் , ஒருங்கிணைப்பு மற்றும் அனுபவ பகிர்வுகள் குறித்தும் விளக்கினர் .


    இந்த கூட்டத்தில் , சிறப்புரை ஆற்றிய இந்திய அரசின் மின்துறை மற்றும் புதிய மற்றும் புதுப்பிக்கத்தக்க எரிசக்தி துறை இணையமைச்சர் ( தனி பொறுப்பு ) திரு . ராஜ்குமார் சிங் , வெளிநாட்டில் தன்னுடைய முதல் நடவடிக்கையாக ஐஎஸ்ஏ அமைப்பை கூட்டிய ஐஎஸ்ஏ . வுக்கு இந்திய அரசு பாராட்டுக்களை தெரிவித்துக் கொள்கிறது . தொடர் ஆண்டுகளில் புத்தாக்க எரிசக்தி என்பது மிக மலிவானதாக மாறியுள்ளது . இது மரபு முறையிலான மின்சாரத்துக்கு மாற்றாக உள்ளது . இது ஆரோக்கியமான முன்னேற்றம் ஆகும் . புத்தாக்க எரிசக்தி துறையில் , உலகில் வேகமாக வளர்ந்து வரும் நாடாக இந்தியா உள்ளது . மேலும் , 2020 ம் ஆண்டுக்குள் ஏற்கனவே நிறுவி உள்ள நிலைகளின் மூலம் , 175 ஜிகாவாட்ஸ் சூரிய மின்சக்தியை உற்பத்தி செய்யும் இலக்கை எங்கள் நாடு அடையும் . சூரிய மின்சக்தி திட்டங்களுக்கு தேவையான நிதியை ஐஎஸ்ஏ போதுமான அளவு தந்து உதவ வேண்டும் என்றார் . மேலும் , அமைச்சர் வெளியிட்ட அறிவிப்பில் , சூரியஒளி மின்சக்தி திட்டங்களுக்காக , இந்திய அரசு 320 மில்லியன் டாலர் , சூரியஒளி மின்சக்தி மேம்பாட்டு நிதியை ஏற்படுத்தும் என்றார் .


    அமைச்சர்கள் கூட்டத்தை முறைப்படி தொடங்கி வைத்து , வரவேற்புரை ஆற்றிய ஐஎஸ்ஏ . வின் இடைக்கால பொது இயக்குநர் திரு . உபேந்திரா திரிபாதி , அன்றைய நாளின் துவக்கத்தில் பல்வேறு நிறுவனங்கள் மற்றும் வங்கிகளால் கையெழுத்திடப்பட்ட 9 சூரிய மின்சக்தி திட்டங்கள் தொடர்பான ஒப்பந்த கடிதங்கள் , புரிந்துணர்வு ஒப்பந்தங்கள் ஆகியவற்றை பற்றி விளக்கினார் . அவர் மேலும் கூறுகையில் , ஐஎஸ்ஏ செயல் என்பதை பரிமாற்றம் என்பதாக மாற்ற வேண்டும் . ஐஎஸ்ஏ அமைப்பின் கீழ் 2018 ஏப்ரலில் ஏறத்தாழ 100 திட்டங்கள் கையெழுத்திடப்பட உள்ளன . குறுகிய காலத்தில் ஐஎஸ்ஏ . வை நிஜமாக்கியதற்காக , உறுப்பு நாடுகள் மற்றும் இதில் பங்குடைய பல்வேறு தரப்புக்கும் என்னுடைய நன்றி . இந்திய அரசின் சார்பில் 2018 ஏப்ரல் 19 முதல் 21 ம் தேதி வரையில் , மத்திய அரசின் புதிய மற்றும் புதுப்பிக்கத்தக்க எரிசக்தி அமைச்சகத்தின் சார்பில் ஏற்பாடு செய்யப்பட்டுள்ள 2 வது மறு முதலீடு கூட்டத்தில் அனைவரும் கலந்து கொள்ள அழைப்பு விடுத்தார்.


    அமைச்சர்கள் அளவிலான கூட்டத்தை தொடர்ந்து , 3 தொழில்நுட்ப குழு விவாதங்கள் அரங்கேறியது . ஐஎஸ்ஏ ஒரு டிரில்லியன் டாலர் வாய்ப்பு ; சூரியசக்தி புத்தாக்கம் மற்றும் அவற்றை ஏற்படுத்தும் நடவடிக்கைகளுக்காக ஐஎஸ்ஏ நாடுகளில் ஆராய்ச்சி , மேம்பாடு அமைப்புகளை ஏற்படுத்துதல் மற்றும் ஸ்டாட் அப்கள் , ஐஎஸ்ஏ நாடுகளில் சூரிய மின்சக்தி அமைப்புகளின் கட்டுமானத்தில் சிறந்த நடைமுறைகள் ஆகிய தலைப்புகளில் விவாதங்கள் நடைபெற்றன . இந்த விவாதங்களில் , எரிசக்தி அமைச்சர்கள் , கொள்கை வடிவமைப்பாளர்கள் , பல்வேறு வங்கி மற்றும் நிதி நிறுவன அதிகாரிகள் , ஆராய்ச்சி மற்றும் மேம்பாடு நிறுவனத்தினர் , புத்தாக்க நடவடிக்கையாளர்கள் , சூரிய மின்திட்ட மேம்பாட்டாளர்கள் மற்றும் உற்பத்தியாளர்கள் , முதலீட்டாளர்கள் , இதில் பங்குடைய மற்றவர்கள் கலந்து கொண்டனர் .


    ஐஎஸ்ஏ அமைச்சர்கள் கூட்டத்தின் முடிவில் , சூரிய மின்சக்தி திட்டங்களுக்கு 5 பில்லியன் டாலர் நிதியுதவி அளிக்க எஸ் வங்கி ஒப்புக் கொண்டது . சிஎல்பி மற்றும் என்டிபிசி நிறுவனம் ஆகியவை , ஐஎஸ்ஏ அமைப்புடன் இணைந்து செயலாற்றவும் , தானாக முன்வந்து 1 மில்லியன் டாலரை ஐஎஸ்ஏ நிதிக்கு அளிப்பதாகவும் அறிவித்தன . இதேபோல் ஐஇஏ மற்றும் ஜிசிஎப் ஆகியவையும் , ஐஎஸ்ஏ . வுடன் இணைந்து செயலாற்றப்போவதாக அறிவித்தன .


    செயல்திட்ட அடிப்படையிலான அமைப்பான ஐஎஸ்ஏ , சூரிய மின்சக்தி திட்டங்களை அடிப்படை அளவில் இருந்து ஊக்குவிக்கிறது . எனவே , முதல் நாள் கூட்டத்தின் முதல் பாதியில் , ஐஎஸ்ஏ அரங்கில் ஒன்பது நிறுவனங்கள் ஒப்பந்த கடிதங்கள் மற்றும் புரிந்துணர்வு ஒப்பந்தங்களை வயோனார்க் டெவலப்மென்ட் லிட் , கிரீன்கோ சோலார் , ஜென்சோல் குழுமம் மற்றும் ஸ்பெயினின் சோலாரிக் , சக்தி பம்ப் , ரெபெக்ஸ் எனர்ஜி , அம்பிளஸ் சோலார் , டாடா பவர் , ஜேக்சன் சோலார் மற்றும் ஜோடியாக் எனர்ஜி ஆகிய நிறுவனங்கள் ஒப்பந்தங்களைப் பரிமாற்றிக்கொண்டன.

    
    
    (Release ID: 1517117) Visitor Counter : 112