      ரெயில்வே அமைச்சகம்

      இந்திய ரயில்வேயின் ரஃப்தார் இயக்கம்
      Posted On: 05 JAN 2018 7:23PM by PIB Chennai


    இந்திய ரயில்வேயில் ரயில் வண்டிகளின் வேகத்தை அதிகரிக்கும் நோக்கத்துடன் ரஃப்தார் இயக்கம் 2016-17 ரயில்வே பட்ஜெட்டில் அறிவிக்கப்பட்டது. அடுத்த 5 ஆண்டுகளில் சரக்கு ரயில்கள் மற்றும் அனைத்துப் புறநகர் அல்லாத பயணிகள் ரயில்களின் சராசரி வேகத்தை மணிக்கு 25 கி.மீ அதிகரிப்பது இந்த இயக்கத்தின் இலக்காகும்.


    ரஃப்தார் இயக்கத்தின் கீழ் வேகத்தை அதிகப்படுத்துவதற்கான முதன்மை வழித்தடங்கள் அடையாளம் காணப்பட்டுள்ளன . தங்க நாற்கரம் மற்றும் குறுக்கு வெட்டான ஆறு வழித்தடங்களில் தில்லி – மும்பை, தில்லி – ஹவுரா, ஹவுரா – மும்பை என்பன அவை. இந்த ஆறு வழித்தடங்களில் 58% சரக்குப் போக்குவரத்தும் 52% பயணிகள் போக்குவரத்தும் நடைபெறுகிறது. இது ஒட்டுமொத்த போக்குவரத்தில் 16% மட்டுமே. லோக்கோ என்ஜினால் இயக்கப்படும் குறைந்த தூரப் பயணி ரயில் வண்டிகளை நல்ல வேகத்தோடும் குறைந்த வேகத்தோடும் செலுத்துவதற்கு எம்இஎம்யூக்கள் / டிஇஎம்யூக்கள் கொண்டு மாற்றியமைப்பதற்கு தங்க நாற்கரப் பாதைகளுக்கும் அவற்றின் குறுக்கு வெட்டு பாதைகளுக்கு முன்னுரிமை அளிக்கப்பட்டுள்ளது .


    பிரதான பாதை மின்சார ரயில் பிரிவு ( எம்இஎம்யூ ) மற்றும் டீசல் ரயில் பிரிவு ( டிஇஎம்யு ) க்கான பெட்டிகளைத் தயார் செய்யும் இரண்டு அலகுகளின் தற்போதைய திறன் கீழ்வருமாறு :-

                                                                                              
அலகின் பெயர்                                            தற்போதைய உற்பத்தித்திறன் ( ஆண்டுக்கு )
                                                                                              
                                                                                              
                                                                                              
இணைப்புப்பெட்டித் தொழிற்சாலை ( ஐசிஎஃப் ) சென்னை .       1700 பெட்டிகள்                        
                                                                                              
                                                                                              
                                                                                              
ரயில் பெட்டி தொழிற்சாலை ( ஆர் . சி . எஃப் ) கபூர்தலா .  1500 பெட்டிகள்                        
                                                                                              
                                                                                              

    டிஇஎம்யூ, எம்இஎம்யூ ரயில்பெட்டிகளை தயாரிப்பதற்கு குறிப்பிட்ட திறன் நிர்ணயிக்கப்படவில்லை. இருப்பினும் டிஇஎம்யூஎஸ், எம்இஎம்யுஎஸ் மற்ற வகை ரயில் பெட்டிகள், பயணிகள் ரயில் பெட்டிகள் உள்ளிட்ட கலவையான ரயில் பெட்டிகளை போக்குவரத்துத் தேவைகளுக்கேற்ப ஆண்டு உற்பத்தித் திட்டம் முடிவு செய்யப்பட்டுள்ளது. மேற் குறிப்பிட்ட ஆறு தடங்களில் 1200 எம்இஎம்யூ பெட்டிகளும் 200 டிஇஎம்யூ பெட்டிகளும் தேவைப்படும். இந்திய ரயில்வேயின் மற்ற தடங்களில் டிஇஎம்யூ / எம்இஎம்யு பெட்டிகள் தேவைக்கேற்ப இணைக்கப்படும் .


    மாநிலங்களவையில் 5 % 2018 (வெள்ளி) அன்று கேள்வி ஒன்றுக்கு எழுத்து மூலம் அளித்தப் பதிலில், ரயில்வே துறை இணை அமைச்சர் திரு. ராஜன் கோஹைன் அளித்த தகவல் அடிப்படையிலானது இந்த செய்திக் குறிப்பு.

    
    
    (Release ID: 1516073) Visitor Counter : 58