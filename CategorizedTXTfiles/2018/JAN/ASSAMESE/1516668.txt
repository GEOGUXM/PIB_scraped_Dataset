      প্ৰধানমন্ত্ৰীৰ কাৰ্যালয়

      শততম উপগ্ৰহৰ সফল উৎক্ষেপনৰ বাবে ইছৰোক অভিনন্দন প্ৰধানমন্ত্ৰীৰ
      Posted On: 12 JAN 2018 11:13AM by PIB Guwahati


    শততম উপগ্ৰহৰ সফল উৎক্ষেপনৰ বাবে ইছৰোক অভিনন্দন জ্ঞাপন কৰিছে প্ৰধানমন্ত্ৰী শ্ৰী নৰেন্দ্ৰ মোদীয়ে৷


    ‘ পিএছএলভিৰ সফল উৎক্ষেপনৰ বাবে ইছৰো আৰু তেওঁলোকৰ সকলো বিজ্ঞানীলৈ মই আন্তৰিক অভিনন্দন জনাইছো৷ নৱবৰ্ষৰ আৰম্ভণিতে লাভ কৰা এই সাফল্যই মহাকাশ প্ৰযুক্তিৰ ক্ষেত্ৰত দেশৰ ক্ৰমবৰ্ধমান গৌৰৱ বৃদ্ধি কৰাৰ লগতে দেশৰ নাগৰিক, কৃষক আৰু মাছমৰীয়াসকলক উপকৃত কৰিব৷


    ইছৰোৰ শততম উপগ্ৰহ উৎক্ষেপনে ইয়াৰ গৌৰৱময় সাফল্যৰ সমান্তৰালকৈ ভাৰতৰ মহাকাশ প্ৰযুক্তিৰ উজ্জ্বল ভৱিষ্যতৰ দিশো প্ৰতিফলিত কৰে৷


    ভাৰতৰ সাফল্যৰদ্বাৰা আমাৰ সহযোগী ৰাষ্ট্ৰবোৰো উপকৃত হ’বলৈ সক্ষম হৈছে৷ আজিৰ উৎক্ষেপনৰ জৰিয়তে মুঠ ৩১টা উপগ্ৰহৰ ভিতৰত আন ছয় দেশৰ ২৮টা উপগ্ৰহ মহাকাশলৈ কঢ়িয়াই নিয়া হৈছে৷’—প্ৰধানমন্ত্ৰীয়ে কয়৷


    ***


    AKT/AK/MS

    
    
    (Release ID: 1516668) Visitor Counter : 9