      युवा कार्यक्रम एवं खेल मंत्रालय

      खेलो इंडिया गीत की पहुंच 200 मिलियन के पार
      Posted On: 17 JAN 2018 6:28PM by PIB Delhi


    खेलो इंडिया गीत , जिसकी शुरूआत 15 जनवरी को की गई थी , ने देश में अपनी जगह बना ली है। यह गीत यू ट्यूब , फेसबुक , ट्वीटर और इंस्‍टाग्राम जैसे डिजिटल मंचों पर 200 मिलियन से अधिक लोगों तक अपनी पहुंच बना चुका है। इस गीत ने अनेक जानी-मानी हस्तियों और राजनेताओं के दिल के तारों को छू लिया है। सचिन तेंदुलकर से लेकर अमिताभ बच्‍चन तक सभी ने अपने सोशल मीडिया चैनलों में इसे डाला है और इस कार्यक्रम में नई जान डालने के प्रयास की सराहना की है।


    इस गीत की शुरूआत युवा मामले और खेल राज्‍य मंत्री कर्नल राज्‍यवर्धन राठौर ने स्‍टार इंडिया के प्रबंध निदेशक श्री संजय गुप्‍ता के साथ पिछले सोमवार को नई दिल्‍ली में की थी।


    खेलो इंडिया की शुरूआत खेलो इंडिया स्‍कूल खेलों से पहले की गई , जो युवा मामले और खेल मंत्रालय की एक पहल है। इसने युवाओं की खेलों में बड़े पैमाने पर भागीदारी और उत्‍कृष्‍टता को बढ़ावा दिया है।


    खेलो इंडिया गीत अब टेलीविजन , ओओएच और अन्‍य मीडिया पर दिखने के लिए तैयार है। इस गीत की संकल्‍पना ओगिलवी ने की और संगीत की रचना लुई बैंक तथा फिल्‍म निर्वाण फिल्‍म ने बनाई है।


    खेलो इंडिया कार्यक्रम विभिन्‍न स्‍तरों पर स्‍कूलों में खेलों की शुरूआत करने के लिए तैयार है , जिसका सीधा प्रसारण स्‍टार स्‍पोर्ट्स करेगा। हर वर्ष अंडर-17 टूर्नामेंट और एक पोर्टल के जरिए 1000 खिलाडि़यों का चयन किया जाएगा। उन्‍हें लगातार 8 वर्ष तक हर वर्ष पांच लाख रुपये की छात्रवृत्ति दी जाएगी।


    *****


    वीके/एएम/केपी/वाईबी – 6349


    

    
    (Release ID: 1517000) Visitor Counter : 310