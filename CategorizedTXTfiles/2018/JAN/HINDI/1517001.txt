      उपभोक्‍ता कार्य, खाद्य एवं सार्वजनिक वितरण मंत्रालय

      मानकीकरण, प्रमाणन और बाजार निगरानी में नई पहल पर भारत और जर्मनी की भागीदारी
      Posted On: 17 JAN 2018 6:32PM by PIB Delhi


    उपभोक्ता मामले,खाद्य एवं सार्वजनिक वितरण मंत्रालय, भारत सरकार तथा जर्मन फेडरल मिनिस्ट्री फॉर इकोनॉमिक अफेयर एण्ड एनर्जी के नेतृत्व में गुणतापरक इन्फ्रास्ट्रक्चर पर भारत-जर्मन कार्य समूह की 5वीं वार्षिक दो दिवसीय बैठक नई दिल्ली में आयोजित हुई। यह कार्य समूह 2013 से हर वर्ष बैठक कर व्यापार के लिए तकनीकी चुनौतियों की पहचान करता है, तथा बढ़ते हुए डिजिटल व्यवसाय के परिवेश में भारत एवं जर्मनी के बीच व्यवसाय के अवसरों को बढ़ाने की दिशा में समाधान निकालता है।


    उपभोक्ता मामले सचिव, श्री अविनाश के. श्रीवास्तव ने बताया कि जर्मनी एक महत्त्वपूर्ण भागीदार है, और द्विपक्षीय वार्तालाप से आपसी समझ एवं विश्वास गहरा होता है, तथा भारत एवं जर्मनी के उद्योगों के साथ-साथ हम उपभोक्ताओं के प्रासंगिक मुद्दों पर कार्य करने में सक्षम होते हैं। यह कार्य समूह भारत सरकार की प्राथमिकताओं के अनुरूप है। श्री अविनाश के. श्रीवास्तव ने प्रकाश डाला कि यह अत्यधिक प्रासंगिक विषयों पर कार्य करता है, दोनों देशों से विशेषज्ञों को साथ लाता है, और ये विशेषज्ञ भारत में बाजार निगरानी पद्धति को सशक्त बनाने पर अवधारणाएँ विकसित करते हैं।


    डिजिटल एंड इंनोवेशन पॉलिसी एट जर्मन फेडरल मिनिस्ट्री फॉर इक्नोमिक अफेयर्स एण्ड एनर्जी के महानिदेशक, एवं जर्मन प्रतिनिधिमंडल की अध्यक्षता कर रहे श्री स्टीफन स्नोर ने बल दिया कि कार्यकारी समूह से सहयोग जर्मनी और भारत के आर्थिक संबंधों की मजबूती की ओर संकेत करता है और एक दूसरे से सीखने की इच्छा को दर्शाता है | द्विपक्षीय सहयोग से व्यापार और उपभोक्ताओं को लाभ होगा। श्री स्नॉर ने कहा कि जर्मन प्रतिनिधिमंडल यह देखकर बहुत प्रसन्न हुआ है कि भारतीय भागीदारों ने सुव्यवस्थित जर्मन मॉडल की सराहना की है।


    पहली बार, वाणिज्य विभाग, सड़क परिवहन एवं राजमार्ग मंत्रालय, इलेक्ट्रॉनिकी एवं सूचना प्रौद्योगिकी मंत्रालय, भारी उद्योग मंत्रालय जैसे सरकारी विभाग के अधिकारियों के साथ-साथ निजी क्षेत्र के 50 से अधिक जर्मन तथा भारतीय स्टेकहोल्डरों, उद्योग संघ (एफआईसीसीआई, सीआईआई, वीडीएमए, वीडीए), मानकीकरण एवं प्रत्यायन निकाय, जिनमें भारतीय मानक ब्यूरो (बीआईएस) तथा जर्मन स्टैण्डरडाइजेशन इन्स्टिट्यूट (डीआईएन,डीकेई) तथा भारत जर्मन चैम्बर्स ऑफ कामर्स (आईजीसीसी) ने भाग लिया । सहभागियों ने सहयोग के उन क्षेत्रों पर सहमति व्यक्त की, जिनमें अंतर्राष्ट्रीय मानकों के अनुरूप द्विपक्षीय व्यापार और व्यवसाय को सुगम बनाया जा सकता है, और अनुरूपता मूल्यांकन प्रक्रिया को आसान बनाया जा सकता है, उदाहरण के लिए परीक्षण परिणामों को परस्पर मान्यता देना शामिल है। नई कार्य योजना में मशीनरी सुरक्षा, मोटर वाहन उद्योग, इलैक्ट्रो मोबिलिटी चार्जिंग के बुनियादी ढांचे, उद्योग 4.0 (आईओटी) और डेटा संरक्षण शामिल है।


    *****


    AK


    

    
    (Release ID: 1517001) Visitor Counter : 251