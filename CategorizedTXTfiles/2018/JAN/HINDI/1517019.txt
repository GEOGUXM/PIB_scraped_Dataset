      गृह मंत्रालय

      केन्‍द्रीय गृह मंत्री ने नवगठित साइबर और सूचना सुरक्षा (सीआईएस) विभाग की प्रगति की समीक्षा की
      श्री राजनाथ सिंह ने इंटरनेट पर पोर्नोग्राफी तक पहुंचने के माध्‍यमों को समाप्‍त करने का आदेश दिया

      Posted On: 17 JAN 2018 8:04PM by PIB Delhi

    केन्‍द्रीय गृह मंत्रालय के अंतर्गत नवगठित साइबर और सूचना सुरक्षा (सीआईएस) विभाग के तहत भारतीय साइबर अपराध समन्‍वय केन्‍द्र (आई4सी) तथा साइबर पुलिस बल का गठन किया जाएगा। यह बात सीआईएस विभाग के इस वर्ष की कार्ययोजना पर विचार करने के लिए आयोजित एक बैठक के पश्‍चात सामने आई। इस बैठक की अध्‍यक्षता केन्‍द्रीय गृह मंत्री श्री राजनाथ सिंह ने आज यहां की। गृह मंत्रालय के अंतर्गत सीआईएस प्रभाग का गठन 10 नवम्‍बर 2017 को किया गया था।


    सीआईएस विभाग के चार प्रभाग होंगे – सुरक्षा निकासी (क्‍लियरेंस), साइबर अपराध रोकथाम, साइबर सुरक्षा और सूचना सुरक्षा। प्रत्‍येक प्रभाग के प्रमुख अवर सचिव स्‍तर के अधिकारी होंगे। मुख्‍य सूचना सुरक्षा अधिकारी (सीआईएसओ) और उप सीआईएसओ की नियुक्ति का भी प्रस्‍ताव दिया गया है। वित्‍तीय धोखाधडी के लिए एक ऑन लाईन पोर्टल बनाये जाने का भी प्रस्‍ताव है।


    गृह मंत्री ने इंटरनेट पर पोर्नोग्राफी साझा करने की बढ़ती घटनाओं के प्रति चिंता व्‍यक्‍त की। श्री राजनाथ सिंह ने साइबर जगत की कडाई से निगरानी रखने और भारतीय कानूनों का उल्‍लंघन करने वाले वेबसाइटों विशेषकर चाइल्‍ड पोर्न वेबसाइटों को बंद करने का आदेश दिया।


    आईपीएस अधिकारियों के लिए बने ips.gov.in वेबसाइट के बारे में गृह मंत्री को जानकारी दी गई। वार्षिक काम काज रिपोर्ट, अचल संपत्तियों का विवरण और कार्य रिकॉर्ड को अब ऑन लाइन दर्ज किया जा सकता है।


    *****


    वीके /ऐजे/एस—6359


    

    
    (Release ID: 1517019) Visitor Counter : 286