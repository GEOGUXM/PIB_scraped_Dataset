      वित्‍त मंत्रालय

      आर्थिक सर्वेक्षण के अनुसार प्रौद्योगिकी समर्थ पहलें श्रम कानूनों को लागू करने में पारदर्शिता और जवाबदेही लाएंगी
      Posted On: 29 JAN 2018 12:41PM by PIB Delhi


    केन्‍द्रीय वित्‍त एवं कॉरपोरेट मामलों के मंत्री श्री अरुण जेटली ने आज संसद के पटल पर आर्थिक सर्वेक्षण 2017-18 प्रस्‍तुत किया। आर्थिक सर्वेक्षण 2017-18 अनेक श्रम सुधार उपायों को इंगित करता है। यह सर्वेक्षण प्रौद्योगिकी समर्थ पहलों की विशेषताओं का उल्‍लेख करता है और श्रम कानूनों को बेहतर तरीके से लागू करने के लिए पारदर्शिता और जवाबदेही को लाता है साथ ही जटिलताओं को कम करता है। यह सर्वेक्षण श्रम क्षेत्र में उन कानूनी सुधारों की समीक्षा करता है जिन्हेंो रोजगार अवसरों के सृजन और अनौपचारिक अर्थव्‍यवस्‍था में व्‍यापक रूप से शामिल जनसंख्‍या के लिए सतत आजीविकाओं को प्रदान करने के लिए कार्यान्वित किया जा रहा है।


    इस सर्वेक्षण में जानकारी दी गई है कि सरकार ने श्रम कानूनों को बेहतर ढंग से लागू करने हेतु इनमें पारदर्शिता एवं जवाबदेही लाने तथा जटिलता को कम करने के क्रम में विभिन्‍न कानूनों/ नियमों सार्वजनिक खाता संख्‍या और राष्‍ट्रीय करियर सर्विस पोर्टल के अंतर्गत श्रम सुविधा पोर्टल, इजी ऑफ कम्पवलाइंस जैसी महत्वंपूर्ण प्रौद्योगिकी सक्षम पहलों को प्रारंभ किया है।


    सर्वेक्षण में उल्लेजख किया गया है कि वर्ष 2017-18 के दौरान महात्मा गांधी राष्ट्री य ग्रामीण रोजगार गारंटी अधिनियम (एनजीएनआरईजीए) के अंतर्गत अब तक का सर्वाधिक बजट आवंटन किया गया है। 14 जनवरी, 2018 की जानकारी के अनुसार वर्ष 2017-18 के दौरान लगभग 4.6 करोड़ परिवारों को रोजगार प्रदान किया गया है जिसका कुल योग 177.8 करोड़ व्यगक्ति दिवस होता है, इसमें महिलाओं की 54 प्रतिशत, अनुसूचित जाति की 22 प्रतिशत और अनुसूचित जन जाति 17 प्रतिशत भागीदारी शामिल है।


    डीएसएम/आरएम/वीएलके/एएम/जेके/वीके/जीबीपंत/एनआर/आरआरएस/एमपी/एसकेजे/पीके/जेडी/एसएस/आरके/वीके/एसएस/डीएस/वाईबी/डी/सी/28

    
    
    (Release ID: 1518061) Visitor Counter : 129