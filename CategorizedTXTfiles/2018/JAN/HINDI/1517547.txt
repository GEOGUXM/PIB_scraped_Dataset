      गृह मंत्रालय

      2018 दृष्टिहीन क्रिकेट विश्‍व कप की विजेता भारतीय टीम ने केन्‍द्रीय गृह मंत्री श्री राजनाथ सिंह से मुकाकात की
      Posted On: 23 JAN 2018 7:53PM by PIB Delhi


    2018 दृष्टिहीन क्रिकेट विश्‍व कप की विजेता भारतीय टीम ने आज यहां केन्‍द्रीय गृह मंत्री श्री राजनाथ सिंह से मुकाकात की। श्री राजनाथ सिंह ने टीम को बधाई दी और आशा व्‍यक्‍त की कि टीम देश के लिए खिताब जीतना जारी रखेगी।


    भारत ने 20 जनवरी, 2018 को संयुक्‍त अरब अमीरात के शारजाह में पाचवें दृष्टिहीन क्रिकेट विश्‍व कप के फाइनल में पाकिस्‍तान को पराजित कर दूसरी बार खिताब जीता। 40 ओवरों में 308 रन के विशाल लक्ष्‍य का पीछा करते हुए भारत ने मैच के आखिर से पहले के ओवर में सफलता हासिल की। भारत ने दो विकेट से मैच जीत कर ट्रॉफी जीत ली।


    टीम के सदस्‍यों ने केन्‍द्रीय गृह मंत्री से अभ्‍यास मैदान तथा अन्‍य सुविधाएं उपलब्‍ध कराने का आग्रह किया। अपनी शुभकामना व्‍यक्‍त करते हुए श्री राजनाथ सिंह ने आश्‍वासन दिया कि उत्‍कृष्‍टता के लिए सभी तरह के समर्थन उपलब्‍ध कराने के लिए वह भरपूर कोशिश करेंगे।


    *****


    वीके/एएम/एजी/वीके-6433

    
    
    (Release ID: 1517547) Visitor Counter : 357