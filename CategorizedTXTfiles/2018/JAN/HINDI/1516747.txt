      वाणिज्‍य एवं उद्योग मंत्रालय

      दिसंबर, 2017 के लिए थोक मूल्‍य सूचकांक (आधार वर्ष : 2011-12 = 100) की समीक्षा
      
      दिसंबर, 2017 में थोक मूल्‍य सूचकांक पर आधारित महंगाई दर 3.58 प्रतिशत रही

      Posted On: 15 JAN 2018 6:23PM by PIB Delhi

    दिसंबर , 2017 के दौरान ‘ सभी जिंसों ’ के लिए आधि‍कारिक थोक मूल्‍य सूचकांक (आधार वर्ष : 2011-12=100) इससे पिछले महीने के 116.3 अंक (अनंतिम) से 0.5 प्रतिशत घटकर 115.7 अंक (अनंतिम) रह गया।


    मुद्रास्‍फीति
    मासिक थोक मूल्‍य सूचकांक (डब्‍ल्‍यूपीआई) पर आधारित मुद्रास्‍फीति की वार्षिक दर दिसंबर , 2017 के दौरान (दिसंबर , 2016 की तुलना में) 3.58 प्रतिशत (अनंतिम) रही , जबकि इससे पिछले महीने यह 3.93 प्रतिशत (अनंतिम) थी। वहीं , पिछले वर्ष के इसी महीने में यह 2.10 प्रतिशत रही थी। वित्‍त वर्ष में अब तक क्रमिक वृद्धि के साथ मुद्रास्‍फीति दर 2.21 प्रतिशत आंकी गई है , जबकि पिछले वर्ष की इसी अवधि में क्रमिक वृद्धि के साथ मुद्रास्‍फीति दर 3.71 प्रतिशत थी।


    विभिन्‍न जिंस समूहों के सूचकांक में उतार-चढ़ाव कुछ इस प्रकार रहे :-


    प्राथमिक वस्तुएं (भारांक 22.62 प्रतिशत)


    इस प्रमुख समूह का सूचकांक पिछले महीने के 135.6 अंक (अनंतिम) से 2.9 प्रतिशत घटकर 131.7 अंक (अनंतिम) रह गया। महीने के दौरान जिन समूहों और वस्‍तुओं के सूचकांक में उतार-चढ़ाव देखे गए , वे इस प्रकार हैं :


    ‘ खाद्य उत्‍पाद ’ समूह का सूचकांक पिछले महीने के 150.6 अंक (अनंतिम) से 4.3 प्रतिशत घटकर 144.1 अंक (अनंतिम) रह गया। ऐसा फल एवं सब्जियों ( 14 %), मटर/चावली ( 6%), चना एवं अंडे (प्रत्‍येक 5 %), राजमा एवं पोल्ट्री चिकन (प्रत्येक 4%), कॉफी एवं अंतर्देशीय मछली (प्रत्येक 3%), उड़द एवं चाय (प्रत्येक 2%) और मक्‍का एवं मसूर (प्रत्येक 1%) के दाम घटने के कारण संभव हुआ। हालांकि , पान के पत्‍ते ( 16%), बाजारा ( 3%), ज्वार , जौ एवं मसाले (प्रत्येक 2%) और अरहर , मूंग एवं सुअर के मांस (प्रत्येक 1%) के दाम बढ़ गए।


    ‘ गैर-खाद्य पदार्थ ’ समूह का सूचकांक पिछले महीने के 116.9 अंक (अनंतिम) से 1.8 प्रतिशत बढ़कर 119.0 अंक (अनंतिम) हो गया। ऐसा पुष्‍पकृषि ( 19%), कोपरा (नारियल) ( 8%), कच्चे रेशम , तिल के बीज और ग्वार बीज (प्रत्येक 7%) , कच्ची कपास (6%) , कच्चा ऊन और कच्ची रबर (प्रत्येक 4%) , सोयाबीन (3%) , कपास बीज , सरसों बीज एवं अरंडी के बीज (प्रत्येक 2%) और कच्‍ची जूट , खाल (कच्‍ची) , सूरजमुखी एवं कॉयर फाइबर (प्रत्येक 1%) के दाम बढ़ने के कारण हुआ। हालांकि , मेस्ता एवं पशुचारा (प्रत्येक 8%), मूंगफली बीज (3%) , कुसुम (कार्दी बीज) (2%) और नाइजर बीज एवं अलसी (प्रत्येक 1%) के दाम घट गए।


    ‘ खनिज ’ समूह का सूचकांक पिछले महीने के 129.3 अंक (अनंतिम) से 5.4 प्रतिशत घटकर 122.3 अंक (अनंतिम) रह गया। ऐसा तांबा सांद्र ( 14%) और सीसा सांद्र एवं जस्ता सांद्र (प्रत्‍येक 7%) के दाम घटने के कारण संभव हुआ। हालांकि , क्रोमाइट ( 9%), मैंगनीज अयस्क ( 6%), बॉक्साइट ( 3%) और फास्फोराइट ( 1%) के दाम बढ़ गए।


    ईंधन एवं बिजली (भारांक 13.15 प्रतिशत)


    इस प्रमुख समूह का सूचकांक पिछले महीने के 95.0 अंक (अनंतिम) से 1.6 प्रतिशत बढ़कर 96.5 अंक (अनंतिम) हो गया। इस महीने के दौरान विभिन्‍न समूहों एवं मदों में जो परिवर्तन देखे गए उनका उल्‍लेख नीचे किया गया है :


    ‘ कोयला ’ समूह का सूचकांक पिछले महीने के 117.6 अंक (अनंतिम) से 0.6 प्रतिशत बढ़कर 118.3 अंक (अनंतिम) हो गया।‍ ऐसा लिग्‍नाइट ( 18%) का दाम बढ़ जाने के कारण हुआ।


    निर्मित उत्‍पाद (भारांक 64.23 प्रतिशत)


    इस प्रमुख समूह का सूचकांक पिछले महीने के 113.9 अंक (अनंतिम) से 0.1 प्रतिशत बढ़कर 114.0 अंक (अनंतिम) हो गया।‍ इस महीने के दौरान विभिन्‍न समूहों एवं मदों में जो परिवर्तन देखे गए उनका उल्‍लेख नीचे किया गया है :


    ‘ खाद्य उत्‍पादों के निर्माण ’ का सूचकांक पिछले महीने के 127.9 अंक (अनंतिम) से 0.4 प्रतिशत घटकर 127.4 अंक (अनंतिम) रह गया।‍ ऐसा शीरा (20%) , गुड़ एवं बेसन (प्रत्येक 6%) , चीनी , शहद और मिल्‍क पाउडर (प्रत्येक 4%) , कॉफी पाउडर एवं खोई (प्रत्येक 3%) , प्रसंस्कृत चाय , मैदा एवं सूजी (प्रत्येक 2%) और बासमती चावल एवं इंस्‍टैंट कॉफी (प्रत्येक 1%) के दाम घटने के कारण संभव हुआ।


    ' वस्त्रों के निर्माण ' समूह का सूचकांक पिछले महीने के 113.5 अंक (अनंतिम) से 0.4 प्रतिशत घटकर 113.0 अंक (अनंतिम) रह गया। ‍


    विभिन्‍न जिंसों के थोक मूल्‍य सूचकांक एवं महंगाई दर देखने के लिए यहां अंग्रेजी का अनुलग्‍नक-1 और 2 क्लिक करें


    ****


    वीके/एएम/आरआरएस/वाईबी- 631 5


    

    
    (Release ID: 1516747) Visitor Counter : 379