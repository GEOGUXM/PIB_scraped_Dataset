      रक्षा मंत्रालय

      आईएनएस विक्रमादित्य को बिहार रेजीमेंट और भारतीय वायु सेना की छठवीं स्क्वॉड्रन के साथ सम्बद्ध किया गया
      Posted On: 18 JAN 2018 5:09PM by PIB Delhi


    भारतीय वायु सेना के सबसे बड़े और देश के एकमात्र विमान वाहक पोत आईएनएस विक्रमादित्य को भारतीय सेना की प्रतिष्ठित और युद्ध कुशल इन्फैंट्री बिहार रेजीमेंट तथा जैगुअर युद्धक विमानों से लैस समुद्री इलाके में युद्ध में निपुण भारतीय वायु सेना की छठवीं स्क्वॉड्रन के साथ सम्बद्ध कर दिया गया है। इस संबंध में आईएनएस विक्रमादित्य पर एक शानदार समारोह का आयोजन किया गया। पश्चिमी नौसेना कमान के फ्लैग ऑफिसर कमांडिंग-इन-चीफ वाइस एडमिरल गिरीश लूथरा पीवीएसएम, एवीएसएम, वीएसएम, एडीसी और लेफ्टिनेट जनरल अमरजीत सिंह, एवीएसएम, एसएम, सेना सचिव और बिहार रेजीमेंट के कर्नल विशिष्ट अतिथि थे। इस अवसर पर एयरवाइस मार्शल एम फर्नाडिस, वीएम, वीएसएम, एयर आफिसर कमांडिंग वायुसेना की तरफ से समारोह में शामिल हुए। इनके अलावा तीनों सशस्त्र बलों के वरिष्ठ अधिकारी भी मौजूद थे।


    ऐतिहासिक सम्बद्धता समारोह की शुरूआत तीनों सेवाओं के वरिष्ठ अधिकारियों की सलामी परेड से शुरू हुई। इसके बाद उपस्थितजनों को पश्चिमी बेड़े के फ्लैग आफिसर कमांडिंग रियर एडमिरल आर बी पंडित ने संबोधित किया। अपने स्वागत भाषण में उन्होंने सम्बद्धता के महत्व और उसकी वर्तमान प्रासंगिकता पर प्रकाश डाला। उसके बाद भारतीय वायुसेना के विमानों ने फ्लाईपास्ट का प्रदर्शन किया। फ्लाईपास्ट का नेतृत्व चेतक हेलीकॉप्टरों ने किया। उनके पीछे गोवा के नौसेना वायुस्टेशन से मिग-29 के ने उड़ान भरी।


    ***


    वीके/एएम / एकेपी/एमएम-6370

    
    
    (Release ID: 1517090) Visitor Counter : 337