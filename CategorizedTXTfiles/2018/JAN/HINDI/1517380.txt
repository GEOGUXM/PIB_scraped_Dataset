      आयुष

      अंतर्राष्ट्रीय होम्योपैथी विशेषज्ञ सुश्री रशेल रोबर्ट्स ने केंद्रीय आयुष मंत्री श्री श्रीपद नाइक से मुलाकात की
      Posted On: 21 JAN 2018 12:28PM by PIB Delhi


    होम्योपैथी अनुसंधान संस्थान, ब्रिटेन की अंतर्राष्ट्रीय होम्योपैथी विशेषज्ञ और होम्योपैथी की शिक्षक सुश्री रशेल रोबर्ट्स ने आज गोवा में केंद्रीय आयुष (स्वतंत्र प्रभार) राज्यमंत्री श्री श्रीपद नाइक से मुलाकात की। इस बैठक में सुश्री रोबर्ट्स ने मंत्री महोदय को बताया कि अंतर्राष्ट्रीय होम्योपैथी समुदाय भारत द्वारा अपनाए गए स्वास्थ्य देखभाल के एकीकरण के लिए भारत की ओर आशा भरी नजर से देखता है। उन्होंने कहा कि प्रत्येक व्यक्ति को स्वास्थ्य उपचार प्रणाली चुनने की आजादी होनी चाहिए और भारत इसे संभव बनाने के लिए एक बेहतरीन उदाहरण है। सुश्री रोबर्ट्स के दौरे का उद्देश्य होम्योपैथी समुदाय से विचारविमर्श, भारत के होम्योपैथी क्षेत्र को ओर अधिक जानना तथा विशेष तौर पर जन-स्वास्थ्य में होम्योपैथी का संस्थानीकरण है। श्री नायक ने उनके भारत आगमन पर सुश्री रोबर्ट का अभिनंदन किया और उनके दौरे के उद्देश्य को पूरा करने में मंत्रालय की ओर से पूर्ण सहयोग का आश्वासन दिया।


    इस संदर्भ में आयुष मंत्रालय ने मंत्रालय के स्वायत्त निकाय, केंद्रीय होम्योपैथी अनुसंधान परिषद (सीसीआरएच) द्वारा होम्योपैथी में वैज्ञानिकी अनुसंधान की 6 बैठकों की मंजूरी दे दी है। ये बैठक दिल्ली में 25 और 27 जनवरी, कोलकाता में 29 जनवरी और कोट्टयम (केरल में) 31 जनवरी और 1 फरवरी को होगी। ये बैठकें भारत और ब्रिटेन के बीच होम्योपैथी ज्ञान के आदान-प्रदान में विशेषज्ञता प्राप्त करने और व्यवसायिक सहयोग के अवसर प्रदान करेगीं। इसका विश्व स्तर पर होम्योपैथी के भविष्य को सुरक्षित करने में इस्तेमाल किया जा सकता है। इन बैठकों का उद्देश्य आदर्श जन-स्वास्थ्य के लिए होम्योपैथी के प्रयोग के लाभों को दर्शाते हुए होम्योपैथी की सही प्रतिरूप को परियोजित करना है। यह विचार-विमर्श अंतर्राष्ट्रीय कार्यक्षेत्र में होम्योपैथी क्षेत्र के समक्ष चुनौतियों का समाधान पेश करेंगी।


    केंद्रीय होम्योपैथी अनुसंधान परिषद(सीसीआरएच) इन बैठकों के दौरान होम्योपैथी पर एक घंटे अवधि वाली विशेष फिल्म “जस्ट वन ड्रॉप” का प्रदर्शन भी करेगी ।


    *****


    वीके/एएम/पीकेए/एमएस—6411


    

    
    (Release ID: 1517380) Visitor Counter : 169