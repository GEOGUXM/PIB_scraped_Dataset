      गृह मंत्रालय

      केंद्रीय गृहमंत्री ने नव वर्ष के अवसर पर उत्तराखंड के नीलोंग स्थित आईटीबीपी सीमा आउट-पोस्ट की यात्रा की
      
      श्री राजनाथ सिंह ने सीमा बल को मजबूत बनाने के लिए हरसंभव सहायता देने का आश्वासन दिया

      Posted On: 01 JAN 2018 7:16PM by PIB Delhi

    नव वर्ष के अवसर पर केंद्रीय गृहमंत्री ने आज उत्तराखंड जिले में हिमालय सीमा के अग्रिम क्षेत्रों की यात्रा की। उन्होंने नीलोंग सीमा आउट-पोस्ट में तैनात आईटीबीपी के जवानों से मुलाकात की। यह आउट-पोस्ट 11,636 फीट एमएसएल की ऊंचाई पर स्थित है। श्री राजनाथ सिंह ने घाटी की बर्फीली ऊंचाई पर तैनात जवानों से व्यक्तिगत बातचीत की।


    केंद्रीय गृहमंत्री ने शून्य से कम तापमान में हिमालय की बेहद ऊंची व कठिन परिस्थितियों में समर्पित सेवा के लिए आईटीबीपी जवानों की प्रशंसा की। उन्होंने कहा कि हिमवीर बड़े हौसले के साथ कार्य कर रहे हैं और मंत्रालय राष्ट्र के प्रति आईटीबीपी कर्मियों की अमूल्य सेवाओं से वाकिफ है। उन्होंने सीमा बल को मजबूत बनाने के लिए हरसंभव सहायता देने का आश्वासन दिया। इस यात्रा में आईटीबीपी के डीजी श्री आर.के. पचनंदा भी उनके साथ थे।


    कल केंद्रीय गृहमंत्री आईटीबीपी जवानों के परिवारों से मिले, जो उत्तरकाशी के माटली स्थित यूनिट परिसर के आवासों में रह रहे हैं। नए वर्ष के अवसर पर उन्होंने जवानों के परिजनों को बधाई दी। श्री राजनाथ सिंह की यह पहली नीलोंग यात्रा है। पिछले वर्ष सितम्बर-अक्टूबर में श्री राजनाथ सिंह ने माना, लपथल और रिमखिम स्थित आउट-पोस्ट तथा जोशीमठ के निकट ऑउली स्थित आईटीबीपी पर्वतारोहण संस्थान का दौरा किया था। उन्होंने आईटीबीपी जवानों के साथ दशहरा पर्व मनाया था।


    ***


    वीके//एएम/जेके/एसकेपी–6161

    
    
    (Release ID: 1514923) Visitor Counter : 336