      रेल मंत्रालय

      रेल मंत्रालय ने स्मार्ट फ्रेट ऑपरेशन ऑप्टिमाइजेशन एण्ड रियल टाइम इंफॉरमेशन (स्फूर्ति) एप्लिकेशन लांच किया
      
      इस एप्लिकेशन से जोन/मण्डल/सेक्शनों पर सवारी और माल गाड़ी दोनो का परिचालन देखा जा सकता है
      
      इस एप्लिकेशन के माध्यम से विशेष प्रकार के स्टॉक के लिए रेकों की स्थिति देखी जा सकती है
      
      
      Posted On: 11 JAN 2018 6:57PM by PIB Delhi


    रेल यातायात की प्रवाह और अधिकत्तम माल ढुलाई संचालन योजना में मदद के लिए प्रमुख डीजिटल पहल करते हुए रेल मंत्रालय ने स्मार्ट फ्रेट ऑपरेशन आप्टिमाइजेशन एण्ड रियल टाइम इन्फोर्मेशन (स्फूर्ति) एप्लिकेशन लांच किया है। यह एप्लिकेशन माल ढुलाई प्रबंधकों के लिए है और इसकी विशेषता भौगोलिक सूचना प्रणाली (जीआईएस) व्यूज और डैशबोर्ड का इस्तेमाल करते हुए माल ढुलाई व्यवसाय की निगरानी और प्रबंधन में सहायक है।


    स्फूर्ति एप्लिकेशन की प्रमुख विशेषताएं निम्नलिखित हैं।

      * इस एप्लिकेशन से भौगोलिक सूचना प्रणाली (जीआईएस) व्यू पर माल गाड़ियों की आवाजाही देखी जा सकती है।
      * जोन/मण्डल और सेक्शनों में एकल जीआईएस व्यू में सवारी गाड़ी और माल गाड़ी दोनो पर नजर रखी जा सकती है।
      * माल ढुलाई व्यवसाय की निगरानी की जा सकती है।
      * क्षेत्रीय/मण्डल यातायात का तुलनात्मक विश्लेषण।
      * नये प्राप्त यातायात और खोए यातायात का विश्लेषण।
      * इस एप से एकल खिड़की में सभी माल ढुलाई सम्पतियों को ध्यान से देखा जा सकता है।
      * आकाशीय दृष्टि से प्रारम्भ से अंत तक रेक गतिविधि देखने का प्रावधान
      * अंतर परिवर्तन स्थलों पर प्रत्याशित यातायात ताकि दैनिक कार्य प्रदर्शन मूल्यांकन देखा जा सके।
      * प्रत्येक जोन और मण्डलों का लोडिंग तथा माल ढुलाई सम्पतियों के उपयोग के मामले में कार्य प्रदर्शन देखा जा सकता है।
      * सेक्शनों मण्डलों तथा क्षेत्रों के लिए सेक्शनवार कार्य प्रदर्शन की निगरानी से यातायात मार्ग तय करने में मदद मिलेगी।
      * रेकों का बेहतर कायाकल्प सुनिश्चित करने के लिए माल ढुलाई टर्मिनल तथा साइडिंगस की बेहतर निगरानी।

    स्फूर्ति एप्लिकेशन: की विशेषताएं

      * माल ढुलाई संचालन सूचना प्रणाली मैप व्यू- सीआरआईएस में एक भौगोलिक सूचना प्रणाली (जीआईएस) आधारित निगरानी एंव प्रबंधन उपकरण की डीजाइनिंग और विकास किया गया है। यह उपकरण भारतीय रेल नेटवर्क पर माल गाड़ियों को स्तरीय दृष्टि से देखने में सक्षम बनाता है। इससे यातायात प्रवाह और अधिकत्म माल ढुलाई संचालन नियोजन में यहायक हैं। माल ढुलाई सहायक सूचना प्रणाली मैप व्यू माल ढुलाई संचालन में सुधार के लिए मण्डलीय/सेक्शन/क्षेत्रीय तथा बोर्ड स्तर पर प्रबंधन की आवश्यकताओं को पूरा करने के लिए डीजाइन की गई है। यह माल गाडियों के कार्य प्रदर्शन को भौगोलिक आकाशीय दृष्टि से देखने की सुविधा उपलब्ध कराती है। इसमें से कुछ निम्नलिखित हैं।
     1. प्रणाली में अंतिम रिपोर्टिंग के आधार पर भारतीय रेल के नेटवर्क पर सभी माल गाड़ियों की स्थिति।
     2. भारतीय रेल के एक क्षेत्र/मण्डल से दूसरे क्षेत्र/मण्डल में माल गाड़ियों की आवाजाही।
     3. सामग्री लादान का विवरण देते हुए नेटवर्क पर रेकों की स्थिति।
     4. भारतीय रेल में माल ढुलाई स्टोक की स्थिती- लादे गए माल और खाली दोनो नेटवर्क पर।
     5. जिस स्टेशन से गाड़ियां बदली जानी हों उन स्टेशनों पर पहुंचने वाली गाड़ियों के संभावित यातायात की वास्तविक समय में निगरानी तथा उसके बारे में पूर्व संभावना की जानकारी।
     6. भारतीय रेल नेटवर्क का लिया गया मूल-गंतव्य यातायात का संकेतक।
     7. नेटवर्क पर दिये गए अनुमति योग्य स्वतंत्र समय से आगे रेकों को रोकने को दिखाना।
     8. प्रमुख सामग्रियों की लदान प्रवृति उपलब्ध है जो नेटवर्क पर टर्मिनलों तथा उनके मूल-गंतव्य के लदान प्रदर्शन को चिन्हित करती हैं।
     9. पूरे नेटवर्क में सेक्शन के अनुसार माल गाड़ियों का गति प्रदर्शन रियल टाइम आधार पर अधतन बनाया जाता है। यह काम कंट्रोल ऑफिस एप्लिकेशन के माध्यम से लिये गए रियल टाइम सेक्शनल रनिंग डाटा का इस्तेमाल करके और ऐतिहासिक माल ढुलाई डाटा के साथ तुलना करके किया जाता है ताकि रियल टाइम आधार पर सेक्शन में प्रदर्शन के स्तर को निर्धारित किया जा सके।

    बी. बदले जाने के लिए रेकों के बारे में पूर्वानुमान


    मण्डलीय अंतर परिवर्तन के लिए पूर्वानुमान व्यक्त सभी लदानों की निगरानी लेकिन उप-खण्डीय अंतर परिवर्तन के लिए जिस सामान का पूर्वानुमान किया गया है, जब तक उस अंतर परिवर्तन की जानकारी प्राप्त नहीं हुई है उस अवधि तक उसकी निगरानी। पूर्वानुमानित प्रतिक्षारत लदाना दो कलर थीमों पर है जो मण्डलीय अंतर परिवर्तन दिशा पर आधारित हैं।


    सी. सामान विशेष रेक स्थिति


    विशेष प्रकार के स्टॉक के लिए रेकों की स्थिति देखी जा सकती है। विशेष प्रकार के रेकों के लदे और खाली रेक विभिन्न रंगों में भारतीय रेल नेटवर्क मानचित्रों में चिन्हित हैं। भौगोलिक आकाशीय व्यू से नीचे के लदान मार्ग को भी देखा जा सकता है।


    डी. भारतीय रेल में नया मूल और गंतव्य जोड़ा गया


    पिछले तीन वर्षों के डाटा की तुलना में विशेष अवधि के दौरान लिये गए नए मूल गंतव्य प्रवाह की निगरानी विवरण सामग्री अनुसार या मूल गंतव्य (ओडी) के अनुसार दिये गए हैं।


    इ. प्रमुख सामानों के लिए लदान प्रवृतियां


    एक निश्चित अवधि के दौरान प्रमुख सामानों के लिए भारतीय रेल नेटवर्क में लदान की निगरानी टर्मिनल जीआईएस व्यू पर प्रदर्शित हैं। इसमें अलग-अलग सामग्री अलग-अलग रंगों में देखी जा सकती है। व्यक्तिगत मूल-गंतव्य देखने के लिए नीचे जाने की व्यवस्था है।


    एफ. माल गाड़ी प्रदर्शन


    प्रत्येक कार्य पाली के लिए इस विकल्प के जरिये भारतीय रेल सेक्शनों पर चल रही माल गाड़ियों का प्रदर्शन देखा जा सकता है। प्रदर्शन का निर्धारण सेक्शन की वर्तमान गति की तुलना मानक औसत गति से करने के बाद किया जाता है।


    सेक्शन प्रदर्शन को औसत से कम, औसत या अच्छा में दिखाया गया है और यह मानकों की तुलना में (विभिन्न रंगों में दिखाये गए) प्रदर्शन पर आधारित हैं। पूरे सेक्शन को माल गाड़ियों की बहुतायत आवाजाही को कलर थीम पर मानचित्र पर दिखाया गया है।


    बुहतायत आवाजाही स्थिति तीन पालियों (00:00 to 08:00), (08:00 to 16:00) और (16:00 to 24:00) में उपलब्ध है।


    वीके/एएम/एजी/एल-6268


    

    
    (Release ID: 1516447) Visitor Counter : 502
    
    
    
    
    

9.