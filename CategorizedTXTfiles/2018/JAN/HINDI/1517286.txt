      रक्षा मंत्रालय

      मित्रता के सेतु – रॉयल ऑस्‍ट्रेलियन नेवी चीफ ने भारतीय नौसेना अकाद‍मी का दौरा किया
      Posted On: 19 JAN 2018 8:10PM by PIB Delhi


    1.रॉयल ऑस्‍ट्रेलियन नेवी के प्रमुख वाइस एडमिरल टिमोथी डब्‍ल्‍यू बैरेट ने रॉयल ऑस्‍ट्रेलियन नेवेल (आरएएन) शिष्‍टमंडलों के साथ आज 19 जनवरी, 2018 शुक्रवार को भारतीय नौसेना अकाद‍मी (आईएनए) का दौरा किया। यात्रा के दौरान रॉयल ऑस्‍ट्रेलियन नेवी के प्रमुख एवं उनके साथ आए आरएएन शिष्‍टमंडलों को बुनियादी ढांचे, शैक्षणिक सुविधाओं तथा आईएनए में प्रशिक्षण प्रक्रियाओं से अवगत कराया गया।


    2. इस दौरे का उद्देश्‍य दोनों देशों की नौसेनाओं के बीच मित्रता के सेतु का निर्माण करना, सर्वश्रेष्‍ठ प्रचलनों का आदान-प्रदान करना तथा भारत और ऑस्‍ट्रेलिया के बीच द्विपक्षीय रक्षा सौदों को मजबूत करना तथा उसमें बढ़ोतरी करना है।


    3. रॉयल ऑस्‍ट्रेलियन नेवेल (आरएएन) शिष्‍टमंडलों के साथ रॉयल ऑस्‍ट्रेलियन नेवी के प्रमुख वाइस एडमिरल टिमोथी डब्‍ल्‍यू बैरेट की यात्रा द्विवार्षिक ऑस्‍ट्रेलिया-भारत सामुद्रिक द्विपक्षीय अभ्‍यास (ऑसिनडेक्‍स), जिसका परिचालन 13 से 19 जून 2017 तक ऑस्‍ट्रेलिया के पश्चिमी तट के पश्चिमी ऑस्‍ट्रेलिया अभ्‍यास क्षेत्रों में किया गया था, के द्वितीय संस्‍करण के सफल समापन के तुरंत बाद आयोजित की गई है।


    4. दोनों देशों के बीच सामुद्रिक सहयोग भारत की पूर्वी देशों के साथ द्विपक्षीय सहयोग को बढ़ावा देने, अंत: पारस्‍परिकता में वृद्धि करने तथा दोनों देशों की नौसेनाओं के बीच सहयोग के बढ़ते स्‍तर की प्रतीक है।


    5. रॉयल ऑस्‍ट्रेलियन नेवी के प्रमुख ने अपनी यात्रा के दौरान वाइस एडमिरल एस.वी.भोकारे, एवीएसएम, वाइएसएम, एनएम, कमांडेंट, आईएनए के साथ मुलाकात की जो ऑस्‍ट्रेलियन डिफेंस कॉलेज, कैनबरा के एक पूर्व छात्र हैं।


    ***


    वीके/एएम/एसकेजे/एनआर–63 98


    

    
    (Release ID: 1517286) Visitor Counter : 370
    
    
      Read this release in: English