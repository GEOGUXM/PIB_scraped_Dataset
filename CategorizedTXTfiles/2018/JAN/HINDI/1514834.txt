      श्रम और रोजगार मंत्रालय

      नवंबर, 2017 का औद्योगिक कामगारों के लिए उपभोक्ता मूल्य सूचकांक
      Posted On: 01 JAN 2018 12:28PM by PIB Delhi


    नवंबर, 2017 में औद्योगिक कामगारों के लिए अखिल भारतीय उपभोक्ता मूल्य सूचकांक (सीपीआई-आईडब्ल्यू) में एक बिंदु की वृद्धि हुई और यह 288 पर रहा। 1-मासिक प्रतिशत बदलाव के आधार पर पिछले वर्ष की इसी अवधि की (+) 0.35 प्रतिशत की तुलना में यह अक्टूबर, 2017 और नवंबर, 2017 के बीच (-) 0.36 की कमी दर्ज की गयी।


    मौजूदा सूचकांक में अधिकतम दवाओं खाद्य समूह के कारण आया, जो कुल परिवर्तन में (+) 1.10 प्रतिशत था। आटा, अंडा (मुर्गी), बकरे का मांस, गाय का दूध, प्याज, इमली, करेला, बंदगोभी, गाजर, नारियल, आलू, टमाटर, रसोई गैस, बिजली का शुल्क, जलाने की लकड़ी, मिट्टी का तेल, निजी ट्यूशन शुल्क, पेट्रोल, नाई का शुल्क आदि सूचकांक में बढ़ोत्तरी के लिए जिम्मेदार रहे। हालांकि अरहर दाल, चने की दाल, मसूर दाल, उड़द दाल, मूंगफली तेल , ताजा मछली, कुक्कुट (चिकन), हरी मिर्च, लहसुन, अदरक, बैंगन, फूलगोभी, फ्रेंच बीन, हरा धनिया की पत्तियां, मेथी, पालक, मूली, सेब, केले आदि ने सूचकांक को कम बनाए रखा।


    नवंबर, 2017 के लिए मासिक सीपीआई-आईडब्लयू के संदर्भ में साल-दर-साल महंगाई 3.97 प्रतिशत रही, जबकि पिछले महीने यह 3.24 प्रतिशत थी और पिछले वर्ष की सामान अवधि में यह आंकड़ा 2.59 प्रतिशत था। इसी तरह खाद्य मुद्रा स्फीति 3.91 प्रतिशत रही, जबकि पिछले महीने यह 2.26 प्रतिशत थी और पिछले वर्ष की सामान अवधि के दौरान यह 1.66 प्रतिशत थी।


    केन्द्रीय स्तर पर गिरडीह में अधिकतम बढ़ोत्तरी (सात अंक) रही। इसके साथ ही सलेम और पुद्दुचेरी (छह अंक) और राउलकेला, शोलापुर, मिरकारा और गाजियाबाद में (पांच अंक) की वृद्धि दर्ज की गयी। इसके साथ ही पांच केन्द्रों पर चार अंकों की वृद्धि, 16 केन्द्रों पर 3 अंक, 13 केन्द्रों पर 2 अंक और 12 केन्द्रों पर 1 अंक की वृद्धि दर्ज की गयी। इसके सापेक्ष कोलकाता में अधिकतम 3 अंकों की कमी और इसके बाद मुंगेर-जमालपुर, अमृतसर, चंडीगढ़ में 3-3 अंकों और दुमदुमा तिनसुकिया में 2-2 अंकों की कमी दर्ज की गयी। इनमें 7 केन्द्रों पर 1 अंक की कमी और शेष 13 केन्द्रों पर कोई बदलाव नहीं दर्ज किया गया।


    34 केन्द्रों की सूचकांक अखिल भारतीय सूचकांक से अधिक रहे और 42 केन्द्रों के सूचकांक राष्ट्रीय औसत से कम रहे। विशाखापट्टनम और गाजियाबाद केन्द्र का सूचकांक अखिल भारतीय सूचकांक के बराबर रहा।


    दिसंबर, 2017 के लिए सीपीआई-आईडब्ल्यू की अगली श्रृंखला बुधवार, 31 जनवरी, 2018 को जारी की जाएगी। उसे कार्यालय की वेबसाइट www.labourbureaunew.gov.in पर उपलब्ध करा दिया जाएगा।


    ***


    वीके / एएम / एजे / डीए - 6155


    

    
    (Release ID: 1514834) Visitor Counter : 512