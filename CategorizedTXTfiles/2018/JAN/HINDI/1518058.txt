      पर्यटन मंत्रालय

      ‘भारत पर्व’ समारोह ने देशभक्ति का जज्बा और देश की समृद्ध सांस्कृतिक विरासत को प्रोत्साहित किया
      Posted On: 28 JAN 2018 1:39PM by PIB Delhi


    भारत पर्व का आयोजन पर्यटन मंत्रालय द्वारा दिल्ली में किया जा रहा है। इसका आयोजन लालकिला परिसर में 26 जनवरी से 31 जनवरी 2018 के बीच हो रहा है। समारोह लोगों के बीच देशभक्ति के भाव और राष्ट्र की समृद्ध सासंकृतिक विविधता को प्रोत्साहित कर रहा है। लोग यहां बड़ी संख्या में आ रहे हैं। पर्व में प्रवेश निशुल्क है और आम जनता के लिए दोपहर 12 बजे से रात 10 बजे तक खुला है। हालांकि प्रवेश के समय पहचान पत्र का होना आवश्यक है।


    आज थल सेना, वायु सेना और नौसेना ने बैंड से प्रस्तुति दी और सेना ने अपने डायनमिक बैंड का प्रदर्शन किया। चंढीगढ़ से आए कलाकारों ने शास्त्रीय गायन कार्यक्रम पेश क्या। गुजरात के कलाकारों ने गरबा रास की प्रस्तुति दी। बिहार के कलाकारों ने परिणय सूत्र का प्रदर्शन किया। वहीं मध्य प्रदेश के कलाकारों ने बधाई और राजस्थानी कलाकारों ने सेहरिया, गैर और चकरी का प्रदर्शन किया। अंत में पूर्वी क्षेत्र संस्कृति केंद्र ने समूचे भारत की विभिन्न कलाओं से जुड़े नृत्य की प्रस्तुति दी।


    पर्यटन मंत्रालय को समारोह के आयोजन की जिम्मेदारी दी गई है, जिसके तहत गणतंत्र दिवस परेड की झांकियों का प्रदर्शन, सशस्त्र बलों के बैंड की प्रस्तुति, विविध व्यंजन फूड कोर्ट, हस्तशिल्प मेला, देश के विभिन्न क्षेत्रों के सांस्कृतिक कार्यक्रमों का प्रदर्शन और विज्ञापन एवं दृश्य प्रचार निदेशालय की फोटो प्रदर्शनी लगाई गई है।


    विज्ञापन एवं दृश्य प्रचार निदेशालय ने “नया भारत हम करके रहेंगे” विषय पर आधारित प्रदर्शनी लगाई है।


    ***


    वीके/एएम/बीपी/एमएस– 6483

    
    
    (Release ID: 1518058) Visitor Counter : 89