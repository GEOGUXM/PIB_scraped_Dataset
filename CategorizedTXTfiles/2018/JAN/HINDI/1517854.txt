      उपभोक्‍ता कार्य, खाद्य एवं सार्वजनिक वितरण मंत्रालय

      गन्‍ने के मूल्‍य के बकाया की स्थिति
      Posted On: 25 JAN 2018 5:15PM by PIB Delhi


    वर्तमान मौसम में अधिक उत्‍पादन और पिछले मौसम की तुलना में चीनी के कम मूल्‍यों के बावजूद सरकार द्वारा किए गए विभिन्‍न उपायों और राज्‍य सरकारों के प्रयासों के परिणामस्‍वरूप गन्‍ने के मूल्‍य का बकाया तुलनात्‍मक रूप से कम रहा। अब तक वर्तमान मौसम में गन्‍ने के मूल्‍य का बकाया एसएपी आधार पर 7826 करोड़ रुपये रहा, जबकि पिछले चीनी मौसम में इसी अवधि के दौरान यह 8982 करोड़ रुपये था। यहां तक कि चीनी मौसम 2016-17 के लिए गन्‍ने के मूल्‍य का बकाया कम होकर 52 करोड़ रुपये (एफआरपी आधार पर) रह गया और गन्‍ने के 57,608 करोड़ रुपये भुगतान करने योग्‍य बकाये के विरूद्ध 1076 करोड़ रुपये (एसएपी आधार पर) रहा। अत: चीनी मौसम 2016-17 में गन्‍ने का करीब 99.9 प्रतिशत बकाया (एफआरपी आधार पर) निपटाया जा चुका है। चीनी मौसम 2015-16 के संबंध में केवल 122 करोड़ रुपये (एफआरपी आधार पर) और 710 करोड़ रुपये (एसएपी आधार पर) लम्बित हैं तथा पिछले वर्षों के बकाये के भुगतान की प्रक्रिया चल रही है।


    वर्तमान मौसम के दौरान गन्‍ने की पिराई जोरों से चल रही है और चीनी मिलें आने वाले दिनों में चीनी की बिक्री तथा अपने उप-उत्‍पादों से गन्‍ने के बकाया का भुगतान करने में सक्षम होंगी।


    
    ***


    वीके/एएम/केपी/वाईबी – 6465


    

    
    (Release ID: 1517854) Visitor Counter : 310
    
    
      Read this release in: English