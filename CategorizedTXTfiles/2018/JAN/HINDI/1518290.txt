      पूर्वोत्‍तर क्षेत्र विकास मंत्रालय

      पीएचडी चैंबर ने पूर्वोत्तर में उद्योगो की संभावनाओं पर केंद्रीय मंत्री डॉ. जितेन्द्र सिंह से वार्ता की
      Posted On: 29 JAN 2018 1:49PM by PIB Delhi


    पीएचडी चैम्बर आफ कामर्स के राष्ट्रीय अध्यक्ष श्री अनिल खेतान और वरिष्ठ राष्ट्रीय उपाध्यक्ष श्री राजीव तलवार की अगुवाई में प्रतिनिधिमंडल ने आज केन्द्रीय पूर्वोत्तर क्षेत्र विकास (स्वतंत्र प्रभार), प्रधानमंत्री कार्यालय, कार्मिक, लोक शिकायत और पेंशन, परमाणु ऊर्जा और अंतरिक्ष राज्य मंत्री डॉ.जितेन्द्र सिंह के साथ पूर्वोत्तर क्षेत्र में उद्योगो की संभावनाओं पर विचार-विमर्श के लिए बैठक की।


    डॉ. जितेन्द्र सिंह ने गत तीन वर्षों में व्यापार में सुगमता और क्षेत्र की क्षमताओ के प्रयोग के लिए सरकार द्वारा उठाए गए कदमों से प्रतिनिधिमंडल के सदस्यों को अवगत कराया। उन्होंने पूर्व में भंडारण और यातायात सुविधाओं की कमी के कारण प्रदेश के लगभग 40 प्रतिशत फलों के नुकसान पर खेद जताया। डॉ. जितेंद्र सिंह ने कहा कि पूर्वोत्तर राज्यों में सड़क और रेल संपर्क और नेटवर्क में सुधार से इस कमी पर काफी हद तक काबू किया जा सका है। डॉ. जितेन्द्र सिंह ने युवा स्टार्ट अप्स के लिए पूर्वोत्तर क्षेत्र विकास मंत्रालय द्वारा शुरू किए गए “ वेन्चर फंड ” का भी उल्लेख किया इस पहल को नए उद्यमियो से अप्रत्याशित सहयोग प्राप्त हुआ है।


    डॉ.जितेन्द्र सिंह ने कहा कि पूर्वोत्तर भारत में व्यापार की अपार संभावनाओं से विश्व समुदाय को अवगत कराने के लिए गुवाहाटी में 3 फरवरी को एक विशाल शिखर सम्मेलन का आयोजन किया जा रहा हैं। प्रतिनिधिमंडल के सदस्यों ने पशुपालन में सुअवसर-निर्यात के लिए संभावना- फोकस पूर्वोत्तर पर आयोजित किए गए सम्मेलनों के बारे मे डॉ. जितेन्द्र सिंह को बताया। यह सम्मेलन गुवाहाटी (असम),शिलांग(मेघालय) और अगरतला(त्रिपुरा)में आयोजित किए गए थे। पूर्वोत्तर क्षेत्र के किसानों को पशुपालन,मछलीपालन आदि क्षेत्रो में उत्तर और दक्षिण भारत के किसानों का अनुसरण करने को कहा गया। किसान नई वैज्ञानिक तकनीक को भी अपना सकते हैं और सरकार संभावित उद्यमियो के लिए सुविधा केन्द्र शुरू कर सकती है।


    पीएचडी चैम्बर के प्रतिनिधियो ने डॉ.जितेन्द्र सिंह को भविष्य में आयोजित कार्यक्रमों के संबंध में जानकारी दी। इनमें इम्फाल में “ मेगा फूड प्रोसेसिंग ” पर सेमिनार, आईजाल में खाद्य प्रसंस्करण को विकसित करने के लिये प्रौद्योगिकी पर सेमिनार और इटानगर में युवा उद्यमियों के विकास पर सेमिनार शामिल हैं।


    डॉ. जितेन्द्र सिंह ने इन प्रयासों के लिए पूर्वोत्तर विकास मंत्रालय द्वारा सहयोग का आश्वासन किया। उन्होंने कहा पूर्वोत्तर क्षेत्र विकास मंत्रालय के अधिकारी इन प्रयासों से अधिकतम लाभ प्राप्त करने के लिए प्रदेश के सभी आठ राज्यों के साथ समन्वय स्थापित करेंगे।


    ***


    वीके/एएम / पीकेए/पीबी – 6493


    

    
    (Release ID: 1518290) Visitor Counter : 109