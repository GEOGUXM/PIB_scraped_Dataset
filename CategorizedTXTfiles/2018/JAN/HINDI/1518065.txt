      वित्‍त मंत्रालय

      आर्थिक सर्वेक्षण में ओडीएफ क्षेत्रों में सकारात्मक स्वास्थ्य व आर्थिक प्रभाव का उल्लेख करता है
      
      ग्रामीण भारत में स्वच्छता कवरेज 2014 के 39 प्रतिशत से बढ़कर जनवरी, 2018 में 76 प्रतिशत हुआ

      Posted On: 29 JAN 2018 12:42PM by PIB Delhi

    केन्‍द्रीय वित्‍त एवं कॉरपोरेट मामलों के मंत्री श्री अरुण जेटली ने आज संसद के पटल पर आर्थिक सर्वेक्षण 2017-18 प्रस्‍तुत किया।


    आर्थिक सर्वेक्षण 2017-18 ने स्वास्थ्य परिणामों में स्वच्छता के महत्वपूर्ण प्रभाव का उल्लेख किया है। 2 अक्टूबर, 2014 को स्वच्छ भारत मिशन (ग्रामीण) कार्यक्रम का शुभारम्भ किया गया था। ग्रामीण भारत में स्वच्छता कवरेज 2014 के 39 प्रतिशत से बढ़कर जनवरी, 2018 में 76 प्रतिशत हो गया है।


    2014 में खुले में शौच जाने वाले व्यक्तियों की आबादी 55 करोड़ थी, जो जनवरी, 2018 में घटकर 25 करोड़ हो गई है। अब तक पूरे देश में 296 जिलों तथा 3,07,349 गांव को खुले में शौच से मुक्त (ओडीएफ) घोषित किया गया है। 8राज्यों और 2 केन्द्रशासित प्रदेशों - सिक्किम, हिमाचल प्रदेश, केरल, हरियाणा, उत्तराखंड, छत्तीसगढ़, अरुणाचल प्रदेश, गुजरात, दमन और दीव तथा चंडीगढ़ – को खुले में शौच से पूर्ण रूप से मुक्त घोषित किया गया है। राष्ट्रीय प्रदर्श सर्वेक्षण कार्यालय (एनएसएस) को तथा भारतीय गुणवत्ता परिषद (क्यूसीआई) के रिपोर्टों के आधार पर वैसे लोगों जिनकी शौचालय तक पहुंच है, की संख्या में 2016 के मुकाबले 2017 में 90 प्रतिशत वृद्धि दर्ज की गई है।


    सर्वेक्षण कहता है कि ग्रामीण क्षेत्रों में खुले में शौच जाने वाले व्यक्तियों की संख्या में तेजी से कमी आई है। इससे ओडीएफ क्षेत्रों में सकारात्मक स्वास्थ्य और आर्थिक प्रभाव दिखाई पड़ता है। यूनिसेफ की ‘भारत में एसबीएम का वित्तीय और आर्थिक प्रभाव’ रिर्पोट ने आंकलन किया है कि ओडीएफ गांव में एक परिवार प्रतिवर्ष 50,000 रुपये की बचत करता है।


    डीएसएम/आरएम/वीएलके/एएम/जेके/वीके/आरआरएस/एमपी/एसकेजे/पीके/जेडी/एसएस/आरके/वीके/एसएस/डीएस/वाईबी/सीएल/एनआर/डी/सी/27

    
    
    (Release ID: 1518065) Visitor Counter : 162