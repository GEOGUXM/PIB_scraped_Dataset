      उप राष्ट्रपति सचिवालय

      उपराष्ट्रपति ने एनसीसी गणतंत्र दिवस शिविर का उद्घाटन किया
      
      श्री एम वेंकैया नायडू ने सामाजिक जागरूकता अभियान विशेषतया स्वच्छता अभियान में एनसीसी कैडेटों की भूमिका की सराहना की
      
      Posted On: 06 JAN 2018 7:53PM by PIB Delhi


    भारत के उपराष्ट्रपति श्री एम वेंकैया नायडू ने आज एनसीसी गणतंत्र दिवस शिविर 2018 का उद्घाटन किया। इस अवसर पर उन्हें सलामी गारद दिया गया और उपराष्ट्रपति ने परेड का निरीक्षण किया। कैडेटों को संबोधित करते हुए श्री एम वेंकैया नायडू ने सामाजिक जागरूकता अभियान, विशेषतया स्वच्छता अभियान में एनसीसी कैडेटों की भूमिका की सराहना की।


    उपराष्ट्रपति के सम्बोधन का मूलपाठ निम्नलिखित है:


    "मुझे प्रसन्नता है कि में राष्ट्रीय कैडेट कोर के गणतंत्र दिवस शिविर में हूँ।


    शुरूआत में, मैं आप सभी को समृद्ध और उज्ज्वल नए साल के लिए अपनी शुभकामनाएं देता हूँ। मुझे हमारे युवाओं के उज्ज्वल और युवा चेहरों को देखकर बहुत खुशी हो रही है, जो जोश के साथ आत्मविश्वास से मुस्करा रहे हैं।


    राष्ट्रीय कैडेट कोर दुनिया में सबसे बड़ा वर्दीधारी युवा संगठन है यह हमारे देश के विभिन्न हिस्सों से युवाओं को एक साथ मिलाता है। दूरदराज के और आदिवासी क्षेत्रों सहित यह उन्हें हमारे महान राष्ट्र के जिम्मेदार और अनुशासित एकजुट नागरिकों के रूप में ढालता है।


    यह संगठन भाईचारे की भावना को बढ़ावा देता है, चरित्र निर्माण करता है, निस्वार्थ सेवा के मूल्यों को ध्यान में रखता है, साथी नागरिकों, सामुदायिक सेवा और साहस की भावना का संचार करता है। इस शिविर का वातावरण सौहार्द और देशभक्ति की भावना को बढ़ावा देता है। यह शिविर प्रेरणा और सीखने के अनुभव के लिए हम सभी को यादगार रहेगा। यह आपको न केवल देश के दूसरे हिस्सों से कैडेटों के साथ बल्कि उन विदेशी मित्र देशों से भी सहभागिता करने का सुअवसर प्रदान करेगा, जो इस शिविर के दौरान यहाँ पहुंचने वाले हैं। यह आपके देश को बेहतर समझने के लिए न केवल एक अनूठा सुअवसर होगा, बल्कि अपने क्षितिज के विस्तार और दूसरे देशों के साथी कैडेटों के साथ स्थायी मैत्री को बढ़ावा देने में स्थायी होगा। यह शिविर, राष्ट्रीय और अंतर्राष्ट्रीय सीमाओं के माध्यम से सार्वभौमिक भाईचारे की भावना को बढ़ावा देगा।


    नई चुनौतियां हर दिन आती हैं, जिसका हमें दुनिया के एक परिपक्व लोकतंत्र के रूप में सामना करना पड़ता है। संकट और प्राकृतिक आपदाओं जैसे भूकंप, चक्रवात और बाढ़ के समय आपका योगदान प्रशंसनीय रहा है।


    स्वच्छ भारत अभियान, एड्स, प्रौढ शिक्षा, दहेज और भ्रष्टाचार के बारे में लोगों को शिक्षित करने और जागरूक बनाने में आपके प्रयासों की सभी ने सराहना की है। आपके प्रयासों से सामाजिक संरचना में सकारात्मक सुधार होगा। मुझे पूर्ण विश्वास है कि निकट भविष्य में आपके प्रयास फलीभूत होंगे।


    राष्ट्रीय कैडेट कोर राष्ट्रीय एकता का एक चमकता हुआ उदाहरण है और आप हमारे राष्ट्र के स्तंभ हैं। यह जान कर खुशी हुई कि एनसीसी कैडेट्स सभी महत्वपूर्ण अवसरों पर बड़ी संख्या में भाग ले रहे हैं। मुझे बताया गया है कि इस वर्ष पूरे देश में लगभग एक लाख कैडेटों ने अंतर्राष्ट्रीय योग दिवस में भाग लिया। मुझे यह जानकर खुशी हुई है कि एनसीसी बालिका कैडेट्स ने जुलाई 2017 में माउंट लद्दाखी पर चढाई की है और सितंबर 2017 में लड़कों ने माउंट जोगिन पर चढ़ाई की है। एनसीसी, विभिन्न संबंधित कार्यक्रमों में भाग ले रहे लगभग 10 लाख कैडेटों के साथ स्वच्छ अभियान में योगदान देता आ रहा है।


    यह गहरी संतुष्टि की बात है कि आप जीवन के सभी क्षेत्रों में उत्कृष्टता प्राप्त कर चुके हैं एनसीसी की अंडर -17 लड़कियों की फुटबाल टीम ने सितंबर 2017 में दिल्ली में आयोजित सुब्रोतो कप में उपविजेता ट्रॉफी जीती। खेल, विशेष रूप से निशानेबाजी के क्षेत्र में एनसीसी कैडेटों का उत्साहजनक प्रदर्शन, आगामी वर्षों में हमारे खेलो के उज्ज्वल भविष्य का एक निश्चित संकेत है। मुझे पूरा यकीन है कि एनसीसी ऐसे खिलाडि़यों को तैयार करने का कार्य करता रहेगा जिन पर हमारे देश को गर्व होगा।


    आज, मैं आपसे इसे कड़ी मेहनत के साथ जारी रखने और आने वाले समय में अपने कर्तव्यों पूर्ण समर्पण और श्रेष्ठा के साथ जारी रखने के लिए आग्रह करता हूँ।


    मैं यहां आपकी उपस्थिति और स्मार्ट ड्रिल से बहुत प्रभावित हूँ आप सभी को इसके लिए बधाई देता हूँ।


    मुझे वार्षिक राष्ट्रीय कैडेट कोर गणतंत्र दिवस शिविर 2018 का उद्घाटन करते हुए बहुत प्रसन्नता हो रही है।


    *****


    वीके/पीकेए/एनके – 6208

    
    
    (Release ID: 1515838) Visitor Counter : 679