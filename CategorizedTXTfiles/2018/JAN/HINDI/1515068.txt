      नवीन एवं नवीकरणीय ऊर्जा मंत्रालय

      भारत में लगभग 8000 मेगावाट ज्‍वारीय ऊर्जा की अनुमानित क्षमता : श्री आर के सिंह
      Posted On: 02 JAN 2018 6:01PM by PIB Delhi


    विद्युत तथा नवीन और नवीकरणीय ऊर्जा राज्‍य मंत्री (स्‍वतंत्र प्रभार) श्री राजकुमार सिंह ने आज राज्‍य सभा में एक प्रश्‍न के लिखित उत्तर में बताया कि भारतीय प्रौद्योगिकी संस्‍थान, चेन्‍नई द्वारा क्रिसिल (क्रेडिट रेटिंग इंफॉरमेशन ऑफ इंडिया लिमिटेड) रिस्‍क एंड इंफ्रास्‍ट्रक्‍चर सोल्‍यूशन लिमिटेड के सहयोग से किए गए अध्‍ययन के अनुसार देश में ज्‍वारीय ऊर्जा की अनुमानित क्षमता लगभग 8000 मेगावाट है जिसमें से 7000 मेगावाट खंबात की खाड़ी, 1200 मेगावाट गुजरात में कच्‍छ की खाड़ी में तथा पश्चिम बंगाल के सुन्‍दर वन में गांगेये डेल्‍टा में 100 मेगावाट है।


    श्री राजकुमार सिंह ने कहा कि ‘स्‍टडी ऑन टाइडल एंड वेब एनर्जी इन इंडिया: सर्वे ऑन द पोटेंशियल एंड प्रोपोजिशन ऑफ ए रोडमैप’ शीर्षक वाली यह रिपोर्ट वेबसाइट www.ireda.gov.in पर उपलब्‍ध है।


    श्री सिंह ने बताया कि प्रति मेगावाट 30 करोड़ रुपये से 60 करोड़ रुपये के बीच उच्‍च पूंजी लागत के कारण ज्‍वारीय ऊर्जा का वाणिज्यिक आधार पर फिलहाल शोधन नहीं किया जा सकता है।


    ***


    वीके/एएम/एजी/वीके – 6172

    
    
    (Release ID: 1515068) Visitor Counter : 360