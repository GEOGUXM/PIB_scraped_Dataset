      गृह मंत्रालय

      छत्तीसगढ़ के कोंडागांव के स्कूली बच्चों ने गृहमंत्री से भेंट की
      Posted On: 31 JAN 2018 6:51PM by PIB Delhi


    छत्तीसगढ़ के कोंडागांव के स्कूली बच्चों के एक दल ने आज यहां गृहमंत्री श्री राजनाथ सिंह से भेंट की। गृह मंत्रालय के अधीन सिविक एक्सन प्रोग्राम के तहत भारत-तिब्बत सीमा पुलिस (आईटीबीपी) ने छत्तीसगढ़ के इन स्कूली बच्चों के लिये यह आयोजन किया था। इन बच्चों ने तीरंदाजी, हॉकी, जूडो आदि राज्य स्तरीय खेल प्रतियोगिताओं में पदक जीते हैं और इन बच्चों को आईटीबीपी ने प्रशिक्षित किया है। यह पर्यटन-यात्रा 29 जनवरी, 2018 को शुरू हुई है और 2 फरवरी, 2018 को समाप्त होगी।


    दल के सदस्यों ने गृह मंत्री महोदय के साथ अपने अनुभवों को साझा किया। श्री राजनाथ सिंह ने दल के सदस्यों के साथ बातचीत की और उन्हें प्रमाण-पत्र प्रदान किये। इस अवसर पर आईटीबीपी के महानिदेशक श्री आर. के पचनंदा भी उपस्थित थे।


    इस 21 सदस्यीय दल में कोंडागांव (छत्तीसगढ़) के 20 छात्र और एक अध्यापक शामिल हैं, जिन्होंने नई दिल्ली के ऐतिहासिक स्थलों का भी दौरा किया।


    सीमावर्ती गांवों/ दूरस्थ क्षेत्रों के स्कूली बच्चों के लिए वर्तमान वित्त वर्ष के दौरान आईटीबीपी द्वारा आयोजित यह सातवां पर्यटन कार्यक्रम है।


    *****


    वीके/एएम/एकेपी/सीएस–6506

    
    
    (Release ID: 1518459) Visitor Counter : 188