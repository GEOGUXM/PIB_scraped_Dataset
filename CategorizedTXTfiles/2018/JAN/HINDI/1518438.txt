      निर्वाचन आयोग

      भारत निर्वाचन आयोग की राष्ट्रीय निर्वाचन क्विज 2018 अंतर-स्कूली प्रतियोगिता में 13.6 लाख छात्रों ने हिस्सा लिया
      Posted On: 31 JAN 2018 4:22PM by PIB Delhi


    भारत निर्वाचन आयोग द्वारा आयोजित राष्ट्रीय निर्वाचन क्विज 2018 में रांची के दिल्ली पब्लिक स्कूल की टीम को विजेता घोषित किया गया। राष्ट्रीय मतदाता दिवस के दौरान नई दिल्ली में आयोजित एक समारोह में माननीय राष्ट्रपति ने डीपीएस रांची की टीम में शामिल मधुर जैन और आदित्य कुमार को एनईक्यू 2018 ट्रॉफी प्रदान की।


    माननीय राष्ट्रपति, विधि एवं न्याय मंत्री श्री रविशंकर प्रसाद और मुख्य चुनाव आयुक्त


    श्री ओ. पी. रावत की उपस्थिति में डीपीएस रांची की टीम को ट्रॉफी प्रदान करते हुए।


    राष्ट्रीय निर्वाचन क्विज 2018 में 38000 स्कूलों से 13.36 लाख छात्रों ने हिस्सा लिया। यह प्रतियोगिता ढाई महीने से अधिक चली। फाइनल में दिल्ली, गोवा, झारखंड, जम्मू-कश्मीर, मणिपुर, पुद्दुचेरी के 6 स्कूलों की टीमों के बीच मुकाबला हुआ।


    दिल्ली पब्लिक स्कूल, रांची की टीम में मधुर जैन और आदित्य कुमार शामिल थे, जिन्होंने 105 अंक हासिल किए। उन्हें प्रतियोगिता में चैम्पियन का खिताब मिला। वी. विष्णु प्रिया और आर. मिथुन कृष्ण की सैंट पैट्रिक मैट्रिक हायर सेकेन्ड्री स्कूल, पुद्दुचेरी को दूसरा स्थान मिला, जबकि अशमान मैनाली और शंगकेर सिंह लाईश्राम की जवाहर नवोदय विद्यालय, सेनापति, मणिपुर की टीम को तीसरा स्थान मिला। ट्रॉफी के साथ प्रथम पुरस्कार के साथ एक लाख रुपये नकद दिया गया। पहले रनरअप को 80 हजार रुपये और दूसरे रनरअप को 60 हजार रुपये प्रदान किए गए। ग्रैंड फिनाले की शेष तीन टीमों को 50-50 हजार रुपये प्रदान किए गए। नकद पुरस्कार राशि की आधी रकम संबंधित स्कूल को और शेष रकम टीम के दोनों छात्रों को दी गई।


    उल्लेखनीय है कि राष्ट्रीय निर्वाचन क्विज 2018 का आयोजन भारत निर्वाचन आयोग ने अपने ‘युवाओं एवं भावी मतदाताओं का सशक्तिकरण’ नामक पहल के तहत करता है। सभी राज्यों और केंद्र शासित प्रदेशों की 36 टीमों के 72 छात्र, जो कक्षा 9 से 12 में पढ़ते हैं वे भावी मतदाताओं की श्रेणी में आते हैं। दिल्ली की यात्रा के दौरान प्रतिभागियों को राष्ट्रपति भवन, कुतुब परिसर, निर्वाचन संग्रहालय, लाल किला, गांधी स्मृति, हुमायूं का मकबरा और बिरला मंदिर के शैक्षिक पर्यटन पर भी ले जाया गया।


    6 जोनल-फाइनल और गैंड फिनाले का आयोजन राज्यसभा टीवी के सहयोग से किया गया। पूर्वोत्तर जोन का पहला एपिसोड राजसभा टीवी द्वारा 8वें राष्ट्रीय मतदाता दिवस पर प्रसारित किया गया था। शेष 5 जोनों और गैंड फिनाले का प्रसारण आगामी 6 हफ्तों में प्रत्येक रविवार को किया जा रहा है। यह प्रसारण यूट्यूब पर भी उपलब्ध रहेगा। ग्रैंड फिनाले को राज्यसभा टीवी द्वारा 11 मार्च, 2018 को प्रसारित किया जाएगा। उसे फेसबुक इंडिया पेज पर भी प्रत्यक्ष देखा जा सकता है।


    *****


    वीके /एएम/एकेपी/सीएस–6503

    
    
    (Release ID: 1518438) Visitor Counter : 402
    
    
      Read this release in: English