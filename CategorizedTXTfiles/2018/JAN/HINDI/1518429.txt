      सड़क परिवहन एवं राजमार्ग मंत्रालय

      भारतीय राष्‍ट्रीय राजमार्ग प्राधिकरण ने 192 टोल प्‍लाजा में शौचालय सुविधा दी, शेष 180 टोल प्‍लाजा को मार्च 2019 तक कवर किया जाएगा
      Posted On: 31 JAN 2018 3:43PM by PIB Delhi


    भारतीय राष्‍ट्रीय राजमार्ग प्राधिकरण ने 192 टोल प्‍लाजा में शौचालय सुविधा दी है और शेष 180 टोल प्‍लाजा को मार्च 2019 तक कवर किया जाएगा। भारत सरकार के अग्रणी कार्यक्रम स्‍वच्‍छ भारत मिशन के अंतर्गत भारतीय राष्‍ट्रीय राजमार्ग प्राधिकरण अपने 372 टोल प्‍लाजाओं में सड़क के दोनों ओर अलग-अलग महिला और पुरुष शौचालय उपलब्‍ध करा रहा है और इन स्‍थानों पर गंदगी दूर करने के लिए कचड़े के डब्‍बों और होर्डिंगों पर स्‍वच्‍छता संदेश लगा रहा है।


    भारतीय राष्‍ट्रीय राजमार्ग प्राधिकरण ने चालू स्‍वच्‍छता पखवाड़ा 16-31 जनवरी तथा जुलाई 2017 में तथा 16 से 31 तारीख तक आयोजित स्‍वच्‍छता पखवाड़े में भाग लिया था। प्राधिकरण स्‍वच्‍छ भारत मिशन के अंतिम वर्ष में सभी टोल प्‍लाजा में शौचालय सुविधा उपलब्‍ध कराने का लक्ष्‍य रखा है। इस संबंध में सड़क परिवहन और राजमार्ग मंत्रालय प्रगति पर नजर रखे हुए है। राष्‍ट्रीय राजमार्गों पर बने सभी टोल प्‍लाजा पर चालू स्‍वच्‍छता पखवाड़ा 16-31 जनवरी 2018 के अंतर्गत निम्‍नलिखित गतिविधियां चलाई गई हैं।

                                                                                                               
i.) सभी टोल प्‍लाजा को खुले में शौच से मुक्‍त बनाना                                                            
                                                                                                               
                                                                                                               
                                                                                                               
ii.) पखवाड़े के दौरान टोल प्‍लाजा पर अस्‍थाई शौचालय के प्रावधान                                                
                                                                                                               
                                                                                                               
                                                                                                               
iii.) स्‍वच्‍छता पखवाड़ा जागरुकता कार्यशाला                                                                    
                                                                                                               
                                                                                                               
                                                                                                               
iv.) सड़क के किनारे बने ढाबों को गंदगी मुक्‍त बनाना और साफ-सफाई की व्‍यवस्‍था करना                             
                                                                                                               
                                                                                                               
                                                                                                               
v.) विशेष स्‍वच्‍छता अभियान/ मेगा सड़क स्‍वच्‍छता आयोजन/ श्रमदान                                               
                                                                                                               
                                                                                                               
                                                                                                               
vi.) सड़क निर्माण के दौरान कम से कम अपशिष्‍ट निकलना                                                            
                                                                                                               
                                                                                                               
                                                                                                               
vii.) सड़क और पुल निर्माण के दौरान पर्याप्‍त स्‍वच्‍छता सुविधाएं बनाए रखने के लिए कंपनियों को सर्कुलर जारी करना
                                                                                                               
                                                                                                               
                                                                                                               
viii.) गंदगी मुक्‍त निर्माण स्‍थल                                                                              
                                                                                                               
                                                                                                               
                                                                                                               
ix.) बैनरों, पोस्‍टरों तथा होर्डिंग के माध्‍यम से स्‍वच्‍छता संदेश प्रदर्शित करना                              
                                                                                                               
                                                                                                               
                                                                                                               
x.) पौध रोपण तथा भविष्‍य में पौधों का रख-रखाव                                                                  
                                                                                                               
                                                                                                               
                                                                                                               
xi.) स्‍वच्‍छ भारत कर्मियों के लिए पुरस्‍कार                                                                   
                                                                                                               
                                                                                                               
                                                                                                               
xii.) राजमार्गों पर लगे पुराने पोस्‍टरों को हटाना क्‍योंकि ये चालकों का ध्‍यान भटकाते है।                      
                                                                                                               
                                                                                                               

    ***


    वीके/एएम/एजे/एनआर-6501

    
    
    (Release ID: 1518429) Visitor Counter : 310
    
    
      Read this release in: English