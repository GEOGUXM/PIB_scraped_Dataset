      प्रधानमंत्री कार्यालय

      प्रधानमंत्री श्री नरेन्द्र मोदी राजस्थान के बाड़मेर में रिफाइनरी के कार्य शुभारंभ में भाग लेंगे
      Posted On: 15 JAN 2018 12:18PM by PIB Delhi


    प्रधानमंत्री श्री नरेन्द्र मोदी 16 जनवरी,2018 को राजस्थान के बाड़मेर में पचपदरा में राजस्थान रिफाइनरी के कार्य शुभांरभ के अवसर पर आयोजित समारोह में भाग लेंगे।


    राजस्थान के पास प्रचुर मात्रा में तेल और गैस का भंडार है। राजस्थान रिफाइनरी राज्य की पहली रिफाइनरी होगी। इसका निर्माण 9 एमएमटीपीए के रिफाइनरी और पेट्रोकेमिकल परिसर के रूप में किया गया है। इस रिफाइनरी के उत्पाद भारत स्टेज-6 उत्सर्जन मानको के अनुरूप होंगे। परियोजना की अनुमानित लागत 43 हजार करोड़ रूपए है और यह हिंदुस्तान पेट्रोलियम कार्पोरेशन लिमिटेड(एचपीसीएल) और राजस्थान सरकार का संयुक्त उपक्रम है।


    राजस्थान रिफाइनरी के कार्य शुभारंभ समारोह में राजस्थान के राज्यपाल और मुख्यमंत्री एवं कई केंद्रीय मंत्रियो के भाग लेने की आशा है।


    *****


    वीके/एएम/एजे/एमएस–6306


    

    
    (Release ID: 1516694) Visitor Counter : 520