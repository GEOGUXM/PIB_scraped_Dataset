      राष्ट्रपति सचिवालय

      इजराइल के प्रधानमंत्री ने राष्ट्रपति से मुलाकात की
      Posted On: 15 JAN 2018 8:56PM by PIB Delhi


    इजराइल के प्रधानमंत्री श्री बेंजामिन नेतान्‍याहू ने आज (15 जनवरी , 2018) राष्ट्रपति भवन में राष्ट्रपति श्री राम नाथ कोविंद से मुलाकात की।


    इजराइल के प्रधानमंत्री का स्‍वागत करते हुए महामहिम राष्ट्रपति ने कहा कि भारत की उनकी यात्रा भारत और इजराइल के बीच राजनयिक संबंधों की स्‍थापना की 25वीं सालगिरह के जश्‍न का उत्‍कर्ष है। हमारे गर्मजोशीपूर्ण और मैत्रीपूर्ण संबंध और भी मजबूत हो रहे हैं। लगभग दो वर्षों की अवधि में ही दोनों ही देशों के प्रधानमंत्री और राष्‍ट्रपति एक दूसरे देश की यात्राएं कर चुके हैं।


    महामहिम राष्ट्रपति ने कहा कि हमारे द्विपक्षीय सहयोग में कई गुना बढोतरी हुई है। राजनीतिक समझ , सुरक्षा सहयोग और प्रौद्योगिकी साझीदारी भारत और इजराइल के बीच रणनीतिक संबंधों के मुख्‍य स्‍तंभ हैं। उन्‍होंने जोर देकर कहा कि अंतरिक्ष , साइबर सुरक्षा एवं नवोन्‍मेषण जैसे नए क्षेत्र हमारी साझीदारी को और गहराई प्रदान करेंगे।


    *****


    वीके/एएम/एसकेजे-6323


    

    
    (Release ID: 1516783) Visitor Counter : 571