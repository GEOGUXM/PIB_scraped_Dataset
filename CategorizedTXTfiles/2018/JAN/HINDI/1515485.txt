      प्रधानमंत्री कार्यालय

      प्रधानमंत्री का आकांक्षी जिलों के सुधार संबंधी सम्‍मेलन में संबोधन
      Posted On: 04 JAN 2018 4:16PM by PIB Delhi


    प्रधानमंत्री श्री नरेन्‍द्र मोदी कल आकांक्षी जिलों के सुधार संबंधी सम्‍मेलन को संबोधित करेंगे। यह कार्यक्रम नीति आयोग द्वारा डॉ अम्‍बेडकर अंतर्राष्‍ट्रीय केंद्र , नई दिल्‍ली में आयोजित किया जा रहा है। प्रधानमंत्री 100 से अधिक जिलों के सुधार के प्रभारी अधिकारियों से बातचीत करेंगे।


    यह कार्यक्रम प्रधानमंत्री नरेन्‍द्र मोदी के 2022 तक नए भारत के विजन के अनुसरण में है। केंद्र सरकार ने उन जिलों के तेजी से सुधार के लिए एक प्रमुख नीतिगत पहल की शुरूआत की है जो विशिष्‍ट विकास पैमानों में पिछड़ रहे हैं। इन जिलों की विशिष्‍ट विकासात्‍मक जरूरतों पर ध्‍यान देने के लिए केंद्र तथा राज्‍यों के प्रयासों को समन्वित करने हेतु अपर सचिव तथा संयुक्‍त सचिव के ओहदे के वरिष्‍ठ सरकारी अधिकारियों को प्रभारी अधिकारी के रूप में पदनामित किया गया है।


    वीके/एएम/जेडी/एसके-6193

    
    
    (Release ID: 1515485) Visitor Counter : 548