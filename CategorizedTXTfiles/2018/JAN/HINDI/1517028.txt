      पेट्रोलियम एवं प्राकृतिक गैस मंत्रालय

      सक्षम-2018
      Posted On: 16 JAN 2018 8:35PM by PIB Delhi


    पेट्रोलियम एवं प्राकृतिक गैस मंत्रालय के पेट्रोलियम संरक्षण अनुसंधान संघ (पीसीआरए) के जन-केन्द्रित मेगा अभियान ‘सक्षम-2018’ को नई दिल्‍ली में आयोजित एक उद्घाटन समारोह में 16 जनवरी को लांच किया गया, जो महीने भर जारी रहेगा।


    पीसीआरए सक्षम राष्ट्रीय निबंध और पेंटिंग प्रतियोगिता -2017 स्‍कूली बच्‍चों के बीच काफी लोकप्रिय रही है। देश के सभी शिक्षा बोर्डों के समस्‍त स्‍कूलों के लगभग 40 लाख बच्‍चों ने इसमें भाग लिया। समारोह के दौरान पीसीआरए सक्षम राष्ट्रीय निबंध और पेंटिंग प्रतियोगिता -2017 के विजेताओं को पुरस्‍कार प्रदान किए गए, ताकि ईंधन संरक्षण के क्षेत्र में जारी प्रयासों के तहत बच्चों को प्रोत्साहित किया जा सके। इन पुरस्‍कारों में सिंगापुर अध्ययन दौरा, लैपटॉप, टेबलेट और नकद पुरस्कार शामिल हैं। इस अवसर पर उपस्थित गणमान्‍य व्‍यक्ति फाइनल में पहुंचने वाले बच्‍चों की पेंटिंग में दर्शाये गए अभिनव स्‍केच, कौशल एवं विचारों को देखकर अचंभित हो गए।


    सक्षम-2018 के दौरान राष्ट्रीय प्रश्नोत्तरी प्रतियोगिता का फाइनल आयोजित किया जाएगा जिसमें 31 राज्‍यों के विद्यार्थी राष्‍ट्रीय टाइटि‍ल पाने के लिए अपनी ओर से कोई भी कसर नहीं छोड़ेंगे।


    ईंधन संरक्षण के क्षेत्र में राष्‍ट्रीय हित को ध्‍यान में रखते हुए तेल कंपनियों द्वारा दिए गए उल्‍लेखनीय योगदान के लिए उन्‍हें इस अवसर पर पुरस्‍कार प्रदान किए गए।


    ***


    वीके/एएम/आरआरएस/वीके–6362


    

    
    (Release ID: 1517028) Visitor Counter : 109