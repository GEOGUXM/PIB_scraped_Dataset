      रक्षा मंत्रालय

      बीटिंग द रिट्रीट-2018 की झलक
      Posted On: 28 JAN 2018 5:30PM by PIB Delhi


    इस साल कल आयोजित होने वाला ‘बीटिंग द रिट्रीट’ समारोह भारतीय धुनों से सराबोर होगा। ऐतिहासिक विजय चौक पर 26 से अधिक प्रदर्शनों में सेना, नौसेना, वायुसेना और राज्य पुलिस तथा केन्द्रीय सशस्त्र पुलिस बल (सीएपीएफ) के बैंड मनोरम संगीत के साथ दर्शकों को उत्साहित करेंगे। 26 प्रदर्शनों में से 25 धुन भारतीय संगीतकारों ने तैयार की हैं जिनमें भारतीय सैनिकों, झेलम, अज दीया रति, हराना हेराणा, नृत्य सरीता, कुंदन सिंग, मयूर नृत्य, मनोहर नटराज , बैट ऑफ़ द स्काई, सतेरे हिंद,मुश्कोह घाटी,गिरि राज,तेजस,गगन शक्ति,द ग्रेट मार्शल, द बहादुर वॉरियर्स, आईएनएस नीलगिरी, नमस्ते इंडिया, जय भारती,अमृत वानी,वीर गोरखा और शेरे-ई-जवान' शामिल हैं जबकि ' पावर ऑफ़ साउंड 'और 'किंगडम ऑफ हेवेन' दो नई रचनाएं हैं। इसमें केवल एक पश्चिमी धुन ‘एबाइड विद मी’ शामिल होगी। इस आयोजन का समापन लोकप्रिय धुन ‘सारे जहां अच्छा’से होगा।


    
    बिटिंग द रिट्रीट हर साल 29 जनवरी को विजय चौक में चार दिवसीय गणतंत्र दिवस समारोह के समापन का प्रतीक है। इस साल 18 सैन्य बैंड, 15 पाइप्स और ड्रम बैंड रेजीमेंटल केंद्र और बटालियन से बिटिंग द रिट्रीट समारोह में भाग लिया। इसके अलावा भारतीय नौसेना और भारतीय वायु सेना के एक-एक बैंड भी इस आयोजन का हिस्सा बन जाएंगे। इसके अलावा राज्य पुलिस और सीएपीएफ के एक अन्य बैंड भी, जिनमें केंद्रीय औद्योगिक सुरक्षा बल, केंद्रीय रिजर्व पुलिस बल और दिल्ली पुलिस के शामिल होंगे।


    
    बीटिंग द रिट्रीट समारोह के प्रमुख संचालक मेजर अशोक कुमार होंगे जबकि सेना के सैन्य बैंड के संचालक उप मेजर एसके शर्मा, नौसेना और वायु सेना के बैंड संचालक क्रमशः मास्टर चीफ पेट्टी ऑफिसर (संगीतकार- I) रमेश चंद और जूनियर वारंट ऑफिसर अशोक कुमार होंगे।


    
    राज्य पुलिस और सीएपीएफ बैंड्स के संचालक कांस्टेबल भीम सिंह होंगे। सुबेदार जगदीश गिरी की अध्यक्षता में बिगुल बजाया जाएगा और सुबेदार मेजर नम बहादुर गुरुंग की अध्यक्षता में पाइप्स व बैंड्स की प्रस्तुति होगी।


    
    परेड के दौरान ‘बिटींग द रिट्रीट’ राष्ट्रीय गौरव का कार्यक्रम बन कर उभरा है। 1950 के शुरुआत में इस समारोह की शुरुआत हुई है और भारतीय सेना के मेजर रॉबर्ट ने इस अनोखे समारोह का ढांचा विकसित किया जो संगीत की धुनों से सराबोर होता है। 'बैटिंग रिट्रीट' सदियों पुरानी सैन्य परंपरा का प्रतीक है, जब सैनिक लड़ाई समाप्त कर अपने शस्त्र ढक देते हैं और सूर्यास्त के समय युद्ध के मैदान से शिविरों में वापस लौट आते हैं। समारोह से यादें ताजा हो जाती हैं।


    
    *****


    
    वीके/एएम/वीएस/पीबी–6491
    

    
    (Release ID: 1518287) Visitor Counter : 70
    
    
      Read this release in: English , Tamil