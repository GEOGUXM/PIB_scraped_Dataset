      वित्‍त मंत्रालय

      आर्थिक सर्वेक्षण में एसडीजी-3 के तहत लक्ष्यों को हासिल करने तथा स्वास्थ्य प्रणालियों का सुदृढ़ीकरण करने की प्रतिबद्धता को दोहराया गया है
      Posted On: 29 JAN 2018 12:35PM by PIB Delhi


    आर्थिक सर्वेक्षण 2017-18 में स्थायी विकास लक्ष्य-3 (एसडीजी-3) के तहत लक्ष्यों को हासिल करने की प्रतिबद्धता को दोहराया गया है जिनमे से कुछ लक्ष्य राष्ट्रीय नीति 2017 से सम्बन्धित हैं। इस बात का उल्लेख आर्थिक सर्वेक्षण 2017-18 में किया गया है जिसे माननीय वित्त और कार्पोरेट मामले मंत्री, श्री अरूण जेटली ने आज संसद के पटल पर प्रस्तुत किया। सर्वेक्षण में 1990 और 2016 के दौरान देश में संक्रामक रोगों और गैर-संक्रामक रोगों में आए बदलाव पर गौर किया गया है। सर्वेक्षण में यह उल्लेख किया गया है कि 2016 में भारत में स्वास्थ्य हानि के लिए बाल एवं मातृत्व कुपोषण सबसे ज्यादा चुनौतीपूर्ण व जोखिम भरा कारक रहा है। अन्य प्रमुख कारक हैं वायु प्रदूषण, आहार आधारित जोखिम, उच्च रक्तचाप तथा मधुमेह आदि।


    सर्वेक्षण में राष्ट्रीय स्वास्थ्य नीति 2017 पर गौर किया गया है जिसमें राज्यों के स्वास्थ्य क्षेत्र में होने वाले खर्च को बढ़ाकर 2020 तक राज्य सरकार बजट के 08 प्रतिशत से अधिक करने की सिफारिश की गई है। सर्वेक्षण में ‘इंडियाः हैल्थ ऑफ नेशन्ज स्टेट्स’ 2017’ रिपोर्ट पर भी गौर किया गया है जो 1990 से लेकर 2016 के दौरान समस्त राज्यों में रोगों और जोखिम कारकों के निष्कषों का पहला पूर्ण सेट उपलब्ध करता है। रोग के बोझ और जोखिम कारकों को विश्लेषण करने हेतु एक फ्रेमवर्क उपलब्ध कराने के लिए डिजेबिलिटी एडजेस्टेड लाइव ईयर्स (डीएएलवाई) विकसित किया गया है। सर्वेक्षण में इस बात पर बल दिया गया है कि सभी प्रमुख राज्यों के डीएएलवाई संव्यवहार के संदर्भ में सार्वजनिक खर्च को कुशलतापूर्वक उपयोग करने तथा यह निर्धारण करने की आवश्यकता है कि क्या राज्यों द्वारा स्वास्थ्य पर खर्च किए गए उच्च व्यय से बेहतर स्वास्थ्य परिणाम हासिल हुए हैं?


    सर्वेक्षण में इस बात पर बल दिया गया है कि भारत में व्यक्ति-विशेष की स्वास्थ्य स्थिति में काफी सुधार आया है।1990 से 2015 की अवधि के दौरान जीवन प्रत्याशा 10 वर्षों तक बढ़ी है। फिर भी, सर्वेक्षण में इस बात पर चिंता व्यक्त की गई है कि विभिन्न शहरों में नैदानिक जाँचों के औसत मूल्यों में भारी अंतर है, जिसका समाधान स्वास्थ्य सेवाओं पर आउट ऑफ पॉकेट एक्सपेंसिस (ओपीई) को कम करने हेतु दरों का मानकीकरण किए जाने की आवश्यकता है।


    सर्वेक्षण के अनुसार राष्ट्रीय स्वास्थ्य नीति 2017, स्वास्थ्य, प्रणालियों का सुदृढ़ीकरण करने और सार्वभौमिक स्वास्थ्य कवरेज हासिल करने में सहायता देगी।


    डीएसएम/आरएम/वीएलके/एएम/जेके/वीके/जीबीपंत/आरआरएस/एमपी/एसकेजे/पीके/जेडी/एसएस/आरके/वीके/एसएस/डीएस/वाईबी/सीएल/एनआर/डी/सी/-31

    
    
    (Release ID: 1518053) Visitor Counter : 216