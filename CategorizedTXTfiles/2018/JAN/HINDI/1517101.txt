      रक्षा मंत्रालय

      अग्नि-5 बैलेस्टिक मिसाइल की सफल पांचवीं परीक्षण उड़ान
      Posted On: 18 JAN 2018 4:27PM by PIB Delhi


    जमीन से जमीन पर मार करने वाली लंबी दूरी की बैलेस्टिक मिसाइल अग्नि-5 का आज सफल परीक्षण उड़ान की गयी। परीक्षण उड़ान 9 बजकर 53 मिनट पर ओड़िशा के डॉ अब्दुल कलाम आईलैंड से की गयी। मिसाइल का यह पांचवां परीक्षण था। सभी पांचों अभियान सफल रहे हैं।


    लांच आप्रेशन का नेतृत्व अग्नि-5 के परियोजना निदेशक श्री जी रामागुरु और अग्नि के कार्यक्रम निदेशक श्री एम आर एम बाबू ने किया। रक्षामंत्री के वैज्ञानिक सलाहकार और प्रक्षेपास्त्र एवं सामरिक प्रणालियों के महानिदेशक डॉ जी सतीश रेड्डी ने लांच का अवलोकन किया। रक्षा अनुसंधान एवं विकास संगठन की एएसएल, डीआरडीएल, आईटीआर, आरसीआई और टीबीआरएल प्रयोगशालाओं के निदेशकों ने संपूर्ण लांच ऑप्रेशन की समीक्षा की। इस अवसर पर सशस्त्र बलों के वरिष्ठ अधिकारी भी उपस्थित थे। डीआरडीओ के अध्यक्ष एवं डीडीआर एण्ड डी के सचिव डॉ एस क्रिस्टोफर ने अग्नि-5 टीम को बधाई दी। उन्होंने कहा कि अग्नि-5 की लगातार पांचवीं सफल परिक्षण उड़ान से देश की रक्षा क्षमता में वृद्धि होगी।


    रक्षामंत्री श्रीमती निर्मला सीतारमण ने चेन्नई में रक्षा उद्योग विकास समागम का उद्घाटन करते हुए अग्नि-5 की सफल परीक्षण उड़ान पर प्रसन्नता व्यक्त की। उन्होंने इस सफलता के लिए डीआरडीओ को बधाई दी। उन्होंने मिसाइल के निर्माण में घरेलू प्रोद्योगिकियों का उपयोग करने के लिए भारतीय उद्योगों की प्रशंसा की।


    ***


    वीके/एएम /एकेपी/एमएम-6372

    
    
    (Release ID: 1517101) Visitor Counter : 572
    
    
      Read this release in: English