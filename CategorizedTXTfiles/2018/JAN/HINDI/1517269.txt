      सड़क परिवहन एवं राजमार्ग मंत्रालय

      एनएचएआई द्वारा संचालित सभी टोल प्लाजा में जल्द ही हाइवे नेस्ट होंगे
      Posted On: 19 JAN 2018 7:11PM by PIB Delhi


    राजमार्गों का इस्तेमाल करने वाले लोगों की सुविधा के लिए भारतीय राष्ट्रीय राजमार्ग प्राधिकरण (एनएचएआई) द्वारा संचालित टोल प्लाजा में जल्द ही ऐसे खोखे होंगे जिनमें पीने का पानी, चाय/कॉफी और पैकेट बंद खाना बेचा जाएगा। हाइवे नेस्ट (मिनी) नाम वाले इन खोखों का निर्माण राष्ट्रीय राजमार्ग द्वारा संचालित सभी 372 टोल प्लाजाओं के दोनों तरफ किया जा रहा है। इन खोखों को 10 मीटर x 20 मीटर पक्के चबूतरे पर टोल प्लाजा से करीब 200-250 मीटर की दूरी पर बनाया जा रहा है। इनमें महिलाओं/पुरूषों और शारीरिक रूप से दिव्यांग व्यक्तियों के लिए शौचालय की सुविधा भी होगी।


    उदयपुर-चित्तौड़गढ-कोटा मार्ग पर एनएच-76 पर नारायणपुरा टोल प्लाजा और एनएच-65 के हैदराबाद-विजयवाड़ा सेक्शन पर कोरलापहाड़ टोल प्लाजा पर दो हाइवे नेस्ट (मिनी) का उद्घाटन किया जा चुका है। मार्च, 2018 के अंत तक शेष सभी टोल प्लाजाओं पर हाइवे नेस्ट (मिनी) बनाने के प्रयास किए जा रहे हैं।


    ***


    वीके/केपी/सीएल – 6394


    

    
    (Release ID: 1517269) Visitor Counter : 276