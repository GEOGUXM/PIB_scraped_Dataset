      स्‍वास्‍थ्‍य एवं परिवार कल्‍याण मंत्रालय

      इलेक्ट्रॉनिक स्वास्थ्य रिकॉर्ड
      Posted On: 05 JAN 2018 4:29PM by PIB Delhi


    स्वास्थ्य और परिवार कल्याण मंत्रालय ने विभिन्न स्वास्थ्य सूचना प्रौद्योगिकी प्रणालियों में स्वास्थ्य परिचर्या सूचना के संग्रहण, भंडारण, संचरण, उपयोग आदि में मानकीकरण और एकरूपता, अंतर प्रचालनात्मकता लाने की मंशा से दिसंबर, 2016 (जबकि ईएचआर मानकों का पूर्ववर्ती संस्करण सितंबर, 2013 में अधिसूचित किया गया था) में भारत के लिए इलेक्ट्रोनिक स्वास्थ्य रिकार्ड (ईएचआर) मानक संस्करण, 2016 अधिसूचित किए हैं ।


    इन मानकों को अपनाए जाने के लिए स्वास्थ्य सेवा प्रदायकों तथा अन्य हितधारकों के साथ मिलकर प्रयास किए जा रहे हैं। सभी राज्यों/संघ राज्य क्षेत्र सरकारों को राष्ट्रीय स्वास्थ्य मिशन की सहायता से स्वास्थ्य परिचर्या के सभी सूचना प्रौद्योगिकी एप्लीकेशन्स में ईएचआर मानकों को अपनाए जाने की सलाह भी दी गई है।


    पूरे देश में अंतर प्रचालनात्मक तरीके से नागरिकों की ईएचआर की संकल्पित प्रणाली शुरू होने से ऑनलाइन उपलब्धता और सुलभता सुनिश्चित की जाएगी। इससे परिचर्या की निरंतरता, बेहतर स्वास्थ्य परिणाम और बेहतर निर्णय सहायक प्रणाली को सुविधाजनक बनाया जाएगा और इससे परिहार्य आवर्ती तथा ऐसीही नैदानिक जांचों पर होने वाले व्यय में कमी लाने में सहायता मिलने की आशा है।


    स्वास्थ्य और परिवार कल्याण राज्‍य मंत्री, श्रीमती अनुप्रिया पटेल के द्वारा लोकसभा में लिखित में उत्तर दिया गया I


    ***


    मव

    
    
    (Release ID: 1515665) Visitor Counter : 370