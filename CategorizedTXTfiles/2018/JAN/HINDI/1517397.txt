      सामाजिक न्‍याय एवं अधिकारिता मंत्रालय

      एनएचएफडीसी की राज्य चैनलाइजिंग एजेंसी और सार्वजनिक क्षेत्र के बैंकों और क्षेत्रीय ग्रामीण बैंकों के राष्ट्रीय सम्मेलन का आयोजन
      Posted On: 22 JAN 2018 3:11PM by PIB Delhi


    एनएचएफडीसी की राज्य चैनलाइजिंग एजेंसी, सार्वजनिक क्षेत्र के बैंकों और क्षेत्रीय ग्रामीण बैंकों के राष्ट्रीय सम्मेलन का आयोजन 19 जनवरी, 2018 को किया गया। केंद्रीय सामाजिक न्याय एवं अधिकारिता मंत्री श्री थावरचंद गहलौत, केन्द्रीय सामाजिक न्याय और अधिकारिता राज्यमंत्री श्री कृष्ण पाल गुर्जर और दिव्यांगजन सशक्तिकरण विभाग की सचिव श्रीमती शकुंतला डी. गेमलिन इस अवसर पर उपस्थित रहे। इस सम्मेलन में एनएचएफडीसी के बोर्ड निदेशक श्री एस.सी.एल. गुप्ता और श्री डी.एन. शर्मा और एससीए/ग्रामीण बैंकों एवं पीएसबी के वरिष्ठ अधिकारियों ने भाग लिया।


    श्री थावरचंद गहलौत और श्री कृष्ण पाल गुर्जर ने प्रतिभागी एजेंसियों को संबोधित किया और दिव्यांगजनों को बड़ी संख्या में लाभ पहुंचाने के लिए एनएचएफडीसी की योजनाओं के सुचारू रूप से चलने और उनके बेहतर कार्यान्वयन के लिए उन्हें एनएचएफडीसी और चैनलाइजिंग एजेंसियों के साथ बेहतर सहयोग की सलाह दी।


    डी.ई.पी.डब्ल्यू.डी के सचिव और एनएचएफडीसी के निदेशकों ने भी प्रतिभागियों को संबोधित किया। एनएचएफडीसी के मुख्य प्रबंध निदेशक श्री डी.आर. सरीन ने दिव्यांगजनों को लाभ पहुंचाने के लिए एनएचएफडीसी की योजनाओं के कार्यान्वयन संबंधित विषयों को संबोधित किया और पूरे देश में एनएचएफडीसी की रियायती योजनाओं की पहुंच को बढ़ाने के लिए एससीए/पीएसबी/आरआरबी से सुझावों को आमंत्रित किया।


    इस सम्मेलन में एनएचएफडीसी के श्रेष्ठ प्रदर्शन वाले एससीए/पीएसबी/आरआरबी को प्रोत्साहन चेक भी दिए गए।


    *****


    वीके/एएम/पीकेए/एमएस—6413

    
    
    (Release ID: 1517397) Visitor Counter : 845