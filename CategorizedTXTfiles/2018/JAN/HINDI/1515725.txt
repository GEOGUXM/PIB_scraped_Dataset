      नीति आयोग

      वित्‍त वर्ष 208-19 के दौरान जीडीपी विकास दर और अधिक मजबूत हो जाएगी : नीति आयोग
      Posted On: 05 JAN 2018 6:46PM by PIB Delhi


    नीति आयोग के उपाध्‍यक्ष डॉ. राजीव कुमार ने कहा है कि वित्‍त वर्ष 208-19 के दौरान जीडीपी विकास दर और अधिक मजबूत हो जाएगी। आज जारी विकास अनुमानों पर प्रतिक्रिया व्‍यक्‍त करते हुए उन्‍होंने कहा कि 2017-18 की दूसरी छमाही के दौरान जीडीपी वृद्धि दर बढ़कर 7 प्रतिशत तक पहुंच गई, जिससे वार्षिक वृद्धि दर 6.5 प्रतिशत हो गई। नीति आयोग के उपाध्‍यक्ष ने बताया कि पिछली तीन तिमाहियों के दौरान आर्थिक कार्य कलापों में तेजी आई है और विनिर्माण पीएमआई के अब 54 प्रतिशत के पांच वर्षों के उच्‍च स्‍तर पर पहुंचने तथा एफएमसीजी की मांग में तेजी से बढ़ोतरी होने के कारण आगे आने वाले समय में इसके और मजबूत होने की उम्‍मीद है। इसलिए 2018-19 के दौरान जीडीपी विकास दर और अधिक मजबूत हो जाएगी।


    उन्‍होंने यह भी कहा कि ये अनुमान इसलिए भी महत्‍वपूर्ण हैं, क्‍योंकि सातवें वेतन आयोग की अनुशंसाओं के कार्यान्‍वयन के कारण 2016-17 में सार्वजनिक क्षेत्र व्‍यय अपने शीर्ष पर पहुंच गया था और उनके प्रभाव के बावजूद दूसरी तिमाही की वृद्धि दर में मजबूती दर्ज की गई है।


    ***


    वीके/एएम/एसकेजे/वाईबी –6200


    

    
    (Release ID: 1515725) Visitor Counter : 478