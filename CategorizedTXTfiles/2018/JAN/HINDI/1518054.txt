      वित्‍त मंत्रालय

      समावेशी और टिकाऊ विकास अर्जित करने के लिए शिक्षा, स्‍वास्‍थ्‍य एवं सामाजिक सुरक्षा जैसी सामाजिक अवसंरचना को सर्वोच्‍च प्राथमिकता दिए जाने की जरूरत : आर्थिक सर्वेक्षण
      Posted On: 29 JAN 2018 12:37PM by PIB Delhi


    केन्‍द्रीय वित्‍त एवं कॉरपोरेट मामलों के मंत्री श्री अरुण जेटली ने आज संसद के पटल पर आर्थिक सर्वेक्षण 2017-18 प्रस्‍तुत किया।


    समावेशी और टिकाऊ विकास अर्जित करने के लिए शिक्षा, स्‍वास्‍थ्‍य एवं सामाजिक सुरक्षा जैसी सामाजिक अवसंरचना को सर्वोच्‍च प्राथमिकता दिए जाने की जरूरत है। केन्‍द्रीय वित्‍त एवं कॉरपोरेट मामलों के मंत्री श्री अरुण जेटली ने आज संसद के पटल पर आर्थिक सर्वेक्षण 2017-18 प्रस्‍तुत करने के दौरान यह जानकारी दी।


    ‘सामाजिक अवसंरचना, रोजगार एवं मानव विकास’ विषय पर शिक्षा, कौशल विकास, रोजगार, आय सृजन में बालक बालिका अनुपात की खाइयों को पाटना एवं समाज में पर्याप्‍त सामाजिक विषमताओं को कम करना, मानव क्षमताओं में संवर्धन के लिए विकास कार्यनीति के अंतर्निहित लक्ष्‍यों में से रहे हैं। सर्वेक्षण में नोट किया गया है कि भारत का विश्‍व की अग्रणी ज्ञान अर्थव्‍यवस्‍थाओं में से एक के रूप में उभरना तय है जहां शिक्षा, कौशल विकास एवं स्‍वास्‍थ्‍य सरकार के लिए प्राथमिकताएं बनी रहेंगी।


    सर्वेक्षण में यह भी कहा गया है कि सरकार योजनाओं के समन्‍वय के द्वारा व्‍यय की दक्षता में सुधार के लिए निर्धारित कदमों के अंगीकरण के साथ-साथ मानव पूंजी पर व्‍यय में बढ़ोतरी करती रही है। जीडीपी के एक अनुपात के रूप में केन्‍द्र एवं राज्‍यों द्वारा सामाजिक सेवाओं पर व्‍यय 2012-13 से 2014-15 के दौरान 6 प्रतिशत के दायरे में बना रहा था। 2017-18 (बजट अनुमान) में सामाजिक सेवाओं पर व्‍यय 6.6 प्रतिशत है।


    आर्थिक सर्वेक्षण 2017-18 में अनुशंसा की गई है कि हालांकि सूक्ष्‍म/आर्थिक विकास और प्रभावी बाजार अनिवार्य हैं, यह सुनिश्चित करना भी आवश्‍यक है कि विकास के लाभ सभी नागरिकों तक समान रूप से पहुंचे। सर्वेक्षण में निष्‍कर्ष के रूप में कहा गया है कि नीति एवं संस्‍थागत आर्थिक प्रणाली की सहायता करने वाले समावेशी विकास का सुदृढ़ीकरण हमारी सर्वोच्‍च नीतिगत प्राथमिकता होनी चाहिए।


    डीएसएम/आरएम/वीएलके/एएम/जेके/वीके/आरआरएस/एमपी/एसकेजे/पीके/जेडी/एसएस/आरके/वीके/एसएस/डीएस/वाईबी/सीएल/एनआर/डी/सी-30

    
    
    (Release ID: 1518054) Visitor Counter : 239