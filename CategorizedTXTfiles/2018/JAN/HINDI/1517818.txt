      पोत परिवहन मंत्रालय

      श्री नितिन गडकरी गाजीपुर इंटर-मोडल टर्मिनल का शिलान्यास करेंगे
      
      इस टर्मिनल का निर्माण जलमार्ग विकास परियोजना के अंग के रूप में भारतीय अंतर्देशीय जलमार्ग प्राधिकरण कर रहा है
      
      
      
      जमीन और जल के माध्यम से माल के आवागमन में सुविधा और भंडारण की व्यवस्था भी होगी
      
      
      
      गंगा को पर्यावरण अनुकूल, ईंधन कुशल और सस्ते यातायात के रूप में विकसित करने की दिशा में कदम

      Posted On: 25 JAN 2018 4:15PM by PIB Delhi

    सड़क यातायात एवं राजमार्ग, नौवहन और जल संसाधन, नदी विकास एवं गंगा संरक्षण मंत्री श्री नितिन गडकरी कल गाजीपुर, उत्तर प्रदेश में इंटर-मोडल टर्मिनल का शिलान्यास करेंगे। 155 करोड़ रुपये की लागत से इस टर्मिनल का निर्माण विश्व बैंक से सहायता प्राप्त जल मार्ग विकास परियोजना के अंग के रूप में भारतीय अंतर्देशीय जलमार्ग प्राधिकरण (आईडब्ल्यूएआई) कर रहा है। यह निर्माण गंगा या एनडब्ल्यू-1 पर किया जा रहा है। इसका लक्ष्य नदी की नौवहन क्षमता में इजाफा करना है। इस अवसर पर संचार राज्यमंत्री (स्वतंत्र प्रभार) एवं रेल राज्यमंत्री श्री मनोज सिन्हा और उत्तर प्रदेश के उप मुख्यमंत्री श्री केशव प्रसाद मौर्य भी उपस्थित रहेंगे।


    गाजीपुर स्थित इंटर-मोडल टर्मिनल एनडब्ल्यू-1 या गंगा नदी तथा एनएच-31 से जोड़ा जाएगा। उल्लेखनीय है कि एनएच-31 केवल 650 मीटर दूर स्थित है। एएच-19 उत्तर प्रदेश के गाजीपुर को पटना, बिहार से जोड़ता है। इस टर्मिनल के निर्माण से छोटे और बड़े मालवाहकों का कुशल आवागमन संभव हो जाएगा और जमीन तथा जलमार्ग के जरिये यातायात की सुविधा होगी। इसके साथ ही दोनों मार्गों से यातायात का विकल्प मिल जाएगा। टर्मिनल में गोदी, भंडारण क्षेत्र, छाजन, टर्मिनल इमारत, संचार प्रणाली और बिजली आपूर्ति की व्यवस्था रहेगी। टर्मिनल प्रतिवर्ष 12 लाख टन हैडलिंग की क्षमता से परिपूर्ण होगा।


    पर्यावरण अनुकूल यातायात को बढ़ावा देने के लिए आईडब्ल्यूएआई के प्रयासों के मद्देनजर तरल प्राकृतिक गैस (एलएनजी) की व्यवस्था भी गाजीपुर टर्मिनल में की जा रही है। आशा की जाती है कि टर्मिनल से लगभग 5000 प्रत्यक्ष और अप्रत्यक्ष रोजगार पैदा होंगे। टर्मिनल के पहले चरण का निर्माण अप्रैल, 2020 तक हो जाने की संभावना है।


    गाजीपुर स्थित इंटर-मोडल टर्मिनल 5369 करोड़ रुपये की जलमार्ग विकास परियोजना के तहत चलने वाली कई उप-परियोजनाओं में से एक है। अन्य उप-परियोजनाओं में वाराणसी, साहिबगंज और हल्दिया में तीन मल्टी-मोडल टर्मिनलों का निर्माण शामिल है। इसके अलावा फरक्का में एक नई नौवहन सुविधा, तट सुरक्षा, नदी नौवहन प्रणाली और कालूघाट में एक अन्य इंटर-मोडल टर्मिनल का निर्माण भी किया जाएगा। आईडब्ल्यूएआई गंगा या एनडब्ल्यू-1 पर इस बुनियादी ढांचे का निर्माण कर रहा है, ताकि नदी को मालवाहकों के आवागमन के योग्य बनाया जा सके। इस जलमार्ग के विकसित होने से पर्यावरण अनुकूल, ईंधन कुशल, और सस्ता वैकल्पिक यातायात उपलब्ध होगा। एनडब्ल्यू-1 भारत के पूर्वी यातायात गलियारे का एक महत्वपूर्ण घटक है, जो प्रस्तावित पूर्वी समर्पित माल गलियारा और राष्ट्रीय राजमार्ग-2 के साथ होगा। इस गलियारे से राष्ट्रीय राजधानी क्षेत्र, पूर्वी और पूर्वोत्तर राज्यों से जुड़ेगा। इसके अलावा बांग्लादेश, म्यांमार, थाइलैंड, नेपाल तथा अन्य पूर्व एवं दक्षिण पूर्व एशियाई देशों से भी महत्वपूर्ण संपर्क बिंदु बन जाएगा। यह संपर्क कोलकाता बंदरगाह और भारत-बांग्लादेश प्रोटोकॉल रूट के जरिये होगा। इस तरह जलमार्ग विकास परियोजना गंगा को पूरे क्षेत्र की आर्थिक गतिविधियों का केंद्र बनाने में सहायता करेगी।


      * स्थित इंटर-मोडल टर्मिनल परियोजना विवरण (155 करोड़ रुपये)

      * नियत स्थल : यह स्थल उत्तर प्रदेश के गाजीपुर जिले में स्थित डुंगापुर गांव के निकट गंगा नदी पर है।
      * सड़क संपर्कता : एनएच-19 टर्मिनल स्थल से 650 मीटर दूर है। राजमार्ग से टर्मिनल के बीच सड़क संपर्कता दी जानी है।
      * भूमि की आवश्यकता : 8.917 हेक्टेयर। 2.6 हेक्टेयर जमीन अधिगृहित और पंजीकृत
      * परियोजना की लागत : 155 करोड़ रुपये (भू-अधिग्रहण खर्च सहित)
      * बर्थ की संख्या : 2 (125 x 25 मीटर + 110 मीटर x 25 मीटर)
      * टर्मिनल की क्षमता : 12 लाख टन वार्षिक
      * कार्य पूरा होने की संभावित तिथि : अप्रैल, 2020
      * प्रमुख कार्गो : नेचुरल एग्रीगेट्स, पार्सल बंद और सामान्य माल
      * सुविधाएं : बर्थ, भंडारण क्षेत्र, टर्मिनल इमारत, भार की नापतौल, जल निकासी, सीवेज उपचार संयंत्र, भूमिगत जलाश्य, बोरवेल, संचार प्रणाली, बिजली सब स्टेशन, खंबे पर प्रकाश की व्यवस्था, पार्किंग।
      * गाजीपुर टर्मिनल में एलएनजी बंकरिंग सुविधा विचाराधीन।
      * लाभ
      * परियोजना से यातायात खर्च में कटौती होगी और नदी से माल आवागमन की सुविधा होगी। इसके अलावा अंदरूनी स्थानों के साथ संपर्क प्रदान किया जाएगा।
      * उत्तर प्रदेश और बिहार भर में कारगर एवं आर्थिक इंटर मोडल आपूर्ति श्रृंखला सुनिश्चित होगी।
      * रोजगार अवसर बढ़ेंगे।
      * क्षेत्र में कारोबार और व्यापार में बढ़ोतरी होगी।
      * किसानों और अन्य छोटे उद्योगों के लिए कोल्ड-स्टोरेज सुविधाएं

    गाजीपुर टर्मिनल का नक्शा देखने के लिए यहां क्लिक करें


    *****


    वीके /एएम/एकेपी/सीएस – 6468


    

    
    (Release ID: 1517818) Visitor Counter : 313
    
    
      Read this release in: English
    
    
    

*