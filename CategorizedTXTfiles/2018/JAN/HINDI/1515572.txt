      स्‍वास्‍थ्‍य एवं परिवार कल्‍याण मंत्रालय

      स्‍वास्थ्‍य मंत्रालय और टाटा मेमोरियल सेन्‍टर ने पहली डिजिटल ऑनलाइन ऑन्‍कोलॉजी ट्यूटोरियल सीरिज लॉन्‍च किया
      Posted On: 04 JAN 2018 6:30PM by PIB Delhi


    स्‍वास्थ्‍य और परिवार कल्‍याण मंत्रालय की सचिव श्रीमती प्र‍ीति सुदान ने आज स्‍वास्थ्‍य मंत्रालय के सहयोग से टाटा मेमोरियल सेन्‍टर द्वारा डिजाइन की गई देश की पहली डिजिटल ऑनलाइन ऑन्कोलॉजी ट्यूटोरियल सीरिज को लॉन्च किया। ऑन्कोलॉजी ट्यूटोरियल सीरिज का उद्देश्‍य देशभर के डॉक्‍टरों को विभिन्‍न तरह की कैंसर बीमारी की जल्‍दी पहचान, रोकथाम, दर्द में कमी लाने, पुनर्वास तथा उपचार के बारे में प्रशिक्षित और शिक्षित करना है। यह राष्‍ट्रीय कार्यक्रम का हिस्‍सा है और इसे राज्‍य सरकारों के सहयोग से देशभर में टाटा मेमोरियल सेन्‍टर द्वारा चलाया जाएगा।


    आयोजित समारोह में स्‍वास्‍थ्‍य और परिवार कल्‍याण सचिव श्रीमती प्रीति सुदान ने कहा कि यह दूरदर्शी कदम है, जो देश में स्‍वास्‍थ्‍य सेवाओं को मजबूत बनाने के लिए सूचना प्रौद्योगिकी का लाभ उठाएगा। उन्‍होंने कहा कि इससे डॉक्‍टरों को नियमित रूप से अपना ज्ञान और कौशल बढ़ाने में मदद मिलेगी। इससे अनेक लोगों की जान बचाई जा सकेगी और जीवन की गुणवत्‍ता बढ़ायी जा सकेगी। यह पाठ्यक्रम फिजिशियनों, स्‍त्री रोग विशेषज्ञों, दांत के डॉक्‍टरों और स्‍वास्थ्‍य सेवा के ऐसे पेशेवर लोगों के लिए है, जो ऑन्‍कोलॉजिस्‍ट नहीं है, लेकिन कैंसर का शीघ्र पता लगाने और उपचार में महत्‍वपूर्ण भूमिका निभा सकते है। उन्‍हें ऑन्‍कोलॉजी की बुनियादी बातों पर कौशल और ज्ञान प्राप्‍त होगा, ताकि वे बीमार को रेफर कर सके। ऑनलाइन वीडियो लेक्‍चर तैयार किये गये है, ताकि साक्ष्‍य आधारित दिशा-निर्देशों तथा कैंसर प्रबंधन कौशल के साथ ऑन्‍कोलॉजिस्‍ट को अद्यतन रखा जा सके।


    सम्‍पूर्ण पाठ्यक्रम सात सप्‍ताह का है। इसमें कैंसर की विभिन्‍न साइटों तथा सब-साइटों पर आधारित विभिन्‍न मॉड्यूल है। इसमें 40 वीडियो लेक्‍चर, केस स्‍टडी, मूल्‍यांकन, प्रश्‍नावली तथा टाटा मेमोरियल अस्‍पताल के संबधित विशेषज्ञ डॉक्‍टरों के साथ इंटरएक्टिव वेबिनार के जरिये 14 घंटे का व्‍यापक ई-लर्निंग शामिल हैं।


    भारत सरकार के डिजिटल भारत कार्यक्रम के अंतर्गत स्‍वास्‍थ्‍य मंत्रालय तथा टाटा मेमोरियल सेन्‍टर (भारत सरकार के परमाणु ऊर्जा विभाग के अंतर्गत सहायता अनुदान प्राप्‍त कैंसर सेन्‍टर) की इस पहल से लाखों डॉक्‍टरों तक पहुंचा जा सकेगा, जिनके पास शारीरिक रूप से सम्‍मेलनों, सीएमई में भाग लेने का समय नहीं है और ग्रामीण तथा 2 टीयर के शहरों में कार्य में व्‍यस्‍त हैं। इस ट्यूटोरियल में सेल्‍फ पेस्‍ड ई-लर्निंग के साथ ब्‍लेनडेड लर्निंग डिलीवरी मॉडल और टाटा मेमोरियल अस्‍पताल के विशेषज्ञ डॉक्‍टरों के साथ समय-समय पर हुए वेबिनार इंटरएक्‍शन शामिल है। इसमें निरंतर वैज्ञानिक अद्यनता और एन्‍ड ऑफकोर्स ऑनलाइन एसेसमेंट व्‍यवस्‍था भी है। नीचे दिये गये लिंक से यह कोर्स एक्‍सेस किया जा सकता है।


    https://www.omnicuris.com/academics/advanced-clinical-oncology


    समारोह में डीजीएचएस डॉ. (प्रोफेसर) जगदीश प्रसाद, स्‍वास्‍थ्‍य मंत्रालय में अपर सचिव श्री संजीव कुमार, श्री मनोज झालानी (एएस एंड एमबी, एनएचएम), संयुक्‍त सचिव श्रीमती वंदना गुरनानी तथा टाटा मेमोरियल अस्‍पताल के निदेशक-अकादमिक डॉक्‍टर कैलाश शर्मा, टाटा मेमोरियल सेन्‍टर तथा स्‍वास्‍थ्‍य परिवार कल्‍याण मंत्रालय के वरिष्‍ठ अधिकारी उपस्थित थे।


    ***


    वीके/एएम/एजी/जीआरएस – 6198


    

    
    (Release ID: 1515572) Visitor Counter : 488