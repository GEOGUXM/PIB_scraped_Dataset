      निर्वाचन आयोग

      विदेशी प्रतिनिधिमंडल ने भारतीय अंतर्राष्ट्रीय लोकतंत्र और चुनाव प्रबंधन संस्थान का दौरा किया
      Posted On: 30 JAN 2018 12:04PM by PIB Delhi


    भारतीय अंतर्राष्ट्रीय लोकतंत्र और चुनाव प्रबंधन संस्थान (आईआईआईडीईएम) ने चुनाव प्रबंधन संस्थाओ और अंतर्राष्ट्रीय संगठनो के प्रतिनिधियो के लिए अपने अत्याधुनिक द्वारका परिसर में विशेष दौरे का आयोजन किया।आस्ट्रेलिया,भूटान,गिनी,माल्डोवा,जांबिया और अंतर्राष्ट्रीय आईडीईए और आईएफईएस के प्रतिनिधियो ने परिसर का दौरा किया और आईआईआईडीईएम द्वारा प्रदान की जा रही विभिन्न सुविधाओ के संबंध में जानकारी प्राप्त की।


    उप चुनाव आयुक्त श्री सुदीप जैन ने प्रतिनिधिमंडल को नए आईआईआईडीईएम परिसर के संबंध में जानकारी दी। श्री जैन ने कहा कि परिसर के संस्थागत खंड में 1000 लोगो को 12 समूह में एक साथ प्रशिक्षण देने की क्षमता है। परिसर में 450 व्यक्तियो की क्षमता वाला प्रेक्षागृह भवन और 100 कक्ष की क्षमता वाला छात्रावास भवन भी है। श्री जैन ने आईआईआईडीईएम के दृष्टिकोण,लक्ष्य और विभिन्न गतिविधियो के संबंध में जानकारी दी और प्रतिनिधिमंडल और ईएमबी अधिकारियो को नए परिसर में क्षमता निर्माण गतिविधियो में भागीदारी कर दुनिया भर में श्रेष्ठ और व्यवसायिक रूप से प्रबंध युक्त चुनावो के लिए सुविधाओ का लाभ उठाने के लिए कहा। प्रतिनिधिमंडल ने दौरे की समाप्ति पर हरित और स्वच्छ वातावरण को प्रोत्साहित करने के लिए परिसर में पौधा रोपण भी किया।


    *****


    वीके/एएम/एजे/पीबी–6489


    

    
    (Release ID: 1518286) Visitor Counter : 500