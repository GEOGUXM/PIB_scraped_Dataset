      वित्‍त मंत्रालय

      15 राज्‍यों और संघ राज्‍य क्षेत्रों में सेवा क्षेत्र का निष्‍पादन सबसे अच्‍छा, जिसका योगदान ग्रॉस स्‍टेट वैल्‍यू एडेड का आधे से भी अधिक था
      Posted On: 29 JAN 2018 1:24PM by PIB Delhi


    केन्‍द्रीय वित्‍त एवं कॉरपोरेट मामलों के मंत्री श्री अरुण जेटली ने आज संसद के पटल पर आर्थिक सर्वेक्षण 2017-18 प्रस्‍तुत किया। आर्थिक सर्वेक्षण 2017-18 में भारत में निजी क्षेत्र के निष्‍पादन की एक विशिष्‍ट राज्‍य-वार तुलना दर्शाई गई है।


    32 राज्‍यों और संघ राज्‍य क्षेत्रों (यूटी) में से, 15 राज्‍यों और संघ राज्‍य क्षेत्रों में सेवा क्षेत्र का निष्‍पादन सबसे अच्‍छा पाया गया, जिसका योगदान ग्रॉस स्‍टेट वैल्‍यू एडेड (जीएसवीए) का आधे से भी अधिक था। अधिकतर राज्‍यों में प्रमुख सेवाओं में व्‍यापार, होटल और रेस्‍टोरेंट तथा उनके बाद रियल स्‍टेट, आवास क्षेत्र का स्‍वामित्‍व और बिजनेस सेवाएं थीं।


    तथापि सेवा जीएसवीए के अंश और वृद्धि के आधार पर, उसमें काफी अंतर है। 32 राज्‍यों और संघ राज्‍य क्षेत्रों, जिनके लिए 2016-17 के लिए डाटा उपलब्‍ध है (या वर्तमान वर्ष, जिसके लिए डाटा उपलब्‍ध है), में से सेवा जीएसवीए अंश के आधार पर, दिल्‍ली और चंडीगढ़ 80 प्रतिशत अंश के साथ शीर्ष पर हैं, जबकि 31.7 प्रतिशत अंश के साथ सिक्किम सबसे निचले स्‍थान पर है। सेवा जीएसवीए के आधार पर, वर्ष 2016-17 में 14.5 प्रतिशत और 7.0 प्रतिशत के साथ क्रमश: बिहार शीर्ष स्‍थान पर और उत्‍तर प्रदेश निचले स्‍थान पर है।


    *****


    डीएसएम/आरएम/वीएलके/एएम/जेके/वीके/जीबीपंत/एनआर/आरआरएस/एमपी/एसकेजे/पीके/जेडी/एसएस/आरके/वीके/एसएस/डीएस/वाईबी/डी/सी/10

    
    
    (Release ID: 1518101) Visitor Counter : 273