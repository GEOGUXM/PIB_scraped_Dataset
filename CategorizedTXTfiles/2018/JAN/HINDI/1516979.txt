      आवास एवं शहरी कार्य मंत्रालय

      स्‍मार्ट सिटी मिशन : अब तक 82 संस्‍थागत प्रक्रियातंत्रों का निर्माण किया गया – जीवन जीने में आसानी को बेहतर बनाने के हमारे विजन को प्राप्‍त करने की दिशा में उठाया गया कदम : श्री हरदेव पुरी
      
      स्‍मार्ट सिटी मिशन का नवोन्‍मेषी डिजिटल तकनीक तथा डिजिटल इंडिया विजन व नागरिकों के डिजिटल सशक्तिकरण पर विशेष ध्‍यान

      Posted On: 16 JAN 2018 6:00PM by PIB Delhi

    हमारा विजन है - लोगों विशेषकर गरीबों, महिलाओं, बुजुर्गों तथा दिव्‍यांगजनों के लिए ‘जीवन जीने में आसानी’ को बेहतर बनाना। स्‍मार्ट सिटी मिशन इस दिशा में शुरू किया गया एक कार्यक्रम है। सभी भारतीयों को एक स्‍वच्‍छ और सतत पर्यावरण में जीवन व्‍यतीत करने का अवसर मिलना चाहिए। डिजिटल क्रांति और तकनीक महाशक्ति के रूप में भारत को अवसंरचना, कार्यालयों और घरों के लिए नवीनतम तकनीक विकसित करनी चाहिए। ये बातें केंद्रीय आवास और शहरी मामलों के राज्‍य मंत्री (स्‍वतंत्र प्रभार) श्री हरदेव सिंह पुरी ने आज स्‍मार्ट सिटी महासम्‍मेलन में कही। इस सम्‍मेलन का आयोजन भारतीय व्‍यापार और उद्योग संघ ने किया था। श्री हरदेव पुरी ने कहा कि स्‍मार्ट सिटी मिशन तेजी से आगे बढ़ रहा है। अब तक 90 नगरों का चयन किया गया है। जल्‍द ही 10 और नगरों के नामों की घोषणा की जाएगी। 1,40,000 करोड़ रूपये की लागत वाली 3000 परियोजनाएं कार्यान्‍वयन के विभिन्‍न चरणों में हैं। 16 हजार करोड़ रूपये मूल्‍य की निविदाएं आमंत्रित की गई हैं। एक लाख करोड़ रूपये मूल्‍य की परियोजनाओं के लिए निविदाएं जारी करने के अंतिम चरण में हैं।


    मंत्री महोदय ने कहा कि परियोजनाओं के कार्यान्‍वयन के संदर्भ में मानदंड स्‍थापित किये जायेंगे। 2.5 वर्ष की अल्‍पावधि में पहले 20 नगरों (जनवरी 2016) का और फिर 30 नगरों (जून 2017) का चयन किया गया। स्‍मार्ट सिटी मिशन में डिजिटल तकनीक पर विशेष ध्‍यान दिया गया है। जैसे नागरिकों का डिजिटल सशक्तिकरण, सरकारी सेवाओं को डिजिटल रूप में उपलब्‍ध कराना, वाईफाई नेटवर्क, निगरानी प्रणाली से नागरिकों की सुरक्षा, ई – प्रशासन आदि।


    मंत्री महोदय ने कहा कि नागरिकों के सक्रिय सहयोग से नगरों ने भी अपने विजन तैयार किये हैं। भुवनेश्‍वर को अमेरिकी प्‍लानर एसोसिएशन ने सबसे अच्‍छे नगर का दर्जा दिया है। पहली बार नगरों ने नगर स्‍तर पर संस्‍थागत प्रक्रिया तंत्र का निर्माण किया है। अब तक 82 संस्‍थागत प्रक्रिया तंत्रों का निर्माण किया जा चुका है। नगर द्वारा शुरू की गई किसी भी परियोजना का मूल्‍यांकन संस्‍थागत प्रक्रिया तंत्र के माध्‍यम से किया जाता है।


    *****


    वीके / ऐजे/एस—6 345


    

    
    (Release ID: 1516979) Visitor Counter : 53