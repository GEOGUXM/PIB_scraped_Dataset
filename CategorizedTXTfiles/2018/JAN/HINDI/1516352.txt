      उप राष्ट्रपति सचिवालय

      उपराष्‍ट्रपति ने तिरूपति में वेंकटेश्‍वर स्‍वामी की पूजा अर्चना की
      Posted On: 11 JAN 2018 2:06PM by PIB Delhi


    उपराष्‍ट्रपति श्री एम वेंकैया नायडु ने कहा कि भारतीय विरासत और संस्‍कृति अति समृद्ध है और यह विश्‍व को शांति का पाठ सिखाती है।


    उपराष्‍ट्रपति ने आज अपने परिवार के साथ आंध्र प्रदेश के तिरूमला में तिरूपति देवस्‍थानम में भगवान वेंकटेश्‍वर स्‍वामी की पूजा अर्चना की।


    उपराष्‍ट्रपति ने कहा कि हमारे पूर्वजों ने हमेशा यह सीख दी कि हमें हमेशा अपने आसपास के लोगों की मदद करनी चाहिए और जाति , नस्‍ल या धर्म के आधार पर भेदभाव नहीं करना चाहिए।


    उन्‍होंने कहा कि हमें ‘ सर्वजन सुखीनो भवन्‍तु ’ में विश्‍वास करते हुए सभी का सम्‍मान करना चाहिए और शांति से रहना चाहिए।


    पूजा के बाद मीडिया से बातचीत करते हुए उपराष्‍ट्रपति ने कहा कि सभी को अनुशासन और समर्पण से अपने कर्तव्‍य निभाने चाहिए। उन्‍होंने लोगों को आगामी संक्राति त्‍यौहार की भी शुभकामनाएं दी।


    ***


    वीके/एएम/एमके/एसके – 62 65


    

    
    (Release ID: 1516352) Visitor Counter : 270
    
    
      Read this release in: English , Urdu