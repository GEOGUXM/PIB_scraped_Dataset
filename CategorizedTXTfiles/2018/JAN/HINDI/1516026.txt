      नीति आयोग

      प्रधानमंत्री प्रमुख अर्थशास्‍त्रि‍यों और विभिन्‍न क्षेत्रों के विशेषज्ञों के साथ बैठक करेंगे
      Posted On: 09 JAN 2018 4:32PM by PIB Delhi


    प्रधानमंत्री श्री नरेन्‍द्र मोदी कल नीति आयोग में प्रमुख अर्थशास्त्रियों और देश भर से आए विभिन्‍न क्षेत्रों के विशेषज्ञों के साथ बैठक करेंगे। प्रधानमंत्री के साथ ‘आर्थिक नीति : आगे की राह’ पर विचार-विमर्श के लिए नीति आयोग द्वारा अर्थशास्त्रियों के चुनिंदा समूह और विभिन्‍न क्षेत्रों के वि‍शेषज्ञों को आमंत्रित किया गया है। विचार-विमर्श के दौरान इन छह प्रमुख विषयों (थीम) पर ध्‍यान केन्द्रित किया जाएगा: वृहद आर्थिक संतुलन, कृषि एवं ग्रामीण विकास, शहरी विकास, बुनियादी ढांचा एवं कनेक्टिविटी, रोजगार, विनिर्माण एवं निर्यात और स्‍वास्‍थ्‍य एवं शिक्षा।


    वित्त मंत्री श्री अरुण जेटली, सड़क परिवहन, राजमार्ग, शिपिंग और जल संसाधन, नदी विकास एवं गंगा संरक्षण मंत्री श्री नितिन गडकरी, कृषि मंत्री श्री राधामोहन सिंह और राज्‍य मंत्री (नियोजन) राव इंद्रजीत सिंह के साथ नीति आयोग के उपाध्‍यक्ष, सदस्‍य और नीति आयोग के सीईओ तथा सरकार के वरिष्‍ठ अधिकारीगण भी इस बैठक में भाग लेंगे।


    इस दौरान आर्थिक नीति के लिए आगे की राह पर देश भर से आए विशेषज्ञों के विचारों को साझा करने पर विशेष जोर दिया जाएगा, ताकि प्रधानमंत्री की परिकल्‍पना के अनुसार ‘नए भारत’ के निर्माण की दिशा में देश को अग्रसर किया जा सके।


    ***


    वीके/एएम/आरआरएस/वीके– 6229

    
    
    (Release ID: 1516026) Visitor Counter : 249