      वाणिज्‍य एवं उद्योग मंत्रालय

      वाणिज्‍य एवं उद्योग मंत्री श्री सुरेश प्रभु ने भारत में आर्थिक बदलाव के लिए आर्टिफिशियल इंटेलिजेंस पर गठित कार्यदल की बैठक की अध्‍यक्षता की और इसकी प्रारंभिक सिफारिशों के संबंध में अपने सुझाव दिए
      Posted On: 09 JAN 2018 8:34PM by PIB Delhi


    वाणिज्‍य एवं उद्योग मंत्री श्री सुरेश प्रभु ने आज भारत में आर्थिक बदलाव के लिए आर्टिफिशियल इंटेलिजेंस पर गठित कार्यदल की बैठक की अध्‍यक्षता नई दिल्‍ली स्थित उद्योग भवन में की। इस कार्यदल में उद्योग एवं शिक्षा जगत एवं सरकार के सदस्‍य शामिल हैं। इस कार्यदल का गठन कृत्रि‍म बुद्धिमत्ता (आर्टिफिशियल इंटेलिजेंस) के उपयोग के बारे में नीतिगत कदम सुझाने और औद्योगिक नीति के लिए आवश्‍यक जानकारी (इनपुट) देने के उद्देश्‍य से किया गया है। इस कार्यदल का गठन 24 अगस्‍त, 2017 को किया गया।


    इस कार्यदल ने विभिन्‍न हितधारकों के साथ विस्‍तृत विचार-विमर्श के बाद अपनी प्रारंभिक सिफारिशों का मसौदा तैयार किया है। उपर्युक्‍त बैठक में इन सिफारिशों पर विचार-विमर्श किया गया और मंत्री महोदय ने कार्यदल के विचारार्थ अपने सुझाव पेश किए।


    प्रमुख कंसल्टिंग फर्म एसेंचर ने भी आर्टिफिशियल इंटेलिजेंस पर अपने हालिया अध्‍ययन के निष्‍कर्ष पेश किए जिसका शीर्षक ‘विकास के लिए रीमिक्स' था।


    ***


    वीके/एएम/आरआरएस/वीके– 6238

    
    
    (Release ID: 1516090) Visitor Counter : 316