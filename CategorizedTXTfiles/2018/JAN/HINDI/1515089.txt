      संचार एवं सूचना प्रौद्योगिकी मंत्रालय

      इंडिया पोस्ट के पोस्टइन्फो मोबाइल एप में ‘शिकायत ट्रैकर’ की शुरुआत करना और संशोधित सिटिजन्स चार्टर जारी करना
      Posted On: 02 JAN 2018 6:40PM by PIB Delhi


    1.5 लाख डाकघरों के साथ डाक विभाग का विश्व भर में सबसे व्यापक रूप से फैला हुआ डाक नेटवर्क है। इंडिया पोस्ट ने 11 मई 2015 को पोस्‍टइन्फो मोबाइल एप लांच किया था , जिसे समय-समय पर अपडेट किया जाता है। पोस्‍टइन्फो दरअसल डाक विभाग का नागरिकों पर केंद्रित एंड्रायड मोबाइल एप है जिसका विकास ‘ डाक प्रौद्योगिकी में उत्कृष्टता केंद्र ’ द्वारा किया गया था। इस एप में अनेक विशेषताएं हैं जैसे कि डाक की खेप को ट्रैक करना , डाकघर की तलाश , पोस्‍टेज कैलकुलेटर , बीमा प्रीमियम कैलकुलेटर और ब्याज कैलकुलेटर। इंडिया पोस्‍ट के इस एप को एंड्रायड और विंडोज मोबाइल फोन में डाउनलोड किया जा सकता है। पांच लाख ग्राहकों ने पहले ही पोस्‍टइन्फो एप को डाउनलोड कर लिया है।


    ग्राहकों द्वारा कम्प्यूटरीकृत ग्राहक सेवा केंद्रों पर ऑनलाइन पंजीकृत की गई शिकायतों पर करीबी नजर रखने की सुविधा पिछले महीने इंडिया पोस्ट के पोस्‍टइन्फो एप में समाहित की गई है। इसकी सहायता से शिकायतकर्ता अपने मोबाइल फोन पर अपनी शिकायतों पर करीबी नजर रख सकते हैं।


    इसके अलावा , डाक विभाग ने दिसंबर 2017 में अपने सिटिजन्‍स चार्टर का फि‍र से अवलोकन किया है और इसे संशोधित किया है , जो इस संगठन की ओर से व्‍यक्‍त की गई प्रतिबद्धता के अनुसार निर्दिष्‍ट मानकों , गुणवत्ता और समय सीमा इत्‍यादि के साथ नागरिकों को सेवाएं प्रदान करने वाला एक साधन है। सिटिजन्‍स चार्टर का संक्षिप्त संस्करण (वर्जन) डाकघरों में प्रदर्शित किया जाता है और इसका विस्तृत वर्जन डाक विभाग की वेबसाइट www.indiapost.gov.in पर उपलब्ध है।


    ***


    वीके/एएम/आरआरएस/एसएस- 6170


    

    
    (Release ID: 1515089) Visitor Counter : 389