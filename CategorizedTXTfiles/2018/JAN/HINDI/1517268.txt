      विज्ञान एवं प्रौद्योगिकी मंत्रालय

      सीएसआईआर जापान के विश्‍वविद्यालयों और अनुसंधान एवं विकास संगठनों के साथ सहक्रियाशील साझीदारी करने के जरिये प्रौद्योगिकी विकास का लाभ उठा रहा है
      Posted On: 19 JAN 2018 7:12PM by PIB Delhi


    वैज्ञानिक एवं औद्योगिक अनुसंधान परिषद (सीएसआईआर) अत्‍या‍धुनिक क्षेत्रों में प्रौद्योगिक विकास का लाभ उठाने के लिए जापानी विश्‍वविद्यालयों और अनुसंधान एवं विकास (आरएंडडी) संगठनों के साथ सह‍क्रियाशील साझेदारी करने की दिशा में प्रयत्‍न करता रहा है। हिरोशिमा विश्‍वविद्यालय के साथ साझीदारी के सार्थक परिणाम आने शुरू हो गए हैं। सहयोग के लिए प्रौद्योगिकी क्षेत्रों में इलेक्‍ट्रोनिक्‍स, रोबोटिक्‍स , मेकैट्रोनिक्‍स , उन्‍नत विनिर्माण , पर्यावरण एवं युक्तिपूर्ण परिवहन शामिल हैं।


    सीएसआईआर के महानिदेशक डॉ. गिरीश साहनी ने हिरोशिमा विश्‍वविद्यालय के अध्‍यक्ष के साथ 17-18 जनवरी ,2018 को जापान के हिरोशिमा में अंतरराष्‍ट्रीय लिंकेज डिग्री प्रोग्राम (आईएलडीपी) की पहली बैठक आयोजित की। आईआईटी-डी , आईआईटी-बी , आईआईएम-ए , बीआईटीएस-प्‍लानी , आईआईईएसटी-शिबपुर जैसे साझीदारी करने वाले अन्‍य संस्‍थानों के वरिष्‍ठ प्रतिनिधियों ने भी छात्र/अनुसंधानकर्ताओं के आदान प्रदान एवं आरएंडडी साझीदारी को बढ़ावा देने के लिए बैठक में हिस्‍सा लिया।


    जापान में भारत के राजदूत श्री सुजान शिनाय एवं सीएसआईआर के महानिदेशक डॉ. गिरीश साहनी ने हि‍रोशिमा प्रशासक प्रांत के गवर्नर के साथ समारोह में विशिष्‍ट संबोधन दिया।


    सीएसआईआर के महानिदेशक डॉ. गिरीश साहनी ने सुकोबा में जापान के राष्‍ट्रीय उन्‍नत विज्ञान एवं प्रौद्योगिक संस्‍थान (एआईएसटी) के साथ सीएसआईआर की वर्तमान में जारी साझीदारी को सुदृढ़ बनाने के लिए जापान में सीएसआईआर शिष्‍टमंडल का नेतृत्‍व किया है। सीएसआईआर एआईएसटी , जापान के साथ साझीदारी में एक अनूठी , किफायती सेमीकंडक्‍टर डिवाइस फैब्रिकेशन स्‍कीम - मिनिमल फैब के गठन की प्रक्रिया में है जिसके लिए एक महंगी क्‍लीन रूम एवं चीफ फैब्रिकेशन संयंत्र के गठन की आवश्‍यकता नहीं होगी। इस संयंत्र के साथ सीएसआईआर भारत एवं विदेशों में आईओटी डिवाइसों की मांग की पूर्ति करने हेतु सेमिकंडक्‍टर चिप को फैब्रिकेट करने के लिए इलेक्‍ट्रोनिक्‍स सिस्‍टम डिजाइन मैन्‍यूफैक्‍चरिंग (इएसडीएम) क्षेत्र के उद्योगों के लिए एक मार्ग का निर्माण करेगी।


    सीएसआईआर शिष्‍टमंडल ने अनुवाद संबंधी अनुसंधान पर लक्षित , परस्‍पर दिलचस्‍पी के क्षेत्रों में अनुसंधान एवं विकास सहयोग का निर्माण करने के लिए टोकियो विश्‍वविद्यालय एवं आरआईकेईएन ब्रेन साइंस संस्‍थान के साथ द्विपक्षीय बैठकें भी कीं।


    हाल के वर्षों में सीएसआईआर ने मजबूत हितधारक एवं जनसंपर्क के साथ अपूर्ण आवश्‍यकताओं को पूरी करने के लिए अनुवाद संबंधी अनुसंधान के लिए अपने प्रयासों को तेज किया है। ऐसा करने में , विख्‍यात अंतरराष्‍ट्रीय अनुसंधान एवं विकास संगठनों के साथ सहक्रियाशील एवं समेकित साझीदारी करना सीएसआईआर के लिए बेहद महत्‍वपूर्ण है जिससे कि वह अपने प्रौद्योगिकी विकास प्रयासों का लाभ उठा सके। सीएसआईआर के इन प्रयासों में , जापान वांछित साझेदारियों के लिए एक बड़े महत्‍वपूर्ण देश के रूप में उभर कर सामने आया है।


    ***


    वीके/एएम/एसकेजे/एनआर–63 93


    

    
    (Release ID: 1517268) Visitor Counter : 236
    
    
      Read this release in: English