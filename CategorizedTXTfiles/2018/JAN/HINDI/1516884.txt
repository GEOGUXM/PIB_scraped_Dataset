      खान मंत्रालय

      केन्‍द्रीय खान मंत्री ने ओडिशा में लौह अयस्‍क के उत्‍पादन की समीक्षा की
      Posted On: 16 JAN 2018 7:09PM by PIB Delhi


    केन्‍द्रीय खान मंत्री श्री नरेन्‍द्र सिंह तोमर ने ओडिशा में छह खदानों को बंद किए जाने के बाद लौह अयस्‍क के उत्‍पादन की समीक्षा के लिए आज ओडिशा की खनन कंपनियों के प्रतिनिधियों के साथ बैठक की। बैठक के दौरान यह बात रेखांकित की गई कि कुछ खनन कंपनियों द्वारा अपनी स्वीकार्य पर्यावरण मंजूरी और अन्य सीमाओं के दायरे में रहते हुए उत्‍पादन बढ़ाने की अब भी अच्‍छी गुंजाइश है। मंत्री महोदय ने खनन कं‍पनियों से अनुरोध किया कि वे माननीय उच्‍चतम न्‍यायालय द्वारा दिए गए खनन संबंधी आदेशों का पालन करें और इसके साथ ही अपनी स्‍वीकार्य सीमाओं के दायरे में रहते हुए अपने उत्‍पादन को बढ़ाकर अधिकतम स्‍तर तक पहुंचाने के प्रयास करें। वैसे तो जनवरी में उत्‍पादन अपेक्षाकृत कम रहने का अनुमान है , लेकिन इस क्षेत्र में कार्यरत कंपनियों ने यह आश्‍वासन दिया कि वे अपना उत्‍पादन बढा़एंगी , ताकि इस्‍पात उद्योग को आपूर्ति में आगे भी कोई कमी न रहे। मंत्री महोदय ने खनन कंपनियों को उत्‍पादन बढ़ाने के लिए प्रोत्साहित किया और इसके साथ ही उन्‍होंने इस आशय का आश्‍वासन दिया कि मंत्रालय उत्‍पादन में वृद्धि को सुविधाजनक बनायेगा। मंत्री महोदय ने यह भी कहा कि खनन कंपनियां उन विशिष्‍ट समस्‍याओं को सुलझाने के लिए मंत्रालय से संपर्क कर सकती हैं जिनका सामना उन्‍हें करना पड़ सकता है।


    ****


    वीके/एएम/आरआरएस/वीके- 6332


    

    
    (Release ID: 1516884) Visitor Counter : 186