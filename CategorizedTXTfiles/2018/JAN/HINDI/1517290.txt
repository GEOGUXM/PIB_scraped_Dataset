      राष्ट्रपति सचिवालय

      राष्‍ट्रपति ने राष्‍ट्रपति भवन के अग्रभाग की गतिशील प्रकाश व्‍यवस्‍था का उद्घाटन किया
      Posted On: 19 JAN 2018 8:49PM by PIB Delhi


    राष्‍ट्रपति श्री रामनाथ कोविंद ने आज सायं (19 जनवरी, 2018) केंद्रीय आवास एवं शहरी मामले राज्‍य मंत्री (स्‍वंतत्र प्रभार) श्री ह‍रदीप सिंह पुरी एवं अन्‍य गणमान्‍य व्‍यक्तियों की उपस्थिति में राष्‍ट्रपति भवन के अग्र भाग की गतिशील प्रकाश व्‍यवस्‍था का उद्घाटन किया।


    राष्‍ट्रपति भवन के अग्र भाग की गतिशील प्रकाश व्‍यवस्‍था इसकी सुंदरता को रेखांकित करने के लिए की गई है। राष्‍ट्रपति भवन को दैदीप्‍यमान बनाने के लिए कुल 628 लाइट फिटिंग्‍स लगाई हैं। रोशनी फैलाने के लिए इन फिटिंग्‍स पर संकीर्ण से व्‍यापक रेंज के लेंसों का उपयोग किया गया है। जयपुर कॉलम पर कमल जैसी विशिष्‍ट वस्‍तुओं को रेखांकित करने के लिए एक संकीर्ण बीम लेंस का उपयोग किया गया है जबकि बड़े क्षेत्र पर रोशनी फैलाने के लिए एक व्‍यापक बीम लेंस का उपयोग किया गया है।


    इस प्रकाश व्‍यवस्‍था में जिन वस्‍तुओं को मुख्‍य रूप से रेखांकित किया गया है वे हैं जयपुर स्‍तंभ, मुख्‍य भवन का गुंबद, छतरी, बॉलकनी एवं भू‍मि स्‍तर पर झरने तथा लोगिया कॉलम।


    ***


    वीके/एएम/एसकेजे/एनआर–6400


    

    
    (Release ID: 1517290) Visitor Counter : 387
    
    
      Read this release in: English