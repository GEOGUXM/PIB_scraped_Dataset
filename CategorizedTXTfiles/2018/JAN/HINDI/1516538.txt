      विद्युत मंत्रालय

      ‘सौभाग्य’ योजना पर ‘लघु फिल्म’ निर्माण स्पर्धा
      Posted On: 12 JAN 2018 4:22PM by PIB Delhi


    प्रधानमंत्री हर घर सहज बिजली योजना (सौभाग्य ) सरकार द्वारा मार्च, 2019 तक ग्रामीण और अर्द्ध शहरी क्षेत्रों में अंतिम छोर तक कनेक्टिविटी प्रदान करके सार्वभौमिक आवासीय बिजलीकरण का लक्ष्य प्राप्त करने के उद्देश्य से लांच की गई थी।


    विद्युत मंत्रालय के तहत कार्य करने वाली सार्वजनिक क्षेत्र की नवरत्न कंपनी ग्रामीण बिजलीकरण निगम (आरईसी) सौभाग्य योजना के बारे में चेतना जगाने और सर्व साधारण को इस कार्यक्रम का एम्बेसेडर के रूप में शामिल करने के लिए एक लघु फिल्म निर्माण प्रतियोगिता आयोजित कर रही है। प्रविष्टियां 10 जनवरी, 2018 से दी जा सकती है और प्रविष्टि प्रस्तुत करने की अंतिम तिथि 31 जनवरी, 2018 है।


    लघु फिल्मों/वीडियो की श्रेणी में निम्नलिखित शामिल होना चाहिए:-

      * राष्ट्र निर्माण में बिजलीकरण की भूमिका।
      * महिला सशक्तिकरण पर बिजलीकरण के प्रभाव संबंधी वास्तविक जीवन की कहानियां।
      * उद्यमिता पर बिजलीकरण के प्रभाव संबंधी वास्तविक जीवन की कहानियां।
      * स्वास्थ्य सेवा सुधार पर बिजीकरण के प्रभाव से संबंधित वास्तविक जीवन की कहानियां।
      * शिक्षा सुधार पर बिजलीकरण के प्रभाव संबंधी वास्तविक जीवन की कहानियां।
      * कृषि पर बिजलीकरण के प्रभाव से संबंधित वास्तविक जीवन की कहानियां।

    वीडिया अधिकतम 3 मिनट की अवधि की होनी चाहिए और इसे सीधे तौर पर www.saubhagya.gov.in . पर अपलोड किया जाना चाहिए। वीडियो को गूगल ड्राइव/माइक्रोसॉफ्ट वन ड्राइव या ड्रॉप बॉक्स तथा प्रविष्टि पत्र पर दिए गए लिंक का उपयोग करते हुए साझा किया जा सकता है। आरईसी विभिन्न मंचों पर तथा सौभाग्य योजना के लिए विज्ञापन संदेशों में प्रतियोगिता की प्रविष्टियों का इस्तेमाल कर सकती है। नियम और शर्त सहित इस प्रतियोगिता के बारे में अधिक जानकारी www.saubhagya.gov.in . से प्राप्त की जा सकती है।


    *****


    वीके/एजी/एसकेपी – 6281

    
    
    (Release ID: 1516538) Visitor Counter : 577
    
    
    
    
    

*