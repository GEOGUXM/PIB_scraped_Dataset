      PIB Headquarters

      2018 జనవరి 23న తిరుమలగిరి ఫుట్ బాల్ ప్లే గ్రౌండ్ లో న్యాయ సేవల శిబిరం
      Posted On: 19 JAN 2018 7:03PM by PIB Hyderabad


    హైదరాబాద్ లో ఈ నెల 23వ తేదీన తిరుమలగిరి ఫుట్ బాల్ ప్లే గ్రౌండ్ లో ఉదయం 10 గంటల నుండి మధ్యాహ్నం 3 గంటల వరకు న్యాయ సేవల శిబిరాన్ని నిర్వహించనున్నట్లు హైదరాబాద్ జిల్లా న్యాయ సేవాధికార సంస్థ తెలిపింది. ఈ కార్యక్రమానికి సీనియర్ సివిల్ జడ్జి కమ్ సెక్రటరీ శ్రీ జి. సుదర్శన్ అధ్యక్షత వహిస్తారు. ఈ శిబిరంలో ఉచిత న్యాయ సహాయం , న్యాయ సలహాలు అందించనున్నారు. ప్రభుత్వ శాఖల అధికారులు వివిధ సంక్షేమ పథకాలను గురించి ఈ శిబిరంలో వివరించడంతో పాటు ఆయా పథకాలకు అర్హులైన లబ్ధిదారుల నుండి దరఖాస్తులను స్వీకరించి తగిన సూచనలు , సహాయం అందిస్తారు. జాతీయ న్యాయ సేవల అధికార సంస్థ (సుప్రీం కోర్టు) న్యూ ఢిల్లీ వారి ఆదేశానుసారం నిర్వహించనున్న ఈ శిబిరంలో కార్మిక శాఖ , స్త్రీ శిశు సంక్షేమ శాఖ , ఎస్.సి. & ఎస్. టి. అభివృద్ధి శాఖ , బి.సి. అభివృద్ధి శాఖ మరియు మైనారిటీల సంక్షేమ శాఖ లతో పాటు వృత్తి నైపుణ్యానికి దోహదపడే గుర్తింపు పొందిన ప్రభుత్వేతర సంస్థలు పాల్గొంటాయి. అర్హులైన లబ్ధిదారులు నిర్ణీత ఫారంలో దరఖాస్తు చేసుకోవడానికి పాస్ పోర్ట్ సైజ్ ఫోటోలు , ఆధార్ కార్డు , ఓటర్ ఐడి కార్డు , రేషన్ కార్డు , బ్యాంక్ పాస్ బుక్ జిరాక్స్ కాపీలు తమతో పాటు తెచ్చుకొని , దరఖాస్తు ఫారంతో జత చేయాలి.


    ***

    
    
    (Release ID: 1517261) Visitor Counter : 88
    
    
      Read this release in: English