      రాష్ట్రప‌తి స‌చివాల‌యం

      భార‌త గ‌ణ‌తంత్ర‌ దినోత్స‌వం 2018 సంద‌ర్భంగా జాతిని ఉద్దేశించి రాష్ట్రప‌తి శ్రీ రామ్‌నాథ్ కోవింద్ ప్ర‌సంగం
      Posted On: 25 JAN 2018 7:38PM by PIB Hyderabad


    ప్రియ‌మైన దేశ‌వాసులారా


    మీ అంద‌రికీ 69వ గ‌ణ‌తంత్ర దినోత్స‌వ శుభాకాంక్ష‌లు. మ‌న జాతి గౌర‌వాన్ని కాపాడ‌డానికి , మ‌న సార్వ‌భౌమ‌త్వ ప‌రిర‌క్ష‌ణ‌కు దోహ‌ద‌ప‌డిన దినంగా ఈ రోజును మ‌నం వేడుక‌గా నిర్వ‌హించుకొంటాం. భార‌త‌దేశానికి స్వాతంత్య్రం స‌ముపార్జించి ఒక రిప‌బ్లిక్ గా అవ‌త‌రించ‌డానికి ర‌క్తాన్ని , స్వేదాన్ని చిందించిన ల‌క్ష‌లాది మంది స్వాతంత్య్ర యోధుల శ్ర‌మ‌ను కృత‌జ్ఞ‌తా పూర్వ‌కంగా ఈ రోజు మ‌నం గుర్తు చేసుకొంటాం. అన్నింటి క‌న్నా మించి మ‌న గ‌ణ‌తంత్ర విలువ‌ల‌ను ఆస్వాదించే రోజు ఇది.


    గ‌ణ‌తంత్రం అంటే ప్ర‌జ‌లే. వారు గ‌ణ‌తంత్రాన్ని ప‌రిర‌క్షించడ‌మే కాకుండా ; అందులో ప్ర‌ధాన వాటాదారులుగా , మూల స్తంభాలుగా నిలుస్తారు. దేశ ప‌రిర‌క్ష‌ణ‌కు శ్ర‌మించే సైనికుడు ; దేశానికి ఆహారం అందించే రైత‌న్న‌ ; దేశ ర‌క్ష‌ణ కోసం అహ‌ర్నిశ‌లు శ్ర‌మించే ద‌ళాలు ; దేశాన్ని సుసంపన్నం చేసే త‌ల్లి ; స్వ‌స్థ‌త చేకూర్చే వైద్యులు ; సేవ చేసే న‌ర్సులు ; స‌్వ‌చ్ఛ‌త‌ , ప‌రిశుభ్ర‌త కోసం పాటుపడే పారిశుద్ధ్య కార్మికులు ; విద్య బోధించే గురువులు ; న‌వ్య‌త‌ను ఆవిష్క‌రించే శాస్త్రవేత్త‌లు ; దేశాన్ని కొత్త ప‌థంలో న‌డిపించే క్షిప‌ణి సాంకేతిక నిపుణులు ; ప‌ర్యావ‌ర‌ణాన్ని ప‌రిర‌క్షించే తెలివైన గిరిజ‌నులు ; దేశాన్ని పున‌ర్ నిర్మించే ఇంజినీర్లు ; నిర్మాణ రంగంలోని కార్మికులు ; ఈ దేశాన్ని అభివృద్ధి ప‌థంలో తాము ఎలా న‌డిపించామో అవ‌లోక‌న చేసుకొనే వ‌యో వృద్ధులు ; శ‌క్తికి , ఆశకు, భ‌విష్య‌త్తుకు దీపిక‌లైన యువ‌త‌ ; గ‌ణ‌తంత్రం గురించి క‌ల‌లు క‌నే మ‌న ప్రియ‌మైన చిన్నారులు.. మ‌న‌లో ప్ర‌తి ఒక్క‌రం ఒక స్తంభ‌మే.


    భిన్న మార్గాల్లో మ‌న రిప‌బ్లిక్ నిర్మాణానికి శ్ర‌మ ప‌డిన వారెంద‌రో ఇంకా ఉన్నారు. వారిలో ప్ర‌తి ఒక్క‌రిని నేను ప్ర‌స్తావించి ఉండ‌క‌పోవ‌చ్చు. అంద‌రికీ గ‌ణ‌తంత్ర దినోత్స‌వ శుభాకాంక్ష‌లు.


    1950 జ‌న‌వ‌రి 26వ తేదీన మ‌న దేశం రిప‌బ్లిక్ గా అవ‌త‌రించింది. జాతి నిర్మాణంలో ఇది రెండో ప్ర‌ధాన మైలు రాయి. అంత‌కుముందు రెండు సంవ‌త్స‌రాల క్రితం మ‌న‌కు స్వాతంత్య్రం స‌మకూరింది. కానీ , రాజ్యాంగాన్ని రూపొందించుకొని , ఆమోదించుకోవ‌డంతో పౌరులంద‌రికీ కుల‌ , మ‌త‌ , సామాజిక వివ‌క్ష లేకుండా అస‌లుసిస‌లైన స‌మాన‌త్వం అందించ‌గ‌ల భార‌త గ‌ణ‌తంత్రం ఆవిర్భ‌వించింది. స్వాతంత్య్ర స‌మ‌యంలో మ‌న‌కు ల‌భించిన స్వేచ్ఛ‌కు ఈ స‌మానత్వం అద‌న‌పు ల‌క్ష‌ణంగా నిలిచింది. భ‌విష్య‌త్తులో భార‌త‌దేశం ఉండాల్సిన తీరుకు , గ‌ణ‌తంత్ర నిర్మాణానికి అంద‌రి స‌హ‌కారంతో జ‌రిగిన కృషికి నిర్వ‌చ‌నంగా మూడో సిద్ధాంతం కూడా ఒక‌టి జోడ‌యింది. అదే సౌభ్రాతృత్వం.


    ల‌క్ష‌లాది మంది మాన ప్రాణాల‌కు ఓర్చి సాగించిన పోరాట ఫ‌లితంగానే మ‌న‌కు స్వాతంత్య్రం ల‌భించింది. వారు స‌ర్వం ఈ పోరాటానికి స‌మ‌ర్పించారు. ప‌లువురు ప్రాణాలు అర్పించారు. మ‌హాత్మాగాంధీ స్ఫూర్తితో పోరాటంలోకి దిగిన పురుషులు , మ‌హిళ‌లు ఎంద‌రో స్వాతంత్య్రానంత‌రం విశ్రాంతి తీసుకొని ఉండ‌వ‌చ్చు. వారు రాజకీయ స్వాతంత్య్రంతో సంతృప్తి చెంది ఉండ‌వ‌చ్చు. కానీ , వార‌లా చేయ‌లేదు. కానీ , వారు త‌మ కృషిని రెండు రెట్లుగా కొన‌సాగించారు. రాజ్యాంగ నిర్మాణానికి త‌మ‌ను తాము అంకితం చేసుకొన్నారు. వారు రాజ్యాంగాన్ని కొత్త జాతికి ఒక మౌలిక న్యాయ సూత్రంగానే కాకుండా , సామాజిక ప‌రివ‌ర్త‌న‌కు దారితీసే ఒక శాస‌నంగా భావించారు.


    మ‌న రాజ్యాంగ నిర్మాణంలో పాలుపంచుకొన్న పురుషులు , మ‌హిళ‌లు ఎంతో ముందు చూపు ఉన్న‌వారు. దేశ న్యాయ సూత్రాల‌ను , న్యాయ‌బ‌ద్ధ‌మైన పాల‌న‌ను వారు ఎంత‌గానో అర్థం చేసుకొన్నారు. మ‌న జాతి జీవ‌నంలో ఒక కీల‌క‌మైన ద‌శ‌కు వారు ప్ర‌తినిధులుగా నిలిచారు. రాజ్యాంగం , గ‌ణ‌తంత్రం పేరిట వారందించిన ఆస్తికి వార‌సులం కావ‌డం మ‌నంద‌రి అదృష్టం.


    ప్రియ‌మైన దేశ‌వాసులారా ,


    రాజ్యాంగ నిర్మాణం జ‌రుగుతున్న స‌మ‌యంలో వారందించిన బోధ‌న‌లు ఈ రోజుకీ మ‌న‌కు మార్గ‌ద‌ర్శకంగా ఉన్నాయి. మ‌నం ఎక్క‌డ ఏ ప‌ని చేస్తున్నా , ఏ ల‌క్ష్యంతో చేస్తున్నా , మ‌న‌కు అవి మార్గ సూచ‌కంగా ఉంటాయి. మ‌న జాతి నిర్మాణ ప్రాజెక్టుకు అవి స్ఫూర్తిగా నిలుస్తాయి. జాతి నిర్మాణం అనేది ఒక బృహ‌త్ పథకం. ఒక‌దానికి మించి మ‌రొక‌టి ప‌విత్రంగా ఉండే ల‌క్ష‌లాది - కోట్లాది - చిన్న ప్రాజెక్టుల స‌మాహార‌మే జాతి నిర్మాణం. ఒక కుటుంబం , పొరుగు స‌మాజం , ఒక ప‌రిశ్ర‌మ‌ , ఒక వ్య‌వ‌స్థ‌ , ఒక స‌మాజం అన్నింటి క‌ల‌బోతే జాతి నిర్మాణం.


    • ఆనందం , స‌మాన‌మైన అవ‌కాశాలు గ‌ల కుటుంబాల క‌ల‌యికతోనే జాతి నిర్మాణం జ‌రిగింది. ఈ కుటుంబాల్లో బాలిక‌లకు విద్య‌ , ఆరోగ్య సంర‌క్ష‌ణ‌లో బాలుర‌తో స‌మానంగా హ‌క్కులు స‌మ‌కూరాయి. మ‌హిళ‌ల‌కు స‌మాన‌త్వం క‌ల్పించే విష‌యంలో ప్ర‌భుత్వాలు విధానాలు , చ‌ట్టాలు రూపొందించవ‌చ్చు. కానీ , కుమార్తెల‌ మాట‌కు విలువ ఇచ్చే కుటుంబాలు , స‌మాజం మాత్ర‌మే వాటిని స‌మ‌ర్ధ‌వంతంగా ఆచ‌ర‌ణ‌లోకి తీసుకు రాగలుగుతాయి. ప‌రివ‌ర్త‌న కోసం వారు చేసే విజ్ఞ‌ప్తుల‌ను మ‌నం పెడ చెవిన పెట్ట‌కూడ‌దు.


    • ఎంతో విశ్వాసంతో ముందు చూపు గ‌ల యువ‌కుల భాగ‌స్వామ్యంతోనే ఒక జాతి నిర్మాణం జ‌రుగుతుంది. మ‌న దేశ పౌరుల్లో 60 శాతం మందికి పైగా 35 సంవ‌త్స‌రాల లోపు వ‌య‌స్సువారే. మ‌న ఆశ‌ల‌న్నీ వారి పైనే ఉన్నాయి. అక్ష‌రాస్య‌త‌లో మ‌నం ఎన్నో విజ‌యాలు సాధించాం. ఇప్పుడు విద్య‌ , మేథ‌స్సు ప‌రిధిని విస్త‌రించేందుకు మ‌నం కృషి చేయాలి. 21వ శ‌తాబ్ది వాస్త‌వాలైన డిజిట‌ల్ ఆర్థిక వ్య‌వ‌స్థ‌ , జెనోమిక్స్‌ , రోబోటిక్స్‌ , ఆటోమేష‌న్ ల‌కు ధీటుగా మ‌న విద్యా వ్య‌వ‌స్థ‌ను సంస్క‌రించి , విస్త‌రించుకోవాల్సిన అవ‌స‌రం ఉంది.


    నేటి ప్ర‌పంచీక‌ర‌ణ యుగంలో పోటీ ప‌డ‌గ‌ల విద్య‌ , నైపుణ్యాలు యువ‌త‌కు స‌మ‌కూర్చేందుకు ప‌లు కార్య‌క్ర‌మాలు మ‌నం ప్రారంభించాం. ఈ కార్య‌క్ర‌మాల‌న్నింటికీ భారీ మొత్తంలోనే వ‌న‌రులు కూడా స‌మ‌కూర్చ‌డం జ‌రిగింది. ఈ అవ‌కాశాల‌న్నింటినీ ఉప‌యోగించుకోవాల్సిన అవ‌స‌రం ప్ర‌తిభావంతులైన యువ‌కుల‌పై ఉంది.


    • కొత్త‌ద‌నంతో ఆలోచించే పిల్ల‌లే న‌వ్య‌త‌తో కూడిన‌ స‌మాజ నిర్మాణానికి మూలాధారం. ఇదే మ‌న అంతిమ ల‌క్ష్యం. కేవ‌లం తాము చ‌దివింది గుర్తుంచుకొని దాన్ని తిరిగి రాయ‌గ‌లిగే విధానానికి భిన్నంగా కొత్త‌గా ఆలోచించే విధానాన్ని ప్రోత్స‌హించే బోధ‌నా వ్య‌వ‌స్థ ఆవిర్భ‌వించాలి. ఆక‌లిని పార‌దోల‌డంలో మ‌నం ఎంతో పురోగ‌తి సాధించాం , కానీ పౌష్ఠికాహార స‌వాలును ధీటుగా ఎదుర్కొన‌డం , సూక్ష్మ పోష‌కాల‌ను బాల‌ల అందరికీ అందించ‌డం ఇంకా మ‌నం సాధించాల్సి ఉంది. బాల‌ల భౌతిక , మేథోప‌ర‌మైన అభివృద్ధికి , త‌ద్వారా జాతి భ‌విష్య‌త్తుకు ఇది ఎంతో కీల‌కం. ఇందుకోసం మ‌నం మాన‌వ వ‌న‌రుల‌పై పెట్టుబ‌డి పెట్టాలి.


    • న‌గ‌రాల్లో అయినా , గ్రామాల్లో అయినా నాగ‌రికంగా ఆలోచించే ఇరుగు పొరుగుల‌తోనే నాగ‌రిక స‌మాజ నిర్మాణం జ‌రుగుతుంది. పొరుగున నివ‌సించేవారు హ‌క్కులను , స్వేచ్ఛ‌ను మ‌నం గౌర‌వించాలి. వారికి ఎలాంటి అసౌక‌ర్యం క‌ల‌గ‌ని రీతిలో మ‌నం ఏ వేడుకైనా నిర్వ‌హించుకోవాలి లేదా నిర‌స‌న ప్ర‌క‌టించాలి. చారిత్ర‌క సంద‌ర్భాల‌తో స‌హా , ఏ అంశంలోనైనా విభేదించిన‌ప్ప‌టికీ పొరుగువారి గౌర‌వాన్ని భంగ ప‌ర‌చ‌ని రీతిలో , వారి స్వేచ్ఛ‌కు విఘాతం క‌ల‌గ‌ని రీతిలో మ‌నం నివ‌సించాలి. ఇదే ఆచ‌ర‌ణీయ‌మైన సౌభ్రాతృత్వం.


    • నిస్వార్ధంతో జీవించే పౌరులే నిస్వార్ధ‌ పూరిత‌మైన స‌మాజాన్నినిర్మించ‌గ‌లుగుతారు. అలాంటి స‌మాజంలో స్వ‌చ్ఛంద బృందాలే సముద్ర తీరాలను , న‌దీ ప‌రీవాహ‌క ప్రాంతాల‌ను ప‌రిశుభ్రం చేస్తారు. అనాధ‌లైన , నిరాశ్ర‌యులైన బాల‌ల‌ను , చివ‌ర‌కి నిరాశ్ర‌యులైన మూగ జీవాల ప‌ట్ల కూడా మ‌నం శ్ర‌ద్ధ తీసుకొంటాం. మ‌న‌కు తెలియ‌నివారైనా స‌రే స‌మాజంలో స‌హ‌జీవ‌నం చేస్తున్న పౌరుల కోసం ర‌క్త , అవ‌య‌వ దానాలు చేస్తాం. బాల‌ల‌ను విద్యావంతుల‌ను చేయ‌డం ద్వారా వారి జీవితాల్లో ప‌రివ‌ర్త‌న తీసుకు వ‌చ్చేందుకు ఆద‌ర్శాలే ప్రాణంగా జీవ‌నం సాగించే వ్య‌క్తులు మారుమూల ప్రాంతాల‌కు కూడా వెళ్ళి బోధ‌న చేస్తారు. ఎవ‌రో ఒక‌రు పిలుపు ఇచ్చార‌ని కాకుండా అంత‌రాత్మ ప్ర‌బోధంతోనే వారు ఇదంతా చేస్తారు.


    • ఆర్థికంగా మెరుగైన స్థితిలోని కుటుంబాల వారు ఎల్‌పిజి స‌బ్సిడీ స‌దుపాయాన్ని కానీ లేదా మ‌రే స‌దుపాయాన్ని కాని వ‌దులుకుంటే ఆ అవ‌స‌రం ఉన్న మ‌రో కుటుంబం దాన్ని ఉప‌యోగించుకో గ‌లుగుతుంది. మ‌నంద‌రం మ‌న హ‌క్కులు , స‌దుపాయాల గురించి ఒక‌సారి పున‌రాలోచ‌న చేద్దాం. స‌మాజంలో నిరాద‌ర‌ణ‌కు గుర‌వుతున్న వ‌ర్గాల అవ‌స‌రాలను ఒక‌సారి ప‌రిశీలిద్దాం. వారి అవ‌స‌రం మ‌న అవ‌స‌రం క‌న్నా పెద్దదా , కాదా ? అని ఒక‌సారి ఆత్మావ‌లోక‌నం చేసుకొందాం. దాతృత్వం అనేది మ‌న‌కు మ‌న సంస్కృతిలో ఒక భాగం. దాన్ని మ‌నం పున‌రుజ్జీవింప చేసుకొందాం.


    • సాంస్కృతికంగా చ‌ల‌న శీల‌మైన స‌మాజం హ‌స్త క‌ళ‌లు , ఇత‌ర క‌ళారీతులు , సాంస్కృతిక వార‌స‌త్వాన్ని ప‌రిర‌క్షిస్తుంది. జాన‌ప‌ద క‌ళాకారులు కావ‌చ్చు , సాంప్ర‌దాయ సంగీత‌కారులు , చేనేత‌కారులు , నేత‌కార్మికులు కావ‌చ్చు , శ‌తాబ్దాలుగా అద్భుత‌మైన కొయ్య బొమ్మ‌లు త‌యారు చేస్తున్న క‌ళాకారుల కుటుంబాలు కావ‌చ్చు.. అంద‌రి ప్ర‌యోజ‌నాల ప‌రిర‌క్ష‌ణ‌కు కృషి చేస్తుంది.


    • క్ర‌మ‌శిక్ష‌ణ , నైతిక విలువ‌లతో ప‌ని చేసే సంస్థ‌లే క్ర‌మ‌శిక్ష‌ణ‌ , నైతిక విలువ‌లతో కూడిన స‌మాజాన్ని నిర్మిస్తాయి. అలాంటి వ్య‌వ‌స్థ‌లు ఇత‌ర వ్య‌వ‌స్థ‌లతో సౌభ్రాతృత్వ పూర్వ‌క‌మైన సంబంధాలు క‌లిగి ఉండి , వాటి హ‌క్కుల‌ను గౌర‌విస్తాయి. స‌మ‌ర్ధ‌త‌తో రాజీ ప‌డ‌కుండానే త‌మ స‌మ‌గ్ర‌త‌ను , క్ర‌మ‌శిక్ష‌ణ‌ను కాపాడుకొంటాయి. వ్యక్తుల క‌న్నా వ్య‌వ‌స్థ‌లే అత్యంత కీల‌కం. ప్ర‌జ‌లే ట్ర‌స్టీలుగా బాధ్య‌త వ‌హిస్తున్నవారు తాము నిర్వ‌హిస్తున్న ప‌ద‌వీ గౌర‌వాన్ని కాపాడేందుకు నిరంత‌రం కృషి చేస్తారు.


    ప్ర‌కృతితో శాంతియుత స‌హ‌జీవ‌నం చేయ‌గ‌ల , శాంతితో జీవించ గ‌ల‌ మ‌రింత మెరుగైన ప్ర‌పంచ నిర్మాణానికి త‌న వంతు స‌హాయం అందించ‌డ‌మే భార‌త జాతి నిర్మాణ ప్రాజెక్టు ఉత్కృష్ట ల‌క్ష్యం. ఇదే ‘వ‌సుధైవ కుటుంబ‌కం’ ప్ర‌ధాన ఆద‌ర్శం. తీవ్ర ఉద్రిక్త‌త‌లు , ఉగ్ర‌వాదం పెచ్చ‌రిల్లుతున్న నేటి స‌మాజంలో ఇది అసాధ్య‌మైన ఆద‌ర్శం అనిపించ‌వ‌చ్చు. కానీ , వేలాది సంవ‌త్స‌రాలుగా మ‌న‌ను స్ఫూర్తిమంతం చేస్తున్న ఆద‌ర్శం ఇదే. ఈ ఆద‌ర్శ‌మే మ‌న రాజ్యాంగ విలువ‌ల్లో పొందుప‌ర‌చి ఉంది. అవ‌స‌రంలో ఉన్న‌వారికి స‌హాయం చేయ‌డం , ద‌యాగుణం క‌లిగి ఉండ‌డం , పొరుగున ఉన్న‌వారి సామ‌ర్ధ్యాల నిర్మాణానికి చేయూత అందించ‌డం వంటి విలువ‌లు మ‌న స‌మాజంలో అంత‌ర్గ‌తంగా ఉన్నాయి. అంత‌ర్జాతీయ స‌మాజానికి మ‌నం అందిస్తున్న ప్ర‌ధాన విలువ‌లు కూడా ఇవే.


    ప్ర‌పంచ భార‌తీయ కుటుంబానికి కూడా ఈ విలువ‌లే వ‌ర్తిస్తాయి. విదేశాల్లో నివ‌సిస్తున్న భార‌తీయులు మాన‌వ‌తాప‌ర‌మైన‌ , ఇత‌ర‌త్రా స‌వాళ్ళు ఎదుర్కొంటున్న‌ప్పుడు ఒక దేశంగా వారిని ఆదుకొనేందుకు ముందుకు రావ‌డం మ‌నంద‌రి స‌హ‌జ బాధ్య‌త‌. దాన్ని ముందు ముందు కూడా కొన‌సాగిస్తాం.


    ప్రియ‌మైన దేశవాసులారా ,


    దేశం స్వాతంత్య్రం సాధించిన స‌మ‌యానికి , తొలి గ‌ణ‌తంత్ర దినోత్స‌వానికి మ‌ధ్య‌న గ‌ల అద్భుత‌మైన కాలం గురించి నేను ఇంత‌కు ముందు ప్ర‌స్తావించాను. దేశ స్థితిగ‌తులు మెరుగు ప‌ర‌చాల‌న్న‌ నిరంత‌ర క‌ట్టుబాటు అంకిత భావం , నిర్ణ‌యాత్మ‌క వైఖ‌రితో పాటు స‌మాజంలోని లోటుపాట్ల‌ను కూడా స‌రిదిద్దేందుకు కృషి చేసిన స‌మ‌యం అది. ఈ రోజు మ‌నం మ‌ళ్ళీ అదే ప‌రిస్థితిలో ఉన్నాం. ఒక జాతిగా మ‌నం ఎంతో సాధించాం. కానీ , సాధించాల్సింది ఇంకా ఎంతో ఉంది. మ‌న‌కు గ‌ణ‌తంత్రాన్ని అందించిన త‌రం నాటి స్ఫూర్తితో ఈ రోజు మ‌నం అందుకు కృషి చేయాల్సి ఉంది.


    2020 నాటికి మ‌న గ‌ణ‌తంత్రం 70 సంవ‌త్స‌రాలు పూర్తి చేసుకొంటుంది. 2022 నాటికి 75వ స్వాతంత్య్ర దినోత్స‌వం కూడా మ‌నం జ‌రుపుకొంటాం. జాతీయోద్య‌మ నాయ‌కులు , రాజ్యాంగ నిర్మాత‌ల బాట‌లో ప‌య‌నించ‌డానికి కృషి చేయాల్సిన ప్ర‌త్యేక స‌మ‌యం ఇది. ప్ర‌తి ఒక్క భార‌తీయుడు త‌మ పూర్తి సామ‌ర్ధ్యాల‌ను గుర్తించ‌గ‌ల మెరుగైన భార‌త నిర్మాణం కోసం కృషి చేయాల్సిన స‌మ‌యం ఇది. అప్పుడే 21వ శతాబ్దిలోకి ప్ర‌వేశించ‌గ‌ల సోపానాన్ని భార‌త్ ఎక్క‌గ‌లుగుతుంది.


    ఎంతో శ్ర‌మకు ఓర్చి పంట‌లు పండిస్తున్న మ‌న రైత‌న్నల జీవితాలు మ‌రింత మెరుగుప‌ర‌చాల్సి ఉంది. వంద‌ కోట్ల‌కు పైగా జ‌నాభాకు ఆహారం అందించేందుకు వారు త‌ల్లుల వ‌లే శ్ర‌మిస్తున్నారు. సాహ‌స‌వంతులైన మ‌న సాయుధ ద‌ళాలు , పోలీసు యంత్రాంగం , పారా మిలిట‌రీద‌ళాల‌కు అవ‌స‌ర‌మైన సాధ‌న సంప‌త్తి అందించ‌గ‌ల రీతిలో వ్యూహాత్మ‌క త‌యారీ రంగాన్ని ప‌టిష్టం చేసి , ఆధునికీక‌రించ‌వ‌ల‌సిన అవ‌స‌రం ఉంది. పేద‌రికాన్ని , ఆరోగ్యాన్ని పార‌దోల‌డం , నాణ్య‌మైన విద్య , ఆరోగ్య వ‌స‌తులు క‌ల్పించ‌డం ప్ర‌తి ఒక్క రంగంలోను మ‌హిళ‌ల‌కు స‌మాన అవ‌కాశాలు అందించ‌డం ప్ర‌ధాన ల‌క్ష్యాలుగా ఉన్న సుస్థిర అభివృద్ధి ల‌క్ష్యాల సాధ‌న‌కు ముంద‌డుగు వేయాల్సి ఉంది. ప్ర‌జ‌ల‌కు స్వ‌చ్ఛ‌మైన , స‌మ‌ర్ధ‌వంత‌మైన హ‌రిత ఇంధ‌నాల‌ను స‌ర‌స‌మైన ధ‌ర‌ల‌కు అందుబాటులోకి తేవాలి. స్వంత ఇంటి క‌ల సాకారం చేసుకొనేందుకు ఎదురుచూస్తున్న ల‌క్ష‌లాది కుటుంబాల‌కు త‌ల‌దాచుకొనేందుకు ఇంటి వ‌స‌తి క‌ల్పించాలి. ప్ర‌తిభ‌కు ఆల‌వాల‌మైన , ప్ర‌తిభావంతుల‌కు అప‌రిమిత‌మైన అవకాశాలు గ‌ల ఆధునిక భార‌తాన్ని మ‌నం నిర్మించాల్సి ఉంది.


    స‌మాజంలో నిరాద‌ర‌ణ‌కు గుర‌వుతున్న సోద‌రులు, సోద‌రీమ‌ణుల మౌలిక అవ‌స‌రాలు , ఆత్మ గౌర‌వం కాపాడ‌లేని స్థితిని మ‌న గ‌ణ‌తంత్రం అనుమ‌తించ‌దు. సామాజికంగాను , ఆర్థికంగాను బ‌ల‌హీన వ‌ర్గాల‌కు చెందిన కుటుంబాలు ఇప్ప‌టికీ పేద‌రికంలోనే మ‌గ్గుతున్నాయి. అతి త‌క్కువ స‌మ‌యంలో ఈ పేద‌రికాన్ని నిర్మూలించాల్సిన ప‌విత్ర బాధ్య‌త మ‌నంద‌రి మీద ఉంది. ఈ విష‌యంలో ఎలాంటి రాజీ పడకూడదు.


    ప్రియ‌మైన దేశవాసులారా ,


    అభివృద్ధి చెందిన దేశంగా భార‌త్‌ను నిల‌ప‌డం మ‌నంద‌రి బాధ్య‌త‌. ఇది జాతి నిర్మాణంలో కొత్త ద‌శ‌. త‌మ‌ ఆలోచ‌న‌లు , ఆశ‌యాలు , ఆద‌ర్శాలకు అనుగుణంగా జాతిని ముందుకు న‌డిపించాల్సిన బాధ్య‌త మ‌న యువ‌త‌పై ఉంది. మ‌న గ‌ణ‌తంత్ర విలువ‌లు ప్రాచీన భార‌త స‌మాజ విలువ‌ల నుంచి స్ఫూర్తితో వారి ఆలోచ‌న‌లు , ఆశ‌యాలు , ఆద‌ర్శాలకు ధీటైన జాతిని నిర్మించ‌గ‌ల‌మ‌నే విశ్వాసం నాకు ఉంది.


    ఈ నాలుగు మాట‌లు చెప్పి మ‌రోసారి మీ అంద‌రికీ గ‌ణ‌తంత్ర దినోత్స‌వ శుభాకాంక్ష‌లు తెలియ‌జేస్తున్నాను. మీ అంద‌రి భ‌విష్య‌త్తు ఉజ్జ్వ‌లంగా ఉండాల‌ని ఆకాంక్షిస్తున్నాను.


    ధ‌న్య‌వాదాలు ,


    జ‌య్ హింద్!


    ****

    
    
    (Release ID: 1517933) Visitor Counter : 205
    
    
      Read this release in: English , Gujarati