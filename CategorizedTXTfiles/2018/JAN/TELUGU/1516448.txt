      సాంఘిక న్యాయం, మరియు సాధికారత మంత్రిత్వ శాఖ

      తెలుగు రాష్ట్రాల‌లో మిగిలి ఉన్న ఎస్‌సి, ఎస్‌టి ఉద్యోగ ఖాళీలను స‌మీక్షించిన సామాజిక న్యాయం మ‌రియు సాధికారిత శాఖ స‌హాయ మంత్రి శ్రీ రామ్‌దాస్ అఠావ‌లే
      Posted On: 11 JAN 2018 7:14PM by PIB Hyderabad


    తెలుగు రాష్ట్రాలైన తెలంగాణ‌ , ఆంధ్ర ప్ర‌దేశ్ ల‌లో వివిధ సంస్థ‌ల‌లో ఎస్‌సి , ఎస్‌టి ఉద్యోగ ఖాళీల అంశాన్ని సామాజిక న్యాయం మ‌రియు సాధికారిత శాఖ స‌హాయ మంత్రి శ్రీ రామ్‌దాస్ అఠావ‌లే స‌మీక్షించారు. ఇందుకోసం ఆయ‌న గురువారం హైద‌రాబాద్ లో ఒక స‌మావేశాన్ని నిర్వ‌హించారు. రెండు రాష్ట్రాల‌లోని వ‌స్తువులు మ‌రియు సేవ‌ల ప‌న్ను (జిఎస్‌టి) , ఆదాయ‌పు ప‌న్ను , భార‌త్ పెట్రోలియ‌మ్ కార్పొరేష‌న్ లిమిటెడ్‌ , మిథాని , ఇసిఐఎల్‌ , భార‌త్ సంచార్ నిగ‌మ్ లిమిటెడ్‌ , ద‌క్షిణ మ‌ధ్య రైల్వే , తెలంగాణ రాష్ట్ర పోలీస్ విభాగం , ఎజి ఆఫీసు త‌దిత‌ర కార్యాల‌యాల‌లో ఎస్‌సి , ఎస్‌టి ఉద్యోగ ఖాళీలు ఈ సంద‌ర్భంగా ప‌రిశీల‌న‌కు వ‌చ్చాయి. రిజ‌ర్వుడు కేట‌గిరీల‌లో ఖాళీలు వీలైనంత త్వ‌ర‌లో భ‌ర్తీ అయ్యేట‌ట్లు శ్ర‌ద్ధ తీసుకోవాల‌ని అధికారుల‌ను మంత్రి ఆదేశించారు. ప‌దోన్న‌తుల‌లో రిజ‌ర్వేష‌న్ల అంశంపై స‌ర్వోన్న‌త న్యాయ స్థానం రూలింగ్ నేప‌థ్యంలో ఈ అంశాన్ని రాష్ట్రప‌తికి త‌మ మంత్రిత్వ శాఖ నివేదించ‌నున్న‌ట్లు శ్రీ అఠావ‌లే తెలిపారు.


    కుల‌త‌త్వాన్ని అంతం చేసే ప్ర‌య‌త్నాల‌లో భాగంగా కులాంత‌ర వివాహాల‌ను ప్రోత్సహించాల‌ని ప్ర‌భుత్వం కృషి చేస్తోంద‌ని , ఆ త‌ర‌హా పెళ్ళిళ్ళు చేసుకొన్న‌వారికి రూ. 2,50,000 ప్రోత్సాహ‌కంగా అందిస్తోంద‌ని మంత్రి వివ‌రించారు. దేశంలో వేరు వేరు ప్రాంతాల‌లో ద‌ళితుల‌పై దాడులు జ‌ర‌గ‌డం దుర‌దృష్ట‌క‌ర‌మ‌ని మంత్రి అన్నారు. ద‌ళితుల ప‌ట్ల స‌మాజ వైఖ‌రిలో మ‌రింత మార్పు చోటుచేసుకోవ‌ల‌సిన అవ‌స‌రం ఉన్న‌ద‌ని ఆయ‌న పేర్కొన్నారు.


    ఒబిసి క‌మిష‌న్‌కు రాజ్యాంగ హోదాను మంజూరు చేసేందుకు కేంద్రం క‌ట్టుబ‌డి ఉన్న‌ట్లు శ్రీ అఠావ‌లే చెప్పారు. సంబంధిత బిల్లును లోక్ స‌భ ఆమోదించింద‌ని , రాజ్య స‌భ లో దీనికి స‌వ‌ర‌ణ‌ల‌ను ప్ర‌తిపాదించార‌ని ఆయ‌న అన్నారు. ఈ బిల్లును తిరిగి లోక్ స‌భ ప‌రిశీల‌న‌కు పంపార‌ని మంత్రి వివ‌రించారు.


    2011 సంవ‌త్స‌ర జ‌న గ‌ణ‌ణ ప్ర‌కారం దేశంలో 2.68 కోట్ల మందికి పైగా దివ్యాంగులు ఉన్న‌ట్లు మంత్రి చెప్పారు. గ‌త మూడున్న‌ర సంవ‌త్స‌ర ఏళ్ళ‌లో 6000 శిబిరాల‌ను నిర్వ‌హించి , రూ. 330 కోట్ల ఖ‌ర్చుతో 7 ల‌క్ష‌ల మందికి వీల్ ఛైర్ లు , వినికిడి ప‌రిక‌రాలు , కృత్రిమ అవ‌య‌వాల వంటి స‌హాయ‌క ఉప‌క‌ర‌ణాల‌ను అందించిన‌ట్లు ఆయ‌న తెలిపారు.


    ***

    
    
    (Release ID: 1516448) Visitor Counter : 216