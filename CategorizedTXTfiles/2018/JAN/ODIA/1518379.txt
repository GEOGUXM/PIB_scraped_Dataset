      ଅର୍ଥ ମନ୍ତ୍ରଣାଳୟ

      ମୁଦ୍ରାସ୍ଫୀତି ନିୟନ୍ତ୍ରଣ ପାଇଁ ପଦକ୍ଷେପ
      Posted On: 29 JAN 2018 7:15AM by PIB Bhubaneshwar


    କେନ୍ଦ୍ର ଅର୍ଥ ଏବଂ କର୍ପୋରେଟ ବ୍ୟାପାର ମନ୍ତ୍ରୀ ଅରୁଣ ଜେଟଲୀ ଆଜି ସଂସଦରେ ଅର୍ଥନୈତିକ ସର୍ବେକ୍ଷଣ ରିପୋର୍ଟ ଉପସ୍ଥାପନ କରିଛନ୍ତି । ଏଥିରେ କୁହାଯାଇଛି ଯେ ମୁଦ୍ରାସ୍ଫୀତିକୁ ନିୟନ୍ତ୍ରିତ କରିବା ଲାଗି କେନ୍ଦ୍ର ସରକାର ପ୍ରାଥମିକତା ଦେଇଛନ୍ତି । ସରକାର ଏଥିପାଇଁ ଅନେକ ପଦକ୍ଷେପ ନେଇଛନ୍ତି , ଯାହା ନିମ୍ନରେ ଉଲ୍ଲେଖ କରାଗଲା:


    - ଜମାଖୋରୀ ଏବଂ କଳାବଜାର ବିରୋଧରେ କାର୍ଯ୍ୟାନୁଷ୍ଠାନ ନେବା ଲାଗି , ଆବଶ୍ୟକ ବସ୍ତୁ ଆଇନ , 1955 ଏବଂ କମ ଯୋଗାଣ ହେଉଥିବା ବସ୍ତୁର କଳାବଜାର ନିବାରଣ ଏବଂ ଅତ୍ୟାବଶ୍ୟକ ବସ୍ତୁ ଅନୁରୂପ ଆଇନ , 1980କୁ ପ୍ରଭାବୀ ଢଙ୍ଗରେ ଲାଗୁ କରିବା ଲାଗି ଆବଶ୍ୟକ ହେଲେ ସମୟ ସମୟରେ ରାଜ୍ୟ ସରକାରଙ୍କ ପାଇଁ ପରାମର୍ଶ ଜାରି କରାଯାଉଛି ।


    - ଦରଦାମ ଏବଂ ଉପଲବ୍ଧତାର ସ୍ଥିତି ଆକଳନ କରିବା ଲାଗି ନିୟମିତ ଭାବେ ଉଚ୍ଚସ୍ତରୀୟ ସମୀକ୍ଷା ବୈଠକ କରାଯାଉଛି । ଏହି ବୈଠକ ସଚିବମାନଙ୍କ କମିଟି , ଆନ୍ତଃମନ୍ତ୍ରଣାଳୟ କମିଟି , ମୂଲ୍ୟ ନିର୍ଦ୍ଧାରଣ ପାଣ୍ଠି ପରିଚାଳନା କମିଟି ଏବଂ ଅନ୍ୟ ବିଭାଗୀୟସ୍ତରରେ କରାଯାଇଥାଏ ।


    - ଉତ୍ପାଦନ ବଢ଼ାଇବା ଲାଗି ଖାଦ୍ୟପଦାର୍ଥର ସର୍ବାଧିକ ସମର୍ଥନ ମୂଲ୍ୟ (ଏମଏସପି) ଘୋଷଣା କରାଯାଇଛି । ଏହାର ଉଦ୍ଦେଶ୍ୟ ଖାଦ୍ୟ ପଦାର୍ଥର ଉପଲବ୍ଧା ବଢ଼ାଇବା , ଯାହାଦ୍ୱାରା ମୂଲ୍ୟ କମ ରଖିବାରେ ସହାୟତା ମିଳିପାରିବ ।


    - ଡାଲି , ପିଆଜ ଆଦି କୃଷି ସାମଗ୍ରୀର ମୂଲ୍ୟରେ ଉତଥାନ-ପତନକୁ ନିୟନ୍ତ୍ରଣ କରିବା ଲାଗି ମୂଲ୍ୟ ସ୍ଥିରୀକରଣ ପାଣ୍ଠି (ପିଏଏସଏଫ) ଯୋଜନା ଲାଗୁ କରାଯାଇଛି ।


    - ଖୁଚୁରା ମୂଲ୍ୟ ବୃଦ୍ଧିକୁ ରୋକିବା ପ୍ରୟାସ ଅନ୍ତର୍ଗତ ସରକାର ଡାଲିର ସୁରକ୍ଷିତ ଭଣ୍ଡାରଣ (ବଫର ଷ୍ଟକ)କୁ 1.5 ଲକ୍ଷ ମେଟ୍ରିକ ଟନରୁ ବଢ଼ାଇ 20 ଲକ୍ଷ ମେଟ୍ରିକ ଟନ କରିବା ଲାଗି ଅନୁମୋଦନ କରାଯାଇଛି । ଏହି କ୍ରମରେ 20 ଲକ୍ଷ ଟନ ପର୍ଯ୍ୟନ୍ତ ଡାଲିର ସୁରକ୍ଷିତ ଭଣ୍ଡାର ପ୍ରସ୍ତୁତ କରାଯାଇଛି ।


    - ରାଜ୍ୟ/କେନ୍ଦ୍ରଶାସିତ ଅଂଚଳକୁ ସଧାରଣ ବଂଟନ ପ୍ରଣାଳୀ ମାଧ୍ୟମରେ ବିତରଣ କରିବା , ମଧ୍ୟାହ୍ନ ଭୋଜନ ଯୋଜନା ଆଦି ପାଇଁ ସୁରକ୍ଷିତ ଭଣ୍ଡାରରୁ ଡାଲି ଦିଆଯାଉଛି । ଏହାବ୍ୟତୀତ ସେନା ଏବଂ କେନ୍ଦ୍ରୀୟ ଅର୍ଦ୍ଧସାମରିକ ବାହିନୀର ଡାଲିର ଆବଶ୍ୟକତାକୁ ପୂରଣ କରିବା ଲାଗି ସୁରକ୍ଷିତ ଭଣ୍ଡାରରୁ ଡାଲିର ଉପଯୋଗ କରାଯାଉଛି ।


    - ସରକାର ଏପ୍ରିଲ , 2018 ପର୍ଯ୍ୟନ୍ତ ଚିନିର ଷ୍ଟକିଷ୍ଟ/ଡିଲରଙ୍କ ଉପରେ ଷ୍ଟକ ହୋଲ୍ଡିଂ ସୀମା ନିର୍ଦ୍ଧାରଣ କରିଛନ୍ତି ।


    - ସରକାର ଉପଲବ୍ଧତାକୁ ବଢ଼ାଇବା ଏବଂ ଦରଦାମ ନିମ୍ନରେ ରଖିବା ଲାଗି ଚିନିର ରପ୍ତାନୀ ଉପରେ 20 ପ୍ରତିଶତ ଶୁଳ୍କ ଲାଗୁ କରିଛନ୍ତି ।


    - ଲେଟର ଅଫ କ୍ରେଡିଟ ଉପରେ ସମସ୍ତ ପ୍ରକାରର ପିଆଜର ରପ୍ତାନିକୁ ଅନୁମତି ଦିଆଯିବ , ଯାହା 31 ଡିସେମ୍ବର , 2017 ପର୍ଯ୍ୟନ୍ତ 850 ଡଲାର ପ୍ରତି ଟନର ସର୍ବନିମ୍ନ ରପ୍ତାନି ମୂଲ୍ୟ (ଏମଇପି)ର ସହ ଜଡ଼ିତ ହେବ ।


    - ରାଜ୍ୟ/କେନ୍ଦ୍ର ଶାସିତ ଅଂଚଳଗୁଡ଼ିକୁ ପିଆଜର ସଂରକ୍ଷଣ ସୀମା ଲାଗୁ କରିବାର ପରାମର୍ଶ ଦିଆଯାଉଛି । ରାଜ୍ୟଗୁଡ଼ିକ ଠାରୁ ନିଜ ପିଆଜ ଆବଶ୍ୟକତା ଦେବା ଲାଗି ଅନୁରୋଧ କରାଯାଇଛି , ଯାହାଦ୍ୱାରା ଉପଲବ୍ଧତା ବଢ଼ାଇବା ଏବଂ ଦରଦାମ ହ୍ରାସ କରିବା ପାଇଁ ଆବଶ୍ୟକ ଆମଦାନୀ ଦିଗରେ ପଦକ୍ଷେପ ନିଆଯାଇପାରିବ ।


    **********

    
    
    (Release ID: 1518379) Visitor Counter : 2