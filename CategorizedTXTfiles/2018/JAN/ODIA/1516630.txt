      ଶକ୍ତି ମନ୍ତ୍ରଣାଳୟ

      ସୌଭାଗ୍ୟ ଯୋଜନା ସମ୍ପର୍କିତ କ୍ଷୁଦ୍ର ଚଳଚ୍ଚିତ୍ର ନିର୍ମାଣ ପ୍ରତିଯୋଗିତା
      Posted On: 12 JAN 2018 6:11PM by PIB Bhubaneshwar


    ଗ୍ରାମୀଣ ଏବଂ ସହରାଂଚଳ କ୍ଷେତ୍ରରେ ଶେଷସ୍ତରର ଜନସାଧାରଣଙ୍କ ପର୍ଯ୍ୟନ୍ତ ବିଜୁଳି ସଂଯୋଗ ପ୍ରଦାନ କରିବା ଲକ୍ଷ୍ୟ ପ୍ରାପ୍ତ କରିବା ଉଦ୍ଦେଶ୍ୟରେ 2019 ମାର୍ଚ୍ଚରେ ପ୍ରଧାନମନ୍ତ୍ରୀ ହର ଘର ସହଜ ବିଦ୍ୟୁତ ଯୋଜନା ( ସୌଭାଗ୍ୟ ) ପ୍ରାରମ୍ଭ କରାଯାଇଥିଲା ।


    ବିଦ୍ୟୁତ ମନ୍ତ୍ରଣାଳୟ ଅଧୀନରେ କାର୍ଯ୍ୟ କରୁଥିବା ନବରତ୍ନ କମ୍ପାନୀ ଗ୍ରାମୀଣ ବିଦ୍ୟୁତକରଣ ନିଗମ ( REC ) ସୌଭାଗ୍ୟ ଯୋଜନା ବାବଦରେ ସଚେତନତା ସୃଷ୍ଟି କରିବା ପାଇଁ ଏବଂ ସର୍ବସାଧାରଣଙ୍କୁ ଏହି କାର୍ଯ୍ୟକ୍ରମରେ ଆମ୍ବାସଡର ଭାବେ ସାମିଲ କରିବା ପାଇଁ ଏକ କ୍ଷୁଦ୍ର ଚଳଚ୍ଚିତ୍ର ନିର୍ମାଣ ପ୍ରତିଯୋଗିତା ଆରମ୍ଭ କରୁଛି । ଏଥିପାଇଁ 2018 ଜାନୁଆରୀ 10 ତାରିଖରୁ ନାମ ପଞ୍ଜୀକରଣ କରାଯିବ ଏବଂ ଚଳଚ୍ଚିତ୍ର ନିର୍ମାଣର ଶେଷ ତାରିଖ ରହିବ 2018 ଜାନୁଆରୀ 31 ।


    କ୍ଷୁଦ୍ର ଚଳଚ୍ଚିତ୍ର / ଭିଡ଼ିଓ ଶ୍ରେଣୀରେ ନିମ୍ନଲିଖିତ ବିଷୟ ସାମିଲ ରହିବା ଆବଶ୍ୟକ

      * ରାଷ୍ଟ୍ର ନିର୍ମାଣରେ ବିଦ୍ୟୁତୀକରଣର ଭୂମିକା ।
      * ମହିଳା ସଶକ୍ତିକରଣ ଉପରେ ବିଦ୍ୟୁତୀକରଣର ପ୍ରଭାବ ସମ୍ବନ୍ଧୀୟ ବାସ୍ତବିକ ଜୀବନର କାହାଣୀ ।
      * ଉଦ୍ୟୋଗ ଉପରେ ବିଦ୍ୟୁତୀକରଣର ପ୍ରଭାବ ସମ୍ବନ୍ଧୀୟ ବାସ୍ତବିକ ଜୀବନର କାହାଣୀ ।
      * ସ୍ୱାସ୍ଥ୍ୟ ସେବା ସୁଧାର ଉପରେ ବିଦ୍ୟୁତୀକରଣ ପ୍ରଭାବ ସହିତ ସମ୍ବନ୍ଧିତ ବାସ୍ତବିକ ଜୀବନର କାହାଣୀ ।
      * ଶିକ୍ଷା ସୁଧାର ଉପରେ ବିଦ୍ୟୁତୀକରଣ ପ୍ରଭାବ ସମ୍ବନ୍ଧୀୟ ବାସ୍ତବିକ ଜୀବନ କାହାଣୀ ।
      * କୃଷି ଉପରେ ବିଦ୍ୟୁତୀକରଣ ପ୍ରଭାବ ସମ୍ବନ୍ଧିତ ବାସ୍ତବିକ ଜୀବନର କାହାଣୀ ।

    ଭିଡିଓ ସର୍ବାଧିକ 3 ମିନିଟ ଅବଧିର ହେବା ଆବଶ୍ୟକ ଏବଂ ଏହାକୁ ସିଧାସଳଖ www.saubhagya.gov.in . ରେ ଅପଲୋଡ କରାଯିବା ଆବଶ୍ୟକ । ଭିଡିଓକୁ ଗୁଗଲ ଡ୍ରାଇଭ / ମାଇକ୍ରୋସପ୍ଟ ୱାନ ଡ୍ରାଇଭ କିମ୍ବା ଡ୍ରପ ବକ୍ସ ତଥା ପ୍ରବିଷ୍ଟ ପତ୍ରରେ ଦିଆଯାଇଥିବା ଲିଙ୍କର ଉପଯୋଗ କରାଯାଇ ସେୟାର କରାଯାଇ ପାରିବ । ଆରଇସି ବିଭିନ୍ନ ମଞ୍ଚରେ ତଥା ସୌଭାଗ୍ୟ ଯୋଜନା ପାଇଁ ବିଜ୍ଞାପନ ସଂଦେଶରେ ପ୍ରତିଯୋଗିତା ପ୍ରବିଷ୍ଟର ବ୍ୟବହାର କରିପାରେ । ନିୟମ ଏବଂ ସର୍ତ୍ତ ସହିତ ଏହି ପ୍ରତିଯୋଗିତା ବାବଦରେ ଅଧିକ ସୂଚନା www.saubhagya.gov.in ରୁ ପ୍ରାପ୍ତ କରାଯାଇ ପାରିବ ।


    *************


    

    
    (Release ID: 1516630) Visitor Counter : 8
    
    
    
    
    

*