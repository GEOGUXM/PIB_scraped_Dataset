      ମାନବ ସମ୍ବଳ ବିକାଶ ମନ୍ତ୍ରଣାଳୟ

      ଜାମ୍ମୁ କାଶ୍ମୀର ଛାତ୍ର ବିନିମୟ କାର୍ଯ୍ୟକ୍ରମ ‘ମୈତ୍ରୀ ଯାତ୍ରା’ ସମ୍ପନ୍ନ
      Posted On: 26 JAN 2018 3:27PM by PIB Bhubaneshwar


    ଜାମ୍ମୁ - କାଶ୍ମୀର ଛାତ୍ର ବିନିମୟ କାର୍ଯ୍ୟକ୍ରମ ‘ ମୈତ୍ରୀ ଯାତ୍ରା ’ ର ଉଦଯାପନୀ ସମାରୋହ ଆଜି ରାଷ୍ଟ୍ରୀୟ ବାଳ ଭବନରେ ସମ୍ପନ୍ନ ହୋଇଛି । ଛାତ୍ର ବିନିମୟ କାର୍ଯ୍ୟକ୍ରମର ଆୟୋଜନ ମାନବ ସମ୍ବଳ ବିକାଶ ମନ୍ତ୍ରଣାଳୟ ଦ୍ୱାରା ଜାମ୍ମୁ - କାଶ୍ମୀରର ନୌଯବାନଙ୍କୁ ଭାରତର ବିଭିନ୍ନ ଭାଗର ସଂସ୍କୃତି , ଭାଷା ଏବଂ ବିକାଶ ଗାଥା ସହିତ ଅବଗତ କରିବା ପାଇଁ ଆୟୋଜିତ କରାଯାଇଛି । କେନ୍ଦ୍ରୀୟ ମାନବ ସମ୍ବଳ ବିକାଶ ମନ୍ତ୍ରୀ ଶ୍ରୀ ପ୍ରକାଶ ଜାଭଡେକର ସମାରୋହରେ ମୁଖ୍ୟ ଅତିଥି ଭାବେ ଯୋଗ ଦେଇଥିଲେ । ମାନବ ସମ୍ବଳ ବିକାଶ ରାଷ୍ଟ୍ରମନ୍ତ୍ରୀ ଡଃ ସତ୍ୟପାଲ ସିଂ ଏବଂ ଜାମ୍ମୁ - କାଶ୍ମୀରର ଶିକ୍ଷାମନ୍ତ୍ରୀ ଶ୍ରୀ ସୟଦ ମହମ୍ମଦ ଅଲତାଫ ବୁଖାରୀ ମଧ୍ୟ ଏହି ଅବସରରେ ଉପସ୍ଥିତ ଥିଲେ ।


    ଏହି ଅବସରରେ ଶ୍ରୀ ଜାଭଡେକର କହିଲେ ଯେ ଏହି କାର୍ଯ୍ୟକ୍ରମର ଉଦ୍ଦେଶ୍ୟ ହେଉଛି ଜାମ୍ମୁ - କାଶ୍ମୀରର ଯୁବକମାନଙ୍କୁ ବାକି ଦେଶ ସହିତ ଯୋଡିବା ଏବଂ ଭାଇଚାରା ତଥା ସଦଭାବକୁ ବୃଦ୍ଧି କରିବା । ସେ ଏହି କାର୍ଯ୍ୟକ୍ରମରେ ବଡ ଆକାରରେ ଯୋଗଦେବା , ଶିଖିବା ଏବଂ ପରସ୍ପର ସହିତ ସୂଚନା ଆଦାନ ପ୍ରଦାନ କରିବା ପାଇଁ ବିଦ୍ୟାର୍ଥୀମାନଙ୍କ ପ୍ରୟାସକୁ ପ୍ରଶଂସା କରିଥିଲେ । ସେ କାଶ୍ମୀର ବନ୍ଧୁମାନେ ରହିବା ପାଇଁ ନିଜର କକ୍ଷ ଖାଲି କରି ‘ ଅତିଥି ଦେବୋ ଭବ ’ ର ସତ୍ୟ ଭାବନା ପ୍ରଦର୍ଶିତ କରିଥିବା ରାଷ୍ଟ୍ରୀୟ ବାଳ ଭବନର ବିଦ୍ୟାର୍ଥୀଙ୍କୁ ପ୍ରଶଂସା କରିଥିଲେ ।


    ଶ୍ରୀ ଜାଭଡେକର କହିଲେ ଯେ ସରକାର ଏପରି ପ୍ରଣାଳୀ ପ୍ରସ୍ତୁତ କରିଛନ୍ତି ଯାହା ଫଳରେ କି ସମସ୍ତ ବିଦ୍ୟାର୍ଥୀମାନଙ୍କୁ ଏକ ପ୍ରକାରର ଅବସର ଉପଲବ୍ଧି କରାଯାଇ ପାରିବ ଏବଂ ଏହାଦ୍ୱାରା ସମସ୍ତେ ରାଷ୍ଟ୍ର ନିର୍ମାଣରେ ନିଜର ଯୋଗଦାନ କରିପାରିବେ । ସେ ଏହା ମଧ୍ୟ କହିଲେ ଯେ ଦିଲ୍ଲୀ ସ୍କୁଲମାନଙ୍କର 500 ଛାତ୍ରଛାତ୍ରୀ ଖରାଦିନେ ଜାମ୍ମୁ - କାଶ୍ମୀର ଯାତ୍ରା କରିବେ ।


    ସମାରୋହରେ ନିଜର ଭାଷଣରେ ମାନବ ସମ୍ବଳ ବିକାଶ ରାଷ୍ଟ୍ରମନ୍ତ୍ରୀ ଡଃ ସତ୍ୟପାଲ ସିଂ ପ୍ରେମ , ଶାନ୍ତି ଏବଂ ସଦ୍ଭାବର ସନ୍ଦେଶ ପ୍ରଚାର କରିବା ପାଇଁ ଜାମ୍ମୁ - କାଶ୍ମୀର ଛାତ୍ରମାନଙ୍କର ପ୍ରଶଂସା କରି କହିଥିଲେ ଯେ ସେମାନେ ଯାହା ବି କିଛି କରିଛନ୍ତି ତାହ ହୁଏତ ସରକାରଙ୍କ ପଦକ୍ଷେପ ମାଧ୍ୟମରେ ମଧ୍ୟ ସମ୍ଭବ ହୋଇ ପାରିନଥାନ୍ତା । ସେ କହିଲେ ଯେ ଶିକ୍ଷା ଏବଂ ଶିକ୍ଷଣୀୟତା ସମାଜର ଦୁଇଟି ଅତ୍ୟନ୍ତ ମହତ୍ତ୍ୱପୂର୍ଣ୍ଣ ପ୍ରକ୍ରିୟା କାରଣ ଆଜିର ଯୁବକ କାଲିର ନେତା ହେବେ ।


    ଏହି ଅବସରରେ ନିଜର ଭାଷଣରେ ଜାମ୍ମୁ - କାଶ୍ମୀରର ଶିକ୍ଷାମନ୍ତ୍ରୀ ମାନବ ସମ୍ବଳ ବିକାଶ ମନ୍ତ୍ରଣାଳୟର ପ୍ରୟାସର ପ୍ରଶଂସା କରି ଛାତ୍ର ବିନିମୟ କାର୍ଯ୍ୟକ୍ରମର ସଂଚାଳନ ପାଇଁ କୃତଜ୍ଞତା ବ୍ୟକ୍ତ କରି କହିଲେ ଯେ ଏହାଦ୍ୱାରା ଦେଶର ସାମାଜିକ ବ୍ୟବସ୍ଥା ମଜଭୁତ ହେବ । ସେ କହିଲେ ଯେ ଜାମ୍ମୁ - କାଶ୍ମୀର ପିଲାମାନଙ୍କୁ ରାଷ୍ଟ୍ରୀୟ ବାଳ ଭବନର ପିଲାମାନେ ସତରେ ଯାଦୁ ଭରା ନିବିଡତା ପ୍ରଦାନ କରିଛନ୍ତି ।


    ଜାମ୍ମୁ - କାଶ୍ମୀରର ବିଦ୍ୟାଳୟମାନଙ୍କର ନବମରୁ ଦ୍ୱାଦଶ ଶ୍ରେଣୀ ପର୍ଯ୍ୟନ୍ତ 500 ବିଦ୍ୟାର୍ଥୀ 50 ମାର୍ଗଦର୍ଶକଙ୍କ ସହ 2018 ଜାନୁଆରୀ 18 ତାରିଖରେ ଦିଲ୍ଲୀରେ ପହଂଚିଥିଲେ । ଏମାନଙ୍କ ମଧ୍ୟରେ 300 ଜଣ ବାଳ ଭବନରେ ରହିଥିଲେ ଏବଂ 100 ଜଣ ଲେଖାଁଏ ଦୁଇଟି କେନ୍ଦ୍ରୀୟ ବିଦ୍ୟାଳୟ ଏବଂ ଦୁଇଟି ନବୋଦୟ ବିଦ୍ୟାଳୟରେ ରହିଥିଲେ ।


    ଏହି 500 ପିଲାମାନଙ୍କ ମଧ୍ୟରେ ସରକାରୀ ଏବଂ ଘରୋଇ ଉଭୟ ପ୍ରକାରର ବିଦ୍ୟାଳୟର ପିଲା ସାମିଲ ଥିଲେ । ସରକାରୀ ବିଦ୍ୟାଳୟର 10 ପିଲାଙ୍କ ସହିତ ଘରୋଇ ସ୍କୁଲର ଜଣେ ଛାତ୍ରୀଙ୍କୁ ହାରାହାରି ଭାବେ ସାମିଲ କରାଯାଇଥିଲା । ପିଲାମାନେ ତିନି ଦିନ ସ୍କୁଲରେ ବିତାଇଥିଲେ । 2018 ଜାନୁଆରୀ 20 ତାରିଖରେ ନିଜର ମାର୍ଗଦର୍ଶକ ମାନଙ୍କ ସହିତ ସେମାନେ ଦିଲ୍ଲୀ ପରିଦର୍ଶନରେ ଯାଇଥିଲେ ଏବଂ ଚିଡିଆଖାନା , ରାଜଘାଟ ଓ ଲାଲକିଲା ସମେତ ଐତିହାସିକ ଏବଂ ସାଂସ୍କୃତିକ ମହତ୍ତ୍ୱ ବିଶିଷ୍ଟ ଅନେକ ସ୍ଥାନ ଦେଖିଥିଲେ ।


    ଜାମ୍ମୁ - କାଶ୍ମୀରର ପିଲାମାନେ ଦିଲ୍ଲୀ ବିଶ୍ୱବିଦ୍ୟାଳୟ , ଆଇଆଇଟି ଦିଲ୍ଲୀ , ରେଲୱେ ସଂଗ୍ରହାଳୟ , ମଦର ଡେରୀ ପ୍ଳାଣ୍ଟ , ମେଟ୍ରୋ ଟ୍ରେନ , ପିବିଆର ବସନ୍ତ କୁଂଜରେ ଚଳଚ୍ଚିତ୍ର , ଯାଦୁ ଶୋ ଆଦି ଦେଖିବାକୁ ମଧ୍ୟ ଯାଇଥିଲେ । ସେ ଭବ୍ୟ ଗଣତନ୍ତ୍ର ଦିବସ ସମାରୋହ ମଧ୍ୟ ଦେଖିଥିଲେ । ଏହି ପିଲାମାନେ ଜାମ୍ମୁ - କାଶ୍ମୀରର ଅନେକ ସାଂସ୍କୃତିକ ସଂଗୀତ ମଧ୍ୟ ଗାଇଥିଲେ । ମୈତ୍ରୀ ଯାତ୍ରାର କିଛି ଝଲକ ସମାପନ ସମାରୋହରେ ମଧ୍ୟ ପ୍ରଦର୍ଶିତ କରାଯାଇଥିଲା ।


    ************

    
    
    (Release ID: 1518153) Visitor Counter : 2