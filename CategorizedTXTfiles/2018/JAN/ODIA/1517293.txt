      ବିଜ୍ଞାନ ଓ ପ୍ରଯୁକ୍ତି ମନ୍ତ୍ରଣାଳୟ

      ପଛୁଆ ଜିଲ୍ଲାମାନଙ୍କ ବିକାଶ ପାଇଁ ବୈଜ୍ଞାନିକ ସମାଧାନର ଉପାୟ ଖୋଜ: ଡକ୍ଟର ହର୍ଷବର୍ଦ୍ଧନ
      Posted On: 18 JAN 2018 8:53PM by PIB Bhubaneshwar


    ଦେଶର 115ଟି ପଛୁଆ ଓ ଅନୁନ୍ନତ ଜିଲ୍ଲାଗୁଡ଼ିକରେ ଥିବା ବିଭିନ୍ନ ସମସ୍ୟାର ସମାଧାନ ସୂତ୍ର ତଥା ବିକାଶ ନିମନ୍ତେ ବୈଜ୍ଞାନିକମାନେ ଉପାୟ ଖୋଜି ବାହାର କରନ୍ତୁ ବୋଲି କେନ୍ଦ୍ର ବିଜ୍ଞାନ ଓ ପ୍ରଯୁକ୍ତି , ପର୍ଯ୍ୟାବରଣ , ଜଙ୍ଗଲ , ଓ ଜଳବାୟୁ ପରିବର୍ତ୍ତନ ମନ୍ତ୍ରୀ ଦେଶର ବୈଜ୍ଞାନିକମାନଙ୍କୁ ଆହ୍ୱାନ ଜଣାଇଛନ୍ତି । ହାଇଦ୍ରାବାଦଠାରେ ସିଏସଆଇଆର ଆନୁକୂଲ୍ୟରେ ଜାତୀୟ ଜିଓଫିଜିକାଲ ରିସର୍ଚ୍ଚ ଇନଷ୍ଟିଚୁଟ୍ ‌ ( NGRI ) ଦ୍ୱାରା ଆୟୋଜିତ ଏକ କାର୍ଯ୍ୟକ୍ରମରେ ଉଦ୍ ‌ ବୋଧନ ଦେଇ ଡକ୍ଟର ହର୍ଷବର୍ଦ୍ଧନ କହିଲେ ଯେ ସେହିସବୁ ପଛୁଆ ଜିଲ୍ଲାଗୁଡ଼ିକର ପର୍ଯ୍ୟାପ୍ତ ବିକାଶ ସାମର୍ଥ୍ୟ ରହିଛି । ସେଗୁଡ଼ିକ ମଧ୍ୟରୁ ଅଧିକାଂଶ ଉତ୍ତର ପୂର୍ବାଞ୍ଚଳ କ୍ଷେତ୍ରରେ ଅବସ୍ଥିତ । ଅତୀତରେ ସେମାନଙ୍କ ପ୍ରତି ଅବିଚାର କରାଯାଇଛି । ତେଣୁ ଏବେ ସେସବୁ ଜିଲ୍ଲାମାନଙ୍କର ବିକାଶ ପ୍ରକ୍ରିୟାକୁ କିପରି ତ୍ୱରାନ୍ୱିତ କରାଯାଇ ପାରିବ ସେଥିପାଇଁ ବୈଜ୍ଞାନିକମାନେ ଉପାୟ ଚିନ୍ତା କରିବା ଉଚିତ । ଏବେ ସମୟ ଆସିଛି ଯେତେବେଳେ ଆମର ବୈଜ୍ଞାନିକମାନେ ମୌଳିକ ବିଜ୍ଞାନ ପରିବର୍ତ୍ତେ ସମାଧାନଧର୍ମୀ ବିଜ୍ଞାନ ଉପରେ ପ୍ରାଧାନ୍ୟ ଆରୋପ କରିବା ଆବଶ୍ୟକ ।


    ଡକ୍ଟର ହର୍ଷବର୍ଦ୍ଧନ କହିଲେ ଯେ ଏନଜିଆରଆଇର ହେଲିବୋର୍ଣ୍ଣ ସର୍ବେକ୍ଷେଣରେ ବିଶେଷ ପାରଦର୍ଶିତା ରହିଛି । ତଦ୍ୱାରା ଏହି ସଂସ୍ଥା ଖଣିଜ ସଂପଦର ମ୍ୟାପିଂ ଏବଂ ଭୂତଳ ଜଳର ସଠିକ ଆକଳନ କରିପାରୁଛି । ସେହିସବୁ ଜିଲ୍ଲାମାନଙ୍କରେ ଥିବା ଏହି ସଂପଦର ଅନୁସନ୍ଧାନ କାର୍ଯ୍ୟରେ ସଂସ୍ଥା ତାର ବିଶେଷ ଦକ୍ଷତାକୁ ଉପଯୋଗ କରିପାରିବ । ଏନଜିଆରଆଇ ହେଲିବୋର୍ଣ୍ଣ ସର୍ଭେ ସକାଶେ କେନ୍ଦ୍ରୀୟ ଭୂତଳ ଜଳ ବୋର୍ଡ଼କୁ ପ୍ରଥମ ଥର ପାଇଁ 2013ରେ ତାର ବୈଷୟିକ ସହାୟତା ପ୍ରଦାନ କରିଥିଲା । ଏହା ଦ୍ୱାରା ରାଜସ୍ଥାନର ବିଭିନ୍ନ ସ୍ଥାନରେ ଭୂଗର୍ଭରେ ଆକ୍ୱିଫର ମ୍ୟାପିଂ , ୱାଟର ପୁଲ୍ ‌ ମ୍ୟାପିଂକାର୍ଯ୍ୟ ସଂପାଦନ କରାଯାଇ ପାରିଥିଲା । ସରକାରଙ୍କୁ ଏହି କାର୍ଯ୍ୟରେ ସହଯୋଗ କରିଥିବାରୁ ସଂସ୍ଥାର ଅବଦାନକୁ ଡକ୍ଟର ହର୍ଷବର୍ଦ୍ଧନ ଭୂୟସୀ ପ୍ରଶଂସା କରିଥିଲେ ।


    ଏହି ଅବସରରେ ଡକ୍ଟର ହର୍ଷବର୍ଦ୍ଧନ କହିଥିଲେ ଯେ ନୂଆ ନୂଆ ପ୍ରଯୁକ୍ତିର ବିକାଶ ସକାଶେ ବୈଜ୍ଞାନିକ ଅନୁଷ୍ଠାନମାନଙ୍କ ମଧ୍ୟରେ ସମନ୍ୱୟ ଓ ସହଯୋଗ ଘଟାଯିବାର ବିଶେଷ ଆବଶ୍ୟକତା ରହିଛି । ଆମ ନିକଟରେ ମାନବ ସମ୍ବଳର ସାମର୍ଥ୍ୟ ରହିଛି । ତାହାର ସୁବିନିଯୋଗ ମଧ୍ୟ କରାଯିବା ଉଚିତ ବୋଲି ସେ ମତ ପୋଷଣ କରିଥିଲେ ।


    ସେ କହିଲେ ଯେ ଗତ ମାସରେ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଦେଶର 115ଟି ପଛୁଆ ଜିଲ୍ଲାର ଜିଲ୍ଲା ମାଜିଷ୍ଟ୍ରେଟମାନଙ୍କର ଏକ ବୈଠକ ଡ଼ାକିଥିଲେ । ସେହିସବୁ ଜିଲ୍ଲାଗୁଡ଼ିକର ବିକାଶ ପ୍ରକ୍ରିୟାକୁ ଫାଷ୍ଟ୍ ‌ ଟ୍ରାକ୍ ‌ ପଦ୍ଧତିରେ ତ୍ୱରାନ୍ୱିତ କରି ସ୍ୱାସ୍ଥ୍ୟ , ଶିକ୍ଷା , ମୌଳିକ ଭିତ୍ତିଭୂମି , କୃଷି , ଜଳସଂପଦ , ଆର୍ଥିକ ସମାଯୋଜନ ଓ କୌଶଳ ବିକାଶ ଘଟାଇବା ନିମନ୍ତେ ସେ ଆହ୍ୱାନ ଜଣାଇଥିଲେ ବୋଲି ମନ୍ତ୍ରୀ ଡକ୍ଟର ହର୍ଷବର୍ଦ୍ଧନ ନିଜ ଭାଷଣରେ ଉଲ୍ଲେଖ କରିଥିଲେ ।


    ***************

    
    
    (Release ID: 1517293) Visitor Counter : 3