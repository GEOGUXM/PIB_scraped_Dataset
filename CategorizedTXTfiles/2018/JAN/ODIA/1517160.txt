      ମହାକାଶ ବିଭାଗ

      ମୋଦୀ ସରକାର ମହାକାଶ ବିଜ୍ଞାନକୁ ଦେଶର ପ୍ରତ୍ୟେକ ପରିବାର ନିକଟରେ ପହଞ୍ଚାଇଛନ୍ତି: ଡ. ଜିତେନ୍ଦ୍ର ସିଂହ
      Posted On: 17 JAN 2018 8:58PM by PIB Bhubaneshwar


    କେନ୍ଦ୍ର ଉତ୍ତର ପୂର୍ବାଞ୍ଚଳ କ୍ଷେତ୍ର ( ସ୍ୱାଧୀନ ଦାୟିତ୍ୱ ) , ପିଏମଓ , କାର୍ମିକ , ଜନ ଅଭିଯୋଗ , ପେନସନ୍ ‌ , ଆଣବିକ ଶକ୍ତି ଓ ମହାକାଶ ବିଭାଗ ରାଷ୍ଟ୍ରମନ୍ତ୍ରୀ ଡକ୍ଟର ଜିତେନ୍ଦ୍ର ସିଂହ ହାଇଦ୍ରାବାଦଠାରେ ଆୟୋଜିତ ‘ ଜିଓସ୍ପାଟିଆଲ୍ ‌ ୱାର୍ଲ୍ଡ ଫୋରମ୍ ‌ ’ ଶୀର୍ଷକ ଅନ୍ତର୍ଜାତୀୟ ମହାକାଶ ବିଜ୍ଞାନ ସମ୍ମିଳନୀରେ ଆଜି ( ଜାନୁଆରୀ 17 , 2018 ) ଉଦ୍ ‌ ବୋଧନ ଦେଇଛନ୍ତି । ଏହି ଅବସରରେ ନିଜର ବକ୍ତବ୍ୟ ପ୍ରଦାନ କରି ଡକ୍ଟର ସିଂହ କହିଲେ ଯେ ନରେନ୍ଦ୍ର ମୋଦୀ ସରକାର ମହାକାଶ ବିଜ୍ଞାନର ସୁଫଳକୁ ଦେଶର ପ୍ରତ୍ୟେକ ପରିବାର ନିକଟରେ ପହଞ୍ଚାଇବାରେ ସକ୍ଷମ ହୋଇଛନ୍ତି । ଭାରତର ମହାକାଶ ବିଜ୍ଞାନକୁ ଗତ ତିନି ବର୍ଷ ମଧ୍ୟରେ ବିଶ୍ୱ ସମୁଦାୟଙ୍କ ନିକଟରେ ଏକ ପ୍ରମୁଖ ଶକ୍ତି ଭାବେ ଉପସ୍ଥାପନ କରିଥିବାରୁ ସେ ଭାରତୀୟ ମହାକାଶ ଗବେଷଣା ସଂସ୍ଥା ‘ ଇସ୍ରୋ ’ କୁ ଭୂୟସୀ ପ୍ରଶଂସା କରିଥିଲେ । ମୋଦୀ ସରକାର ମହାକାଶ ପ୍ରଯୁକ୍ତିର ସୁଫଳର ବିବିଧ ପ୍ରୟୋଗ କରିବାରେ ସରକାର ସକ୍ଷମ ହୋଇଛନ୍ତି । ଏହା ଉଦ୍ୟୋଗ ଠାରୁ ଆରମ୍ଭ କରି ଅନେକ ବିକାଶ ଓ ସଂସ୍କାରମୂଳକ କାର୍ଯ୍ୟକ୍ରମରେ ପ୍ରୟୋଗ କରାଯାଇପାରିଛି । ତେଣୁ ଦେଶର ପ୍ରତ୍ୟେକ ନାଗରିକ ଏହାର ଉପକାରକୁ ଉପଲବ୍ଧି କରିପାରିଛନ୍ତି ବୋଲି ସେ କହିଥିଲେ ।


    ମନ୍ତ୍ରୀ ଡ଼କ୍ଟର ସିଂହ କହିଲେ ଯେ ସ୍ୱୟଂ ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀ ବ୍ୟକ୍ତିଗତ ଭାବେ ଆଗ୍ରହ ପ୍ରକଟ କରିବା ସହ ତାଙ୍କର ହସ୍ତକ୍ଷେପ ତଥା ପ୍ରୋତ୍ସାହନ ଫଳରେ ମହାକାଶ ବିଜ୍ଞାନ ସରକାରଙ୍କ ‘ ଟ୍ରାନ୍ସଫର୍ମି ଇଣ୍ଡିଆ ’ ଅଭିଯାନର ଏକ ବିଶେଷ ସାଧନରେ ପରିଣତ ହୋଇପାରିଛି । ଏହା ଶେଷରେ ‘ ନୂତନ ଭାରତ ’ ନିର୍ମାଣରେ ସହଯୋଗ ଯୋଗାଇଆସୁଛି । ସମ୍ଭବତଃ ପ୍ରଧାନମନ୍ତ୍ରୀଙ୍କ ପ୍ରେରଣା ଯୋଗୁଁ ମହାକାଶ ବିଜ୍ଞାନୀ ତଥା ଭାରତ ସରକାରଙ୍କ ବିଭିନ୍ନ ମନ୍ତ୍ରଣାଳୟ ତଥା ବିଭାଗର ପ୍ରତିନିଧିମାନଙ୍କ ମଧ୍ୟରେ ଏଭଳି ଏକ ଗୁରୁତ୍ୱପୂର୍ଣ୍ଣ ଆଲୋଚନା କାର୍ଯ୍ୟକ୍ରମର ଆୟୋଜନ କରାଯାଇଛି । ମହାକାଶ ବିଜ୍ଞାନକୁ ଆଉ କେଉଁ କେଉଁ କ୍ଷେତ୍ରରେ ପ୍ରୟୋଗ କରାଯାଇପାରିବ ସେ ସଂପର୍କରେ ଏହି ଫୋରମରେ ଆଲୋଚନା କରାଯାଇପାରିବ ।


    ଡ଼କ୍ଟର ସିଂହ କହିଲେ ଯେ ବିଗତ ତିନି ବର୍ଷ ମଧ୍ୟରେ ଟିମ୍ ‌ ଇସ୍ରୋ ଏବଂ ମହାକାଶ ବିଜ୍ଞାନ ବିଭାଗ ଅନେକ ମନ୍ତ୍ରଣାଳୟ ସହ ବହୁ ବୁଝାମଣା ପତ୍ର ସ୍ୱାକ୍ଷର କରିଛନ୍ତି । ସେଥି ମଧ୍ୟରେ ରେଳ ମନ୍ତ୍ରଣାଳୟ , ସହରାଞ୍ଚଳ ବିକାଶ ମନ୍ତ୍ରଣାଳୟ , କୃଷି ମନ୍ତ୍ରଣାଳୟ , ମାନବ ସମ୍ବଳ ବିକାଶ ମନ୍ତ୍ରଣାଳୟ . ସ୍ୱାସ୍ଥ୍ୟ ଓ ପରିବାର କଲ୍ୟାଣ ମନ୍ତ୍ରଣାଳୟ ଇତ୍ୟାଦି ଅନ୍ତର୍ଭୁକ୍ତ । ଅଧୁନା ମହାକାଶ ପ୍ରଯୁକ୍ତି ମୋଦୀ ସରକାରଙ୍କ ଅନେକ ଫ୍ଲାଗସିପ୍ ‌ କାର୍ଯ୍ୟକ୍ରମରେ ସଫଳତାର ସହ ପ୍ରୟୋଗ କରାଯାଇଛି । ସେଥି ମଧ୍ୟରେ ସ୍ମାର୍ଟ ସିଟି କାର୍ଯ୍ୟକ୍ରମ , ସହରାଞ୍ଚଳ ବିକାଶ ଓ ଗୃହନିର୍ମାଣ ଯୋଜନା , ଜଗୁଆଳିବିହୀନ ରେଳବାଇ କ୍ରସିଂକୁ ଜଗିବା , ମନରେଗା କାର୍ଯ୍ୟକ୍ରମର ଜିଓ ଟ୍ୟାଗିଂ , ସଡ଼କ ନିର୍ମାଣ ଓ ଅନ୍ୟ ପ୍ରକଳ୍ପଗୁଡ଼ିକର ବିନିଯୋଗ ସାର୍ଟିଫିକେଟ ସଂଗ୍ରହ , କୃଷି ପାଇଁ ମୃତ୍ତିକା ପରୀକ୍ଷଣ ଆଦି ସାମିଲ ।


    ମହାକାଶ ବିଜ୍ଞାନ ପାଇଁ ନୂତନ ବର୍ଷ 2018 ଆରମ୍ଭ ହୋଇଥିଲା ଜାନୁଆରୀ 12 ତାରିଖ ଦିନ 28ଟି ବିଦେଶୀ ଉପଗ୍ରହକୁ ମହାଶୂନ୍ୟକୁ ଉତ୍ ‌ କ୍ଷେପଣ ସହ ବୋଲି ଉଲ୍ଲେଖ କରି ଡକ୍ଟର ସିଂହ କହିଲେ ଯେ ଏହା ଆମର ମହାକାଶ ବିଜ୍ଞାନର ପ୍ରାଣ ପ୍ରତିଷ୍ଠାତା ତଥା ଜନକ ବିକ୍ରମ ସରାଭାଇଙ୍କ ସ୍ୱପ୍ନକୁ ସାକାର କରିଛି । ଆଜକୁ ବହୁବର୍ଷ ପୂର୍ବେ ଏବଂ ଆମଠାରୁ ଆଗରୁ ଯେଉଁ ରାଷ୍ଟ୍ରମାନେ ମହାକାଶ କାର୍ଯ୍ୟକ୍ରମ ଆରମ୍ଭ କରିଥିଲେ ଏବେ ଭାରତ ସେହିସବୁ ଦେଶମାନଙ୍କୁ ମହାକାଶ ବିଜ୍ଞାନ ଜନିତ ସେବା ଯୋଗାଇଦେଉଛି । ସେହିସବୁ ଉନ୍ନତ ରାଷ୍ଟ୍ରମାନେ ଆମ ଉପରେ ଆସ୍ଥା ଓ ବିଶ୍ୱାସ ପ୍ରକଟ କରିବା ଆମମାନଙ୍କ ପାଇଁ ଗର୍ବ ଓ ଗୌରବର ବିଷୟ । ଗତ ବର୍ଷ ଏକାସଙ୍ଗେ 104ଟି ଉପଗ୍ରହକୁ ମହାଶୂନ୍ୟକୁ ପଠାଇ ଇସ୍ରୋ ଏକ ବିଶ୍ୱରେକର୍ଡ଼ ସ୍ଥାପନ କରିଥିଲା । ପୁଣି ଦକ୍ଷିଣ ଏସିଆ ଉପଗ୍ରହକୁ ମହାକାଶକୁ ପ୍ରେରଣ କରିଛି । ମଙ୍ଗଳାୟନ କାର୍ଯ୍ୟକ୍ରମ ସଫଳତାର ସହ ତିନିବର୍ଷ ପୂରଣ କରିବା ଏହି ସଫଳତାକୁ ବହୁଗୁଣିତ କରିଛି ବୋଲି ଡକ୍ଟର ସିଂହ କହିଥିଲେ ।


    ଜିଓସ୍ପାଟିଆଲ୍ ‌ ୱାର୍ଲ୍ଡ ଫୋରମ ସଂପର୍କରେ ଉଲ୍ଲେଖ କରି ଡକ୍ଟର ଜିତେନ୍ଦ୍ର ସିଂହ କହିଲେ ଯେ ଏହି କାର୍ଯ୍ୟକ୍ରମ ଭାରତର ମହାକାଶ କାର୍ଯ୍ୟକ୍ରମର ସଂପ୍ରସାରଣ ଉଦ୍ଦେଶ୍ୟକୁ ପ୍ରମାଣିତ କରୁଛି । ପୁଣି ଏହାର ବ୍ୟାପକ ପ୍ରୟୋଗ ଓ ଉପଯୋଗ ଯାହାକି ଅନ୍ୟ ଅଂଶୀଦାରମାନଙ୍କ ସହ ସଂରଚନା କରାଯାଇଛି ତାହା ଦେଶକୁ ବହୁଗୁଣରେ ସଫଳତା ପ୍ରଦାନ କରିବ । ଏଥିରେ ବିଶ୍ୱର ବହୁ ପ୍ରମୁଖ ଶିଳ୍ପସଂସ୍ଥାମାନଙ୍କ ସିଇଓଙ୍କ ଉପସ୍ଥିତି ସୂଚାଏ ଯେ ଭାରତ ସହ ସହଭାଗୀତାରେ ବିଶ୍ୱ ଶିଳ୍ପସଂସ୍ଥାମାନେ ମହାକାଶ ବିଜ୍ଞାନକୁ ଉପଯୋଗ କରିପାରିବେ ଯାହା ବୈଶ୍ୱିକ ବିକାଶ ତଥା ସମାନ ଲକ୍ଷ୍ୟ ହାସଲ ଦିଗରେ ସହାୟକ ହୋଇପାରିବ ବୋଲି ଡକ୍ଟର ସିଂହ କହିଥିଲେ ।


    **************

    
    
    (Release ID: 1517160) Visitor Counter : 5