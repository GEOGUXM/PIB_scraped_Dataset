      ବିଜ୍ଞାନ ଓ ପ୍ରଯୁକ୍ତି ମନ୍ତ୍ରଣାଳୟ

      ଜାପାନର ବିଶ୍ୱବିଦ୍ୟାଳୟ ଓ ଗବେଷଣା ଅନୁଷ୍ଠାନ ସହ ସିଏସଆଇଆର ସହଭାଗୀତା
      Posted On: 19 JAN 2018 5:47PM by PIB Bhubaneshwar


    ଭାରତୀୟ ବିଜ୍ଞାନ ଓ ଔଦ୍ୟୋଗିକ ଗବେଷଣା ପରିଷଦ ( CSIR ) ଜାପାନର ବିଭିନ୍ନ ବିଶ୍ୱବିଦ୍ୟାଳୟ ଏବଂ ଗବେଷଣା ଓ ବିକାଶ ପରିଷଦ ( R & D ) ସହ ସହଭାଗୀତା କରି ଦେଶରେ ପ୍ରଯୁକ୍ତି ବିକାଶ ଲାଗି ପ୍ରୟାସ କରୁଛନ୍ତି । ହିରୋସୀମା ବିଶ୍ୱବିଦ୍ୟାଳୟ ସହ ଏହି ସହଯୋଗର ସୁଫଳ ଏବେ ମିଳିବାକୁ ଆରମ୍ଭ କରିଛି । ଇଲେକ୍ଟ୍ରୋନିକ୍ସ , ରୋବୋଟିକ୍ସ , ମେକାଟ୍ରୋନିକ୍ସ , ଉଚ୍ଚତର ଉତ୍ପାଦନ , ପର୍ଯ୍ୟାବରଣ ଏବଂ ପରିବହନ ଭଳି କ୍ଷେତ୍ର ଏହି ସହଯୋଗରେ ସାମିଲ ।


    ସିଏସଆଇଆରର ମହାନିର୍ଦ୍ଦେଶକ ଡ଼କ୍ଟର ଗିରିଶ ଶାହାନୀ ଏ ସଂପର୍କରେ ହିରୋସିମା ବିଶ୍ୱବିଦ୍ୟାଳୟର ଅଧ୍ୟକ୍ଷଙ୍କ ସହ ପ୍ରଥମ ପର୍ଯ୍ୟାୟ ଅନ୍ତର୍ଜାତୀୟ ଲିଙ୍କେଜ୍ ଡ଼ିଗ୍ରୀ କାର୍ଯ୍ୟକ୍ରମ ଆଲୋଚନା ଜାନୁଆରୀ 17 - 18 , 2018 ତାରିଖ ଦିନ ହିରୋସୀମା , ଜାପାନଠାରେ କରିଛନ୍ତି । ଏହି ଅବସରରେ ଆଇଆଇଟି , ଦିଲ୍ଲୀ , ଆଇଆଇଟି - ବମ୍ବେ , ଆଇଆଇଟି - ଅହମ୍ମଦାବାଦ , ବିଟ୍ସ ପିଲାନୀ , ଆଇଆଇଇଏସଟି - ଶିବପୁରର ବରିଷ୍ଠ ପଦାଧିକାରୀମାନେ ଏହି ଆଲୋଚନାରେ ଅଂଶଗ୍ରହଣ କରି ଛାତ୍ର / ଗବେଷକ ଆଦାନପ୍ରଦାନ ଏବଂ ଆର ଆଣ୍ଡ ଡ଼ି ସହଭାଗୀତା ସଂପର୍କରେ କଥାବାର୍ତ୍ତା କରିଥିଲେ । ଜାପାନରେ ଅବସ୍ଥାପିତ ଭାରତୀୟ ରାଷ୍ଟ୍ରଦୂତ , ସୁଜନ ଚିନୋଏ , ଏବଂ ସିଏସଆଇଆର ମହା ନିର୍ଦ୍ଦେଶକ ଡ଼କ୍ଟର ଗିରିଶ ଶାହାନୀ , ହିରୋସୀମାର ଗଭର୍ଣ୍ଣରଙ୍କ ସହ ସେଠାରେ ବିଶେଷ ଅଭିଭାଷଣ ପ୍ରଦାନ କରିଥିଲେ । ଡ଼କ୍ଟର ସାହାନୀଙ୍କ ନେତୃତ୍ୱରେ ଭାରତୀୟ ପ୍ରତିନିଧିମଣ୍ଡଳ ଜାପାନ ଗସ୍ତରେ ଯାଇଛନ୍ତି । ଭାରତ ଏବଂ ଜାପାନ ମଧ୍ୟରେ ଜାପାନର ସୁକୁବାଠାରେ ଥିବା ଜାପାନର ଜାତୀୟ ଅତ୍ୟାଧୁନିକ ବିଜ୍ଞାନ ଓ ପ୍ରଯୁକ୍ତି ପ୍ରତିଷ୍ଠାନ ( AIST ) ମଧ୍ୟରେ ସହଯୋଗ ସ୍ଥାପନ ସକାଶେ କଥାବାର୍ତ୍ତା କରିବେ । ଜାପାନ ( AIST ) ସହଯୋଗରେ ଭାରତରେ ଏକ ବିକିମାଲ ଫାବ୍ ସେମିକଣ୍ଡକ୍ଟର ଡ଼ିଭାଇସ୍ ପ୍ରତିଷ୍ଠାନ କରାଯିବାର ଯୋଜନା ରହିଛି । ଏହା ସ୍ୱଳ୍ପମୂଲ୍ୟ ଭିତ୍ତିକ ହେବ । ଏହି ବ୍ୟବସ୍ଥା ପ୍ରତିଷ୍ଠା ହେଲେ ସିଏସଆଇଆର ଏକ ଇଲେକ୍ଟ୍ରୋନିକ୍ସ ଡ଼ିଜାଇନିଂ ଉତ୍ପାଦନ ବ୍ୟବସ୍ଥା ବିଭିନ୍ନ ଶିଳ୍ପସଂସ୍ଥାଙ୍କୁ ଯୋଗାଇପାରିବ । ଏହି ଅବସରରେ ଭାରତୀୟ ପ୍ରତିନିଧିମଣ୍ଡଳ ଟୋକିଓ ବିଶ୍ୱବିଦ୍ୟାଳୟର କର୍ମକର୍ତ୍ତା ତଥା ରିକେନ୍ ବ୍ରେନ୍ ସାଇନ୍ସ ଇନଷ୍ଟିଚ୍ୟୁଟ ଅଧିକାରୀଙ୍କ ସହ କଥାବାର୍ତ୍ତା କରିଛନ୍ତି ଯାହା ପାରସ୍ପରିକ ଗବେଷଣା ଏବଂ ସହଯୋଗ ଦିଗରେ ସହାୟକ ହେବ ।


    ************

    
    
    (Release ID: 1517663) Visitor Counter : 1