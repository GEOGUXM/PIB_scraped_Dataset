      ଯୁବ ବ୍ୟାପାର ଓ କ୍ରୀଡା ମନ୍ତ୍ରଣାଳୟ

      ଗଣତନ୍ତ୍ର ଦିବସ ପରେଡରେ ପ୍ରଜ୍ଞାପନ ମେଢ଼ ଖେଲୋ ଇଣ୍ଡିଆକୁ ପ୍ରଦର୍ଶିତ କଲା କ୍ରୀଡ଼ା ମନ୍ତ୍ରଣାଳୟ
      Posted On: 26 JAN 2018 3:29PM by PIB Bhubaneshwar


    ଯୁବ ବ୍ୟାପାର ଏବଂ କ୍ରୀଡ଼ା ମନ୍ତ୍ରଣାଳୟର ପ୍ରଜ୍ଞାପନ ମେଢ଼ ଗଣତନ୍ତ୍ର ଦିବସ ଅବସରରେ ଆୟୋଜିତ ପରେଡକୁ ଚାରି ବର୍ଷ ପରେ ଫେରିଥିଲା ଏବଂ ଏଥିରେ ଖେଲୋ ଇଣ୍ଡିଆକୁ ଗୁରୁତ୍ୱର ସହ ପ୍ରଦର୍ଶିତ କରାଯାଇଥିଲା । ଏହି ମଂଚକୁ କେବଳ ରାଜପଥରେ ଉପସ୍ଥିତ ଥିବା ବ୍ୟକ୍ତିମାନେ ପ୍ରଶଂସା କରିନଥିଲେ ବରଂ ଲାଲକିଲାକୁ ସଂଯୁକ୍ତ କରୁଥିବା ସମସ୍ତ ଅଂଚଳର ଜନସାଧାରଣ ମଧ୍ୟ ପ୍ରଶଂସା କରିଥିଲେ ।


    “ ଖେଲୋ ଇଣ୍ଡିଆ , ଜୋ ଖେଲେଗା , ବୋ ଖିଲେଗା ” ଆଦି ଏହି ମଂଚରେ ଉଲ୍ଲେଖ କରାଯାଇଥିଲା । ଅଲିମ୍ପିକ ମେଡାଲ ବିଜେତାଙ୍କ ସହ ଅନ୍ୟାନ୍ୟ ସଫଳ କ୍ରୀଡ଼ାବିତମାନଙ୍କର ଫଟୋ ମଂଚରେ ପ୍ରଦର୍ଶିତ ହୋଇଥିଲା , ଯାହାକି କୋଟି କୋଟି ଯୁବବର୍ଗଙ୍କୁ କ୍ରୀଡ଼ାରେ ଅଂଶଗ୍ରହଣ କରିବା ପାଇଁ ଅନୁପ୍ରାଣିତ କରିଥିଲା ।


    ପାରମ୍ପରିକ ବେଶରେ ସଜ୍ଜିତ ହୋଇଥିବା ଏକ ଛୋଟ ମାଲଖମ୍ଭ ବିଶେଷଜ୍ଞ ଦଳ ପ୍ରବଳ ଶୀତକୁ ଖାତିର ନକରି ଏହି ପ୍ରାଚୀନ ଭାରତୀୟ କ୍ରୀଡ଼ା କ୍ଷେତ୍ରରେ ନିଜର ନୌପୁଣ୍ୟ ପ୍ରଦର୍ଶନ କରିଥିଲେ । କାଠର ଏକ ପୋଲକୁ ଆଶ୍ରା କରି ସେମାନେ ବିଭିନ୍ନ କୌଶଳର ପ୍ରଦର୍ଶନ କରିଥିଲେ । ମାଲଖମ୍ବ ଟିମର ଏହି ପ୍ରଦର୍ଶନ ସମସ୍ତଙ୍କୁ ଚମତ୍କୃତ କରିଥିଲା ।


    କେତେଜଣ ମୁଷ୍ଠିଯୋଦ୍ଧା ଜଣେ ରେଫରୀଙ୍କ ସହ ଏକ ରିଙ୍ଗ ମଧ୍ୟରେ ପ୍ରଦର୍ଶନ ଉପରେ ତୀକ୍ଷ୍ଣ ନଜର ରଖିଥିବାର ଦେଖିବାକୁ ମିଳିଥିଲା । ବକ୍ସିଂ ରିଂର ଦୁଇ ପାର୍ଶ୍ଵଟିଆର ଦୁଇ ଜଣ ମହିଳା ଭାରୋତ୍ତଳକ ରହିଥିବା ବେଳେ କ୍ରୀଡ଼ା ମଶାଲ ମଧ୍ୟ ଜଳୁଥିବାର ଦେଖିବାକୁ ମିଳିଥିଲା । ମେଢ଼ର ଶେଷ ଭାଗରେ ପ୍ରଖ୍ୟାତ ଜୱାହାରଲାଲ ନେହରୁ ଷ୍ଟାଡିୟମର ଏକ ପ୍ରତିକୃତି ଏବଂ ଘୂର୍ଣ୍ଣାୟମାନ ଏକ ପୃଥିବୀର ଆକୃତି ଉପରେ ଜଣେ କିମ୍ବଦନ୍ତୀ ତୀରନ୍ଦାଜଙ୍କୁ ସ୍ଥାପନ କରାଯାଇଥିଲା ।


    ଏହି ମେଢ଼ରେ ଦୁଇଜଣ ଟିଭି କ୍ୟାମେରାମ୍ୟାନ ମାଲଖମ୍ଭ ଦଳର ଚିତ୍ର ବିଭିନ୍ନ ଦିଗରୁ ଉତ୍ତୋଳନ କରୁଥିଲେ । ଏହା ମନୁଷ୍ୟର ପ୍ରଚେଷ୍ଟା ଏବଂ ସାହସକୁ ଗଣମାଧ୍ୟମ ଗୁରୁତ୍ୱର ସହ ପ୍ରଚାର କରୁଥିବାକୁ ସୂଚାଉ ଥିଲା । ହଳେ ବକ୍ସିଂ ଗ୍ଲୋଭ୍ସ , ଏକ ଫୁଟବଲ , ଏକ କ୍ରିକେଟ ହେଲମେଟ , ଏକ ଟେନିସ ରାକେଟ ଆଦି ଉପକରଣ ମଧ୍ୟ ଏହି ମେଢ଼ରେ ପ୍ରଦର୍ଶିତ ହୋଇଥିଲା ।


    ପ୍ରାରମ୍ଭିକ ଖେଲୋ ଇଣ୍ଡିଆ ବିଦ୍ୟାଳୟ କ୍ରୀଡ଼ା ଜାନୁଆରୀ 31ରୁ ଆରମ୍ଭ ହୋଇ ଫେବୃଆରୀ 8 ପର୍ଯ୍ୟନ୍ତ ଚାଲିବ । ଏହାକୁ ଏସିଆନ ଗେମ୍ସ 1982 ଏବଂ ରାଜ୍ୟଗୋଷ୍ଠୀ କ୍ରୀଡ଼ା 2010 ଆୟୋଜିତ ହୋଇଥିବା 5ଟି ସ୍ଥାନରେ ଆୟୋଜିତ କରାଯିବ । 16ଟି ବିଭାଗରେ 3200ରୁ ଉର୍ଦ୍ଧ୍ଵ ଆଥଲେଟ 198ଟି ସ୍ୱର୍ଣ୍ଣପଦକ ପାଇଁ ପ୍ରତିଯୋଗିତା କରିବେ । ଖେଲୋ ଇଣ୍ଡିଆ ବିଦ୍ୟାଳୟ କ୍ରୀଡ଼ାର ସିଧା ପ୍ରସାରଣ ଷ୍ଟାର ସ୍ପୋର୍ଟ୍ସ ନେଟୱର୍କରେ କରାଯିବ । ଭାରତୀୟ କ୍ରୀଡ଼ାବିତଙ୍କ ପୋଡିୟମ ଯାତ୍ରାର ଦୀର୍ଘ ପ୍ରୟାସ କ୍ଷେତ୍ରରେ ଏହା ପ୍ରଥମ ପଦକ୍ଷେପ ହେବ ବୋଲି ଆଶା କରାଯାଉଛି ।


    **************

    
    
    (Release ID: 1518155) Visitor Counter : 3