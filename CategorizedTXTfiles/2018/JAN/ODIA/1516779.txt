      ପ୍ରତିରକ୍ଷା ମନ୍ତ୍ରଣାଳୟ

      ସେନା ଦିବସ 2018 ଅବସରରେ ସେନାଧ୍ୟକ୍ଷଙ୍କ ସନ୍ଦେଶ
      Posted On: 14 JAN 2018 8:22PM by PIB Bhubaneshwar


    ସେନା ଦିବସ 2018 ଅବସରରେ ସେନାର ସମସ୍ତ ଅଧିକାରୀ , କନିଷ୍ଠ ଅଧିକାରୀ , ନନ କମିଶନଡ଼ ଅଧିକାରୀ , ସଭିଲିଆନ କର୍ମଚାରୀ , ଭେଟେରାନ ତଥା ଆପଣମାନଙ୍କ ପରିବାରକୁ ଅଭିନନ୍ଦନ ଏବଂ ଶୁଭକାମନା ଜଣାଉଛୁ ।


    ଆମେ ଆଗକୁ ଆସୁଥିବା ଆହ୍ୱାନର କଡା ମୁକାବିଲା କରିବା ପାଇଁ ସବୁବେଳେ ପ୍ରସ୍ତୁତ ଏବଂ ସକ୍ଷମ ରହିବୁ । ଆମର ପ୍ରତ୍ୟେକ ସୈନିକ ସେନାର ଗୌରବ ଏବଂ ନାମ ବଜାୟ ରଖିବା ପାଇଁ ପ୍ରତିବଦ୍ଧ । ଆମ ବୀର ଶହିଦଙ୍କୁ ଶ୍ରଦ୍ଧାଞ୍ଜଳୀ ଅର୍ପଣ କରି , ସେମାନଙ୍କ ଦ୍ୱାରା କର୍ତ୍ତବ୍ୟ ପୂରଣ ଦ୍ୱାରା ଦର୍ଶାଯାଇଥିବା ସାହସ ଏବଂ ବଳିଦାନ ଆମକୁ ନୂତନ କର୍ତ୍ତବ୍ୟ କରିବା ପାଇଁ ପ୍ରେରଣ କରିଥାଏ ।


    ଆଜି ବିତିଯାଇଥିବା ବର୍ଷର ଆତ୍ମବିଶ୍ଳେଷଣ ଏବଂ ଚିନ୍ତନ କରି , ଆମକୁ ସୁରକ୍ଷା ସ୍ଥିତିକୁ ଧ୍ୟାନରେ ରଖି ଆଗକୁ ଆସିବାକୁ ଥିବା ଆହ୍ୱାନର ସମ୍ମୁଖୀନ ହେବା ପାଇଁ ଯୋଜନା ପ୍ରସ୍ତୁତ କରିବା ଆବଶ୍ୟକ । 2017 ରେ ଭାରତୀୟ ସେନାକୁ ସୀମାରେ ଏବଂ ଦେଶ ମଧ୍ୟରେ ଅନେକ ଅପରେସନରେ ସଫଳତା ପ୍ରାପ୍ତ ହୋଇଛି । ଆମ ସୈନିକମାନେ ସୀମାରେ ବିରୋଧିମାନଙ୍କୁ କଡା ଜବାବ ଦେଇଛନ୍ତି । ଆତଙ୍କବାଦୀ ନିରୋଧି ଅପରେସନ ସମୟରେ ମାନବାଧିକାର ମୂଲ୍ୟବୋଧକୁ କାୟମ ରଖିବା ସହିତ ଆମର ପେଷାଦାର ଦୃଷ୍ଟିକୋଣ ରହିଛି । ପ୍ରତିକୂଳ ଏବଂ ଆହ୍ୱାନପୂର୍ଣ୍ଣ ପରିସ୍ଥିତିରେ ଆମର ନିଃସ୍ୱାର୍ଥପୂର୍ଣ୍ଣ କାର୍ଯ୍ୟଧାରା ଫଳରେ ଜାମ୍ମୁ କାଶ୍ମୀର ଏବଂ ଉତ୍ତର - ପୂର୍ବ ସୁରକ୍ଷା ସ୍ଥିତିରେ ଲଗାତର ସୁଧାର ହେଉଛି । ବିବାଦ ସମୟରେ ଆମ ସୈନିକମାନେ ଦ୍ରୂତ ଗତିରେ କାର୍ଯ୍ୟଧାରା ଗ୍ରହଣ କରି ଦେଶବାସୀମାନଙ୍କୁ ସର୍ବଦା ଆଶ୍ୱାସନା ପହଂଚାଇଛନ୍ତି ଏବଂ ସେମାନଙ୍କର ବହୁମୂଲ୍ୟ ଜୀବନକୁ ବଂଚାଇବାରେ ସହାୟତା ପ୍ରଦାନ କରିଆସିଛନ୍ତି । ଆମ ରାଷ୍ଟ୍ର ଆମ ସେନା ଉପରେ ଗର୍ବ କରେ ଏବଂ ଆମକୁ ନିଜର ଉଦ୍ଦେଶ୍ୟକୁ ସମ୍ମାନ ଏବଂ ଗୌରବର ସହିତ ହାସଲ କରିବା ପାଇଁ ସବୁବେଳେ ପ୍ରୋତ୍ସାହିତ କରିଥାଏ ।


    ଆମର ମୁଖ୍ୟ ଲକ୍ଷ୍ୟ ହେଉଛି ରାଷ୍ଟ୍ରନିର୍ମାଣକୁ ଧ୍ୟାନରେ ରଖି ଆହ୍ୱାନପୂର୍ଣ୍ଣ ପରିସ୍ଥିତିରେ ପ୍ରଭାବଶାଳୀ କାର୍ଯ୍ୟଧାରା ଗ୍ରହଣ କରିବା । ବିଶ୍ୱର ଅନ୍ୟ ସେନାଙ୍କ ସହ ଭାରତୀୟ ସେନାଙ୍କ ଦ୍ୱିପାକ୍ଷିକ ସମ୍ପର୍କରେ ବୃଦ୍ଧି ହେଉଛି , ଯାହା ଫଳରେ କି ସୈନ୍ୟ କୁଟନୀତିର ପରିଧି ମଧ୍ୟ ବୃଦ୍ଧି ପାଉଛି । ଜାତିସଂଘ ମିଶନରେ ଅନ୍ତଃରାଷ୍ଟ୍ରୀୟ ଶାନ୍ତି କ୍ଷେତ୍ରରେ ଆମ ଯୋଗଦାନକୁ ଅନ୍ତଃରାଷ୍ଟ୍ରୀୟ ସମୁଦାୟ ଲଗାତର ପ୍ରଶଂସା କରାଯାଉଛି ।


    ଭବିଷ୍ୟତର ଆହ୍ୱାନକୁ ସମ୍ମୁଖୀନ ହେବା ପାଇଁ ଆମକୁ ଆମର ଆଧୁନିକ କ୍ଷମତାରେ ବୃଦ୍ଧି ଆଣିବାକୁ ପଡିବ । ଆମ ଅସ୍ତ୍ରଶସ୍ତ୍ରର କ୍ଷମତାକୁ ବୃଦ୍ଧି କରିବା ପାଇଁ ଆଧୁନିକ ଜ୍ଞାନକୌଶଳର ଆବଶ୍ୟକତା ରହିଛି । ଏଗୁଡ଼ିକର ଶ୍ରେଷ୍ଠ ଉପଯୋଗ କରିବା ପାଇଁ ପ୍ରଶିକ୍ଷଣରେ ଆବଶ୍ୟକ ସୁଧାର ଆଣିବା ଆବଶ୍ୟକ । ତିନୋଟି ଯାକ ସେନା ବିଭାଗର ସମସ୍ତ ଉପଲବ୍ଧ ସଂସାଧନର ସଂଗଠିତ ବ୍ୟବହାର ତଥା ପାରସ୍ପରିକ ତାଳମେଳ ଯୁଦ୍ଧ ମଇଦାନରେ ସଫଳତା ହାସଲ କରିବାରେ ମୁଖ୍ୟ ଭୂମିକା ଗ୍ରହଣ କରିଥା ’ ନ୍ତି ଏବଂ ଆମକୁ ଏଥିପାଇଁ ଲଗାତର ପ୍ରୟାସ କରିବା ଆବଶ୍ୟକ ।


    ଭାରତୀୟ ସେନା ହେଉଛି ଏପରି ଏକ ସଂସ୍ଥା , ଯାହାକି ରାଷ୍ଟ୍ରୀୟ ମୂଲ୍ୟ ଏବଂ ସଂସ୍କାରକୁ କାୟମ ରଖିବାରେ ଗର୍ବ ଅନୁଭବ କରିଥାଏ । ମୋର ପୁରା ବିଶ୍ୱାସ ରହିଛି ଯେ ଆମେ ନିଜ ଉପରେ ଥିବା ଭରସାକୁ ବଜାୟ ରଖି ଉନ୍ନତି ପଥରେ ଆଗକୁ ବଢ଼ୁଥିବା ଭାରତର ଆକାଂକ୍ଷାକୁ ପୂରଣ କରିପାରିବା ।


    ଏକ ମହାନ ରାଷ୍ଟ୍ରର ଯୋଗ୍ୟ ସୈନିକ ହୋଇଥିବାରୁ ଆମେ ପୁଣି ଥରେ ରାଷ୍ଟ୍ରସେବା ପାଇଁ ନିଜକୁ ପୁନଃ ସମର୍ପିତ କରିବା ।


    *****************

    
    
    (Release ID: 1516779) Visitor Counter : 6