      ରାଷ୍ଟ୍ରପତିଙ୍କ ସଚିବାଳୟ

      ରାଷ୍ଟ୍ରପତିଙ୍କୁ ସାକ୍ଷାତ କଲେ ଟାଟା ବିଲଡ଼ିଂ ଇଣ୍ଡିଆ ବିଦ୍ୟାଳୟ ପ୍ରବନ୍ଧ ପ୍ରତିଯୋଗୀତାର କୃତୀ ଛାତ୍ରଛାତ୍ରୀ
      Posted On: 12 JAN 2018 8:12PM by PIB Bhubaneshwar


    2015-16 ରେ ଦେଶବ୍ୟାପୀ ଅନୁଷ୍ଠିତ ‘ ଟାଟା ବିଲଡ଼ିଂ ଇଣ୍ଡିଆ ବିଦ୍ୟାଳୟ ପ୍ରବନ୍ଧ ପ୍ରତିଯୋଗିତା ’ ର କୃତୀ ଛାତ୍ରଛାତ୍ରୀମାନେ ଆଜି ( ଜାନୁଆରୀ 12 , 2018 ) ରାଷ୍ଟ୍ରପତି ଭବନ ଠାରେ ରାଷ୍ଟ୍ରପତି ଶ୍ରୀ ରାମ ନାଥ କୋବିନ୍ଦଙ୍କୁ ସାକ୍ଷାତ କରିଛନ୍ତି ।


    ଏହି ଅବସରରେ ଛାତ୍ରଛାତ୍ରୀମାନଙ୍କୁ ଉଦ୍ ‌ ବୋଧନ ଦେଇ ରାଷ୍ଟ୍ରପତି କହିଲେ ଯେ ଚଳିତ ବର୍ଷ ପ୍ରତିଯୋଗିତାରେ ଦେଶର 200 ସହରର 8000ରୁ ଉର୍ଦ୍ଧ୍ଵ ବିଦ୍ୟାଳୟର ପ୍ରାୟ 31 ଲକ୍ଷ ଛାତ୍ରଛାତ୍ରୀ ଅଂଶଗ୍ରହଣ କରିଥିଲେ । ସେମାନେ ମୋଟ 12ଟି ଭାଷାରେ ଏହି ପ୍ରତିଯୋଗିତାରେ ସାମିଲ ହୋଇଥିଲେ । ଏହି ପ୍ରତିଯୋଗିତାରେ ମୋଟ 72ଜଣ ଛାତ୍ରଛାତ୍ରୀ ବିଜୟୀ ହୋଇଛନ୍ତି । କୃତି ପ୍ରତିଯୋଗୀମାନେ ଏହି ସାଫଲ୍ୟ ସକାଶେ ନିଶ୍ଚିତ ଭାବେ ନିଜକୁ ଗୌରବାନ୍ୱିତ ମନେ କରୁଥିବେ । ସବୁଠାରୁ ଉଲ୍ଲେଖନୀୟ କଥାଟି ହେଲା , ଏହି 72 ଜଣ କୃତୀ ପ୍ରତିଯୋଗୀମାନଙ୍କ ମଧ୍ୟରେ 52 ଜଣ ଛାତ୍ରୀ ରହିଛନ୍ତି ।


    ରାଷ୍ଟ୍ରପତି କହିଲେ ଯେ ଏହି ପ୍ରତିଯୋଗିତାରେ ଅଂଶଗ୍ରହଣ କରିଥିବା ପ୍ରତ୍ୟେକ ପ୍ରତିଯୋଗୀ ଜଣେ ଜଣେ ବିଜୟୀ । କାରଣ ଭାରତର ପ୍ରତ୍ୟେକ ଶିଶୁ ଏହି ମହାନ ରାଷ୍ଟ୍ରର ଜଣେ ଜଣେ ଭବିଷ୍ୟତ ନାଗରିକ । ସେମାନେ ଭବିଷ୍ୟତର ନେତୃତ୍ୱ । ପୁଣି ରାଷ୍ଟ୍ରର ଯେଉଁ ଯେଉଁ କ୍ଷେତ୍ରରେ ଦୁର୍ବଳତା ରହିଛି ସେମାନେ ଏହାର ନିର୍ମାତା ।


    ରାଷ୍ଟ୍ରପତି ଏହି ଅବସରରେ ଛାତ୍ରଛାତ୍ରୀମାନଙ୍କୁ ପରାମର୍ଶ ଦେଇ କହିଲେ ଯେ ଶିଶୁମାନେ ନିଜପାଇଁ ସ୍ୱପ୍ନ ଦେଖି ନିଜ ନିଜର ଜୀବନର ଲକ୍ଷ୍ୟ ସ୍ଥିର କରିବା ଉଚିତ । ଏହି ଲକ୍ଷ୍ୟକୁ ଆଧାର କରି ସେମାନେ ସମର୍ପିତ ମନୋଭାବ ତଥା ପ୍ରତିବଦ୍ଧତାର ସହ କାର୍ଯ୍ୟ କରିବା ଆବଶ୍ୟକ । ପୁଣି ଛାତ୍ରଛାତ୍ରୀମାନେ ସକାରାତ୍ମକ ମନୋଭାବ ନେଇ କାର୍ଯ୍ୟ କରିବା ଜରୁରି ଯଦ୍ୱାରା ସେମାନଙ୍କୁ କୌଣସି ବିଫଳତା କଦାପି ପଥଚ୍ୟୁତ କରିପାରିବ ନାହିଁ ବୋଲି ରାଷ୍ଟ୍ରପତି ପରାମର୍ଶ ଦେଇଥିଲେ ।


    **************

    
    
    (Release ID: 1516772) Visitor Counter : 6