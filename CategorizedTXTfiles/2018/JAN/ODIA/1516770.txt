      ପେଟ୍ରୋଲିୟମ ଓ ପ୍ରାକୃତିକ ବାଷ୍ପ ମନ୍ତ୍ରଣାଳୟ

      ସକ୍ଷମ – 2018
      Posted On: 12 JAN 2018 8:03PM by PIB Bhubaneshwar


    ଭାରତ ସରକାରଙ୍କ ପେଟ୍ରୋଲିୟମ୍ ‌ ଓ ପ୍ରାକୃତିକ ବାଷ୍ପ ମନ୍ତ୍ରଣାଳୟ ଆନୁକୂଲ୍ୟରେ ପେଟ୍ରୋଲିୟମ୍ ‌ ସଂରକ୍ଷଣ ଗବେଷଣା ସଂଗଠନ ( PCRA ) ପ୍ରତିବର୍ଷ ଏକ ଫ୍ଲାଗ୍ ‌ ସିପ୍ ‌ କାର୍ଯ୍ୟକ୍ରମ ‘ ସକ୍ଷମ ’ ପାଳନ କରିଥାଏ । ଏହି କାର୍ଯ୍ୟକ୍ରମରେ ରାଷ୍ଟ୍ରାୟତ୍ତ ତୈଳ ଓ ପ୍ରାକୃତିକ ବାଷ୍ପ କମ୍ପାନୀମାନେ ସକ୍ରିୟତାର ସହ ଅଂଶଗ୍ରହଣ କରିଥାନ୍ତି । ପୁଣି ରାଜ୍ୟ ସରକାରମାନେ ଏଥିରେ ସାମିଲ ହୋଇଥାନ୍ତି । ଜନକୈନ୍ଦ୍ରିକ କାର୍ଯ୍ୟକ୍ରମମାନଙ୍କ ଜରିଆରେ ପେଟ୍ରୋଲିୟମ୍ ‌ ଜାତ ଇନ୍ଧନ ସଂଚୟ ସଂକ୍ରାନ୍ତରେ ଜନସାଧାରଣଙ୍କୁ ସଚେତନ କରିବା ହେଉଛି ଏଭଳି କାର୍ଯ୍ୟକ୍ରମର ଅଭିପ୍ରାୟ । ଏହା ଦ୍ୱାରା ଲୋକମାନଙ୍କ ସ୍ୱାସ୍ଥ୍ୟ ତଥା ପର୍ଯ୍ୟବରଣକୁ ସୁରକ୍ଷିତ ରଖାଯାଇପାରିବ ।


    ଚଳିତ ବର୍ଷ ଏକ ମାସ ବ୍ୟାପୀ ଆୟୋଜିତ ‘ ସକ୍ଷମ - 2018 ’ ସମୟରେ ବିଭିନ୍ନ ପ୍ରକାର ସହଭାଗୀତାମୂଳକ କାର୍ଯ୍ୟକ୍ରମର ଆୟୋଜନ କରାଯିବା ସହ ଇନ୍ଧନ ସଂରକ୍ଷଣ ଆଦି ସଂପର୍କରେ ଲୋକମାନଙ୍କୁ ସଚେତନ କରାଯିବାର କାର୍ଯ୍ୟକ୍ରମ ସ୍ଥିର କରାଯାଇଛି । ଦିଲ୍ଲୀର ଶିରି ଫୋର୍ଟ ପ୍ରେକ୍ଷାଳୟଠାରେ ଜାନୁଆରୀ 16 , 2018 ତାରିଖ ଦିନ ଏକ ମେଗା ଉଦଘାଟନୀ କାର୍ଯ୍ୟକ୍ରମର ଆୟୋଜନ କରାଯାଉଛି ।


    ଏହି ଏକ ମାସ ବ୍ୟାପୀ ଅଭିଯାନ ସମୟରେ ପେଟ୍ରୋଲିୟମ୍ ‌ ଜାତ ପଦାର୍ଥର ଉଚିତ ବ୍ୟବହାର ଏବଂ ଏହାର ସଂଚୟ ସଂପର୍କରେ ଲୋକମାନଙ୍କୁ ସଚେତନ କରାଯିବ । ସେଥିପାଇଁ ପିସିଆରଏ ବିଭିନ୍ନ ପ୍ରକାର ଜନକୈନ୍ଦ୍ରିକ କାର୍ଯ୍ୟକ୍ରମ ଯଥା ଡ଼୍ରାଇଭର / ଫ୍ଲିଟ୍ ‌ ଅପରେଟରମାନଙ୍କ ସକାଶେ ତାଲିମ କାର୍ଯ୍ୟକ୍ରମ , ଇନ୍ଧନ ସକ୍ରିୟ ଡ଼୍ରାଇଭିଂ ପ୍ରତିଯୋଗିତା , ମହିଳା / ପାଚକ / ମେଡ଼ / ବିଦ୍ୟାଳୟ / କଲେଜ / ବିଶ୍ୱବିଦ୍ୟାଳୟ ଛାତ୍ରଛାତ୍ରୀମାନଙ୍କ ଇନ୍ଧନ ସଂରକ୍ଷର ଏବଂ ଏହାର ଉପକାରୀତା ଗୋଷ୍ଠି ଆଲୋଚନା ଅନୁଷ୍ଠିତ ହେବ । ଏହା ବ୍ୟତୀତ ପିସିସଆରଏ ଜାନୁଆରୀ 21 ତାରିଖ ଦିନଟିକୁ ଦେଶସାରା ସାଇକେଲ ଦିବସ ରୂପେ ପାଳନ କରିବାକୁ ସ୍ଥିର କରିଛି । ଏହି ଉପଲକ୍ଷେ ଇନ୍ଦୋର , ଭୁବନେଶ୍ୱର , ମୁମ୍ବାଇ ଆଦି ସହରରେ ସାଇକ୍ଲୋଥନର ଆୟୋଜନ କରାଯାଇ ଇନ୍ଧନ ସଂରକ୍ଷଣ , ଯାନବାହନରୁ ନିର୍ଗତ ଧୂମମାତ୍ରା ହ୍ରାସ ତଥା ଟ୍ରାଫିକ୍ ‌ ଜାମ୍ ‌ କମାଇବାକୁ ପ୍ରୟାସ କରାଯିବ ।


    ଦେଶବ୍ୟାପୀ ଆକାଶବାଣୀ , ଦୂରଦର୍ଶନ , ଅନ୍ୟାନ୍ୟ ଟିଭି ଚାନେଲ , ଘରୋଇ ଏଫଏମ ଚାନେଲ , ଡ଼ିଜିଟାଲ ସିନେମା ଥିଏଟର୍ସ ଆଦିରେ ମିଡ଼ିଆ ପ୍ଲାଟଫର୍ମ ଜରିଆରେ ଲୋକମାନଙ୍କ ନିକଟରେ ଏହି ବାର୍ତ୍ତାକୁ ପହଞ୍ଚାଯିବାର ଆୟୋଜନ କରାଯାଇଛି । ସେହିଭଳି ସାରା ଦେଶରେ ସାମାଜିକ ଗଣମାଧ୍ୟମ ଜରିଆରେ ଏହି ବାର୍ତ୍ତାର ପ୍ରସାର କରାଯିବାକୁ ପିସିଆରଏ ପକ୍ଷରୁ ବ୍ୟବସ୍ଥା କରାଯାଇଛି । ପୁଣି ସକ୍ଷମ ଅଭିଯାନ ଜରିଆରେ ଫେସବୁକ୍ ‌ , ଟୁଇଟର , ମାଇଁଗଭ୍ ‌ ପ୍ଲାଟଫର୍ମ ଆଦିରେ ସହଭାଗୀ ପ୍ରତିଯୋଗିତାମାନ ଅନୁଷ୍ଠିତ ହେବ ।


    ଏହି ଅଭିଯାନର ଉଦଘାଟନୀ ଉତ୍ସବରେ ବିଭିନ୍ନ ବିଦ୍ୟାଳୟ ଓ ଶିକ୍ଷା ବୋର୍ଡ଼ମାନଙ୍କ ପକ୍ଷରୁ ଅନୁଷ୍ଠିତ ସକ୍ଷମ ଜାତୀୟ ପ୍ରବନ୍ଧ ଓ ଚିତ୍ରାଙ୍କନ ପ୍ରତିଯୋଗିତାର କୃତୀ ପ୍ରତିଯୋଗୀମାନଙ୍କୁ ପୁରସ୍କାର ପ୍ରଦାନର ବ୍ୟବସ୍ଥା କରାଯାଇଛି । ସେଥିରେ କୃତୀ ପ୍ରତିଯୋଗୀମାନଙ୍କୁ ସିଙ୍ଗାପୁର ଅଧ୍ୟୟନ ଭ୍ରମଣ , ଲାପଟପ୍ ‌ , ଟାବଲେଟ୍ସ ଓ ନଗଦ ରାଶି ପୁରସ୍କାର ପ୍ରଦାନର ବ୍ୟବସ୍ଥା ହୋଇଛି । ଏହା ଦ୍ୱାରା ଛାତ୍ରଛାତ୍ରୀମାନେ ଏବେଠାରୁ ଇନ୍ଧନ ସଂଚୟ ଦିଗରେ ପ୍ରୟାସୀ ହୋଇପାରିବେ ଓ ସେମାନଙ୍କର ଏ ସଂକ୍ରାନ୍ତ ଜ୍ଞାନ ବୃଦ୍ଧିପାଇବ । ଇନ୍ଧନ ଏକ ମୂଲ୍ୟବାନ ସଂପଦ ଏବଂ ଏହାର ସଂରକ୍ଷଣ ଜରୁରି ବୋଲି ବାର୍ତ୍ତାକୁ ସମସ୍ତଙ୍କ ନିକଟରେ ପହଞ୍ଚାଇବା ସକାଶେ ପେଟ୍ରୋଲିୟମ୍ ‌ ଓ ପ୍ରାକୃତିକ ବାଷ୍ପ ମନ୍ତ୍ରଣାଳୟ ଶତତ ପ୍ରୟାସ କରିଆସୁଛି । ପୁନଶ୍ଚ , ସବୁଜ ପରିବେଶ ରକ୍ଷା ଦିଗରେ ଏହାର ବିଶେଷ ଭୂମିକା ରହିଛି ।


    ***************

    
    
    (Release ID: 1516770) Visitor Counter : 2