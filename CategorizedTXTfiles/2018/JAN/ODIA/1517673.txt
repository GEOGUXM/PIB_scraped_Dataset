      ଉପରାଷ୍ଟ୍ରପତିଙ୍କ ସଚିବାଳୟ

      ଭେଙ୍କେୟାଙ୍କ ମକର ସଂକ୍ରାନ୍ତି ମିଳନରେ ଯୋଗଦେଲେ ନରେନ୍ଦ୍ର ମୋଦୀ, ହମିଦ ଅନସାରୀ ଓ ଡଃ ମନମୋହନ ସିଂ
      Posted On: 21 JAN 2018 6:11PM by PIB Bhubaneshwar


    ଆଜି ଉପରାଷ୍ଟ୍ରପତି ଶ୍ରୀ ଭେଙ୍କେୟା ନାଇଡୁଙ୍କ ଦ୍ୱାରା ଆୟୋଜିତ ସଂକ୍ରାନ୍ତି ମିଳନରେ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ , ପୂର୍ବତନ ଉପରାଷ୍ଟ୍ରପତି ଶ୍ରୀ ମହମ୍ମଦ ହମିଦ ଅନସାରୀ , ପୂର୍ବତନ ପ୍ରଧାନମନ୍ତ୍ରୀ ଡଃ ମନମୋହନ ସିଂ , ଅନେକ କେନ୍ଦ୍ରମନ୍ତ୍ରୀ ଏବଂ ବହୁ ମାନ୍ୟଗଣ୍ୟ ବ୍ୟକ୍ତି ଯୋଗଦେଇଥିଲେ ।


    ସମ୍ମିଳନୀକୁ ସମ୍ବୋଧିତ କରି ଉପରାଷ୍ଟ୍ରପତି ଶ୍ରୀ ଭେଙ୍କେୟା ନାଇଡୁ କହିଲେ ଯେ ସୂର୍ଯ୍ୟ ଭଗବାନଙ୍କୁ ସମର୍ପିତ ମକର ସଂକ୍ରାନ୍ତି ଉତ୍ତରାୟଣ ଅର୍ଥାତ ସୂର୍ଯ୍ୟଙ୍କର ଉତ୍ତରକୁ ଗତିର ପ୍ରତୀକ । ଦେଶ ବ୍ୟାପୀ ବିଭିନ୍ନ ନାମରେ ଜଣାଶୁଣା ମକର ସଂକ୍ରାନ୍ତି ଏବଂ ପୋଙ୍ଗଲ ପର୍ବ ଭଲ ଅମଳ ସହିତ ଆସୁଥିବା ଖୁସିର ପ୍ରତୀକ ବହନ କରେ ଏବଂ ଜନସାଧାରଣଙ୍କ ଜୀବନରେ ଏହା ହେଉଛି ଏକ ସକାରାତ୍ମକ ରୂପାନ୍ତରଣର ଉତ୍ସବ ।


    ଉପରାଷ୍ଟ୍ରପତି ମଧ୍ୟ କହିଲେ ଯେ ମକର ସଂକ୍ରାନ୍ତି ହେଉଛି ଏପରି ଏକ ଅବସର ଯାହା ଦ୍ୱାରା ଆମେ ପ୍ରାର୍ଥନା ମାଧ୍ୟମରେ ନଦୀ ଏବଂ ସମସ୍ତ ଜୀବନ୍ତ ବସ୍ତୁକୁ ସମ୍ମାନ ପ୍ରଦର୍ଶନ କରି ଆମ ମଧ୍ୟରେ ପୁନଃ ଶକ୍ତି ସଂଚରଣ କରିପାରିବା । ସେ ପୁନଃଶ୍ଚ କହିଲେ ଯେ ଏହି ଦିନ ଲକ୍ଷ ଲକ୍ଷ ବ୍ୟକ୍ତି ପବିତ୍ର ନଦୀମାନଙ୍କରେ ବୁଡ ପକାଇଥା ’ ନ୍ତି । ଏହା ହେଉଛି ଏକମାତ୍ର ପର୍ବ ଯେଉଁ ଦିନ ନୂତନ ଋତୁର ପ୍ରାରମ୍ଭ ହୋଇଥାଏ ଯାହାର କି ଭିନ୍ନ ଭିନ୍ନ ନାମ ରହିଛି । ପ୍ରତ୍ୟେକ ସଂସ୍କୃତିରେ ମିଠା ଏବଂ ମସଲା ଯୁକ୍ତ ଖିଚଡି ପ୍ରସ୍ତୁତ କରାଯାଏ ।


    ଉପରାଷ୍ଟ୍ରପତି କହିଲେ ଯେ ଅମଳର ପର୍ବ ଏହି ସଂକ୍ରାନ୍ତି ଅବସରରେ ଆସନ୍ତୁ ଅଜଣା ବୀରମାନଙ୍କୁ ପ୍ରଣାମ କରିବା । ସେ ପୁନଶ୍ଚ କହିଲେ ଯେ ଦେଶର ପ୍ରକୃତ ବୀର କୃଷକମାନଙ୍କୁ ସମ୍ମାନ ପ୍ରଦର୍ଶନ କରିବା ପାଇଁ ଆସନ୍ତୁ ଏକାଠି ହେବା ଯେଉଁମାନେ କି ସେମାନଙ୍କ କଠିନ ପରିଶ୍ରମ ଦ୍ୱାରା ଝାଳ ବୁହାଇ ଖାଦ୍ୟ ଉତ୍ପାଦନ କରିଥାନ୍ତି । ଏହି ପର୍ବ ଦେଶରେ ସୁଖ , ଶାନ୍ତି ଏବଂ ସମୃଦ୍ଧି ଆଣିଦେଉ ବୋଲି ସେ ଆଶାପ୍ରକାଶ କରିଥିଲେ ।


    **************

    
    
    (Release ID: 1517673) Visitor Counter : 1