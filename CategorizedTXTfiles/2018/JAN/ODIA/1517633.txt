      ରେଳ ମନ୍ତ୍ରଣାଳୟ

      ସ୍କ୍ରାପର ଇ-ନିଲାମ ପାଇଁ ସମସ୍ତ ରେଳବାଇ ଜୋନାଲ ମ୍ୟାନେଜରଙ୍କୁ ନିର୍ଦ୍ଦେଶ
      Posted On: 23 JAN 2018 4:04PM by PIB Bhubaneshwar


    ଚଳିତ ଆର୍ଥିକ ବର୍ଷର 2017 ଡିସେମ୍ବର ସୁଦ୍ଧା ରେଳବାଇ ସ୍କ୍ରାପ୍ ବିକ୍ରି ପରିମାଣ 1837 କୋଟି ଟଙ୍କାରେ ପହଞ୍ଚିଛି । ଯାହାକି ପୂର୍ବ ବର୍ଷର ଏହି ସମୟ ତୁଳନାରେ 22% ଅଧିକ । ଗତ ଆର୍ଥିକ ବର୍ଷରେ 2016 ଡିସେମ୍ବର ସୁଦ୍ଧା ସ୍କ୍ରାପ ବିକ୍ରିରୁ 1503 କୋଟି ଟଙ୍କା ମିଳିଥିଲା ।


    ସ୍କ୍ରାପ୍ ବିକ୍ରିରୁ ଯେ ରେଳବାଇକୁ କେବଳ ରାଜସ୍ୱ ମିଳୁଛି , ତାହା ନୁହେଁ ଏହାଦ୍ୱାରା ଷ୍ଟେସନ , ରେଳ ଟ୍ରାକ୍ , ଗୋଦାମ , ୱାର୍କସପକୁ ପରିଷ୍କାର ରଖୁଛି । ଏହି ଉଦ୍ଦେଶ୍ୟରେ 2018 ଡିସେମ୍ବର ମାସ ସୁଦ୍ଧା ସମସ୍ତ ଜୋନାଲ ରେଲୱେ ଏବଂ ପ୍ରଡକ୍ସନ ୟୁନିଟ ଗୁଡ଼ିକୁ ସ୍କ୍ରାପର ଇ-ନିଲାମ ଶେଷ କରିବାକୁ ରେଳ ମନ୍ତ୍ରଣାଳୟ ପକ୍ଷରୁ ନିର୍ଦ୍ଦେଶ ଦିଆଯାଇଛି । ଏହି ପ୍ରକ୍ରିୟାକୁ ନିୟମିତ ତଦାରଖ କରିବା ସହ ସ୍କ୍ରାପ୍ ଚିହ୍ନଟ କରିବା ସହ ତୁରନ୍ତ ଇ-ନିଲାମ ଶେଷ ପାଇଁ ବରିଷ୍ଠ ଅଫିସରମାନଙ୍କ ସ୍ତରରେ ବୈଠକ କରିବାକୁ ନିର୍ଦ୍ଦେଶ ଦିଆଯାଇଛି ।


    ରେଳବାଇ ଅନଲାଇନ ଇ-ନିଲାମ ଦ୍ୱାରା ସମସ୍ତ ସ୍କ୍ରାପ୍ ବିକ୍ରି କରୁଛି । ରେଳବାଇରେ ଅଧିକାଂଶ ସ୍କ୍ରାପ୍ ଟ୍ରାକ୍ ପରିବର୍ତ୍ତନ , ମରାମତି , ଗଜ୍ ଲାଇନକୁ ରୂପାନ୍ତର , ରୋଲିଂ ଷ୍ଟକର ମରାମତି ଇତ୍ୟାଦିରୁ ସୃଷ୍ଟି ହେଉଛି । ଇଣ୍ଡିଆନ ରେଲୱେଜ୍ ଇ-ପ୍ରକ୍ୟୁରମେଣ୍ଟ ସିଷ୍ଟମ୍ ( IREPS )ର ଏକମାତ୍ର ପୋର୍ଟାଲରେ ଡିଜିଟାଲ ପ୍ରକ୍ରିୟାରେ ସ୍କ୍ରାପର ଇ-ନିଲାମ ହୋଇଥାଏ । ମ୍ୟାଟେରିଆଲ ମ୍ୟାନେଜମେଣ୍ଟ ଡିଭିଜନ ଏବଂ ଷ୍ଟୋର ଡିପାର୍ଟମେଣ୍ଟ ଦ୍ୱାରା ମାସିକ ଦେଶବ୍ୟାପୀ ଭାରତୀୟ ରେଳବାଇରେ ପ୍ରାୟ 200 ଇ-ନିଲାମ ଅନୁଷ୍ଠିତ ହୋଇଥାଏ । ଏ ସମ୍ପର୍କିତ ସବିଶେଷ ବିବରଣୀ ଆଇଆରଇପିଏସ୍ ୱେବସାଇଟରେ ଏବଂ ଅନଲାଇନରେ ଉପଲବ୍ଧ ହୋଇଥାଏ । 2018 ମାର୍ଚ୍ଚ ସୁଦ୍ଧା ଜିରୋ ବାଲାନ୍ସ ସ୍କ୍ରାପ୍ ସ୍ଥିତି ପାଇଁ ସମସ୍ତ ଜୋନ୍ କାର୍ଯ୍ୟାଳୟକୁ ନିର୍ଦ୍ଦେଶ ଦିଆଯାଇଛି ।


    **************

    
    
    (Release ID: 1517633) Visitor Counter : 4