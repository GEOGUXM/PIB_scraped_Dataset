      ଖଣି ମନ୍ତ୍ରଣାଳୟ

      ଗୋଆରେ ରାଜ୍ୟ ଖଣି ମନ୍ତ୍ରୀମାନଙ୍କ ବୈଠକ ଅନୁଷ୍ଠିତ
      Posted On: 19 JAN 2018 5:51PM by PIB Bhubaneshwar


    କେନ୍ଦ୍ର ଖଣି ମନ୍ତ୍ରୀ ଶ୍ରୀ ନରେନ୍ଦ୍ର ସିଂ ତୋମର , ଗୋଆ ମୁଖ୍ୟମନ୍ତ୍ରୀ ଶ୍ରୀ ମନୋହର ପାରିକର ଏବଂ ଖଣିଜ ସମ୍ପଦ ସମ୍ପନ୍ନ ପ୍ରମୁଖ ରାଜ୍ୟମାନଙ୍କର ଖଣି ବିଭାଗର ପ୍ରଭାରୀ ମନ୍ତ୍ରୀମାନଙ୍କ ଅଧ୍ୟକ୍ଷତାରେ ଏକ ବୈଠକ ଆଜି ଗୋଆରେ ଅନୁଷ୍ଠିତ ହୋଇଥିଲା । କେନ୍ଦ୍ର ଖଣି ରାଷ୍ଟ୍ରମନ୍ତ୍ରୀ ଶ୍ରୀ ହରିଭାଇ ପାର୍ଥିଭାଇ ଚୌଧୁରୀ ମନ୍ତ୍ରୀ ଏବଂ ଅଧିକାରୀମାନଙ୍କ ସ୍ୱାଗତ କରି ଖଣିଜ କ୍ଷେତ୍ରର ବିକାଶକୁ ପ୍ରୋତ୍ସାହନ ପ୍ରଦାନ କରିବାରେ କେନ୍ଦ୍ର ଏବଂ ରାଜ୍ୟ ସରକାରମାନଙ୍କ ପ୍ରୟାସ ସମ୍ବନ୍ଧରେ ଆଲୋଚନା କରିଥିଲେ । ସେ ପରସ୍ପର ମଧ୍ୟରେ ଏବଂ ସମ୍ବନ୍ଧିତ ବିଭାଗର ଶ୍ରେଷ୍ଠ ପ୍ରକ୍ରିୟାକୁ ଗ୍ରହଣ କରିବା ଉପରେ ଜୋର ଦେଇଥିଲେ ।


    ବୈଠକର ମୁଖ୍ୟ ଅତିଥି ଗୋଆର ମୁଖ୍ୟମନ୍ତ୍ରୀ ଶ୍ରୀ ମନୋହର ପାରିକର ଗୋଆରେ ଖନନ କ୍ଷେତ୍ରର ସ୍ଥିତି ସମ୍ବନ୍ଧରେ ସୂଚନା ପ୍ରଦାନ କରିଥିଲେ ଏବଂ ଖନନ କ୍ଷେତ୍ରରେ ସମୟ ସମୟରେ ଦେଖାଦେଉଥିବା ସମସ୍ୟାର ସମାଧାନ ପାଇଁ କେନ୍ଦ୍ର ସରକାରଙ୍କ ସହଯୋଗ ପାଇଁ ଆଗ୍ରହ ପ୍ରକାଶ କରିଥିଲେ । ସେ ଖଣିଜ ଇସ୍ପାତର ଆମଦାନୀ ଶୁଳ୍କକୁ ଶତକଡା 60 ପ୍ରତିଶତ କମ କରିବା ପାଇଁ ଅନୁରୋଧ କରିଥିଲେ ଯାହା ଫଳରେ କି ଗୋଆରେ ଇସ୍ପାତ ଖଣିଜ ଦ୍ରବ୍ୟ ଉଦ୍ୟୋଗକୁ ସହାୟତା ମିଳିପାରିବ । ଆନ୍ଧ୍ରପ୍ରଦେଶ , ଛତିଶଗଡ , ମଧ୍ୟପ୍ରଦେଶ , ଓଡିଶା , ତାମିଲନାଡୁ ଏବଂ ଉତ୍ତରପ୍ରଦେଶର ମନ୍ତ୍ରୀମାନେ ଏହି ବୈଠକରେ ଭାଗ ନେଇଥିଲେ ।


    9 ଟି ରାଜ୍ୟ ନିଲାମୀ ପାଇଁ 88 ଟି ପ୍ରମୁଖ ଖଣିଜ ବ୍ଲକକୁ ଅଧିସୂଚିତ କରିଛନ୍ତି ଏବଂ 33 ଟି ବ୍ଲକର ସଫଳତା ପୂର୍ବକ ନିଲାମୀ କରିଦିଆଯାଇଛି । ଏହା ଫଳରେ ରାଜ୍ୟ ସରକାରମାନଙ୍କୁ ମୋଟ 1,28,388 କୋଟି ଟଙ୍କାର ରାଜସ୍ୱ ମିଳିପାରିଛି । ନିଲାମୀ ପ୍ରକ୍ରିୟା ଫଳରେ ରାଜ୍ୟମାନଙ୍କୁ 99.000 ଟଙ୍କାରୁ ଅଧିକ ଅତିରିକ୍ତ ରାଜସ୍ୱ ମିଳିବ ଯାହା ଖଣିଜ ରିହାତି ମିଳିବା ପାଇଁ ନିଲାମୀ ଆରମ୍ଭ କରିବା କାରଣରୁ କେବଳ ରାଜ୍ୟମାନଙ୍କ ଭାଗରେ ଆସୁଥିବା ଅତିରିକ୍ତ ରାଜସ୍ୱ ହେବ । ଏଣୁ 2015 ର ଏମଏମଡିଆର ସଂଶୋଧନ ଦ୍ୱାରା ଆରମ୍ଭ କରାଯାଇଥିବା ନିଲାମୀ ଫଳରେ ଅଧିକ ଅତିରିକ୍ତ ରାଜସ୍ୱ ପ୍ରାପ୍ତ ହୋଇଛି । ଏହା ଫଳରେ ଦେଶର ଖଣିଜ ସଂଶାଧନର ଆବଂଟନରେ ଅଧିକ ପାରଦର୍ଶିତା ଆସିପାରିଛି ।


    ନିଲାମୀ ପ୍ରକ୍ରିୟାକୁ କମ ଜଟିଳ କରିବା ପାଇଁ କେନ୍ଦ୍ରୀୟ ଖଣି ମନ୍ତ୍ରଣାଳୟ ଦ୍ୱାରା ଖଣିଜ ନିଲାମୀ ନିୟମରେ ଏଇ ନିକଟରେ କରାଯାଇଥିବା ସଂଶୋଧନକୁ ରାଜ୍ୟମାନଙ୍କ ତରଫରୁ ସ୍ୱାଗତ କରାଯାଇଛି । ଏହା ଫଳରେ ସେମାନେ ଖଣିଜ ନିଲାମୀ ପ୍ରକ୍ରିୟାକୁ ଦ୍ରୂତ କରିପାରିବେ । ନିୟମରେ 2017 ପରଠାରୁ କରାଯାଇଥିବା ସଂଶୋଧନର ପରିଣାମ ସ୍ୱରୂପ ପାଖାପାଖି 30 ଟି ବ୍ଲକକୁ 2018 ରେ ନିଲାମୀରେ ରଖାଯିବ ଯାହାକି ଖଣିଜ ବ୍ଲକର ଆବଂଟନ ପାଇଁ ଗ୍ରହଣ କରାଯାଇଥିବା ନିଲାମୀ କ୍ଷେତ୍ରରେ ସର୍ବାଧିକ ହେବ ।


    ଦେଶର ଖଣିଜ ସମ୍ପଦ ସମ୍ପନ୍ନ ରାଜ୍ୟର ଖନନ ଜିଲ୍ଲାମାନଙ୍କରେ ଜିଲ୍ଲା ଖଣିଜ ଫାଉଣ୍ଡେସନ କୋଷରେ 13 ,700 କୋଟି ଟଙ୍କାର ଅଧିକ ପ୍ରାପ୍ତ ହୋଇଛି । ଏହି ଧନରାଶିର ବ୍ୟବହାର ସାମାଜିକ କଲ୍ୟାଣ , ପରିବେଶ ସୁରକ୍ଷା ଏବଂ ଖଣି ଦ୍ୱାରା ପ୍ରଭାବିତ ଅଂଚଳର ବୁନିଆଦି ଢ଼ାଂଚା ବିକାଶ ପାଇଁ ପ୍ରଧାନମନ୍ତ୍ରୀ ଖଣିଜ କ୍ଷେତ୍ର କଲ୍ୟାଣ ଯୋଜନା ( PMKKKY ) ଅନ୍ତର୍ଗତ ପରିଯୋଜନା ପାଇଁ କରାଯିବ ଏବଂ ଏହା ଫଳରେ ସ୍ଥାନୀୟ ସମୁଦାୟକୁ ଅନୁକୂଳ ଖନନ ବାତାବରଣ ତିଆରି କରିବାରେ ସହାୟତା ମିଳିବ ।


    ***************

    
    
    (Release ID: 1517667) Visitor Counter : 1