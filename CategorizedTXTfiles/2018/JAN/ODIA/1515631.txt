      ସଡକ ପରିବହନ ଓ ରାଜପଥ ମନ୍ତ୍ରଣାଳୟ

      ଟୋଲ୍ ପ୍ଲାଜା ମଧ୍ୟରେ ଦୂରତ୍ୱ ନିୟମ
      Posted On: 02 JAN 2018 2:57PM by PIB Bhubaneshwar


    ଜାତୀୟ ରାଜପଥ ଦେୟ (ଦର ଧାର୍ଯ୍ୟ ଏବଂ ଆଦାୟ) ନିୟମ , 2008 ଅନୁଯାୟୀ ଜାତୀୟ ରାଜପଥର ଗୋଟିଏ ସେକ୍ସନରେ ଦେୟ ଆଦାୟ କରୁଥିବା ଦୁଇଟି ଟୋଲ୍ ପ୍ଲାଜା ମଧ୍ୟରେ ଦୂରତ୍ୱ 60 କିଲୋମିଟର ରହିବା ବିଧେୟ । ମଙ୍ଗଳବାର ରାଜ୍ୟସଭାରେ ଏକ ପ୍ରଶ୍ନର ଉତ୍ତର ଦେଇ ସଡ଼କ ପରିବହନ , ରାଜପଥ , ଜାହାଜ ଚଳାଚଳ ରାଷ୍ଟ୍ରମନ୍ତ୍ରୀ ମନସୁଖ୍ ଲାଲ୍ ମାଣ୍ଡଭିୟ ଏହା କହିଛନ୍ତି । ସେ କହିଛନ୍ତି ଯେ , ତେବେ ରୁଲ୍-8 ଅନୁଯାୟୀ କର୍ତ୍ତୃପକ୍ଷ କାରଣ ଦର୍ଶାଇ ଏହି ନିୟମରେ କୋହଳ କରିପାରିବେ । ପ୍ରକଳ୍ପର ଆବଶ୍ୟକତାକୁ ଦୃଷ୍ଟି ଦେଇ ଟୋଲ ପ୍ଲାଜାରେ ଦେୟ ଆଦାୟ କରାଯାଉଛି । ଏବେ ଦେଶର ବିଭିନ୍ନ ଜାତୀୟ ରାଜପଥରେ ମୋଟ 460 ଟି ଟୋଲ ପ୍ଲାଜାରେ ଦେୟ ଆଦାୟ ହେଉଛି । ଏଥିରୁ 102 ଟି 2015 ଏପ୍ରିଲ ପରେ ପ୍ରତିଷ୍ଠା କରାଯାଇଛି । ଏନଏଚଏଆଇ ଦ୍ୱାରା 2015-16 ଏବଂ 2016-17 ରେ ଯଥାକ୍ରମେ 6725.72 କୋଟି ଏବଂ 6923.95 କୋଟି ଟଙ୍କା ରାଜସ୍ୱ ଟୋଲ୍ ପ୍ଲାଜାରୁ ଆଦାୟ ହୋଇଥିବା ସେ କହିଥିଲେ ।


    *********

    
    
    (Release ID: 1515631) Visitor Counter : 4