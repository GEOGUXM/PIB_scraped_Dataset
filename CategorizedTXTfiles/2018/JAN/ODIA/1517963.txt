      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଏନସିସି କେଡେଟ ଓ ପ୍ରଜ୍ଞାପନ ମେଢ କଳାକାରଙ୍କ ସହ ପ୍ରଧାନମନ୍ତ୍ରୀଙ୍କ ମତ ବିନିମୟ
      Posted On: 27 JAN 2018 8:00PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଆଜି ନୂଆଦିଲ୍ଲୀଠାରେ ଏନସିସି କେଡେଟ, ଜାତୀୟ ସେବା ଯୋଜନାର ସ୍ଵେଚ୍ଛାସେବୀ, ଆଦିବାସୀ ଅତିଥି ଏବଂ ପ୍ରଜ୍ଞାପନ ମେଢ କଳାକାରଙ୍କ ସହ ମତ ବିନିମୟ କରିଛନ୍ତି । ଏମାନେ ନୂଆଦିଲ୍ଲୀରେ ଗଣତନ୍ତ୍ର ଦିବସ ସମାରୋହରେ ଯୋଗଦେବା ଲାଗି ଆସିଥିଲେ ।


    ତିନ ମୂର୍ତ୍ତି ପରିସରରେ ସମବେତ ଏନସିସି କେଡେଟମାନଙ୍କ ଗହଣରେ ପ୍ରଧାନମନ୍ତ୍ରୀ ଭାରତର ସମୃଦ୍ଧ ବିବିଦ୍ଧତା ଉପରେ ଆଲୋକପାତ କରିଥିଲେ । ଆମେ ପରସ୍ପରଠାରୁ ଅନେକ କିଛି ଶିଖିବାର ଅଛି ବୋଲି ପ୍ରଧାନମନ୍ତ୍ରୀ କହିଥିଲେ । ଆମ ଚାରିପଟେ ଯେଉଁ ସବୁ ପରିବର୍ତ୍ତନମାନ ଘଟୁଛି ତାକୁ ଆମେ ଗ୍ରହଣ କରିବାକୁ ପଡିବ । ଯୁବ ଶକ୍ତି ଭାରତରେ ଏକ ରୂପାନ୍ତରଣ ପରିବର୍ତ୍ତନ ଆଣିପାରିବେ ବୋଲି ସେ ଜୋର ଦେଇ କହିଥିଲେ ।


    ପ୍ରଧାନମନ୍ତ୍ରୀ କହିଥିଲେ ଯେ , ଦେଶ ତା ’ ର ସଶସ୍ତ୍ର ବାହିନୀକୁ ନେଇ ଖୁବ ଗୌରବାନ୍ଵିତ । ସେହି ଉଦ୍ଦୀପନା ମଧ୍ୟରେ ଆମେ ଦେଶ ସେବାରେ ଲାଗି ପଡିଥିବା ସାହାସୀ ଲୋକଙ୍କ ସମ୍ପର୍କରେ ଅଧିକ ଜାଣିବା ପାଇଁ ଉଦ୍ୟମ କରିବାକୁ ଆହ୍ଵାନ ଦେଇଥିଲେ ।


    ଶ୍ରୀ ନରେନ୍ଦ୍ର ମୋଦୀ କହିଥିଲେ, ଦେଶ ପାଇଁ ଅନେକ ପୁଲିସ କର୍ମଚାରୀ ପ୍ରାଣବଳି ଦେଇଛନ୍ତି ଏବଂ ସେମାନଙ୍କର ତ୍ୟାଗ ସମ୍ପର୍କରେ ଆମେ ଅବଗତ ହେବା ଅତ୍ୟନ୍ତ ଗୁରୁତ୍ୱପୂର୍ଣ୍ଣ ।


    ପ୍ରଧାନମନ୍ତ୍ରୀ ଦେଶରେ ସ୍ଵଚ୍ଛତା ରକ୍ଷାର ମହତ୍ଵ ସମ୍ପର୍କରେ ସମସ୍ତଙ୍କୁ ବୁଝାଇଥିଲେ । ମହାତ୍ମା ଗାନ୍ଧୀଙ୍କ ସ୍ଵଚ୍ଛ ଭାରତ ସ୍ଵପ୍ନକୁ ସାକାର କରିବା ଆମ ସମସ୍ତଙ୍କ କର୍ତ୍ତବ୍ୟ ବୋଲି ସେ କହିଥିଲେ ।


    ପ୍ରଧାନମନ୍ତ୍ରୀ କହିଥିଲେ ଯେ, ଏଥରର ଗଣତନ୍ତ୍ର ଦିବସ ବେଶ ମହତ୍ଵପୂର୍ଣ୍ଣ ଥିଲା, କାରଣ 10ଟି ରାଷ୍ଟ୍ରର ମୁଖ୍ୟମାନେ ଏହି ସମାରୋହରେ ଯୋଗ ଦେଇଥିଲେ ।


    **********

    
    
    (Release ID: 1517963) Visitor Counter : 8