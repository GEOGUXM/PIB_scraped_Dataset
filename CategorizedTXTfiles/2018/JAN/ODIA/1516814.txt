      ଯୁବ ବ୍ୟାପାର ଓ କ୍ରୀଡା ମନ୍ତ୍ରଣାଳୟ

      ଖେଲୋ ଭାରତ ସଂଗୀତ ଉନ୍ମୋଚନ କଲେ କର୍ଣ୍ଣେଲ ରାଜ୍ୟବର୍ଦ୍ଧନ ସିଂହ ରାଠୋର
      • ଷ୍ଟାର ସ୍ପୋର୍ଟ୍ସ ନେଟୱାର୍କ ଏବଂ ହଟଷ୍ଟାରରେ ହେବ ପ୍ରସାରଣ

      Posted On: 15 JAN 2018 2:36PM by PIB Bhubaneshwar

    କ୍ରୀଡ଼ାରେ ଜନଭାଗିଦାରି ଏବଂ ଉତ୍କର୍ଷକୁ ପ୍ରୋତ୍ସାହିତ କରିବା ପାଇଁ ଯୁବ ବ୍ୟାପାର ଏବଂ କ୍ରୀଡ଼ା ମନ୍ତ୍ରଣାଳୟ ଖେଲୋ ଭାରତ ସଂଗୀତର ଉନ୍ମୋଚନ କରିଛନ୍ତି । 2018 ଜାନୁଆରୀ 31 ତାରିଖରେ ଏହା ଆରମ୍ଭ ହେବ । ଖେଲୋ ଭାରତ ସ୍କୁଲ କ୍ରୀଡ଼ା ପ୍ରଥମ କାର୍ଯ୍ୟକ୍ରମ ହେବ ଯାହାକି ସମଗ୍ର କ୍ରୀଡ଼ା ବିକାଶ କାର୍ଯ୍ୟକ୍ରମର ଏକ ପରିଭାଷିତ ମାନଦଣ୍ଡ । ଭାରତର ଅଗ୍ରଣୀ ଖେଳ ପ୍ରସାରକ ଚାନେଲ ଷ୍ଟାର ସ୍ପୋର୍ଟ୍ସ ଏହାର ଏକ ବ୍ରଡକାଷ୍ଟିଂ ପାର୍ଟନର ।


    ଯୁବ ବ୍ୟାପାର ଏବଂ କ୍ରୀଡ଼ା ମନ୍ତ୍ରୀ କର୍ଣ୍ଣେଲ ରାଜ୍ୟବର୍ଦ୍ଧନ ସିଂହ ରାଠୋର ଖେଲୋ ଭାରତ ସଂଗୀତର ଉନ୍ମୋଚନ କରିଛନ୍ତି ଯାହାକି ଏକ ଉତ୍ସାହଜନକ ରଚନା ଅଟେ ଏବଂ ଦେଶରେ ସମୃଦ୍ଧ ଖେଳ ସଂସ୍କୃତିର ପୋଷଣ ଏହି କାର୍ଯ୍ୟକ୍ରମର ଲକ୍ଷ୍ୟ । ଏହି ଅବସରରେ କର୍ଣ୍ଣେଲ ରାଜ୍ୟବର୍ଦ୍ଧନ ସିଂହ ରାଠୋର କହିଛନ୍ତି ଯେ , “ ଖେଲୋ ଭାରତ ହେଉଛି ଏକ ଭିନ୍ନ ଧରଣର କାର୍ଯ୍ୟକ୍ରମ , ଯାହାକି ମଜଭୁତ ଖେଳ ପ୍ରଣାଳୀ ନିର୍ମାଣ ଉପରେ କେନ୍ଦ୍ରୀଭୁତ ଏବଂ ଆଥଲେଟମାନଙ୍କର ଦୀର୍ଘକାଳୀନ ପେଶାଦାର ବିକାଶ ପାଇଁ ପ୍ରତିବଦ୍ଧ । ଆମେ ଏହି ପଦକ୍ଷେପକୁ ଯେତେଦୂର ପର୍ଯ୍ୟନ୍ତ ସମ୍ଭବ ଦେଶରୁ ଅଧିକରୁ ଅଧିକ ଖେଳାଳି ଏବଂ ଆକାଂକ୍ଷିତ ମାନଙ୍କ ପର୍ଯ୍ୟନ୍ତ ନେଇଯିବାକୁ ଚାହୁଁ । ସେ କହିଲେ ଯେ ଆମେ ଖେଲୋ ଭାରତ ଜରିଆରେ ଭଲ ଖେଳାଳିମାନଙ୍କର ସଂଖ୍ୟା ବଢ଼ାଇବୁ । ପ୍ରଥମ ଥର ପାଇଁ ଏହି କ୍ରୀଡ଼ାର ପ୍ରସାରଣ ଷ୍ଟାର ସ୍ପୋର୍ଟ୍ସରେ କରାଯିବ ଯାହାକି ଅଧିକ ସଂଖ୍ୟାରେ ଯୁବକମାନଙ୍କୁ ପ୍ରୋତ୍ସାହିତ କରିବ ଏବଂ ଏହା ଆଗାମୀ ବର୍ଷମାନଙ୍କରେ ଏହା ଖେଳ କ୍ରାନ୍ତିର ଅଂଶବିଶେଷ ହେବ । ”


    ଷ୍ଟାର ଇଣ୍ଡିଆର ପ୍ରବନ୍ଧ ନିର୍ଦ୍ଦେଶକ ଶ୍ରୀ ସଞ୍ଜୟ ଗୁପ୍ତା ମଧ୍ୟ ଏହି ଅବସରରେ ଉପସ୍ଥିତ ଥିଲେ । ଏହି ଗୀତ ଓଗିଲଭି ଦ୍ୱାରା ନିର୍ମାଣ କରାଯାଇଛି । ଏହାକୁ ଲୁଇସ ବ୍ୟାଙ୍କ ଦ୍ୱାରା କମ୍ପୋଜ କରାଯାଇଛି ତଥା ଏହି ଚଳଚ୍ଚିତ୍ରର ନିର୍ମାଣ ନିର୍ବାଣ ଫିଲ୍ସ ଦ୍ୱାରା କରାଯାଇଛି । ଖେଲୋ ଭାରତ ସ୍କୁଲ କ୍ରୀଡ଼ାର ଆୟୋଜନ ଜୱାହାରଲାଲ ନେହେରୁ ଷ୍ଟାଡିୟମ , ଇନ୍ଦିରା ଗାନ୍ଧୀ ଷ୍ଟାଡ଼ିୟମ କମ୍ପ୍ଲେକ୍ସ , ମେଜର ଧ୍ୟାନଚାନ୍ଦ ନ୍ୟାସନାଲ ଷ୍ଟାଡିୟମ , କର୍ଣ୍ଣି ସିଂ ସୁଟିଂ ରେଞ୍ଜ ଏବଂ ଡଃ ଏସପିଏମ ସ୍ୱିମିଂ କମ୍ପ୍ଲେକ୍ସ ସମେତ ସମଗ୍ର ଦିଲ୍ଲୀର ବିଭିନ୍ନ ସ୍ଥାନରେ କରାଯାଉଛି । ବିଦ୍ୟାଳୟ କ୍ରୀଡ଼ାରେ ତୀରନ୍ଦାଜୀ , ଆଥଲେଟିକ୍ସ , ବ୍ୟାଡମିଂଟନ , ବାସ୍କେଟବଲ , ବକ୍ସିଂ , ଫୁଟବଲ , ଜିମ୍ନାଷ୍ଟିକ୍ସ , ହକି , ଜୁଡୋ , କବାଡି , ଖୋ - ଖୋ , ସୁଟିଂ , ଭଲିବଲ , ଭାରୋତ୍ତୋଳନ ଏବଂ କୁସ୍ତି ଆଦି 16 ଟି ଖେଳରେ ପ୍ରତିଯୋଗିତା ମାନ ଆୟୋଜିତ କରାଯିବ ।


    **************

    
    
    (Release ID: 1516814) Visitor Counter : 4