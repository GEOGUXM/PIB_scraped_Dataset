      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ନୂଆବର୍ଷରେ ଉତ୍ତରାଖଣ୍ଡର ନେଲୋଙ୍ଗ ଆଇଟିବିପି ବର୍ଡର ଆଉଟପୋଷ୍ଟ ବୁଲିଲେ ସ୍ୱରାଷ୍ଟ୍ର ମନ୍ତ୍ରୀ ରାଜନାଥ ସିଂହ
      • ଫୋର୍ସକୁ ଶକ୍ତିଶାଳୀ କରିବାକୁ ଯଥାସମ୍ଭବ ସହାୟତା ପାଇଁ ସ୍ୱରାଷ୍ଟ୍ର ମନ୍ତ୍ରୀଙ୍କ ପ୍ରତିଶ୍ରୁତି

      Posted On: 01 JAN 2018 2:46PM by PIB Bhubaneshwar

    ନୂଆ ବର୍ଷ ଅବସରରେ ଉତ୍ତର କାଶୀ ଜିଲ୍ଲାର ହିମାଲୟାନ ବର୍ଡରର ଆଗୁଆ ଅଞ୍ଚଳ ପରିଦର୍ଶନ କରିଛନ୍ତି କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରୀ ରାଜନାଥ ସିଂହ । ସମୁଦ୍ର ପତନରୁ 11 , 636 ଫୁଟ ଉଚ୍ଚରେ ଅବସ୍ଥିତ ନେଲୋଙ୍ଗ ବର୍ଡର ଆଉଟ ପୋଷ୍ଟରେ ମୁତୟନ ଥିବା ଆଇଟିବିପି ଯବାନମାନଙ୍କୁ ସେ ଭେଟିଥିଲେ । ଉପତ୍ୟକାର ବରଫାବୃତ ଅଞ୍ଚଳରେ ଯବାନମାନଙ୍କ ସହ ରାଜନାଥ ସିଂହ ବ୍ୟକ୍ତିଗତ ଭାବେ ଆଲୋଚନା କରିଥିଲେ ।


    ଏହି ଅବସରରେ ଏକ ସୈନିକ ସଭାରେ କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରୀ ଉଦବୋଧନ ଦେଇ ହିମାଳୟର ସବୋର୍ଚ୍ଚ ଅଞ୍ଚଳରେ ଶୂନ୍ୟ ଡିଗ୍ରୀରୁ କମ୍ ତାପମାତ୍ରାରେ ଉତ୍ସର୍ଗୀକୃତ ସେବା ପାଇଁ ଯବାନମାନଙ୍କୁ ସେ ପ୍ରଶଂସା କରିଥିଲେ । ଯବାନମାନଙ୍କୁ ସେ ହିମବୀର ଭାବେ ସମ୍ବୋଧନ କରି ସେମାନେ ଉଚ୍ଚ ନୈତିକତାର ସହ ଦେଶର ସେବା କରୁଥିବା କହିଥିଲେ । ଆଇଟିବିପି ଯବାନମାନେ ଦେଶ ଯେଉଁ ଅମୂଲ ମୂଲ ସେବା କରୁଛନ୍ତି , ସେ ପ୍ରତି କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରଣାଳୟ ଅବଗତ ଥିବା ସେ କହିଥିଲେ । ଫୋର୍ସକୁ ଶକ୍ତିଶାଳୀ କରିବା ପାଇଁ ମନ୍ତ୍ରଣାଳୟ ଯଥାସମ୍ଭବ ସହାୟତା କରିବାକୁ ଉଦ୍ୟମ କରୁଛି ବୋଲି ସ୍ୱରାଷ୍ଟ୍ର ମନ୍ତ୍ରୀ କହିଥିଲେ । ଆଇଟିବିପି ଡିଜି ଆର କେ ପଞ୍ଚାନନ୍ଦଙ୍କ ସମେତ ଅନ୍ୟାନ୍ୟ ବରିଷ୍ଠ ଅଧିକାରୀମାନେ ସ୍ୱରାଷ୍ଟ୍ର ମନ୍ତ୍ରୀଙ୍କ ସହ ଗସ୍ତରେ ଯାଇଥିଲେ ।


    ନୂଆ ବର୍ଷର ଅବ୍ୟବହିତ ପୂର୍ବରୁ ଗତକାଲି ସ୍ୱରାଷ୍ଟ୍ର ମନ୍ତ୍ରୀ ଉତ୍ତରକାଶୀର ମାତଲିରେ ଆଇଟିବିପି କଲୋନିରେ ଯବାନମାନଙ୍କ ପରିବାରବର୍ଗଙ୍କୁ ଭେଟି ଶୁଭେଚ୍ଛା ଜଣାଇଥିଲେ । ନେଲୋଙ୍ଗ ଉପତ୍ୟକାକୁ ରାଜନାଥ ସିଂହଙ୍କ ଏହା ପ୍ରଥମ ଗସ୍ତ । ଗତ ସେପ୍ଟେମ୍ବର-ଅକ୍ଟୋବର ମାସରେ ରାଜନାଥ ସିଂହ ମାନା , ଲାପଥାଲ , ରିମଖିମ୍ ବର୍ଡର ଆଉଟପୋଷ୍ଟ ଗସ୍ତ କରିଥିଲେ । ଏଥିସହ ଯୋଶୀମଠ ଓ ଗଉଚର ନିକଟ ଆଉଲିଠାରେ ଥିବା ଆଇଟିବିପି ମାଣ୍ଟେନିୟରିଂ ଆଣ୍ଡ ସ୍କି ଇନଷ୍ଟିଚ୍ୟୁଟ ବୁଲିବା ସହ ଯବାନଙ୍କ ସହ ଦଶହରା ପାଳିଥିଲେ ।


    ************

    
    
    (Release ID: 1515623) Visitor Counter : 5