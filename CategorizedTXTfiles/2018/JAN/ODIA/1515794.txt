      ଆଦିବାସୀ ବ୍ୟାପାର ମନ୍ତ୍ରଣାଳୟ

      ପୋଲାଭରମ ପ୍ରକଳ୍ପ ଦ୍ୱାରା ବାସଚ୍ୟୁତ ଆଦିବାସୀଙ୍କୁ କ୍ଷତିପୂରଣ ପ୍ରଦାନ
      Posted On: 04 JAN 2018 4:56PM by PIB Bhubaneshwar


    କେନ୍ଦ୍ର ଗ୍ରାମୀଣ ବିକାଶ ମନ୍ତ୍ରଣାଳୟର ଭୂସଂପଦ ବିଭାଗ ଭୂମି ଅଧିଗ୍ରହଣ ସଂକ୍ରାନ୍ତ ପ୍ରସଙ୍ଗର ନୋଡ଼ାଲ ଏଜେନ୍ସି ଭାବେ କାର୍ଯ୍ୟ କରିଥାଏ । ଦେଶର ବିଭିନ୍ନ ପ୍ରକଳ୍ପ ସକାଶେ ଭୂ ଅଧିଗ୍ରହଣ ନିମନ୍ତେ ସଂପୃକ୍ତ ରାଜ୍ୟ ସରକାର / କେନ୍ଦ୍ରଶାସିତ କ୍ଷେତ୍ରର ପ୍ରଶାସନମାନଙ୍କ ସହ ଭୂମି ଅଧିଗ୍ରହଣ ଆଇନ , 1984 ତଥା ଭୂମି ଅଧିଗ୍ରହଣ ଓ ପୁନର୍ବାସ ସକାଶେ ଉପଯୁକ୍ତ କ୍ଷତିପୂରଣ ଏବଂ ସ୍ୱଚ୍ଛତା ଆଇନ , 2013 (RFCTLARR Act, 2013) ର ପ୍ରଚଳିତ ବ୍ୟବସ୍ଥା ଅନୁସାରେ ସମନ୍ୱୟ ରକ୍ଷାପୂର୍ବକ ଏହି ଜମି ଅଧିଗ୍ରହଣ କରାଯାଇଥାଏ ।


    ଆନ୍ଧ୍ର ପ୍ରଦେଶ ସରକାରଙ୍କଠାରୁ ଭୂମି ଅଧିଗ୍ରହଣ ବିଭାଗ ଦ୍ୱାରା ପ୍ରାପ୍ତ ସୂଚନା ଅନୁସାରେ ପୋଲାଭରମ ପ୍ରକଳ୍ପର ପାୱାର ହାଉସ ନିର୍ମାଣ ସକାଶେ ଭୂମି ଅଧିଗ୍ରହଣ ଆଇନ , 1984 ର ବ୍ୟବସ୍ଥା ଅନୁସାରେ ଜମି ଗ୍ରହଣ କରାଯାଇଛି । ତଦନୁସାରେ 2012 ମସିହା ପୂର୍ବରୁ ଜମି ଓ ସଂପତ୍ତି ହରାଇଥିବା ଉଭୟ ଆଦିବାସୀ ଓ ଅଣ ଆଦିବାସୀ ଲୋକମାନଙ୍କୁ କ୍ଷତିପୂରଣ ଏବଂ ପୁନର୍ବାସ ଓ ପୁନଃଥଇଥାନ କରାଯାଇଛି । ତାହା ଆନ୍ଧ୍ର ପ୍ରଦେଶ ପୁନଃର୍ବାସ ଓ ପୁନଃଥଇଥାନ (AP R&R) ନୀତି , 2005 ଅନୁସାରେ ସଂପାଦନ କରାଯାଇଥିଲା । ଏହି ବ୍ୟବସ୍ଥା ଅନୁସାରେ ପୋଲାଭରମ ଅଞ୍ଚଳର ଅଙ୍ଗଲୁରୁ , ଦେବରାଗୁଣ୍ଡି , ମାମିଡ଼ିଗୋଣ୍ଢି , ଚେଗୋଣ୍ଡାପାଲ୍ଲୀର ଆଦିବାସୀମାନଙ୍କୁ କ୍ଷତିପୂରଣ ରାଶି ପ୍ରଦାନ କରାଯାଇଛି ।


    31.12.2013 ପର୍ଯ୍ୟନ୍ତ ଭୂମି ଅଧିଗ୍ରହଣ ଆଇନ , 1984 ଏବଂ ଏହି ତାରିଖ ପରେ ଭୂମି ଅଧିଗ୍ରହଣ ଓ ପୁନର୍ବାସ ସକାଶେ ଉପଯୁକ୍ତ କ୍ଷତିପୂରଣ ଏବଂ ସ୍ୱଚ୍ଛତା ଆଇନ , 2013 (RFCTLARR Act, 2013) ଅନୁସାରେ କ୍ଷତିଗ୍ରସ୍ତ ଲୋକମାନଙ୍କୁ ସମସ୍ତ ପ୍ରକାର କ୍ଷତିପୂରଣଜନିତ ସୁବିଧାସୁଯୋଗ ପ୍ରଦାନ ସକାଶେ ପ୍ରତିଶ୍ରୁତିବଦ୍ଧ ।


    RFCTLARR Act, 2013 ର ଧାରା 48 ର ବ୍ୟବସ୍ଥା ଅନୁସାରେ କେନ୍ଦ୍ର ଗ୍ରାମୀଣ ବିକାଶ ମନ୍ତ୍ରଣାଳୟର ଭୂ ସଂପଦ ବିଭାଗ ସଚିବଙ୍କ ଅଧ୍ୟକ୍ଷତାରେ ଏକ ଜାତୀୟ ମନିଟରିଂ କମିଟି ଗଠନ କରାଯାଇଛି ଯାହା ପୁନର୍ବାସ ଓ ପୁନଃଥଇଥାନ ଯୋଜନାର ପ୍ରବର୍ତ୍ତନ କାର୍ଯ୍ୟକୁ ସମୀକ୍ଷା କରି ଦେଖୁଛନ୍ତି । ଏଥି ସହ ବିସ୍ଥାପିତ ଲୋକମାନଙ୍କ ବିଭିନ୍ନ ସମସ୍ୟ ଯଥା , ସେମାନଙ୍କୁ କ୍ଷତିପୂରଣ ପ୍ରଦାନ , ପୁନର୍ବାସ ଓ ପୁନଃଥଇଥାନ ଏବଂ ଭୂମି ଅଧିଗ୍ରହଣ ପ୍ରସଙ୍ଗରେ ବିଚାର କରୁଛନ୍ତି । ଯେଉଁମାନଙ୍କ ଜମି 31.12.2013 ତାରିଖ ପରେ ଅଧିଗ୍ରହଣ କରାଯାଇଛି ସେମାନଙ୍କୁ RFCTLARR Act, 2013 ଅନୁସାରେ ନିଯୁକ୍ତି ପ୍ରଦାନ କରାଯିବାର ବ୍ୟବସ୍ଥା କରାଯାଇଛି ।


    କେନ୍ଦ୍ର ଆଦିବାସୀ ବ୍ୟାପାର ରାଷ୍ଟ୍ରମନ୍ତ୍ରୀ ଶ୍ରୀ ସୁଦର୍ଶନ ଭଗତ ରାଜ୍ୟସଭାରେ ଆଜି (4.01.2018 ଗୁରୁବାର ) ଏକ ପ୍ରଶ୍ନର ଲିଖିତ ଉତ୍ତର ପ୍ରଦାନ କରିଥିବା ଆଧାରରେ ଏହି ପେସ୍‌ ବିବୃତି ଜାରି କରାଯାଇଛି ।


    ************

    
    
    (Release ID: 1515794) Visitor Counter : 4