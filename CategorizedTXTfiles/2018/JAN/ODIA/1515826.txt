      ମାନବ ସମ୍ବଳ ବିକାଶ ମନ୍ତ୍ରଣାଳୟ

      ଗୁଣବତ୍ତା, ସ୍ୱାୟତ୍ତତା, ଗବେଷଣା ଏବଂ ନବାଚାର ସରକାରଙ୍କ ପ୍ରମୁଖ ପ୍ରାଥମିକତା: ପ୍ରକାଶ ଜାଭଡେକର
      • 2016-17 ପାଇଁ ଅଖିଳ ଭାରତୀୟ ଉଚ୍ଚଶିକ୍ଷା ସର୍ବେକ୍ଷଣ(AISHE) ଜାରି କଲେ ମାନବ ସମ୍ବଳ ବିକାଶ ମନ୍ତ୍ରୀ

      Posted On: 05 JAN 2018 6:21PM by PIB Bhubaneshwar

    କେନ୍ଦ୍ର ମାନବ ସମ୍ବଳ ବିକାଶ ମନ୍ତ୍ରୀ ଶ୍ରୀ ପ୍ରକାଶ ଜାଭଡେକର ଆଜି ନୂଆଦିଲ୍ଲୀଠାରେ 2016-17 ବର୍ଷ ପାଇଁ ଉଚ୍ଚଶିକ୍ଷା ସମ୍ପର୍କିତ ଅଷ୍ଟମ ଅଖିଳ ଭାରତୀୟ ସର୍ବେକ୍ଷଣ ( AISHE ) ଜାରି କରିଛନ୍ତି । ଏହି ଅବସରରେ ସେ 2017-18 ବର୍ଷ ପାଇଁ ସର୍ବେକ୍ଷଣର ଶୁଭାରମ୍ଭ ମଧ୍ୟ କରିଥିଲେ ।


    ଏହି ଅବସରରେ ଶ୍ରୀ ପ୍ରକାଶ ଜାଭଡେକର ସୂଚିତ କରିଥିଲେ ଯେ ସମଗ୍ର ନାମାଙ୍କନ ବର୍ଷ 2010-11 ରେ 27.5 ମିଲିଅନରୁ ବୃଦ୍ଧି ପାଇ 2016-17 ରେ 35.7 ମିଲିଅନରେ ପହଂଚିଛି ଏବଂ ଏଥି ସହିତ ସଫଳ ନାମାଙ୍କନ ଅନୁପାତ ( GER ) , 2010-11 ର 19.4 ପ୍ରତିଶତରୁ ବୃଦ୍ଧିପାଇ 2016-17 ବର୍ଷରେ 25.2 ପ୍ରତିଶତରେ ପହଂଚିଛି । ଏହା ଏକ ମହତ୍ତ୍ୱପୂର୍ଣ୍ଣ ଉପଲବ୍ଧି । ସେ ଆଶାବ୍ୟକ୍ତ କରିଥିଲେ ଯେ 2022 ବର୍ଷରେ ଶତକଡା 30 ପ୍ରତିଶତର ଜିଇଆର ହାସଲ ହୋଇପାରିବ ।


    ସେ ଏହା ମଧ୍ୟ କହିଥିଲେ ଯେ ଛାତ୍ର - ଛାତ୍ରୀ ସମାନତା ସୂଚକାଙ୍କ ( GPI ) , ଯାହାକି ମହିଳା ଏବଂ ପୁରୁଷଙ୍କ ଆନୁପାତିକ ପ୍ରତିନିଧିତ୍ୱର ଅନୁପାତ , ତାହା ଏହି ଅବଧିରେ 0.86 ରୁ ବୃଦ୍ଧିପାଇ 0.94 ସ୍ତରରେ ପହଂଚିଛି । ମନ୍ତ୍ରୀ ଘୋଷଣା କରିଥିଲେ ଯେ ଛାତ୍ରୀମାନଙ୍କୁ ଅଧିକ ପ୍ରଗତିର ସୁଯୋଗ ପ୍ରଦାନ କରାଯିବା ପାଇଁ ଆଇଆଇଟିରେ ଏକ ଅତିରିକ୍ତ କୋଟା ଯୋଗ କରାଯିବ ।


    ଶ୍ରୀ ଜାଭଡେକର କହିଲେ ଯେ AISHE ପୋର୍ଟାଲରେ ସୂଚୀବଦ୍ଧ ଉଚ୍ଚଶିକ୍ଷା ସଂସ୍ଥାନ ସଂଖ୍ୟାରେ ମଧ୍ୟ ଉଲ୍ଲେଖନୀୟ ବୃଦ୍ଧି ଘଟିଛି ଯାହାକି 2010-11 ବର୍ଷରେ 621 ବିଶ୍ୱବିଦ୍ୟାଳୟରୁ ବୃଦ୍ଧିପାଇ 2016-17 ରେ 864 ବିଶ୍ୱବିଦ୍ୟାଳୟ ସ୍ତରରେ ପହଂଚିଛି ଏବଂ 2010-11 ର 32 , 974 ଟି କଲେଜରୁ ବୃଦ୍ଧିପାଇ 2016-17 ରେ 40 , 026 କଲେଜ ସ୍ତରରେ ପହଂଚିଛି ।


    ସେ କହିଲେ ଯେ ଉଚ୍ଚଶିକ୍ଷା ପାଇଁ ସରକାରଙ୍କ ଦୃଷ୍ଟିକୋଣ ତିନୋଟି ମହତ୍ତ୍ୱପୂର୍ଣ୍ଣ ପଦକ୍ଷେପ ତଥା ଗୁଣବତ୍ତା , ଗବେଷଣା ଓ ନବାଚାର ଉପରେ ଆଧାରିତ । ମନ୍ତ୍ରୀ କହିଲେ ଯେ କୌଣସି ନୀତିର ସଫଳ ନିୟୋଜନ ଏବଂ କାର୍ଯ୍ୟାନ୍ୱୟନ ପାଇଁ ଆମକୁ ସଠିକ ସୂଚନା ଏବଂ ବାସ୍ତବିକ ସମୟ ଉପରେ ସର୍ବେକ୍ଷଣର ଆବଶ୍ୟକତା ରହିଛି । ଏଥିସହିତ ସେ ଏହି କାର୍ଯ୍ୟରେ ସାମିଲ ପଦାଧିକାରୀମାନଙ୍କ ପ୍ରଶଂସା କରିଥିଲେ ।


    ମାନବ ସମ୍ବଳ ବିକାଶ ମନ୍ତ୍ରଣାଳୟ ଏବଂ ଜଳ ସଂସାଧନ , ନଦୀ ବିକାଶ ଏବଂ ଗଙ୍ଗା ସଂରକ୍ଷଣ ମନ୍ତ୍ରଣାଳୟ ରାଷ୍ଟ୍ରମନ୍ତ୍ରୀ ଡଃ ସତ୍ୟପାଲ ସିଂ ଏବଂ ଉଚ୍ଚଶିକ୍ଷା ବିଭାଗର ବିଶେଷ ସଚିବ ଶ୍ରୀ ଆର ସୁବ୍ରମଣ୍ୟମ ଏହି ଅବସରରେ ଉପସ୍ଥିତ ଥିଲେ ।


    ଉଚ୍ଚଶିକ୍ଷା ଉପରେ ଏକ ମଜଭୁତ ଡାଟାବେସ ପ୍ରସ୍ତୁତ କରିବା ଉଦ୍ଦେଶ୍ୟରେ 2011 ରେ ଏହି ସର୍ବେକ୍ଷଣ ଆରମ୍ଭ କରାଯାଇଥିଲା । ପ୍ରଥମ ବର୍ଷରେ ଏକତ୍ରିତ କରାଯାଇଥିବା ପରିସଂଖ୍ୟାନର ଉପଯୋଗିତାକୁ ଧ୍ୟାନରେ ରଖି ମନ୍ତ୍ରଣାଳୟ ଉଚ୍ଚଶିକ୍ଷା କ୍ଷେତ୍ରରେ ତଥ୍ୟ ସଂଗ୍ରହ କରିବା ପାଇଁ ପ୍ରତ୍ୟେକ ବର୍ଷ ଏହିପରି ସର୍ବେକ୍ଷଣ କରିବା ପାଇଁ ନିଷ୍ପତ୍ତି ଗ୍ରହଣ କରିଛି । ଏପର୍ଯ୍ୟନ୍ତ 2010-11 ରୁ ଆରମ୍ଭ କରି 2016-17 ପର୍ଯ୍ୟନ୍ତ ସର୍ବେକ୍ଷଣ ପୁରା ହୋଇଛି ଏବଂ ଏଆଇଏସଏଚଇର ସମସ୍ତ ରିପୋର୍ଟ ମନ୍ତ୍ରଣାଳୟର ୱେବସାଇଟ ରେ ( www.hrd.gov.in ) ଉପଲବ୍ଧ ।


    ସର୍ବେକ୍ଷଣରେ ବିଶ୍ୱବିଦ୍ୟାଳୟ , କଲେଜ ଏବଂ ଏକକ ( ଷ୍ଟାଣ୍ଡ - ଆଲୋନ ) ସଂସ୍ଥାନ ସହିତ ପାଖାପାଖି ସମସ୍ତ ଉଚ୍ଚ ଶିକ୍ଷଣ ସଂସ୍ଥାନ ( HEI ) ମାନଙ୍କୁ କଭର କରାଯାଇଛି । ପ୍ରତ୍ୟେକ ସଂସ୍ଥାନ ତରଫରୁ ଚିହ୍ନିତ କରାଯାଇଥିବା ନୋଡାଲ ଅଧିକାରୀ ହିଁ ଏଆଇଏସଏଚଇ ପୋର୍ଟାଲରେ ଏକ ସୁରକ୍ଷିତ ମାହୋଲରେ ତଥ୍ୟକୁ ଏକତ୍ରିତ ଏବଂ ଅପଲୋଡ କରିବା ପାଇଁ ମୁଖ୍ୟ ରୂପେ ଦାୟିତ୍ୱ ନିର୍ବାହ କରିବେ । ଏହି ପ୍ରଣାଳୀର ଯଥାର୍ଥ ଏବଂ ପୂର୍ଣ୍ଣ ଚିତ୍ର ପ୍ରକାଶ କରିବା ପାଇଁ ଏତେ ବଡ ସର୍ବେକ୍ଷଣ ପାଇଁ ବହୁତ ଅଧିକ ପ୍ରୟାସ କରାଯିବାର ଆବଶ୍ୟକତା ରହିଛି , ଯାହା ଫଳରେ କି ଭବିଷ୍ୟତର ନୀତିକୁ ବିକଶିତ କରିବା ପାଇଁ କେନ୍ଦ୍ର ସରକାରଙ୍କ ସହିତ ରାଜ୍ୟ ସରକାରଙ୍କୁ ମଧ୍ୟ ପ୍ରାସଙ୍ଗିକ ତଥ୍ୟ ଉପଲବ୍ଧ କରାଯାଇ ପାରିବ ।


    ଏହି ସର୍ବେକ୍ଷଣ ଏହି ବାବଦରେ ମଧ୍ୟ ଅଭିନବ ଯେ ଏହା ରାଜ୍ୟ ସରକାର , ନିୟାମକ ବୈଧାନିକ ପ୍ରାଧିକରଣ ଏବଂ ଭାରତ ସରକାରଙ୍କ ମନ୍ତ୍ରଣାଳୟ ମଧ୍ୟରେ ଏକ ସହଭାଗିତାପୂର୍ଣ୍ଣ ପ୍ରୟାସ ଅଟେ । ସର୍ବେକ୍ଷଣ ମାଧ୍ୟମରେ ଉତ୍ତରଦାୟୀ ସଂସ୍ଥାନ ସହିତ ସିଧା ଅନଲାଇନ ତଥ୍ୟ ସଂକଳିତ କରାଯାଇଥାଏ ଏବଂ ପୁନଶ୍ଚ ଏହାର ସମୁଚିତ ପ୍ରବନ୍ଧନ କରାଯାଇଥାଏ । ସର୍ବେକ୍ଷଣ ମାଧ୍ୟମରେ ତଥ୍ୟ ସଂଗ୍ରହର ମୁଖ୍ୟ ସୂଚନାରେ ମୂଳ ବିବରଣୀ , କାର୍ଯ୍ୟକ୍ରମ ବିବରଣୀ , ଶିକ୍ଷଣ ଏବଂ ଅଣ - ଶିକ୍ଷଣ ଷ୍ଟାଫ , ବିଦ୍ୟାର୍ଥୀମାନଙ୍କ ନାମାଙ୍କନ , ପରୀକ୍ଷା ପରିଣାମ , ବୁନିଆଦି ଢ଼ାଂଚା , ଛାତ୍ରବୃତ୍ତି ଏବଂ ବିଦେଶୀ ଛାତ୍ର ଇତ୍ୟାଦି ସାମିଲ ରହିଛନ୍ତି । AISHE ତଥ୍ୟ `Know Your College’ ପୋର୍ଟାଲ ପାଇଁ ସୂଚନାର ମୁଖ୍ୟ ସ୍ରୋତ ଅଟେ ।


    ପୋର୍ଟାଲ ଆଧାରିତ ସର୍ବେକ୍ଷଣର ଆରମ୍ଭ ହେବା ସହିତ ରିପୋର୍ଟ ପ୍ରଦାନ କରିବାରେ ଲାଗୁଥିବା ସମୟ କମି ନ୍ୟୁନତମ ହୋଇଛି । ସମଗ୍ର ଦେଶରେ ସ୍ଥିତ ସମସ୍ତ ସଂସ୍ଥାନମାନଙ୍କରୁ ସର୍ବେକ୍ଷଣରେ ଭାଗ ନେବାକୁ ଏବଂ ପ୍ରାସଙ୍ଗିକ ତଥ୍ୟ ଉପଲବ୍ଧ କରାଇବାର ଅନୁରୋଧ କରାଯାଇଥାଏ ।


    AISHE 2016-17 ରେ ଶିକ୍ଷକମାନଙ୍କ ବିବରଣୀ ଏକତ୍ରିତ କରିବା ପାଇଁ ପ୍ରଥମ ଥର ପାଇଁ ପ୍ରୟାସ କରାଯାଇଛି ଯାହାର ଉପଯୋଗ ଗୁରୁଜନ ପୋର୍ଟାଲରେ କରାଯିବ ଏବଂ ଏହାକୁ ବିଶେଷ କରି ଶିକ୍ଷକ ସମ୍ବନ୍ଧୀୟ ସୂଚନା ପ୍ରଦାନ ପାଇଁ ସମର୍ପିତ କରାଯିବ । ଏହି ପୋର୍ଟାଲ ବିକଶିତ କରାଯିବାର ପ୍ରକ୍ରିୟା ସମ୍ପ୍ରତି ଜାରି ରହିଛି ।


    **********

    
    
    (Release ID: 1515826) Visitor Counter : 7