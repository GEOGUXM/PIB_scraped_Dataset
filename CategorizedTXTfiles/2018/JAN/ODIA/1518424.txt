      ଯୁବ ବ୍ୟାପାର ଓ କ୍ରୀଡା ମନ୍ତ୍ରଣାଳୟ

      ଏ ପର୍ଯ୍ୟନ୍ତ 10 ଲକ୍ଷରୁ ଅଧିକ ଜନସାଧାରଣ ଖେଲୋ ଇଣ୍ଡିଆକୁ ସଫଳ କରିବା ପାଇଁ ଶପଥ ଗ୍ରହଣ କରିଛନ୍ତି
      Posted On: 30 JAN 2018 4:12PM by PIB Bhubaneshwar


    କେନ୍ଦ୍ର ସରକାରଙ୍କ ଖେଲୋ ଇଣ୍ଡିଆ ଅଭିଯାନକୁ ସଫଳ କରିବା ପାଇଁ ଏ ପର୍ଯ୍ୟନ୍ତ 10 ଲକ୍ଷରୁ ଅଧିକ ଲୋକ ଶପଥ ଗ୍ରହଣ କରିଛନ୍ତି ।


    କେନ୍ଦ୍ର ଯୁବ ବ୍ୟାପାର ଏବଂ କ୍ରୀଡ଼ା ମନ୍ତ୍ରୀ ରାଜ୍ୟବର୍ଦ୍ଧନ ସିଂ ରାଠୋର ବିଗତ ଦିନରେ ଖେଲୋ ଇଣ୍ଡିଆ ଶପଥକୁ ଲଞ୍ଚ କରିଥିଲେ । ଏତଦ ବ୍ୟତୀତ ଖେଲୋ ଇଣ୍ଡିଆ ସଂଗୀତ ଲଞ୍ଚ ହେବାର ଦୁଇ ଦିନ ମଧ୍ୟରେ 20 କୋଟି ଜନସାଧାରଣଙ୍କ ଦ୍ୱାରା ପସନ୍ଦ କରାଯାଇଛି ।


    ଏପର୍ଯ୍ୟନ୍ତ 11 ଲକ୍ଷ ଜନ ସାଧାରଣ ଖେଲୋ ଇଣ୍ଡିଆ ଶପଥ ଗ୍ରହଣ କରି ସାରିଛନ୍ତି । ଖେଲୋ ଇଣ୍ଡିଆକୁ ଏହି ଖେଳକୁ ସଫଳ କରିବା ଉଦ୍ଦେଶ୍ୟରେ ଆରମ୍ଭ କରାଯାଇଥିଲା । ଖେଲୋ ଇଣ୍ଡିଆ ମାଧ୍ୟମରେ ଭାରତ ସରକାର କମ ବୟସର ପ୍ରତିଭା ମାନଙ୍କର ଅନ୍ୱେଷଣ କରି ସେମାନଙ୍କୁ ଅନ୍ତଃରାଷ୍ଟ୍ରୀୟ ପ୍ଲାଟଫର୍ମରେ ଭାରତକୁ ଚାମ୍ପିଅନ ଭାବେ ପ୍ରସ୍ତୁତ କରିବାକୁ ଚାହାନ୍ତି ।


    ଖେଲୋ ଇଣ୍ଡିଆ ଶପଥ ଯେପରି ଏବଂ ଯେତେ ଅଧିକ କରାଯାଇପାରିବ ତାହା ଜନସାଧାରଣଙ୍କୁ ଦେଶରେ ଖେଳ ଭାବନାକୁ ବଜାୟ ରଖିବା ଏବଂ ଏହାକୁ ବଢ଼ାଇବାର ସନ୍ଦେଶ ପ୍ରଦାନ କରିଥାଏ । ଏହା ହେଉଛି ସେହି କ୍ରାନ୍ତିକାରୀ ଅଭିଯାନ ପ୍ରତି ଭାରତର ଶପଥ , ଯାହା ଫଳରେ ତୃଣମୂଳ ସ୍ତରରୁ ଖେଳାଳିମାନଙ୍କ ଚୟନ କରାଯାଇ ସେମାନଙ୍କୁ ବିଶ୍ୱ ସ୍ତରରେ ସଫଳ ହେବା ପାଇଁ ପ୍ରସ୍ତୁତ କରାଯିବ ।


    ଖେଲୋ ଇଣ୍ଡିଆ ଅଭିଯାନ ମାଧ୍ୟମରେ ପ୍ରଥମେ ଖେଲୋ ଇଣ୍ଡିଆ ସ୍କୁଲ ଗେମ୍ସର ଆୟୋଜନ ଜାନୁଆରୀ 31 ରୁ ଫେବୃଆରୀ 8 ପର୍ଯ୍ୟନ୍ତ ରାଜଧାନୀର 5ଟି ସ୍ଥାନରେ ଆୟୋଜନ କରାଯିବ । ଏହା ମାଧ୍ୟମରେ 16ଟି କ୍ରୀଡ଼ାରେ 3200ରୁ ଅଧିକ ଖେଳାଳି ଭାଗ ନେବେ ଏବଂ 199ଟି ପଦକ ପାଇଁ ପ୍ରତିଦ୍ୱନ୍ଦ୍ୱିତା କରିବେ ।


    ଖେଲୋ ଇଣ୍ଡିଆକୁ ସଫଳ କରିବା ପାଇଁ ଯଦି ଆପଣ ମଧ୍ୟ ଶପଥ ନେବାକୁ ଚାହାନ୍ତି ତେବେ ଆପଣଙ୍କୁ www.kheloindia.gov.in ରେ ଲଗଅନ କରିବାକୁ ପଡିବ କିମ୍ବା 902-900-1431 ରେ ମିସ୍ଡକଲ ଦେଇ ମଧ୍ୟ ଆପଣ ଏହି ଶପଥ ଗ୍ରହଣ କରିପାରିବେ ।


    ***************

    
    
    (Release ID: 1518424) Visitor Counter : 3