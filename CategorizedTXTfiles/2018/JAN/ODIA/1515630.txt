      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ବ୍ଲୁ ହ୍ୱେଲ୍ ଖେଳ
      Posted On: 02 JAN 2018 2:55PM by PIB Bhubaneshwar


    ବ୍ଲୁ-ହ୍ୱେଲ୍ ଚାଲେଞ୍ଜ୍ ଗେମ୍ ଖେଳି ବିଭିନ୍ନ ରାଜ୍ୟ ଓ କେନ୍ଦ୍ରଶାସିତ ଅଞ୍ଚଳରେ ପିଲାମାନେ ଆତ୍ମହତ୍ୟା କରୁଥିବାର ଅନେକ ଅଭିଯୋଗ ଆସିଛି । ପରିସ୍ଥିତି ଉପରେ ସତର୍କ ଦୃଷ୍ଟି ରଖି ଏହି ଗେମ୍ ଲୋଡ୍ କରୁଥିବା ଏବଂ ପ୍ରସାର କରୁଥିବା ବ୍ୟକ୍ତିଙ୍କ ଉପରେ ଦୃଢ଼ କାର୍ଯ୍ୟାନୁଷ୍ଠାନ ପାଇଁ ସମସ୍ତ ରାଜ୍ୟ ଓ କେନ୍ଦ୍ରଶାସିତ ଅଞ୍ଚଳର ସରକାରଙ୍କୁ ନିର୍ଦ୍ଦେଶ ଦିଆଯାଇଛି । ବ୍ଲୁ-ହ୍ୱେଲ୍ ଚାଲେଞ୍ଜ୍ ଗେମ୍ ଖେଳି ଆତ୍ମହତ୍ୟା କରିଥିବା କିମ୍ବା ଆତ୍ମହତ୍ୟା ଉଦ୍ୟମ ଘଟଣାର ତଦନ୍ତ ପାଇଁ କମ୍ପ୍ୟୁଟର ଏମର୍ଜେନ୍ସି ରେସପନ୍ସ ଟିମ୍ ଇଣ୍ଡିଆ ( CERT-In ) ଡିଜିଙ୍କ ଅଧ୍ୟକ୍ଷତାରେ ଏକ କମିଟି ଗଠନ କରାଯାଇଛି । ଏହି ଟିମ୍ ଘଟଣା ସହ ଜଡ଼ିତ ପିଲାଙ୍କ ମୋବାଇଲ ଫୋନକୁ ଯାଞ୍ଚ୍ କରିବା ସହ ଇଣ୍ଟରନେଟ କାର୍ଯ୍ୟକଳାପ , ଫୋନ ଦ୍ୱାରା ହୋଇଥିବା ବିଭିନ୍ନ କାର୍ଯ୍ୟ , କଲ୍ ରେକର୍ଡ , ସୋସିଆଲ ମିଡିଆରେ ବିଭିନ୍ନ କାର୍ଯ୍ୟ , କାହା ସହ କଥାବାର୍ତ୍ତା ହୋଇଛନ୍ତି ଇତ୍ୟାଦିର ତଦନ୍ତ କରିଛି । ତେବେ କୌଣସି ଘଟଣା ବ୍ଲୁ ହ୍ୱେଲ୍ ଗେମ୍ ଯୋଗୁ ହୋଇଥିବାର ପ୍ରମାଣ ମିଳିନାହିଁ ।


    ଆଇନକୁ ଲାଗୁ କରୁଥିବା ସଂସ୍ଥାର ଅଧିକାରୀମାନଙ୍କ ପ୍ରଶିକ୍ଷଣ ଏକ ନିୟମିତ ପ୍ରକ୍ରିୟା ଏବଂ ବିଭିନ୍ନ ପୁଲିସ ଏକାଡେମୀ ଏବଂ ସଂସ୍ଥା ନିୟମିତ ପ୍ରଶିକ୍ଷଣ ପ୍ରଦାନ କରୁଛନ୍ତି । ଏହି ସଂସ୍ଥା ଗୁଡ଼ିକ ନିୟମିତ ସୋସିଆଲ ମିଡିଆକୁ ଯାଞ୍ଚ୍ କରୁଛନ୍ତି ଏବଂ ଆପତ୍ତିଜନକ ପୋଷ୍ଟ ପାଇଁ କାର୍ଯ୍ୟାନୁଷ୍ଠାନ କରିବା ସହ ସେଗୁଡ଼ିକୁ ହଟାଉଛନ୍ତି ।


    ଲୋକସଭାରେ ମଙ୍ଗଳବାର କେନ୍ଦ୍ର ସ୍ୱରାଷ୍ଟ୍ର ରାଷ୍ଟ୍ର ମନ୍ତ୍ରୀ ହଂସରାଜ ଗଙ୍ଗରାମ ଅହିର ଏକ ଲିଖିତ ପ୍ରଶ୍ନର ଉତ୍ତରରେ ଏହି ସୂଚନା ଦେଇଛନ୍ତି ।


    **************

    
    
    (Release ID: 1515630) Visitor Counter : 4