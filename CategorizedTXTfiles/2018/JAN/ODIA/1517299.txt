      ସ୍ୱାସ୍ଥ୍ୟ ଓ ପରିବାର ମନ୍ତ୍ରଣାଳୟ

      ପ୍ରଧାନମନ୍ତ୍ରୀ ସୁରକ୍ଷିତ ମାତୃତ୍ୱ ଅଭିଯାନର ସଫଳତା
      • ସ୍ୱାସ୍ଥ୍ୟ ପରୀକ୍ଷା କଲେ ଏକ କୋଟିରୁ ଉର୍ଦ୍ଧ୍ଵ ଗର୍ଭବତୀ ମହିଳା
      • 84 ଲକ୍ଷ ହିମୋଗ୍ଲୋବିନ, 55 ଲକ୍ଷ ଏଚ.ଆଇ.ଭି ପରୀକ୍ଷା
      • ସାମାଜିକ ଆନ୍ଦୋଳନର ରୂପ ନେଲା ସୁରକ୍ଷିତ ମାତୃତ୍ୱ: ଜେ.ପି.ନଡ୍ଡା
      Posted On: 19 JAN 2018 9:03PM by PIB Bhubaneshwar


    ପ୍ରଧାନମନ୍ତ୍ରୀ ସୁରକ୍ଷିତ ମାତୃତ୍ୱ ଅଭିଯାନ ( PMSMA ) ଅନ୍ତର୍ଗତ ଏକ କୋଟି ଗର୍ଭବତୀ ମହିଳା ସ୍ୱାସ୍ଥ୍ୟ ପରୀକ୍ଷା କରିଛନ୍ତି । ଏଥି ସହିତ ଗର୍ଭଧାରଣକୁ ଶୀଘ୍ର ଚିହ୍ନଟ କରିବା ପାଇଁ ଗର୍ଭବତୀ ମହିଳାମାନଙ୍କ କ୍ଷେତ୍ରରେ 84 ଲକ୍ଷ ହେମୋଗ୍ଲୋବିନ , 55 ଲକ୍ଷ ଏଚ . ଆଇ . ଭି . , 41 ଲକ୍ଷ ମଧୁମେହ , 33 ଲକ୍ଷ ସିଫିଲିସ ଏବଂ 15 ଲକ୍ଷରୁ ଅଧିକ ଅଲଟ୍ରାସାଉଣ୍ଡ ପରୀକ୍ଷା କରାଯାଇଛି । ବିପଦପୂର୍ଣ୍ଣ ଗର୍ଭଧାରଣ କରିଥିବା 5.50 ଲକ୍ଷ ଗର୍ଭବତୀ ମହିଳାଙ୍କୁ ବିଶେଷଜ୍ଞମାନଙ୍କ ପାଖକୁ ଚିକିତ୍ସା ପାଇଁ ପଠାଯାଇଛି ।


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅସୀମ ସହଯୋଗ ପାଇଁ କେନ୍ଦ୍ର ସ୍ୱାସ୍ଥ୍ୟ ଏବଂ ପରିବାର କଲ୍ୟାଣ ମନ୍ତ୍ରୀ ଶ୍ରୀ ଜେ . ପି . ନଡ୍ଡା ତାଙ୍କୁ ଆନ୍ତରିକ କୃତଜ୍ଞତା ଜ୍ଞାପନ କରିଛନ୍ତି । ଭାରତରେ ମାତୃ ମୃତ୍ୟୁହାର ହ୍ରାସ କରିବା ପାଇଁ ସରକାର ପ୍ରତିଜ୍ଞାବଦ୍ଧ । କେନ୍ଦ୍ର ସ୍ୱାସ୍ଥ୍ୟ ମନ୍ତ୍ରୀ କହିଛନ୍ତି , ପ୍ରତି ମାସର 9 ତାରିଖକୁ ଗର୍ଭବତୀ ମହିଳାମାନଙ୍କ ପ୍ରତି ସମର୍ପିତ କରିବା ପାଇଁ ପ୍ରଧାନମନ୍ତ୍ରୀଙ୍କ ଲକ୍ଷ୍ୟ ଥିଲା । ଏହି ଲକ୍ଷ୍ୟ ପୂରଣ ପାଇଁ ପିଏମଏସଏମଏ କାର୍ଯ୍ୟକ୍ରମ 2016ରେ ଆରମ୍ଭ କରାଯାଇଥିଲା ଏବଂ ଭାରତର ପ୍ରତି କୋଣ ଅନୁକୋଣରେ ଗର୍ଭବତୀ ମହିଳାମାନଙ୍କୁ ପ୍ରସବ ପୂର୍ବରୁ ବ୍ୟାପକ ଏବଂ ଗୁଣାତ୍ମକ ସ୍ୱାସ୍ଥ୍ୟ ପରୀକ୍ଷା ସେବା ସୁନିଶ୍ଚିତ କରାଯାଇଥିଲା । ଦେଶରେ ସୁରକ୍ଷିତ ଗର୍ଭଧାରଣ ପାଇଁ ଏହି ଅଭିଯାନ ଏକ ସାମାଜିକ ଆନ୍ଦୋଳନରେ ପରିଣତ ହୋଇପାରିଛି ବୋଲି ଶ୍ରୀ ନଡ୍ଡା କହିଥିଲେ ।


    ଅଭିଯାନର ସଫଳତାରେ ସନ୍ତୋଷ ବ୍ୟକ୍ତ କରି ଶ୍ରୀ ନଡ୍ଡା କହିଥିଲେ ଯେ ଦେଶର ବିଭିନ୍ନ ଅପହଂଚ ଏବଂ ସୁଦୂର ଅଂଚଳରେ ଏହି ଯୋଜନା ପହଂଚି ପାରିଛି । ଅଭିଯାନରେ ସ୍ୱାସ୍ଥ୍ୟ ପରୀକ୍ଷା କରାଇଥିବା ଏକ କୋଟି ମହିଳାମାନଙ୍କ ମଧ୍ୟରୁ 25 ଲକ୍ଷରୁ ଅଧିକ ମହିଳା ସ୍ୱାସ୍ଥ୍ୟ ବିଭାଗ ଦ୍ୱାରା ପ୍ରାଥମିକତା ପ୍ରଦାନ କରାଯାଇଥିବା ଜିଲ୍ଲାଗୁଡିକର ବୋଲି ଜଣାପଡିଛି । ଗର୍ଭବତୀ ମହିଳାଙ୍କର ସ୍ୱାସ୍ଥ୍ୟ ପରୀକ୍ଷା କରାଇବା କ୍ଷେତ୍ରରେ ରାଜ୍ୟ ଏବଂ କେନ୍ଦ୍ରଶାସିତ ଅଂଚଳର ମହତ୍ୱପୂର୍ଣ୍ଣ ଭୂମିକା ରହିଛି । ପିଏମଏସଏମଏ ଚୟନିତ ସ୍ଥାନକୁ ଆସୁଥିବା ଗର୍ଭବତୀ ମହିଳାମାନଙ୍କୁ ଜଣେ ପ୍ରସୂତି ବିଶେଷଜ୍ଞ / ଡାକ୍ତରଙ୍କ ଦ୍ୱାରା ସ୍ୱାସ୍ଥ୍ୟ ପରୀକ୍ଷା କରାଯାଉଛି ବୋଲି ଶ୍ରୀ ନଡ୍ଡା କହିଥିଲେ ।


    ଏହି ଅଭିଯାନରେ ସହଯୋଗ କରୁଥିବା ଡାକ୍ତରମାନଙ୍କୁ ଶ୍ରୀ ନଡ୍ଡା ଆନ୍ତରିକ ଜ୍ଞୃତଜ୍ଞତା ପ୍ରଦାନ କରିଥିଲେ । ସେ କହିଥିଲେ ଯେ ଡାକ୍ତରମାନେ ‘IPledgefor9’ ପାଇଁ ପ୍ରତିଜ୍ଞା ବଜାୟ ରଖନ୍ତୁ ଏବଂ ଦେଶରୁ ମାତୃ ଏବଂ ଶିଶୁ ମୃତ୍ୟୁ ହାରକୁ ଆହୁରି ହ୍ରାସ କରିବାରେ ସହଯୋଗ କରନ୍ତୁ ।


    31 ଜୁଲାଇ 2016ରେ ମନ କି ବାତ ଜରିଆରେ ମାନନୀୟ ପ୍ରଧାନମନ୍ତ୍ରୀ ବେସରକାରୀ ସଂସ୍ଥାର ଡାକ୍ତରମାନଙ୍କୁ ବର୍ଷକୁ 12 ଦିନ ଅର୍ଥାତ ପ୍ରତି ମାସର 9 ତାରିଖରେ ସ୍ୱେଚ୍ଛାକୃତ ସେବା ପ୍ରଦାନ ପାଇଁ ଆହ୍ୱାନ କରିଥିଲେ । ଦେଶରେ ଥିବା ବିଭିନ୍ନ ରାଜ୍ୟ ଏବଂ କେନ୍ଦ୍ରଶାସିତ ଅଂଚଳରେ 12,800ରୁ ଅଧିକ ସରକାରୀ ସ୍ୱାସ୍ଥ୍ୟ ସେବା କେନ୍ଦ୍ର ରହିଛି ଯେଉଁଠାରେ ପ୍ରତି ମାସର 9 ତାରିଖରେ ପିଏମଏମଏମଏ କାର୍ଯ୍ୟକ୍ରମ କରାଯାଉଛି । 4800ରୁ ଅଧିକ ବେସରକାରୀ ସଂସ୍ଥାରେ କାର୍ଯ୍ୟ କରୁଥିବା ଡାକ୍ତର ଏହି କାର୍ଯ୍ୟକ୍ରମରେ ସେବା ପ୍ରଦାନ କରିବା ପାଇଁ ପ୍ରତିଜ୍ଞାବଦ୍ଧ । ଛତିଶଗଡର ବିଳାସପୁର ଭଳି ଅତ୍ୟଧିକ ପ୍ରାଥମିକତା ଜିଲାରେ 385 ବେସରକାରୀ ସ୍ୱେଚ୍ଛାସେବୀ ସେବା ପ୍ରଦାନ କରିଛନ୍ତି ।


    ସୁଦୂର ଅଂଚଳମାନଙ୍କରେ ବେସରକାରୀ କ୍ଷେତ୍ରରେ କାର୍ଯ୍ୟ କରୁଥିବା ଡାକ୍ତରମାନେ ସ୍ୱେଚ୍ଛାକୃତ ଭାବେ ସେବା ପ୍ରଦାନ କରିବାର ଅନେକ ଉଦାହରଣ ଦେଖିବାକୁ ମିଳିଛି । ଡା . ପୂଜା ଉପାଧ୍ୟାୟ , ରାୟପୁରର ଜଣେ ଜଣାଶୁଣା ସ୍ତ୍ରୀ ରୋଗ ବିଶେଷଜ୍ଞ ନାରାୟଣପୁର ଭଳି ଏକ ସୁଦୂର ଏବଂ ମାଓ ପ୍ରଭାବିତ ଅଂଚଳକୁ ସରକାରୀ ସୁବିଧା ନ ନେଇ ନିଜ ଖର୍ଚ୍ଚରେ ପିଏମଏସଏମଏ ଅଭିଯାନରେ ନିଜର ସେବା ପ୍ରଦାନ କରିଥିବା ସମସ୍ତଙ୍କ ପାଇଁ ଏକ ଉଦାହରଣ ସୃଷ୍ଟି କରିଛି ।


    ***********

    
    
    (Release ID: 1517299) Visitor Counter : 11