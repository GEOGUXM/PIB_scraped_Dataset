      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ନବଗଠିତ ସାଇବର ଆଣ୍ଡ ଇନଫର୍ମେସନ୍ ସିକ୍ୟୁରିଟି ଡିଭିଜନର ସମୀକ୍ଷା କଲେ କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରୀ
      • ଇଣ୍ଟରନେଟରେ ପର୍ଣ୍ଣୋଗ୍ରାଫିକୁ ଆକ୍ସେସ ସୁବିଧା ହଟାଇବାକୁ ରାଜନାଥ ସିଂହଙ୍କ ନିର୍ଦ୍ଦେଶ

      Posted On: 17 JAN 2018 9:04PM by PIB Bhubaneshwar

    କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରାଳୟରେ ନବଗଠିତ ସାଇବର ଆଣ୍ଡ ଇନଫର୍ମେସନ୍ ସିକ୍ୟୁରିଟି ( CIS ) ଡିଭିଜନ ଅଧୀନରେ ଇଣ୍ଡିଆନ ସାଇବର କ୍ରାଇମ କୋର୍ଡିନେସନ ସେଣ୍ଟର ( 14 C ) ଏବଂ ସାଇବର ପୁଲିସ ଫୋର୍ସ ଗଠନ କରାଯିବ । 2017 ନଭେମ୍ବର 10 ତାରିଖରେ ସ୍ୱରାଷ୍ଟ୍ର ମନ୍ତ୍ରାଳୟ ଅଧୀନରେ ଗଠିତ ସିଆଇଏସ ଡିଭିଜନର ଚଳିତ ବର୍ଷର କାର୍ଯ୍ୟସୂଚୀ ନେଇ ଆଜି କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରୀ ରାଜନାଥ ସିଂହଙ୍କ ଅଧ୍ୟକ୍ଷତାରେ ଅନୁଷ୍ଠିତ ସମୀକ୍ଷା ବୈଠକରେ ଏହି ସୂଚନା ଦିଆଯାଇଛି ।


    ସିଆଇଏସ୍ ଡିଭିଜନର 4ଟି ଶାଖା ରହିବ । ସେଗୁଡ଼ିକ ହେଲା ; ସିକ୍ୟୁରିଟି କ୍ଲିଅରାନ୍ସ , ସାଇବର କ୍ରାଇବ ପ୍ରିଭେନ୍ସନ , ସାଇବର ସିକ୍ୟୁରିଟି ଏବଂ ଇନଫର୍ମେସନ ସିକ୍ୟୁରିଟି । ପ୍ରତ୍ୟେକ ଶାଖା ଜଣେ ଲେଖାଏ ଅନୁସଚିବ ସ୍ତରୀୟ ଅଧିକାରୀଙ୍କ ଅଧୀନରେ ରହିବ । ଜଣେ ଚିଫ୍ ଇନଫର୍ମେସନ୍ ସିକ୍ୟୁରିଟି ଅଫିସର ( CISO ) ଏବଂ ଡେପୁଟି ସିଆଇଏସ୍ଓ ନିଯୁକ୍ତି ପାଇଁ ମଧ୍ୟ ପ୍ରସ୍ତାବ ରହିଛି । ଆର୍ଥିକ ଠକେଇ ଅପରାଧ ରୋକିବାକୁ ଦିଆଯାଉଥିବା ବିଭିନ୍ନ ସୁପାରିସକୁ ସୂଚାଇବାକୁ ଏକ ଅନଲାଇନ ପୋର୍ଟାଲ ପାଇଁ ମଧ୍ୟ ପ୍ରସ୍ତାବ ରହିଛି ।


    ଇଣ୍ଟରନେଟରେ ପର୍ଣ୍ଣୋଗ୍ରାଫିର ପ୍ରସାର ନେଇ ସ୍ୱରାଷ୍ଟ୍ର ମନ୍ତ୍ରୀ ଚିନ୍ତା ବ୍ୟକ୍ତ କରିଥିଲେ । ଭାରତୀୟ ଆଇନକୁ ଉଲ୍ଲଂଘନ କରୁଥିବା ବିଶେଷ କରି ଚାଇଲ୍ଡ ପର୍ଣ୍ଣ ପ୍ରସାର କରୁଥିବା ୱେବସାଇଟକୁ ବ୍ଲକ୍ କରିବା ସହ ସାଇବର ସ୍ପେସ୍ ଉପରେ ନିୟମିତ ନଜର ରଖିବା ପାଇଁ ସ୍ୱତନ୍ତ୍ର କୌଶଳ ସକାଶେ ସ୍ୱରାଷ୍ଟ୍ର ମନ୍ତ୍ରୀ ନିର୍ଦ୍ଦେଶ ଦେଇଥିଲେ । କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରୀ ରାଜନାଥ ସିଂହ ପୁଲିସ - 1 ଡିଭିଜନର ସମୀକ୍ଷା କରି କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରୀ ଆଇପିଏସ୍ ଅଫିସରମାନଙ୍କୁ ସୂଚନା ଦେବାକୁ “ ips.gov.in ” ନାମକ ୱେବସାଇଟ ଖୋଲାଯାଇଥିବା ସୂଚନା ଦେଇଥିଲେ । ଆନୁଆଲ ପରଫର୍ମାନ୍ସ ଆପ୍ରାଇଜାଲ ରିପୋର୍ଟ , ଇମୁଭେବଲ ପ୍ରପର୍ଟି ରିଟର୍ଣ୍ଣ ଫାଇଲ ଏବଂ ଏକଜିକ୍ୟୁଟିଭ୍ ରେକର୍ଡ ଅପଡେଟ୍ ଅନଲାଇନ ହୋଇଥିବା ସେ ସୂଚନା ଦେଇଥିଲେ ।


    ************

    
    
    (Release ID: 1517163) Visitor Counter : 8