      ପ୍ରତିରକ୍ଷା ମନ୍ତ୍ରଣାଳୟ

      ସରଳ ହେଲା ମେକ-2
      ‘ମେକ ଇନ ଇଣ୍ଡିଆ’ ଦିଗରେ ଏକ ପ୍ରମୁଖ ପଦକ୍ଷେପ

      Posted On: 17 JAN 2018 8:52PM by PIB Bhubaneshwar

    ପ୍ରତିରକ୍ଷା କ୍ଷେତ୍ରରେ ‘ ମେକ ଇନ ଇଣ୍ଡିଆ ’ କୁ ପ୍ରମୁଖତା ଦେବା ଉଦ୍ଦେଶ୍ୟରେ ପ୍ରତିରକ୍ଷା ମନ୍ତ୍ରୀ ଶ୍ରୀମତି ନିର୍ମଳା ସୀତାରମଣଙ୍କ ଅଧ୍ୟକ୍ଷତାରେ ପ୍ରତିରକ୍ଷା କ୍ରୟ ପରିଷଦ 2018 ଜାନୁଆରୀ 16 ରେ ଆୟୋଜିତ ବୈଠକରେ ‘ ମେକ - 2 ’ ପ୍ରକ୍ରିୟାକୁ ସହଜ କରିବାର ମଞ୍ଜୁରି ପ୍ରଦାନ କରିଛି । ଏହାଦ୍ୱାରା ପ୍ରତିରକ୍ଷା ଉପକରଣ କ୍ରୟ କ୍ଷେତ୍ରରେ ଉଦ୍ୟୋଗ ଜଗତ ସହିତ ଭାଗିଦାରିତା ବୃଦ୍ଧିପାଇବ । ଏହି ସରଳୀକୃତ ‘ ମେକ - 2 ’ ପ୍ରକ୍ରିୟାର ପରିମାଣ ସ୍ୱରୂପ ପ୍ରତିରକ୍ଷା କ୍ରୟ ପ୍ରକ୍ରିୟା ( DPP ) ସହିତ ଜଡିତ ବର୍ତ୍ତମାନର ପ୍ରଚଳିତ ‘ ମେକ ପ୍ରକ୍ରିୟା ’ ରେ ସଂଶୋଧନ କରାଯିବ ।


    ଉଦ୍ୟୋଗ ଜଗତ ସହିତ ବିଚାର - ବିମର୍ଶର ଅନେକ ପର୍ଯ୍ୟାୟ ପୂରଣ ହେବା ପରେ ସଂଶୋଧିତ ପ୍ରକ୍ରିୟାକୁ ଅନ୍ତିମ ରୂପ ଦିଆଯାଇଛି । ନୂତନ ‘ ମେକ - 2 ’ ପ୍ରକ୍ରିୟାର ମୁଖ୍ୟ ବିଶେଷତା ନିମ୍ନରେ ପ୍ରଦାନ କରାଗଲା :


    ଉଦ୍ୟୋଗ ଜଗତ ବିଶେଷ କରି ସେହି ଜିନିଷ ସହିତ ସମ୍ବନ୍ଧିତ ପରିଯୋଜନା ବାବଦରେ ପ୍ରସ୍ତାବ ଦେଇପାରେ , ଯାହାର କି ଏବେ ଆମଦାନୀ କରାଯାଉଛି । ଏତଦବ୍ୟତୀତ ବିଭିନ୍ନ ଷ୍ଟାର୍ଟଅପ କିମ୍ବା ବ୍ୟକ୍ତି ମଧ୍ୟ ପ୍ରସ୍ତାବ ଦେଇପାରନ୍ତି । ସର୍ଭିସ ମୁଖ୍ୟାଳୟ ମଧ୍ୟ ଏପରି ପରିଯୋଜନାର ସୂଚୀ ପ୍ରସ୍ତୁତ କରିବ ଯାହା ଉପରେ ନୂତନ ପ୍ରକ୍ରିୟା ଅନୁଯାୟୀ ‘ ମେକ-2 ’ ପରିଯୋଜନା ରୂପରେ ପ୍ରାରମ୍ଭ କରାଯାଇ ପାରିବ ।


    ସମ୍ଭାବିତ ‘ ମେକ - 2 ’ ପରିଯୋଜନାର ମଞ୍ଜୁରି ସଚିବ ( ପ୍ରତିରକ୍ଷା ଉତ୍ପାଦନ ) ଙ୍କ ଅଧ୍ୟକ୍ଷତାରେ ଏକ ସମିତି ଅଧୀନସ୍ଥ ଏକ କଲିଜିଏଟ ଦ୍ୱାରା ପ୍ରଦାନ କରାଯିବ ଯେଉଁଥିରେ ଡିଆରଡିଓ , ମୁଖ୍ୟାଳୟ ( IDS ) ପ୍ରତିରକ୍ଷା ବିଭାଗ ସାମିଲ ରହିବେ । ଏହି ସମିତି ଦ୍ୱାରା ପ୍ରଦାନ କରାଯାଇଥିବା ସିଦ୍ଧାନ୍ତିକ ମଞ୍ଜୁରି ଆଧାର ସହିତ ସମ୍ବନ୍ଧିତ ପରିଯୋଜନାକୁ ପ୍ରତିରକ୍ଷା ମନ୍ତ୍ରଣାଳୟ / ପ୍ରତିରକ୍ଷା ଉତ୍ପାଦନ ବିଭାଗର ୱେବସାଇଟରେ ଉଲ୍ଲେଖ କରାଯାଇ ଉଦ୍ୟୋଗ ଜଗତକୁ ଏଥିରେ ଭାଗିଦାରି ପାଇଁ ଆମନ୍ତ୍ରିତ କରାଯିବ ।


    ପ୍ରୋଟୋଟାଇପର ବିକାଶ ପାଇଁ ଆମନ୍ତ୍ରିତ ଅଭିରୁଚି ପତ୍ରରେ ଆଗ୍ରହ ଦେଖାଉଥିବା କମ୍ପାନୀମାନଙ୍କ ଶିକ୍ଷା ପାଇଁ କୌଣସି ସୀମା ରହିବ ନାହିଁ । ତେବେ ଏଥିପାଇଁ ନ୍ୟୁନତମ ପାତ୍ରତା ମାନକକୁ ପୂରଣ କରିବାକୁ ପଡିବ । ପ୍ରୋଟୋଟାଇପର ପ୍ରଦର୍ଶନ କରିବା ପାଇଁ 12ରୁ ଆରମ୍ଭ କରି 30 ସପ୍ତାହର ଡିଜାଇନ ଏବଂ ବିକାଶ ସମୟ ଉଦ୍ୟୋଗ ଜଗତକୁ ପ୍ରଦାନ କରାଯିବ ।


    ଏଥିରେ ଆଗ୍ରହ ଦେଖାଉଥିବା ଏବଂ ପ୍ରୋଟୋଟାଇପର ପ୍ରଦର୍ଶନ କରୁଥିବା କମ୍ପାନୀ ମାନଙ୍କ ସଂଖ୍ୟାରେ କୌଣସି ସୀମା ସ୍ଥିର କରାଯାଇ ନାହିଁ ।


    ଏହି ଅବଧି ପରେ ଏକ ବାଣିଜ୍ୟିକ RFP ଜାରି କରାଯିବ । ଆରଏଫପି ଜାରି କରାଯିବା ପରେ ଏହାକୁ ଫେରସ୍ତ କରାଯିବ ନାହିଁ । ଏହା ମାଧ୍ୟମରେ ନିଲାମି ବିଜୟୀ କମ୍ପାନୀକୁ ଆଦେଶ ମିଳିବାର ଆଶ୍ୱାସନା ପ୍ରଦାନ କରାଯାଇଥାଏ ।


    ସର୍ଭିସ ମୁଖ୍ୟାଳୟ ( SHQ ) ଏହି ପ୍ରକ୍ରିୟା ମାଧ୍ୟମରେ ପ୍ରଗତି ସୁନିଶ୍ଚିତ କରିବା ପାଇଁ ପରିଯୋଜନା ସୁବିଧା ଟିମର ଗଠନ କରିବ ।


    ଯଦି କୌଣସି କମ୍ପାନୀ ମଧ୍ୟ କୌଣସି ଅଭିନବ ସମାଧାନ ଦିଏ ତେବେ ଏ ଦିଗରେ ପ୍ରଗତି ସୁନିଶ୍ଚିତ କରାଯିବ ।


    କୌଣସି ଉତ୍ପାଦକୁ ବିକଶିତ କରିବାକୁ ଥିବା କମ୍ପାନୀ ପାଖରେ ଟାଇଟଲ ଏବଂ ଅଧିକାର ସହିତ ବୌଦ୍ଧିକ ସମ୍ପଦ ସମ୍ବନ୍ଧିତ ଅନ୍ୟ ସମସ୍ତ ଅଧିକାର ମଧ୍ୟ ରହିବ । ତେବେ ରାଷ୍ଟ୍ରୀୟ ସୁରକ୍ଷା ପରି କିଛି ବିଶିଷ୍ଟ ପରିସ୍ଥିତିରେ ସରକାରଙ୍କ ପାଖରେ ହିଁ ଲାଇସେନ୍ସ ସମ୍ବନ୍ଧିତ ବିଶେଷ ଅଧିକାର ରହିବ ।


    ସାଧାରଣତଃ ବହୁ - ବିକ୍ରେତା ( ଭେଣ୍ଡର ) ଅନୁବନ୍ଧରେ ଅନୁବନ୍ଧିତ ବାର୍ତ୍ତା ସମିତି ( CNC ) ଦ୍ୱାରା କୌଣସି ବାର୍ତ୍ତା କରାଯିବ ନାହିଁ ।


    ‘ ମେକ - 2 ’ ପ୍ରକ୍ରିୟା ମାଧ୍ୟମରେ ମଞ୍ଜୁରି ପ୍ରଦାନରୁ ଆରମ୍ଭ କରି ଆଦେଶ ପ୍ରଦାନ କରିବାର ମୋଟ ସମୟ ହ୍ରାସ ପାଇ ଅଧା ହୋଇଯାଇଛି । ସମୁଦାୟ ପ୍ରକ୍ରିୟାକୁ ପୁରଣ କରିବାରେ ଲାଗୁଥିବା ଆନୁମାନିକ ଅବଧି 103 ସପ୍ତାହରୁ ହ୍ରାସ ପାଇ 69 ସପ୍ତାହ ହୋଇଯାଇଛି ।


    3 କୋଟି ଟଙ୍କାରୁ କମ ରାଶିର ବିକାଶ ପରିଯୋଜନା ଗୁଡ଼ିକ ସୂକ୍ଷ୍ମ , ଲଘୁ ଏବଂ ମଧ୍ୟମ ଧରଣର ଉଦ୍ୟୋଗ ( MSME ) ପାଇଁ ଆରକ୍ଷିତ ରହିବ ।


    *************

    
    
    (Release ID: 1517156) Visitor Counter : 4