      ମାନବ ସମ୍ବଳ ବିକାଶ ମନ୍ତ୍ରଣାଳୟ

      ବୈଷୟିକ ଶିକ୍ଷା ଗୁଣବତ୍ତାରେ ସୁଧାର ଆଣିବା ପାଇଁ ଉଚ୍ଚ ଶିକ୍ଷା ସଂସ୍ଥାନର 1225 ଯୋଗ୍ୟ ସ୍ନାତକଙ୍କୁ ପଛୁଆ କ୍ଷେତ୍ରରେ ନିଯୁକ୍ତି
      Posted On: 31 JAN 2018 3:48PM by PIB Bhubaneshwar


    ଦେଶର ପଛୁଆ କ୍ଷେତ୍ରରେ ଉତ୍ତମ ଗୁଣବତ୍ତା ସମ୍ପନ୍ନ ବୈଷୟିକ ତଥା ଉଚ୍ଚ ଶିକ୍ଷା ଉପରେ ଗୁରୁତ୍ୱ ପ୍ରଦାନ କରିବା ନେଇ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଭିଜନ ପୁରଣ କରିବା ପାଇଁ ମାନବ ସମ୍ବଳ ବିକାଶ ମନ୍ତ୍ରଣାଳୟ ଆଇଆଇଟି ତଥା ଏନଆଇଟିର ଅନେକ ଯୋଗ୍ୟ 1225 ସ୍ନାତକଙ୍କୁ ଆଣ୍ଡାମାନ ଏବଂ ନିକୋବର , ଆସାମ , ବିହାର , ଜାମ୍ମୁ କାଶ୍ମୀର , ମଧ୍ୟ ପ୍ରଦେଶ , ଓଡିଶା , ଝାଡଖଣ୍ଡ , ଛତିଶଗଡ , ତ୍ରିପୁରା , ରାଜସ୍ଥାନ , ଉତ୍ତର ପ୍ରଦେଶ , ଉତ୍ତରାଖଣ୍ଡ ପରି ରାଜ୍ୟ / କେନ୍ଦ୍ରଶାସିତ ଅଞ୍ଚଳର କଲେଜ ମାନଙ୍କରେ ଇଂଜିନିୟରିଂ ଶିକ୍ଷା ପ୍ରଦାନ କରିବା ପାଇଁ ନିଯୁକ୍ତ କରିଛି । ଏହା ହେଉଛି ପ୍ରଥମ ଅବସର ଯେତେବେଳେ କି ଶିକ୍ଷାର ଗୁଣବତ୍ତାରେ ସୁଧାର ଆଣିବା ପାଇଁ ଏପରି ପଦକ୍ଷେପ ଗ୍ରହଣ କରାଯାଇଛି ।


    ମାନବ ସମ୍ବଳ ବିକାଶ ମନ୍ତ୍ରୀ ଶ୍ରୀ ପ୍ରକାଶ ଜାଭଡେକର ସମ୍ବାଦଦାତା ମାନଙ୍କ ସହ ଆଲୋଚନା କରିବା ଅବସରରେ ପ୍ରକାଶ କରିଥିଲେ ଯେ ଏହି ମେଧାବୀ ସ୍ନାତକ ନିଜ ସହିତ ଅଭିନବ ପ୍ରୟୋଗ , ଶିକ୍ଷଣର ନୂତନ ପ୍ରକ୍ରିୟା ତଥା କାର୍ଯ୍ୟ କ୍ଷେତ୍ରରେ ଉତ୍ସାହ ଆଣିବେ ଏବଂ ପରିବର୍ତ୍ତନର ବାହକ ରୂପେ କାର୍ଯ୍ୟ କରିବେ । ସେ କହିଲେ ଯେ ଏହି ପଦକ୍ଷେପ ଫଳରେ ପଛୁଆ କ୍ଷେତ୍ରରେ ଯୁବ ବର୍ଗଙ୍କ ଆକାଂକ୍ଷା ତଥା ପ୍ରଧାନମନ୍ତ୍ରୀଙ୍କ ଭିଜନକୁ ପୂରଣ କରିବାରେ ସହାୟତା ମିଳିବ । ସେ ଆଶାବ୍ୟକ୍ତ କରିଥିଲେ ଯେ ଏହା ଶିକ୍ଷକ ଏବଂ ବିଦ୍ୟାର୍ଥୀମାନଙ୍କ ମଧ୍ୟରେ ଷ୍ଟାର୍ଟଅପ ସଂସ୍କୃତିକୁ ପ୍ରୋତ୍ସାହିତ କରିବା ନେଇ ଅତିରିକ୍ତ ପଛୁଆ କ୍ଷେତ୍ରର ସମ୍ପୂର୍ଣ୍ଣ ପ୍ରଣାଳୀରେ ଯୋଗଦାନ ହେବ ।


    ଦେଶର ପ୍ରତିଷ୍ଠିତ ସଂସ୍ଥାନ ମାନଙ୍କର ଏମଟେକ ତଥା ପିଏଚଡି ବିଦ୍ୟାର୍ଥୀମାନଙ୍କଠାରୁ ପଛୁଆ କ୍ଷେତ୍ର ଲାଗି କାର୍ଯ୍ୟ କରିବା ଏବଂ ଦେଶ ସେବା କରିବା ପାଇଁ ସାର୍ବଜନୀନ ଅପିଲ କରାଯାଇଛି । ଏହି ଅପିଲକୁ ଅନେକ ପ୍ରଶଂସା କରାଯାଇଛି ଏବଂ 5000ରୁ ଅଧିକ ଯୋଗ୍ୟ ବ୍ୟକ୍ତି ଆବେଦନ କରିଛନ୍ତି । ବିଶେଷଜ୍ଞ ଟିମ ପ୍ରସ୍ତୁତ କରାଯାଇ 20ଟି ଏନଆଇଟିରେ ସାକ୍ଷାତକାର ନିଆଯାଇଛି ।


    ସାର୍ବଜନୀକ ଅପିଲ କରିବାଠାରୁ ଆରମ୍ଭ କରି ଚୟନ ପର୍ଯ୍ୟନ୍ତ ସମ୍ପୂର୍ଣ୍ଣ ପ୍ରକ୍ରିୟାର ପ୍ରତିଯୋଗିତା ଏବଂ କଠୋର ପ୍ରକ୍ରିୟା ରେକର୍ଡ ଦୁଇ ମାସ ଅବଧି ମଧ୍ୟରେ ପୁରଣ କରାଯାଇଛି । ଅନ୍ତତଃ 1225 ଆବେଦନକାରୀଙ୍କୁ ଚୟନ କରାଯାଇଛି ଏବଂ ସେମାନେ ଏହି ରାଜ୍ୟମାନଙ୍କର 53ଟି କଲେଜରେ ଯୋଗ ଦେଇଛନ୍ତି । ନୂତନ ଫାକଲ୍ଟି ଆଗାମୀ 3 ବର୍ଷ ପାଇଁ ଏହି ସଂସ୍ଥାନମାନଙ୍କରେ ଯୁବକମାନଙ୍କୁ ପ୍ରଶିକ୍ଷିତ କରିବେ ।


    ପ୍ରତ୍ୟେକ ନବ ନିଯୁକ୍ତ ଶିକ୍ଷକଙ୍କୁ ପ୍ରତି ମାସ 70,000 ଟଙ୍କା ପ୍ରଦାନ କରାଯିବ ଏବଂ ସରକାର ଏ ବାବଦରେ ତିନି ବର୍ଷରେ 375 କୋଟି ଟଙ୍କା ଖର୍ଚ୍ଚ କରିବେ । ଏହି ପଦକ୍ଷେପ ଫଳରେ ଅତ୍ୟଧିକ ପଛୁଆ କ୍ଷେତ୍ରର 1 ଲକ୍ଷରୁ ଅଧିକ ଇଞ୍ଜିନିୟରିଂ ଛାତ୍ରମାନଙ୍କୁ ଉତ୍ତମ ଶିକ୍ଷା ଲାଭ ମିଳିପାରିବ ।


    ଏହି କ୍ଷେତ୍ର ପଛୁଆ ହେବାର କାରଣ ହେଉଛି ଆବଶ୍ୟକତା ଠାରୁ ଶିକ୍ଷକମାନଙ୍କ ସଂଖ୍ୟା କମ ରହିବା । ଏହି ସଂସ୍ଥାନମାନଙ୍କରେ ଫ୍ୟାକଲ୍ଟି ସଂଖ୍ୟାରେ ଶତକଡା 40 ପ୍ରତିଶତ ରିକ୍ତତା ରହିଛି । ରାଜ୍ୟମାନେ ମାନବ ସମ୍ବଳ ବିକାଶ ମନ୍ତ୍ରଣାଳୟକୁ ଶିକ୍ଷଣ ସମର୍ଥନ ପାଇଁ ଅନୁରୋଧ କରିଛନ୍ତି ।


    **************

    
    
    (Release ID: 1518921) Visitor Counter : 1