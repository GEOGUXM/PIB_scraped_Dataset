      ବିଜ୍ଞାନ ଓ ପ୍ରଯୁକ୍ତି ମନ୍ତ୍ରଣାଳୟ

      ଲକ୍ଷ୍ନୌଠାରେ ଆୟୋଜିତ ହେବ ଭାରତ ଅନ୍ତରାଷ୍ଟ୍ରୀୟ ବିଜ୍ଞାନ ମେଳା
      Posted On: 20 JAN 2018 6:06PM by PIB Bhubaneshwar


    ଭାରତ ଅନ୍ତରାଷ୍ଟ୍ରୀୟ ବିଜ୍ଞାନ ମେଳା ଲକ୍ଷ୍ନୌଠାରେ ଅନୁଷ୍ଠିତ ହେବ । ଏହି କାର୍ଯ୍ୟକ୍ରମର ନିର୍ଦ୍ଦିଷ୍ଟ ତାରିଖ ଏବଂ ଅନ୍ୟାନ୍ୟ ବିସ୍ତୃତ ବିବରଣୀ ସଂପର୍କରେ ପରେ ନିଷ୍ପତ୍ତି ନିଆଯିବ । କେନ୍ଦ୍ର ବିଜ୍ଞାନ ଓ ପ୍ରଯୁକ୍ତି , ପର୍ଯ୍ୟାବରଣ , ଜଙ୍ଗଲ ଓ ଜଳବାୟୁ ପରିବର୍ତ୍ତନ ତଥା ଭୂବିଜ୍ଞାନ ମନ୍ତ୍ରୀ ଡକ୍ଟର ହର୍ଷବର୍ଦ୍ଧନଙ୍କ ଅଧ୍ୟକ୍ଷତାରେ ଅନୁଷ୍ଠିତ ଚତୁର୍ଥ ଭାରତ ଅନ୍ତରାଷ୍ଟ୍ରୀୟ ବିଜ୍ଞାନ ମେଳାର ପ୍ରସ୍ତୁତି ବୈଠକରେ ଏହି କାର୍ଯ୍ୟକ୍ରମକୁ ଲକ୍ଷ୍ନୌଠାରେ ଆୟୋଜନ କରିବା ସକାଶେ ସିଦ୍ଧାନ୍ତ ଗ୍ରହଣ କରାଯାଇଥିଲା । ଏହି ବୈଠକରେ ବିଜ୍ଞାନ ଓ ପ୍ରଯୁକ୍ତି , ଭୂବିଜ୍ଞାନ ମନ୍ତ୍ରଣାଳୟର କର୍ମକର୍ତ୍ତାଗଣ , ସିଏସଆଇଆରର ମହା ନିର୍ଦ୍ଦେଶକ , ବିଜ୍ଞାନ ଭାରତୀ ( ବିଭା ) ର ପ୍ରତିନିଧି ତଥା ଅନ୍ୟ ଏହି ମହୋତ୍ସବର ସହଭାଗୀ ଅନୁଷ୍ଠାନର ପ୍ରତିନିଧିମାନେ ଉପସ୍ଥିତ ଥିଲେ ।


    2015 ମସିହା ଡ଼ିସେମ୍ବର ମାସରେ ଆଇଆଇଏସଏଫ ଭାରତୀୟ ପ୍ରଯୁକ୍ତି ବିଜ୍ଞାନ ପ୍ରତିଷ୍ଠାନ ( IIT ) ନୂଆଦିଲ୍ଲୀ ପରିସରରେ ଅନୁଷ୍ଠିତ ହୋଇଥିଲା । ଏହି ବିଶାଳ ବିଜ୍ଞାନ ମେଳାରେ ପ୍ରାୟ ତିନି ଲକ୍ଷରୁ ଉର୍ଦ୍ଧ୍ଵ ଲୋକ ଯୋଗ ଦେଇଥିଲେ । ଏହି ମେଳା ଅବସରରେ 2000ଟି ବିଦ୍ୟାଳୟର ଛାତ୍ରଛାତ୍ରୀମାନେ ଏକ ସଙ୍ଗେ ଦୁଇଟି ବିଜ୍ଞାନ ପରୀକ୍ଷା କରି ଗିନିଜ ବୁକ୍ ‌ ଅଫ୍ ‌ ୱାର୍ଲ୍ଡ ରେକର୍ଡ଼ ସ୍ଥାପନ କରିଥିଲେ ।


    ଦ୍ୱିତୀୟ ଅନ୍ତର୍ଜାତୀୟ ବିଜ୍ଞାନ ମେଳା 2016 ଡ଼ିସେମ୍ବର ମାସରେ ନୂଆଦିଲ୍ଳୀର ସିଏସଆଇଆର - ନ୍ୟାସନାଲ ଫିଜିକାଲ ଲାବୋରାଟୋରୀ ପରିସରରେ ଆୟୋଜନ କରାଯାଇଥିଲା । ଏହି ମେଳା ଅବସରରେ ଭାରତର ବିଜ୍ଞାନ ଓ ପ୍ରଯୁକ୍ତି କ୍ଷେତ୍ରରେ ବିଭିନ୍ନ ସଫଳତାକୁ ପ୍ରଦର୍ଶନ କରାଯାଇଥିଲା । ଏହି ପର୍ଯ୍ୟାୟର ତୃତୀୟ ମେଳା 2017 ଅକ୍ଟୋବର ମାସରେ ଚେନ୍ନାଇଠାରେ ଅନୁଷ୍ଠିତ ହୋଇଥିଲା ।


    ***********

    
    
    (Release ID: 1517672) Visitor Counter : 1