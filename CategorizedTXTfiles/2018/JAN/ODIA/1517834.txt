      ପ୍ରତିରକ୍ଷା ମନ୍ତ୍ରଣାଳୟ

      ନାଗାଲାଣ୍ଡରେ ବରିଷ୍ଠ ଏନଏସସିଏନ (KN) କ୍ୟାଡର ଗିରଫ
      Posted On: 24 JAN 2018 4:44PM by PIB Bhubaneshwar


    ନାଗା ବିଦ୍ରୋହୀମାନଙ୍କୁ ଏକ ବଡ ଧକ୍କା କ୍ରମରେ ଜାନୁଆରୀ 23ରେ ନାଗାଲାଣ୍ଡଠାରେ ଏନଏସସିଏନ ( କିଟୋଭି - ନିଓପାକ ) ଗ୍ରୁପର ଜଣେ ବରିଷ୍ଠ କ୍ୟାଡରଙ୍କୁ ଗିରଫ କରାଯାଇଛି ।


    ଏନଏସସିଏନର ଜଣେ ବରିଷ୍ଠ କ୍ୟାଡର ଦିମାପୁରରୁ ଜୁନେବୋଟୋ ଯାଉଥିବାର ଜାତୀୟ ଅନୁସନ୍ଧାନ ଏଜେନ୍ସି ( NIA ) ଠାରୁ ସୂଚନା ପାଇ , ଆସାମ ରାଇଫଲ ଏବଂ ଜାତୀୟ ଅନୁସନ୍ଧାନ ଏଜେନ୍ସି ତରଫରୁ 2018 ଜାନୁଆରୀ 23ରେ ନାଗାଲାଣ୍ଡର କୋହିମା ଜିଲ୍ଲାରେ ଅନେକ ମୋବାଇଲ ଭେଇକିଲ ଚେକ ପୋଷ୍ଟ ସ୍ଥାପନ କରାଯାଇଥିଲା । କୋହିମା ନିକଟରେ ଥିବା ଜୁବଜା ଚେକ ପୋଷ୍ଟ ନିକଟରେ ଏକ ମୋବାଇଲ ଭେଇକିଲ ଚେକ ପୋଷ୍ଟରେ ଯାନ ଚେକ ହେବା ସମୟରେ ଆସାମ ରାଇଫଲ ଏକ ଟାଟା ଫର୍ଚୁନର ଗାଡି ( Regd No NL-07 C 2266 ) ରୁ ଏନଏସସିଏନ ( KN ) ଗ୍ରୁପର ଜଣେ ଆତ୍ମଘୋଷିତ ବ୍ରିଗେଡିଅର ଏବଂ ଅନ୍ୟ ଦୁଇଜଣ କ୍ୟାଡରଙ୍କୁ ଗିରଫ କରିଥିଲେ । ଗିରଫ ହୋଇଥିବା କ୍ୟାଡର ହେଉଛନ୍ତି ଏସଏସ ବ୍ରିଗେଡିୟର ଆହେଟୋ ଏଚ ଚଫି , ହୋଜୁକ୍ସୁ , ୟେହେମି , ଜୁନେବୋଟୋ , ନାଗାଲାଣ୍ଡ । ଅନ୍ୟ ଦୁଇ କ୍ୟାଡରମାନେ ହେଲେ ଏସଏସ ସର୍ଜେଂଟ ୱିଟି ମାରାକ ଏବଂ ମୁଘାହୋଟୋ ସୁମି ।


    ଅପରାଧିକ ଷଡଯନ୍ତ୍ର ଏବଂ ଜୁନେବୋଟା ଜିଲ୍ଲା ଶକ୍ତି କାର୍ଯ୍ୟାଧିକାରୀ ବଳର ସରକାରୀ ଅସ୍ତ୍ରଶସ୍ତ୍ର ଏବଂ ଗୁଳିଗୋଳା ଲୁଟିଥିବା କାରଣରୁ ଆହେଟୋ ଚଫି ଅପରାଧିକ ମାମଲାରେ ସଂପୃକ୍ତ ଥିବା ସହ ତାଙ୍କ ନାମରେ ଏନଆଇଏ କେସ ନଂ RC 03/2013/NIA/GUW ରେ ମାମଲା ରହିଛି । 2014 ମେ 14ରେ ଏବଂ 2018 ଜୁଲାଇ 8ରେ ଏନଆଇଏର ଜଣେ ସ୍ୱତନ୍ତ୍ର ବିଚାରକ ତାଙ୍କ ନାମରେ ଜାମିନି ବିହୀନ ପରୱାନା ଜାରି କରିଥିଲେ ।


    ଗୋଟିଏ ଟାଇପ - 56 ରାଇଫଲ , 176 ରାଉଣ୍ଡ ଗୁଳି , 1,32,320 ଭାରତୀୟ ମୁଦ୍ରା , ମୋବାଇଲ ଉପକରଣ ଏବଂ ଆପତ୍ତିଜନକ କାଗଜପତ୍ର ସେମାନଙ୍କଠାରୁ ଜବତ କରାଯାଇଛି ।


    ***********

    
    
    (Release ID: 1517834) Visitor Counter : 2