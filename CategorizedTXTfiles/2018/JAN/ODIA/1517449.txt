      ଅର୍ଥ ମନ୍ତ୍ରଣାଳୟ

      ହିନ୍ଦୁସ୍ଥାନ ପେଟ୍ରୋଲିୟମ ନିଗମର 51.11% ଇକ୍ୟୁଟି ଅଂଶଧନକୁ 36,915 କୋଟି ଟଙ୍କାରେ ବିକ୍ରି ଲାଗି ଓଏନଜିସି ସହ ଭାରତ ସରକାରଙ୍କ ଚୁକ୍ତି
      Posted On: 20 JAN 2018 7:27PM by PIB Bhubaneshwar


    ହିନ୍ଦୁସ୍ଥାନ ପେଟ୍ରୋଲିୟମ ନିଗମର(ଏଚପିସିଏଲ)ରେ ଥିବା ନିଜର 51.11% ଇକ୍ୟୁଟି ଅଂଶଧନକୁ 36 , 915 କୋଟି ଟଙ୍କାର ବିଚାରଯୋଗ୍ୟ ମୂଲ୍ୟରେ ରଣନୈତିକ ବିକ୍ରି କରିବ ତୈଳ ଓ ପ୍ରାକୃତିକ ବାଷ୍ପ ନିଗମ(ଓଏନଜିସି) । ଏଥିଲାଗି ଆଜି ଭାରତ ସରକାର ଏବଂ ଓଏନଜିସି ମଧ୍ୟରେ ଏକ ଚୁକ୍ତି ହୋଇଛି ।


    ଫେବୃଆରୀ 2016ରେ ଏକ ସମୀକ୍ଷା ବୈଠକ ଅନୁଷ୍ଠିତ ହୋଇଥିଲା । ଏଥିରେ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଯୋଗ ଦେଇ କେନ୍ଦ୍ରୀୟ ରାଷ୍ଟ୍ରାୟତ୍ତ ଉଦ୍ୟୋଗଗୁଡ଼ିକ (ସିପିଏସଇ)ରେ ସରକାରୀ ନିବେଶର ଦକ୍ଷ ପରିଚାଳନାର ଆବଶ୍ୟକତା ସମ୍ପର୍କରେ ଗୁରୁତ୍ୱାରୋପ କରିଥିଲେ । ଏହିକ୍ରମରେ ସରକାର ନିଜର ଆଭିମୁଖ୍ୟକୁ ବିନିବେଶରୁ ନିବେଶ ଏବଂ ରାଷ୍ଟ୍ରାୟତ୍ତ ସମ୍ପତ୍ତି ପରିଚାଳନାକୁ ସମ୍ପ୍ରସାରଣ କରିଥିଲେ । ନିବେଶ ପରିଚାଳନା ରଣନୀତିର ଅଂଶବିଶେଷ ସ୍ୱରୂପ , ସରକାର ସିପିଇଏସଇର ସୀମା ମଧ୍ୟରେ ଏକୀକରଣ , ବିଲୟ ଏବଂ ଅଧିଗ୍ରହଣ ସମ୍ଭାବନା ଉଜାଗର କରିବା ଲାଗି ନିଷ୍ପତ୍ତି ନେଇଛନ୍ତି । ଏ ସମ୍ପର୍କରେ ଅର୍ଥମନ୍ତ୍ରୀ ଶ୍ରୀ ଅରୁଣ ଜେଟଲୀ 2017-18 ଆର୍ଥିକ ବର୍ଷର ବଜେଟ ସମୟରେ ଘୋଷଣା କରିଥିଲେ ।


    ବଜେଟ ଘୋଷଣା ଅନୁରୂପ , ହିନ୍ଦୁସ୍ଥାନ ପେଟ୍ରୋଲିୟମ କର୍ପୋରେସନ ଲିଃ ରେ ଥିବା ଭାରତ ସରକାରଙ୍କ 51.11% ଇକ୍ୟୁଟି ଅଂଶଧନ ହାସଲ କରିବା ଲାଗି ଓଏନଜିସି ପ୍ରସ୍ତାବ ଦେଇଥିଲା । ଗତ 19.07.2017ରେ ଅନୁଷ୍ଠିତ କେନ୍ଦ୍ର କ୍ୟାବିନେଟ ବୈଠକରେ ଏହି ପ୍ରସ୍ତାବକୁ ନୀତିଗତ ଅନୁମୋଦନ ମିଳିଥିଲା । ଏଥିସହିତ ରଣନୈତିକ ବିକ୍ରି ଲାଗି ମୂଲ୍ୟ , ସମୟ ଏବଂ ନିୟମ ଓ ସର୍ତ୍ତାବଳୀ ସମ୍ପର୍କରେ ନିଷ୍ପତ୍ତି ନେବା ପାଇଁ ଅର୍ଥମନ୍ତ୍ରୀଙ୍କ ଅଧୀନରେ ଏକ ଏକ ବିକଳ୍ପ ମେକାନିଜମ ପ୍ରତିଷ୍ଠା କରିବା ଲାଗି ନିଷ୍ପତ୍ତି ନିଆଯାଇଥିଲା ।


    ଅର୍ଥମନ୍ତ୍ରୀଙ୍କ ଅଧ୍ୟକ୍ଷତାରେ ଆଜି ଅନୁଷ୍ଠିତ ବିକଳ୍ପ ମେକାନିଜମର ବୈଠକରେ ଓଏନଜିସିର ପ୍ରାଇସ ବିଡ ଏବଂ ବିକ୍ରିର ନିୟମ ଓ ସର୍ତ୍ତାବଳୀ ଅନୁମୋଦନ ଲାଭ କରିଛି ।


    ଏହି ଅଧିଗ୍ରହଣ ଦ୍ୱାରା , ଓଏନଜିସି ଭାରତର ପ୍ରଥମ ଊଦ୍ଧ୍ୱର୍ଗାମୀ ଭାବେ ଏକୀକୃତ ‘ ବୃହତ ତୈଳ କମ୍ପାନୀ ’ ରେ ପରିଣତ ହେବ , ଯାହାର ସମଗ୍ର ମୂଲ୍ୟ ଶୃଙ୍ଖଳାରେ ଉପସ୍ଥିତି ରହିବ । ଏହି ଏକୀକୃତ ସଂସ୍ଥା ନିକଟରେ ଉଚ୍ଚ ବିପତିର ମୁକାବିଲା କରିବା , ଅଧିକ ନିବେଶ ସମ୍ପର୍କରେ ନିଷ୍ପତ୍ତି ନେବା ଏବଂ ବିଶ୍ୱ ବଜାରରେ ଅସ୍ଥିର ତୈଳ ଦରର ପ୍ରଭାବକୁ ପ୍ରଭାବହୀନ କରିବା ଲାଗି ଅଧିକ କ୍ଷମତା ରହିବ । ଏହି ପ୍ରକ୍ରିୟାରେ , ଓଏନଜିସି ଗୁରୁତ୍ୱପୂର୍ଣ୍ଣ ମଧ୍ୟଧାରା ଏବଂ ନିମ୍ନଧାରା କ୍ଷମତା ହାସଲ କରିଛି ଏବଂ ବିଭିନ୍ନ ସ୍ତରର ପରିଚାଳନାରେ ଉଚ୍ଚସ୍ତରର ଅର୍ଥବ୍ୟବସ୍ଥା ହାସଲ କରିବ ।


    ଏହି ଅର୍ଥନୈତିକ ଏକତ୍ରୀକରଣ ମାଧ୍ୟମରେ , ଏଚପିସିଏଲ ଏକ ସମନ୍ୱିତ ତଥା ବୃହତ ତୈଳ ଏବଂ ଗ୍ୟାସ ଉଦ୍ୟୋଗ ସମୂହର ସଦସ୍ୟ ଭାବେ ଯୋଗଦାନ କରିବ । ଏହା ଉଦ୍ଧ୍ୱର୍ଗାମୀ ମୂଲ୍ୟ ଶୃଙ୍ଖଳାର ବିଭିନ୍ନ ସ୍ତରରେ ଅଧିକ ଲାଭଜନକ ତାଳମେଳରେ ସହାୟକ ହେବ ଏବଂ ସମୂହ ମଧ୍ୟରେ ଏବଂ ବାହାରେ ଆର୍ଥିକ ଏକୀକରଣର ସନ୍ଧାନ କରିବ । ତେବେ , ଏଚପିସିଏଲ ଏକ ରାଷ୍ଟ୍ରାୟତ୍ତ ଉଦ୍ୟୋଗ (ସିପିଏସଇ) ହୋଇ ରହିବ ।


    **********

    
    
    (Release ID: 1517449) Visitor Counter : 1