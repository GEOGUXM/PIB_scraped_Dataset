      ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ

      ଏସିଆନ-ଭାରତ ନିବେଶ ସମ୍ମିଳନୀ ଉଦଘାଟିତ
      Posted On: 23 JAN 2018 3:57PM by PIB Bhubaneshwar


    ବାଣିଜ୍ୟ ଏବଂ ଉଦ୍ୟୋଗ ମନ୍ତ୍ରୀ ଶ୍ରୀ ସୁରେଶ ପ୍ରଭୁ ଏସିଆନ ଦେଶର ମନ୍ତ୍ରୀ ତଥା ବୈଦେଶିକ ରାଷ୍ଟ୍ରମନ୍ତ୍ରୀ (ସେବା ନିବୃତ) ଜେନେରାଲ ଡଃ ଭିକେ ସିଂଙ୍କ ସହ ଏସିଆନ ଭାରତ ବ୍ୟବସାୟ ତଥା ନିବେଶ ସମ୍ମିଳନୀ ଏବଂ ଏକ୍ସପୋର ଉଦଘାଟନ କରିଛନ୍ତି । ଏସିଆନ ଦେଶର ମନ୍ତ୍ରୀ , ବ୍ରୁନେଇର ବୈଦେଶିକ ଏବଂ ବାଣିଜ୍ୟିକ ମନ୍ତ୍ରୀ ଶ୍ରୀ ଲିମ ଜାଁକ ସେଙ୍ଗ , ଇଣ୍ଡୋନେସିଆ ବାଣିଜ୍ୟିକ ମନ୍ତ୍ରୀ ଶ୍ରୀ ଇନଗୈରସିୟାସ୍ତୋ ଲୁକିତା , ମିଆଁମାରର ଉଦ୍ୟୋଗ ମନ୍ତ୍ରୀ ଉ ଖିନ ମାଉଁଗ ଚୋ , କମ୍ବୋଡିଆର ବୈଦେଶିକ ମନ୍ତ୍ରଣାଳୟର ସଚିବ ଛୁଓନ ଦାରା , ଫିଲିପାଇନ୍ସର ବାଣିଜ୍ୟିକ ଏବଂ ଉଦ୍ୟୋଗ ବିଭାଗର ଅନୁ ସଚିବ ସୁଶ୍ରୀ ନୌରା କାକିଲାଲା ତେରୋଦା , ଥାଇଲାଣ୍ଡର ବାଣିଜ୍ୟିକ ଉପମନ୍ତ୍ରୀ ସୁଶ୍ରୀ ଚୁଟିମା ବିନୟାପ୍ରାଫସାରା , ଭିଏତନାମର ବାଣିଜ୍ୟ ଏବଂ ଉଦ୍ୟୋଗ ଉପମନ୍ତ୍ରୀ କାବୋ କ୍ୟୋକ ହୁଂଗ ତଥା ଏସିଆନର ମହାସଚିବ ଶ୍ରୀ ଲିମ ଜାଁକ ହୋଇ ପ୍ରମୁଖ ଏହି ଅବସରରେ ଉପସ୍ଥିତ ଥିଲେ ।


    ଉଦଘାଟନୀ ଅଧିବେଶନରେ ସମୃଦ୍ଧିର ଭାଗିଦାରିତା ପାଇଁ ପାରସ୍ପରିକ ବ୍ୟବସାୟ ଏବଂ ନିବେଶକୁ ପ୍ରୋତ୍ସାହନ ପ୍ରଦାନ କରିବା ବିଷୟ ଉପରେ ପୂର୍ବର ଦେଶମାନଙ୍କ ସହ ଭାରତର ଆର୍ଥିକ ସମ୍ବନ୍ଧ ମଜଭୁତ କରିବା ଉପରେ ଚର୍ଚ୍ଚା ହୋଇଥିଲା । ଦୁଇ ପକ୍ଷଙ୍କ ସ୍ୱାର୍ଥ ଉଦ୍ଦେଶ୍ୟରେ ଦ୍ୱିପାକ୍ଷିକ ବ୍ୟବସାୟ ଏବଂ ନିବେଶକୁ ବୃଦ୍ଧି କରିବାର ଆବଶ୍ୟକତା ରହିଛି । ଅଧିବେଶନରେ ବିନିର୍ମାଣ କ୍ଷେତ୍ରରେ ଭାରତ ଏବଂ ଏସିଆନ ଦେଶମାନଙ୍କର ବ୍ୟବସାୟକୁ ପ୍ରୋତ୍ସାହିତ କରିବା , କ୍ଷେତ୍ରରେ ଉଦ୍ୟମିତାକୁ ବୃଦ୍ଧି କରିବା ପାଇଁ ଏସଏମଇ ଆର୍ଥିକ ପ୍ରଣାଳୀକୁ ପ୍ରୋତ୍ସାହନ କରିବା ତଥା ନୂତନ ବିଚାର ସୃଷ୍ଟି କରିବା ପାଇଁ ଷ୍ଟାର୍ଟଅପ ସଂସ୍କୃତିକୁ ପ୍ରୋତ୍ସାହିତ କରିବା ନେଇ ବ୍ୟବସାୟିକ ସହାୟତା ପ୍ରୟାସ ଉପରେ ଗୁରୁତ୍ୱ ପ୍ରଦାନ କରାଯାଇଥିଲା ।


    ବାଣିଜ୍ୟ ଏବଂ ଉଦ୍ୟୋଗ ମନ୍ତ୍ରୀ ଶ୍ରୀ ସୁରେଶ ପ୍ରଭୁ ଏସିଆନ ଦେଶର ମନ୍ତ୍ରୀମାନଙ୍କୁ ସେମାନଙ୍କ ଉପସ୍ଥିତି ପାଇଁ ଧନ୍ୟବାଦ ପ୍ରଦାନ କରି କହିଲେ ଯେ ଭାରତ ଏବଂ ଏସିଆନ ଦେଶମାନଙ୍କ ମଧ୍ୟରେ ସମ୍ପର୍କ ଗଭୀର ଏବଂ ମଜଭୁତ । ସେ କହିଲେ ଯେ ଭାରତ ଏସିଆନ ଦେଶମାନଙ୍କ ସହିତ ଭବିଷ୍ୟତରେ ସହଯୋଗ ବୃଦ୍ଧି କରିବା ଦିଗରେ ଦୃଷ୍ଟି ରଖିଛି ଏବଂ ଆଗାମୀ 4 ଦିନ ପାଇଁ ସମସ୍ତ କାର୍ଯ୍ୟକ୍ରମକୁ ଭାଗିଦାରିତା ଏବଂ ସମାନ ନିୟତି ଉତ୍ସବ ଭାବେ ପାଳନ କରାଯିବା ଲାଗି ପ୍ରସ୍ତୁତ । ସେ କହିଲେ ଯେ ଏହି ଆୟୋଜନ ଫଳରେ ଆଗାମୀ 25 ବର୍ଷ ପାଇଁ ଭାରତ-ଏସିଆନ ସମ୍ବନ୍ଧରେ ସୁଧାର ଆଣିବାରେ ସହାୟକ ହେବ ।


    ଏସିଆନ-ଭାରତ ଏକ୍ସପୋରେ ଭାରତର ବ୍ୟବସାୟ ଏବଂ ସେବା କ୍ଷେତ୍ର ତଥା ଏସିଆନ କ୍ଷେତ୍ରର ଶ୍ରେଷ୍ଠତା ପ୍ରଦର୍ଶନ କରାଯାଇଛି । ଏକ୍ସପୋରେ ଅବସଂରଚନା , ମ୍ୟାନୁଫ୍ୟାକ୍ଚରିଂ ଏବଂ ଇଞ୍ଜିନିୟରିଂ , ଆଇସିଟି , ସ୍ୱାସ୍ଥ୍ୟ , ପର୍ଯ୍ୟଟନ , ପରିବେଶ , କୃଷି , ବିଜ୍ଞାନ ଏବଂ ପ୍ରାଦ୍ୟୋଗିକୀ , ପୁଞ୍ଜି ଏବଂ ବ୍ୟାଙ୍କିଙ୍ଗ , ଲଜିଷ୍ଟିକ୍ସ ତଥା ରିଟେଲ କ୍ଷେତ୍ରର କ୍ରେତା ଏବଂ ପ୍ରଦର୍ଶକ ଭାଗ ନେଇଛନ୍ତି । ଏକ୍ସପୋରେ ଏସିଆନ ଦେଶର ବ୍ୟବସାୟ ତଥା କାର୍ଯ୍ୟକାରୀ ଅଧିକାରୀ ଭାଗ ନେଉଛନ୍ତି । ଏଥିରେ ଏସିଆନ ଦେଶର ତଥା ଭାରତୀୟ ରାଜ୍ୟ ଏବଂ ନିର୍ୟାତ ସମ୍ବର୍ଦ୍ଧନ ପରିଷଦର ମଂଚ ରହିଛି ।


    ଆୟୋଜନର ଦ୍ୱିତୀୟ ଦିନ ଅର୍ଥାତ 2018 ଜାନୁଆରୀ 23 ରେ ସେବା କ୍ଷେତ୍ର , କ୍ଷେତ୍ରୀୟ ମୂଲ୍ୟଯୁକ୍ତ ଚେନ ଏବଂ ସଂଯୁକ୍ତି , କୃଷି , ବ୍ୟବସାୟ ତଥା ନିବେଶ ପରି ପାରମ୍ପରିକ ହିତ ବିଷୟ ଉପରେ ଚର୍ଚ୍ଚା କରାଯିବ । ବୈଷୟିକ ଅଧିବେଶନର ଅଧ୍ୟକ୍ଷତା ଇଲେକ୍ଟ୍ରୋନିକ୍ସ ତଥା ସୂଚନା ପ୍ରାଦ୍ୟୋଗିକୀ ଏବଂ ଆଇନ ମନ୍ତ୍ରୀ ଶ୍ରୀ ରବିଶଙ୍କର ପ୍ରସାଦ , ଖାଦ୍ୟ ପ୍ରସ୍ତୁତୀକରଣ ଉଦ୍ୟୋଗ ମନ୍ତ୍ରୀ ଶ୍ରୀମତି ହରସିମରନ କୌରଙ୍କ ଦ୍ୱାରା କରାଯିବ ଏବଂ ବିତ ତଥା କର୍ପୋରେଟ କାର୍ଯ୍ୟମନ୍ତ୍ରୀ ଶ୍ରୀ ଅରୁଣ ଜେଟଲୀ ଉଦଯାପନୀ ଉତ୍ସବକୁ ସମ୍ବୋଧିତ କରିବେ ।


    ************


    

    
    (Release ID: 1517629) Visitor Counter : 3