      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      795 ପୁଲିସ ଅଧିକାରୀ ପାଇବେ ସାଧାରଣତନ୍ତ୍ର ଦିବସ ପୁଲିସ ପଦକ
      • ଓଡ଼ିଶାର 3 ଜଣ ଅଫିସରଙ୍କୁ ସାହସିକତା ପାଇଁ ପୁଲିସ ପଦକ
      • 7 ଜଣଙ୍କୁ ଉଲ୍ଲେଖନୀୟ ସେବା ପାଇଁ ପୁଲିସ ପଦକ
      Posted On: 24 JAN 2018 7:35PM by PIB Bhubaneshwar


    ଚଳିତ ବର୍ଷ ସାଧାରଣତନ୍ତ୍ର ଦିବସ ଅବସରରେ 795 ଜଣ ପୁଲିସ ଅଧିକାରୀଙ୍କୁ ପୁଲିସ ପଦକ ପ୍ରଦାନ କରାଯିବ । 107 ଜଣଙ୍କୁ ସାହସିକତା ପାଇଁ ପୁଲିସ ପଦକ (ପିଏମଜି) , ଉଲ୍ଲେଖନୀୟ ସେବା ପାଇଁ 75 ଜଣଙ୍କୁ ରାଷ୍ଟ୍ରପତି ପୁଲିସ ପଦକ ଏବଂ 613 ଜଣଙ୍କୁ ସଂସ୍କାରମୂଳକ ସେବା ପାଇଁ ପୁଲିସ ପଦକ ପ୍ରଦାନ କରାଯିବ ।


    ସାହସିକତା ପାଇଁ ପଦକ ପାଉଥିବା 107 ଜଣଙ୍କ ମଧ୍ୟରେ ଜାମ୍ମୁ-କଶ୍ମୀରର 66ଜଣ , ବାମପନ୍ଥୀ ଉଗ୍ରବାଦ ପ୍ରଭାବିତ ଅଂଚଳର 35 ଜଣ ଏବଂ ଉତ୍ତର-ପୂର୍ବାଂଚଳରୁ 3 ଜଣ ଅଛନ୍ତି । ଏମାନଙ୍କ ମଧ୍ୟରେ ଜାମ୍ମୁ-କଶ୍ମୀର ପୁଲିସର 38 ଜଣ , ସିଆରପିଏଫର 35 ଜଣ ଏବଂ ଛତିଶଗଡ଼ର 10 ଜଣ ଅଛନ୍ତି । ଚଳିତ ବର୍ଷ ଭାରତୀୟ ପୁଲିସ ସେବାର 5 ଜଣ ଅଫିସରଙ୍କୁ ସାହସିକତା ପାଇଁ ପୁଲିସ ପଦକ ମିଳୁଛି ।


    ଓଡ଼ିଶାର 3 ଜଣ ଅଫିସରଙ୍କୁ ସାହସିକତା ପାଇଁ ପୁଲିସ ପଦକ ଏବଂ 7 ଜଣଙ୍କୁ ଉଲ୍ଲେଖନୀୟ ସେବା ପାଇଁ ପୁଲିସ ପଦକ ମିଳିବ ।


    ସାହସିକତା ପାଇଁ ପୁଲିସ ପଦକ ପାଇବାକୁ ଥିବା ବ୍ୟକ୍ତିଙ୍କ ମଧ୍ୟରେ ଅଛନ୍ତି ଓଡ଼ିଶାର କନଷ୍ଟେବଳ ଅନନ୍ତ କାଡ୍ରାକା , କନଷ୍ଟେବଳ ତେଦ୍ୟୁରାମ୍ପା ସବର ଏବଂ କୁମାର ହୁଇକା ।


    ଉଲ୍ଲେଖନୀୟ ସେବା ପାଇଁ ରାଷ୍ଟ୍ରପତି ପୁଲିସ ପଦକ ପାଉଥିବା ବ୍ୟକ୍ତିଙ୍କ ମଧ୍ୟରେ ଅଛନ୍ତି , ସିଆରପିଏଫ୍ ଆଇଜି (ଭୁବନେଶ୍ୱର) କମଳାକାନ୍ତ ଶର୍ମା ।


    ଉଲ୍ଲେଖନୀୟ ସେବା ପାଇଁ ପୁଲିସ ପଦକ ପାଉଥିବା ବ୍ୟକ୍ତିଙ୍କ ମଧ୍ୟରେ ଅଛନ୍ତି ଓଡ଼ିଶାର , ଭୁବନେଶ୍ୱରର ଆସିଷ୍ଟାଂଟ ସବ୍ ଇନ୍ସପେକ୍ଟର ବି. ଦୁର୍ଗାପ୍ରସାଦ ରାଓ , ଭୁବନେଶ୍ୱରର ଏଏସ୍ଆଇ ଏସ କେ ଅନୱର , କୋରାପୁଟର ହାବିଲଦାର ସୁଧାଂଶୁ ମୋହନ ଦେହୁରୀ , କଟକ ଭିଜିଲାନ୍ସର କନଷ୍ଟେବଳ ଶତ୍ରୁଘ୍ନ ବରାଳ , ଭୁବନେଶ୍ୱର ୟୁପିଡିର କନଷ୍ଟେବଳ ନରେନ୍ଦ୍ର ପାଲ , କଟକ ୟୁପିଡିର କନଷ୍ଟେବଳ ଭି. ନାଗେଶ୍ୱର ରାଓ ଏବଂ ଭୁବନେଶ୍ୱର ଓଏସଏପି ବାଟାଲିଅନର ସିପାହୀ ସଞ୍ଜୟ କୁମାର ରାୟ , ଭୁବନେଶ୍ୱର ସିଆରପିଏଫର ଏଏସ୍ଆଇ ମାୟାଧର ବେହେରା ।


    **********

    
    
    (Release ID: 1517716) Visitor Counter : 8