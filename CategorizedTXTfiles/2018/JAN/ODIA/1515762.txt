      ମାନବ ସମ୍ବଳ ବିକାଶ ମନ୍ତ୍ରଣାଳୟ

      ବିଦ୍ୟାଳୟ ଏବଂ ମହାବିଦ୍ୟାଳୟମାନଙ୍କରେ ଦିବ୍ୟାଙ୍ଗଙ୍କ ପାଇଁ ଭିତ୍ତିଭୂମି ବିକାଶ
      Posted On: 04 JAN 2018 8:33PM by PIB Bhubaneshwar


    ସମସ୍ତ କେନ୍ଦ୍ରୀୟ ଅନୁଦାନ ପ୍ରାପ୍ତ ଶିକ୍ଷାନୁଷ୍ଠାନ ମାନଙ୍କର ବିଲ୍ଡିଂରେ ଦିବ୍ୟାଙ୍ଗମାନଙ୍କ ପାଇଁ ବାଧାବିହିନ ଭିତ୍ତିଭୂମିର ନିର୍ମାଣ ନିଶ୍ଚିତ କରିବା ପାଇଁ ମାନବ ସମ୍ବଳ ବିକାଶ ମନ୍ତ୍ରଣାଳୟ ଅନେକ ସମୟରେ ବିବିଧ ସୂଚନା ପ୍ରଦାନ କରିଛି । ପିଡବ୍ଳୁଡି ଆଇନ ଅନୁସାରେ ଏଥିରେ ରାମ୍ପ , ରେଲ , ଲିଫ୍ଟ , ହୁଇଲ ଚେୟାର ବ୍ୟବହାର କରୁଥିବା ବ୍ୟକ୍ତିଙ୍କ ପାଇଁ ସ୍ୱତନ୍ତ୍ର ପାଇଖାନା , ବ୍ରେଲି ସିଗନେଜ , ଅଡିଟୋରୀ ସିଗନାଲ , ଟାକ୍ଟାଇଲ ଫ୍ଲୋରିଂ ଆଦି ସୁବିଧା ରହିବାର ଆବଶ୍ୟକତା ରହିଛି ।


    ପିଡବ୍ଲୁଡିର ସମସ୍ତ ସ୍ଥାନରେ ପହଂଚ ଲାଗି ସୁଗମ୍ୟ ଭାରତ ଅଭିଯାନକୁ ଏକ ଜାତୀୟ ଫ୍ଲାଗସିପ ଅଭିଯାନରେ ପରିଣତ କରିବା ପାଇଁ ବିଶ୍ୱବିଦ୍ୟାଳୟ ଅନୁଦାନ କମିଶନ ( UGC ) ବିଭିନ୍ନ ସମୟରେ ବିବିଧ ସୂଚନା ପ୍ରଦାନ କରିଛି । ବୈଷୟିକ ଶିକ୍ଷାନୁଷ୍ଠାନ ଗୁଡିକରେ ଭିନ୍ନକ୍ଷମ ବ୍ୟକ୍ତିମାନଙ୍କ ଶିକ୍ଷାଗ୍ରହଣକୁ ପ୍ରୋତ୍ସାହିତ କରିବା ପାଇଁ ସର୍ବଭାରତୀୟ ବୈଷୟିକ ଶିକ୍ଷାନୁଷ୍ଠାନ ପରିଷଦ ( AICTE ) ଦ୍ୱାରା ଅନୁମୋଦିତ ଶିକ୍ଷାନୁଷ୍ଠାନମାନଙ୍କ ପାଇଁ ମଧ୍ୟ ବାଧାମୁକ୍ତ ଭିତ୍ତିଭୂମି ପ୍ରତିଷ୍ଠା କରିବା ବାଧ୍ୟତାମୂଳକ କରାଯାଇଛି ।


    ମୁକ୍ତ ଏବଂ ବାଧ୍ୟତାମୂଳକ ଶିକ୍ଷା ନେଇ ପିଲାମାନଙ୍କ ଅଧିକାର ( RTE ) ଆଇନ , 2009 ଅନୁଯାୟୀ ପ୍ରତ୍ୟେକ ବିଦ୍ୟାଳୟରେ ବାଧାମୁକ୍ତ ସୁବିଧା ରହିବା ଆବଶ୍ୟକ । 2020 ମାର୍ଚ୍ଚ ସୁଧା ସିଡ଼ବ୍ଲୁଏସଏନ ପିଲାଙ୍କ ସୁବିଧା ଲାଗି ଶତକଡା 100 ପ୍ରତିଶତ ବାଧାମୁକ୍ତ ଅଂଚଳ ପ୍ରତିଷ୍ଠା ଲାଗି ମାନବ ସମ୍ବଳ ବିକାଶ ମନ୍ତ୍ରଣାଳୟ 2017 ମାର୍ଚ୍ଚ 22 ରେ ପ୍ରତ୍ୟେକ ରାଜ୍ୟ ଏବଂ କେନ୍ଦ୍ରଶାସିତ ଅଂଚଳମାନଙ୍କୁ ଉପଦେଶ ପ୍ରଦାନ କରିଛନ୍ତି ।


    CWSN ର ପିଲାମାନଙ୍କ ସୁବିଧା ପାଇଁ ପ୍ରାଥମିକ ଶିକ୍ଷାନୁଷ୍ଠାନମାନଙ୍କରେ ବାଧାମୁକ୍ତ ସୁବିଧା ପ୍ରଦାନ କରିବା ଲାଗି କେନ୍ଦ୍ର ଦ୍ୱାରା ପ୍ରଦାନ କରାଯାଉଥିବା ସର୍ବଶିକ୍ଷା ଅଭିଯାନ ( SSA ) ରେ ବ୍ୟବସ୍ଥା ରହିଛି । ଏକୀକୃତ ଜିଲ୍ଲା ସୂଚନା ଶିକ୍ଷା ପଦ୍ଧତି ମୁତାବକ 2015-16 ରେ 61.83 ପ୍ରତିଶତ ପ୍ରାଥମିକ ବିଦ୍ୟାଳୟମାନଙ୍କରେ ରାମ୍ପର ସୁବିଧା ରହିଛି ଏବଂ 23.08 ପ୍ରତିଶତ ବିଦ୍ୟାଳୟମାନଙ୍କରେ ସିଡବ୍ଲୁଏସଏନ ସହାୟକ ପାଇଖାନା ବ୍ୟବସ୍ଥା ରହିଛି ।


    ବର୍ତ୍ତମାନ ସୁଦ୍ଧା ଦେଶର 1180 କେନ୍ଦ୍ରୀୟ ବିଦ୍ୟାଳୟମାନଙ୍କ ମଧ୍ୟରୁ 1080 କେନ୍ଦ୍ରୀୟ ବିଦ୍ୟାଳୟରେ ଗ୍ରାଉଣ୍ଡ ଲେବୁଲ ପର୍ଯ୍ୟନ୍ତ ର୍ୟାମ୍ପର ସୁବିଧା ରହିଛି ଏବଂ 979 ଟି କେନ୍ଦ୍ରୀୟ ବିଦ୍ୟାଳୟମାନଙ୍କରେ ସ୍ୱତନ୍ତ୍ର ପାଇଖାନାର ସୁବିଧା ରହିଛି । ଆରଏମଏସଏର ଅଂଶବିଶେଷ ଭାବେ ଏମଏଚଆରଡି ମାଧ୍ୟମିକ ଶିକ୍ଷାରେ ସମସ୍ତ ଭିନ୍ନକ୍ଷମ ବ୍ୟକ୍ତିଙ୍କ ପାଇଁ ଶିକ୍ଷା ଯୋଜନାର ପ୍ରଣୟନ କରୁଛି । ଆଇଡିଏସଏସ ଅଧୀନରେ ଜଣେ ପିଲାକୁ ବାର୍ଷିକ କେନ୍ଦ୍ରୀୟ ଅନୁଦାନ ଭାବେ 3000 ଟଙ୍କା ଲେଖାଁଏ ପ୍ରଦାନ କରାଯାଉଛି । ଏତଦବ୍ୟତୀତ ସ୍ୱତନ୍ତ୍ର ଶିକ୍ଷକ ନିଯୁକ୍ତି ପାଇଁ ସମର୍ଥନ , ଉପଯୁକ୍ତ କୋଠରୀ ପ୍ରସ୍ତୁତି , ବିଦ୍ୟାଳୟମାନଙ୍କୁ ବାଧାମୁକ୍ତ ଅଂଚଳରେ ପରିଣତ କରିବା , ପିତାମାତା , ପ୍ରଶାସକ ଏବଂ ଶିକ୍ଷାବିତମାନଙ୍କୁ ଅନ୍ତର୍ଭୁକ୍ତ କରିବା ନେଇ ପ୍ରୟାସ କରାଯାଉଛି ।


    ୟୁଜିସି ମହାବିଦ୍ୟାଳୟମାନଙ୍କୁ ବିଲ୍ଡିଂ ନିର୍ମାଣ ପାଇଁ ଅନୁଦାନ ପ୍ରଦାନ କରୁଛି । ମହାବିଦ୍ୟାଳୟମାନଙ୍କ ବିଲ୍ଡିଂ ନିର୍ମାଣ କରିବା ନେଇ ନିର୍ଦ୍ଦେଶାବଳୀରେ ରାମ୍ପ , ରେଲ , ସ୍ୱତନ୍ତ୍ର ପାଇଖାନା ତଥା ଭିନ୍ନକ୍ଷମ ବ୍ୟକ୍ତିମାନଙ୍କ ସହାୟକ ହେଲା ଭଳି ଅନ୍ୟାନ୍ୟ ସହାୟକ ବ୍ୟବସ୍ଥା ଉପଲବ୍ଧ କରାଇବା ନିମନ୍ତେ ଆବଶ୍ୟକ ପରିବର୍ତ୍ତନ କରିବା ପାଇଁ ସୂଚନା ପ୍ରଦାନ କରାଯାଇଛି । ଏହି ସୁବିଧା ପ୍ରଦାନ କରାଯିବା ବାଧ୍ୟତାମୂଳକ କରାଯାଇଛି ।


    ଇମ୍ପ୍ଲିମେଣ୍ଟସନ ଅଫ ପର୍ସନ୍ସ ଉଇଥ ଡିଜାବିଲିଟିଜ ଯୋଜନା ( SIDPA ) , 1995 ଅଧୀନରେ ସାମାଜିକ ନ୍ୟାୟ ଏବଂ ସଶକ୍ତୀକରଣ ମନ୍ତ୍ରଣାଳୟ ମଧ୍ୟ ସରକାରୀ ବିଲ୍ଡିଂ ଗୁଡ଼ିକରେ ବାଧାମୁକ୍ତ ବ୍ୟବସ୍ଥା କରିବା ପାଇଁ ଅନୁଦାନ ପ୍ରଦାନ କରୁଛି ।


    ରାଜ୍ୟସଭାରେ ଏକ ପ୍ରଶ୍ନର ଲିଖିତ ଉତ୍ତରରେ ମାନବ ସମ୍ବଳ ବିକାଶ ମନ୍ତ୍ରୀ ଡଃ ସତ୍ୟପାଲ ସିଂ ଏହି ସୂଚନା ପ୍ରଦାନ କରିଛନ୍ତି ।


    ************

    
    
    (Release ID: 1515762) Visitor Counter : 5