      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      100ତମ ଉପଗ୍ରହର ସଫଳ ପ୍ରକ୍ଷେପଣ ଲାଗି ଇସ୍ରୋ ଟିମକୁ ପ୍ରଧାନମନ୍ତ୍ରୀଙ୍କ ଅଭିନନ୍ଦନ
      Posted On: 12 JAN 2018 5:46PM by PIB Bhubaneshwar


    ଇସ୍ରୋ ଟିମକୁ ଏହାର 100ତମ ଉପଗ୍ରହର ସଫଳ ପ୍ରକ୍ଷେପଣ ଲାଗି ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଅଭିନନ୍ଦନ ଜଣାଇଛନ୍ତି ।


    “ ଆଜି ପିଏସଏଲଭିର ସଫଳ ପ୍ରକ୍ଷେପଣ ଲାଗି ମୁଁ ଇସ୍ରୋ ଏବଂ ଏହାର ବୈଜ୍ଞାନିକମାନଙ୍କୁ ହୃଦୟ ଭରା ଅଭିନନ୍ଦନ ଜଣାଉଛି । ନୂତନ ବର୍ଷରେ ଏହି ସଫଳତା ଏବଂ ମହାକାଶ ବିଜ୍ଞାନ କ୍ଷେତ୍ରରେ ଦେଶର ଦୃତ ଅଗ୍ରଗତି ଆମ ଦେଶର ନାଗରିକ , କୃଷକ ଏବଂ ମତ୍ସ୍ୟଜୀବିମାନଙ୍କ ପାଇଁ ଲାଭପ୍ରଦ ହେବ ।


    ଇସ୍ରୋ ଦ୍ୱାରା 100ତମ ଉପଗ୍ରହର ସଫଳ ପ୍ରକ୍ଷେପଣ ଏହାର ଗୌରବମୟ ସଫଳତା ଏବଂ ଭାରତର ମହାକାଶ କାର୍ଯ୍ୟକ୍ରମର ଉଜ୍ଜ୍ୱଳ ଭବିଷ୍ୟତକୁ ସୂଚିତ କରେ ।


    ଭାରତୀୟ ସଫଳତାର ଲାଭ ଏହାର ଅଂଶୀଦାରଙ୍କ ପାଇଁ ମଧ୍ୟ ଉପଲବ୍ଧ! 31ଟି ଉପଗ୍ରହ ମଧ୍ୟରୁ 6ଟି ରାଷ୍ଟ୍ରର 28ଟି ଉପଗ୍ରହକୁ ଆଜିର ପ୍ରକ୍ଷେପଣ ମାଧ୍ୟମରେ ପ୍ରେରିତ କରାଯାଇଛି ,” ବୋଲି ପ୍ରଧାନମନ୍ତ୍ରୀ ପ୍ରକାଶ କରିଛନ୍ତି ।


    **********

    
    
    (Release ID: 1516567) Visitor Counter : 19