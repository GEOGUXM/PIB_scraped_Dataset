      ନୀତି ଆୟୋଗ

      2018-19ରେ ଜିଡିପି ଅଭିବୃଦ୍ଧି ହାର ଆହୁରି ସୁଦୃଢ଼ ହେବ : ନୀତି ଆୟୋଗ
      Posted On: 05 JAN 2018 6:27PM by PIB Bhubaneshwar


    ନୀତି ଆୟୋଗର ଉପାଧ୍ୟକ୍ଷ ଡ. ରାଜୀବ କୁମାର କହିଛନ୍ତି ଯେ 2018-19 ଆର୍ଥିକ ବର୍ଷରେ ଜିଡିପି ଅଭିବୃଦ୍ଧି ହାର ଆହୁରି ଅଧିକ ସୁଦୃଢ଼ ହୋଇଯିବ । ଆଜି ଜାରି ହୋଇଥିବା ବିକାଶ ପୂର୍ବାନୁମାନ ଉପରେ ପ୍ରତିକ୍ରିୟା ବ୍ୟକ୍ତ କରି ସେ କହିଥିଲେ ଯେ 2017-18 ବର୍ଷର ଦ୍ୱିତୀୟାର୍ଦ୍ଧ ବେଳକୁ ଜିଡିପି ଅଭିବୃଦ୍ଧି ହାର ବୃଦ୍ଧି ପାଇ 7 ପ୍ରତିଶତ ପର୍ଯ୍ୟନ୍ତ ପହଁଚିଯାଇଛି । ଯାହାଦ୍ୱାରା ବାର୍ଷିକ ଅଭିବୃଦ୍ଧି ହାର 6.5 ପ୍ରତିଶତ ହୋଇଯାଇଛି । ନୀତି ଆୟୋଗର ଉପାଧ୍ୟକ୍ଷ ଆହୁରି କହିଛନ୍ତି ଯେ ଗତ ତ୍ରୈମାସଗୁଡ଼ିକରେ ଆର୍ଥିକ କାର୍ଯ୍ୟକଳାପ ତ୍ୱରାନ୍ୱିତ ହୋଇଛି ଏବଂ ବିନିର୍ମାଣ ପିଏମଆଇ ବର୍ତ୍ତମାନ 5 ବର୍ଷରେ ସର୍ବୋଚ୍ଚ ସ୍ତର 54 ପ୍ରତିଶତରେ ପହଁଚିଛି । ଏଫଏମସିଜିର ଚାହିଦାରେ ଦ୍ରୁତ ଅଭିବୃଦ୍ଧି ହେବା କାରଣରୁ ଆଗାମୀ ଦିନରେ ଏହା ଆହୁରି ସୁଦୃଢ଼ ହେବ ବୋଲି ଆଶା କରାଯାଉଛି । ସେଥିପାଇଁ 2018-19 ଆର୍ଥିକ ବର୍ଷ କାଳରେ ଜିଡିପି ଅଭିବୃଦ୍ଧି ହାର ଆହୁରି ଅଧିକ ସୁଦୃଢ଼ ହେବ ।


    ସପ୍ତମ ବେତନ ଆୟୋଗଙ୍କ ସୁପାରିସ କାର୍ଯ୍ୟକାରୀ କରାଯିବା କାରଣରୁ 2016-17 ଆର୍ଥିକ ବର୍ଷରେ ସରକାରୀ ବ୍ୟୟ ଶୀର୍ଷସ୍ଥାନରେ ପହଁଚିଯାଇଥିଲା । ଏହାର ପ୍ରଭାବ ସତ୍ୱେ ଦ୍ୱିତୀୟ ତ୍ରୈମାସରେ ଅଭିବୃଦ୍ଧି ହାର ମଜଭୁତ ହୋଇଥିବା ପରଲକ୍ଷିତ ହୋଇଥିଲା । ସେଥିପାଇଁ ଏହି ପୂର୍ବାନୁମାନ ଗୁରୁତ୍ୱପୂର୍ଣ୍ଣ ବୋଲି ଡ. କୁମାର କହିଛନ୍ତି ।


    **********

    
    
    (Release ID: 1515830) Visitor Counter : 15