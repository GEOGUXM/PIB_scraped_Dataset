      ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ

      ସିଆଇପିଏଏମ-ଡିଆଇପିପି ଦ୍ୱାରା ବୈାଦ୍ଧିକ ସମ୍ପଦ ପ୍ରତିଯୋଗିତାର ଶୁଭାରମ୍ଭ
      • ବିଜେତା ଦଳକୁ 4 ଲକ୍ଷ ଟଙ୍କା ନଗଦ ପୁରସ୍କାର ସହିତ ପ୍ରମାଣ ପତ୍ର

      Posted On: 15 JAN 2018 2:33PM by PIB Bhubaneshwar

    କେନ୍ଦ୍ର ସରକାରଙ୍କ ଔଦ୍ୟୋଗିକ ନୀତି ଏବଂ ପ୍ରୋତ୍ସାହନ ବିଭାଗ ( DIPP ) ଅନ୍ତର୍ଗତ ଆଇପିଆର ପ୍ରୋତ୍ସାହନ ଏବଂ ପ୍ରବନ୍ଧନ ପ୍ରକୋଷ୍ଠ ( CIPAM ) ଆସୋକାମ ଏବଂ ଏରିକ୍ସନ ଭାରତ ସହଯୋଗରେ ମହାବିଦ୍ୟାଳୟ ଏବଂ ବିଶ୍ୱବିଦ୍ୟାଳୟ ଛାତ୍ରମାନଙ୍କ ପାଇଁ ଅଭିନବ ବୌଦ୍ଧିକ ସମ୍ପଦ ପ୍ରତିଯୋଗିତା ‘ ଆଇ ପ୍ରିଜିମ ’ ର ଶୁଭାରମ୍ଭ ହୋଇଛି ।


    ଏହି ପ୍ରତିଯୋଗିତା ଅନ୍ତର୍ଗତ ଛାତ୍ରମାନଙ୍କଠାରୁ 30 ଏବଂ 60 ସେକେଣ୍ଡର ଦୁଇଟି ଶ୍ରେଣୀରେ ଚୋରି ଏବଂ ଜାଲିଆତି ଉପରେ ଚଳଚ୍ଚିତ୍ର ନିର୍ମାଣ କରିବା ନେଇ ଆବେଦନ ଆମନ୍ତ୍ରଣ କରାଯାଇଛି । ଏହି ପ୍ରତିଯୋଗିତାର ଏକ ଅନ୍ୟ ଶ୍ରେଣୀରେ ବୌଦ୍ଧିକ ସମ୍ପଦ ଉପରେ ମୋବାଇଲ ଗେମିଙ୍ଗ ଆପ ମଧ୍ୟ ରହିଛି । ଏହି ପ୍ରତିଯୋଗିତା ପାଇଁ 2018 ମାର୍ଚ 31 ପର୍ଯ୍ୟନ୍ତ ଆବେଦନ ପଠାଯାଇପାରିବ । ପ୍ରତିଯୋଗିତାରେ ବିଜେତା ଦଳକୁ 4 ଲକ୍ଷ ନଗଦ ପୁରସ୍କାର ସହିତ ସ୍ମୃତି ଚିହ୍ନ , ପ୍ରମାଣ ପତ୍ର ଏବଂ ସିଆଇପିଏଏମ ଅଧିକାରିକ ୱେବସାଇଟ www.cipam.gov.in ରେ ପ୍ରଦର୍ଶିତ କରାଯିବ । ଏହି ପ୍ରତିଯୋଗିତାର ଉଦ୍ଦେଶ୍ୟ ହେଉଛି ଯୁବ ପିଢ଼ି ମଧ୍ୟରେ ନବ ପ୍ରବର୍ତ୍ତନ ଏବଂ ରଚନାତ୍ମକତା ସଂସ୍କୃତିକୁ ବୃଦ୍ଧି କରିବା । ଏହା ଯୁବପିଢ଼ୀଙ୍କୁ ରାଷ୍ଟ୍ରୀୟ ସ୍ତରରେ ସେମାନଙ୍କ ରଚନାକୁ ପରିଚୟ ପ୍ରଦାନ କରିବା ପାଇଁ ଏକ ଅବସର ପ୍ରଦାନ କରିବ ।


    ଜାଲିଆତି ଏବଂ ଚୋରି , ଉଦ୍ୟୋଗ ମାନଙ୍କୁ ଅନେକ କ୍ଷତି ପହଂଚାଇଥାଏ ଏବଂ ଗ୍ରାହକମାନଙ୍କୁ ଏନେଇ ସୁରକ୍ଷା ସମ୍ବନ୍ଧୀୟ ବିପଦ ରହିଛି । ସାମାଜିକ ଏବଂ ଆର୍ଥିକ ପ୍ରଭାବ ସମ୍ବନ୍ଧରେ ସୀମିତ ଜ୍ଞାନ କାରଣରୁ ନକଲି ସାମଗ୍ରୀର ସଂଚାର ଓ ଉପଯୋଗ ହୋଇଥାଏ ଏବଂ ଏ ସମ୍ବନ୍ଧରେ ସଚେତନତା ସୃଷ୍ଟି କରିବା ଦ୍ୱାରା ଏହା ଉପରେ ରୋକ ଲଗାଇବାରେ ସହାୟତା ମିଳିବ ।


    ପ୍ରତିଯୋଗିତା ସମ୍ବନ୍ଧରେ ବିସ୍ତୃତ ବିବରଣୀ ଏବଂ ନିୟମିତ ଅପଡେଟ ପାଇଁ ୱେବସାଇଟ , www.iprism.co.in ଟ୍ୱିଟ୍ଟରରେ @CIPAM_India ଏବଂ ଫେସବୁକରେ CIPAM India ର ସହାୟତା ନିଆଯାଇ ପାରିବ ।


    ଦେଶରେ ଆଇପି ଇକୋ ପ୍ରଣାଳୀ ରଚନା କରିବା ପାଇଁ ରାଷ୍ଟ୍ରୀୟ ଆଇପିଆର ନୀତିକୁ 2016 ମେ 12 ତାରିଖରେ ଗ୍ରହଣ କରାଯାଇଥିଲା । ଡିଆଇପିପି ଅନ୍ତର୍ଗତ ଏକ ବ୍ୟବସାୟିକ ଅଙ୍ଗ ସିଆଇପିଏଏମ ଅନେକ କାର୍ଯ୍ୟରେ ସକ୍ରିୟ ରୂପରେ ଜଡିତ ରହିଛି , ଯେଉଁଥିରେ ରାଷ୍ଟ୍ରବ୍ୟାପୀ ସଚେତନତା ଅଭିଯାନ ସାମିଲ ରହିଛି ।


    *************

    
    
    (Release ID: 1516812) Visitor Counter : 4