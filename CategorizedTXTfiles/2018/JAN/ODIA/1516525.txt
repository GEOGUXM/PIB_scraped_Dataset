      ରେଳ ମନ୍ତ୍ରଣାଳୟ

      ମୋବାଇଲ ଆପ ଦ୍ୱାରା ବୁକ୍ ହୋଇଥିବା ଟିକେଟର ତ୍ୱରିତ ପ୍ରିଣ୍ଟିଙ୍ଗ ପାଇଁ କିଓସ୍କ ମେସିନ୍ ସେବା ଆରମ୍ଭ
      • ମୁମ୍ବାଇର 5 ସହରତଳି ଷ୍ଟେସନରେ ୱେଷ୍ଟର୍ଣ୍ଣ ରେଲୱେ ପକ୍ଷରୁ ଆରମ୍ଭ ହେଲା ଓସିଆର କିଓସ୍କ ମେସିନ୍ ବ୍ୟବସ୍ଥା
      • ଯାତ୍ରୀଙ୍କୁ ଏଭଳି ସୁବିଧା ଦେବାରେ ୱେଷ୍ଟର୍ଣ୍ଣ ରେଳବାଇ ଦେଶରେ ପ୍ରଥମ ଜୋନ
      Posted On: 11 JAN 2018 3:10PM by PIB Bhubaneshwar


    ମୁମ୍ବାଇର 5ଟି ସହରତଳି ଷ୍ଟେସନରେ ୱେଷ୍ଟର୍ଣ୍ଣ ରେଲୱେ ପକ୍ଷରୁ 2018 ଜାନୁଆରୀ 11 ତାରିଖରେ ଆରମ୍ଭ କରାଯାଇଛି ଓସିଆର କିଓସ୍କ ମେସିନ୍ ବ୍ୟବସ୍ଥା । ୟୁଟିଏସ ମୋବାଇଲ ଆପ୍ ଦ୍ୱାରା ଯେଉଁମାନେ ଟିକେଟ ବୁକିଂ କରୁଛନ୍ତି , ସେମାନେ ତ୍ୱରିତ ଟିକେଟ ପ୍ରିଣ୍ଟିଙ୍ଗ କରିବା ପାଇଁ ଏହି ମେସିନ୍ ବସାଯାଇଛି । ଯାତ୍ରୀଙ୍କୁ ଏଭଳି ସୁବିଧା ଦେବାରେ ୱେଷ୍ଟର୍ଣ୍ଣ ରେଳବାଇ ଦେଶରେ ପ୍ରଥମ ଜୋନ୍ ।


    ପ୍ରତ୍ୟେକ କାର୍ଯ୍ୟରେ ନୂତନ ଟେକ୍ନୋଲୋଜି ଆରମ୍ଭ କରିବାକୁ ରେଳବାଇ ଉଦ୍ୟମ ଜାରି ରଖିଛି । ଏବେ ସହରତଳି ଷ୍ଟେସନ ମାନଙ୍କରେ ୟୁଟିଏସ୍ ଆପ୍ ମାଧ୍ୟମରେ ଟିକେଟ ବୁକିଂ କରୁଥିବା ଯାତ୍ରୀମାନେ ଯେପରି ତ୍ୱରିତ ଟିକେଟ ପ୍ରିଣ୍ଟିଙ୍ଗ କରିପାରିବେ ସେମାନଙ୍କ ପାଇଁ ଅପ୍ଟିକାଲ କ୍ୟାରେକ୍ଟର ରିକୋଗନିସନ ( OCR ) କିଓସ୍କ ମେସିନ୍ ସ୍ଥାପନ କରାଯାଉଛି ।


    ଏହାଦ୍ୱାରା ଟିକେଟ ପ୍ରିଣ୍ଟିଙ୍ଗ କରିବା ସରଳ ଓ ତ୍ୱରିତ ହୋଇପାରିବ । ଏହି ବ୍ୟବସ୍ଥାରେ ଯାତ୍ରୀମାନେ ସେମାନଙ୍କ ମୋବାଇଲ ଫୋନକୁ ଆସିଥିବା ଟିକେଟ କନଫର୍ମ ମେସେଜକୁ କିଓସ୍କ ମେସିନ୍ ସମ୍ମୁଖରେ ଧରି ରଖିବାକୁ ପଡ଼ିବ । ଏହାଦ୍ୱାରା ମେସିନ୍ ମେସେଜଟିକୁ ରିଡ୍ କରି ପ୍ରିଣ୍ଟିଙ୍ଗ ଟିକେଟ ଦେଇଦେବ ।


    ପ୍ରଥମ ପର୍ଯ୍ୟାୟରେ ୱେଷ୍ଟର୍ଣ୍ଣ ରେଳବାଇ ପକ୍ଷରୁ 25 ଟି କିଓସ୍କ ସ୍ଥାପନ ପାଇଁ ଯୋଜନା ହୋଇଛି । 20 ଟି ମେସିନ୍ ଇତି ମଧ୍ୟରେ ଜାନୁଆରୀ 11 ତାରିଖରେ କାର୍ଯ୍ୟକ୍ଷମ ହୋଇପାରିଛି । ମୁମ୍ବାଇ ସହରତଳି ଚର୍ଚ୍ଚଗେଟ୍ ( ଗୋଟିଏ କିଓସ୍କ ) , ଦାଦର ( 6 ଟି କିଓସ୍କ ) , ବାନ୍ଦ୍ରା ( 3ଟି କିଓସ୍କ ) , ଅନ୍ଧେରୀ ( 5ଟି କିଓସ୍କ ) ଏବଂ ବୋରିଓଲ୍ଲି ( 5ଟି କିଓସ୍କ ) ରେ ମେସିନ୍ ସ୍ଥାପନ କରାଯାଇଛି । ଚର୍ଚ୍ଚଗେଟରେ ଏବେ ଆଉ 5ଟି କିଓସ୍କ ସ୍ଥାପନ କାମ ଚାଲିଛି ।


    ଏହି ମେସିନରେ ଟିକେଟ ପ୍ରିଣ୍ଟିଙ୍ଗ ଦ୍ୱାରା ଯାତ୍ରୀମାନେ ଧାଡ଼ିରେ ଛିଡ଼ା ହେବାର ଭିଡ଼ରୁ ରକ୍ଷା ପାଇବେ । ଏବେ ଯାତ୍ରୀମାନେ ସେମାନଙ୍କ ମୋବାଇଲ ଫୋନକୁ ଆସିଥିବା ବୁକିଂ ଆଇଡି ଏବଂ ମୋବାଇଲ ଫୋନ୍ ନମ୍ବର ଏଟିଭିଏମରେ ଯୋଗ କରିବା ପରେ ପ୍ରିଣ୍ଟିଙ୍ଗ ଟିକେଟ ପାଉଛନ୍ତି କିମ୍ବା ୟୁଟିଏସ୍ କାଉଂଟରରୁ ତାହା ସଂଗ୍ରହ କରୁଛନ୍ତି । କିନ୍ତୁ ନୂତନ ବ୍ୟବସ୍ଥାରେ କିଓସ୍କ ମେସିନ୍ ମୋବାଇଲ ଫୋନରୁ ମେସେଜ୍ ରିଡ୍ କରି ଟିକେଟ ପ୍ରିଣ୍ଟିଙ୍ଗ କରିପାରିବ । ଫଳରେ ଯାତ୍ରୀଙ୍କ ସମୟ ବଂଚିବ ।


    *************

    
    
    (Release ID: 1516525) Visitor Counter : 12