      ଉପରାଷ୍ଟ୍ରପତିଙ୍କ ସଚିବାଳୟ

      କର୍କଟ ଉପଚାର ପାଇଁ ଆୟୁର୍ବେଦ ପରି ପ୍ରାଚୀନ ପଦ୍ଧତିର ପ୍ରୟୋଗ ହେବା ଆବଶ୍ୟକ: ଉପ ରାଷ୍ଟ୍ରପତି
      • ସୁସ୍ଥ ଜୀବନ ପ୍ରଣାଳୀ ସୁନିଶ୍ଚିତ କରିବା ପାଇଁ ଛାତ୍ରମାନଙ୍କୁ ଯୋଗ ପ୍ରଶିକ୍ଷଣ ପ୍ରଦାନ କରାଯିବା ଆବଶ୍ୟକ : ଉପ ରାଷ୍ଟ୍ରପତି

      Posted On: 22 JAN 2018 6:17PM by PIB Bhubaneshwar

    ଉପରାଷ୍ଟ୍ରପତି ଶ୍ରୀ ଏମ ଭେଙ୍କେୟା ନାଇଡୁ ଚିକିତ୍ସା କ୍ଷେତ୍ରର ଶୋଧନ କର୍ତ୍ତାଙ୍କୁ କର୍କଟ ରୋଗର ଉପଚାର ପାଇଁ ନୂତନ ସମାଧାନ ସହିତ ଆଗକୁ ଆସିବା ପାଇଁ କହିଛନ୍ତି । ସେ ଆଜି ଟାଟା ସ୍ମାରକୀ ସେଣ୍ଟର ମୁମ୍ବାଇରେ ସ୍ନାତକ ସମାରୋହକୁ ସମ୍ବୋଧନ କରିବା ଅବସରରେ ଏହା କହିଥିଲେ । ଏହି ଅବସରରେ ମହାରାଷ୍ଟ୍ର ରାଜ୍ୟପାଳ ଶ୍ରୀ ଚୌଧୁରୀ ବିଦ୍ୟାସାଗର ରାଓ ଏବଂ ଅନେକ ଗଣମାନ୍ୟ ବ୍ୟକ୍ତି ଉପସ୍ଥିତ ଥିଲେ ।


    ଉପରାଷ୍ଟ୍ରପତି କହିଲେ ଯେ ଶୋଧନ କର୍ତ୍ତାଙ୍କୁ ପ୍ରାଚୀନ ଚିକିତ୍ସା ପଦ୍ଧତିକୁ ଆୟୁର୍ବେଦ ପରି ବୈକଳ୍ପିକ ସମାଧାନ ଭାବେ ପ୍ରୟୋଗ କରିବା ଆବଶ୍ୟକ । ସେ କହିଲେ ଯେ ଆମକୁ କମ ନିବେଶ ସମ୍ପନ୍ନ ଦେଶୀ ପ୍ରଣାଳୀର ପ୍ରୟୋଗ ମାଧ୍ୟମରେ କର୍କଟର ଉପଚାରକୁ ଆହୁରି ସୁଲଭ କରିବା ଦିଗରେ କାର୍ଯ୍ୟ କରିବା ଆବଶ୍ୟକ ।


    ଉପରାଷ୍ଟ୍ରପତି କହିଲେ ଯେ କର୍କଟ ଦେଶରେ ସ୍ୱାସ୍ଥ୍ୟ ପାଇଁ ଅତ୍ୟନ୍ତ ବିପଜ୍ଜନକ ଏବଂ ମୃତ୍ୟୁର ଶୀର୍ଷ 10ଟି କାରଣ ମଧ୍ୟରୁ ଗୋଟିଏ । ସେ କହିଲେ ଯେ କର୍କଟ ଘାତକ ରୋଗ ହେବା ସହିତ ଉପଚାର ପାଇଁ ମଧ୍ୟ ଅତ୍ୟନ୍ତ ମହଙ୍ଗା । ଯଦି କର୍କଟର କାରଣ ଏବଂ ଏହାକୁ ଆରମ୍ଭରୁ ଚିହ୍ନଟ କରାଯାଇ ପାରିବ ତେବେ ଏଥିରୁ ହେଉଥିବା ମୃତ୍ୟୁକୁ ହ୍ରାସ କରାଯାଇ ପାରିବ ।


    ଉପରାଷ୍ଟ୍ରପତି ଚିକିତ୍ସକ ଏବଂ ଛାତ୍ରମାନଙ୍କୁ ସ୍ୱଚ୍ଛତା ପ୍ରତି ସଚେତନତା ବୃଦ୍ଧି କରିବା ନେଇ ଆଗ୍ରହ ପ୍ରକାଶ କରିଥିଲେ । ସଫା ସୁତୁରା ନ ରହିବା କାରଣରୁ ଏଚପିଭି ଭଳି ସଂକ୍ରମଣ ବ୍ୟାପି ଥାଏ ଯାହାକି କର୍କଟର ମୁଖ୍ୟ କାରଣ ମାନଙ୍କ ମଧ୍ୟରୁ ଗୋଟିଏ ।


    ଶ୍ରୀ ନାଇଡୁ ସରକାର , ଚିକିତ୍ସକ ଏବଂ ଗଣମାଧ୍ୟମକୁ କର୍କଟରୁ ବଂଚିବାର ଉପାୟ ବାବଦରେ ସଚେତନତା ବୃଦ୍ଧି କରିବା ଲାଗି ଆଗ୍ରହ ପ୍ରକାଶ କରିଥିଲେ । ସେ କହିଲେ ଯେ ଜନସାଧାରଣଙ୍କୁ କର୍କଟର ବର୍ତ୍ତମାନ ପ୍ରଚଳିତ ଉପଚାର ବାବଦରେ ସୂଚନା ପ୍ରଦାନ କରିବା ଆବଶ୍ୟକ ।


    ଉପରାଷ୍ଟ୍ରପତି କହିଲେ ଯେ ଲୋକମାନଙ୍କର ସମୟ ସମୟରେ ଯାଂଚ କରାଯିବା ଦ୍ୱାରା କର୍କଟର ପ୍ରାରମ୍ଭିକ ଲକ୍ଷଣକୁ ଚିହ୍ନଟ କରିବାରେ ସହାୟତା ମିଳିପାରିବ । ସେ କହିଲେ ଯେ ସୁସ୍ଥ ଜୀବନ ପ୍ରଣାଳୀ ଏବଂ ଜଙ୍କ ଫୁଡ ବାବଦରେ ଯୁବ ବର୍ଗଙ୍କୁ ସଚେତନ କରିବାର ଆବଶ୍ୟକତା ରହିଛି ।


    ଉପରାଷ୍ଟ୍ରପତି କହିଲେ ଯେ ଛାତ୍ରମାନେ ସୁସ୍ଥ ଜୀବନଶୈଳୀ ଆପଣାନ୍ତୁ ଏବଂ ଏଥିପାଇଁ ସେମାନଙ୍କୁ ଯୋଗର ଅନିବାର୍ଯ୍ୟ ପ୍ରଶିକ୍ଷଣ ପ୍ରଦାନ କରାଯିବା ଆବଶ୍ୟକ । ଯୋଗ ହେଉଛି ଏକ ସମଗ୍ର ପ୍ରଣାଳୀ ଏବଂ ଏହି କଥାର ସାକ୍ଷୀ ଯେ ଏହା ଫଳରେ ଗୁଣବତ୍ତାପୂର୍ଣ୍ଣ ଜୀବନ ଏବଂ ସୁଖ ସୁନିଶ୍ଚିତ ହୋଇପାରିବ ।


    ************

    
    
    (Release ID: 1517676) Visitor Counter : 2