      ରାଷ୍ଟ୍ରପତିଙ୍କ ସଚିବାଳୟ

      ସଙ୍ଗୀତ ନାଟକ ଏକାଡ଼େମୀ ପୁରସ୍କାର 2016 ପ୍ରଦାନ କଲେ ରାଷ୍ଟ୍ରପତି
      Posted On: 17 JAN 2018 9:02PM by PIB Bhubaneshwar


    ରାଷ୍ଟ୍ରପତି ଶ୍ରୀ ରାମ ନାଥ କୋବିନ୍ଦ ଆଜି ( ଜାନୁଆରୀ 17 , 2018 ) ରାଷ୍ଟ୍ରପତି ଭବନଠାରେ ଆୟୋଜିତ ଏକ ଉତ୍ସବରେ 2016 ବର୍ଷ ପାଇଁ ସଙ୍ଗୀତ ନାଟକ ଏକାଡ଼େମୀ ଫେଲୋସିପ୍ ‌ ( ଏକାଡ଼େମୀ ରତ୍ନ ) ଏବଂ ସଙ୍ଗୀତ ନାଟକ ଏକାଡ଼େମୀ ପୁରସ୍କାର ( ଏକାଡ଼େମୀ ପୁରସ୍କାର ) ପ୍ରଦାନ କରିଛନ୍ତି ।


    ଏହି ଅବସରରେ ଉଦ୍ ‌ ବୋଧନ ଦେଇ ରାଷ୍ଟ୍ରପତି କହିଲେ ଯେ କଳା ଲୋକ ଏବଂ ସଂସ୍କୃତି ଭିତରେ ସଂପର୍କ ସ୍ଥାପନ କରିଥାଏ । ପୁଣି ଏହା ଜନ ଜନ ମଧ୍ୟରେ ସଂପର୍କର ସେତୁ ଭାବେ କାର୍ଯ୍ୟ କରିଥାଏ । ଜାତୀୟ ସଙ୍ଗୀତ ଗାନବେଳେ କିମ୍ବା ଶୁଣିବା ବେଳେ ପ୍ରତ୍ୟେକ ବ୍ୟକ୍ତି ନିଜ ନିଜର ବ୍ୟକ୍ତିଗତ ଆଶା ଆକାଂକ୍ଷାର ଉର୍ଦ୍ଧ୍ଵକୁ ଉଠିଥାନ୍ତି । ତେଣୁ କଳାକାରମାନେ ସେମାନଙ୍କର କଳାର ଶକ୍ତିକୁ ସମାଜ ତଥା ରାଷ୍ଟ୍ରର ହିତ ଉଦ୍ଦେଶ୍ୟରେ ବିନିଯୋଗ କରିବା ଉଚିତ । ଜନଜାତି ସଙ୍ଗୀତ , ନୃତ୍ୟ , ଥିଏଟର ଏବଂ ପାରମ୍ପରିକ ଲୋକ କଳା କ୍ଷେତ୍ରରେ ପ୍ରସିଦ୍ଧି ଲାଭ କରିଥିବା କଳାକାରମାନଙ୍କୁ ସଙ୍ଗୀତ ନାଟକ ଏକାଡ଼େମୀ ପୁରସ୍କୃତ କରିଥିବାରୁ ରାଷ୍ଟ୍ରପତି ଏକାଡ଼େମୀର ଏହି କାର୍ଯ୍ୟକୁ ପ୍ରଶଂସା କରିଥିଲେ । ସେ କହିଲେ ଯେ ଲୋକ କଳା ଆମ ଦେଶର ପରମ୍ପରାକୁ ଉଜ୍ଜୀବିତ ରଖିଆସିଛି ।


    ସଙ୍ଗୀତ ନାଟକ ଏକାଡ଼େମୀ ପକ୍ଷରୁ ପ୍ରଦାନ କରାଯାଉଥିବା ଫେଲୋସିପ୍ ‌ ଏବଂ ପୁରସ୍କାରକୁ ଜାତୀୟ ସ୍ତରରେ ମର୍ଯ୍ୟାଦାଜନକ ସମ୍ମାନ ଭାବେ ବିବେଚନା କରାଯାଇଥାଏ ଯାହା ବିଭିନ୍ନ ପ୍ରଦର୍ଶିତ କଳା କ୍ଷେତ୍ରରେ ଉତ୍କର୍ଷ ଲାଭ କରିଥିବା କଳା ଗୁରୁ , କଳାକାର ତଥା ବିଦ୍ୱାନମାନଙ୍କୁ ପ୍ରଦାନ କରାଯାଇଥାଏ ।


    ****************

    
    
    (Release ID: 1517162) Visitor Counter : 3