      ମହିଳା ଓ ଶିଶୁ କଲ୍ୟାଣ ମନ୍ତ୍ରଣାଳୟ

      112 ଜଣ ଅସାଧାରଣ ମହିଳାଙ୍କୁ ସମ୍ମାନିତ କରିବେ ରାଷ୍ଟ୍ରପତି ଶ୍ରୀ ରାମ ନାଥ କୋବିନ୍ଦ
      Posted On: 19 JAN 2018 9:05PM by PIB Bhubaneshwar


    ବିଭିନ୍ନ କ୍ଷେତ୍ରରେ ଉଦାହରଣ ସୃଷ୍ଟି କରିଥିବା 112 ଜଣ ଅସାଧାରଣ ମହିଳାଙ୍କୁ ରାଷ୍ଟ୍ରପତି ଶ୍ରୀ ରାମ ନାଥ କୋବିନ୍ଦ ଶନିବାର ଦିନ ( 20 . 01 . 2018 ) ସମ୍ମାନିତ କରିବେ । ମହିଳା ଓ ଶିଶୁ ବିକାଶ ମନ୍ତ୍ରଣାଳୟ ଦ୍ୱାରା ଚୟନିତ ସଂପୃକ୍ତ ମହିଳାମାନଙ୍କୁ ଆସନ୍ତା କାଲି ସଂଧ୍ୟାରେ ରାଷ୍ଟ୍ରପତି ଭବନଠାରେ ସମ୍ମାନିତ କରାଯିବ । ଏହି ମହିଳାମାନେ ସେମାନଙ୍କ କାର୍ଯ୍ୟ କ୍ଷେତ୍ରରେ ପ୍ରଥମ ମହିଳା ଭାବେ ପରିଗଣିତ ହେଉଥିବେ । ସେ ପ୍ରଥମ ମହିଳା ବିଚାରପତି ହୁଅନ୍ତୁ ବା ପ୍ରଥମ ମହିଳା କୁଲି , ମିଶାଇଲ ପ୍ରକଳ୍ପର ପ୍ରଥମ ମହିଳା ମୁଖ୍ୟ , ଆକାଶ ଛତା ବାହିନୀର ପ୍ରଥମ ମହିଳା ସଭ୍ୟ ବା ପ୍ରଥମ ଅଲମ୍ପିଆନ ହୁଅନ୍ତୁ ।


    ମହିଳା ଓ ଶିଶୁ ବିକାଶ ମନ୍ତ୍ରୀ ଶ୍ରୀମତୀ ମେନକା ସଂଜୟ ଗାନ୍ଧୀ କହିଥିଲେ ଯେ ଅଧିକାର ପ୍ରାପ୍ତ ନାରୀର ପବିତ୍ର ଭାବନାକୁ ଲକ୍ଷ୍ୟ ରଖି ମନ୍ତ୍ରଣାଳୟ ଦ୍ୱାରା , ‘ ପ୍ରଥମ ମହିଳା ’ ବିଷୟରେ ଚିନ୍ତା କରାଯାଇଥିଲା । ଏହି ପ୍ରଥମ ମହିଳା ମାନେ ବିଭିନ୍ନ ବାଧାବିଘ୍ନ ସତ୍ତ୍ୱେ ସେମାନଙ୍କ ପେଶା କ୍ଷେତ୍ରରେ ଉତ୍କୃଷ୍ଟତା ହାସଲ କରି ପ୍ରଥମ ସ୍ଥାନରେ ପହଂଚି ପାରିଛନ୍ତି ।


    ପ୍ରତିରକ୍ଷା ମନ୍ତ୍ରଣାଳୟ , କ୍ରୀଡା ମନ୍ତ୍ରଣାଳୟ , ଲିମକା ବୁକ ଅଫ ରେକର୍ଡ , ପ୍ରେସ କ୍ଲିପିଂଗ , ଇଂଟରନେଟ ଆଦି ବିଭିନ୍ନ କ୍ଷେତ୍ରରୁ 227 ଜଣ ମହିଳାମାନଙ୍କର ଏକ ତାଲିକା ପ୍ରସ୍ତୁତ କରାଯାଇଥିଲା । ଶ୍ରୀମତୀ ମେନକା ସଂଜୟ ଗାନ୍ଧୀଙ୍କ ସହିତ ଏକ ବିଚାରକ ମଣ୍ଡଳୀଙ୍କ ଦ୍ୱାରା 112 ଜଣଙ୍କୁ ଚୟନ କରାଯାଇଥିଲା ।


    ସମାଜ ପ୍ରତି ଯେଉଁ ମହିଳାମାନଙ୍କର ଅତୁଳନୀୟ ଅବଦାନ ରହିଛି ସେମାନଙ୍କୁ ମାର୍ଚ୍ଚ 8 ତାରିଖରେ ମହିଳା ଓ ଶିଶୁ ବିକାଶ ମନ୍ତ୍ରଣାଳୟ ଦ୍ୱାରା ନାରୀ ଶକ୍ତି ପୁରସ୍କାର ପ୍ରଦାନ କରାଯାଉଥିଲା । ଏହି ପୁରସ୍କାର ରାଷ୍ଟ୍ରପତି ଭବନଠାରେ ମାନନୀୟ ରାଷ୍ଟ୍ରପତି ଏହି ପୁରସ୍କାର ପ୍ରଦାନ କରୁଥିଲେ । ଏହି ପୁରସ୍କାର ସହ ମନ୍ତ୍ରଣାଳୟ ଦ୍ୱାରା ଅସାଧାରଣ ମହିଳାମାନଙ୍କ ପାଇଁ ନୂତନ ଭାବେ ସମ୍ମାନିତ କରିବାର ଯୋଜନା ପ୍ରସ୍ତୁତ କରୁଛି । ମନ୍ତ୍ରଣାଳୟ ଦ୍ୱାରା 2015ରେ ଫେସବୁକ ସହ ମିଳିତ ଭାବେ ସାର୍ବଜନିକ କ୍ଷେତ୍ରରେ ବିଭିନ୍ନ ଅସାଧାରଣ କାର୍ଯ୍ୟ କରିଥିବା 100 ଜଣ ମହିଳାଙ୍କୁ ପୁରସ୍କୃତ କରାଯାଇଥିଲା ।


    *****************

    
    
    (Release ID: 1517300) Visitor Counter : 10