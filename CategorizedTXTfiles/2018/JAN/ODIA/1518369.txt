      ଅର୍ଥ ମନ୍ତ୍ରଣାଳୟ

      ବିମୁଦ୍ରୀକରଣ ଦ୍ୱାରା ବିତ୍ତୀୟ ସଂଚୟ ଅଂଶଧନ ବୃଦ୍ଧିରେ ସହାୟତା ମିଳିଛି : ଅର୍ଥନୈତିକ ସର୍ବେକ୍ଷଣ ରିପୋର୍ଟ
      Posted On: 29 JAN 2018 9:52PM by PIB Bhubaneshwar


    କେନ୍ଦ୍ର ଅର୍ଥ ଏବଂ କର୍ପୋରେଟ ବ୍ୟାପାର ମନ୍ତ୍ରୀ ଶ୍ରୀ ଅରୁଣ ଜେଟଲୀ ଆଜି ସଂସଦରେ ଅର୍ଥନୈତିକ ସର୍ବେକ୍ଷଣ ରିପୋର୍ଟ 2017-18 ଉପସ୍ଥାପନ କରିଥିଲେ ।


    ଆର୍ଥିକ ସର୍ବେକ୍ଷଣରେ ନିବେଶ ଏବଂ ସଂଚୟ ପରିଦୃଶ୍ୟରେ ମୁଖ୍ୟ ବିଷୟଗୁଡ଼ିକ ଆଜି ଉଲ୍ଲେଖ କରାଯାଇଥିଲା , ଯାହା ନିମ୍ନରେ ଉଲ୍ଲେଖ କରାଗଲା


    - ଜିଡିପି ଏବଂ ଘରୋଇ ସଂଚୟର ଅନୁପାତ 2003ରେ 29.2 ପ୍ରତିଶତ ଥିବା ବେଳେ ଏହା ବୃଦ୍ଧି ପାଇଁ 2007ରେ 38.3 ପ୍ରତିଶତର ସର୍ବୋଚ୍ଚ ସ୍ତରକୁ ପହଁଚିଯାଇଥିଲା । ତେବେ , ଏହାପରେ ଏହି ଅନୁପାତ 2016 ବର୍ଷରେ ହ୍ରାସ ପାଇ 29 ପ୍ରତିଶତର ସ୍ତରେ ପହଁଚିଛି ।


    - 2007 ଏବଂ 2016 ଅବଧିରେ ସଂଚୟ ତୁଳନାରେ ନିବେଶ ସାମାନ୍ୟ ରହିଥିଲା , ତେବେ ନିବେଶ ହ୍ରାସ ପାଇ ନିମ୍ନସ୍ତରକୁ ଚାଲିଆସିଥିଲା ।


    2015-16 ପର୍ଯ୍ୟନ୍ତ ଉପଲବ୍ଧ ନିବେଶ ଏବଂ ସଂଚୟର ବିସ୍ତୃତ ବିବରଣୀ (ବ୍ରେକଅପ)ରୁ ଜଣାପଡ଼ିଛି ଯେ 2007-08 ବର୍ଷ ଏବଂ 2015-16 ବର୍ଷର ଅବଧିରେ ମୋଟ ନିବେଶରେ ରେକର୍ଡ କରାଯାଇଥିବା 6.3 ପ୍ରତିଶତ ହ୍ରାସରେ ଘରୋଇ ନିବେଶର ଭାଗ 5 ପ୍ରତିଶତ ।


    1997 ପରେ ଏସୀୟ ଦେଶରେ ହିଁ ସବୁଠୁ ଅଧିକ ଥର ଆର୍ଥିକ ମନ୍ଥରତା ଦେଖାଦେଇଛି । ବର୍ତ୍ତମାନ (ବର୍ଷ 2008 ପରେ) ଏହି ଦେଶଗୁଡ଼ିକର ଅର୍ଥବ୍ୟବସ୍ଥାରେ ସଂଚୟର ମନ୍ଥରତା ପର୍ଯ୍ୟାୟ ଦେଖିବାକୁ ମିଳୁଛି । ଭାରତରେ ନିବେଶ ମନ୍ଥରତାର ଆରମ୍ଭ 2012 ବର୍ଷରେ ହୋଇଥିଲା , ଯାହା ପରେ ଆହୁରି ଦ୍ରୁତ ହୋଇଥିଲା ଏବଂ ଏହି ପର୍ଯ୍ୟାୟ ନବୀନତମ ଅବଧି ଅର୍ଥାତ ବର୍ଷ 2016 ପର୍ଯ୍ୟନ୍ତ ଜାରି ରହିଥିଲା ।


    ଯେହେତୁ ସଂଚୟରେ ମନ୍ଥରତା ତୁଳନାରେ ନିବେଶ ମନ୍ଥରତା କିମ୍ବା ହ୍ରାସ ବିକାଶ ଦୃଷ୍ଟିରୁ ଅଧିକ ହାନିକାରକ ହୋଇଥାଏ , ସେଥିପାଇଁ ଅଳ୍ପ ଅବଧିରେ ନୀତିଗତ ପ୍ରାଥମିକତା ଅନ୍ତର୍ଗତ ନିବେଶରେ ନୂତନ ଉତ୍ସାହ ଭରିବା ଲାଗି ଧ୍ୟାନ କେନ୍ଦ୍ରିତ କରାଯାଇଛି । କଳାଧନ ବାହାର କରିବାର ପ୍ରୟାସ ସହିତ ସୁନାକୁ ଆର୍ଥିକ ସଂଚୟରେ ପରିବର୍ତ୍ତନ କରାଯିବାକୁ ପ୍ରୋତ୍ସାହିତ କରାଯାଉଛି । ଏହାଦ୍ୱାରା ସଂଚୟ ରାଶି ଏକତ୍ରିତ କରାଯାଉଛି । ମୋଟ ଘରୋଇ ସଂଚୟରେ ଆର୍ଥିକ ସଂଚୟର ଅଂଶ ପୂର୍ବାପେକ୍ଷା ଆହୁରି ବଢ଼ିଛି । ଏହା ସାଧାରଣତଃ ବଜାର ଉପାଦାନରେ ବଢ଼ୁଥିବା ରୁଚିରୁ ସ୍ପଷ୍ଟ ହୋଇଥାଏ । ବିମୁଦ୍ରୀକରଣ କାରଣରୁ ଏଥିରେ ଯଥେଷ୍ଟ ସହାୟତା ମିଳିପାରିଛି ।


    ନିବେଶ ଏବଂ ସଂଚୟରେ ମନ୍ଥରତା କିମ୍ବା ହ୍ରାସର ଦିଗ ଅଧ୍ୟୟନ ସହ ଜଡ଼ିତ ଦେଶବ୍ୟାପୀ ଅଭିଜ୍ଞତାରୁ ଜଣାପଡ଼ିଛି ଯେ ନିବେଶରେ ହ୍ରାସ ଦ୍ୱାରା ବିକାଶ ଉପରେ ପ୍ରଭାବ ପଡ଼ିଛି । ତେବେ ସଂଚୟ କ୍ଷେତ୍ରରେରେ ଏପରି ଦେଖିବାକୁ ମିଳିନାହିଁ । ନୀତିଗତ ନିଷ୍କର୍ଷ ଏହା ଯେ ନିବେଶରେ ନୂତନ ଉତ୍ସାହ ଭରିବା ପାଇଁ ତତ୍କାଳ ପ୍ରାଥମିକତା ଦିଆଯାଉ , ଯାହାଦ୍ୱାରା ବିକାଶ ଉପରେ ଆଉ ଅଧିକ ଦୀର୍ଘକାଳୀନ ପ୍ରଭାବ ନପଡ଼ୁ । ଏଥିପାଇଁ ସରକାର ଫସି ରହିଥିବା ଋଣ ସମସ୍ୟା ସମାଧାନ କରିବା ଏବଂ ରାଷ୍ଟ୍ରାୟତ୍ତ ବ୍ୟାଙ୍କୁଗୁଡ଼ିକର ପୁନଃପୁଞ୍ଜୀକରଣ ଉପରେ ଗୁରୁତ୍ୱାରୋପ କରିଛନ୍ତି ।


    **********

    
    
    (Release ID: 1518369) Visitor Counter : 2