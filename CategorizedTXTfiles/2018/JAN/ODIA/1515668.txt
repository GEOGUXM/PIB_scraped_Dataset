      ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି

      ଜାତୀୟ ଜଳମାର୍ଗ-1ର ହଳଦିଆ-ବାରଣାସୀ ମଧ୍ୟରେ ନୌପରିବହନକୁ ବୃଦ୍ଧି ଲାଗି ଜଳ ମାର୍ଗ ବିକାଶ ପ୍ରକଳ୍ପକୁ କ୍ୟାବିନେଟର ମଞ୍ଜୁରି
      Posted On: 03 JAN 2018 4:31PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ ଆର୍ଥିକ ବ୍ୟାପାର ସଂକ୍ରାନ୍ତ କେନ୍ଦ୍ର କ୍ୟାବିନେଟ କମିଟି (ସିସିଇଏ) ବୈଠକରେ ଜାତୀୟ ଜଳମାର୍ଗ-1ରେ ନୌପରିବହନ କ୍ଷମତାକୁ ସୁଦୃଢ଼ କରିବା ଲାଗି ଜଳମାର୍ଗ ବିକାଶ ପ୍ରକଳ୍ପର କାର୍ଯ୍ୟାନ୍ୱୟନକୁ ମଞ୍ଜୁରି ମିଳିଛି । 5369.18 କୋଟି ଟଙ୍କା ବ୍ୟୟରେ ହେବାକୁ ଥିବା ଏହି ପ୍ରକଳ୍ପ ବିଶ୍ୱ ବ୍ୟାଙ୍କର ବୈଷୟିକ ସହାୟତା ଏବଂ ନିବେଶ ସମର୍ଥନରେ କାର୍ଯ୍ୟକାରୀ ହେବ । ମାର୍ଚ୍ଚ 2023 ସୁଦ୍ଧା ପ୍ରକଳ୍ପ ସମ୍ପୂର୍ଣ୍ଣ ହେବାର ଆଶା କରାଯାଉଛି ।


    ପ୍ରମୁଖ ପ୍ରଭାବ :


    - ପରିବେଶ ଅନୁକୂଳ ଏବଂ କମ ବ୍ୟୟରେ ପରିବହନର ବିକଳ୍ପ ସୁବିଧା । ଏହି ପ୍ରକଳ୍ପ ଦ୍ୱାରା ଦେଶରେ ଲଜିଷ୍ଟିକ ବ୍ୟୟ ହ୍ରାସ କରିବାରେ ସହାୟତା ମିଳିପାରିବ ।


    - ମଲ୍ଟି ମଡେଲ ଏବଂ ଇଂଟର ମଡେଲ ଟର୍ମିନାଲ , ରୋଲ ଅନ- ରୋଲ ଅଫ (ଆରଓ-ଆରଓ) ସୁବିଧା , ଫେରୀ ସେବା , ନୌପରିବହନ ସହାୟତା ଭଳି ବିଶାଳ ଭିତ୍ତିଭୂମିର ବିକାଶ ହେବ ।


    - ସାମାଜିକ-ଆର୍ଥିକ ଗତି : ବୃହତ୍ତ ରୋଜଗାର ସୁଯୋଗ ସୃଷ୍ଟି ।


    ଲାଭାର୍ଥୀଙ୍କ ସଂଖ୍ୟା :


    - ଜାତୀୟ ଜଳମାର୍ଗ-1ର ବିକାଶ ଏବଂ ପରିଚାଳନା ଦ୍ୱାରା ପ୍ରତ୍ୟକ୍ଷ ଭାବେ 46 ହଜାର ରୋଜଗାର ସୁଯୋଗ ସୃଷ୍ଟି ହେବା ଏବଂ ଜାହାଜ ନିର୍ମାଣ ଉଦ୍ୟୋଗ ଦ୍ୱାରା 84 ହଜାର ଲୋକମାନଙ୍କୁ ପରୋକ୍ଷ ରୋଜଗାର ଦିଆଯିବ ।


    ଅନ୍ତର୍ଭୁକ୍ତ କରାଯାଉଥିବା ରାଜ୍ୟ/ଜିଲ୍ଲା :


    - ରାଜ୍ୟ : ଉତ୍ତର ପ୍ରଦେଶ , ବିହାର , ଝାଡ଼ଖଣ୍ଡ ଏବଂ ପଶ୍ଚିମବଙ୍ଗ


    - ପ୍ରମୁଖ ଜିଲ୍ଲା : ବାରାଣାସୀ , ଗାଜୀପୁର , ବାଲିୟା , ବକ୍ସର , ଛାପରା , ବୈଶାଳୀ , ପାଟନା , ବେଗୁସାରାଇ , ଖଗାଡ଼ିଆ , ମୁଙ୍ଗେର , ଭାଗଲପୁର , ସାହିବଗଞ୍ଜ , ମୁର୍ଶିଦାବାଦ , ପାକୁଡ଼ , ହୁଗଳି ଏବଂ କୋଲକାତା


    ପ୍ରକଳ୍ପର ବିବରଣୀ :


    - ଅର୍ଥଲଗାଣ ବ୍ୟବସ୍ଥା:


    - ଆଇବିଆରଡି ଋଣ ଉପାଦାନ : 2 , 512 କୋଟି ଟଙ୍କା (375 ନିୟୁତ ଆମେରିକୀୟ ଡଲାର)


    - ଭାରତ ସରକାରଙ୍କ ସମକକ୍ଷ ପାଣ୍ଠି : 2 , 556 କୋଟି ଟଙ୍କା (380 ନିୟୁତ ଆମେରିକୀୟ ଡଲାର) ଏହାର ସ୍ରୋତ ବଜେଟ ଆବଂଟନ ଏବଂ ବଣ୍ଡ ଇସ୍ୟୁରୁ ପ୍ରାପ୍ତ କରାଯିବ ।


    - ପିପିପି ମୋଡ ଅଧୀନରେ ଘରୋଇ କ୍ଷେତ୍ରର ଭାଗିଦାରୀ : 301 କୋଟି ଟଙ୍କା (45 ନିୟୁତ ଆମେରିକୀୟ ଡଲାର)


    ପ୍ରମୁଖ ଉପାଦାନ :


    1. ସବୁଦିନିଆ ଜଳପଥର ବିକାଶ


    2. ବାରାଣାସୀରେ ବହୁମୂଖୀ ଟର୍ମିନାଲ ନିର୍ମାଣ


    3. ସାହିବଗଞ୍ଜରେ ବହୁମୂଖୀ ଟର୍ମିନାଲ ନିର୍ମାଣ


    4. ହଳଦିଆରେ ବହୁମୂଖୀ ଟର୍ମିନାଲ ନିର୍ମାଣ


    5. କାଳୁଘାଟରେ ଇଂଟର ମଡେଲ ଟର୍ମିନାଲ ନିର୍ମାଣ


    6. ଗାଜୀପୁରରେ ଇଂଟର ମଡେଲ ଟର୍ମିନାଲ ନିର୍ମାଣ


    7. ଫରକ୍କାରେ ନୂଆ ଦିଗବାରେଣୀ ଲକର ନିର୍ମାଣ


    8. ନୌପରିବହନ ସହାୟତା ବ୍ୟବସ୍ଥା


    9. ଟର୍ମିନାଲରେ ରୋଲ ଅନ-ରୋଲ ଅଫ(ଆରଓ-ଆରଓ)ର ପାଞ୍ଚ ଯୋଡ଼ିର ନିର୍ମାଣ


    10. ଏକୀକୃତ ଜାହାଜ ମରାମତି ତଥା ରକ୍ଷଣାବେକ୍ଷଣ ପରିସର ନିର୍ମାଣ


    11. ନଦୀ ସୂଚନା ପ୍ରଣାଳୀ (ଆରଆଇଏସ) ତଥା ଜାହାଜ ଯାତାୟାତ ବ୍ୟବସ୍ଥା ପ୍ରଣାଳୀ (ପିଟିଏମଏସ)ର ବ୍ୟବସ୍ଥା


    12. ଉପକୂଳ ସଂରକ୍ଷଣ କାର୍ଯ୍ୟ


    ପୃଷ୍ଠଭୂମି :


    - ଜାତୀୟ ଜଳମାର୍ଗ-1ରେ ବ୍ୟବସାୟିକ ଲାଭ ତଥା ସୁରକ୍ଷିତ ନୌପରିବହନ ଲାଗି ପ୍ରମୁଖ ସମସ୍ୟାଗୁଡ଼ିକ ମଧ୍ୟରେ ଗୋଟିଏ ଫରକ୍କା କମ ଗଭୀରତାର ଉର୍ଦ୍ଧ୍ଵପ୍ରବାହ ରହିଛି , ଏହାର କାରଣ ଶାଖା ନଦୀଗୁଡ଼ିକର ଧୀର ପ୍ରବାହ ଏବଂ ଗଙ୍ଗା ନଦୀର କଠିନ ଜଳୀୟ ଆକୃତି ଅଟେ ।


    - ଏହି ସମସ୍ୟାର ସମାଧାନ ଲାଗି ଭାରତର ଅନ୍ତର୍ଦେଶୀୟ ଜଳମାର୍ଗ ପ୍ରାଧିକରଣ ଦ୍ୱାରା ଆହ୍ଲାହାବାଦ-ଗାଜୀପୁର ଲମ୍ବର ପାଇଲଟ ଅଧ୍ୟୟନ କରାଯାଇଥିଲା ।


    - ଏହି ଅଧ୍ୟୟନର ତଥ୍ୟ ଆଧାରରେ 4 , 200 କୋଟି ଟଙ୍କା (700 ନିୟୁତ ଆମେରିକୀୟ ଡଲାର)ର ଆନୁମାନିକ ବ୍ୟୟରେ ଜାତୀୟ ଜଳ ମାର୍ଗ-1ର ବିକାଶ ନିମନ୍ତେ ଏକ ପ୍ରସ୍ତାବ ପ୍ରସ୍ତୁତ କରାଯିବ , ଯାହାଦ୍ୱାରା ବିଶ୍ୱ ବ୍ୟାଙ୍କରୁ ବୈଷୟିକ ସହାୟତା ତଥା ତିନୋଟି ପର୍ଯ୍ୟାୟରେ 350 ନିୟୁତ ଆମେରିକୀୟ ଡଲାରର ନିବେଶ ସମର୍ଥନ ମିଳିପାରିବ ।


    - ଅର୍ଥମନ୍ତ୍ରୀ ଜୁଲାଇ 2014ରେ ନିଜ ବଜେଟ ଅଭିଭାଷଣରେ ଜେଏମବିପିର ଘୋଷଣା କରିଥିଲେ , ଯଦ୍ଦ୍ୱାରା ଗଙ୍ଗାରେ ସର୍ବନିମ୍ନ 1500 ଟନର ଜାହାଜ ବାଣିଜ୍ୟିକ ନୌପରିବହନ କରିପାରିବେ ।


    କାର୍ଯ୍ୟାନ୍ୱୟନ ରଣନୀତି/ଲକ୍ଷ୍ୟ:


    - 2.2 ମିଟରରୁ ଅଧିକ 3 ମିଟରର ଲିଷ୍ଟ ଆସ୍ୟୁର୍ଡ ତଥା 45 ମିଟର ନିମ୍ନ ଚ୍ୟାନେଲ ଚଉଡ଼ାର ଉପକୂଳ ସଂରକ୍ଷଣ କାର୍ଯ୍ୟ ତଥା ନୌପରିବହନ ସହାୟତା ବ୍ୟବସ୍ଥା ଲାଗି ପ୍ରଦର୍ଶନ ଆଧାରିତ ଠିକା ମାଧ୍ୟମରେ ଫେୟାରୱେ ବିକାଶ ।


    ଅର୍ଥଲଗାଣ ବ୍ୟବସ୍ଥା :


    - ଆଇବିଆରଡି ଋଣ ଉପାଦାନ: 2 , 512 କୋଟି ଟଙ୍କା (375 ନିୟୁତ ଆମେରିକୀୟ ଡଲାର)


    - ଭାରତ ସରକାରଙ୍କ ସମକକ୍ଷ ପାଣ୍ଠି: 2 , 556 କୋଟି ଟଙ୍କା (380 ନିୟୁତ ଆମେରିକୀୟ ଡଲାର) ଏହାର ସ୍ରୋତ ବଜେଟ ଆବଂଟନ ଏବଂ ବଣ୍ଡ ଇସ୍ୟୁରୁ ପ୍ରାପ୍ତ କରାଯିବ ।


    - ପିପିପି ମୋଡ ଅଧୀନରେ ଘରୋଇ କ୍ଷେତ୍ରର ଭାଗୀଦାରୀ: 301 କୋଟି ଟଙ୍କା (45 ନିୟୁତ ଆମେରିକୀୟ ଡଲାର)


    ପ୍ରମୁଖ କାର୍ଯ୍ୟ ତଥା ସମ୍ପୂର୍ଣ୍ଣ ହେବାର ସମୟ ସୀମା :


    କ୍ର.ସଂ ପ୍ରମୁଖ କାର୍ଯ୍ୟ ସମ୍ପୂର୍ଣ୍ଣ ହେବାର ସମୟସୀମା/ନିର୍ଦ୍ଧାରିତ ତାରିଖ


    1. ସବୁଦିନିଆ ଜଳପଥର ବିକାଶ ମାର୍ଚ୍ଚ 2023


    2. ବାରାଣାସୀରେ ବହୁମୂଖୀ ଟର୍ମିନାଲ ନିର୍ମାଣ ନଭେମ୍ବର 2018


    3. ସାହିବଗଞ୍ଜରେ ବହୁମୂଖୀ ଟର୍ମିନାଲ ନିର୍ମାଣ ମାର୍ଚ୍ଚ 2019


    4. ହଳଦିଆରେ ବହୁମୂଖୀ ଟର୍ମିନାଲ ନିର୍ମାଣ ମାର୍ଚ୍ଚ 2019


    5. କାଳୁଘାଟରେ ଇଂଟର ମଡେଲ ଟର୍ମିନାଲ ନିର୍ମାଣ ମାର୍ଚ୍ଚ 2019


    6. ଗାଜୀପୁରରେ ଇଂଟର ମଡେଲ ଟର୍ମିନାଲ ନିର୍ମାଣ ମାର୍ଚ୍ଚ 2020


    7. ତ୍ରିବେଣୀ/କଲ୍ୟାଣୀ ଇଂଟର ମଡେଲ ଟର୍ମିନାଲ ନିର୍ମାଣ ମାର୍ଚ୍ଚ 2020


    8. ଫରକ୍କାରେ ନୂଆ ଦିଗବାରେଣୀ ଲକର ନିର୍ମାଣ ମାର୍ଚ୍ଚ 2020


    9. ସମନ୍ୱିତ ଜାହାଜ ମରାମତି ତଥା ରକ୍ଷଣାବେକ୍ଷଣ ପରିସର ନିର୍ମାଣ ମାର୍ଚ୍ଚ 2020


    10. ରୋ-ରୋ ଜେଟୀ ନିର୍ମାଣ ମାର୍ଚ୍ଚ 2020


    11. ଜାହାଜ କ୍ରୟ ମାର୍ଚ୍ଚ 2019


    12. ଭୂମି ଅଧିଗ୍ରହଣ ତଥା ଆରଏଣ୍ଡଆର/ଆରଏପି ମାର୍ଚ୍ଚ 2019


    13. ନଦୀ ସୂଚନା ପ୍ରଣାଳୀ (ଆରଆଇଏସ) ତଥା ଜାହାଜ ଯାତାୟାତ ବ୍ୟବସ୍ଥା ପ୍ରଣାଳୀ (ପିଟିଏମଏସ)ର ବ୍ୟବସ୍ଥା ମାର୍ଚ୍ଚ 2020


    12. ଉପକୂଳ ସଂରକ୍ଷଣ କାର୍ଯ୍ୟ ମାର୍ଚ୍ଚ 2019


    ବିବରଣୀ ତଥା ଜାରୀ ଯୋଜନାର ଅଗ୍ରଗତି:


    1. ବାରାଣାସୀରେ ବହୁମୂଖୀ ଟର୍ମିନାଲ ନିର୍ମାଣ :


    ମେ , 2016ରେ 169.59 କୋଟି ଟଙ୍କାର ଆନୁମାନିକ ବ୍ୟୟରେ ଟର୍ମିନାଲର ପର୍ଯ୍ୟାୟ-1 (ଏ)ର ନିର୍ମାଣ ଲାଗି ଠିକା । କାର୍ଯ୍ୟର ଅଗ୍ରଗତି : 25 ପ୍ରତିଶତ


    2. ହଳଦିଆରେ ବହୁମୂଖୀ ଟର୍ମିନାଲର ନିର୍ମାଣ :


    ପଶ୍ଚିମବଙ୍ଗର ହଳଦିଆରେ 517.36 କୋଟି ଟଙ୍କା ବ୍ୟୟରେ ଅତ୍ୟାଧୁନିକ ବହୁମୂଖୀ ଟର୍ମିନାଲ ନିର୍ମାଣ କରିବାର ଠିକା ଦିଆଯାଇଛି । କାର୍ଯ୍ୟାରମ୍ଭ ।


    3. ସାହିବଗଞ୍ଜରେ ବହୁମୂଖୀ ଟର୍ମିନାଲର ନିର୍ମାଣ :


    ଅକ୍ଟୋବର , 2016ରେ 280.90 କୋଟି ଟଙ୍କାର ଆନୁମାନିକ ବ୍ୟୟରେ ଟର୍ମିନାଲର ପର୍ଯ୍ୟାୟ-1(ଏ)ର ନିର୍ମାଣର ଠିକା ଦିଆଯାଇଛି । କାର୍ଯ୍ୟର ଅଗ୍ରଗତି : 25.62 ପ୍ରତିଶତ ।


    4. ଫରକ୍କା ବରାଜରେ ନୂଆ ନାଭିଗେସନ ଲକର ନିର୍ମାଣ:


    ନଭେମ୍ବର , 2016ରେ 359.19 କୋଟି ଟଙ୍କାର ଆନୁମାନିକ ବ୍ୟୟରେ ନୂଆ ଦିଗବାରେଣୀ ନିର୍ମାଣ କରିବା ଲାଗି ଠିକା ଦିଆଯାଇଛି । କାର୍ଯ୍ୟ ଅଗ୍ରଗତି : 22.30 ପ୍ରତିଶତ ।


    5. ଲିଷ୍ଟ ଏଶୋଇର ଗଭୀରତା (ଏଲଏଡି):


    ଲିଷ୍ଟ ଏଶୋଇ ଗଭୀରତାର ବ୍ୟବସ୍ଥା ଲାଗି ପ୍ରଦର୍ଶନ ଆଧାରିତ ରକ୍ଷଣାବେକ୍ଷଣ ଡ୍ରେଜିଂ ଠିକା ତଥା ଫରକ୍କା ଏବଂ ବାରାଣାସୀ ମଧ୍ୟରେ 2.2 ମିଟରୁ 3 ମିଟର ଗଭୀରତା ପ୍ରଦାନ କରିବା ଲାଗି ଗୁଣବତ୍ତା ଆଧାରିତ ଡ୍ରେଜିଂର ମାଧ୍ୟମରେ ସବୁଦିନିଆ ଜଳପଥ ବିକାଶ ଲାଗି ଟେଣ୍ଡର ପ୍ରକ୍ରିୟା ପୂରଣ କରାଯାଉଛି ।


    6. ପିପିପି ମୋଡରେ କୋଲକାତା ତଥା ପାଟନା ଟର୍ମିନାଲର ବିକାଶ:


    ଭାରତୀୟ ଜଳ ପରିବହନ କ୍ଷେତ୍ରରେ ଘରୋଇ ନିବେଶ ବଢ଼ାଇବା ଲାଗି ଏଡବ୍ଲ୍ୟୁଏଆଇ ପକ୍ଷରୁ କୋଲକାତା ଟର୍ମିନାଲ (ଜିଆର ଜେଟ୍ଟି- I, ଜିଆରଜେଟି- II, ଏବଂ ବିଆଇଏସଏନ) ଏବଂ ପାଟନା ଟର୍ମିନାଲ (ଗୟାଘାଟ ତଥା କାଳୁ ଘାଟ)ର ଚିହ୍ନଟ କରିଛି ଯଦ୍ଦ୍ୱାରା ସରକାରୀ ଘରୋଇ ଭାଗିଦାରୀ (ପିପିପି) ମୋଡରେ ଏହାର ବିକାଶ ଏବଂ ପରିଚାଳନା କରାଯାଇପାରିବ


    7. ରୋ-ରୋ ଟର୍ମିନାଲର ନିର୍ମାଣ : ସ୍ଥାନ: ରାଜମହଲ ତଥା ମାନିକଚକ , ସମଦାଘାଟ ଏବଂ ମନୀହାରୀ , କହଲଗାଓଁ ଏବଂ ତୀନଟଙ୍ଗା , ହସନପୁର ଏବଂ ବଖତିଆରପୁର , ବକ୍ସର ତଥା ସରାୟକୋଟା


    8. ଜାତୀୟ ଜଳ ମାର୍ଗ-1ରେ ସହର-ବାରଣାସୀ , ପାଟନା , ଭାଗଲପୁର , ମୁଙ୍ଗେର , କୋଲକାତା ତଥା ହଳଦିଆରେ ଫେରୀ ଟର୍ମିନାଲାର ନିର୍ମାଣ ଲାଗି ଉଚିତ ସ୍ଥାନ ଚିହ୍ନଟ କରିବା ଲାଗି ଡିସେମ୍ବର , 2016ରେ ଥୋମାସ ଡିଜାଇନ ଗ୍ରୁପ (ଟିଡିଜି) , ବୋଷ୍ଟନ (ଆମେରିକା) ଏବଂ ମାସାଚୁସେଟ୍ସ ପ୍ରଯୁକ୍ତି ସଂସ୍ଥାନ (ଏମଆଇଟି) (ଆମେରିକା)ର ମିଳିତ ଉଦ୍ୟୋଗକୁ ଠିକା ଦିଆଯାଇଛି ।


    9. ଅନ୍ତର୍ଦେଶୀୟ ଜାହାଜ ଡିଜାଇନ:


    ଏଡବ୍ଲୁଏଆଇ ଜାହାଜର ଡିଜାଇନ ବିଶେଷ କରି ଜାତୀୟ ଜଳମାର୍ଗ-1ରେ ନୌପରିବହନ ଲାଗି ଉପଯୁକ୍ତ ଜାହାଜ ନିର୍ମାଣ କରିବା ଲାଗି ଜର୍ମାନୀର ମେସର୍ସ ଟିଏସଟିର ସହିତ ବୁଝାମଣାରେ ସ୍ୱାକ୍ଷର କରାଯାଇଛି । ନିର୍ଦ୍ଧାରିତ 13ଟି ଡିଜାଇନ ପ୍ରସ୍ତୁତ କରିବା ସହିତ କନସାଲଟେନ୍ସିର କାମ ସମ୍ପୂର୍ଣ୍ଣ ହୋଇସାରିଛି । ଯାଞ୍ଚ ସମିତି ଡିଜାଇନକୁ ଅନୁମତି ଦେଇଛି । ଜାହାଜର ପରୀକ୍ଷଣ କରାଯାଉଛି ।


    10. ଜାତୀୟ ରାଜପଥ-1ରେ ନଦୀ ସୂଚନା ସେବା (ଆରଆଇଏସ)


    ଆଇଡବ୍ଲୁଏଆଇ ଭାରତରେ ପ୍ରଥମ ଥର ଲାଗି ଜାତୀୟ ଜଳମାର୍ଗ-1ରେ ନଦୀ ସୂଚନା ସେବା ପ୍ରଣାଳୀ ପ୍ରତିଷ୍ଠା କରିବା ଭଳି ବୈଷୟିକ ଦୃଷ୍ଟିରୁ ଆହ୍ୱାନପୂର୍ଣ୍ଣ ପ୍ରକଳ୍ପ ଆରମ୍ଭ କରିଛି । ନଦୀ ସୂଚନା ପ୍ରଣାଳୀ (ଆରଆଇଏସ) ଉପକରଣ , ହାର୍ଡୱେର ଏବଂ ସଫ୍ଟୱେର ସୂଚନା ପ୍ରଯୁକ୍ତି ସମ୍ପର୍କିତ ସେବା ଅଟେ ଯାହାର ଉଦ୍ଦେଶ୍ୟ ଅନ୍ତର୍ଦେଶୀୟ ନୌପରିବହନରେ ସର୍ବାଧିକ ଯାତାୟାତ ଏବଂ ପରିବହନ ପ୍ରକ୍ରିୟାକୁ ତ୍ୱରାନ୍ୱିତ କରିବା ।


    **********

    
    
    (Release ID: 1515668) Visitor Counter : 10