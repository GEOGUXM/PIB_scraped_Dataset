      ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ

      ଭାରତୀୟ ବୈଦେଶିକ ବାଣିଜ୍ୟ ପ୍ରତିଷ୍ଠାନରେ ଆଲୋଚନା
      Posted On: 30 JAN 2018 4:14PM by PIB Bhubaneshwar


    କପଡା ଏବଂ ବସ୍ତ୍ର କ୍ଷେତ୍ର ଯଥାକ୍ରମେ 35 ଲକ୍ଷ ଏବଂ 50 ଲକ୍ଷ ଭାରତୀୟଙ୍କୁ ପ୍ରତ୍ୟକ୍ଷ ଏବଂ ପରୋକ୍ଷ ନିଯୁକ୍ତି ପ୍ରଦାନ କରି ଏକ ଗୁରୁତ୍ୱପୂର୍ଣ୍ଣ ଭୂମିକା ନିର୍ବାହ କରିଛି । ଏହା ଫଳରେ କୃଷି ପରେ ଏହା ନିଯୁକ୍ତି ପ୍ରଦାନ କରୁଥିବା ସବୁଠାରୁ ବଡ କ୍ଷେତ୍ରରେ ପରିଣତ ହୋଇଛି । ଏ ସଂକ୍ରାନ୍ତରେ 2018 ଜାନୁଆରୀ 30 ତାରିଖରେ ଭାରତୀୟ ବୈଦେଶିକ ବାଣିଜ୍ୟ ପ୍ରତିଷ୍ଠାନ ତରଫରୁ ଖଦିକୁ ଆଞ୍ଚଳିକ ସ୍ତରରୁ ବୈଶ୍ୱିକ ସ୍ତରକୁ ନେଇ ଯିବା ପାଇଁ ଏକ ଗୋଲ ଟେବୁଲ ଆଲୋଚନା ଚକ୍ରର ଆୟୋଜନ କରାଯାଇଥିଲା । KVIC ଏବଂ UDAANSKILL ଏଥିରେ ସହଯୋଗ କରିଥିଲେ । ଏହି ବୈଠକରେ ଆଲୋଚନା କରାଯାଇଥିବା ବିଷୟ ଗୁଡ଼ିକ ହେଲା - ଖଦିର ବୈଶ୍ୱିକ ଚାହିଦା ଏବଂ ଯୋଗାଣକୁ ସଂଯୁକ୍ତ କରିବା , ଉତ୍ପାଦର ବିବିଧତା ଏବଂ ନୂତନ ବଜାରର ସନ୍ଧାନ , ନୂତନ ବଜାରରେ ପ୍ରବେଶ ପାଇଁ ପ୍ରସାରଣ ରଣନୀତି ପ୍ରସ୍ତୁତି , ବାଣିଜ୍ୟ ନୀତିରେ ଇନପୁଟ , ଡବ୍ଲୁଟିଓ କ୍ଷେତ୍ରରେ ବଜାର ସୁବିଧା , ସ୍ୱୀକୃତି , କର୍ପୋରେଟ ଏବଂ ପିଏସୟୁମାନଙ୍କଠାରୁ ଡିଜାଇନ ଏବଂ ସିଏସଆର କ୍ଷେତ୍ରରେ ଅନ୍ତର୍ଭୁକ୍ତି ।


    ବାଣିଜ୍ୟ ଏବଂ ଉଦ୍ୟୋଗ ମନ୍ତ୍ରୀ ଶ୍ରୀ ସୁରେଶ ପ୍ରଭୁ କହିଲେ ଯେ , “ ଖଦିର ରପ୍ତାନୀ ପାଇଁ ପର୍ଯ୍ୟାପ୍ତ ସୁଯୋଗ ସୃଷ୍ଟି ନିଶ୍ଚିତ କାରଣ ବିଶ୍ୱ ଏବେ ପ୍ରାକୃତିକ ଏବଂ ପରିବେଶ ଉପଯୋଗୀ ଉତ୍ପାଦ ଆଡକୁ ଗତି କରୁଛି । ଅଧିକରୁ ଅଧିକ ଲୋକ ଏବେ ପରିବେଶ ପ୍ରତି ସେମାନଙ୍କ ଦାୟିତ୍ୱବୋଧ ସମ୍ବନ୍ଧରେ ସଚେତନ ହେଉଛନ୍ତି ଏବଂ ନଷ୍ଟ ହେବା ପରେ ପରିବେଶ ଉପରେ ଖରାପ ପ୍ରଭାବ ପକାଉ ନଥିବା ପରିବେଶ ସହାୟ ଉତ୍ପାଦକୁ ନେଇ ଅଧିକ ଚାହିଦା ବୃଦ୍ଧି ପାଉଛି । ଏହି କାରଣରୁ ନୂତନ meis 2015-20 ନୀତି ପରିବେଶ ସନ୍ତୁଳନକୁ ସହାୟକ ବସ୍ତ୍ରର ରପ୍ତାନୀ ଉପରେ ଗୁରୁତ୍ୱ ପ୍ରଦାନ କରିଥାଏ ଏବଂ ଗତ ବର୍ଷ ଏ କ୍ଷେତ୍ରରେ ଶତକଡା 34 ପ୍ରତିଶତ ବୃଦ୍ଧି ଘଟି ଏହା 52 , 000 କୋଟି ଟଙ୍କାରୁ 70 , 000 କୋଟି ଟଙ୍କାରେ ପହଂଚିଛି । ”


    ମନ୍ତ୍ରୀ ପୁନଶ୍ଚ କହିଲେ ଯେ “ ଖଦି ରପ୍ତାନୀ ” ସମ୍ବନ୍ଧୀୟ ଏହି ଗୋଲ ଟେବୁଲ ଆଲୋଚନା ବୈଠକ ପ୍ରାସଙ୍ଗିକ କାରଣ ବସ୍ତ୍ର କ୍ଷେତ୍ର ହେଉଛି ଦେଶର ସର୍ବାଧିକ ନିଯୁକ୍ତି ପ୍ରଦାନ କରୁଥିବା ଉତ୍ସ ଏବଂ ଏହା ଦେଶରେ ରପ୍ତାନୀ କ୍ଷେତ୍ରରେ ଶତକଡା 15 ପ୍ରତିଶତର ଯୋଗଦାନ କରିଥାଏ । ତେବେ ଏଥିରେ ଖଦିର ଅଂଶ ମୋଟ ବସ୍ତ୍ର ରପ୍ତାନୀ ତୁଳନାରେ ଖୁବ କମ ରହିଛି (0.22 ପ୍ରତିଶତରୁ କମ ) । ତେଣୁ ଏହି କ୍ଷେତ୍ରରେ ରପ୍ତାନୀ ଉପରେ ଗୁରୁତ୍ୱ ପ୍ରଦାନ କରାଯିବା ଗୁରୁତ୍ୱପୂର୍ଣ୍ଣ । ଟ୍ରେଡିଂ ହାଉସର ଏବଂ ଆଇଆଇଏଫଟି ଭଳି ଶିକ୍ଷା ପ୍ରତିଷ୍ଠାନ ସମର୍ଥନରେ ଏଣ୍ଡ ଟୁ ଏଣ୍ଡ ମାର୍କେଟିଂର ଆବଶ୍ୟକତା ରହିଛି ।


    ଏହି ବୈଠକରେ ସମ୍ମାନିତ ଅତିଥି ଭାବେ ଯୋଗଦେଇ ଖଦି ଏବଂ ଗ୍ରାମ୍ୟ ଶିଳ୍ପ କମିଶନର ଅଧ୍ୟକ୍ଷ ଶ୍ରୀ ଭିକେ ସକ୍ସେନା ଖଦିର ପ୍ରସାର ପାଇଁ ବିବିଧ ପ୍ରୟାସ ସମ୍ବନ୍ଧରେ ବର୍ଣ୍ଣନା କରିଥିଲେ । ଏଥିରେ ଅନ୍ତର୍ଭୁକ୍ତ ରହିଥିଲା କଂଚାମାଲର କ୍ରୟ , ଗ୍ରାମୀଣ କାରିଗରଙ୍କ ମଜୁରୀ , ବୈଷୟିକ ଜ୍ଞାନକୌଶଳ ଏବଂ ଡିଜାଇନ ଏବଂ ଏହି କ୍ଷେତ୍ରକୁ ସ୍ଥାୟୀ ଏବଂ ରପ୍ତାନୀ ଯୋଗ୍ୟ କ୍ଷେତ୍ରରେ ପରିବର୍ତ୍ତିତ କରିବା ।


    ଯୋଗାଣ ଏବଂ କଂଚାମାଲ ସଂଗ୍ରହ ଓ ଉତ୍ପାଦନ ବ୍ୟତୀତ ବିଶ୍ୱ ବଜାରରେ ଏହାର ଚାହିଦା ବୃଦ୍ଧି କରିବାର ମଧ୍ୟ ଦୃଢ଼ ଆବଶ୍ୟକତା ରହିଛି । ଏଥିପାଇଁ ଉତ୍ପାଦ ଏବଂ ବଜାରର ବିବିଧତାକରଣ ନେଇ ଅଭିନବତାର ଆବଶ୍ୟକତା ରହିଛି । ଖଦିର ସୀମିତ ରପ୍ତାନୀ ବାସ୍କେଟ ଫଳରେ ଉତ୍ପାଦ ବିବିଧତା ସ୍ପଷ୍ଟ ଜଣାପଡିଥାଏ । ଏଥିରେ ସମ୍ପତି କେବଳ ସିଲ୍କ , ମସଲିନ , ରେଡିମେଡ ବସ୍ତ୍ର , ଟେକ୍ସଟାଇଲ ଆଧାରିତ ଖଦି ଏବଂ ଚରଖା ଅନ୍ତର୍ଭୁକ୍ତ ରହିଛି । ଆଇଆଇଏଫଟି ବଜାରର ଚାହିଦାକୁ ନେଇ ଏକ ବଳିଷ୍ଠ ଗବେଷଣା ମାଧ୍ୟମରେ ନୀତି ନିର୍ଦ୍ଧାରଣ ପାଇଁ ଇନପୁଟ ପ୍ରଦାନ କରିବାରେ ଏବଂ ଏହାକୁ କାର୍ଯ୍ୟକାରୀ କରିବାରେ ସହାୟକ ହୋଇପାରିବ ବୋଲି ଆଇଆଇଏଫଟିର ନିର୍ଦ୍ଦେଶକ ପ୍ରଫେସର ମନୋଜ ପନ୍ତ ପ୍ରକାଶ କରିଥିଲେ । ରପ୍ତାନୀ ଷ୍ଟାର୍ଟଅପ , କେଆଇଟିଟିଇଏସ , ଆଇଆଇଏଫଟି ଇନକ୍ୟୁବେସନ ସେଲକୁ ପ୍ରୋତ୍ସାହିତ କରିବା ଫଳରେ ଖଦି ରପ୍ତାନୀ କ୍ଷେତ୍ରରେ ନୂତନ ଷ୍ଟାର୍ଟଅପ ସୃଷ୍ଟିର ଲକ୍ଷ୍ୟ ହାସଲ କରାଯାଇପାରିବ ବୋଲି କେଆଇଟିଟିଇଏସର ସଂଯୋଜକ ଡଃ ତମନ୍ନା ଚତୁର୍ବେଦୀ ପ୍ରକାଶ କରିଥିଲେ ।


    ବୈଦେଶିକ ରାଷ୍ଟ୍ରଦୂତ , ରେମଣ୍ଡ , ଫ୍ୟୁଚର ଗ୍ରୁପ , ଆଦିତ୍ୟ ବିର୍ଲା , ହିରୋ , ମାରୁତି ସୁଜୁକି ଇଣ୍ଡିଆ ଲିମିଟେଡ ଆଦି କର୍ପୋରେଟ , ଏଲଆଇସି , ଏନଏଚପିସି , ଏଚପିସିଏଲ ଆଦି ପିଏସୟୁ ଏବଂ ଇଏକ୍ସଆଇଏମ ବ୍ୟାଙ୍କ , ଆମାଜନ ଇଣ୍ଡିଆ , ଫିକି ଏବଂ ଆଇସିଏଚଆରର ପ୍ରତିନିଧି ମାନେ ମଧ୍ୟ ଏହି ବୈଠକରେ ଭାଗ ନେଇଥିଲେ ।


    *************

    
    
    (Release ID: 1518425) Visitor Counter : 4