      ପ୍ରତିରକ୍ଷା ମନ୍ତ୍ରଣାଳୟ

      ଭାରତୀୟ ଉଦ୍ୟୋଗ ଜରିଆରେ ପ୍ରତିରକ୍ଷା ଉପକରଣ ବିକାଶ ପ୍ରକ୍ରିୟାକୁ ସରଳୀକୃତ କଲା ଡିଏସି
      Posted On: 16 JAN 2018 5:36PM by PIB Bhubaneshwar


    ଆଜି ପ୍ରତିରକ୍ଷା ମନ୍ତ୍ରୀ ଶ୍ରୀମତି ନିର୍ମଳା ସୀତାରମଣଙ୍କ ଅଧ୍ୟକ୍ଷତାରେ ପ୍ରତିରକ୍ଷା ଅଧିଗ୍ରହଣ ପରିଷଦ ( DAC )ର ବୈଠକ ଅନୁଷ୍ଠିତ ହୋଇଥିଲା ଏବଂ ଏଥିରେ ‘MAKE II’ ପ୍ରକ୍ରିୟା , ଯାହାକି ଭାରତୀୟ ଉଦ୍ୟୋଗ ଜଗତ ଜରିଆରେ ପ୍ରତିରକ୍ଷା ଉପକରଣର ବିକାଶ ଏବଂ ବିନିର୍ମାଣ ପାଇଁ ଅନୁସରଣ କରାଯିବାକୁ ଥିବା ଦିଶା ନିର୍ଦ୍ଦେଶକୁ ନିର୍ଦ୍ଧାରିତ କରିଥାଏ , ତାହାକୁ ସରଳୀକୃତ କରାଯାଇଥିଲା ।


    ଡ଼ିଏସି ସୀମା ଉପରେ ମୁତୟନ କରାଯାଇଥିବା ସୈନିକମାନଙ୍କର ତତ୍କାଳିକ ଆବଶ୍ୟକତାର ପୂର୍ତ୍ତି ହେତୁ ପ୍ରତିରକ୍ଷାବଳଙ୍କୁ ସକ୍ଷମ କରିବା ପାଇଁ 3 , 547 କୋଟି ଟଙ୍କା ବିନିମୟର ତ୍ୱରିତ ଆଧାରରେ 72 , 400 ଆସଲ୍ଟ ରାଇଫଲ ଏବଂ 93 , 895 କାର୍ବାଇନ କ୍ରୟ କରାଯିବା ନେଇ ମଞ୍ଜୁରି ପ୍ରଦାନ କରିଛି ।


    ପ୍ରତିରକ୍ଷା ଡିଜାଇନ ଏବଂ ଉତ୍ପାଦନରେ ଘରୋଇ କ୍ଷେତ୍ରର ଭାଗିଦାରୀକୁ ପ୍ରୋତ୍ସାହନ କରିବା ଏବଂ ‘ ମେକ ଇନ ଇଣ୍ଡିଆ ’ କାର୍ଯ୍ୟକ୍ରମକୁ ପ୍ରୋତ୍ସାହିତ କରିବା ପାଇଁ ପରିଷଦ ଆଜି ପ୍ରତିରକ୍ଷା କ୍ରୟ ପ୍ରକ୍ରିୟାର ‘MAKE II’ ବର୍ଗରେ ଉଲ୍ଲେଖନୀୟ ପରିବର୍ତ୍ତନ ଲାଗୁ କରିଛି । ‘MAKE II’ ପରିଯୋଜନାରେ କିଛ ବି ହେଲେ ସରକାରୀ ଅର୍ଥ ପୋଷଣ ସାମିଲ ହୋଇ ନାହିଁ - ଏହି ତଥ୍ୟ ଉପରେ ବିଚାର କରି ଡିଏସି ନ୍ୟୁନତମ ସରକାରି ନିୟନ୍ତ୍ରଣ ସହିତ ଏହାକୁ ଉଦ୍ୟୋଗ ଅନୁକୂଳ କରିବା ନେଇ ପ୍ରକ୍ରିୟାକୁ ସରଳୀକୃତ କରିଛି । ସଂଶୋଧିତ ପ୍ରକ୍ରିୟାର ପ୍ରମୁଖ ପଦକ୍ଷେପ ଏବେ ପ୍ରତିରକ୍ଷା ମନ୍ତ୍ରଣାଳୟକୁ ସ୍ୱୟଂ ପ୍ରେରିତ ପ୍ରସ୍ତାବକୁ ସ୍ୱୀକାର କରିବାରେ ସମର୍ଥ କରିବ ତଥା ଷ୍ଟାର୍ଟଅପ କମ୍ପାନୀମାନଙ୍କୁ ମଧ୍ୟ ଭାରତୀୟ ସଶସ୍ତ୍ର ବଳ ପାଇଁ ଉପକରଣ ବିକଶିତ କରିବାରେ ଅନୁମତି ପ୍ରଦାନ କରିବ । ‘MAKE II’ ପରିଯୋଜନାରେ ଭାଗ ନେବା ପାଇଁ ନ୍ୟୁନତମ ଯୋଗ୍ୟତା ମାନଦଣ୍ଡରେ ମଧ୍ୟ କ୍ରେଡିଟ ରେଟିଂ ତଥା ବିତ୍ତୀୟ ନେଟୱର୍ଥ ମାନଦଣ୍ଡ ହ୍ରାସ କରିବା ସମ୍ବନ୍ଧୀୟ ସର୍ତ୍ତକୁ ହଟାଇବା ଦ୍ୱାରା ରିହାତି ପ୍ରଦାନ କରାଯାଇଛି ।


    ପୂର୍ବରୁ ‘MAKE II’ ପ୍ରକ୍ରିୟା ଅନୁଯାୟୀ ପ୍ରୋଟୋଟାଇପ ଉପକରଣର ବିକାଶ ପାଇଁ କେବଳ ଦୁଇ ଭେଣ୍ଡରଙ୍କ ଚୟନ କରାଯାଇଥିଲା । ଏବେ କିନ୍ତୁ ଆବଶ୍ୟକୀୟ ମାନଦଣ୍ଡରେ ରିହାତି ଅଣାଯାଇଛି ଏବଂ ଏହି ନୂତନ ରିହାତି ମାନଦଣ୍ଡ ପୂରଣ କରୁଥିବା ସମସ୍ତ ଭେଣ୍ଡରଙ୍କୁ ପ୍ରୋଟୋଟାଇପ ବିକାଶ ପ୍ରକ୍ରିୟାରେ ଭାଗ ନେବାର ଅନୁମତି ପ୍ରଦାନ କରାଯିବ । ଭେଣ୍ଡରମାନଙ୍କଠାରୁ ବିସ୍ତୃତ ପରିଯୋଜନା ରିପୋର୍ଟ ପ୍ରାପ୍ତ କରିବାର ଆବଶ୍ୟକତା ରହିବ ନାହିଁ । ପରିଷଦ ଦ୍ୱାରା ‘MAKE II’ ପରିଯୋଜନାକୁ ମଞ୍ଜୁରି ପ୍ରାପ୍ତ ହେବା ପରେ ସେବା ମୁଖ୍ୟାଳୟ ( SHQ ) ସ୍ତରରେ ସମସ୍ତ ମଞ୍ଜୁରି ପ୍ରଦାନ କରାଯିବ ।


    ଉଦ୍ୟୋଗ ଏବଂ ଷ୍ଟାର୍ଟଅପ କମ୍ପାନୀମାନଙ୍କୁ ପ୍ରାରମ୍ଭିକ ସ୍ତରରେ ସହାୟତା ପ୍ରଦାନ କରିବା ପାଇଁ ଏସଏଚକ୍ୟୁ ଡିଜାଇନ ଏବଂ ବିକାଶ ଚରଣ ସମୟରେ ଏସଏଚକ୍ୟୁ ଏବଂ ଉଦ୍ୟୋଗ ମଧ୍ୟରେ ପ୍ରାଥମିକ ସଂଯୋଜକ ରୂପରେ କାର୍ଯ୍ୟ କରିବା ପାଇଁ ପରିଯୋଜନା ସୁଗମୀକରଣ ଟିମ ମାନଙ୍କର ଗଠନ କରିବ । ଏହି ଟିମ ଭେଣ୍ଡରମାନଙ୍କ ଆବଶ୍ୟକତା ଅନୁସାରେ ଅନୁରୂପ ବୈଷୟିକ ଇନପୁଟ , ପରୀକ୍ଷଣ ଅବସଂରଚନା ତଥା ଅନ୍ୟ ସୁବିଧା ପ୍ରଦାନ କରିବ । ଯଦି କୌଣସି ବ୍ୟକ୍ତି ଏବଂ କମ୍ପାନୀ ମଧ୍ୟ କୌଣସି ନବୋନ୍ମେଷୀ ସମାଧାନ ପ୍ରସ୍ତୁତ କରେ ତେବେ ଏସଏଚକ୍ୟୁ ପାଖରେ ଭେଣ୍ଡରଙ୍କ ବିକାଶ ପଦକ୍ଷେପକୁ ସ୍ୱୀକାର କରିବା ତଥା ପ୍ରଶଂସକରଣର ବିକଳ୍ପ ରହିବ । ଏସଏଚକ୍ୟୁର ପହଞ୍ଚ ବଢ଼ାଇବା ତଥା ଉଦ୍ୟୋଗମାନଙ୍କ ମଧ୍ୟରେ ସଚେତନତା ପ୍ରସାରିତ କରିବା ପାଇଁ ଘରୋଇ କ୍ଷେତ୍ରରୁ ଏହି କ୍ଷେତ୍ରର ବିଶେଷଜ୍ଞ/ପରାମର୍ଶଦାତା ମାନଙ୍କ ସେବା ଗ୍ରହଣ କରିବାର ଅନୁମତି ମିଳିବ ।


    **************


    

    
    (Release ID: 1517095) Visitor Counter : 2