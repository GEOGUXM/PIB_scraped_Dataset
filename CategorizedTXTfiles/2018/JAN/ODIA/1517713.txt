      ଅର୍ଥ ମନ୍ତ୍ରଣାଳୟ

      ବ୍ୟାଙ୍କଗୁଡ଼ିକର ପୁନଃପୁଞ୍ଜିକରଣ ଓ ବ୍ୟାପକ ସଂସ୍କାର ଯୋଜନା ଘୋଷଣା କଲେ ଭାରତ ସରକାର
      Posted On: 24 JAN 2018 7:32PM by PIB Bhubaneshwar


    ଅକ୍ଟୋବର , 2017ରେ ଘୋଷଣା କରାଯାଇଥିବା ରାଷ୍ଟ୍ରାୟତ୍ତ ବ୍ୟାଙ୍କ(ପିଏସବି)ଗୁଡ଼ିକର ପୁନଃପୁଞ୍ଜିକରଣ ବିବରଣୀ ଆଜି କେନ୍ଦ୍ର ସରକାର ଜାରି କରିଛନ୍ତି । 2017-18 ବର୍ଷର ପୁଞ୍ଜି ନିବେଶ ଯୋଜନାରେ ପୁନଃପୁଞ୍ଜିକରଣ ବଣ୍ଡ ଜରିଆରେ 80 ହଜାର କୋଟି ଟଙ୍କା ଏବଂ ବଜେଟ ସହାୟତା ରୂପରେ 8 , 139 କୋଟି ଟଙ୍କା ସାମିଲ ରହିଛି । ଏହି ଯୋଜନା ଦ୍ୱାରା ସମସ୍ତ ସରକାରୀ ବ୍ୟାଙ୍କଗୁଡ଼ିକର ବିନିୟାମକ ପୁଞ୍ଜି ଆବଶ୍ୟକତା ପୂରଣ କରାଯିବ ଏବଂ ଅର୍ଥବ୍ୟବସ୍ଥାକୁ ଅଧିକରୁ ଅଧିକ ଋଣ ଦେବା ଲାଗି ପୁଞ୍ଜି ବୃଦ୍ଧି ନିମନ୍ତେ ପର୍ଯ୍ୟାପ୍ତ ଅର୍ଥରାଶି ଉପଲବ୍ଧ ହୋଇପାରିବ ।


    ପୁନଃପୁଞ୍ଜିକରଣ ଏକ ସୁଦୃଢ଼ ସଂସ୍କାର ପ୍ୟାକେଜ ଯେଉଁଥିରେ 6ଟି ମୂଳ ବିଷୟ ସାମିଲ ରହିଛି , ଏଥିରେ 30ଟି କାର୍ଯ୍ୟ ବିନ୍ଦୁ ଆକଳନ କରାଯାଇଛି । ସଂସ୍କାର ଏଜେଣ୍ଡା ନଭେମ୍ବର 2017ରେ ହୋଇଥିବା ପିଏସବି ମନ୍ଥନରେ କରାଯାଇଥିବା ସୁପାରିସ ଉପରେ ଆଧାରିତ । ଏହି ମନ୍ଥନରେ ପିଏସବିର ବରିଷ୍ଠ ପରିଚାଳନା କର୍ତ୍ତୃପକ୍ଷ ତଥା ସରକାରଙ୍କ ପ୍ରତିନିଧିମାନେ ଭାଗ ନେଇଥିଲେ । ସଂସ୍କାର ଏଜେଣ୍ଡାର ଉଦ୍ଦେଶ୍ୟରେ ଇଏଏସଇ-ବ୍ୟାପକ ଗ୍ରହଣୀୟତା ଓ ସେବାରେ ଉକ୍ରର୍ଷତା ଉପରେ ଗୁରୁତ୍ୱାରୋପ କରାଯାଇଛି । ଗ୍ରାହକଙ୍କ ପ୍ରତି ଉତ୍ତରଦାୟିତ୍ୱର 6ଟି ମୂଳ ବିଷୟ-ଉତ୍ତରଦାୟୀ ବ୍ୟାଙ୍କିଙ୍ଗ , ଋଣରେ ବୃଦ୍ଧି , ଉଦ୍ୟୋଗୀ ମିତ୍ର ରୂପରେ ପିଏସବି , ଆର୍ଥିକ ଅନ୍ତର୍ଭୂକ୍ତିକରଣ , ଡିଜିଟାଲାଇଜେସନ ତଥା ବ୍ରାଣ୍ଡ ପିଏସବି ଲାଗି କର୍ମଚାରୀମାନଙ୍କୁ ପ୍ରସ୍ତୁତ କରିବା ଦିଗରେ ଏହା କାର୍ଯ୍ୟ କରୁଛି । ସଂସ୍କାର ଏଜେଣ୍ଡାର ବ୍ୟାପକ ଢାଂଚା “ ପ୍ରଭାବୀ ତଥା ଉତ୍ତରଦାୟୀ ପିଏସବି ” ଅଟେ ।


    ସରକାରଙ୍କ ଦ୍ୱାରା ପୁଞ୍ଜିର ନିବେଶ ସଂସ୍କାର ପିଏସବିର କାର୍ଯ୍ୟ ସମ୍ପାଦନ ଅନୁରୂପ ହେବ । ପିଏସବିର ପୂର୍ଣ୍ଣକାଳୀନ ନିର୍ଦ୍ଦେଶକମାନଙ୍କୁ କାର୍ଯ୍ୟାନ୍ୱୟନ ନିମନ୍ତେ ଉଦ୍ଦେଶ୍ୟ-ଭାର ଅର୍ପଣ କରାଯିବ । ଏ ସମ୍ପର୍କରେ ସେମାନଙ୍କ କାର୍ଯ୍ୟର ମୂଲ୍ୟାଙ୍କନ ବ୍ୟାଙ୍କ ବୋର୍ଡ ଦ୍ୱାରା କରାଯିବ ।


    ଗ୍ରହଣୀୟତା ତଥା ସେବା ଗୁଣବତ୍ତା ସମ୍ପର୍କରେ ଲୋକମାନଙ୍କର ବିଚାରର ଆକଳନ କରିବା ଲାଗି ଇଏଏସଇ ସମ୍ପର୍କରେ ଏକ ସର୍ବେକ୍ଷଣ ସ୍ୱାଧୀନ ସଂସ୍ଥା ଦ୍ୱାରା କରାଯିବ । ସର୍ବେକ୍ଷଣର ଫଳାଫଳ ପ୍ରତିବର୍ଷ ସାର୍ବଜନୀନ କରାଯିବ ।


    ସର୍ବମୋଟ ଏମଏସଏମଇ ତଥା ସାଧାରଣ ନାଗରିକଙ୍କ ବ୍ୟାଙ୍କିଙ୍ଗ ସେବାକୁ ପର୍ଯ୍ୟାପ୍ତ ରୂପରେ ବୃଦ୍ଧି କରିବାକୁ ସୁଗମ କରିବା ଲାଗି ପିଏସବିର ପୁନଃପୁଞ୍ଜିକରଣ ତଥା ସଂସ୍କାର ଏଜେଣ୍ଡା ଉପରେ ଗୁରୁତ୍ୱାରୋପ କରାଯାଇଛି । ଏଥିରେ ପ୍ରତ୍ୟେକ ଗ୍ରାମରେ 5 କିଲୋମିଟର ଭିତରେ ବ୍ୟାଙ୍କିଙ୍ଗ ସେବା ଉପଲବ୍ଧ କରାଇବାର ପ୍ରତିବଦ୍ଧତା , ଇଲେକଟ୍ରୋନିକ କାରବାରରେ ଅନଧିକୃତ ଭାବେ ଟଙ୍କା କଟିଯିବା ମାମଲାରେ 10 ଦିନ ଭିତରେ ଅର୍ଥରାଶି ଫେରସ୍ତ , ବ୍ୟାଙ୍କିଙ୍ଗ ଆଉଟଲେଟ ଚିହ୍ନଟ କରିବା ଲାଗି ଏକ ମୋବାଇଲ ଆପ ଏବଂ ପ୍ରତ୍ୟେକ ପଛୁଆ ଜିଲ୍ଲାରେ ଗୋଟିଏ ମୋବାଇଲ ଏଟିଏମ ସାମିଲ ରହିଛି ।


    **********

    
    
    (Release ID: 1517713) Visitor Counter : 9