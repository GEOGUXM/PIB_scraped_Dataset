      କ୍ୟାବିନେଟ

      ଜାତୀୟ ନ୍ୟାସର ଅଧ୍ୟକ୍ଷ ଏବଂ ସଦସ୍ୟମାନଙ୍କ ନିର୍ଦ୍ଧାରିତ କାର୍ଯ୍ୟକାଳକୁ କ୍ୟାବିନେଟ ଅନୁମୋଦନ
      Posted On: 10 JAN 2018 5:32PM by PIB Bhubaneshwar


    ଜାତୀୟ ନ୍ୟାସର ଅଧ୍ୟକ୍ଷ ଏବଂ ବୋର୍ଡ ସଦସ୍ୟମାନଙ୍କ କାର୍ଯ୍ୟକାଳ 3 ବର୍ଷ ଲାଗି ଧାର୍ଯ୍ୟ କରିବା ନିମନ୍ତେ ଜାତୀୟ ନ୍ୟାସ ଅଧିନିୟମ 1999 ର ଧାରା 4 ( 1 ) ତଥା ଧାରା 5 ( 1 )ରେ ସଂଶୋଧନ ଅଣାଯିବ । ଏ ସଂକ୍ରାନ୍ତ ପ୍ରସ୍ତାବକୁ ଆଜି ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କେନ୍ଦ୍ର କ୍ୟାବିନେଟ ବୈଠକରେ ମଞ୍ଜୁରି ମିଳିଛି ।


    ଜାତୀୟ ନ୍ୟାସ ଅଧିନିୟମ 1999 ର ଧାରା 4 ( 1 )ରେ ବ୍ୟବସ୍ଥା ରହିଛି ଯେ ଜାତୀୟ ନ୍ୟାସର ଅଧ୍ୟକ୍ଷ କିମ୍ବା ବୋର୍ଡର କୌଣସି ଜଣେ ସଦସ୍ୟ ନିଜ ଉତ୍ତରାଧିକାରୀ ବିଧିବଦ୍ଧ ଭାବେ ନିଯୁକ୍ତ ନହେବା ପର୍ଯ୍ୟନ୍ତ ତିନି ବର୍ଷର ନିର୍ଦ୍ଧାରିତ ଅବଧି ପରେ ମଧ୍ୟ ପଦବୀରେ ରହିବେ । ଅଧ୍ୟକ୍ଷଙ୍କ ଇସ୍ତଫାପତ୍ର ବ୍ୟାପାରରେ ଅଧିନିୟମର ଧାରା 5(1)ରେ ବ୍ୟବସ୍ଥା କରାଯାଇଛି ଯେ ସରକାରଙ୍କ ଦ୍ୱାରା ସେମାନଙ୍କ ଉତ୍ତରାଧିକାରୀଙ୍କୁ ବିଧିବଦ୍ଧ ଭାବେ ନିଯୁକ୍ତ କରାଯିବା ପର୍ଯ୍ୟନ୍ତ ପଦବୀରେ ରହିବେ । ବର୍ତ୍ତମାନର ସ୍ୱରୂପରେ ଅଧିନିୟମର ଉପରୋକ୍ତ ବ୍ୟବସ୍ଥାଗୁଡ଼ିକର ଶବ୍ଦାବଳୀର ଫଳସ୍ୱରୂପ ଅଧ୍ୟକ୍ଷ ଅନିର୍ଦ୍ଦିଷ୍ଟ ଅବଧି ପର୍ଯ୍ୟନ୍ତ ପଦବୀରେ ରହୁଥିଲେ , ଯେପର୍ଯ୍ୟନ୍ତ ସେହି ପଦବୀ ନିମନ୍ତେ ଜଣେ ଉପଯୁକ୍ତ ଉତ୍ତରାଧିକାରୀ ନିଯୁକ୍ତ ହୋଇନାହାନ୍ତି । ଅଧିନିୟମରେ ରହିଥିବା ଏସବୁ ବ୍ୟବସ୍ଥାରେ ପ୍ରସ୍ତାବିତ ସଂଶୋଧନ ହେବା ଫଳରେ କୌଣସି ପଦବୀଧାରୀଙ୍କ ପାଇଁ ଦୀର୍ଘ ସମୟ ପର୍ଯ୍ୟନ୍ତ ସମାନ ପଦବୀରେ ରହିବାର ସୁଯୋଗ ସମାପ୍ତ ହୋଇଯିବ ।


    **********

    
    
    (Release ID: 1516420) Visitor Counter : 6