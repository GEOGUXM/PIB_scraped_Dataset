      ଅର୍ଥ ମନ୍ତ୍ରଣାଳୟ

      2017-18 ବର୍ଷରେ ହାରାହାରୀ ମୁଦ୍ରାସ୍ଫିତି ଦର ଗତ 6 ମାସରେ ସର୍ବନିମ୍ନ
      Posted On: 29 JAN 2018 7:16AM by PIB Bhubaneshwar


    କେନ୍ଦ୍ର ଅର୍ଥ ଏବଂ କର୍ପୋରେଟ ବ୍ୟାପାର ମନ୍ତ୍ରୀ ଶ୍ରୀ ଅରୁଣ ଜେଟଲୀ ଆଜି ସଂସଦରେ ଆର୍ଥିକ ସର୍ବେକ୍ଷଣ ରିପୋର୍ଟ 2017-18 ଉପସ୍ଥାପନ କରିଥିଲେ । ଏହି ଅବସରରେ ସେ କହିଥିଲେ ଯେ 2017-18 ଆର୍ଥିକ ବର୍ଷରେ ଦେଶରେ ମୁଦ୍ରାସ୍ଫିତୀ ହାର ମଧ୍ୟମ ସ୍ତରରେ ରହିଥିଲା । ଉପଭୋକ୍ତା ମୂଲ୍ୟ ସୂଚକାଙ୍କ (ସିପିଆଇ) ଆଧାରିତ ମୁଦ୍ରାସ୍ଫିତୀ ହାର 3.3 ପ୍ରତିଶତ ରହିଥିଲା , ଯାହାକି ଗତ 6 ବର୍ଷରେ ସବୁଠୁ କମ ଥିଲା ।


    ଆର୍ଥିକ ସର୍ବେକ୍ଷଣ ଅନୁଯାୟୀ , ହାଉସିଂ , ଇନ୍ଧନ ଏବଂ ଲାଇଟକୁ ଛାଡ଼ି ସମସ୍ତ ବଡ଼ କମୋଡିଟି/ସାମଗ୍ରୀ କ୍ଷେତ୍ରରେ ମୁଦ୍ରାସ୍ଫିତୀ ହାରରେ ଏହି ହ୍ରାସ ଦେଖାଦେଇଥିଲା । ଅପରପକ୍ଷରେ ଚଳିତ ଆର୍ଥିକ ବର୍ଷର ଏପ୍ରିଲ-ଡିସେମ୍ବର ଅବଧିରେ ଉପଭୋକ୍ତା ମୂଲ୍ୟ ସୂଚକାଙ୍କ ହାରାହାରି ଏକ ପ୍ରତିଶତ ରହିଥିଲା ।


    ସର୍ବେକ୍ଷଣ ଅନୁଯାୟୀ ଗତ 4 ବର୍ଷ ମଧ୍ୟରେ ଅର୍ଥବ୍ୟବସ୍ଥାରେ କ୍ରମିକ ପରିବର୍ତ୍ତନ ଦେଖିବାକୁ ମିଳିଛି , ଯେଉଁଥିରେ ଗୋଟିଏ ଅବଧି ସମୟରେ ମୁଦ୍ରାସ୍ଫିତୀ ଯଥେଷ୍ଟ ଉପରକୁ ଯିବା କିମ୍ବା ଯଥେଷ୍ଟ ନିମ୍ନକୁ ଖସିବା ବଦଳରେ ସ୍ଥିର ରହିଥିଲା । ଉପଭୋକ୍ତା ମୂଲ୍ୟ ସୂଚକାଙ୍କ ଜରିଆରେ ମପାଯାଉଥିବା ପ୍ରମୁଖ ମୁଦ୍ରାସ୍ଫିତୀ ହାର ଗତ ଚାରି ବର୍ଷରେ ନିୟନ୍ତ୍ରଣାଧୀନ ରହିଥିଲା । ଏହା ସତ୍ୟ ଯେ ଚଳିତ ଆର୍ଥିକ ବର୍ଷର ପୂର୍ବ 6 ମାସରେ ମୁଦ୍ରାସ୍ଫିତୀ ହାରରେ ଯେଉଁ ହ୍ରାସ ଦେଖାଦେଇଛି ତାହା ଖାଦ୍ୟ ପଦାର୍ଥ କ୍ଷେତ୍ରରେ ପରିଲକ୍ଷିତ ହୋଇଛି । ଏହି ହାର (-) 2.1 ରୁ 1.5 ପ୍ରତିଶତ ରହିଥିଲା ।


    ସର୍ବେକ୍ଷଣରେ କୁହାଯାଇଛି ଯେ ଏହା କୃଷି କ୍ଷେତ୍ରରେ ଅଧିକ ଉତ୍ପାଦନ କାରଣରୁ ସମ୍ଭବ ହୋଇଛି । ସରକାର ମୂଲ୍ୟ ଉପରେ ଲଗାତାର ଦୃଷ୍ଟି ରଖିଛନ୍ତି ।


    ତେବେ ବିଗତ ମାସଗୁଡ଼ିକରେ ଖାଦ୍ୟ ପଦାର୍ଥର ମୂଲ୍ୟରେ ବୃଦ୍ଧି ଦେଖିବାକୁ ମିଳିଛି । ଏହି କାରଣରୁ ପରିବା ଏବଂ ଫଳ ଦରରେ ବୃଦ୍ଧି ହୋଇଛି । 2016-17ରେ ଗ୍ରାମାଂଚଳରେ ଉପଭୋକ୍ତା ମୂଲ୍ୟ ସୂଚକାଙ୍କର ମୂଖ୍ୟ ଉପାଦାନ ଖାଦ୍ୟ ପଦାର୍ଥ ରହିଥିଲା । ଅପରପକ୍ଷରେ ସହରାଂଚଳରେ ହାଉସିଂ କ୍ଷେତ୍ରର ମୁଦ୍ରାସ୍ଫିତୀର ମୂଖ୍ୟ ଭୂମିକା ନିର୍ବାହ କରିଥିଲା । 2016-17 ଅବଧିରେ ରାଜ୍ୟୱାରୀ ମୁଦ୍ରାସ୍ଫିତୀକୁ ଦେଖିଲେ ଅଧିକାଂଶ ରାଜ୍ୟରେ ଉପଭୋକ୍ତା ମୂଲ୍ୟ ସୂଚକାଙ୍କରେ ବୃହତ୍ତ ହ୍ରାସ ଜାରି ରହିଥିଲା । ଚଳିତ ଆର୍ଥିକ ବର୍ଷ କାଳରେ 17ଟି ରାଜ୍ୟରେ ମୁଦ୍ରାସ୍ଫିତୀ ହାର 4 ପ୍ରତିଶତରରୁ କମ ରହିଥିଲା । ସରକାରଙ୍କ ପକ୍ଷରୁ ଅନେକ ସ୍ତରରେ କରାଯାଇଥିବା ପ୍ରୟାସ କାରଣରୁ ଚଳନ୍ତି ମୁଦ୍ରସ୍ଫିତୀ ହାରରେ ଏହି ହ୍ରାସ ଦେଖିବାକୁ ମିଳିଛି ।


    **********

    
    
    (Release ID: 1518380) Visitor Counter : 2