      ପରିବେଶ ଓ ଜଙ୍ଗଲ ମନ୍ତ୍ରଣାଳୟ

      ଦିଲ୍ଲୀରେ ଦୁଇ ସପ୍ତାହ ପାଇଁ ସ୍ୱଚ୍ଛ ବାୟୁ ଅଭିଯାନ ଆରମ୍ଭ କରିବେ ସରକାର: ଡକ୍ଟର ହର୍ଷବର୍ଦ୍ଧନ
      Posted On: 12 JAN 2018 8:13PM by PIB Bhubaneshwar


    କେନ୍ଦ୍ର ପର୍ଯ୍ୟାବରଣ , ଜଙ୍ଗଲ ଓ ଜଳବାୟୁ ପରିବର୍ତ୍ତନ ମନ୍ତ୍ରୀ ଡକ୍ଟର ହର୍ଷବର୍ଦ୍ଧନ କହିଛନ୍ତି ଯେ ଫେବୃଆରୀ 10 ତାରିଖ ଠାରୁ କେନ୍ଦ୍ର ସରକାର ଦିଲ୍ଲୀ ସରକାର , NDMC, CPCB ଏବଂ ଅନ୍ୟ ମ୍ୟୁନିସିପାଲ ଏଜେନ୍ସିମାନଙ୍କ ସହ ମିଶି ଦିଲ୍ଲୀରେ ଦୁଇ ସପ୍ତାହ ପାଇଁ ସ୍ୱଚ୍ଛ ବାୟୁ ଅଭିଯାନ ଆରମ୍ଭ କରିବେ । “ ପର୍ଯ୍ୟାବରଣ ସୁରକ୍ଷା ସକାଶେ ତଳ ସ୍ତରରେ କାର୍ଯ୍ୟ କରୁଥିବା ବ୍ୟବସ୍ଥା ଏବଂ ସାଧାରଣ ଲୋକଙ୍କୁ ଏ ସଂପର୍କରେ ସଚେତନ କରାଇବା ଏହି ଅଭିଯାନର ମୂଳ ଉଦ୍ଦେଶ୍ୟ ” ବୋଲି ମନ୍ତ୍ରୀ ଡକ୍ଟର ହର୍ଷବର୍ଦ୍ଧନ କହିଛନ୍ତି । ଏ ସଂପର୍କୀତ ଏକ ଉଚ୍ଚସ୍ତରୀୟ ବୈଠକରେ ଅଧ୍ୟକ୍ଷତା କରି ସେ କହିଲେ ଯେ ଏଥିପାଇଁ 70 ଜଣ ଅଧିକାରୀଙ୍କୁ ନେଇ ଟିମ ଗଠନ କରାଯିବ । ପ୍ରତ୍ୟେକ ଟିମକୁ ପର୍ଯ୍ୟାବରଣ , ଜଙ୍ଗଲ ଓ ଜଳବାୟୁ ମନ୍ତ୍ରଣାଳୟର ଜଣେ ଏବଂ ଦିଲ୍ଲୀ ସରକାରଙ୍କ ଜଣେ ଲେଖାଏଁ ଅଧିକାରୀ ପରିଚାଳନା କରିବେ । ସେମାନଙ୍କୁ କେନ୍ଦ୍ର ପ୍ରଦୂଷଣ ନିୟନ୍ତ୍ରଣ ବୋର୍ଡ଼ ( CPCB ) , DPCC ଏବଂ ସଂପୃକ୍ତ ମ୍ୟୁନିସିପାଲ୍ ‌ କର୍ପୋରେସନର ଅନ୍ୟାନ୍ୟ ଅଧିକାରୀମାନେ ସହାୟତା କରିବେ ।


    ମନ୍ତ୍ରୀ ଡକ୍ଟର ହର୍ଷବର୍ଦ୍ଧନ କହିଲେ ଯେ ଆବାସିକ କଲ୍ୟାଣ ସଂଘ ( RWA ) ଏବଂ ବ୍ୟବସାୟୀ ସଂଘ ତଥା ସିଭିଲ ସୋସାଇଟି ଏହି ଟିମରେ ସାମିଲ ହୋଇ ସହଯୋଗର ହାତ ବଢ଼ାଇବାକୁ ପ୍ରୋତ୍ସାହିତ କରାଯାଉଛି ଯଦ୍ୱାରା ପ୍ରଦୂଷଣ ନିୟନ୍ତ୍ରଣ କାର୍ଯ୍ୟ ତ୍ୱରାନ୍ୱିତ ହୋଇପାରିବ । ପ୍ରତ୍ୟେକ ଟିମକୁ ଏକ ଚେକ୍ ‌ ଲିଷ୍ଟ ପ୍ରଦାନ କରାଯିବ ଯଦ୍ୱାରା ସେମାନେ ସେମାନଙ୍କର କାର୍ଯ୍ୟର ପ୍ରାଧାନ୍ୟକୁ ଏବଂ ପ୍ରଦୂଷଣ ଦୂରୀକରଣ କାର୍ଯ୍ୟକୁ ସଫଳତାର ସହ ସଂପାଦନ କରିପାରିବେ । ଧୂଳି ପ୍ରଦୂଷଣଠାରୁ ଆରମ୍ଭ କରି କଠିନ ବର୍ଯ୍ୟ ପରିଚାଳନା ଏବଂ ବର୍ଜ୍ୟ ପୋଡ଼ି ପ୍ରଭୃତି କାର୍ଯ୍ୟ ନିର୍ଦ୍ଧାରିତ ଭାବେ କରାଯାଇପାରିବ ।


    ମନ୍ତ୍ରୀ ଡକ୍ଟର ହର୍ଷବର୍ଦ୍ଧନ କହିଲେ ଯେ ପ୍ରଦୂଷଣ ନିରାକରଣ ଦିଗରେ ଏହି ବ୍ୟବସ୍ଥା ଗ୍ରହଣ ଦ୍ୱାରା ଅଭିଯାନକୁ ତ୍ୱରାନ୍ୱିତ କରାଯାଇପାରିବ । ଏହାକୁ ଟେମ୍ପଲେଟ ଭାବେ ଗ୍ରହଣ କରି ପରବର୍ତ୍ତୀ ସମୟରେ ଏହାକୁ ବର୍ଷସାରା କାର୍ଯ୍ୟକାରୀ କରାଯିବ ।


    ଏହି ବୈଠକରେ ପର୍ଯ୍ୟାବରଣ , ଜଙ୍ଗଲ ଓ ଜଳବାୟୁ ପରିବର୍ତ୍ତନ ମନ୍ତ୍ରଣାଳୟ ସଚିବ ଶ୍ରୀ ସି କେ ମିଶ୍ର , ଦିଲ୍ଲୀ ସରକାରଙ୍କ ମୁଖ୍ୟ ଶାସନ ସଚିବ ଶ୍ରୀ ଅଂଶୁ ପ୍ରକାଶ ଏବଂ ପର୍ଯ୍ୟାବରଣ , ଜଙ୍ଗଲ ଓ ଜଳବାୟୁ ପରିବର୍ତ୍ତନ ମନ୍ତ୍ରଣାଳୟ ତଥା ଦିଲ୍ଲୀ ସରକାର , ସିପିସିବି ଏବଂ ଡ଼ିପିସିସିର ବରିଷ୍ଠ ଅଧିକାରୀମାନେ ଉପସ୍ଥିତ ଥିଲେ ।


    *************

    
    
    (Release ID: 1516773) Visitor Counter : 5