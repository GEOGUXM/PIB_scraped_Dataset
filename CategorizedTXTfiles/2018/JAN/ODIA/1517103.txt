      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      • ‘ଆଇକ୍ରିଏଟ୍’ ରାଷ୍ଟ୍ରକୁ ସମର୍ପିତ କଲେ ପ୍ରଧାନମନ୍ତ୍ରୀ ମୋଦୀ ଓ ଇସ୍ରାଏଲ ପ୍ରଧାନମନ୍ତ୍ରୀ ନେତାନ୍ୟାହୁ • କମ୍ ଖର୍ଚ୍ଚରେ ସାଧାରଣ ଲୋକଙ୍କ ଜୀବନରେ ସୁଧାର ପାଇଁ ପ୍ରଯୁକ୍ତି ଉଦ୍ଭାବନ ଲାଗି ଯୁବବର୍ଗଙ୍କୁ ପ୍ରଧାନମନ୍ତ୍ରୀଙ୍କ ଆହ୍ୱାନ
      Posted On: 17 JAN 2018 5:45PM by PIB Bhubaneshwar


    ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀ ଓ ଇସ୍ରାଏଲ ପ୍ରଧାନମନ୍ତ୍ରୀ ବେଞ୍ଜାମିନ୍ ନେତାନ୍ୟାହୁ ଆଜି ଅହମ୍ମଦାବାଦ ଉପକଣ୍ଠ ଅଚଂଳରେ ‘ ଆଇକ୍ରିଏଟ ’ ସୁବିଧା ରାଷ୍ଟ୍ରକୁ ସମର୍ପିତ କରିଛନ୍ତି । ଆଇକ୍ରିଏଟ୍ ଏକ ସ୍ୱତନ୍ତ୍ର କେନ୍ଦ୍ର , ଯାହାର ଉଦ୍ଦେଶ୍ୟ - ଖାଦ୍ୟ ସୁରକ୍ଷା , ଜଳ , ଯୋଗାଯୋଗ , ସାଇବର ସୁରକ୍ଷା , ଆଇଟି ଓ ଇଲେକ୍ଟ୍ରୋନିକ୍ସ , ଶକ୍ତି , ବାୟୋ-ମେଡିକାଲ ଉପକରଣ ଓ ଯନ୍ତ୍ରାଂଶ ଆଦି ଭଳି ପ୍ରମୁଖ ପ୍ରସଙ୍ଗରେ କାର୍ଯ୍ୟ ନିମନ୍ତେ ସୃଜନଶୀଳତା , ନବସୃଜନ , ଇଞ୍ଜିନିୟରିଂ , ଉତ୍ପାଦ ଡିଜାଇନ୍ ଓ ବିକାଶଶୀଳ ପ୍ରଯୁକ୍ତିବିଦ୍ୟା ମାଧ୍ୟମରେ ଉଦ୍ୟୋଗୀଙ୍କୁ ପ୍ରୋତ୍ସାହିତ କରିବା । ଗୁଣାତ୍ମକ ଉଦ୍ୟୋଗୀ ସୃଷ୍ଟି କରିବା ପାଇଁ ଭାରତରେ ଏକ ଉନ୍ନତ ବାତାବରଣ ବିକଶିତ କରିବା ହେଉଛି ଆଇକ୍ରିଏଟର ପ୍ରମୁଖ ଉଦ୍ଦେଶ୍ୟ ।


    ଦୁଇ ନେତା ବିଭିନ୍ନ ଷ୍ଟଲ୍ କୁ ଯାଇ ବିବିଧ କ୍ଷେତ୍ରରେ ପ୍ରମୁଖ ପ୍ରଯୁକ୍ତବିଦ୍ୟା ଓ ନବସୃଜନ କ୍ଷେତ୍ରକୁ ଦେଖିଥିଲେ ।


    ସେଠାରେ ଉପସ୍ଥିତି ଜନସମୂହକୁ ସମ୍ବୋଧନ କରି ପ୍ରଧାନମନ୍ତ୍ରୀ କହିଥିଲେ ଯେ ଭାରତ ଓ ଇସ୍ରାଏଲର ଲୋକଙ୍କୁ ପରସ୍ପରର ନିକଟତର କରାଇବାରେ ନବସୃଜନର ପ୍ରମୁଖ ଭୂମିକା ରହିଛି । ସମଗ୍ର ବିଶ୍ୱରେ ଇସ୍ରାଏଲର ପ୍ରଯୁକ୍ତି କୌଶଳ ଓ ସୃଜନଶୀଳତାର ଖାସ୍ ପ୍ରସିଦ୍ଧି ରହିଛି ।


    ସେ କହିଛନ୍ତି ଯେ ଭାରତର ଯୁବବର୍ଗଙ୍କ ମଧ୍ୟରେ ଜୋସ୍ ଓ ଉତ୍ସାହ ରହିଛି । ଯୁବବର୍ଗଙ୍କୁ କେବଳ ସାମାନ୍ୟ ପ୍ରୋତ୍ସାହନ ଓ ସଂସ୍ଥାଗତ ସହାୟତା ଦେବାର ଆବଶ୍ୟକତା ରହିଛି ।


    ପ୍ରଧାନମନ୍ତ୍ରୀ କହିଛନ୍ତି ଯେ ସରକାର ସମଗ୍ର ବ୍ୟବସ୍ଥାକୁ ନବସୃଜନ ଅନୁକୂଳ କରାଇବା ନିମନ୍ତେ କାର୍ଯ୍ୟ କରୁଛନ୍ତି । ଏହା ମାଧ୍ୟମରେ ନୂଆ ଚିନ୍ତାଧାରା ସୃଷ୍ଟି ହୋଇପାରିବ । ଚିନ୍ତାଧାରାରୁ ନବସୃଜନ ଆସିବ , ଆଉ ନବ୍ୟ ଭାରତ ନିର୍ମାଣରେ ନବସୃଜନ ସହାୟତା ମିଳିବ ।


    ସେ କହିଛନ୍ତି ଯେ ଏହି ସଫଳତାର ପ୍ରଥମ ପ୍ରାକ୍ ସର୍ତ୍ତ ହେଉଛି ସାହାସ । ସେ ଆଇକ୍ରିଏଟ ’ ର ନବସୃଜନ କାର୍ଯ୍ୟରେ ନିୟୋଜିତ ସାହାସୀ ଯୁବବର୍ଗଙ୍କୁ ଅଭିନନ୍ଦନ ଜଣାଇଥିଲେ ।


    କାଳିଦାସଙ୍କ କଥା ଉଲ୍ଲେଖ କରି ପ୍ରଧାନମନ୍ତ୍ରୀ ଲୋକାଚାର ଓ ନବସୃଜନ ମଧ୍ୟରେ ଥିବା ଦ୍ୱନ୍ଦ୍ୱ ସମ୍ପର୍କରେ ସୂଚନା ଦେଇଥିଲେ । ଦେଶ ସମ୍ମୁଖରେ ଉଭା ହେଉଥିବା ଚାଲେଞ୍ଜର ମୁକାବିଲା ପାଇଁ ନବସୃଜନ କରିବା ଓ କମ୍ ଖର୍ଚ୍ଚରେ ସାଧାରଣ ଲୋକଙ୍କ ଜୀବନରେ ସୁଧାର କରିବା ପାଇଁ ପ୍ରଯୁକ୍ତି ଉଦ୍ଭାବନ ଲାଗି ପ୍ରଧାନମନ୍ତ୍ରୀ ଭାରତର ଯୁବବର୍ଗଙ୍କୁ ଆହ୍ୱାନ କରିଥିଲେ ।


    ପ୍ରଧାନମନ୍ତ୍ରୀ ଭାରତ ଓ ଇସ୍ରାଏଲ ମଧ୍ୟରେ ଖାଦ୍ୟ , ଜଳ , ସ୍ୱାସ୍ଥ୍ୟ ଓ ଶକ୍ତି କ୍ଷେତ୍ରରେ ନବସୃଜନ ଦିଗରେ ସହଯୋଗ ଉପରେ ଆଲୋଚନା କରିଥିଲେ । ସେ କହିଥିଲେ ଯେ ଏକବିଂଶ ଶତାବ୍ଦୀରେ ମାନବତା ଇତିହାସରେ ଉଭୟ ଦେଶ ମଧ୍ୟରେ ସହଯୋଗର ଏକ ନୂଆ ଅଧ୍ୟାୟ ଲେଖାଯିବ ।


    **********

    
    
    (Release ID: 1517103) Visitor Counter : 6