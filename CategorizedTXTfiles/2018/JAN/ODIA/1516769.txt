      ନୀତି ଆୟୋଗ

      ସଂସ୍କାରମୂଳକ ପଦକ୍ଷେପର ସୁଫଳ ଆଗୁଆ ଜିଡିପି ଅଭିବୃଦ୍ଧି ଆକଳନରେ ପ୍ରତିଫଳିତ: ଡ. ବିବେକ ଦେବରାୟ
      Posted On: 05 JAN 2018 7:59PM by PIB Bhubaneshwar


    ପ୍ରଧାନମନ୍ତ୍ରୀଙ୍କ ଅର୍ଥନୈତିକ ପରାମର୍ଶଦାତା ପରିଷଦ (ଇଏସି-ପିଏମ)ର ଅଧ୍ୟକ୍ଷ ଡ. ବିବେକ ଦେବରାୟ କହିଛନ୍ତି , ଆଗୁଆ ଜିଡିପି ଅଭିବୃଦ୍ଧି ପୂର୍ବାନୁମାନ 6.5% ପ୍ରତିଶତରେ ରହିବା ପ୍ରମାଣିତ କରୁଛି ଯେ ସରକାରଙ୍କ ଦ୍ୱାରା ନିଆଯାଇଥିବା ସଂସ୍କାରମୂଳକ ପଦକ୍ଷେପ ଫଳପ୍ରଦ ହୋଇଛି । ସେ କହିଛନ୍ତି ଯେ ଅଭିବୃଦ୍ଧି ହାର ସାରା ବର୍ଷରେ 6.5% ରହିବାର ଅର୍ଥ ହେଉଛି ପ୍ରଥମ ଦୁଇଟି ତ୍ରୈମାସିକ ତୁଳନାରେ ତୃତୀୟ ଏବଂ ଚତୁର୍ଥ ତ୍ରୈମାସିକରେ ଜିଡିପି ଅଭିବୃଦ୍ଧି ହାର ଉନ୍ନତ ରହିବ । ତୃତୀୟ ତ୍ରୈମାସିକରେ ଜିଡିପି ହାର 6.5% ରୁ ନିଶ୍ଚିତ ଭାବେ ଅଧିକ ରହିବ ଏବଂ ଚତୁର୍ଥ ତ୍ରୈମାସିକରେ ଏହା 7%ରେ ପହଂଚିବ । ଏହି ଅଭିବୃଦ୍ଧି ପରିମାଣ ପରୋକ୍ଷ ଟିକସ ସଂଗ୍ରହ ଉପରେ ନିର୍ଭର କରିଥାଏ । ତାହା ପିଏମଆଇ (କ୍ରୟ ପ୍ରବନ୍ଧକ ସୂଚକାଙ୍କ) ହେଉ , 8ଟି ପ୍ରମୁଖ ଉଦ୍ୟୋଗ କ୍ଷେତ୍ରରେ ଉଚ୍ଚ ଅଭିବୃଦ୍ଧି କିମ୍ବା କାର ବିକ୍ରି ତଥ୍ୟ ହେଉ - ଯାହା କେତେକ କ୍ଷେତ୍ରରେ ଅଭିବୃଦ୍ଧିର ସଂକେତ ପରିଲକ୍ଷିତ ହୋଇଛି । ସରକାରଙ୍କ ଦ୍ୱାରା ନିଆଯାଇଥିବା ସଂସ୍କାରମୂଳକ ପଦକ୍ଷେପ 2018-19ରେ ଅଭିବୃଦ୍ଧି ହାରକୁ ତ୍ୱରାନ୍ୱିତ କରିବା ସହ ଉଚ୍ଚସ୍ତରକୁ ନେଇଯିବ ।


    ସଦ୍ୟ ପ୍ରକାଶିତ ପୂର୍ବାନୁମାନ ସମ୍ପର୍କରେ ପ୍ରତିକ୍ରିୟା ପ୍ରକାଶ କରି ପ୍ରଧାନମନ୍ତ୍ରୀଙ୍କ ଅର୍ଥନୈତିକ ପରାମର୍ଶଦାତା ପରିଷଦ କହିଛନ୍ତି ଯେ ପୂର୍ବରୁ ଦିଆଯାଇଥିବା ତଥ୍ୟ ଆଗୁଆ ଅଭିବୃଦ୍ଧି ପୂର୍ବାନୁମାନକୁ କେବଳ ସ୍ପଷ୍ଟ କରିଥାଏ । ସରକାରଙ୍କ ଦ୍ୱାରା ନିଆଯାଇଥିବା ପଦକ୍ଷେପ ବିତ୍ତୀୟ ସୁଦୃଢ଼ତା ସହିତ ବୁଝାମଣା ନକରି ଅର୍ଥବ୍ୟବସ୍ଥାର ଅଭିବୃଦ୍ଧି ହାରକୁ ଊଦ୍ଧ୍ୱର୍ମୁଖୀ କରିବ । ଘରୋଇ ନିବେଶ ଏବଂ ରପ୍ତାନି ମଧ୍ୟ ବୃଦ୍ଧି ପାଇବ ବୋଲି ସେ ଆଶାବ୍ୟକ୍ତ କରିଥିଲେ ।


    **********

    
    
    (Release ID: 1516769) Visitor Counter : 2