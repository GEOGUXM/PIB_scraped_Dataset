      ସଡକ ପରିବହନ ଓ ରାଜପଥ ମନ୍ତ୍ରଣାଳୟ

      ଏନଏଚ୍ଏଆଇର ସମସ୍ତ ଟୋଲ୍ ପ୍ଲାଜାରେ ଖୁବଶୀଘ୍ର ହାଇୱେ ନେଷ୍ଟ-ଖାଦ୍ୟ ଓ ପାନୀୟ କିଓସ୍କ ସୁବିଧା
      Posted On: 19 JAN 2018 5:49PM by PIB Bhubaneshwar


    ଏନ୍ଏଚ୍ଏଆଇ ଦ୍ୱାରା ପରିଚାଳିତ ଦେଶର ସମସ୍ତ ଟୋଲ୍ ପ୍ଲାଜାରେ ଏବେ ଯାତ୍ରୀମାନଙ୍କ ପାଇଁ ପାନୀୟ ଜଳ , ଚା ’/ କଫି , ପ୍ୟାକେଜଡ ଖାଦ୍ୟ ଉପଲବ୍ଧ ହେବ । ହାଇୱେ ନେଷ୍ଟ ଭାବେ ପରିଚିତ ଏହି କିଓସ୍କ ଗୁଡ଼ିକର ଏବେ ନିର୍ମାଣ କାମ ଚାଲିଛି । ଜାତୀୟ ରାଜପଥ କର୍ତ୍ତୃପକ୍ଷଙ୍କ ଦ୍ୱାରା ପରିଚାଳିତ ସମସ୍ତ 372 ଟି ଟୋଲ୍ ପ୍ଲାଜାରେ ଏହି କିଓସ୍କ ହେବ । ଟୋଲ୍ ପ୍ଲାଜା ଠାରୁ ପ୍ରାୟ 200-250 ମିଟର ଦୂରରେ 10 ମିଟର ଦୈର୍ଘ୍ୟ , 10 ମିଟର ଚଉଡ଼ା ପ୍ଲାଟଫର୍ମରେ କିଓସ୍କ ପ୍ରତିଷ୍ଠା କରାଯାଉଛି । ମହିଳା / ପୁରୁଷ ଏବଂ ଦିବ୍ୟାଙ୍ଗ ମାନଙ୍କ ପାଇଁ ଏଠାରେ ସ୍ୱତନ୍ତ୍ର ଭାବେ ଶୌଚାଳୟ ରହିବ ।


    ଇତି ମଧ୍ୟରେ ଦୁଇଟି ଟୋଲପ୍ଲାଜା କିଓସ୍କ ଉଦଘାଟିତ ହୋଇସାରିଛି । ଗୋଟିଏ ଜୟପୁର ଆଞ୍ଚଳିକ ଅଫିସ ଅଧୀନରେ ଉଦୟପୁର - ଚିତ୍ତୋରଗଡ଼ - କୋଟା ଜାତୀୟ ରାଜପଥ ନଂ -76 ର ନାରାୟଣପୁରାରେ ପ୍ରତିଷ୍ଠା କରାଯାଇଛି । ଅନ୍ୟଟି ହାଇଦ୍ରାବାଦ ଆଞ୍ଚଳିକ ଅଫିସ ଅଧୀନରେ 65 ନମ୍ବର ଜାତୀୟ ରାଜପଥର ହାଇଦ୍ରାବାଦ - ବିଜୟୱାଡା ସେକ୍ସନର କୋରାଲପାହାଡ଼ ଟୋଲ୍ ପ୍ଲାଜା (118.250 କି . ମି - TP -2) ରେ । 2018 ମାର୍ଚ୍ଚ ମାସ ସୁଦ୍ଧା ସମସ୍ତ ଟୋଲ୍ ପ୍ଲାଜାରେ କିଓସ୍କ ପ୍ରତିଷ୍ଠା କରିବାକୁ ଲକ୍ଷ୍ୟ ରଖାଯାଇଛି ।


    ****************


    

    
    (Release ID: 1517665) Visitor Counter : 1