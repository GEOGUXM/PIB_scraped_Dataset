      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ଏମ୍ଇଏସ ବିଲ୍ଡର୍ସ ଆସୋସିଏସନର 43 ତମ ବାର୍ଷିକ ଦିବସ କେନ୍ଦ୍ର ସ୍ୱରାଷ୍ଟ୍ରମନ୍ତ୍ରୀଙ୍କ ଦ୍ୱାରା ଉଦଘାଟିତ
      Posted On: 12 JAN 2018 6:20PM by PIB Bhubaneshwar


    ସୀମାରେ ମୌଳିକ ସୁବିଧାର ବିକାଶ ଦିଗରେ ଅର୍ଥର ଅଭାବ ରହିବ ନାହିଁ । ଦିଲ୍ଲୀରେ ଏମ୍ଇଏସ ବିଲ୍ଡର୍ସ ଆସୋସିଏସନର 43ତମ ବାର୍ଷିକ ଉତ୍ସବକୁ ଉଦଘାଟନ କରି କେନ୍ଦ୍ର ସ୍ୱରାଷ୍ଟ୍ରମନ୍ତ୍ରୀ ରାଜନାଥ ସିଂହ ଏହା କହିଛନ୍ତି । ସେ କହିଲେ ଯେ ଗୁରୁତ୍ୱପୂର୍ଣ୍ଣ ପ୍ରକଳ୍ପ ପାଇଁ ଜଙ୍ଗଲ ଓ ପରିବେଶ ଅନୁମତି ବାଧକ ହେଉଥିବାରୁ ଏଗୁଡ଼ିକୁ ଶୀଘ୍ର କ୍ଲିଅର କରିବାକୁ ଉଦ୍ୟମ କରାଯାଉଛି । ଜାତୀୟ ସ୍ୱାର୍ଥ ପାଇଁ ଉଦ୍ଦିଷ୍ଟ ପ୍ରକଳ୍ପଗୁଡ଼ିକୁ ତ୍ୱରାନ୍ୱିତ କରିବାକୁ ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀ ଗୁରୁତ୍ୱ ଦେଉଛନ୍ତି । ଏଗୁଡ଼ିକ ପାଇଁ ପ୍ରାଇଭେଟ - ପବ୍ଲିକ ପାର୍ଟନରସିପ


    ଗୁରୁତ୍ୱପୂର୍ଣ୍ଣ ବୋଲି ସେ କହିଥିଲେ ।


    କେନ୍ଦ୍ର ସ୍ୱରାଷ୍ଟ୍ରମନ୍ତ୍ରୀ କହିଲେ ଯେ , କେନ୍ଦ୍ର ସରକାର ସଡ଼କ ନିର୍ମାଣ ଲାଗି 2017 ରୁ 2022 ମଧ୍ୟରେ ପାଞ୍ଚ ବର୍ଷିଆ ପ୍ରକଳ୍ପରେ 7 ଲକ୍ଷ କୋଟି ଟଙ୍କା ଖର୍ଚ୍ଚ କରିବାକୁ ସରକାର ଲକ୍ଷ୍ୟ ରଖିଛନ୍ତି । ଏହା ମଧ୍ୟରେ ରହିଛି ସୀମାର 2 ହଜାର କିଲୋମିଟର ରାସ୍ତା । ପ୍ରକ୍ରିୟାରେ ସ୍ୱଚ୍ଛତା ଅବଲମ୍ବନ ସକାଶେ ଇ - ଟେଣ୍ଡର ବ୍ୟବସ୍ଥା ହୋଇଥିବା ସୂଚନା ଦେଇ ସେ କହିଥିଲେ , ଉନ୍ନତ ଗୁଣମାନର କାର୍ଯ୍ୟ ପାଇଁ ଗୁରୁତ୍ୱ ଦିଆଯାଉଛି । ସୀମାରେ ମୌଳିକ ସୁବିଧାର ବିକାଶ ପାଇଁ ସେନାବାହିନୀ ଏବଂ ଅର୍ଦ୍ଧ ସାମରିକ ବଳ ମଧ୍ୟରେ ଅଧିକ ସମନ୍ୱୟର ଆବଶ୍ୟକତା ଅଛି ବୋଲି ସେ କହିଥିଲେ ।


    ସ୍ୱରାଷ୍ଟ୍ର ମନ୍ତ୍ରୀ କହିଥିଲେ ଯେ , ଦେଶରେ ପ୍ରଥମ ଥର ପାଇଁ କୌଣସି ସରକାର ଆର୍ଥିକ ସ୍ଥିତି ଠିକ୍ ଥିବାବେଳେ ମଧ୍ୟ ଆର୍ଥିକ ସଂସ୍କାର ଦିଗରେ ପଦକ୍ଷେପ ନେଉଛନ୍ତି , ପୂର୍ବରୁ ସମସ୍ତ ସରକାର କେବଳ ଆର୍ଥିକ ସ୍ଥିତି ଖରାପ ଥିବାବେଳେ ସଂସ୍କାର ପାଇଁ ପଦକ୍ଷେପ ନେଉଥିଲେ ।


    ************


    

    
    (Release ID: 1516634) Visitor Counter : 7