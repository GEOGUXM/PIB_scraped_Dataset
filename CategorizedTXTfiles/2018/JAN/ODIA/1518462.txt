      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଗୁରୁ ରବିଦାସଙ୍କୁ ତାଙ୍କ ଜୟନ୍ତୀ ଅବସରରେ ପ୍ରଧାନମନ୍ତ୍ରୀଙ୍କ ଶ୍ରଦ୍ଧାଞ୍ଜଳି
      Posted On: 31 JAN 2018 7:11PM by PIB Bhubaneshwar


    ଗୁରୁ ରବିଦାସଙ୍କୁ ତାଙ୍କ ଜୟନ୍ତୀ ଅବସରରେ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଶ୍ରଦ୍ଧାଞ୍ଜଳି ଅର୍ପଣ କରିଛନ୍ତି ।


    “ ଗୁରୁ ରବିଦାସଙ୍କୁ ତାଙ୍କ ଜୟନ୍ତୀ ଅବସରରେ ଶ୍ରଦ୍ଧା ସୁମନ ଅର୍ପଣ କରୁଛି । ଗୁରୁ ରବିଦାସ ହେଉଛନ୍ତି ଆମ ଦେଶରେ ଜନ୍ମ ହୋଇଥିବା ମହାନ ସନ୍ଥମାନଙ୍କ ମଧ୍ୟରୁ ଅନ୍ୟତମ । ସେ ଏକ ସମାନତା ଓ ଯଥାର୍ଥତା ବିଶିଷ୍ଟ ଏବଂ କରୁଣାପୂର୍ଣ୍ଣ ସମାଜ ପ୍ରତିଷ୍ଠା ଦିଗରେ ପ୍ରଚେଷ୍ଟା କରିଥିଲେ । ତାଙ୍କ ଶିକ୍ଷା ସର୍ବକାଳୀନ ଏବଂ ସମାଜର ସବୁ ବର୍ଗର ଜନସାଧାରଣଙ୍କ ପାଇଁ ପ୍ରାସଙ୍ଗିକ ।


    ଗୁରୁ ରବିଦାସ ଆମ ସମାଜରେ ଅନେକ ସକାରାତ୍ମକ ପରିବର୍ତ୍ତନ ଆଣିଥିଲେ । ମନୁଷ୍ୟକୁ ପଛକୁ ନେଉଥିବା ପ୍ରଚଳିତ ପ୍ରଥାକୁ ନେଇ ସେ ପ୍ରଶ୍ନ ଉଠାଇଥିଲେ ଏବଂ ସମୟ ସହିତ ତାଳ ଦେଇ ପରିବର୍ତ୍ତନ ଆଣିବା ପାଇଁ ସେ ଜନସାଧାରଣଙ୍କୁ ଅନୁପ୍ରାଣିତ କରିଥିଲେ । ସମୟ ସହିତ ତାଳ ଦେଇ ପରିବର୍ତ୍ତନ ଆଣିବା ଉପରେ ତାଙ୍କର ଗୁରୁତ୍ୱ ଏବଂ ଅନୁସନ୍ଧାନର ଭାବନା ଅତ୍ୟନ୍ତ ମହନୀୟ ।


    ଐକ୍ୟ ଏବଂ ଭ୍ରାତୃତ୍ୱଭାବର ମୂଲ୍ୟବୋଧ ପ୍ରତି ଗୁରୁ ରବିଦାସଙ୍କର ଅଖଣ୍ଡ ବିଶ୍ୱାସ ରହିଥିଲା । କୌଣସି ଭେଦ ଭାବ ଉପରେ ସେ ବିଶ୍ୱାସ କରୁନଥିଲେ । ଯେତେବେଳେ ଆମେ ‘ ସବକା ସାଥ , ସବକା ବିକାଶ ’ ଉଦ୍ଦେଶ୍ୟ ସହିତ କାର୍ଯ୍ୟ କରୁଛୁ ସେତେବେଳେ ଆମେ ସବୁ ମଣିଷ ବିଶେଷ କରି ଗରିବମାନଙ୍କ ସେବା ଲାଗି ଗୁରୁ ରବିଦାସଙ୍କ ମହାନ ଭାବନା ଦ୍ୱାରା ଗଭୀର ଭାବେ ଅନୁପ୍ରାଣିତ ହେଉଛୁ ।


    ଆଜି ଗୁରୁ ରବିଦାସଙ୍କ ଏହି ପଂକ୍ତି ମୁଁ ଉଦ୍ଧୃତ କରିବାକୁ ଚାହିଁବି:


    ऐसा चाहूँ राज मैं जहाँ मिलै सबन को अन्न।


    छोट बड़ो सब सम बसै , रैदास रहै प्रसन्न।।


    ଏସା ଚାହୁଁ ରାଜ ମେଁ ଯହାଁ ମିଲୈ ସବନ କୋ ଅନ୍ନ ।


    ଛୋଟ ବଡୋ ସବ ସମ ବସୈ ରୈଦାସ ରହେ ପ୍ରସନ୍ନ । ।


    ଗୁରୁ ରବିଦାସ ଏପରି ଏକ ସମୟର ସ୍ୱପ୍ନ ଦେଖିଥିଲେ ଯେତେବେଳେ କି ସମସ୍ତଙ୍କ ପାଇଁ ପ୍ରଚୁର ଖାଦ୍ୟ ରହିଥିବ ଏବଂ ସମସ୍ତେ ଖୁସି ଥିବେ ,” ବୋଲି ପ୍ରଧାନମନ୍ତ୍ରୀ ପ୍ରକାଶ କରିଛନ୍ତି ।


    **********

    
    
    (Release ID: 1518462) Visitor Counter : 3