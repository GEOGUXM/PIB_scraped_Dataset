      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଭଦରାଦରେ ପନିପରିବା ଉତ୍କର୍ଷ କେନ୍ଦ୍ର ଦେଖିଲେ ପ୍ରଧାନମନ୍ତ୍ରୀ ମୋଦୀ, ଇସ୍ରାଏଲ ପ୍ରଧାନମନ୍ତ୍ରୀ ନେତାନ୍ୟାହୁ
      Posted On: 17 JAN 2018 5:44PM by PIB Bhubaneshwar


    ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀ ଓ ଇସ୍ରାଏଲ ପ୍ରଧାନମନ୍ତ୍ରୀ ବେଞ୍ଜାମିନ୍ ନେତାନ୍ୟାହୁ ଆଜି ଗୁଜରାଟର ସାବରକଣ୍ଟା ଜିଲ୍ଲାର ଭଦରାଦସ୍ଥିତ ପନିପରିବା ଉତ୍କର୍ଷ କେନ୍ଦ୍ରକୁ ଗସ୍ତ କରିଥିଲେ ।


    ଏହି ଅବସରରେ ପ୍ରଧାନମନ୍ତ୍ରୀ ମୋଦୀ ଓ ପ୍ରଧାନମନ୍ତ୍ରୀ ନେତାନ୍ୟାହୁଙ୍କୁ ଏହି କେନ୍ଦ୍ରର ବିଭିନ୍ନ ଉପଲବ୍ଧୀ ସମ୍ପର୍କରେ ଅବଗତ କରାଯାଇଥିଲା । ପ୍ରଧାନମନ୍ତ୍ରୀ ମୋଦୀ ଓ ପ୍ରଧାନମନ୍ତ୍ରୀ ନେତାନ୍ୟାହୁ ଭିଡିଓ ଲିଙ୍କ ମାଧ୍ୟମରେ କଚ୍ଛ ଜିଲ୍ଲାର କୁକାମାସ୍ଥିତ ଖଜୁରୀର ଉତ୍କର୍ଷ କେନ୍ଦ୍ରକୁ ମଧ୍ୟ ଉଦ୍ଘାଟନ କରିଥିଲେ । ଉଭୟ ପ୍ରଧାନମନ୍ତ୍ରୀ ଏହି ଅବସରରେ କଚ୍ଛ ଜିଲ୍ଲାର ଚାଷୀଙ୍କ ସହ ମଧ୍ୟ ବାର୍ତ୍ତାଳାପ କରିଥିଲେ ।


    ଏହି ଅବସରରେ ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀ କହିଥିଲେ ଯେ କୃଷିକ୍ଷେତ୍ରରେ ଆମୁଳଚୂଳ ପରିବର୍ତ୍ତନ କିଭଳି କରାଯାଇ ପାରିବ ତାହାର ମାର୍ଗ ଇସ୍ରାଏଲ ସମଗ୍ର ବିଶ୍ୱକୁ ଦେଖାଇଛି । କୃଷି କ୍ଷେତ୍ରରେ ପ୍ରଯୁକ୍ତବିଦ୍ୟାର ଉପଯୋଗ କରିବା ଅତ୍ୟନ୍ତ ଆବଶ୍ୟକ । ଭାରତରେ 2022 ମସିହା ସୁଦ୍ଧା କୃଷକଙ୍କ ଆୟ ଦୁଇ ଗୁଣ କରିବା ଦିଗରେ ସରକାର କିଭଳି ଅଭିନବ ପଦକ୍ଷେପ ନେଇଛନ୍ତି ତାହା ସେ ଉଲ୍ଲେଖ କରିଥିଲେ । ଚାଷ କାର୍ଯ୍ୟରେ ଜଳସେଚନ ଓ ନବସୃଜନ ଶୈଳୀ ଊପରେ ଗୁରୁତ୍ୱ ଦେବା ଅତ୍ୟନ୍ତ ଜରୁରୀ ବୋଲି ସେ କହିଥିଲେ ।


    **********

    
    
    (Release ID: 1517102) Visitor Counter : 3