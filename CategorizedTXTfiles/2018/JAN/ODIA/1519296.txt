      ଅର୍ଥ ମନ୍ତ୍ରଣାଳୟ

      2017-18 ମସିହାରେ ସେବା କ୍ଷେତ୍ରରେ ଏଫଡିଆଇ ଇକ୍ୱିଟି ପ୍ରବାହ ବଢ଼ିଛି 15%
      Posted On: 29 JAN 2018 4:39PM by PIB Bhubaneshwar


    2017-18 ଆର୍ଥିକ ବର୍ଷ(ଏପ୍ରିଲ-ଅକ୍ଟୋବର) ମଧ୍ୟରେ ସେବା କ୍ଷେତ୍ରରେ ଏଫଡିଆଇ ଇକ୍ୱିଟି ପ୍ରବାହରେ 15 ପ୍ରତିଶତ ବୃଦ୍ଧି ରେକର୍ଡ କରାଯାଇଛି । ଏହା ଭାରତକୁ ଏକ ଆକର୍ଷକ ନିବେଶ ସ୍ଥଳ କରି ରଖିବା ପାଇଁ ସରକାରଙ୍କ ଦ୍ୱାରା ଅନେକ ସୁଧାରକୁ ଲାଗୁ କରାଯିବା ଦ୍ୱାରା ସମ୍ଭବପର ହୋଇପାରିଛି । ଯେଉଁଥିରେ ରାଷ୍ଟ୍ରୀୟ ଇଣ୍ଟେଲେକ୍ଚୁଆଲ ପ୍ରପର୍ଟି ରାଇଟ୍ସ(ଆଇପିଆର) ନୀତିର ଘୋଷଣା କରିବା , ସାମଗ୍ରୀ ଓ ସେବା କର(ଜିଏସଟି) ଲାଗୁ କରିବା , ଇଜି ଅଫ୍ ଡୁଇଙ୍ଗ୍ ବିଜିନେସରେ ସଂସ୍କାର ଆଦି ସାମିଲ ଅଛି । ଏହାର ଉଲ୍ଲେଖ ଆଜି ସଂସଦରେ ଆଗତରେ ଆର୍ଥିକ ସର୍ଭେରେ କରାଯାଇଛି ।


    ଏହି ଅବଧି ମଧ୍ୟରେ ବ୍ୟାପକ ଭାବେ ସୁଧାର ହୋଇଛି । ଯାହାର ପ୍ରମାଣ ଏହି ତଥ୍ୟରୁ ମିଳୁଛି କି ସେବା ସହ ଜଡ଼ିତ ଗତିବିଧି ସମେତ 25 ଟି କ୍ଷେତ୍ରରେ ସୁଧାର ଲାଗୁ କରାଯାଇଛି । ଏଥିରେ ଏଫଡିଆଇ ନୀତି ସହ ଜଡ଼ିତ 100 ଟି କ୍ଷେତ୍ରକୁ ମଧ୍ୟ ସାମିଲ କରାଯାଇଛି । ବିଭିନ୍ନ କ୍ଷେତ୍ର ଯଥା ନିର୍ମାଣ କ୍ଷେତ୍ରର ବିକାଶ , ପ୍ରସାରଣ , ରିଟେଲ୍ କାରବାର , ବିମାନ ପରିବହନ , ବୀମା ଓ ପେନସନ କ୍ଷେତ୍ର ସହ ଜଡ଼ିତ ଏଫଡିଆଇ ନୀତିର ପ୍ରାବଧାନରେ ବ୍ୟାପକ ପରିବର୍ତ୍ତନ କରାଯାଇଛି । ଏବେ 90 ପ୍ରତିଶତରୁ ଅଧିକ ଏଫଡିଆଇ ପ୍ରବାହ ସ୍ୱତଃ ପ୍ରକ୍ରିୟା ମାଧ୍ୟମରେ ହେଉଛି । ଇ-ଫାଇଲିଂ ସହ ବିଦେଶୀ ଇନଭେଷ୍ଟମେଣ୍ଟ ପ୍ରମୋସନ୍ ବୋର୍ଡ(ଏଫ୍ଆଇପିବି)କୁ ପର୍ଯ୍ୟାୟକ୍ରମେ ଭଙ୍ଗ କରିବାକୁ ଘୋଷଣା ହୋଇଛି । ନିକଟରେ କେନ୍ଦ୍ର ମନ୍ତ୍ରିମଣ୍ଡଳ 2018 ଜାନୁୟାରୀ 10 ତାରିଖରେ ଏଫଡିଆଇ ନୀତିରେ ସଂଶୋଧନକୁ ମଞ୍ଜୁରି ଦେଇଛନ୍ତି , ଯାହା ଆଧାରରେ ସିଙ୍ଗଲ ବ୍ରାଣ୍ଡ ରିଟେଲ୍ କାରବାର ପାଇଁ ସ୍ୱତଃ ପ୍ରକ୍ରିୟା ମାଧ୍ୟମରେ 100 ପ୍ରତିଶତ ଏଫଡିଆଇର ଅନୁମତି ଦିଆଯାଇଛି । ବିଦେଶୀ ଏୟାରଲାଇନ୍ସକୁ ମଧ୍ୟ ଏୟାର ଇଣ୍ଡିଆରେ 49 ପ୍ରତିଶତ ପର୍ଯ୍ୟନ୍ତ ନିବେଶ କରିବାର ଅନୁମତି ଦିଆଯାଇଛି ।


    ଅବଶ୍ୟ ସେବା କ୍ଷେତ୍ରରେ ଏଫଡିଆଇର ବର୍ଗୀକରଣରେ କେତେକ ବିସଙ୍ଗତି ରହିଛି କିନ୍ତୁ ଶୀର୍ଷ 10 ଟି ସେବା କ୍ଷେତ୍ର ଯଥା ଇଣ୍ଡଷ୍ଟ୍ରିଆଲ ପଲିସି ଆଣ୍ଡ ପ୍ରମୋସନ୍ ବିଭାଗ(ଡିଆଇପିପି)ର ସେବା କ୍ଷେତ୍ର ସମ୍ବନ୍ଧୀୟ ପରିଭାଷାର ପରିସରରେ ଆସୁଥିବା ବିତ୍ତୀୟ ଓ ଅଣବିତ୍ତୀୟ ସେବା ସମେତ ଦୂରସଂଚାର , ବ୍ୟାପାର , କମ୍ପ୍ୟୁଟର ହାର୍ଡୱେର ଓ ସଫ୍ଟୱେର , ନିର୍ମାଣ , ହୋଟେଲ ଓ ପର୍ଯ୍ୟଟନ , ହସ୍ପିଟାଲ ଓ ଡାଇଗ୍ନୋଷ୍ଟିକ୍ ସେଂଟର , ପରାମର୍ଶ ସେବା , ସମୁଦ୍ର ପରିବହନ ଓ ସୂଚନା ଏବଂ ପ୍ରସାରଣ କ୍ଷେତ୍ରର ମିଳିତ ଏଫଡିଆଇ ଭାଗିଦାରୀକୁ ସେବା କ୍ଷେତ୍ର ସହ ଜଡ଼ିତ ଏଫଡିଆଇର ସର୍ବୋତମ ଆକଳନ ବୋଲି ବିଚାର କରାଯାଇପାରେ । ତେବେ ଏସବୁ ସେବା କ୍ଷେତ୍ରରେ 2000 ଏପ୍ରିଲରୁ 2017 ଅକ୍ଟୋବର ମାସ ମଧ୍ୟରେ ଏସବୁର ମୋଟ ଏଫଡିଆଇ ଇକ୍ୱିଟି ପ୍ରବାହ ହେଉଛି 56.6 ପ୍ରତିଶତ । 2017-18 (ଏପ୍ରିଲ-ଅକ୍ଟୋବର) ମଧ୍ୟରେ ଏହି ଏଫଡିଆଇ ଇକ୍ୱିଟି ପ୍ରବାହ 65.8 ପ୍ରତିଶତ । ତେବେ ଯଦି ଅନ୍ୟ 5 ଟି ସେବା ଯଥା ରିଟେଲ୍ କାରବାର , କୃଷି ସେବା , ଶିକ୍ଷା , ପୁସ୍ତକ ପ୍ରିଂଟିଂ ଓ ବିମାନ ପରିବହନକୁ ମିଶାଇ ଦିଆଯାଏ ତା ’ ହେଲେ ମୋଟ ଏଫଡିଆଇ ଇକ୍ୱିଟି ପରିମାଣ ଏହି ଦୁଇ ଅବଧିରେ ଯଥାକ୍ରମେ 58.5 % ଓ 69.6% ହୋଇଥାନ୍ତା । ତେବେ 2016-17 ମସିହାରେ ସେବା କ୍ଷେତ୍ର(ନିର୍ମାଣ କ୍ଷେତ୍ର ସମେତ ଶୀର୍ଷ 10ଟି କ୍ଷେତ୍ର)ରେ ଏଫଡିଆଇ ଇକ୍ୱିଟି ପ୍ରବାହ 0.9 ପ୍ରତିଶତ ହ୍ରାସ ପାଇଁ 26.4 ବିଲିୟନ ଡଲାରକୁ ଆସିଯାଇଛି । ଅବଶ୍ୟ ସାମଗ୍ରିକ ଭାବେ ଏଫଡିଆଇ ଇକ୍ୱିଟି ପ୍ରବାହରେ 8.7 ପ୍ରତିଶତ ବୃଦ୍ଧି ରେକର୍ଡ କରାଯାଇଛି । 2017-18 (ଏପ୍ରିଲ-ଅକ୍ଟୋବର) ମଧ୍ୟରେ ମୋଟ ଏଫଡିଆଇ ଇକ୍ୱିଟି ପ୍ରବାହରେ 0.8 ପ୍ରତିଶତ ବୃଦ୍ଧି ତୁଳନାରେ ଏହି ସେବା କ୍ଷେତ୍ରରେ ଏଫଡିଆଇ ଇକ୍ୱିଟି ପ୍ରବାହରେ 15.0 ପ୍ରତିଶତ ବୃଦ୍ଧି ରେକର୍ଡ ହୋଇଛି । ଏହା ମୁଖ୍ୟତଃ ଦୁଇଟି କ୍ଷେତ୍ର ଯଥା ଦୂରସଂଚାର ଓ କମ୍ପ୍ୟୁଟର ସଫ୍ଟୱେର ଓ ହାର୍ଡୱେରରେ ଅପେକ୍ଷାକୃତ ଅଧିକ ପ୍ରତ୍ୟକ୍ଷ ବିଦେଶୀ ନିବେଶ ଯୋଗୁ ସମ୍ଭବପର ହୋଇପାରିଛି ।


    **********


    

    
    (Release ID: 1519296) Visitor Counter : 1