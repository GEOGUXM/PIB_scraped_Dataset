      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ଆଭ୍ୟନ୍ତରୀଣ ନିରାପତ୍ତା ଡିଭିଜନ ଏବଂ ନାର୍କୋଟିକ୍ସ କଣ୍ଟ୍ରୋଲ ବ୍ୟୁରୋର କାର୍ଯ୍ୟ ସମୀକ୍ଷା କଲେ ସ୍ୱରାଷ୍ଟ୍ରମନ୍ତ୍ରୀ
      Posted On: 18 JAN 2018 9:01PM by PIB Bhubaneshwar


    କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରଣାଳୟ ଅଧୀନରେ ଥିବା ଆଭ୍ୟନ୍ତରୀଣ ନିରାପତ୍ତା ( 2 ) ଡିଭିଜନର ସମୀକ୍ଷା ବୈଠକରେ ଆଜି କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରୀ ରାଜନାଥ ସିଂହ ଅଧ୍ୟକ୍ଷତା କରିଥିଲେ । କେନ୍ଦ୍ର ଗୃହ ରାଷ୍ଟ୍ରମନ୍ତ୍ରୀ ହଂସରାଜ ଗଙ୍ଗରାମ ଆହିର , କେନ୍ଦ୍ର ସ୍ୱରାଷ୍ଟ୍ର ସଚିବ ରାଜୀବ ଗଉବା , ସ୍ୱତନ୍ତ୍ର ସଚିବ ( IS ) ରୀନା ମିତ୍ର , ନାର୍କୋଟିକ୍ସ କଣ୍ଟ୍ରୋଲ ବ୍ୟୁରୋ ( NCB ) ର ମହାନିର୍ଦ୍ଦେଶକ ଏବଂ କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରଣାଳୟ ଓ ଏନସିବିର ବରିଷ୍ଠ ଅଧିକାରୀମାନେ ବୈଠକରେ ଉପସ୍ଥିତ ଥିଲେ ।


    ଅସ୍ତ୍ରଶସ୍ତ୍ର ଏବଂ ଗୁଳିଗୋଳା ନିର୍ମାଣ କ୍ଷେତ୍ରରେ କେନ୍ଦ୍ର ସରକାରଙ୍କ ‘ ମେକ୍ ଇନ୍ ଇଣ୍ଡିଆ ’ ନିର୍ମାଣ ନୀତିକୁ ପ୍ରୋତ୍ସାହିତ କରିବାସହ ଅଧିକ ନିଯୁକ୍ତି ସୁଯୋଗ ସୃଷ୍ଟି କରିବା ପାଇଁ କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରଣାଳୟ ଅସ୍ତ୍ରଶସ୍ତ୍ର ଆଇନ ( ଆର୍ମସରୁଲ୍ ) ରେ ଉଦାରୀକରଣ କରିଛି । 2017 ଅକ୍ଟୋବର 27ରେ କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରଣାଳୟ ପକ୍ଷରୁ ଏ ନେଇ ଏକ ବିଜ୍ଞପ୍ତି ପ୍ରକାଶ ପାଇଛି ।


    ଉଦାରୀକରଣ ନୀତିଗୁଡ଼ିକହେଲା :

      * ନିର୍ମାଣ ନୀତିର ଲାଇସେନ୍ସ ଆଜୀବନ କାଏମ
      * ବିଭିନ୍ନ ୟୁନିଟ ପାଇଁ ଏକକ ଲାଇସେନ୍ସ
      * ସ୍ୱରାଷ୍ଟ୍ର ମନ୍ତ୍ରଣାଳୟର ବିନା ଅନୁମତିରେ ନିର୍ମାଣକାରୀ ସଂସ୍ଥାମାନେ ଉତ୍ପାଦଗୁଡ଼ିକୁ ସିଧାସଳଖ କେନ୍ଦ୍ର ଓ ରାଜ୍ୟ ସରକାରଙ୍କୁ ବିକ୍ରୟ କରିପାରିବେ
      * ସ୍ୱରାଷ୍ଟ୍ର ମନ୍ତ୍ରଣାଳୟର ଅନୁମତି କ୍ରମେ ଉତ୍ପାଦନରେ ୧୫ % ବୃଦ୍ଧି
      * ଲାଇସେନ୍ସ ଫି ’ ରେ ପରିବର୍ତ୍ତନ , ସର୍ବାଧିକ 50 ହଜାର ଟଙ୍କା ଲାଇସେନ୍ସ ଫି ’

    ନାର୍କୋଟିକ୍ସ କଣ୍ଟ୍ରୋଲ ବ୍ୟୁରୋ ( NCB ) ଏବଂ ଏହାର କ୍ଷେତ୍ର ଦକ୍ଷତାକୁ ବୃଦ୍ଧି କରିବା ଉପରେ ସ୍ୱରାଷ୍ଟ୍ରମନ୍ତ୍ରୀ ବୈଠକରେ ଗୁରୁତ୍ୱ ଦେଇଥିଲେ । ଫୋରେନସିକ୍ ଦକ୍ଷତା , ଅପରାଧର ତଦନ୍ତକୁ ତ୍ୱରାନ୍ୱିତ କରିବା ଏବଂ ତଦନ୍ତକାରୀ ଅଧିକାରୀଙ୍କ ଦକ୍ଷତା ବୃଦ୍ଧି ଉପରେ ମଧ୍ୟ ସେଜୋର୍ ଦେଇଥିଲେ ।


    2016 ସେପ୍ଟେମ୍ବର 22ରେ ଏନଡିଏଏଲ୍ - ଏଏଲ୍ଆଇଏସ୍ ଆରମ୍ଭ ହୋଇଥିଲା । ଏହାର ମୁଖ୍ୟଲକ୍ଷ୍ୟ ଥିଲା ଏଥିରେ ଅସ୍ତ୍ରଶସ୍ତ୍ର ଲାଇସେନ୍ସ ପାଇଁ ଅନଲାଇନରେ ଆବେଦନ ଓ ଲାଇସେନ୍ସ ପ୍ରଦାନକାରୀ କର୍ତ୍ତୃପକ୍ଷଙ୍କ ଦ୍ୱାରା ନିର୍ଦ୍ଦିଷ୍ଟ ସମୟ ମଧ୍ୟରେ ସେବା ପ୍ରଦାନ । ଏହି ଉଦ୍ୟମରେ ଅଗ୍ରଗତି ହୋଇଛି ।


    ବୈଦେଶିକ ବ୍ୟାପାର ମନ୍ତ୍ରଣାଳୟ ସହ ସ୍ୱରାଷ୍ଟ୍ର ମନ୍ତ୍ରଣାଳୟର ସମନ୍ୱୟ ଯୋଗୁ ସିଙ୍ଗାପୁରରୁ ମହମ୍ମଦ ସୁଲତାନ ଅବୁବେକର କାଦିର ଓରଫ କ୍ୟାପଟେନ କାଦିରର ପ୍ରତ୍ୟର୍ପଣ ସମ୍ଭବ ହୋଇପାରିଛି ।


    ************

    
    
    (Release ID: 1517298) Visitor Counter : 3
    
    
    
    
    

*