      ରାଷ୍ଟ୍ରପତିଙ୍କ ସଚିବାଳୟ

      ରାଷ୍ଟ୍ରପତିଙ୍କୁ ସାକ୍ଷାତ କଲେ ସେସେଲ୍ସ ସଂସଦର ବିରୋଧୀ ଦଳ ନେତା
      Posted On: 09 JAN 2018 7:50PM by PIB Bhubaneshwar


    ସେସେଲ୍ସ ଜାତୀୟ ସଂସଦର ବିରୋଧୀ ଦଳ ନେତା ମାନ୍ୟବର ୱାଭେଲ ରାମକଲାୱାନ ଆଜି ( ଜାନୁଆରୀ 09 , 2018) ରାଷ୍ଟ୍ରପତି ଶ୍ରୀ ରାମ ନାଥ କୋବିନ୍ଦଙ୍କୁ ରାଷ୍ଟ୍ରପତି ଭବନଠାରେ ସାକ୍ଷାତ କରିଛନ୍ତି ।


    ଏହି ସାକ୍ଷାତ କାଳରେ ରାଷ୍ଟ୍ରପତି କହିଲେ ଯେ ପିଆଇଓ ସଂସଦୀୟ ସମ୍ମିଳନୀରେ ଯୋଗ ଦେବାଲାଗି ଶ୍ରୀ ୱାଭେଲ ରାମକଲାୱାନଙ୍କ ଭାରତ ଗସ୍ତରେ ସେ ଖୁବ୍‌ ଆନନ୍ଦିତ । ପିଆଇଓ ସଂସଦୀୟ ସମ୍ମିଳନୀ ମାଧ୍ୟମରେ ଭାରତ ଦରିଆପାରିରେ ବସବାସ କରୁଥିବା ଭାରତୀୟ ବଂଶୋଦ୍ଭବମାନଙ୍କ ସହ ସଂପର୍କ ସ୍ଥାପନ କରିବାକୁ ବିଶେଷ ଆଗ୍ରହୀ । ଏହି ସମ୍ମିଳନୀ ମାଧ୍ୟମରେ ବିଶ୍ୱବ୍ୟାପୀ ବିଭିନ୍ନ ରାଷ୍ଟ୍ରର ସଂସଦରେ ପ୍ରତିନିଧିତ୍ୱ କରୁଥିବା ଭାରତୀୟ ବଂଶୋଦ୍ଭବ ବ୍ୟକ୍ତିବିଶେଷଙ୍କ ସହ ସଂଯୋଗ ସ୍ଥାପନ ହୋଇପାରିବ ।


    ରାଷ୍ଟ୍ରପତି କହିଲେ ଯେ ଭାରତ ଓ ସେସେଲ୍ସ ମଧ୍ୟରେ ଅନେକ ଦିନ ଧରି ନିବିଡ଼ ସଂପର୍କ ରହିଆସିଛି । ଏହି ସଂପର୍କର ସାକ୍ଷୀ ଇତିହାସ । ଲୋକ ଲୋକ ମଧ୍ୟରେ ଥିବା ସାଂସ୍କୃତିକ ସଂପର୍କ ଏହି ସଂପର୍କର ମୂଳ ଆଧାର । ଶ୍ରୀ ରାମକଲାୱାନଙ୍କ ଭାରତ ଗସ୍ତ ଦୁଇ ଗଣତନ୍ତ୍ର ମଧ୍ୟରେ ଥିବା ସଂପର୍କକୁ ନିବିଡ଼ତର କରିବାରେ ସହାୟକ ହେବ ବୋଲି ରାଷ୍ଟ୍ରପତି ଆଶା ପ୍ରକଟ କରିଥିଲେ ।


    ***************

    
    
    (Release ID: 1516461) Visitor Counter : 4