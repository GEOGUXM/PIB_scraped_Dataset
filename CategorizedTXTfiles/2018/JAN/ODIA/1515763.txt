      ମହାକାଶ ବିଭାଗ

      ବ୍ୟବସାୟିକ ଭାବେ ଉପଗ୍ରହ ଉତକ୍ଷେପଣ
      Posted On: 04 JAN 2018 8:38PM by PIB Bhubaneshwar


    ଅଦ୍ୟାବଧି , ଆଣ୍ଟ୍ରିକ୍ସ କର୍ପୋରେସନ ଅଫ୍‌ ଇଣ୍ଡିଆ ( ଆଣ୍ଟ୍ରିକ୍ସ ) ଯାହାକି ଭାରତୀୟ ମହାକାଶ ଗବେଷଣା ସଂସ୍ଥା ‘ ଇସ୍ରୋ ’ ର ବ୍ୟବସାୟିକ ଶାଖା ଭାବେ ସୁପରିଚିତ ରହିଆସିଛି , ତାହା ସଫଳତାର ସହ ବ୍ୟବସାୟିକ ବ୍ୟବସ୍ଥା ମାଧ୍ୟମରେ 29 ଟି ରାଷ୍ଟ୍ରର ମୋଟ 209 ଟି ଉପଗ୍ରହକୁ ସଫଳତାର ସହ ମହାଶୂନ୍ୟକୁ ଉତ୍‌କ୍ଷେପଣ କରିଛି ।


    ଯେଉଁସବୁ ରାଷ୍ଟ୍ରଙ୍କ ଉପଗ୍ରହ ଇସ୍ରୋ ମହାଶୂନ୍ୟକୁ ଉତକ୍ଷେପଣ କରିଛି ସେମାନଙ୍କ ମଧ୍ୟରେ ଅଛନ୍ତି ଆଲଜେରିଆ , ଆର୍ଜେଣ୍ଟିନା , ଅଷ୍ଟ୍ରିଆ , ବେଲଜିୟମ୍‌ , କାନାଡ଼ା , ଚିଲି , ଚେକ୍‌ ଗଣରାଜ୍ୟ , ଡ଼େନମାର୍କ , ଫିନଲାଣ୍ଡ , ଫ୍ରାନ୍ସ , ଜର୍ମାନୀ , ଇଟାଲି , ଇଣ୍ଡୋନେସିଆ , ଇସ୍ରାଏଲ , ଜାପାନ , କାଜାଖସ୍ତାନ , ଲାଟଭିଆ , ଲିଥୁଆନିଆ , ଲକ୍ସମବର୍ଗ , ନେଦରଲାଣ୍ଡସ୍‌ , ନରୱେ , କୋରିଆ ଗଣରାଜ୍ୟ , ସିଂଗାପୁର , ସ୍ଲୋଭାକିଆ , ସୁଇଜରଲାଣ୍ଡ , ତୁର୍କୀ , ସଂଯୁକ୍ତ ଆରବ ଏମିରେଟ୍ସ , ବ୍ରିଟେନ ଏବଂ ଆମେରିକା ।


    ବିଗତ ତିନି ବର୍ଷ ମଧ୍ୟରେ 2014 ମସିହା ଏପ୍ରିଲ ମାସଠାରୁ 2017 ମସିହା ମାର୍ଚ୍ଚ ମାସ ମଧ୍ୟରେ ଏହା 107 ନିୟୁତ ୟୁରୋସ ଏବଂ 4.5 ନିୟୁତ ଆମେରିକୀୟ ଡ଼ଲାର ବୈଦେଶିକ ମୁଦ୍ରା ଭାବେ ରାଜସ୍ୱ ଉପାର୍ଜନ କରିଛି ।

                                                                                                                     
Year     Countries whose satellites were launched                                            Revenue earned by Antrix
                                                                                                                     
                                                                                                                     
                                                                                                                     
2014-15  Canada, France, Germany, Singapore                                                  18 M Euro               
                                                                                                                     
                                                                                                                     
                                                                                                                     
2015-16  Canada, Indonesia, Singapore, UK, USA                                               55 M Euro               
                                                                                                                     
                                                                                                                     
                                                                                                                     
2016-17  Algeria, Canada, Germany, Indonesia, Israel, The Netherlands, Kazakhstan, UAE, USA  34 M Euro and 4.5 M USD 
                                                                                                                     
                                                                                                                     

    ଆଣ୍ଟ୍ରିକ୍ସ କର୍ପୋରେସନ ଲିମିଟେଡ଼ ଅନେକ ରାଷ୍ଟ୍ରର ବିଭିନ୍ନ କମ୍ପାନୀମାନଙ୍କ ବ୍ୟବସାୟିକ ଉପଗ୍ରହଗୁଡ଼ିକୁ ମଧ୍ୟ ମହାକାଶକୁ ପ୍ରେରଣ କରିଛି । ଯେଉଁସବୁ କମ୍ପାନୀମାନଙ୍କ ସହ ଏଭଳି ବ୍ୟବସାୟିକ ସହଯୋଗ ବ୍ୟବସ୍ଥା କରାଯାଇଛି ସେଥି ମଧ୍ୟରେ ଅଛନ୍ତି - ଫ୍ରାନ୍ସର ଏୟାରବସ୍‌ ଡ଼ିଫେନ୍ସ ଆଣ୍ଡ ସ୍ପେସ୍‌ ; କାନାଡ଼ାର କୋମଡ଼େଭ୍‌ ଲିମିଟେନ ; କାନାଡ଼ାର ସ୍ପେସ୍‌ ଫ୍ଲାଇଟ୍‌ ଲାବୋରାଟୋରିଜ୍‌ ; ବ୍ରିଟେନର ସରେ ସାଟେଲାଇଟ ଟେକ୍ନେଲୋଜି ଲିମିଟେଡ଼ ( SSTL ) ; ସିଙ୍ଗାପୁରର ଏସଟି ଇଲେକ୍ଟ୍ରୋନିକ୍ସ ; ଦି ନେଦରଲାଣ୍ଡସର ଇନୋଭେଟିଭ ସ୍ପେସ୍‌ ଲଜିଷ୍ଟି୍‌କ୍ସ ; ଆମେରିକାର ପ୍ଲାନେଟ ଇନକର୍ପୋରେଟେଡ଼ , ଟିଭାକ୍‌ ଇନକର୍ପୋରେଟେଡ଼ ଏବଂ ସ୍ପେସଫ୍ଲାଇଟ୍‌ ଇଣ୍ଡଷ୍ଟ୍ରୀଜ୍‌ ।


    ଉତ୍ତର ପୂର୍ବାଞ୍ଚଳ କ୍ଷେତ୍ର ( ସ୍ୱାଧୀନ ଦାୟିତ୍ୱ ) , ପିଏମଓ , କାର୍ମିକ , ସାଧାରଣ ଅଭିଯୋଗ ଓ ପେନସନ୍‌ , ଆଣବିକ ଶକ୍ତି ଓ ମହାକାଶ ବିଭାଗ ରାଷ୍ଟ୍ରମନ୍ତ୍ରୀ ଡ଼କ୍ଟର ଜିତେନ୍ଦ୍ର ସିଂହ ରାଜ୍ୟସଭାରେ ଏକ ପ୍ରଶ୍ନର ଲିଖିତ ଉତ୍ତର ଦେଇ ଏହି ବିଷୟ ପ୍ରକାଶ କରିଛନ୍ତି ।


    **************

    
    
    (Release ID: 1515763) Visitor Counter : 6