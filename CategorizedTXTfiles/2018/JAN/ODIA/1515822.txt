      ରେଳ ମନ୍ତ୍ରଣାଳୟ

      ରେଳବାଇର ଜିରୋ ଆକ୍ସିଡେଣ୍ଟ ମିସନ୍
      Posted On: 05 JAN 2018 6:14PM by PIB Bhubaneshwar


    ବିଗତ ତିନି ବର୍ଷ ମଧ୍ୟରେ ରେଳବାଇରେ ଦୁର୍ଘଟଣା ( ମାନବ ବିହୀନ ଲେଭଲ କ୍ରସିଂର ଦୁର୍ଘଟଣାକୁ ମିଶାଇ ) ସଂଖ୍ୟା ହ୍ରାସ ପାଇଛି । 2014-15 ରେ ଦୁର୍ଘଟଣା ସଂଖ୍ୟା 135 ଥିବା ବେଳେ 2015-16 ରେ 107 ଏବଂ 2016-17 ରେ 104 ଟି ଦୁର୍ଘଟଣା ହୋଇଛି । ଏ ବର୍ଷ (2017 ଡିସେମ୍ବର 15 ତାରିଖ ସୁଦ୍ଧା ) 52 ଟି ଦୁର୍ଘଟଣା ହୋଇଛି । ଗତ ବର୍ଷ ଏହି ଅବଧିରେ ଦୁର୍ଘଟଣା ସଂଖ୍ୟା ଥିଲା 87 ।


    2016-17 ରେଳ ବଜେଟରେ ଘୋଷଣା କରାଯାଇଥିଲା ମିସନ୍ ଜିରୋ ଆକ୍ସିଡେଣ୍ଟ । ଏହି ମିସନକୁ ଦୁଇ ଭାଗରେ ବିଭକ୍ତ କରାଯାଇଥିଲା :


    1. ବ୍ରଡ୍ ଗେଜ୍ ଲାଇନରେ 3-4 ବର୍ଷ ମଧ୍ୟରେ ସମସ୍ତ ମାନବ ବିହୀନ ଲେଭଲକ୍ରସିଂ ( UMLC ) ଉଚ୍ଛେଦ ।


    2. ସିଗନାଲ ଅତିକ୍ରମ କରିବା ବେଳେ ଲୋକୋ ପାଇଲଟଙ୍କ ଦ୍ୱାରା ଟ୍ରେନ ଧକ୍କା ପ୍ରତିରୋଧକ ପଦ୍ଧତି ( TCAS ) ବ୍ୟବହାର ।


    ରେଳ ଧାରଣାର ବିକାଶ ପାଇଁ ଧାରଣା ପରିବର୍ତ୍ତନ କରାଯିବା ସହ ଏହାର ନବୀକରଣ କରାଯିବା ଏକ ନିୟମିତ ପ୍ରକ୍ରିୟା ଭାବେ ଜାରି ରହିଛି । ଭାରତୀୟ ରେଳବାଇର ନିୟମାନୁସାରେ ଯେତେବେଳେ ଟ୍ରାକ ପରିବର୍ତ୍ତନର ଆବଶ୍ୟକତା ପଡ଼ିଥାଏ , ସେତେବେଳେ ଟ୍ରାକ ପରିବର୍ତ୍ତନ କରାଯାଉଛି । ସେହିପରି କେଉଁ ଧାରଣାରେ କେତେକ ମିଲିଅନ୍ ଟନ୍ ପଣ୍ୟ ପରିବହନ ହେଲାଣି , ଟ୍ରାକ ଅବଧି କେତେ ହେଲାଣି ତାହାକୁ ଲକ୍ଷ୍ୟ କରି ଟ୍ରାକ୍ ପରିବର୍ତ୍ତନ କରାଯାଉଛି । ଯଦି ସାମଗ୍ରୀ କିମ୍ବା ଅର୍ଥାଭାବେ ଯୋଗୁ ଆବଶ୍ୟକ ସମୟରେ ଟ୍ରାକ୍ ପରିବର୍ତ୍ତନ ସମ୍ଭବ ହେଉନାହିଁ ତେବେ ନିରାପଦ ଟ୍ରେନ ଯାତ୍ରା ପାଇଁ ଗତିକୁ ସୀମିତ କରାଯାଉଛି ।


    ପୁରୁଣା ପଦ୍ଧତିରେ ପରିବର୍ତ୍ତନ ଆଣିବା ସହ ମାନବଜନିତ ତ୍ରୁଟିକୁ ବାଦ୍ ଦେଇ ସିଗନାଲ ବ୍ୟବସ୍ଥାରେ ଉନ୍ନତି ଆଣିବା ପାଇଁ ଇଲେକ୍ଟ୍ରିକାଲ / ଇଲେକ୍ଟ୍ରୋନିକ୍ ଇଣ୍ଟରଲକିଂ ସିଷ୍ଟମର କେନ୍ଦ୍ରୀକରଣ କରାଯାଇଛି ।


    ଦୁର୍ଘଟଣାଜନିତ ମୃତ୍ୟୁ ସଂଖ୍ୟା ହ୍ରାସ କରିବା ଉଦ୍ଦେଶ୍ୟରେ ଭାରତୀୟ ରେଳବାଇ ଟ୍ରେନ ଗୁଡ଼ିକରେ ଲିଙ୍କ୍ ହଫ୍ମାନ ବୁସ୍ ( LHB ) ବଗି ଚଳାଚଳ ଆରମ୍ଭ କରିଛି ।


    2017-18 ରେଳ ବଜେଟରେ 1 ଲକ୍ଷ କୋଟି ଟଙ୍କାରେ ପାଞ୍ଚ ବର୍ଷ ପାଇଁ ‘ ରାଷ୍ଟ୍ରୀୟ ରେଳ ସଂରକ୍ଷା କୋଷ ’ ସୃଷ୍ଟି କରାଯାଇଛି । ରେଳବାଇରେ ଟ୍ରାକ୍ , ରୋଲିଂ ଷ୍ଟକ୍ ଏବଂ ଅନ୍ୟାନ୍ୟ ନିରାପତ୍ତା କ୍ଷେତ୍ରରେ ତଥା କର୍ମଚାରୀଙ୍କୁ ଏ ସମ୍ପର୍କିତ ପ୍ରଶିକ୍ଷଣ ପ୍ରଦାନରେ ଏହି ଅର୍ଥ ଖର୍ଚ୍ଚ ହେବ ।


    ରାଜ୍ୟସଭାରେ ଶୁକ୍ରବାର ଏକ ଲିଖିତ ପ୍ରଶ୍ନର ଉତ୍ତର ଦେଇ ରେଳ ରାଷ୍ଟ୍ର ମନ୍ତ୍ରୀ ରାଜେନ ଗୋହେନ ଏହି ସୂଚନା ଦେଇଛନ୍ତି ।


    ****************

    
    
    (Release ID: 1515822) Visitor Counter : 7