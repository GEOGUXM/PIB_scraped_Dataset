      କୃଷି ଓ କୃଷକ କଲ୍ୟାଣ ମନ୍ତ୍ରଣାଳୟ

      ମୋଟ ଦୁଗ୍ଧ ଉତ୍ପାଦନ 53.77 ମିଲିୟନ ଟନକୁ ବୃଦ୍ଧି
      Posted On: 16 JAN 2018 5:29PM by PIB Bhubaneshwar


    ବର୍ଷ 2016-17 ରେ ଦେଶ ଦୁଗ୍ଧ ଉତ୍ପାଦନ କ୍ଷେତ୍ରରେ ଦେଶ ଉଲ୍ଲେଖନୀୟ ଉପଲବ୍ଧି ହାସଲ କରିଛି । 2013-14 ତୁଳନାରେ 20.13% ବୃଦ୍ଧି ଘଟିଛି । ପୁନଶ୍ଚ 2015-16 ତୁଳନାରେ 2016-17 ରେ 6.4% ଉତ୍ପାଦନ ବୃଦ୍ଧି ନେଇ ଆକଳନ କରାଯାଇଥିଲା । ବିଗତ ଦିନରେ ଦୁଗ୍ଧ ଉତ୍ପାଦନ କ୍ଷେତ୍ରରେ 2014-15 ରେ ଅଭିବୃଦ୍ଧି ଦର 6.3% , 2015-16 ରେ 6.3% ଏବଂ 2016-17 ରେ 6.4% ଅଭିବୃଦ୍ଧି ହୋଇଥିଲା । ଏହିପରି ଭାବେ ବିଗତ ତିନି ବର୍ଷରେ ସମବର୍ତ୍ତି ବୃଦ୍ଧି ଦର ଜାରି ରହିଥିଲା । ଏହି ପ୍ରଗତିଶୀଳ ଚିତ୍ରକୁ ଲକ୍ଷ୍ୟ କରି ଚଳିତ ବର୍ଷ ଅର୍ଥାତ 2017-18ରେ ଜାତୀୟ ଡାଏରୀ ବିକାଶ କାର୍ଯ୍ୟାନ୍ୱୟନ ଯୋଜନା ଫଳରେ ଦୁଗ୍ଧ ଉତ୍ପାଦନ ଧୀରେ ଧୀରେ ବୃଦ୍ଧି ପାଇବାରେ ଲାଗିଛି ଏବଂ ଯାହା ଧାର୍ଯ୍ୟ ଲକ୍ଷ୍ୟ ହାସଲ ଦିଗରେ ସହାୟକ ହେବ ।


    ଋତୁକାଳୀନ ଆକଳନ ଅନୁସାରେ ମୋଟ୍‌ 2016-17 ରେ (ଗ୍ରୀଷ୍ମକାଳରେ) ଦୁଗ୍ଧ ଉତ୍ପାଦନ 51.33 ମିଲିୟନ ଟନ୍‌ ଥିବାବେଳେ ବର୍ଷ 2017-18 ରେ (ଗ୍ରୀଷ୍ମକାଳରେ) 53.77 କୁ ବୃଦ୍ଧି ପାଇଥିଲା ଯାହା 4.7% ବୃଦ୍ଧି ରେକର୍ଡ କରଯାଇଛି । ସେହିପରି ଏହି ଅଭିବୃଦ୍ଧି 2015-16 ତୁଳନାରେ 2016-17ରେ (3.9%)ଠାରୁ ମଧ୍ୟ ଅଧିକ । ତେଣୁ 2017-18 ଗ୍ରୀଷ୍ମକାଳରେ ମଧ୍ୟ ଉତ୍ପାଦନ ହାର ଅଧିକ ଓ ନିରନ୍ତର ରହିଛି ।


    2017-18 ଗ୍ରୀଷ୍ମକାଳରେ ସର୍ବାଧିକ ଦୁଗ୍ଧ ଉତ୍ପାଦନ କ୍ଷେତ୍ରରେ ପ୍ରଥମ ସ୍ଥାନରେ ଥିବା 5ଟି ରାଜ୍ୟ ହେଉଛନ୍ତି ଉତ୍ତର ପ୍ରଦେଶ , ରାଜସ୍ଥାନ , ଗୁଜରାଟ , ମଧ୍ୟ ପ୍ରଦେଶ ଏବଂ ଆନ୍ଧ୍ର ପ୍ରଦେଶ ।


    ଅଣ୍ଡା ଉତ୍ପାଦନ : 2016-17 ରେ ଦେଶରେ ମୋଟ୍‌ ଅଣ୍ଡା ଉତ୍ପାଦନ 88.1 ବିଲିୟନ ରେକର୍ଡ କରାଯାଇଛି , ଯାହା 2013-14 ଠାରୁ 12.3% ବୃଦ୍ଧି ପାଇଛି । ପୁନଶ୍ଚ 2015-16 ତୁଳନାରେ 2016-17 ଉତ୍ପାଦନ 6.3% ବୃଦ୍ଧି ନେଇ ଆକଳନ କରାଯାଇଥିଲା । ବିଗତ ଦିନରେ ଅଭିବୃଦ୍ଧି ଦର 2014-15ରେ 5.0% , 2015-16 ରେ 5.7% ଏବଂ 2016-17 ରେ 6.3% ଥିଲା । ଏହିପରି ଭାବେ ବିଗତ ତିନି ବର୍ଷରେ ଅଣ୍ଡା ଉତ୍ପାଦନ ବୃଦ୍ଧି ଦରରେ ସୁଧାର ଆସିଛି ।


    ଋତୁକାଳୀନ ଆକଳନ ଅନୁସାରେ , 2017-18 ରେ (ଗ୍ରୀଷ୍ମକାଳରେ) 2016-17ରେ (ଗ୍ରୀଷ୍ମକାଳ) ତୁଳନାରେ ଅଣ୍ଡା ଉତ୍ପାଦନ 26.03 ବିଲିୟନରୁ 27.95 ବିଲିୟନ ହୋଇଛି , ଫଳରେ ମୋଟ୍‌ ଅଣ୍ଡା ଉତ୍ପାଦନ 7.4% ବୃଦ୍ଧି ରେକର୍ଡ କରାଯାଇଛି । ସେହିପରି ତୁଳନାତ୍ମକ ଭାବେ 2015-16 ଠାରୁ 2016-17 ରେ ଉତ୍ପାଦନ ବୃଦ୍ଧି ଦର (5.5%) ଥିଲା । ଏହିପରି ଭାବେ 2017-18ରେ ଗ୍ରୀଷ୍ମକାଳରେ ହାର ଅଧିକ ଓ ନିରନ୍ତର ରହିଛି । ମୋଟାମୋଟି ଭାବେ ଅଣ୍ଡା ଉତ୍ପାଦନ କ୍ଷେତ୍ରରେ ବ୍ୟବସାୟିକ କୁକୁଡା ଫାର୍ମର ଅଧିକ ଯୋଗଦାନ ପାଖାପାଖି 80.83% ଏବଂ ଅନ୍ୟାନ୍ୟ ଘରୋଇ ତଥା ଘର ଅଗଣାରେ କୁକୁଡା ପାଳନ କ୍ଷେତ୍ରରୁ ହୋଇଥାଏ ।


    2017-18 ଗ୍ରୀଷ୍ମକାଳରେ ସର୍ବାଧିକ ଅଣ୍ଡା ଉତ୍ପାଦନ କ୍ଷେତ୍ରରେ ପ୍ରଥମ ସ୍ଥାନରେ ଥିବା 5ଟି ରାଜ୍ୟ ହେଉଛନ୍ତି ତାମିଲନାଡୁ , ଆନ୍ଧ୍ର ପ୍ରଦେଶ , ତେଲଙ୍ଗାନା , ପଶ୍ଚିମ ବଙ୍ଗ ଏବଂ ହରିୟାଣା ।


    ***********

    
    
    (Release ID: 1517093) Visitor Counter : 8