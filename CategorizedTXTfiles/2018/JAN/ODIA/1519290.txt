      ଅର୍ଥ ମନ୍ତ୍ରଣାଳୟ

      ଶ୍ରମ ଆଇନ ଲାଗୁ କରିବାରେ ପାରଦର୍ଶିତା ଓ ଉତ୍ତରଦାୟିତ୍ୱ ନିମନ୍ତେ ପ୍ରଯୁକ୍ତବିଦ୍ୟା ଆଧାରିତ ପଦକ୍ଷେପ : ଆର୍ଥିକ ସର୍ଭେ
      2017-18 ମସିହାରେ 4.6 କୋଟି ପରିବାରକୁ ରୋଜଗାର ପ୍ରଦାନ

      Posted On: 29 JAN 2018 4:36PM by PIB Bhubaneshwar

    ଆର୍ଥିକ ସର୍ଭେ 2017-178ରେ ଅନେକ ଶ୍ରମ ସୁଧାର ପଦକ୍ଷେପର ମୁଖ୍ୟାଂଶ ରହିଛି । ଏହି ସର୍ଭେରେ ପ୍ରଯୁକ୍ତିବିଦ୍ୟା ଆଧାରିତ ପଦକ୍ଷେପର ବିଶେଷତ୍ୱ ଯୋଗୁ ଶ୍ରମ ଆଇନକୁ ଉପଯୁକ୍ତ ଶୈଳୀ ଲାଗୁ କରିବା ପାଇଁ ପାରଦର୍ଶିତା ଓ ଉତ୍ତରଦାୟିତ୍ୱ ଆଣିଛି ବୋଲି ଉଲ୍ଲେଖ ରହିଛି । ଆଜି ସଂସଦରେ କେନ୍ଦ୍ର ଅର୍ଥ ଓ କର୍ପୋରେଟ ବ୍ୟାପାର ମନ୍ତ୍ରୀ ଅରୁଣ ଜେଟଲୀଙ୍କ ଦ୍ୱାରା ଉପସ୍ଥାପିତ ଆର୍ଥିକ ସର୍ଭେ ରିପୋର୍ଟରେ ଏହା ଦର୍ଶାଯାଇଛି । ଏହା ସହିତ ଜଟିଳତାକୁ ମଧ୍ୟ ହ୍ରାସ କରିଛି । ଏହି ସର୍ଭେ ଶ୍ରମ କ୍ଷେତ୍ରରେ ଉକ୍ତ ଆଇନ ସୁଧାରର ସମୀକ୍ଷା କରିଛି ଯାହାକୁ ରୋଜଗାର ସୁଯୋଗର ସୃଷ୍ଟି ଓ ଅଣଆନୁଷ୍ଠାନିକ ଅର୍ଥବ୍ୟବସ୍ଥାରେ ବ୍ୟାପକ ଭାବେ ସାମିଲ ଜନସଂଖ୍ୟା ନିମନ୍ତେ ସ୍ଥାୟୀ ଜୀବନଜୀବିକାକୁ ପ୍ରଦାନ କରିବା ପାଇଁ କାର୍ଯ୍ୟକାରୀ କରାଯାଉଛି ।


    ଏହି ସର୍ଭେରେ ଉଲ୍ଲେଖ ଅଛି ଯେ ସରକାର ଶ୍ରମ ଆଇନକୁ ଉତ୍ତମ ଶୈଳୀରେ ଲାଗୁ କରିବା ପାଇଁ ଏଥିରେ ପାରଦର୍ଶିତା ଓ ଉତ୍ତରଦାୟତ୍ୱ ଆଣିବା ତଥା ଜଟିଳତା ହ୍ରାସ କ୍ରମରେ ବିଭିନ୍ନ ଆଇନ/ନିୟମଗୁଡ଼ିକୁ ୟୁନିର୍ଭସାଲ ଏକାଉଂଟ ନମ୍ବର ଓ ନ୍ୟାସନାଲ କ୍ୟାରିୟର ସର୍ଭିସ ପୋର୍ଟାଲ ଅନ୍ତର୍ଗତ ଶ୍ରମ ସୁବିଧା ପୋର୍ଟାଲ , ଇଜି ଅଫ କମ୍ପ୍ଲାଏନ୍ସ ଭଳି ମହତ୍ୱପୂର୍ଣ୍ଣ ପ୍ରଯୁକ୍ତବିଦ୍ୟା ଆଧାରିତ ପଦକ୍ଷେପ ଆରମ୍ଭ କରିଛନ୍ତି ।


    ସର୍ଭେରେ ଉଲ୍ଲେଖ କରାଯାଇଛି କି 2017-18 ଆର୍ଥିକ ବର୍ଷରେ ମହାତ୍ମା ଗାନ୍ଧୀ ରାଷ୍ଟ୍ରୀୟ ଗ୍ରାମୀଣ ରୋଜଗାର ଗ୍ୟାରେଂଟି ଅଧିନିୟମ(ଏମଜିଏନଆରଇଜିଏ) ଅନ୍ତର୍ଗତ ଅଦ୍ୟାବଧି ସର୍ବାଧିକ ବଜେଟ ଆବଂଟନ କରାଯାଇଛି । 2018 ଜାନୁୟାରୀ 14 ତାରିଖର ସୂଚନା ଅନୁସାରେ 2017-18 ମସିହାରେ ପ୍ରାୟ 4.6 କୋଟି ପରିବାରକୁ ରୋଜଗାର ପ୍ରଦାନ କରାଯାଇଛି , ଯାହା ମୋଟ 177.8 କୋଟି କର୍ମଦିବସ । ଏଥିରେ ମହିଳା 54 ପ୍ରତିଶତ , ଅନୁସୂଚିତ ଜାତିର 22 ପ୍ରତିଶତ ଓ ଅନୁସୂଚିତ ଜନଜାତିର 17 ପ୍ରତିଶତଙ୍କ ଭାଗିଦାରୀ ସାମିଲ ଅଛି ।


    **********

    
    
    (Release ID: 1519290) Visitor Counter : 1