      ପ୍ରତିରକ୍ଷା ମନ୍ତ୍ରଣାଳୟ

      ତୃତୀୟ ସ୍କର୍ପେନ ବୁଡାଯାହାଜ କରଞ୍ଜର ଶୁଭାରମ୍ଭ
      Posted On: 31 JAN 2018 4:17PM by PIB Bhubaneshwar


    ଆଜି ମାଜାଗନ ଡକ ସିପବିଲ୍ଡର୍ସ ଲିମିଟେଡରୁ ଭାରତୀୟ ନୌସେନା ପାଇଁ ତୃତୀୟ ସ୍କର୍ପେନ ଶ୍ରେଣୀ ବୁଡାଯାହାଜର ଶୁଭାରମ୍ଭ ହୋଇଛି । ଏହି ବୁଡାଯାହାଜର ନାମ ‘ କରଞ୍ଜ ’ ରଖାଯାଇଛି ।


    ସ୍କର୍ପେନ ଶ୍ରେଣୀର ବୁଡାଯାହାଜ ସ୍ୱଦେଶ ଜ୍ଞାନକୌଶଳରେ ନିର୍ମିତ କରାଯାଇଛି ଏବଂ ଏଥିରେ ଅତ୍ୟାଧୁନିକ ଗୁପ୍ତ ବ୍ୟବସ୍ଥା ସଂଯୁକ୍ତ ରହିଛି । ଏଗୁଡ଼ିକ ହେଉଛି ଅତ୍ୟାଧୁନିକ ଅକୋଷ୍ଟିକ ସାଇଲେନ୍ସିଂ କୌଶଳ ଏବଂ ଶତୃ ଉପରେ ଆକ୍ରମଣ କରିବା ପାଇଁ ଅସ୍ତ୍ରଶସ୍ତ୍ର ଉପଯୋଗ କଲାଭଳି ସୂକ୍ଷ୍ମ ସୁବିଧା । ଟର୍ପେଡୋଜ ଏବଂ ଆଂଟି - ସିପ ମିଶାଇଲ ମାଧ୍ୟମରେ ପାଣି ତଳୁ ଏଥିରୁ ଶତୃ ଉପରେ ଆକ୍ରମଣ କରାଯାଇପାରିବ । ଗୁପ୍ତ ଭାବେ ଏହି ଆକ୍ରମଣର ସୁବିଧା ଯାହାଜକୁ ଅପରାଜେୟ କ୍ଷମତା ପ୍ରଦାନ କରିଥାଏ ଏବଂ ଅନେକ ବୁଡାଯାହାଜ ମାନଙ୍କଠାରୁ ଏହାକୁ ସ୍ୱତନ୍ତ୍ର କରିଥାଏ ।


    ସ୍କର୍ପେନ ବୁଡାଯାହାଜ ଗୁଡ଼ିକୁ ଅନେକ କାର୍ଯ୍ୟରେ ବ୍ୟବହାର କରାଯାଇପାରେ । ଏଗୁଡ଼ିକ ମଧ୍ୟରେ ରହିଛି ଆଂଟି - ସରଫେସ ଯୁଦ୍ଧ , ଆଂଟି - ସବମାରାଇନ ଯୁଦ୍ଧ , ଗୁପ୍ତ ତଥ୍ୟ ସଂଗ୍ରହ , ମାଇନ ଲେଇଙ୍ଗ , ଅଂଚଳ ସର୍ଭେକ୍ଷଣ ଇତ୍ୟାଦି ।


    ନୌସେନା ଷ୍ଟାଫ ମୁଖ୍ୟ ଆଡମିରାଲ ସୁନୀଲ ଲାମ୍ବା ଏହି ଅବସରରେ ମୁଖ୍ୟ ଅତିଥି ଭାବେ ଉପସ୍ଥିତ ଥିଲେ । ଭି ଆଡମିନ ଗିରିଶ ଲୁଥ୍ରା , ଏଓସିଅଇନ - ସି , ପଶ୍ଚିମ ନୌସେନା କମାଣ୍ଡ ଆଣ୍ଡ ଭିଆଡମିନ ଡିଏମ ଦେଶପାଣ୍ଡେ , କଂଟ୍ରୋଲର ୱାରସିପ ପ୍ରଡକ୍ସନ ଆଣ୍ଡ ଆକ୍ୟୁଜିସନ ( CWP&A ) , ରିଅର ଆଡମିରାଲ ଗୁଇଲାମେ ଡି ଗାରିଡେଲ , ଏସିଆ ପାସିଫିକ ମୁଖ୍ୟ , ଡିଜିଏ ଫ୍ରାନ୍ସ ଏବଂ ଏମଓଡି ଓ ଏମଡିଏଲ ଏବଂ ରାଜ୍ୟ ସରକାରଙ୍କ ଅନ୍ୟାନ୍ୟ ବରିଷ୍ଠ ଅଧିକାରୀ ତଥା ଉଚ୍ଚପଦସ୍ଥ ଅଧିକାରୀମାନେ ମଧ୍ୟ ଏହି ଅବସରରେ ଉପସ୍ଥିତ ଥିଲେ । ମାଜାଗନ ଡକ ସିପବିଲ୍ଡର୍ସ ଲିମିଟେଡ ( MDL ) ଦ୍ୱାରା ଗ୍ରହଣ କରାଯାଇଥିବା ଏହି ବୃହତ୍ ଐତିହାସିକ ପଦକ୍ଷେପ ଭାରତ ସରକାରଙ୍କ ବର୍ତ୍ତମାନର ପ୍ରଚଳିତ କାର୍ଯ୍ୟକ୍ରମ ମେକ ଇନ ଇଣ୍ଡିଆକୁ ଦୃଢ଼ୀଭୁତ କରୁଛି । ଏହି କାର୍ଯ୍ୟକ୍ରମକୁ ପ୍ରତିରକ୍ଷା ଉତ୍ପାଦନ ବିଭାଗ ( MOD ) ସକାରାତ୍ମକତାର ସହ କାର୍ଯ୍ୟକାରୀ କରୁଛି ।


    କରଞ୍ଜ ନୌସେନାରେ ଅନ୍ତର୍ଭୁକ୍ତ ହୋଇଥିବାରୁ ଏବେ ଉଭୟ ବନ୍ଦର ଏବଂ ସମୁଦ୍ର ମଧ୍ୟରେ ଏହାର କଡା ପରୀକ୍ଷଣ କରାଯିବ । 6ଟି ସ୍କୋର୍ପେନ ବୁଡାଯାହାଜର ନିର୍ମାଣ ଏବଂ ବୈଷୟିକ ଜ୍ଞାନକୌଶଳ ସ୍ଥାନାନ୍ତରଣ ପାଇଁ ଏମଡିଏଲ ଚୁକ୍ତିବଦ୍ଧ ରହିଛି ଏବଂ ଏଥିପାଇଁ ଫ୍ରାନ୍ସର ଏକ ନୌସେନା ଗ୍ରୁପ ସହିତ ମିଶି କାର୍ଯ୍ୟ କରୁଛି ।


    ତାଙ୍କ ସମ୍ବୋଧନରେ ଆଡମିରାଲ ଲାମ୍ବା ପ୍ରକାଶ କରିଥିଲେ ଯେ ପ୍ରଥମ ଦୁଇଟି ବୁଡାଯାହାଜ ନିମିତ କର୍ମଚାରୀଙ୍କ ପ୍ରଶିକ୍ଷଣ କ୍ଷେତ୍ରରେ ଯେଉଁ କାର୍ଯ୍ୟପନ୍ଥା ଗ୍ରହଣ କରାଯାଇଥିଲା ତାହା ତୃତୀୟ ବୁଡା ଯାହାଜ କ୍ଷେତ୍ରରେ ପରିବର୍ତ୍ତିତ ହେବ । ସେ ମଧ୍ୟ କହିଥିଲେ ଯେ ତୃତୀୟ ବୁଡାଯାହାଜ ଫଳରେ ନୌସେନା ପ୍ରଶିକ୍ଷଣ ଏବଂ ପ୍ରମାଣ ପତ୍ର ପ୍ରଦାନ କ୍ଷେତ୍ରରେ ସମ୍ପୂର୍ଣ୍ଣ ଭାବେ ଆତ୍ମନିର୍ଭରଶୀଳ ହୋଇପାରିବ । ସେ ମଧ୍ୟ କହିଥିଲେ ଯେ ପୁରୁଣା କରଞ୍ଜ ଦେଶକୁ 1969 ରୁ 2003 ପର୍ଯ୍ୟନ୍ତ 34 ବର୍ଷ ପାଇଁ ସେବା ପ୍ରଦାନ କରିଛି ଏବଂ 1971ରେ ମଧ୍ୟ ଏହାର ବ୍ୟବହାର କରାଯାଇଛି ।


    ************

    
    
    (Release ID: 1518426) Visitor Counter : 11