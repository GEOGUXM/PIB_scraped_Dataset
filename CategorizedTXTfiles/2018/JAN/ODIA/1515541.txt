      କ୍ୟାବିନେଟ

      ଅକ୍ଷୟ ଶକ୍ତି କ୍ଷେତ୍ରରେ ଭାରତ, ଇଟାଲୀ ସହଯୋଗ ବୁଝାମଣାକୁ କ୍ୟାବିନେଟ ଅନୁମୋଦନ
      Posted On: 03 JAN 2018 5:48PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କେନ୍ଦ୍ର କ୍ୟାବିନେଟ ବୈଠକରେ ଅକ୍ଷୟ/ନବୀକରଣଯୋଗ୍ୟ ଶକ୍ତି କ୍ଷେତ୍ରରେ ଭାରତ ଏବଂ ଇଟାଲୀ ମଧ୍ୟରେ ହୋଇଥିବା ବୁଝାମଣାପତ୍ର (ଏମଓୟୁ)କୁ ଅନୁମୋଦନ ମିଳିଛି । ଏହି ଏମଓୟୁ 30 ଅକ୍ଟୋବର , 2017 ରେ ନୂଆଦିଲ୍ଲୀରେ ସ୍ୱାକ୍ଷରିତ ହୋଇଥିଲା । ଏଥିରେ ଭାରତ ସରକାରଙ୍କ ନବୀନ ଏବଂ ନବୀକରଣଯୋଗ୍ୟ ଶକ୍ତି ମନ୍ତ୍ରଣାଳୟର ସଚିବ ଶ୍ରୀ ଆନନ୍ଦ କୁମାର ଏବଂ ଭାରତରେ ଅବସ୍ଥାପିତ ଇଟାଲୀ ରାଷ୍ଟ୍ରଦୂତ ଲୋରେଞ୍ଜୋ ଆଞ୍ଜେଲିନୀ ସ୍ୱାକ୍ଷର କରିଥିଲେ ।


    ଆପୋସ ଲାଭ , ସମାନତା ଏବଂ ପାରସ୍ପରିକ ସହଯୋଗ ଆଧାରରେ ନବୀନ ଏବଂ ନବୀକରଣଯୋଗ୍ୟ ଶକ୍ତି କ୍ଷେତ୍ରରେ ବୈଷୟିକ ଓ ଦ୍ୱିପାକ୍ଷିକ ସହଯୋଗକୁ ପ୍ରୋତ୍ସାହନ ଦେବା ଲାଗି ଭାରତ ଏବଂ ଇଟାଲୀ ରାଜି ହୋଇଛନ୍ତି । ଏଥିପାଇଁ ଏକ ସହକାରୀ ସଂସ୍ଥାଗତ ସମ୍ପର୍କ ପ୍ରତିଷ୍ଠା କରିବା ନିମନ୍ତେ ଏକ ଉଚିତ ଆଧାର ପ୍ରତିଷ୍ଠା କରିବା ଲାଗି ଲକ୍ଷ୍ୟ ରଖାଯାଇଛି । ଏହି ଏମଓୟୁରେ ସହଯୋଗ ସହ ଜଡ଼ିତ ପ୍ରସଙ୍ଗଗୁଡ଼ିକର ସମୀକ୍ଷା , ଅନୁଧ୍ୟାନ ଏବଂ ବିଚାରବିମର୍ଷ କରିବା ଲାଗି ଏକ ମିଳିତ କାର୍ଯ୍ୟକାରୀ ସମିତି ଗଠନ କରିବା ଲାଗି ପରିକଳ୍ପନା କରାଯାଇଛି । ଏହାର ଉଦେ୍ଦଶ୍ୟ ହେଉଛି ଦୁଇ ଦେଶ ମଧ୍ୟରେ ବିଶେଷ ଜ୍ଞାନର ମତ ବିନିମୟ ଏବଂ ସୂଚନାର ନେଟୱାର୍କିଂ କରିବା । ଏହାଦ୍ୱାରା ଦୁଇ ଦେଶ ମଧ୍ୟରେ ଦ୍ୱିପାକ୍ଷିକ ସହଯୋଗକୁ ମଧ୍ୟ ସହାୟତା ମିଳିପାରିବ ।


    ***********

    
    
    (Release ID: 1515541) Visitor Counter : 4