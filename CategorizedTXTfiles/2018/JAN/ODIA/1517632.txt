      ଆୟୁଷ

      ରାଜସ୍ଥାନର ଜୟପୁରଠାରେ ପ୍ରତିଷ୍ଠା ହେବ କେନ୍ଦ୍ରୀୟ ହୋମିଓପାଥି ଗବେଷଣା ସଂସ୍ଥାନ
      • ଆୟୁଷ ରାଷ୍ଟ୍ର ମନ୍ତ୍ରୀ ଶ୍ରୀ ଶ୍ରୀପଦ ୟେଶୋ ନାଏକ ରଖିଲେ ଆଧାରଶୀଳା

      Posted On: 23 JAN 2018 4:02PM by PIB Bhubaneshwar

    କେନ୍ଦ୍ର ଆୟୁଷ ରାଷ୍ଟ୍ର ମନ୍ତ୍ରୀ (ସ୍ୱାଧୀନ) ଶ୍ରୀ ଶ୍ରୀପଦ ୟେଶୋ ନାଏକ 22 ଜାନୁଆରୀ 2018 ରେ କେନ୍ଦ୍ରୀୟ ହୋମିଓପାଥି ଅନୁସନ୍ଧାନ ସଂସ୍ଥାନ ନିର୍ମାଣ ପାଇଁ ରାଜସ୍ଥାନର ଜୟପୁରଠାରେ ଆଧାରଶୀଳା ରଖିଛନ୍ତି । ଏହା ତୃତୀୟ ଅନୁସନ୍ଧାନ ସଂସ୍ଥା ହେବ ଯାହା କେନ୍ଦ୍ରୀୟ ହୋମିଓପ୍ୟାଥି ଅନୁସନ୍ଧାନ ପରିଷଦ ଅଧିନରେ କାର୍ଯ୍ୟ କରିବ । ସିସିଆରଏଚ ଆୟୁଷ ମନ୍ତ୍ରଣାଳୟ ଅଧିନରେ ସ୍ୱୟଂଶାସିତ ସଂସ୍ଥା ଯାହା ଦେଶର 23 ଅନୁଷ୍ଠାନ ସହିତ ହୋମିଓପାଥି କ୍ଷେତ୍ରରେ ବୈଜ୍ଞାନିକ ଅନୁସନ୍ଧାନ ପାଇଁ କାର୍ଯ୍ୟ କରୁଛି ।


    ଏହି ଅବସରରେ ଏକ ସଭାକୁ ସମ୍ବୋଧିତ କରି ଶ୍ରୀ ନାଏକ କହିଥିଲେ ଯେ ଆୟୁଷ ମନ୍ତ୍ରଣାଳୟ ହୋମିଓପାଥି ସହିତ ଆୟୁଷର ଅନ୍ୟ ପଦ୍ଧତିଗୁଡିକର ବିକାଶ ଉପରେ ବିଶେଷ ଗୁରୁତ୍ୱ ପ୍ରଦାନ କରାଯାଉଛି । ସେ କହିଥିଲେ ଯେ ଅନୁସନ୍ଧାନ ସଂସ୍ଥାଗୁଡିକ ସୁଦୃଢ କରାଗଲେ ଅନୁସନ୍ଧାନର ମାନ ବୃଦ୍ଧି ହେବ ଏବଂ ହୋମିଓପାଥି କ୍ଷେତ୍ରରେ ପ୍ରାମାଣିକ ସୂଚନା ପ୍ରାପ୍ତ କରିହେବ । ଏହି ଲକ୍ଷ୍ୟ ଅନ୍ତର୍ଗତ ହିମାଚଳ ପ୍ରଦେଶର ସିମଳା , ଉତ୍ତରପ୍ରଦେଶର ଲକ୍ଷ୍ନୌ ଏବଂ ପଶ୍ଚିମ ବଙ୍ଗଳାର ସିଲିଗୁଡିଠାରେ ହୋମିଓପାଥି ଅନୁଷ୍ଠାନ ନିର୍ମାଣ ପାଇଁ ଯୋଜନା ପ୍ରସ୍ତୁତ କରାଯାଉଛି । ଶ୍ରୀ ନାଏକ ହୋମିଓପାଥି ଶିକ୍ଷା କ୍ଷେତ୍ରରେ ଉତ୍ତମ କାର୍ଯ୍ୟ ପାଇଁ ରାଜସ୍ଥାନ ସରକାରଙ୍କୁ ପ୍ରଶଂସା କରିଥିଲେ । ରାଜସ୍ଥାନ ଅତିଶୀଘ୍ର ହୋମିଓପାଥି ଅନୁସନ୍ଧାନ କ୍ଷେତ୍ରରେ ଶୀର୍ଷରେ ପହଂଚିବ ବୋଲି ସେ ଆଶା ବ୍ୟକ୍ତ କରିଥିଲେ । ଏହି ଅନୁଷ୍ଠାନ ପାଂଚଟି ଗ୍ରାମକୁ ପୋଷ୍ୟ ଗ୍ରାମ ଭାବେ ଗ୍ରହଣ କରି ସ୍ୱାସ୍ଥ୍ୟ ସେବା କ୍ଷେତ୍ରରେ ଯୋଗଦାନ ପ୍ରଦାନ କରୁଛି । ଏହି ଗ୍ରାମଗୁଡିକ ମଧ୍ୟରେ ଛରସା , କୁମ୍ଭାୱାସ , ସକତପୁରା , ଖୋରାଲଡଖାନି , ହନୁତପୂରାକୁ ସାମିଲ କରାଯାଇଛି । ରାଷ୍ଟ୍ରୀୟ ସ୍ୱାସ୍ଥ୍ୟ ମିଶନ ଜରିଆରେ ଅମ୍ବର ବ୍ଲକର 19 ଟି ଗ୍ରାମରେ ପିଲାମାନଙ୍କର ହୋମିଓପାଥି ଜରିଆରେ ମଜବୁତ ଦାନ୍ତ ମଜବୁତ କରାଯିବାର କାର୍ଯ୍ୟକ୍ରମ କରାଯାଉଛି ।


    ଏହି ଅବସରରେ ଆୟୁଷ ମନ୍ତ୍ରଣାଳୟ ସଚିବ ଶ୍ରୀ ବୈଦ୍ୟ ରାଜେଶ କୋଟେଚା ହୋମିଓପାଥି କ୍ଷେତ୍ରରେ ହୋଇଥିବା ବିକାଶର ଖୁବ୍ ପ୍ରଶଂସା କରିଥିଲେ । ଆରଆରଆଇ ( H ) ଜୟପୁର ପ୍ରକଳ୍ପ ଅଧିକାରୀ ଡା. ଗିରେନ୍ଦ୍ର ପାଲ , ସିସିଆରଏଚର ମହାନିର୍ଦ୍ଦେଶକ ଡା. ରାଜକୁମାର ମାନଚନ୍ଦ , ସାଇଣ୍ଟିଷ୍ଟ-4 ର ଅନୁସନ୍ଧାନକାରୀ ଅଧିକାରୀ ( H ) ଡା. ଏସ. ଭୁବନେଶ୍ୱରୀ , ସିସିଆରଏଚର ଔଷଧ ପରୀକ୍ଷଣ ସମିତିର ଅଧ୍ୟକ୍ଷ ଡା. ଜେ.ଡି.ଦରୟାନୀ , ହୋମିଓପ୍ୟାଥି ବିଶ୍ୱବିଦ୍ୟାଳୟର ଉପ କୂଳପତି ପ୍ରପେସର ସି.ବି. ନାୟକ ପ୍ରମୁଖ ଏହି ଅବସରରେ ଉପସ୍ଥିତ ଥିଲେ ।


    **********

    
    
    (Release ID: 1517632) Visitor Counter : 4