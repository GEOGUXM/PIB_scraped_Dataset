      ପ୍ରତିରକ୍ଷା ମନ୍ତ୍ରଣାଳୟ

      ବାଲିଷ୍ଟିକ କ୍ଷେପଣାସ୍ତ୍ର ଅଗ୍ନି-5 ର ପଞ୍ଚମ ସଫଳ ପରୀକ୍ଷଣ
      Posted On: 18 JAN 2018 8:48PM by PIB Bhubaneshwar


    ସ୍ଥଳଭାଗରୁ ସ୍ଥଳଭାଗକୁ ଆକ୍ରମଣ କରିବା ପାଇଁ ଉଦ୍ଦିଷ୍ଟ ଦୂରଗାମୀ ବାଲିଷ୍ଟିକ କ୍ଷେପଣାସ୍ତ୍ର ଅଗ୍ନି - 5ର ଆଜି ସଫଳ ପରୀକ୍ଷଣ କରାଯାଇଛି । ଏହି ପରୀକ୍ଷଣ ଉଡାଣ ସକାଳ 9.53 ମିନିଟରେ ଓଡିଶାର ଡଃ ଅବଦୁଲ କଲାମ ଆଇଲାଣ୍ଡରୁ କରାଯାଇଥିଲା । ଏହା ହେଉଛି ଉକ୍ତ କ୍ଷେପଣାସ୍ତ୍ରର ପଞ୍ଚମ ପରୀକ୍ଷଣ ।


    ଲଞ୍ଚ ଅପରେସନର ନେତୃତ୍ୱ ଅଗ୍ନି - 5ର ପରିଯୋଜନା ନିର୍ଦ୍ଦେଶକ ଶ୍ରୀ ଜି ରାମାଗୁରୁ ଏବଂ ଅଗ୍ନିର କାର୍ଯ୍ୟକ୍ରମ ନିର୍ଦ୍ଦେଶକ ଶ୍ରୀ ଏମ ଆର ଏମ ବାବୁ ନେଇଥିଲେ । ପ୍ରତିରକ୍ଷା ମନ୍ତ୍ରୀଙ୍କର ବୈଜ୍ଞାନିକ ପରାମର୍ଶ ଦାତା ଓ କ୍ଷେପଣାସ୍ତ୍ର ଏବଂ ସାମରିକ ପ୍ରଣାଳୀର ମହାନିର୍ଦ୍ଦେଶକ ଡଃ ଜି ସତୀଶ ରେଡ୍ଡି ଲଂଚର ଅବଲୋକନ କରିଥିଲେ । ପ୍ରତିରକ୍ଷା ଅନୁସନ୍ଧାନ ଏବଂ ବିକାଶ ସଙ୍ଗଠନର ଏଏସଏଲ , ଡିଆରଡିଏଲ , ଆଟିଆର, ଆରସିଆଇ ଏବଂ ଟିବିଆରଏଲ ପ୍ରୟୋଗଶାଳାର ନିର୍ଦ୍ଦେଶକମାନେ ସମ୍ପୂର୍ଣ୍ଣ ଲଂଚ ଅପରେସନର ସମୀକ୍ଷା କରିଥିଲେ । ଏହି ଅବସରରେ ସଶସ୍ତ୍ର ବଳଙ୍କ ବରିଷ୍ଠ ଅଧିକାରୀମାନେ ମଧ୍ୟ ଉପସ୍ଥିତ ଥିଲେ । ଡିଆରଡିଓର ଅଧ୍ୟକ୍ଷ ଏବଂ DDR&D ର ସଚିବ ଡଃ ଏସ ଖ୍ରଷ୍ଟୋଫର ଅଗ୍ନି - 5 ଟିମକୁ ଅଭିନନ୍ଦନ ଜଣାଇଥିଲେ । ସେ କହିଥିଲେ ଯେ ଅଗ୍ନି - 5ର ଲଗାତର ପଞ୍ଚମ ସଫଳ ପରୀକ୍ଷଣ ଉଡାଣ ଫଳରେ ଦେଶର ପ୍ରତିରକ୍ଷା କ୍ଷମତାରେ ଉନ୍ନତି ହେବ ।


    ପ୍ରତିରକ୍ଷା ମନ୍ତ୍ରୀ ଶ୍ରୀମତି ନିର୍ମଳା ସୀତାରମଣ ଚେନ୍ନାଇଠାରେ ପ୍ରତିରକ୍ଷା ଉଦ୍ୟୋଗ ବିକାଶ ସମାଗମର ଉଦଘାଟନ କରି ଅଗ୍ନି - 5ର ସଫଳ ପରୀକ୍ଷଣ ଉଡାଣରେ ପ୍ରସନ୍ନତା ବ୍ୟକ୍ତ କରିଥିଲେ । ସେ ଏହି ସଫଳତା ପାଇଁ ଡିଆରଡିଓକୁ ଅଭିନନ୍ଦନ ଜଣାଇଥିଲେ । ସେ କ୍ଷେପଣାସ୍ତ୍ରର ନିର୍ମାଣରେ ଘରୋଇ ପ୍ରାଦ୍ୟୋଗିକୀର ଉପଯୋଗ କରିବା ନେଇ ଭାରତୀୟ ଉଦ୍ୟୋଗର ପ୍ରଶଂସା କରିଥିଲେ ।


    ***********

    
    
    (Release ID: 1517289) Visitor Counter : 3