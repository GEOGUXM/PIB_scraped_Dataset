      କ୍ୟାବିନେଟ

      ଆର୍ଜେଣ୍ଟିନାର ବୁଏନ୍ସ ଏୟାର୍ସରେ 10-13 ଡିସେମ୍ବର, 2017ରେ ଆୟୋଜିତ ଡବ୍ଲ୍ୟୁଟିଓର ଏକାଦଶ ମନ୍ତ୍ରୀସ୍ତରୀୟ ସମ୍ମିଳନୀରେ ଭାରତର ଆଭିମୁଖ୍ୟକୁ କ୍ୟାବିନେଟ ମଞ୍ଜୁରି
      Posted On: 03 JAN 2018 6:16PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କେନ୍ଦ୍ର କ୍ୟାବିନେଟ ବୈଠକରେ ଆର୍ଜେଣ୍ଟିନାର ବୁଏନ୍ସ ଏୟାର୍ସରେ 10-13 ଡିସେମ୍ବର , 2017ରେ ଆୟୋଜିତ ବିଶ୍ୱ ବାଣିଜ୍ୟ ସଂଗଠନ (ଡବ୍ଲ୍ୟୁଟିଓ)ର ଏକାଦଶ ମନ୍ତ୍ରୀସ୍ତରୀୟ ସମ୍ମିଳନୀରେ ଭାରତର ଆଭିମୁଖ୍ୟକୁ ପିଛିଲା ଭାବେ ମଞ୍ଜୁରି ମିଳିଛି ।


    ସମ୍ମିଳନୀରେ ଉପଯୋଗ କରାଯାଇଥିବା ଅଧିକାର ଏବଂ ଗ୍ରହଣ କରାଯାଇଥିବା ଆଭିମୁଖ୍ୟର ଉଦ୍ଦେଶ୍ୟ ଥିଲା ଭାରତର ସ୍ୱାର୍ଥ ଏବଂ ପ୍ରାଥମିକତାକୁ ସୁରକ୍ଷା ଦେବା ।


    ସୂଚନାଯୋଗ୍ୟ ଯେ ସମ୍ମିଳନୀ ପୂର୍ବରୁ ବାଲି/ନାଇରୋବୀ ଆଦେଶ ଅନୁଯାୟୀ ଖାଦ୍ୟ ସୁରକ୍ଷା ଲାଗି ସାର୍ବଜନୀନ ପ୍ରତିଭୂତି ବିଷୟ ତଥା ଅନ୍ୟ କୃଷି ପ୍ରସଙ୍ଗ ଉପରେ ସ୍ଥାୟୀ ସମାଧାନ ଆଶା କରାଯାଉଥିଲା । ବିଶ୍ୱ ବାଣିଜ୍ୟିକ ସଂଗଠନର କିଛି ସଦସ୍ୟ ରାଷ୍ଟ୍ର ସେବାରେ ଘରୋଇ ନିୟନ୍ତ୍ରଣ , ମତ୍ସ୍ୟପାଳନ ସବସିଡି , ଇ-କମର୍ସ , ନିବେଶ ସହାୟତା ତଥା ସୂକ୍ଷ୍ମ ମଧ୍ୟମ ଏବଂ ଲଘୁ ଉଦ୍ୟୋଗ (ଏମଏସଏମଇ) ଉପରେ ଫଳାଫଳ ଆଶା କରୁଥିଲେ ।


    କିନ୍ତୁ ସହମତି ଅଭାବ କାରଣରୁ ଖାଦ୍ୟ ସୁରକ୍ଷା ଲାଗି ସାର୍ବଜନୀନ ପ୍ରତିଭୂତି ଏବଂ ଅନ୍ୟ କୃଷି ବିଷୟ ଉପରେ କୌଣସି ଫଳାଫଳ ବାହାରି ପାରିନଥିଲା ।


    ଭାରତ ଡ୍ରାଫ୍ଟ ମନ୍ତ୍ରୀସ୍ତରୀୟ ଘୋଷଣାକୁ ସମର୍ଥନ କରିନଥିଲା । କାରଣ ଏଥିରେ ବହୁପକ୍ଷବାଦ , ଦୋହା ବିକାଶ ଏଜେଣ୍ଡା ତଥା ବିକାଶଶୀଳ ଦେଶ ସହିତ ସ୍ୱତନ୍ତ୍ର ଏବଂ ଲିକ୍ ଠାରୁ ବାହାରକୁ ଯାଇ ବ୍ୟବହାର ଭଳି ବିଷୟ ଉପରେ ଯଥେଷ୍ଟ କଭର ଦିଆଯାଇନଥିଲା ।


    ତେବେ ବହୁପକ୍ଷୀୟ ବାଣିଜ୍ୟ ବ୍ୟବସ୍ଥା ଏବଂ ଡବ୍ଲ୍ୟୁଟିଓର ବିଭିନ୍ନ କାର୍ଯ୍ୟ କ୍ଷେତ୍ରକୁ ଆଗକୁ ବଢ଼ାଇବା ପ୍ରତି ବ୍ୟାପକ ସମର୍ଥନ ମିଳିଥିଲା । ଏହା ଗୁରୁତ୍ୱପୂର୍ଣ୍ଣ ଯେ ମନ୍ତ୍ରୀସ୍ତରୀୟ ଘୋଷଣା ଅର୍ତ୍ତବରେ ମଧ୍ୟ ବର୍ତ୍ତମାନ ଆଦେଶ ତଥା ନିଷ୍ପତ୍ତି ଦ୍ୱାରା ଏହା ସୁନିଶ୍ଚିତ କରାଯାଇଥିଲା ଯେ ଆଗକୁ କାର୍ଯ୍ୟ କରିବା ଜାରି ରହିବ । ସଦସ୍ୟମାନେ ଖାଦ୍ୟ ସୁରକ୍ଷା ଲାଗି ସାର୍ବଜନୀନ ପ୍ରତିଭୂତି , କୃଷି , ବିଶେଷ ସୁରକ୍ଷା ବ୍ୟବସ୍ଥା , କୃଷି ସବସିଡି ତଥା ଅନ୍ୟ ବିଷୟଗୁଡ଼ିକ ଉପରେ କାର୍ଯ୍ୟ କରିବା ଜାରି ରଖିବେ ।


    **********

    
    
    (Release ID: 1515566) Visitor Counter : 4