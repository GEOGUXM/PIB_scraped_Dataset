      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      କୋଲକାତାଠାରେ ପ୍ରଫେସର ଏସ.ଏନ ବୋଷଙ୍କ 125ତମ ଜୟନ୍ତୀ ପୂର୍ବାବଲୋକନ ସମାରୋହରେ ପ୍ରଧାନମନ୍ତ୍ରୀଙ୍କ ଉଦ୍ବୋଧନ (ଭିଡିଓ କନଫରେନ୍ସିଂ ଜରିଆରେ)
      Posted On: 01 JAN 2018 11:55AM by PIB Bhubaneshwar


    ଆଜି ହେଉଛି ବହୁତ ଭଲ ଅବସର ଯେତେବେଳେ ଦେଶ ପାଇଁ ନିଜର ଜୀବନ ସମର୍ପିତ କରିଥିବା ଦେଶର ମହାନ ସନ୍ତାନକୁ ସ୍ମରଣ କରୁଛେ । ଏମାନେ ଦେଶ ପାଇଁ ଅନବରତ କାମ କରିବାରେ , ନିଜକୁ ସମର୍ପିତ କରିଦେବାର ମାନସିକତା ରହିଛି , ଯିଏ ଆମକୁ ଦିନ-ସମୟ-ପହର ଚିନ୍ତାରୁ ଅଲଗା ରଖିଛନ୍ତି ।


    ଆଚାର୍ଯ୍ୟ ସତ୍ୟେନ୍ଦ୍ର ନାଥ ବୋଷଙ୍କ 125ତମ ଜନ୍ମୋତ୍ସବରେ ମୁଁ ଆପଣମାନଙ୍କୁ ସମସ୍ତଙ୍କୁ ଆଉ ବିଶେଷ କରି ବୈଜ୍ଞାନିକ ବନ୍ଧୁମାନଙ୍କୁ ବହୁତ-ବହୁତ ଶୁଭକାମନା ଜଣାଉଛି ।


    ବନ୍ଧୁଗଣ , ପ୍ରତ୍ୟେକ ବର୍ଷ ପ୍ରାରମ୍ଭରେ ପ୍ରସିଦ୍ଧ ବୈଜ୍ଞାନିକଙ୍କ ସହିତ ଭାବ ବିନିମୟ କରିବାର ଖୁସି ମୋତେ ମିଳୁଛି । ମୁଁ ଆଜି ଖୁସି , ଯେ ଆଜି ମୋତେ ଏକ ସୌଭାଗ୍ୟ ମିଳିଛି ଆପଣମାନଙ୍କ ସହିତ କିଛି ଚିନ୍ତାଧାରା ଆଦାନପ୍ରଦାନ କରିବା ପାଇଁ ।


    ଆଜି , ଆମେ ଆଚାର୍ଯ୍ୟ ସତ୍ୟେନ୍ଦ୍ର ନାଥ ବୋଷଙ୍କ 125ତମ ଜନ୍ମୋତ୍ସବ ଦୀର୍ଘ ଏକ ବର୍ଷ ଧରି ପାଳନ କରିବା , ଯିଏକି 1894 ମସିହାର ଆଜିର ଦିନରେ ଜନ୍ମଗ୍ରହଣ କରିଥିଲେ । ସମୟ ଏବଂ ସମାଜଠାରୁ ବହୁ ଦୂରରେ ରହି.. ମୁଁ ତାଙ୍କଠାରୁ ବହୁତ କିଛି ଶିକ୍ଷା କରିଛି ।


    ସାଥୀଗଣ , ଦେଶବନ୍ଧୁ ଚିତ୍ତରଂଜନ ଦାସ ନିଜର ଏକ ଗୀତ କାବ୍ୟରେ କହିଥିଲେ-


    ‘ ବଙ୍ଗଳାର ଜଳ ଆଉ ବଙ୍ଗଳାର ମାଟିରେ ଗୋଟିଏ ଚିରନ୍ତନ ସତ୍ୟ ନିହିତ ରହିଛି ’ ।


    ଏହା ହେଉଛି ସେହି ସତ୍ୟ ଯାହା ବଙ୍ଗଳାର ଲୋକମାନଙ୍କୁ ଚିନ୍ତନ-ମନନର ସେହି ସ୍ତରକୁ ନେଇ ଯାଏ , ଯେଉଁଠାକୁ ପହଂଚିବା କଷ୍ଟସାଧ୍ୟ ହୋଇଥାଏ । ଏହା ହେଉଛି ସେହି ସତ୍ୟ ଯାହା କାରଣରୁ ବଙ୍ଗଳା ଶତାବ୍ଦୀ-ଶତାବ୍ଦୀ ଧରି ଦେଶର ହୋଇ , ଦେଶକୁ ଧରି ରଖିଛି ।


    ସ୍ୱତନ୍ତ୍ରତା ଆନ୍ଦୋଳନର କଥା ହେଉ , ସାହିତ୍ୟ ହେଉ , ବିଜ୍ଞାନ ହେଉ , କ୍ରୀଡ଼ା ହେଉ , ପ୍ରତ୍ୟେକ କ୍ଷେତ୍ରରେ ବଙ୍ଗଳାର ପାଣି ଆଉ ବଙ୍ଗଳା ମାଟିର ପ୍ରଭାବ ସ୍ପଷ୍ଟ ଦୃଷ୍ଟିଗୋଚର ହୁଏ । ସ୍ୱାମୀ ରାମକୃଷ୍ଣ ପରମହଂସ , ସ୍ୱାମୀ ବିବେକାନନ୍ଦ , ଗୁରୁଦେବ ରବୀନ୍ଦ୍ର ନାଥ ଟାଗୋର , ସୁଭାଷ ଚନ୍ଦ୍ର ବୋଷ , ଶ୍ୟାମାପ୍ରସାଦ ମୁଖାର୍ଜୀ , ବଙ୍କିମ ଚନ୍ଦ୍ର-ଶରତ ଚନ୍ଦ୍ର , ସତ୍ୟଜିତ ରୟ , ଆପଣ କୌଣସି ମଧ୍ୟ କ୍ଷେତ୍ରର କଥା କହନ୍ତୁ , ବଙ୍ଗଳାର କୌଣସି ନା କୌଣସି ତାରକା ଚମକୁଥିବାର ଦେଖାଯିବ ।


    ଭାରତ ପାଇଁ ଏହା ହେଉଛି ଗର୍ବର ବିଷୟ ଯେ ଏହି ଭୂମି ଗୋଟିଏରୁ ବଳି ଆଉ ଗୋଟିଏ ବୈଜ୍ଞାନିକ ମଧ୍ୟ ସମଗ୍ର ଦୁନିଆକୁ ଦେଇଛି । ଆମକୁ ଆଚାର୍ଯ୍ୟ ଏସ୍.ଏନ୍. ବୋଷଙ୍କ ବ୍ୟତୀତ ଜେ.ସି. ବୋଷ , ମେଘନାଦ ଶାହା , କେତେ ହିଁ ନାମ ଅଛି ଯେଉଁମାନେ ଦେଶରେ ଆଧୁନିକ ବିଜ୍ଞାନର ଆଧାରଶୀଳା ମଜବୁତ କରିଛନ୍ତି ।


    ବହୁତ କମ୍ ସଂସାଧନ ଆଉ ବହୁତ ଅଧିକ ସଂଘର୍ଷ ମଧ୍ୟରେ ସେମାନେ ନିଜର ବିଚାର-ଆବିଷ୍କାର ଗୁଡ଼ିକ ଦ୍ୱାରା ଲୋକଙ୍କର ସେବା କରିଛନ୍ତି । ଆଜି ମଧ୍ୟ ଆମେ ତାଙ୍କ ପ୍ରତିବଦ୍ଧତା ଆଉ ସୃଜନଶୀଳତାରୁ ଶିକ୍ଷା ଗ୍ରହଣ କରୁଛେ ।


    ବନ୍ଧୁଗଣ , ଆମକୁ ଆଚାର୍ଯ୍ୟ ଏସ୍.ଏନ୍. ବୋଷଙ୍କ ଜୀବନୀ ଏବଂ କାର୍ଯ୍ୟ ଶୈଳୀରୁ ବହୁତ କିଛି ଶିକ୍ଷା ଗ୍ରହଣ କରିବାର ଅଛି । ସେ ଜଣେ ନିଜସ୍ୱ ଚିନ୍ତଧାରାର ବିଦ୍ୱାନ ଥିଲେ , ସେ ଅନେକ ପ୍ରତିବନ୍ଧକ ସତ୍ତ୍ୱେ ନିଜ ଜୀବନରେ ସଫଳ ହୋଇଥିଲେ । ସାଧାରଣ ଗବେଷଣା ପାଇଁ ଔପଚାରିକ ଶିକ୍ଷାର ଅଭାବ ଏବଂ ବିଶ୍ୱ ବୈଜ୍ଞାନିକ ଗୋଷ୍ଠୀ ସହିତ କମ୍ ସମ୍ପର୍କ ସେଥିରେ ଅନ୍ତର୍ଭୁକ୍ତ । ତାଙ୍କ କାର୍ଯ୍ୟଧାରାରେ ଅବରୋଧ ସୃଷ୍ଟି ହେବାରୁ 1924ରେ ସେ ଉନ୍ମୁକ୍ତ ବିଜ୍ଞାନ ପ୍ରତି ଦୃଢ଼ ନିଷ୍ଠାବାନ ହୋଇଥିଲେ ।


    ଆଧୁନିକ ପରମାଣୁ ସିଦ୍ଧାନ୍ତ ଆଧାରରେ ସେ କ୍ୱାଂଟମ୍ ଷ୍ଟାଟିସଟିକ୍ସର ମୂଳଦୂଆ ପକାଇଥିଲେ । ଆଇନଷ୍ଟାଇନଙ୍କ ଜୀବନୀ ଲେଖିଥିବା ଆବ୍ରାହମ ପେସ୍ ତାଙ୍କ କାର୍ଯ୍ୟକୁ ପୁରୁଣା କ୍ୱାଂଟମ୍ ଥିଓରିର ଶେଷ ଚାରୋଟି ବୈପ୍ଳବିକ ଦସ୍ତାବିଜ ରୂପେ ଗ୍ରହଣ କରିଥିଲେ । ସତ୍ୟେନ୍ଦ୍ର ନାଥ ବୋଷଙ୍କ ନାମ ବିଜ୍ଞାନର ଇତିହାସରେ ବିଭିନ୍ନ ପରିକଳ୍ପନା ଓ ଶବ୍ଦ ପାଇଁ ଅମର ହୋଇ ରହିଛି , ଯେପରିକି ବୋଷ ଷ୍ଟାଟିସଟିକ୍ସ , ବୋଷ ଆଇନଷ୍ଟାଇନ କନ୍ଡେନସେସନ୍ ଏବଂ ହକ୍ଟଳର ବୋସୋନ୍ ।


    ତାଙ୍କ କାର୍ଯ୍ୟର ମୌଳିକ ଗୁରୁତ୍ୱ ଏହି ତଥ୍ୟ ଉପରେ ଆଧାରିତ ଥିଲା କି ନୋବେଲ ପୁରସ୍କାର ପାଇଥିବା ଅନେକ ପଦାର୍ଥ ବିଜ୍ଞାନୀ ନିଜ ଚିନ୍ତାଧାରାରେ ଏହାର ବିବିଧ ପ୍ରୟୋଗ ଓ ଭୌତିକ କାର୍ଯ୍ୟାନ୍ୱୟନ ପାଇଁ ଆଗକୁ ଅଗ୍ରସର ହେଉଥିଲେ ।


    ପ୍ରଫେସର ବୋଷ ବିଭିନ୍ନ ଆଂଚଳିକ ଭାଷାରେ ବିଜ୍ଞାନ ପଢ଼ାଇବାରେ ସିଦ୍ଧହସ୍ତ ଥିଲେ । ସେ ବଙ୍ଗଳା ବିଜ୍ଞାନ ପତ୍ରିକା ଜ୍ଞାନ-ବିଜ୍ଞାନ ଆରମ୍ଭ କରିଥିଲେ ।


    ଆମ ଯୁବକମାନଙ୍କ ମଧ୍ୟରେ ବିଜ୍ଞାନକୁ ବୁଝିବା ଓ ଭଲ ପାଇବାକୁ ପ୍ରେତ୍ସାହନ ଦେବା ପାଇଁ , ଏହା ଜରୁରୀ ଯେ ଆମେ ବହୁ ମାତ୍ରାରେ ବିଜ୍ଞାନ ଯୋଗାଯୋଗକୁ ଆଗେଇ ନେବା । ଭାଷା ଏ କ୍ଷେତ୍ରରେ ପ୍ରତିବନ୍ଧକ ନ ହେଉ ବରଂ ସୁବିଧା ପ୍ରଦାନକାରୀ ହେଉ ।


    ସାଥୀଗଣ , ଭାରତରେ ବୈଜ୍ଞାନିକ ଗବେଷଣାର ବାତାବରଣ ବହୁତ ସୁଦୃଢ଼ ରହିଛି । ଆମର ଏଠାରେ ନା ପ୍ରତିଭା ଅଭାବ ଅଛି , ନା ପରିଶ୍ରମର , ନା ଆଉ ପ୍ରୟୋଜନର ।


    ବିଗତ କିଛି ଦଶକରେ ଭାରତ ବିଜ୍ଞାନ ଏବଂ ବୈଷୟିକ ଜ୍ଞାନ କ୍ଷେତ୍ରରେ ଆହୁରି ଦ୍ରୁତ ଗତିରେ ଅଗ୍ରଗତି କରୁଛି । ଆଇଟି ସେକ୍ଟର ହେଉ , ମହାକାଶ ଜ୍ଞାନ-କୌଶଳ ହେଉ , କ୍ଷେପଣାସ୍ତ୍ର ଟେକ୍ନୋଲଜି ହେଉ , ଭାରତ ନିଜର ଆଧିପତ୍ୟ ସାରା ଦୁନିଆରେ ଜାହିର କରିଛି । ଆମର ବୈଜ୍ଞାନିକମାନେ , ଆମର ବୈଷୟିକ ବିଶେଷଜ୍ଞଙ୍କର ଏହି ଉପଲବ୍ଧି ସମଗ୍ର ଦେଶ ପାଇଁ ହେଉଛି ଗର୍ବର ବିଷୟ ।


    ଯେତେବେଳେ ଇସ୍ରୋର ରକେଟରେ ଥରକେ 100ରୁ ଅଧିକ ଉପଗ୍ରହ ଛଡ଼ା ଯାଇଥାଏ ତ ସମଗ୍ର ଦୁନିଆ ଆଖି ଖୋଲି ଦେଖିଥାଏ । ସେହି ସମୟରେ ଆମେ ଭାରତୀୟମାନେ ନିଜର ମୁଣ୍ଡ ଉପରକୁ କରି , ନିଜ ବୈଜ୍ଞାନିକମାନଙ୍କର ଏହି ପରାକ୍ରମ ପାଇଁ ପ୍ରଫୁଲ୍ଲିତ ହୋଇଥାଉ ।


    ସାଥୀଗଣ , ଆପଣମାନେ ପରୀକ୍ଷାଗାରରେ ଯେଉଁ ପରିଶ୍ରମ କରିଥା ’ ନ୍ତି ନିଜର ଜୀବନ ନିୟୋଜିତ କରିଥାନ୍ତି ତାହା କେବଳ ଗବେଷଣାଗାରରେ ହିଁ ରହିଯିବ ତ ଏହା ଦେଶ ସହିତ , ଆପଣମାନଙ୍କ ସହିତ ବହୁତ ବଡ଼ ଅନ୍ୟାୟ ହେବ । ଦେଶର ବୈଜ୍ଞାନିକ କ୍ଷମତା ବଢ଼ାଇବା ପାଇଁ ଆପଣଙ୍କ ପରିଶ୍ରମ ସେତେବେଳେ ଆହୁରି ଅଧିକ ଫଳପ୍ରଦ ହେବ ଯେତେବେଳେ ଆପଣ ନିଜର ମୌଳିକ ଜ୍ଞାନକୁ , ଆଜିର ସମୟ ହିସାବରେ ଦେଶର ସାଧାରଣ ମଣିଷ ପାଖରେ ପହଂଚାଇ ପାରିବେ । ଏଥିପାଇଁ ଆଜି ବହୁତ ଆବଶ୍ୟକ ଅଟେ କି ଆମର ନବସୃଜନ , ଆମର ଗବେଷଣାର ଶେଷ ଫଳାଫଳ ସ୍ଥିତି ହେଉ ; କାରଣ ଆପଣଙ୍କ ଆବିଷ୍କାର ଦ୍ୱାରା କୌଣସି ଗରିବର ଜୀବନ ସହଜ ହୋଇଥାଏ , ମଧ୍ୟମ ବର୍ଗର କୌଣସି ବ୍ୟକ୍ତିଙ୍କ ଅସୁବିଧା କମ୍ ହୋଇଥାଏ ?


    ଯେତେବେଳେ ଆମର ବୈଜ୍ଞାନିକ ପ୍ରୟୋଗର ଆଧାର ଆମର ସାମାଜିକ-ଆର୍ଥିକ ସମସ୍ୟାଗୁଡ଼ିକର ସମାଧାନ ହେବ , ତ ଆପଣଙ୍କୁ ସର୍ବଶେଷ ଫଳାଫଳ , ନିଜର ଲକ୍ଷ୍ୟ ସ୍ଥିର କରିବାରେ ସୁବିଧା ହେବ ।


    ମୋର ବିଶ୍ୱାସ ରହିଛି କି ଆମ ଦେଶର ବୈଜ୍ଞାନିକ , ନିଜର ଚିନ୍ତାଧାରାର ପେଡ଼ି ଭିତରୁ ଦେଶକୁ ଏଭଳି ସୃଜନଶୀଳ ଟେକ୍ନୋଲଜି ସମାଧାନ ଦେଇ ଚାଲିଥିବେ , ଯାହାର ଲାଭ ସାଧାରଣ ନାଗରିକଙ୍କୁ ହେବ , ଯାହା ସେମାନଙ୍କର ଜୀବନକୁ ଆହୁରି ଅଧିକ ସହଜ କରିଦେବ ।


    ମୋତେ ଅବଗତ କରାଯାଇଛି ଯେ ଅଲଗା-ଅଲଗା ବୈଜ୍ଞାନିକ ସଂସ୍ଥାନମାନେ ସୌର ଶକ୍ତି , ସ୍ୱଚ୍ଛ ଶକ୍ତି , ଜଳ ସଂରକ୍ଷଣ ବର୍ଜ୍ୟ ବସ୍ତୁ ପରିଚାଳନା ଭଳି ବିଷୟଗୁଡ଼ିକୁ ଧ୍ୟାନରେ ରଖି ଗବେଷଣା ଓ ବିକାଶ ପ୍ରକଳ୍ପମାନ ଆରମ୍ଭ କରିଛନ୍ତି । ଏହି ପ୍ରକାରର ପ୍ରକଳ୍ପ ଏବଂ ସେଗୁଡ଼ିକର ଫଳାଫଳ ପରୀକ୍ଷାଗାରରେ ହିଁ ରହି ନ ଯାଉ , ଏହା ମଧ୍ୟ ଆମର ସାମୁହିକ ଦାୟିତ୍ୱ ।


    ବିଶିଷ୍ଟ ବୈଜ୍ଞାନିକ ଓ ଛାତ୍ରଗଣ , ଆପଣ ସମସ୍ତେ ପଢ଼ିଛନ୍ତି ଏବଂ ସମ୍ଭବତଃ ଅପାଣମାନେ ହେଉଛନ୍ତ କ୍ୱାଂଟମ ମେକାନିଜିମର ବିଶେଷଜ୍ଞ । ମୁଁ ଏହା ଅଧ୍ୟୟନ କରି ନାହିଁ । କିନ୍ତୁ ବୁଝିପାରୁଛି ଯେ ଏପରି ଅନେକ ଶିକ୍ଷା ରହିଛି ଯାହା ଆମକୁ ପଦାର୍ଥ ବିଜ୍ଞାନ ନିତି ଦିନିଆ ଜୀବନ ଶୈଳୀରେ ମାଧ୍ୟମରେ ଶିଖାଇ ପାରିବ । ଏକ ଗଭୀର କୂଅ ମଧ୍ୟରେ କ୍ଳାସିକାଲ କଣିକା ସହଜରେ ଲୁଚି ରହି ପାରିବ ନାହିଁ । କିନ୍ତୁ ଗୋଟିଏ କ୍ୱାଂଟମ କଣିକା ସହଜରେ ରହିବ !


    କୌଣସି ଗୋଟିଏ କାରଣରୁ କିମ୍ବା , ଅନ୍ୟ କାରଣରୁ , ଆମେ ନିଜକୁ ନିଜେ ଅଲଗା କରି ନେଇଥାଉ । ଆମେ କ୍ୱଚିତ ଅନ୍ୟ ସଂସ୍ଥା କିମ୍ବା ରାଷ୍ଟ୍ରୀୟ ପ୍ରୟୋଗଶାଳାର ସହଯୋଗୀ ବୈଜ୍ଞାନିଙ୍କ ସହିତ ନିଜର ଅନୁଭୂତି , ସହଯୋଗ ଏବଂ ସହଭାଗୀତାକୁ ବାଣ୍ଟି ଥାଉ ।


    ଆମର ବାସ୍ତବିକ କ୍ଷମତା ପର୍ଯ୍ୟନ୍ତ ପହଂଚିବା ପାଇଁ ଭାରତୀୟ ବିଜ୍ଞାନକୁ ନିଜର ଉପଯୁକ୍ତ ଗୌରବ ପର୍ଯ୍ୟନ୍ତ ନେଇଯିବା ପାଇଁ , ଆମକୁ କ୍ୱାଂଟମ କଣିକା ଭଳି ହେବାକୁ ପଡିବ , ଯାହାକି ନିଜ ଅସ୍ତିତ୍ୱରୁ ମୁକୁଳିପାରିବ । ଆଜି ଏହା ମଧ୍ୟ ଗୁରୁତ୍ୱପୂର୍ଣ୍ଣ ଯେ , ବିଜ୍ଞାନ ବହୁମୁଖୀ ଅନୁଶାସନାତ୍ମକ ହୋଇଯାଇଛି ଏବଂ ବହୁତ ପ୍ରୟାସର ଆବଶ୍ୟକତା ଅଛି ।


    ମୁଁ ଭୌତିକ ଏବଂ ଅନୁସଂଧାନର ଭିତ୍ତିଭୂମି ଅଧିକ ସହଭାଗୀର ଆବଶ୍ୟକତା ସଂପର୍କରେ କହୁଛି , ଯାହା ବ୍ୟୟ ବହୁଳ ଏବଂ ସ୍ୱଳ୍ପ ଜୀବନକାଳ ମଧ୍ୟରେ ଦ୍ରୁତ ଗତିରେ ହାସଲ କରିବାକୁ ପଡିବ ।


    ମୋତେ ଅବଗତ କରାଯାଇଛି ଯେ , ଆମର ବିଜ୍ଞାନ ବିଭାଗ ଏବେ ଏକ ବହୁମୁଖୀ ଉପଯୋଗୀ ଦୃଷ୍ଟିକୋଣରେ କାମ କରୁଛି । ମୁଁ ବୁଝି ପାରୁଛି କି ବୈଜ୍ଞାନିକ ସଂରଚନାକୁ ସହଭାଗୀ କରିବା ପାଇଁ ଏକ ପୋର୍ଟାଲ ବିକଶିତ କରାଯାଉଛି ଯାହା ବୈଜ୍ଞାନିକ ଭିତ୍ତିଭୂମିରେ ପାରଦର୍ଶିତା ଏବଂ ଦକ୍ଷତା ଟ୍ୟାଗିଂ ଏବଂ ସଂସାଧନ ଗୁଡ଼ିକର ସହଭାଗିତା ପାଇଁ ଅନୁମତି ଦେବ ।


    ଗବେଷଣା ଓ ବିକାଶ ଅନୁଷ୍ଠାନ ଏବଂ ଶିକ୍ଷା ସଂସ୍ଥାନ ମଧ୍ୟରେ ମଜବୁତ ସହଯୋଗ ଓ ସଂଯୋଗ ପାଇଁ ଏକ ନେଟୱାର୍କ ବ୍ୟବସ୍ଥା ସ୍ଥାପନ କରାଯାଉଛି । ସହର ଆଧାରିତ ଗବେଷଣା ଓ ବିକାଶ କ୍ଲଷ୍ଟର ପ୍ରତିଷ୍ଠା କରାଯାଉଛି ଯାହା ମାଧ୍ୟମରେ ବିଜ୍ଞାନ ଏବଂ ବୈଷୟିକ ଶିକ୍ଷଣ ଅନୁଷ୍ଠାନଗୁଡ଼ିକ ଏବଂ ଔଦ୍ୟୋଗିକ ଷ୍ଟାର୍ଟ-ଅପ୍ କୁ ସହଭାଗୀ ମାଧ୍ୟମରେ ଏକାଠି କରାଯାଇ ପାରିବ ।


    ଏହି ପ୍ରୟାସର ସଫଳତା , ସମସ୍ତ ସଂସ୍ଥାଗୁଡ଼ିକୁ ଏବଂ ପ୍ରୟୋଗଶାଳାଗୁଡ଼ିକୁ ଗୋଟିଏ ରଣନୀତି ଆଧାରରେ ଏକାଠି କରିବା ଆମର ଦକ୍ଷତା ଉପରେ ନିର୍ଭର କରେ । ସହୃଦୟତାର ସହିତ ପ୍ରତ୍ୟେକଙ୍କର ସମର୍ଥନ ଉପରେ ଏହା ନିର୍ଭର କରେ । ଏହି ବ୍ୟବସ୍ଥା ସୁନିଶ୍ଚିତ କରିବା ଦରକାର ଯେ ଦେଶର ଦୂର-ଦୂରାନ୍ତର ବୈଜ୍ଞାନିକ ଦିଲ୍ଲୀ ଆଇଆଇଟି ଅବା ଡେରାଡୁନ ସ୍ଥିତ ସିଏସଆଇଆର ଗବେଷଣାଗାରର ସଂସାଧନ ନିକଟରେ ସହଜରେ ପହଂଚିପାରିବ । ଏହା ଆମର ଲକ୍ଷ୍ୟ ହେବା ଦରକାର ଯେ ଆମର ପ୍ରୟାସ ଓ କାର୍ଯ୍ୟ ସବୁ ସମୟରେ ବିଭିନ୍ନ ଭାଗକୁ ଅଧିକତର ଭାବେ ପହଂଚିବା ଦରକାର ।


    ସାଥୀଗଣ , ବିକାଶ , ଉନ୍ନତି ଆଉ ପରିବର୍ତ୍ତନ ପାଇଁ ବିଜ୍ଞାନ ଆଉ ବୈଷୟିକ ଜ୍ଞାନ ଏକ ଅସାଧାରଣ ଇଞ୍ଜିନ ଭଳି କାର୍ଯ୍ୟ କରିଥାଏ । ମୁଁ ଆପଣମାନଙ୍କୁ , ଦେଶର ବୈଜ୍ଞାନିକ ସମୁଦାୟଙ୍କୁ ପୁଣି ଥରେ ଅନୁରୋଧ କରିବି ଯେ ନିଜର ନବସୃଜନର ଦିଗ ଆମର ସାମାଜିକ-ଅର୍ଥନୈତିକ ଆହ୍ୱାନଗୁଡ଼ିକୁ ଆଖି ଆଗରେ ରଖି ସ୍ଥିର କରନ୍ତୁ ।


    ଆପଣଙ୍କୁ ଜଣା ଅଛି କି ଦେଶରେ ଲକ୍ଷ-ଲକ୍ଷ ଲୋକ ବିଶେଷ କରି ଆଦିବାସୀ ସମୁଦାୟରେ ହଜାର-ହଜାର ପିଲା ସିକଲ୍ ସେଲ୍ ଆନେମିଆ ଦ୍ୱାରା ଆକ୍ରାନ୍ତ । ଏହା ଉପରେ ଦଶକ-ଦଶକ ଧରି ଗବେଷଣା ହେଉଛି କିନ୍ତୁ ଆମେ ଦୃଢ଼ ନିଶ୍ଚୟ କରିପାରିବା କି ଏହି ରୋଗର ମିତବ୍ୟୟୀ ସରଳ ପ୍ରତିକାର ସମଗ୍ର ଦୁନିଆକୁ ଦେବା ?


    କ ’ ଣ ଅପପୁଷ୍ଟି ଭଳି ଆହ୍ୱାନର ମୁକାବିଲା କରିବା ପାଇଁ ଆହୁରି ଅଧିକ ଶସ୍ତା ଏବଂ ପୁଷ୍ଟିସାର ଯୁକ୍ତ ଡାଲିର ନୂତନ କିସମ ପ୍ରସ୍ତୁତ କରାଯାଇ ପାରିବ ? କ ’ ଣ ପନିପରିବା ଆଉ ଆମ ଫସଲର ଗୁଣାତ୍ମକ ମାନକୁ ଆହୁରି ଅଧିକ ଭଲ କରାଯାଇ ପାରିବ ? କ ’ ଣ ନଦୀଗୁଡ଼ିକୁ ପରିଷ୍କାର କରିବା ପାଇଁ , ନଦୀଗୁଡ଼ିକୁ ମାଟି ଓ ପଥରରୁ ମୁକ୍ତି ଦେବା ପାଇଁ , ନଦୀଗୁଡ଼ିକୁ ପ୍ରଦୂଷଣରୁ ମୁକ୍ତ କରିବା ପାଇଁ ବୈଷୟିକଜ୍ଞାନ ଉପରେ କାମକୁ ଆହୁରି ଦ୍ରୁତ କରାଯାଇ ପାରିବ ?


    କ ’ ଣ ମ୍ୟାଲେରିଆ , ଟ୍ୟୁବରକ୍ୟୁଲୋସିସ୍ , ଜାପାନିଜ୍ ଏନ୍ସେଫାଲାଇଟିସ୍ ଭଳି ରୋଗର ନିୟନ୍ତ୍ରଣ ପାଇଁ ନୂତନ ଔଷଧ , ନୂତନ ପ୍ରତିଷେଧକର ବିକାଶ କରାଯାଇ ପାରିବ ? କ ’ ଣ ଆମେ ଏଭଳି କ୍ଷେତ୍ର ବାଛି ପାରିବା ଯେଉଁଠାରେ ଆମର ପାରମ୍ପରିକ ଜ୍ଞାନ ଏବଂ ଆଧୁନିକ ବିଜ୍ଞାନକୁ ଏକ ସୃଜନାତ୍ମକ ଢ଼ଂଗରେ ସମ୍ମିଶ୍ରିତ କରାଯାଇ ପାରିବ ?


    ବନ୍ଧୁଗଣ , ଅନେକ କାରଣରୁ ଆମେ ପ୍ରଥମ ଶିଳ୍ପ ବିପ୍ଳବକୁ ଭୁଲି ଯାଇଥିଲେ । କିନ୍ତୁ ଆମେ ଆଜି ଏଭଳି ସୁଯୋଗକୁ କେବେ ଭୁଲିବା ନାହିଁ । ଆଗକୁ ଆସୁଥିବା କ୍ଷେତ୍ର ଯେପରିକି କୃତ୍ରିମ ବୌଦ୍ଧିକତା , ବୃହତ ଡାଟା ବିଶ୍ଳେଷଣ , ଯାନ୍ତ୍ରିକ ଶିକ୍ଷା , ସାଇବର-ଫିଜିକାଲ୍ ସିଷ୍ଟମ୍ , ଜିଓନୋମିକ୍ସ , ଏବଂ ବୈଦ୍ୟୁତିକ ମୋଟରବାହନ ପାଇଁ ନୂଆ ନୂଆ ଜ୍ଞାନ କୌଶଳ - ଆମ ପାଇଁ ନୂଆ ଆହ୍ୱାନ ଯାହା ଉପରେ ଆପଣମାନଙ୍କୁ ଧ୍ୟାନ ଦେବାକୁ ପଡ଼ିବ । ଏହି ନବସୃଜନ ଓ ବୃଦ୍ଧି ପାଉଥିବା ବୈଷୟିକ ଜ୍ଞାନ ଆଧାରରେ ଆମେ ଦେଶରେ ଶାନ୍ତି ବଜାୟ ରଖିବା ସୁନିଶ୍ଚିତ କରିବା ।


    ଯେଉଁଭଳି ଭାବେ ବୈଜ୍ଞାନିକ ସମୁଦାୟ ଏହି ଆହ୍ୱାନର ମୁକାବିଲା କରୁଛନ୍ତି , ସ୍ମାର୍ଟ ସିଟି , ସ୍ମାର୍ଟ ବିନିର୍ମାଣ , 4.0 ଉଦ୍ୟୋଗ ଏବଂ ଇଂଟରନେଟ୍ ମାଧ୍ୟମରେ ଜିନିଷର ସମାବେଶ କ୍ଷେତ୍ରରେ ଆମ ସଫଳତାକୁ ପ୍ରତିପାଦିତ କରୁଛି । ଆମର ବୈଜ୍ଞାନିକ ବାତାବରଣ ସିଧାସଳଖ ଭାବେ ନବସୃଜନକାରୀ ଉଦ୍ୟୋଗ ସୃଷ୍ଟିକାରୀଙ୍କୁ ସଂଚାଳିତ ଓ ସଶକ୍ତ କରିବ ।


    ସାଥୀଗଣ , ଆମ ଦେଶ ପାଖରେ ଯେତିକି ବିଶାଳ ଜନସଂଖ୍ୟାଗତ ଲାଭ ରହିଛି , ଯେତିକି ଶକ୍ତି ରହିଛି , ତାହା ଦ୍ୱାରା ସମଗ୍ର ଦୁନିଆକୁ ପ୍ରବଳ ଇର୍ଷା ହୋଇପାରେ । ଏହାକୁ ଧ୍ୟାନରେ ରଖି ସରକାର ଷ୍ଟାର୍ଟ-ଅପ୍ ଇଣ୍ଡିଆ , ଷ୍ଟାଣ୍ଡ୍-ଅପ୍ ଇଣ୍ଡିଆ , ଦକ୍ଷତା ବିକାଶ ମିଶନ୍ , ପଧାନମନ୍ତ୍ରୀ ମୁଦ୍ରା ଯୋଜନା ଭଳି କାର୍ଯ୍ୟକ୍ରମ ଚଲାଉଛନ୍ତି । ଏହି ଶୃଙ୍ଖଳରେ ଆମେ ଦେଶରେ ଏଭଳି 20 ଟି ସଂସ୍ଥାନ ନିର୍ମାଣ କରିବା ପାଇଁ ପ୍ରୟାସ କରୁଛୁ କି ଯେଉଁମାନେ ଦୁନିଆରେ ନିଜର ଆଧିପତ୍ୟ ବିସ୍ତାର କରିବେ , ଯେଉଁମାନଙ୍କର ପରିଚୟ ବିଶ୍ୱ ସ୍ତରୀୟ ଭାବେ ହେବ ।


    ଉତ୍କର୍ଷ ଅନୁଷ୍ଠାନ ମିଶନରେ ସାମିଲ ହେବା ପାଇଁ ସରକାର ଉଚ୍ଚ ଶିକ୍ଷା ସହିତ ଯୋଡ଼ି ହୋଇଥିବା ଘରୋଇ ଏବଂ ସରକାରୀ ସଂସ୍ଥାଗୁଡ଼ିକୁ ନିଜେ ନିୟନ୍ତ୍ରଣ କରୁଛନ୍ତି । ଆମେ ନିୟମରେ ପରିବର୍ତ୍ତନ କରିଛୁ , ଆଇନରେ ପରିବର୍ତ୍ତନ କରିଛୁ । ସରକାରୀ ସ୍ତରରୁ ଯେଉଁ ସଂସ୍ଥାନ ବଛାଯିବେ , ସେମାନଙ୍କୁ ନିର୍ଦ୍ଧାରିତ ସମୟରେ 1000 କୋଟି ଟଙ୍କାର ଆର୍ଥିକ ସହାୟତା ମଧ୍ୟ ଦିଆଯିବ ।


    ଏସ୍.ଏନ୍.ବୋଷ ଜାତୀୟ ବେସିକ ସାଇନ୍ସ କେନ୍ଦ୍ର ଏବଂ ଏହିଭଳି ଅନ୍ୟ ସଂସ୍ଥାନକୁ ମୋର ଅନୁରୋଧ ଯେ ସେମାନେ ମଧ୍ୟ ନିଜ ସଂସ୍ଥାନକୁ ଶ୍ରେଷ୍ଠ ମାନ୍ୟତାବାଲା ସଂସ୍ଥାନ ଭାବେ ଗଢ଼ି ତୋଳିବା ପାଇଁ ଯୋଜନା କରନ୍ତୁ , ତାହା ଉପରେ କାମ କରନ୍ତୁ । ଆଜି ମୋର ଆପଣମାନଙ୍କୁ ଆଉ ଏକ ଅନୁରୋଧ ଆପଣମାନେ ସଂସ୍ଥାନଗୁଡ଼ିକରେ ଏ ପ୍ରକାରର ବାତାବରଣ ତିଆରି କରନ୍ତୁ , ଯାହା ଦ୍ୱାରା ଛାତ୍ର ଏବଂ ଯୁବକମାନେ ଗବେଷଣା ପାଇଁ ଅଧିକ ଅନୁପ୍ରାଣିତ ହେବେ ।


    ଯଦି ପ୍ରତ୍ୟେକ ବୈଜ୍ଞାନିକ କେବଳ ଜଣେ ଛାତ୍ରକୁ ବିଜ୍ଞାନ ପଢାଇ , ଗବେଷଣା ପ୍ରତି ତାହାର ଆଗ୍ରହ ବୃଦ୍ଧି ପାଇଁ ନିଜର କିଛି ସମୟ ଦେବାରେ ଲାଗିବେ ତ ଦେଶରେ ଲକ୍ଷ ଲକ୍ଷ ଛାତ୍ରଙ୍କ ଭବିଷ୍ୟତ ନିର୍ମାଣ ହୋଇ ପାରିବ । ଆଚାର୍ଯ୍ୟ ଏସ.ଏନ ବୋଷଙ୍କର 125ତମ ଜନ୍ମ ବର୍ଷରେ ଏହା ତାଙ୍କ ଆମର ସ୍ମୃତି ପ୍ରତି ବଡ଼ ଶ୍ରଦ୍ଧାଞ୍ଜଳି ହେବ ।


    ସାଥୀଗଣ , 2017ରେ ଆମେ ସମସ୍ତେ , ଶହେ ପଚିଶ କୋଟି ଭାରତୀୟ ମିଳିମିଶି ଏକ ସଂକଳ୍ପ ନେଇଛନ୍ତି । ଏହି ସଂକଳ୍ପ ହେଉଛି ନିଉ ଇଣ୍ଡିଆର । ଏହା ହେଉଛି 2022ପର୍ଯ୍ୟନ୍ତ ନିଜ ଦେଶକୁ ଆଭ୍ୟନ୍ତରୀଣ କୁ-ପ୍ରଥାରୁ ମୁକ୍ତ କାରିବାର ସଂକଳ୍ପ । ଏହି ସଂକଳ୍ପ ହେଉଛି ସେହି ଭାରତ ନିର୍ମାଣର ଯାହାର ସ୍ୱପ୍ନ ଆମର ସ୍ୱାଧୀନତା ସଂଗ୍ରାମୀମାନେ ଦେଖିଥିଲେ ।


    2018ର ଏହି ବର୍ଷ ଏହି ସଂକଳ୍ପ ପାଇଁ ହେଉଛି ବହୁତ ମହତ୍ୱପୂର୍ଣ୍ଣ । ଏହା ହେଉଛି ସେହି ବର୍ଷ ଯେତେବେଳେ ଆମକୁ ନିଜର ସମସ୍ତ ଶକ୍ତି , ନିଜର ସମସ୍ତ ଉର୍ଜ୍ଜା ଏହି ସଂକଳ୍ପର ସିଦ୍ଧି ଉପରେ କେନ୍ଦ୍ରୀତ କରିବାର ଅଛି ।


    ଦେଶର ପ୍ରତ୍ୟେକ ବ୍ୟକ୍ତି , ପ୍ରତ୍ୟେକ ପରିବାର , ପ୍ରତ୍ୟେକ ସଂସ୍ଥା , ପ୍ରତ୍ୟେକ ସଂଗଠନ , ପ୍ରତ୍ୟେକ ବିଭାଗ , ପ୍ରତ୍ୟେକ ମନ୍ତ୍ରଣାଳୟକୁ ନିଜ ନିଜ ତରଫରୁ ଯୋଗଦାନ ଦେବାର ଅଛି । ଯେଭଳି କୌଣସି ଷ୍ଟେସନରୁ ଟ୍ରେନ ଚାଲେ ତ ତାହା 5-10ମିନିଟ୍ ପରେ ନିଜର ସଂମ୍ପୂର୍ଣ୍ଣ ବେଗକୁ ଆସିଯାଇ ଥାଏ , ଠିକ୍ ସେହିଭଳି 2018ର ଏହି ବର୍ଷ ଆମକୁ ଆମର ସମ୍ପୂର୍ଣ୍ଣ ବେଗରେ ଆଣିବା ପାଇଁ ଅଛି ।


    ଦେଶର ବୈଜ୍ଞାନିକ ସମୁଦାୟଙ୍କୁ ମଧ୍ୟ , ବିଜ୍ଞାନ ଏବଂ ବୈଷୟିକ ଜ୍ଞାନ ସହିତ ଯୋଡି ହୋଇଥିବା ପ୍ରତ୍ୟେକ ବ୍ୟକ୍ତିଙ୍କୁ ନିଜର ନବସୃଜନ ଏବଂ ଗବେଷଣାର କେନ୍ଦ୍ର ନିଉ ଇଣ୍ଡିଆର ନିର୍ମାଣ ଉପରେ କେନ୍ଦ୍ରୀତ କରିବାକୁ ହେବ ।


    ଆପଣଙ୍କର ନବସୃଜନ ଦେଶର ଗରିବ ଏବଂ ମଧ୍ୟମ ବର୍ଗଙ୍କୁ ସୁଦୃଢ କରିବ , ଦେଶକୁ ମଜବୁତ କରିବ । ତାହା ହୁଏତ ଆଧାର କାର୍ଡ଼ ହେଉ , ପ୍ରତ୍ୟକ୍ଷ ସୁବିଧା ହସ୍ତାନ୍ତର ହେଉ , ମୃତ୍ତିକା ସ୍ୱାସ୍ଥ୍ୟ କାର୍ଡ ହେଉ , ଉପଗ୍ରହ ଏବଂ ଡ୍ରୋନ ମାଧ୍ୟମରେ ଯୋଜନା ଗୁଡିକର ନିରୀକ୍ଷଣ ହେଉ , ଏ ସମସ୍ତ ବ୍ୟବସ୍ଥା ଆପଣଙ୍କ ଦ୍ୱାରା ହିଁ କରାଯାଇଛି ।


    ଏଭଳି ଆଉ କ ’ ଣ କ ’ ଣ କରାଯାଇ ପାରିବ , କିଭଳି ନିଯୁକ୍ତି ସୃଷ୍ଟିକାରୀ ଅର୍ଥନୈତିକ ଅଭିବୃଦ୍ଧିରେ ସାହାଯ୍ୟ କରାଯାଇ ପାରିବ , ଏହି ବିଷୟରେ ବୈଜ୍ଞାନିକ ସଂସ୍ଥା ଗୁଡିକ ବହୁତ ଯୋଗଦାନ କରି ପାରିବେ । ବିଶେଷ କରି ଦେଶର ଗ୍ରାମୀଣ କ୍ଷେତ୍ରରେ , ତାଙ୍କର ଆବଶ୍ୟକତା ଅନୁସାରେ ନୂତନ ଟେକ୍ନୋଲଜିର ନିର୍ମାଣ କରିବା , ନୂତନ ଟେକ୍ନୋଲଜିକୁ ଗାଁ ପର୍ଯ୍ୟନ୍ତ ପହଂଚାଇବାରେ ଆପଣଙ୍କ ଭୂମିକା ହେଉଛି ବହୁତ ମହତ୍ୱପୂର୍ଣ୍ଣ ।


    ସାଥୀଗଣ , ଗୃହ ନିର୍ମାଣ , ପାନୀୟ ଜଳ , ଶକ୍ତି , ରେଳବାଇ , ନଦୀ , ସଡ଼କ , ବିମାନବନ୍ଦର , ଜଳସେଚନ , ଯୋଗାଯୋଗ , ଡିଜିଟାଲ ଭିତ୍ତିଭୂମି ଭଳି ଅନେକ କ୍ଷେତ୍ରରେ ନୂଆ-ନୂଆ ଉଦ୍ଭାବନ ଓ ନବସୃଜନ ଆପଣଙ୍କ ପ୍ରତୀକ୍ଷା କରି ରହିଛି ।


    ସରକାର ଆପଣଙ୍କ ସହିତ ଅଛନ୍ତି , ସଂସାଧନ ଆପଣଙ୍କ ସହିତ ଅଛି , ସାମର୍ଥ୍ୟ ଆପଣମାନଙ୍କ ମଧ୍ୟରେ କାହା ପାଖରେ କମ୍ ନାହିଁ , ଏଥିପାଇଁ ସଫଳତାକୁ ମଧ୍ୟ ଆପଣଙ୍କ ପାଖକୁ ଆସିବାକୁ ପଡ଼ିବ । ଆପଣମାନେ ସଫଳ ହେବେ ତ ଦେଶ ସଫଳ ହେବ । ଆପଣଙ୍କ ସଂକଳ୍ପ ସିଦ୍ଧି ହେବ ତ ଦେଶର ସଂକଳ୍ପ ସିଦ୍ଧି ହେବ ।


    ବନ୍ଧୁଗଣ , ଉଦ୍ଘାଟନ ସଫଳତା ହାସଲ କରିବ ଯଦି ଆପଣ ଯୋଜନାର କାର୍ଯ୍ୟାନ୍ୱୟନକୁ ସଠିକ୍ ଭାବେ ଅନୁସରଣ କରିବେ । ମୁଁ ଏହା ଶୁଣି ଖୁସି ଯେ ଗୁରୁତ୍ୱପୂର୍ଣ୍ଣ ଆଉ ଉତ୍ସାହଜନକ ଅନୁସରଣକାରୀ କାର୍ଯ୍ୟକ୍ରମ ପ୍ରସ୍ତୁତ କରାଯାଇଛି ।


    ମୋତେ ଅବଗତ କରାଯାଇଛି ଯେ ସ୍କୁଲ କଲେଜ ମାନଙ୍କରେ 100ଟି ଉଚ୍ଚସ୍ତରୀୟ ବ୍ୟାଖ୍ୟାନର ଯୋଜନା ପ୍ରସ୍ତୁତ କରାଯାଇଛି । ଅନେକ ଜାତୀୟ ଏବଂ ଆନ୍ତର୍ଜାତିକ ବୈଜ୍ଞାନିକ ଆହ୍ୱାନ ଓ ସମସ୍ୟାର ସମାଧାନ ପାଇଁ କର୍ମଶାଳା , ଏବଂ ପ୍ରତିଯୋଗିତା ଆୟୋଜନ କରାଯିବ ଯେଉଁଥିପାଇଁ 125ଟି ଏଜେଣ୍ଡା ପ୍ରସ୍ତୁତ କରାଯାଇଛି ।


    ଅସାଧାରଣ ଚିନ୍ତାଧାରା ଏବଂ ତାହାର ପ୍ରାସଙ୍ଗିକତା ଥିବା ଯୁକ୍ତିଯୁକ୍ତ ଆହ୍ୱାନଗୁଡ଼ିକ ଉପରେ ମଧ୍ୟ ଆଲୋଚନା କରାଯିବ । ଆଜି ମଧ୍ୟ ଆଚାର୍ଯ୍ୟ ବୋଷଙ୍କର କାର୍ଯ୍ୟ ବୈଜ୍ଞାନିକମାନଙ୍କୁ ଅବିରତ ଭାବେ ପ୍ରେରଣା ଯୋଗାଇ ଆସୁଛି ।


    ମୁଁ ଆପଣ ସମସ୍ତଙ୍କୁ ବହୁତ ବହୁତ ଅଭିନନ୍ଦନ ଜଣାଉଛି , ବୈଜ୍ଞାନିକ ଗବେଷଣା କ୍ଷେତ୍ରରେ ଉଙ୍କି ମାରୁଥିବା ସମସ୍ୟାଗୁଡ଼ିକର ସମାଧାନ ଦିଗରେ ଆପଣମାନଙ୍କର ପ୍ରୟାସକୁ ସଫଳତା ମିଳୁ । ମୁଁ ଦୃଢ଼ ନିଶ୍ଚିତ ଯେ ଆପଣମାନଙ୍କର ଅକ୍ଳାନ୍ତ ପ୍ରଚେଷ୍ଟା ଦେଶକୁ ଉନ୍ନତ ଏବଂ ଉଜ୍ଜ୍ୱଳ ଭବିଷ୍ୟତ ଆଡ଼କୁ ନେଇଯିବ ।


    ମୁଁ ଆପଣମାନଙ୍କ ପାଇଁ ଏକ ଫଳପ୍ରସୂ ଏବଂ ସୃଜନାତ୍ମକ ନବବର୍ଷ କାମନା କରୁଛି ।


    ଜୟ ହିନ୍ଦ!!!


    **********

    
    
    (Release ID: 1514936) Visitor Counter : 13