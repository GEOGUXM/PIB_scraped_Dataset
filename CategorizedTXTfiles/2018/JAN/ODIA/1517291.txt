      ପେଟ୍ରୋଲିୟମ ଓ ପ୍ରାକୃତିକ ବାଷ୍ପ ମନ୍ତ୍ରଣାଳୟ

      ଓପନ ଏକରେଜ୍‌ ଲାଇସେନ୍ସିଂ କାର୍ଯ୍ୟକ୍ରମର ପ୍ରଥମ ରାଉଣ୍ଡ ନିଲାମୀ ଶୁଭାରମ୍ଭ କଲେ ପେଟ୍ରୋଲିୟମ୍‌ ମନ୍ତ୍ରୀ
      Posted On: 18 JAN 2018 8:49PM by PIB Bhubaneshwar


    ପ୍ରଧାନମନ୍ତ୍ରୀଙ୍କ ଶକ୍ତି ନିରାପତ୍ତା ଓ ଉପଲବ୍ଧତା ଉଦ୍ଦେଶ୍ୟକୁ ସାକାର କରିବା ନିମନ୍ତେ , ପେଟ୍ରୋଲିୟମ ଓ ପ୍ରାକୃତିକ ବାଷ୍ପ ମନ୍ତ୍ରଣାଳୟ ( MOPNG ) ନିକଟ ଅତୀତରେ ଅନେକ ଗୁଡ଼ିଏ ସଂସ୍କାରମୂଳକ କାର୍ଯ୍ୟକ୍ରମ ଗ୍ରହଣ କରିଛି । ଏହି ମର୍ମରେ ଜାନୁଆରୀ 18 , 2018 ତାରିଖ ଦିନ ନୂଆଦିଲ୍ଲୀଠାରେ ସରକାର ଓପନ ଏକରେଜ୍ ‌ ଲାଇସେନ୍ସିଂ ( OAL ) କାର୍ଯ୍ୟକ୍ରମର ପ୍ରଥମ ଅନ୍ତରାଷ୍ଟ୍ରୀୟ ପ୍ରତିଯୋଗିତାମୂଳକ ନିଲାମୀ ରାଉଣ୍ଡର ଶୁଭାରମ୍ଭ କରିଛନ୍ତି । କେନ୍ଦ୍ର ପେଟ୍ରୋଲିୟମ ଓ ପ୍ରାକୃତିକ ବାଷ୍ପ ଏବଂ ଦକ୍ଷତା ବିକାଶ ଓ ଉଦ୍ୟମିତା ମନ୍ତ୍ରୀ ଶ୍ରୀ ଧର୍ମେନ୍ଦ୍ର ପ୍ରଧାନ ଏହି କାର୍ଯ୍ୟକ୍ରମକୁ ଆନୁଷ୍ଠାନିକ ଭାବେ ଶୁଭାରମ୍ଭ କରିଛନ୍ତି । ମନ୍ତ୍ରୀ ଶ୍ରୀ ପ୍ରଧାନଙ୍କ ଅଧ୍ୟକ୍ଷତାରେ ଆୟୋଜିତ ଏହି କାର୍ଯ୍ୟକ୍ରମରେ ମନ୍ତ୍ରଣାଳୟର ବରିଷ୍ଠ କର୍ମକର୍ତ୍ତାମାନେ ଯୋଗ ଦେଇଥିଲେ । ଏହା ବ୍ୟତୀତ ଏହି କାର୍ଯ୍ୟକ୍ରମରେ ଅନେକ ଶିଳ୍ପସଂସ୍ଥାର ମୁଖ୍ୟ , ରାଷ୍ଟ୍ରଦୂତ , ସାଂସଦ , ବ୍ୟାଙ୍କ୍ ‌ ର , E&P କମ୍ପାନୀମାନଙ୍କ ପ୍ରଫେସନାଲ ଉପସ୍ଥିତ ଥିଲେ ।


    ପ୍ରଥମ ଥର ପାଇଁ ଭାରତରେ 55ଟି ନିର୍ଦ୍ଧାରିତ ବିଡ଼ର ବ୍ଲକ୍ ‌ , ଯେଉଁଗୁଡ଼ିକରୁ ପ୍ରତ୍ୟେକଟିକୁ ନିଲାମଧାରୀମାନେ ନିଜେ ବେସିନରୁ ଚୟନ କରିଛନ୍ତି , ଏବଂ ସେଗୁଡ଼ିକର ମୋଟ କ୍ଷେତ୍ର 59,282 ବର୍ଗ କିଲୋମିଟର , ତାହା ନିଲାମ ପାଇଁ ଡ଼କାଯାଇଥିଲା । ଏକରେଜ୍ ‌ ହିସାବରେ ଗତ ଆଠ ବର୍ଷ ଭିତରେ ସରକାର ଘୋଷଣା କରିଥିବା ଏହା ଏଯାବତ୍ ‌ ସବୁଠାରୁ ବଡ଼ ନିଲାମୀ ।


    ଏହି କାର୍ଯ୍ୟକ୍ରମରେ ମନ୍ତ୍ରୀ ଶ୍ରୀ ପ୍ରଧାନ ଏକ ଇ - ନିଲାମୀ ପୋର୍ଟାଲ ଏବଂ ଏକ ‘ ନୋଟିସ ଆହ୍ୱାନକରୀ ଆବେଦନ ( NIO ) ’ ର ଶୁଭାରମ୍ଭ କରିଥିଲେ । ଏହି ଇ - ବିଡ଼ିଂ ପୋର୍ଟାଲଟି ସଂପୂର୍ଣ୍ଣ ନିରାପଦ , ସୁରକ୍ଷିତ ଏବଂ ସ୍ୱଚ୍ଛ ପ୍ଲାଟଫର୍ମ ଯେଉଁଥିରେ ନିଲାମଧାରୀମାନେ ସେମାନଙ୍କର ବିଡ଼ିଂ ବିଶ୍ୱର ଯେକୌଣସି ସ୍ଥାନରେ ରହି ସବମିଟ୍ ‌ କରିପାରିବେ । ସେହିଭଳି ‘DGH OneTouch’ ମୋବାଇଲ୍ ‌ ଆପ୍ଲିକେଶନର ମଧ୍ୟ ଶୁଭାରମ୍ଭ କରାଯାଇଛି ଯାହା ଥରେ ମାତ୍ର ଟଚ୍ ‌ କରି ଡ଼ିଜିଏଚ ସଂପର୍କରେ ସମସ୍ତ ପ୍ରକାର ସୂଚନା , ନୀତି ପ୍ରୟାସ ଏବଂ ଅନ୍ୟ ସଂପର୍କୀତ ସୂଚନା ଉପଲବ୍ଧ ହୋଇପାରିବ ।


    ତେଣୁ , ମନ୍ତ୍ରୀ ଶ୍ରୀ ପ୍ରଧାନ ତାଙ୍କର ଅଭିଭାଷଣରେ କହିଥିଲେ ଯେ ଏହା ଦ୍ୱାରା ସକାରାତ୍ମକ ଶିଳ୍ପ ମନୋଭାବ ବୃଦ୍ଧି ପାଇବ ଏବଂ ଭାରତର ତୈଳ ଓ ବାଷ୍ପ ସେକ୍ଟରର ପ୍ରଗତି ତଥା ସଂସ୍କାର ଦିଗରେ ଏହା କାର୍ଯ୍ୟକରିବ । ତାଙ୍କ ମନ୍ତ୍ରଣାଳୟ ପକ୍ଷରୁ ସମସ୍ତ ପ୍ରକାର ସକାରାତ୍ମକ ସଂସ୍କାର ପ୍ରକ୍ରିୟା ଜାରି ରହିଛି ବୋଲି ସୂଚାଇ ସେ କହିଲେ ଯେ ସେଥି ମଧ୍ୟରୁ ହାଇଡ଼୍ରୋକାର୍ବନ ଅନୁସନ୍ଧାନ ଓ ଲାଇସେନ୍ସିଂ ନୀତି ( HELP ) ପ୍ରବର୍ତ୍ତନ , ଆବିଷ୍କୃତ କ୍ଷୁଦ୍ର କ୍ଷେତ୍ର ( DSF ) , ଜାତୀୟ ଡ଼ାଟା ରିପୋଜିଟୋରୀ ( NDR ) , ହାଇଡ଼୍ରୋକାର୍ବନ ସଂପଦ ପୁନଃଆକଳନ ସଂପର୍କୀତ ଅଧ୍ୟୟନ ଆଦି ଅନ୍ୟତମ । ବିଗତ ଦୁଇ ଦଶନ୍ଧି ମଧ୍ୟରେ ପ୍ରଥମ ଥର ସକାଶେ କରାଯାଇଥିବା ପୁନଃଆକଳନ ଅଧ୍ୟୟନ ସଂପଦ ଆକଳନରେ ଗୁରୁତ୍ୱପୂର୍ଣ୍ଣ ଅଭିବୃଦ୍ଧି (~50%) ସୂଚନା ପ୍ରଦାନ କରିଛି । ଇ ଏବଂ ପି ଇକୋସିଷ୍ଟମକୁ ଭବିଷ୍ୟତରେ ଆହୁରି ମଜଭୁତ କରାଯିବ ବୋଲି ସେ ସୂଚାଇଥିଲେ । ସେଥି ମଧ୍ୟରେ ନିଜସ୍ୱ ତୈଳ ଓ ବାଷ୍ପ ଉତ୍ପାଦନ ଯାହାକି ବିଶ୍ୱସ୍ତରୀୟ ପ୍ରଯୁକ୍ତି ଏବଂ ବିଶ୍ୱ ତୈଳ ଓ ବାଷ୍ପ ମେଜର କମ୍ପାନୀମାନଙ୍କ ସହ ସହଯୋଗୀତାରେ ସାକାର କରାଯିବ । ଭାରତର ଇ ଏବଂ ପି ସେକ୍ଟରରେ ଭବିଷ୍ୟତରେ ହେବାକୁ ଥିବା ଉନ୍ନତି ସଂପର୍କରେ ମନ୍ତ୍ରୀ ଶ୍ରୀ ପ୍ରଧାନ ଉପସ୍ଥିତ ସାମ୍ବାଦିକମାନଙ୍କୁ ସୂଚୀତ କରାଇଥିଲେ ।


    ପେଟ୍ରୋଲିୟମ୍ ‌ ଓ ପ୍ରାକୃତିକ ବାଷ୍ପ ମନ୍ତ୍ରଣାଳୟ ସଚିବ ଶ୍ରୀ କେ ଡ଼ି ତ୍ରିପାଠୀ ଭାରତୀୟ ଇ ଏବଂ ପି ସେକ୍ଟରର ସାମଗ୍ରିକ ରୂପରେଖ ସଂପର୍କରେ ନସଜ ଅଭିଭାଷଣରେ ସୂଚନା ପ୍ରଦାନ କରିଥିଲେ ।


    ଡ଼ିଜିଏଚ ମହାନିର୍ଦ୍ଦେଶକ ଶ୍ରୀ ଅତନୁ ଚକ୍ରବର୍ତ୍ତୀ ଭାରତୀୟ ଇ ଏବଂ ପି କ୍ଷେତ୍ରରେ ଥିବା ସୁବିଧା ସୁଯୋଗ ସଂପର୍କରେ ନିଜ ଭାଷଣରେ ଅବତାରଣା କରି କହିଲେ ଯେ ଭାରତୀୟ ସେଡ଼ିମେଣ୍ଟାରୀ ବେସିନ କ୍ଷେତ୍ରରେ ନିବେଶର ପର୍ଯ୍ୟାପ୍ତ ସୁଯୋଗ ରହିଛି । ସେହିଭଳି ଭାରତୀୟ ଅର୍ଥନୀତି ସଂପର୍କରେ ସୂଚନା ଦେଇ ସେ ଦେଶର ଶକ୍ତି ଚାହିଦା ଏବଂ ଭବିଷ୍ୟତରେ ଏହାର ବର୍ଦ୍ଧିଷ୍ଣୁ ଚାହିଦା ବିଷୟରେ ବକ୍ତବ୍ୟ ପ୍ରଦାନ କରିଥିଲେ ।


    ପେଟ୍ରୋଲିୟମ ଓ ପ୍ରାକୃତିକ ବାଷ୍ପ ମନ୍ତ୍ରଣାଳୟର ଯୁଗ୍ମ ସଚିବ ( ଅନୁସନ୍ଧାନ ) ଶ୍ରୀ ଅମରନାଥ ଉଦ୍ ‌ ଯାପନୀ ଅଭିଭାଷଣରେ ଏହି କ୍ଷେତ୍ରରେ କାର୍ଯ୍ୟରତ ବିଭିନ୍ନ ଅଂଶୀଦାର ଏବଂ ସେମାନଙ୍କର ଅବଦାନ ତଥା ଭାରତୀୟ ଅପ୍ ‌ ଷ୍ଟ୍ରୀମ୍ ‌ ସେକ୍ଟର ଏବଂ ସେଥିରେ ହାସଲ କରାଯାଇଥିବା ସଫଳତା ସଂପର୍କରେ ସୂଚନା ଦେଇଥିଲେ । ଏହା ପରେ ଏକ ଫାସିଲିଟେସନ୍ ‌ କର୍ମଶାଳାର ଆୟୋଜନ କରାଯାଇଥିଲା ଯେଉଁଥିରେ ଏହି କ୍ଷେତ୍ରର ବିଭିନ୍ନ ନୀତି ଓ ସେଗୁଡ଼ିକର ବୈଶିଷ୍ଟ୍ୟ ଏବଂ ପ୍ରଦାନ କରାଯିବାକୁ ଥିବା ବ୍ଲକ୍ ‌ ଆଦି ସଂପର୍କରେ ଆଲୋଚନା କରାଯାଇଥିଲା । ଏଥିରେ 200ରୁ ଉର୍ଦ୍ଧ୍ଵ ଅଂଶଗ୍ରହଣକାରୀ ସାମିଲ ହୋଇଥିଲେ ।


    ************

    
    
    (Release ID: 1517291) Visitor Counter : 2