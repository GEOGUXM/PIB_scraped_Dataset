      ପ୍ରତିରକ୍ଷା ମନ୍ତ୍ରଣାଳୟ

      ସ୍କ୍ୱାର୍ଡନ ଲିଡର କମଲ ଶର୍ମାଙ୍କୁ ବାୟୁ ସେନା ମେଡାଲ (ଶୌର୍ଯ୍ୟ) ପୁରସ୍କାର ପ୍ରଦାନ କଲେ ରାଷ୍ଟ୍ରପତି
      Posted On: 25 JAN 2018 3:31PM by PIB Bhubaneshwar


    ଜୁନ 2017 ରେ ଛତିଶଗଡ ପୋଲିସ ଏବଂ ସିଆରପିଏଫ ମିଳିତ ଭାବେ “ ଅପରେସନ ପ୍ରହାର ” ଲଞ୍ଚ କରିଥିଲେ । ଏହା ଥିଲା ସୁକମା ଜିଲ୍ଲାରେ ନକ୍ସଲମାନଙ୍କ ବିପକ୍ଷରେ ଏକ ଯୁଗ୍ମ ଅପରେସନ । ନକ୍ସଲ ବିରୋଧି ଟାକ୍ସଫୋର୍ସ ( ANTF ) ଏକ ବଡ ଧରଣର ଟ୍ରୁପ ଇଣ୍ଡକସନ ମିଶନରେ ଥିଲେ ଏବଂ ସୁକମା ଏବଂ ଜଗଦଲପୁରରେ ଷ୍ଟାଣ୍ଡବାଏ ଭାବେ ରହିଥିଲେ । 2017 ଜୁନ 24 ରେ ସୁକମାର 20 କିଲୋମିଟର ଦକ୍ଷିଣରେ ଥିବା ଟୋଣ୍ଡାମାକ୍ରାରେ ସିଆରପିଏଫ ଏବଂ ନକ୍ସଲମାନଙ୍କ ମଧ୍ୟରେ ବଡ ଧରଣର ଗୁଳିଗୋଳା ବିନିମୟ ହୋଇଥିଲା , ଯେଉଁଥିରେ କି ଛତିଶଗଡ ପୋଲିସ ସ୍ପତନ୍ତ୍ର ଟାକ୍ସଫୋର୍ସର 5 ଜଣ ଯବାନ ଗୁରୁତର ଭାବେ ଆହତ ହୋଇଥିଲେ । ଆହତମାନଙ୍କୁ ନିକଟସ୍ଥ ହେଲିପ୍ୟାଡକୁ ନେଇଯିବା ଅସମ୍ଭବ ହୋଇଥିବାରୁ ଆଇଏଏଫ ଆକ୍ରମଣ ସ୍ଥାନରୁ ଆହତମାନଙ୍କୁ ହଟାଇବା ନେଇ ଆଇଏଏଫ ରାଜି ହୋଇଥିଲା । ଅଭିଜ୍ଞ ହେଲିକପ୍ଟର କମ୍ବାଟ ଲିଡର ଫ୍ଲାଇଙ୍ଗ ପାଇଲଟ ସ୍କ୍ୱାର୍ଡନ ଲିଡର କମଲ ଶର୍ମାଙ୍କୁ ତୁରନ୍ତ ସୁକମା ଯିବା ପାଇଁ ଆଦେଶ ମିଳିଥିଲା ।


    ସ୍କ୍ୱାର୍ଡନ ଲିଡର ଶର୍ମା ସମସ୍ତ ପରିସ୍ଥିତିକୁ ସମ୍ପୂର୍ଣ୍ଣ ଭାବେ ଆକଳନ କରିଥିଲେ ଏବଂ ସୁକମାର ଏସପିଙ୍କଠାରୁ ଅପରେସନାଲ ବିବରଣୀ ସଂଗ୍ରହ କରିଥିଲେ । ଟାକ୍ସଫୋର୍ସ କମାଣ୍ଡରଙ୍କଠାରୁ ଆଗକୁ ବଢ଼ିବାର ଆଦେଶ ପାଇବା ପରେ ସେ ତୁରନ୍ତ ଏହି ବିପଜ୍ଜନକ ବିବାଦୀୟ ଅଂଚଳକୁ ମୁଖ୍ୟ ବାୟୁଯାନର କ୍ୟାପଟେନ ଭାବେ ଯାତ୍ରା କରିଥିଲେ । ଆଉ ଏକ ହେଲିକପ୍ଟର ଏହାର ଉପରେ ଉଡାଣ ଭରି ମୁଖ୍ୟ ହେଲିକପ୍ଟରକୁ ସୁରକ୍ଷା ପ୍ରଦାନ କରୁଥିଲା ।


    ପାଗ ପ୍ରତିକୂଳ ଥିଲା ଏବଂ ଆକ୍ରମଣ ସ୍ଥାନ ଘଂଚ ଜଙ୍ଗଲ ମଧ୍ୟରେ ଅବସ୍ଥିତ ଥିଲା । ଏହି ଅଂଚଳ ସୁରକ୍ଷା ବାହିନୀ ପାଇଁ ସମ୍ପୂର୍ଣ୍ଣ ଅପହଂଚ ଥିଲା ଏବଂ ସେମାନେ ପୂର୍ବରୁ ଏଠାକୁ କେବେ ହେଲେ ମଧ୍ୟ ଯାଇନଥିଲେ ।


    ସେ ଅତ୍ୟନ୍ତ ଚତୁରତାର ସହ ବିପଦପୂର୍ଣ୍ଣ ଜୋନ ପାରି ହୋଇଥିଲେ ଏବଂ ଅତ୍ୟନ୍ତ ସାହସିକତାର ପରିଚୟ ପ୍ରଦାନ କରି ନିରାପଦ ଭାବେ ଘନ ଜଙ୍ଗଲ ମଧ୍ୟରେ ଥିବା ଆକ୍ରମଣ ଜୋନର ଏକ ଛୋଟ ସଫା ସ୍ଥାନରେ ଅବତରଣ କରି 5 ଜଣ ଆହତଙ୍କୁ ହେଲିକପ୍ଟରକୁ ଆଣିଥିଲେ । ଉପରକୁ ଉଡାଣ ଭରୁଥିବା ସମୟରେ ନକ୍ସଲମାନେ ହେଲିକପ୍ଟରକୁ ଗୁଳି ଚଳାଇଥିଲେ । କାର୍ଗୋ କମ୍ପାର୍ଟମେଂଟ ଏବଂ ଏକ ରୋଟୋର ବ୍ଲେଡରେ ଗୁଳି ବାଜିଥିଲା । ହେଲିକପ୍ଟର ଉପରେ ଏହି ଗୁଳିଚାଳନାକୁ ଖାତିର ନକରି ସେ ତାଙ୍କ କାର୍ଯ୍ୟରେ ଦୃଢ଼ତାର ସହ ଲାଗି ରହିଲେ । ସେ ଅଦ୍ଭୁତପୂର୍ବ ସାହସ ଏବଂ ଉପସ୍ଥିତି ବୁଦ୍ଧିର ପ୍ରଦର୍ଶନ କରି ଫାୟାର ଜୋନକୁ ପାର କରି ଆହତମାନଙ୍କୁ ଉଦ୍ଧାର କରିଥିଲେ । ନିଜ ଜୀବନକୁ ପାଣି ଛଡାଇ ସେ ଆହତ , ବାୟୁଯାନ ଏବଂ ଏହାର କାର୍ଯ୍ୟକର୍ତ୍ତାଙ୍କ ସୁରକ୍ଷାକୁ ପ୍ରମୁଖ ଗୁରୁତ୍ୱ ପ୍ରଦାନ କରିଥିଲେ । ଗୁଳି ଚାଳନା ପରେ ଯାନର ପରିବହନ କ୍ଷମତାକୁ ଯାଂଚ କରିବା ପରେ , ଏଥିରେ ଉଡାଣ ଭରି ସେ ସୁକମାର ଏକ ନିରାପଦ ସ୍ଥାନରେ ଏହାର ଅବତରଣ କରାଇଥିଲେ । ଆହତମାନଙ୍କୁ ଆଉ ଏକ ହେଲିକପ୍ଟରରେ ରାୟପୁର ନେଇଯିବାକୁ ସେ ନିଶ୍ଚିତ କରିଥିଲେ । ଏକ ବିପଜ୍ଜନକ ମିଶନକୁ ଗ୍ରହଣ କରି ଏବଂ ସଫଳତା ପୂର୍ବକ ଏହାର ସମ୍ପାଦନ ପୂର୍ବକ ବହୁମୂଲ୍ୟ ଜୀବନ ବଂଚାଇବାରେ ଏବଂ ହେଲିକ୍ଟରକୁ ସୁରକ୍ଷା ପ୍ରଦାନ କରିବାରେ ସ୍କ୍ୱାର୍ଡନ ଲିଡର ଶର୍ମା ଅଦ୍ଭୁତପୂର୍ବ ସାହସର ପରିଚୟ ପ୍ରଦାନ କରିଥିଲେ । ଏହା କେବଳ ଆଇଏଏଫ ପାଇଁ ନୁହେଁ ବରଂ ଏହି କାର୍ଯ୍ୟରେ ସଂପୃକ୍ତ ବାହିନୀ ପାଇଁ ଏକ ସ୍ୱତନ୍ତ୍ର ଗୁରୁତ୍ୱ ରଖୁଛି ।


    ଦୁଃସାହସିକ ମିଶନ ତ୍ରିବେଣୀକୁ ସମ୍ପାଦନ କରିବାରେ ଅଦ୍ଭୁତପୂର୍ବ ସାହସ ପ୍ରଦର୍ଶନ କରିଥିବାରୁ ସ୍କ୍ୱାର୍ଡନ ଲିଡର କମଲ ଶର୍ମାଙ୍କୁ ବାୟୁସେନା ମେଡାଲ ( ଶୌର୍ଯ୍ୟ ) ପୁରସ୍କାର ପ୍ରଦାନ କରାଯାଇଛି ।


    ***************

    
    
    (Release ID: 1518156) Visitor Counter : 2