      ଉପରାଷ୍ଟ୍ରପତିଙ୍କ ସଚିବାଳୟ

      କର ପଇଠ କରିବାକୁ ପ୍ରତ୍ୟେକ ନାଗରିକ ତା’ର ପବିତ୍ର କର୍ତ୍ତବ୍ୟ ମନେକରିବା ଆବଶ୍ୟକ: ଉପରାଷ୍ଟ୍ରପତି
      • ମଧ୍ୟବିତଙ୍କ ଉନ୍ନତି ଫଳରେ ଭାରତୀୟ ଅର୍ଥନୀତିର ପ୍ରଗତି ହେବ

      Posted On: 23 JAN 2018 4:00PM by PIB Bhubaneshwar

    ଉପରାଷ୍ଟ୍ରପତି ଶ୍ରୀ ଏମ ଭେଙ୍କେୟା ନାଇଡୁ କହିଛନ୍ତି ଯେ ପ୍ରତ୍ୟେକ ନାଗରିକ କର ପ୍ରଦାନକୁ ନିଜର ପବିତ୍ର କର୍ତ୍ତବ୍ୟ ମନେ କରିବା ଉଚିତ । ସେ କହିଲେ ଯେ ଯଦି ସରକାର ପର୍ଯ୍ୟାପ୍ତ ପରିମାଣର ରାଜସ୍ୱ ପ୍ରାପ୍ତ ନ କରିବେ , ତେବେ ବିକାଶ ତଥା କଲ୍ୟାଣକାରୀ ଯୋଜନାକୁ କ୍ଷତି ପହଂଚିବ । ସେ ଆଜି ବିତ , ବିପଣନ ଏବଂ କର ପ୍ରଦାନ କ୍ଷେତ୍ରରେ ମହଜୁଦ ଆହ୍ୱାନ ବିଷୟ ଉପରେ ହାଇଦ୍ରାବାଦର କେଶବ ସ୍ମାରକୀ ମହାବିଦ୍ୟାଳୟରେ ରାଷ୍ଟ୍ରୀୟ ସଂଗୋଷ୍ଠୀକୁ ସମ୍ବୋଧିତ କରିବା ଅବସରରେ ଏହା ପ୍ରକାଶ କରିଛନ୍ତି । ଏହି ଅବସରରେ ତେଲଙ୍ଗାନାର ଉପ ମୁଖ୍ୟମନ୍ତ୍ରୀ ଶ୍ରୀ ମୋହମ୍ମଦ ମେହମ୍ମୁଦ ଏବଂ ଅନ୍ୟାନ୍ୟ ଗଣମାନ୍ୟ ବ୍ୟକ୍ତିମାନେ ଉପସ୍ଥିତ ଥିଲେ ।


    ଉପରାଷ୍ଟ୍ରପତି କହିଲେ ଯେ କର ଚୋରି ମାମଲାରେ କଡା ଆଭିମୁଖ୍ୟ ଗ୍ରହଣ କରିବା ଆବଶ୍ୟକ । ମାତ୍ର ଏହା ସୁନିଶ୍ଚିତ କରାଯିବା ଦରକାର ଯେ ସରକାରୀ କର୍ମଚାରୀମାନେ ଯେପରି କରଦାତା ମାନଙ୍କର ଅନାବଶ୍ୟକ ଶୋଷଣ ନ କରନ୍ତି । ସେ କହିଲେ ଯେ ଶାସନରେ ପାରଦର୍ଶିତା ଫଳରେ ଦାୟିତ୍ୱବୋଧତା ସ୍ଥିର ହେବ ଏବଂ ସରକାରୀ ରାଜସ୍ୱ କ୍ଷେତ୍ରରେ ମଧ୍ୟ ବୃଦ୍ଧି ହେବ ।


    ଉପରାଷ୍ଟ୍ରପତି କହିଲେ ଯେ ବସ୍ତୁ ଏବଂ ସେବା କର ଲାଗୁ ହେବା ସ୍ୱତନ୍ତ୍ରତା ପରେ ସବୁଠାରୁ ବଡ ସୁଧାର ଆସିଛି ଏବଂ ଭାରତ ଏବେ ‘ ଏକ ଦେଶ ଏକ ବଜାର ’ ରେ ପରିଣତ ହୋଇଛି । ସେ କହିଲେ ଯେ ଜିଏସଟି ଦେଶରେ ଅପ୍ରତ୍ୟକ୍ଷ କର ପ୍ରଣାଳୀର ସ୍ୱରୂପକୁ ବଦଳେଇ ଦେଇଛି ଏବଂ ରାଜ୍ୟ ସରକାର ତଥା କେନ୍ଦ୍ର ସରକାରଙ୍କ ଦ୍ୱାରା ଲଗାଯିବାକୁ ଥିବା ଅନେକ କରର ସ୍ଥାନ ଏକକ କର ଗ୍ରହଣ କରିଛି । ଏହା ଫଳରେ ବ୍ୟବସାୟ ସୁଗମତାକୁ ବୃଦ୍ଧି ମିଳିଛି ଏବଂ ଏହା ହେଉଛି ଦେଶ ମଧ୍ୟରେ ପାରସ୍ପରିକ ବୁଝାମଣାର ବିଜୟ ।


    ଭାରତରେ ସଫଳ ଘରୋଇ ଉତ୍ପାଦ ତଥା କର ଅନୁପାତ 2017 ଆର୍ଥିକ ବର୍ଷରେ 16.6 ପ୍ରତିଶତ ଥିଲା , ଯେତବେଳେ କି ଏହି ଅବଧିରେ ଏହା ଆମେରିକାରେ 26 ପ୍ରତିଶତ , ଚୀନରେ 20.1 ପ୍ରତିଶତ ଏବଂ ଆଇସିଡି ଦେଶମାନଙ୍କରେ ଏହା 34.3 ପ୍ରତିଶତ ଥିଲା । ଭାରତର ସଫଳ ଘରୋଇ ଉତ୍ପାଦ ତୁଳନାରେ କର ସଂଗ୍ରହକୁ ବୃଦ୍ଧି କରିବା ଆବଶ୍ୟକ , ଯାହା ଫଳରେ କି ଏକବିଂଶ ଶତାବ୍ଦୀର ସରକାରଙ୍କ ପାଖରେ ପର୍ଯ୍ୟାପ୍ତ ପରିମାଣର ପୁଞ୍ଜି ଉପଲବ୍ଧ ହେବ ଏବଂ ସରକାର ନାଗରିକମାନଙ୍କୁ ବୁନିଆଦି ସାର୍ବଜନୀକ ସେବା ତଥା ସାମାଜିକ ସୁରକ୍ଷା ପ୍ରଦାନ କରିପାରିବେ । ଆର୍ଥିକ ବର୍ଷ 2018 ରେ ପ୍ରତ୍ୟକ୍ଷ କର ସଂଗ୍ରହ ବୃଦ୍ଧି ପାଇ 18.2 ପ୍ରତିଶତ ହୋଇଛି । ଏହି ବୃଦ୍ଧି ପ୍ରତ୍ୟକ୍ଷ ଏବଂ ଅପ୍ରତ୍ୟକ୍ଷ କରଦାତାଙ୍କ ସଂଖ୍ୟାରେ ବୃଦ୍ଧି ଘଟିବା ଯୋଗୁ ହୋଇଛି । 5.9 ମିଲିଅନ କରଦାତା ବସ୍ତୁ ଏବଂ ସେବା କରରେ ପଞ୍ଜୀକରଣ କରିଛନ୍ତି ଏବଂ 2017 ରେ 28.2 ମିଲିଅନ ଲୋକ ଆୟକର ରିଟର୍ଣ୍ଣ ଦାଖଲ କରିଛନ୍ତି ।


    ବିମୁଦ୍ରୀକରଣ , କଳାଧନ ଉପରେ ବିଶେଷ ଯାଂଚ ଦଳର ଗଠନ ଏବଂ ବେନାମୀ ନେଣଦେଣ ଅଧିନିୟମ 1988 ଅଧିସୂଚନା ପରି ଅନେକ ପଦକ୍ଷେପ କାରଣରୁ ବହୁ ସଂଖ୍ୟାରେ ଆର୍ଥିକ ଗତିବିଧି କର ବ୍ୟବସ୍ଥା ଅଧୀନରେ ଆସିଛନ୍ତି । ସେ କହିଲେ ଯେ କଳାଧନ ବିରୋଧରେ ଏହି ଲଢ଼େଇ ଜାରି ରହିବା ଆବଶ୍ୟକ ।


    ଉପରାଷ୍ଟ୍ରପତି କହିଲେ ଯେ ଭବିଷ୍ୟତରେ ବୃଦ୍ଧି ପାଉଥିବା ମଧ୍ୟମବର୍ଗ ଭାରତର ଆର୍ଥିକ ବିକାଶ କ୍ଷେତ୍ରରେ ମହତ୍ୱପୂର୍ଣ୍ଣ ସାବ୍ୟସ୍ତ ହେବେ । ଏବେ ସମୟ ଆସିଯାଇଛି ଯେପରିକି ଆମକୁ ଜନସଂଖ୍ୟାର ଲାଭ ଉଠାଇବା ଲାଗି ଯୁବବର୍ଗଙ୍କ ପାଇଁ ଅଧିକରୁ ଅଧିକ ରୋଜଗାର ସୃଷ୍ଟି କରିବା ଆବଶ୍ୟକ । ସେ କହିଲେ ଯେ ଲକ୍ଷ ଲକ୍ଷ ସଂଖ୍ୟାରେ ଛାତ୍ରମାନେ ଡିଗ୍ରୀ ହାସଲ କରିବା ପର୍ଯ୍ୟାପ୍ତ ନୁହେଁ । ଆମେ ସେମାନଙ୍କୁ କେବଳ ଜୀବିକା ଅର୍ଜନ କୌଶଳ ପ୍ରଦାନ କରିବା ଉଚିତ ନୁହେଁ ବରଂ ସେମାନଙ୍କୁ ଏପରି ଯୋଗ୍ୟ କରିବା ଉଚିତ ଯାହା ଫଳରେ କି ସେମାନେ ଦୈନଦିନ ଜୀବନରେ ଦେଖାଦେଉଥିବା ଆହ୍ୱାନକୁ ପ୍ରଭାବୀ ଢ଼ଙ୍ଗରେ ମୁକାବିଲା କରିପାରିବେ । ସେ କହିଲେ ଯେ ଆମର ଶିକ୍ଷା ପ୍ରଣାଳୀରେ ଯୁବବର୍ଗଙ୍କୁ ନୈତିକତା ଏବଂ ମୂଲ୍ୟବୋଧ ପ୍ରତି ପ୍ରତିବଦ୍ଧ କରିବାର କ୍ଷମତା ରହିବା ଆବଶ୍ୟକ । ଛାତ୍ରମାନଙ୍କର ଶିକ୍ଷାର ବିଷୟ ଯାହା ବି ହେଉନା କାହିଁକି , ସେମାନଙ୍କୁ ଦେଶର ପ୍ରାଚୀନ ସଂସ୍କୃତି ଏବଂ ମୂଲ୍ୟବୋଧ ପ୍ରତି ସଚେତନ ରହିବା ଆବଶ୍ୟକ ତଥା ବସୁଧୈବ କୁଟୁମ୍ବକମରେ ବିଶ୍ୱାସ ରଖିବାକୁ ପଡିବ ।


    **************

    
    
    (Release ID: 1517631) Visitor Counter : 3