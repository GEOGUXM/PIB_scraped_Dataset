      ରାଷ୍ଟ୍ରପତିଙ୍କ ସଚିବାଳୟ

      ଚିତ୍ରକୂଟସ୍ଥିତ ଜଗଦଗୁରୁ ରାମଭଦ୍ରାଚାର୍ଯ୍ୟ ଦିବ୍ୟାଙ୍ଗ ବିଶ୍ୱବିଦ୍ୟାଳୟର ସମାବର୍ତ୍ତନ ଉତ୍ସବରେ ରାଷ୍ଟ୍ରପତିଙ୍କ ଦୀକ୍ଷାନ୍ତ ଭାଷଣ
      Posted On: 08 JAN 2018 7:42PM by PIB Bhubaneshwar


    ଉତ୍ତର ପ୍ରଦେଶର ଚିତ୍ରକୂଟସ୍ଥିତ ଜଗଦଗୁରୁ ରାମଭଦ୍ରାଚାର୍ଯ୍ୟ ଦିବ୍ୟାଙ୍ଗ ବିଶ୍ୱବିଦ୍ୟାଳୟର ସମାବର୍ତ୍ତନ ଉତ୍ସବରେ ଯୋଗଦେଇ ରାଷ୍ଟ୍ରପତି ଶ୍ରୀ ରାମ ନାଥ କୋବିନ୍ଦ ଆଜି ( ନଭେମ୍ବର 08 , 2018) ଦୀକ୍ଷାନ୍ତ ଭାଷଣ ପ୍ରଦାନ କରିଛନ୍ତି ।


    ଏହି ଅବସରରେ ଉପସ୍ଥିତ ଛାତ୍ରଛାତ୍ରୀ , ଶିକ୍ଷକ ଏବଂ ଅନ୍ୟାନ୍ୟ ବିଶିଷ୍ଟ ବ୍ୟକ୍ତିମାନଙ୍କୁ ଉଦ୍ ‌ ବୋଧନ ଦେଇ ରାଷ୍ଟ୍ରପତି କହିଲେ ଯେ ଜଗଦଗୁରୁ ରାମଭଦ୍ରାଚାର୍ଯ୍ୟ ଦିବ୍ୟାଙ୍ଗ ବିଶ୍ୱବିଦ୍ୟାଳୟର ଛାତ୍ରଛାତ୍ରୀମାନେ କ୍ରିକେଟଠାରୁ ଆରମ୍ଭ କରି ଆଥଲେଟିକ୍ସ , କଳା ଏବଂ ସଂଗୀତ ଭଳି ବିଭିନ୍ନ କ୍ଷେତ୍ରରେ ଅନେକ ସଫଳତା ହାସଲ କରିଥିବା ଜାଣି ସେ ଅତ୍ୟନ୍ତ ଆନନ୍ଦିତ । ଏହି ବିଶ୍ୱବିଦ୍ୟାଳୟରୁ ଶିକ୍ଷା ସମାପ୍ତ କରିଥିବା ପ୍ରତ୍ୟେକ ଛାତ୍ରଙ୍କ କର୍ମସଂସ୍ଥାନ ମିଳିଥିବା ଖୁସିର କଥା । ଯେତେବେଳେ ଛାତ୍ରଛାତ୍ରୀମାନେ ଶିକ୍ଷା ସମାପ୍ତ କରିବା ପରେ ସେମାନଙ୍କ ପାଇଁ ନିଜସ୍ୱ ଉଦ୍ୟମରେ ଉପାର୍ଜନର ପନ୍ଥା ଖୋଜି ପାଇପାରିବେ ସେତେବେଳେ ଦେଶ ଅଧିକ ଉନ୍ନତି କରିବ । ସେମାନେ କେବଳ ନିଜ ପାଇଁ ନୁହେଁ ଅନ୍ୟମାନଙ୍କ ସକାଶେ କର୍ମସଂସ୍ଥାନ ସୃଷ୍ଟି କରିପାରିବେ । ତେଣୁ ବିଶ୍ୱବିଦ୍ୟାଳୟ ଛାତ୍ରଛାତ୍ରୀମାନଙ୍କୁ ଆତ୍ମନିଯୁକ୍ତି ଏବଂ ଉଦ୍ୟୋଗୀ ହେବାକୁ ପ୍ରୋତ୍ସାହିତ କରିବାକୁ ସେ ପରାମର୍ଶ ଦେଇଥିଲେ ।


    ଏହା ପୂର୍ବରୁ ରାଷ୍ଟ୍ରପତି ମଧ୍ୟ ପ୍ରଦେଶର ସତାନା ଜିଲ୍ଲାର ଚିତ୍ରକୂଟସ୍ଥିତ ଦୀନଦୟାଲ ଗବେଷଣା ପ୍ରତିଷ୍ଠାନ ପରିଦର୍ଶନ କରିବା ସହ ସେଠାରେ କାର୍ଯ୍ୟକାରୀ ହେଉଥିବା ବିଭିନ୍ନ ପ୍ରକଳ୍ପ କାର୍ଯ୍ୟର ସମୀକ୍ଷା କରିଥିଲେ । ଏହି ଅବସରରେ ରାଷ୍ଟ୍ରପତି ସିୟାରାମ କୁଟୀରଠାରେ ମହାନ ସମାଜସେବୀ ନାନାଜୀ ଦେଶମୁଖଙ୍କ ଅମର ଆତ୍ମା ପ୍ରତି ଗଭୀର ଶ୍ରଦ୍ଧାଞ୍ଜଳି ଜ୍ଞାପନ କରିଥିଲେ ।


    ***********

    
    
    (Release ID: 1516455) Visitor Counter : 4