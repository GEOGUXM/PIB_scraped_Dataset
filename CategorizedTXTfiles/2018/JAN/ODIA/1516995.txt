      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଗୁଜରାଟରେ ଆସନ୍ତାକାଲି ବେଞ୍ଜାମିନ ନେତାନ୍ୟାହୁଙ୍କୁ ସ୍ଵାଗତ କରିବେ ପ୍ରଧାନମନ୍ତ୍ରୀ ମୋଦୀ
      Posted On: 16 JAN 2018 6:23PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ , ଇସ୍ରାଏଲ ପ୍ରଧାନମନ୍ତ୍ରୀ ଶ୍ରୀ ବେଂଜାମିନ ନେତାନ୍ୟାହୁ ଏବଂ ଶ୍ରୀମତୀ ସାରା ନେତାନ୍ୟାହୁ ଆସନ୍ତାକାଲି ଗୁଜରାଟ ଗସ୍ତରେ ଯାଉଛନ୍ତି । ପ୍ରଥମେ ଶ୍ରୀମତୀ ସାରା ନେତାନ୍ୟାହୁ ଏବଂ ଶ୍ରୀ ବେଂଜାମିନ ନେତାନ୍ୟାହୁଙ୍କୁ ଅହମଦାବାଦ ସହର ପକ୍ଷରୁ ଅଭ୍ୟର୍ଥନା ପ୍ରଦାନ କରାଯିବ । ତାହା ପରେ ସେମାନେ ସାବରମତୀ ଆଶ୍ରମକୁ ଯିବେ ଏବଂ ସେଠାରେ ଜାତିର ପିତା ମହାତ୍ମା ଗାନ୍ଧୀଙ୍କୁ ଶ୍ରଦ୍ଧାଞଳି ଅର୍ପଣ କରିବେ ।


    ପ୍ରଧାନମନ୍ତ୍ରୀ ମୋଦୀ ଏବଂ ପ୍ରଧାନମନ୍ତ୍ରୀ ନେତାନ୍ୟାହୁ ଏହି ଅବସରରେ ଅହମ୍ମଦାବାଦ ପୌରାଂଚଳ ଅନ୍ତର୍ଗତ ଦେଓ ଢୋଲେରା ଗ୍ରାମରେ iCreate ସେଂଟରକୁ ମିଳିତ ଭାବେ ଉଦଘାଟନ କରିବେ । ଦୁଇ ନେତା ଏକ ଷ୍ଟାର୍ଟ-ଅପ ପ୍ରଦର୍ଶନୀ ପରିଦର୍ଶନ କରିବା ସହ ସେଠାରେ ସିଇଓ ଏବଂ ନବସୃଜନକାରୀମାନଙ୍କ ସହ ମତ ବିନିମୟ କରିବେ । ଦୁଇ ପ୍ରଧାନମନ୍ତ୍ରୀ ଭିଡିଓ କନଫରେନ୍ସିଙ୍ଗ ଜରିଆରେ ବନସ୍କାଂଟା ଜିଲାର ସୁଇଗାମ ତାଲୁକାକୁ ଏକ ଭ୍ରାମ୍ୟମାଣ ଲୁଣାଜଳ ପରିସ୍କରଣ ଭ୍ୟାନକୁ ଲୋକାର୍ପଣ କରିବେ । ଏହି ଅବସରରେ ସେଠାରେ ଦୁଇ ନେତା ଏକ ଜନ ସମାବେଶକୁ ମଧ୍ୟ ସମ୍ବୋଧିତ କରିବେ ।


    ପ୍ରଧାନମନ୍ତ୍ରୀ ନେତାନ୍ୟାହୁ ଏବଂ ପ୍ରଧାନମନ୍ତ୍ରୀ ମୋଦୀ ଗୁଜରାଟ ଗସ୍ତ ଅବସରରେ ବନସ୍କାଂଟା ଜିଲାର ଭଦରାଦଠାରେ ଥିବା ଉତ୍କର୍ଷ ପରିବା କେନ୍ଦ୍ର ବୁଲି ଦେଖିବେ । ଏହି ପରିଦର୍ଶନ କାଳରେ କୃଷି ବିଜ୍ଞାନୀମାନେ ସେମାନଙ୍କୁ ଏହି କେନ୍ଦ୍ରର କାର୍ଯ୍ୟ ନେଇ ସମ୍ୟକ ଭାବେ ଅବଗତ କରାଇବେ । ସେହିଭଳି ଦୁଇ ପ୍ରଧାନମନ୍ତ୍ରୀ ଭିଡିଓ କନଫରେନ୍ସିଙ୍ଗ ଜରିଆରେ ଭୁଜ ଜିଲାର କୁକମାଠାରେ ଖଜୁରୀ ଉତ୍ପାଦନ ସମ୍ବନ୍ଧୀତ ଏକ ଉତ୍କର୍ଷ କେନ୍ଦ୍ରକୁ ଉଦଘାଟନ କରିବେ । ଶ୍ରୀ ମୋଦୀ ଏବଂ ଶ୍ରୀ ନେତାନ୍ୟାହୁ ସେଠାକାର ସମବେତ ଚାଷୀମାନଙ୍କ ସହ ମତ ବିନିମୟ କରିବାର ମଧ୍ୟ କାର୍ଯ୍ୟକ୍ରମ ରହିଛି । ଗୁଜରାଟ ଗସ୍ତ ସାରି ପ୍ରଧାନମନ୍ତ୍ରୀ ନେତାନ୍ୟାହୁ ମୁମ୍ବାଇ ଯାତ୍ରା କରିବେ ।


    **********

    
    
    (Release ID: 1516995) Visitor Counter : 6