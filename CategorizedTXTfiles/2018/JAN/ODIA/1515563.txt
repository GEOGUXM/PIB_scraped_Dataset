      କ୍ୟାବିନେଟ

      ଭାରତରେ ବିଶ୍ୱ ଉଦ୍ୟୋଗୀତା ସମ୍ମିଳନୀ (ଜିଇଏସ) 2017ର ମିଳିତ ଆୟୋଜନ ଲାଗି ଭାରତ ଏବଂ ଆମେରିକା ମଧ୍ୟରେ ବୁଝାମଣାକୁ କ୍ୟାବିନେଟ ମଞ୍ଜୁରି
      Posted On: 03 JAN 2018 6:05PM by PIB Bhubaneshwar


    ଭାରତରେ ବିଶ୍ୱ ଉଦ୍ୟୋଗୀତା ସମ୍ମିଳନୀ (ଜିଇଏସ)- 2017 ର ଆୟୋଜନ ଲାଗି ଭାରତ ଏବଂ ଆମେରିକା ମଧ୍ୟରେ ସ୍ୱାକ୍ଷରିତ ହୋଇଥିବା ବୁଝାମଣାପତ୍ର (ଏମଓୟୁ) ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କେନ୍ଦ୍ର କ୍ୟାବିନେଟ ବୈଠକରେ ପିଛିଲା ଭାବେ ମଞ୍ଜୁରି ଲାଭ କରିଛି । ସମ୍ମିଳନୀର ସଫଳ ଆୟୋଜନ ଲାଗି ଲଜିଷ୍ଟିକ୍ସ , ପରିବହନ ଏବଂ ଆୟୋଜନସ୍ଥଳୀ ସମ୍ବନ୍ଧୀୟ ଆବଶ୍ୟକତା ପୂରଣ କରିବା ନିମନ୍ତେ ସହଯୋଗ କ୍ଷେତ୍ର ଏବଂ ଉତ୍ତରଦାୟିତ୍ୱର ବ୍ୟବସ୍ଥା ଏହି ଏମଓୟୁରେ ରହିଛି ।


    ଜିଇଏସ- 2017 ବିଶ୍ୱସ୍ତରୀୟ ଶିଳ୍ପ ନେତୃବୃନ୍ଦଙ୍କ ସହିତ ବୈଠକ , ନେଟୱାର୍କିଂ ସେସନ୍ସ , ପିଚିଂ ପ୍ରତିଯୋଗିତା , ରଣନୈତିକ କର୍ମଶାଳା ଏବଂ ନୂଆ ସହଭାଗୀତା ପାଇଁ ସ୍ୱତନ୍ତ୍ର କ୍ଷେତ୍ର ଆଧାରିତ କାର୍ଯ୍ୟକ୍ରମ ନିମନ୍ତେ ଚମକ୍ରାର ସୁଯୋଗ ଦେଇଥିଲା । ଏହି ସମ୍ମିଳନୀ ଯୁବ ଉଦ୍ୟୋଗୀମାନଙ୍କୁ , ବିଶେଷ କରି ମହିଳା ଉଦ୍ୟୋଗୀ ଏବଂ ବଂଚିତ ଗୋଷ୍ଠୀଙ୍କ ପାଇଁ ସେମାନଙ୍କ ଅର୍ଥନୈତିକ ସୁଯୋଗ ବୃଦ୍ଧି ନିମନ୍ତେ ଏକ ମଂଚ ଯୋଗାଇ ଦେଇଥିଲା ।


    ସୂଚନାଯୋଗ୍ୟ ଯେ ଜିଇଏସ- 2017 ଗତ 28-30 ନଭେମ୍ବର , 2017 ରେ ହାଇଦ୍ରାବାଦଠାରେ ଆୟୋଜିତ ହୋଇଥିଲା । ଏଥିରେ 150 ଟି ଦେଶରୁ 15 ଶହ ପ୍ରତିନିଧି ଯୋଗ ଦେଇଥିଲେ । ଏହାସହିତ ବହୁରାଷ୍ଟ୍ରୀୟ କମ୍ପାନୀଗୁଡ଼ିକର ସିଇଓ , ନୀତି ନିର୍ଦ୍ଧାରକ ଏବଂ ସରକାରୀ ଅଧିକାରୀମାନେ ଅଂଶଗ୍ରହଣ କରିଥିଲେ ।


    **********

    
    
    (Release ID: 1515563) Visitor Counter : 4