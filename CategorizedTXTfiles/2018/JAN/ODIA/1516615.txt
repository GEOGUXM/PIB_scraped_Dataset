      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଜାତୀୟ ଯୁବ ଦିବସ ଅବସରରେ ଦୁଇଟି ସମାବେଶକୁ ଭିଡିଓ କନଫେରେନସିଙ୍ଗ ଯୋଗେ ସମ୍ବୋଧିତ କଲେ ପ୍ରଧାନମନ୍ତ୍ରୀ
      Posted On: 12 JAN 2018 9:19PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଆଜି ଜାତୀୟ ଯୁବ ଦିବସ ଅବସରରେ ଭିଡିଓ କନଫେରେନସିଙ୍ଗ ଯୋଗେ ଦୁଇଟି ଗୁରୁତ୍ଵପୂର୍ଣ୍ଣ ସମାବେଶକୁ ସମ୍ବୋଧିତ କରିଛନ୍ତି ।


    ସେହିଭଳି ପ୍ରଧାନମନ୍ତ୍ରୀ ଗ୍ରେଟର ନୋଏଡାର ଗୌତମ ବୁଦ୍ଧ ବିଶ୍ୱବିଦ୍ୟାଳୟରେ ଅନୁଷ୍ଠିତ ଜାତୀୟ ଯୁବ ମହୋସ ô ବ – 2018ର ଉଦ୍ଘାଟନୀ ସମାରୋହକୁ ଭିଡିଓ କନଫେରେନ୍ସିଂ ଯୋଗେ ଉଦ୍ବୋଧନ ଦେଇ ଆଜି ଭାରତୀୟ ମହାକାଶ ଗବେଷଣା ସଂସ୍ଥାର ସଫଳ ପିଏସଏଲଭି-C40 ପ୍ରକ୍ଷେପଣ ହେତୁ ବୈଜ୍ଞାନିକମାନଙ୍କୁ ଅଭିନନ୍ଦନ ଜଣାଇଥିଲେ । ସେ କହିଥିଲେ ଯେ , ମହାକାଶ ଗବେଷଣା କ୍ଷେତ୍ରରେ ଆମର ପ୍ରଗତି ଦେଶ ତଥା ଜନ କଲ୍ୟାଣର ବିକାଶ ଯାତ୍ରାକୁ ପରିବର୍ଦ୍ଧିତ କରିବ ।


    ପ୍ରଧାନମନ୍ତ୍ରୀ ଗତ ଡିସେମ୍ବର 2017ରେ ନିଜର “ ମନ କି ବାତ ” ମତ ବିନିମୟ ସମ୍ପର୍କରେ ଅବତାରଣା କରି କହିଥିଲେ ଯେ , ସେ ଦେଶର ପ୍ରତି ଜିଲ୍ଲାରେ ଅଭ୍ୟାସ ସଂସଦମାନ ଗଠନ କରିବାକୁ ଆହ୍ୱାନ ଦେଇଥିଲେ । ଏଭଳି ସଂସଦ ଆମ ଯୁବ ଗୋଷ୍ଠୀ ମଧ୍ୟରେ ଚର୍ଚ୍ଚା , ତର୍କ ବିତର୍କ , ଆଲୋଚନା , ସମାଲୋଚନାର ମନୋଭାବ ତଥା ଉଦ୍ଦୀପନା ସୃଷ୍ଟି କରିବ । ପ୍ରଧାନମନ୍ତ୍ରୀ କହିଥିଲେ ଯେ , ଆମ୍ଭେ ଅନେକ ଦେଶବାସୀ 1947 ମସିହା ପରେ ଜନ୍ମ ଗ୍ରହଣ କରିଛେ ଏବଂ ସ୍ୱାଧିନତା ଆନ୍ଦୋଳନରେ ଭାଗ ନେବାର ସୌଭାଗ୍ୟ ମିଳିନାହିଁ । କିନ୍ତୁ ସ୍ୱାଧିନତା ସଂଗ୍ରାମୀମାନଙ୍କର ବଳିଦାନ , ସ୍ୱପ୍ନ ଓ ରାଷ୍ଟ୍ର ଗଠନର ଆକାଂକ୍ଷାକୁ ସାକାର ଓ ପୁରଣ କରିବା ଦିଗରେ ଆମ ପାଇଁ ପର୍ଯ୍ୟାପ୍ତ ସୁଯୋଗ ରହିଛି ବୋଲି ପ୍ରଧାନମନ୍ତ୍ରୀ ଯୁବ ଗୋଷ୍ଠୀକୁ ସ୍ମରଣ କରାଇ ଦେଇଥିଲେ । ପ୍ରଧାନମନ୍ତ୍ରୀ କହିଥିଲେ ଯେ , ଆମ ମହାପୁରୁଷ ତଥା ସ୍ୱାଧିନତା ସଂଗ୍ରାମୀମାନେ ଯେଉଁ ଭାରତର ସ୍ୱପ୍ନ ଦେଖିଥିଲେ ତାକୁ ଗଢ଼ିବା ଆମ ସମସ୍ତଙ୍କର କର୍ତ୍ତବ୍ୟ ।


    ପ୍ରଧାନମନ୍ତ୍ରୀ କହିଥିଲେ, ଆମ ଯୁବ ଗୋଷ୍ଠୀକୁ ନିଯୁକ୍ତି ସୃଷ୍ଟିକାରୀ ରୂପେ ଗଢ଼ିବାକୁ ପଡିବ । ସେମାନେ ଚାକିରୀ ପଛରେ ନ ଗୋଡାଇ ନବସୃଜନରେ ଅଗ୍ରଣୀ ହେବାକୁ ପଡିବ ବୋଲି ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ କହିଛନ୍ତି । ଏବେ କେତେ ଲୋକ କହୁଛନ୍ତି ଯେ , ଆମ ଯୁବକଙ୍କ ମଧ୍ୟରେ ଧୈର୍ଯ୍ୟ ନାହିଁ । ତେବେ ସେ ଏହା ମାନିବାକୁ ପ୍ରସ୍ତୁତ ନୁହଁନ୍ତି ବରଂ ଆମ ଯୁବ ଶକ୍ତି ମଧ୍ୟରେ ନବସୃଜନକୁ ଉଜାଗର କରିବାର ସ୍ଫୁଲିଙ୍ଗ ରହିଛି । ଯୁବ ଗୋଷ୍ଠୀ ଚୀରାଚରିତ ଢ଼ଙ୍ଗରେ ଚିନ୍ତା ନ କରି କିଛି ନୂଆ କରି ଦେଖାଇବାର ସ୍ୱପ୍ନ ରଖିଛନ୍ତି ବୋଲି ପ୍ରଧାନମନ୍ତ୍ରୀ କହିଛନ୍ତି ।


    ଆଜି ଜାତୀୟ ଯୁବ ଦିବସ ପାଳନ ତଥା କର୍ଣ୍ଣାଟକର ବେଲଗାଭୀଠାରେ ଆୟୋଜିତ ସର୍ବ ଧର୍ମ ସଭାକୁ ଭିଡିଓ କନଫେରେନ୍ସିଂ ମାଧ୍ୟମରେ ସମ୍ବୋଧିତ କରି ସେ ଏହା କହିଛନ୍ତି । ପ୍ରଧାନମନ୍ତ୍ରୀ କହିଛନ୍ତି ଯେ , ସ୍ୱାମୀ ବିବେକାନନ୍ଦ ବିଶ୍ୱ ଭ୍ରାତୃତ୍ୱ ଭାବ ଉପରେ ଗୁରୁତ୍ୱ ଦେଇଥିଲେ । ଆମର ସର୍ବ କଲ୍ୟାଣ ଭାରତର ସାମଗ୍ରିକ ବିକାଶ ଉପରେ ନିର୍ଭର କରେ ବୋଲି ପ୍ରଧାନମନ୍ତ୍ରୀ କହିଛନ୍ତି ।


    ପ୍ରଧାନମନ୍ତ୍ରୀ କହିଥିଲେ ଯେ , ପାଶ୍ଚାତ୍ୟ ରାଷ୍ଟ୍ରରେ ଭାରତ ବିରୁଦ୍ଧରେ ଅନେକ ଅପପ୍ରଚାର କରାଯାଉଥିଲା , ଯାହାକୁ ସ୍ୱାମୀ ବିବେକାନନ୍ଦ ଭୁଲ ପ୍ରମାଣିତ କରିଛନ୍ତି । ସାମାଜିକ କୁସଂସ୍କାର ବିରୁଦ୍ଧରେ ସେ ଦୃଢ଼ ଭାବେ ସ୍ୱର ଉତ୍ତୋଳନ କରିଥିଲେ ବୋଲି ପ୍ରଧାନମନ୍ତ୍ରୀ କହିଛନ୍ତି ।


    ଏବେ କିଛି ଲୋକ ଓ ଗୋଷ୍ଠୀ ଆମ ଦେଶ ଏବଂ ଯୁବ ଗୋଷ୍ଠୀ ମଧ୍ୟରେ ବିଭାଜନର ମଞ୍ଜି ବୁଣିବା ପାଇଁ ଷଡଯନ୍ତ୍ର କରୁଛନ୍ତି କିନ୍ତୁ ଏ ଦେଶର ଯୁବ ସମାଜ , ଯୁବ ଶକ୍ତି ଏଭଳି ବିଭାଜନକାରୀ ଶକ୍ତିଙ୍କୁ ଉଚିତ ଜବାବ ଦେଉଛନ୍ତି । ପ୍ରଧାନମନ୍ତ୍ରୀ କହିଥିଲେ ଯେ , ଆମର ଯୁବ ଗୋଷ୍ଠୀ କେବେହେଲେ ବିଭ୍ରାନ୍ତ ବା ବିପଥଗାମୀ ହେବେ ନାହିଁ । ବର୍ତ୍ତମାନର ସ୍ୱଚ୍ଛ ଭାରତ ମିଶନକୁ କେବଳ ଯୁବ ଗୋଷ୍ଠୀ ହିଁ ଆଗେଇ ନେଉଛନ୍ତି । ଭାରତରେ ଅନେକ ସାଧୁ , ସନ୍ଥ , ମୁନୀ ଋଷି ଜନ୍ମଗ୍ରହଣ କରି ଆମ ସମାଜରେ ସଂସ୍କାର ଆଣିବା ଦିଗରେ ଉଲ୍ଲେଖନୀୟ କାର୍ଯ୍ୟ କରିଛନ୍ତି ବୋଲି ସେ କହିଥିଲେ ।


    ପ୍ରଧାନମନ୍ତ୍ରୀ କହିଥିଲେ ଯେ , ସେବା ଭାବ ହେଉଛି ଆମ ସଂସ୍କୃତିର ଅଂଶ ବିଶେଷ । ଦେଶରେ ଏବଂ ସମାଜରେ ଏଭଳି ଅନେକ ବ୍ୟକ୍ତି ବିଶେଷ ଓ ଅନୁଷ୍ଠାନମାନ ରହିଛନ୍ତି , ଯେଉଁମାନେ କି ନିସ୍ୱାର୍ଥପର ଭାବେ ଦେଶମାତୃକାର ସେବା କରି ଚାଲିଛନ୍ତି । ଭାରତକୁ ଏକ ସ୍ୱଚ୍ଛ , ନିର୍ମଳ ଓ ଖୋଲା ଶୌଚମୁକ୍ତ ରାଷ୍ଟ୍ରରେ ପରିଣତ କରିବା ପାଇଁ ପ୍ରଧାନମନ୍ତ୍ରୀ ଏହି ଅବସରରେ ଯୁବ ସମାଜକୁ ଆହ୍ୱାନ ଦେଇଥିଲେ ।


    **********


    

    
    (Release ID: 1516615) Visitor Counter : 19