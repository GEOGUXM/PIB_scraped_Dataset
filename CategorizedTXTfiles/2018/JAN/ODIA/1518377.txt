      ଅର୍ଥ ମନ୍ତ୍ରଣାଳୟ

      ଜଳବାୟୁ ପରିବର୍ତ୍ତନ ପ୍ରତି ଭାରତର ପ୍ରତିଶ୍ରୁତିବଦ୍ଧତା ସ୍ଥାୟୀ ବିକାଶ ଲକ୍ଷ୍ୟର ସମର୍ଥନରେ ପ୍ରତିଫଳିତ ହେଉଛି : ଆର୍ଥିକ ସର୍ଭେ 132.4 କୋଟି ଟଙ୍କା ପାଣ୍ଠି ଆବଂଟିତ
      Posted On: 29 JAN 2018 7:04AM by PIB Bhubaneshwar


    ଚିରସ୍ଥାୟୀ ବିକାଶ , ଶକ୍ତି ଓ ଜଳବାୟୁ ପରିବର୍ତ୍ତନ ଅଧ୍ୟାୟ , ପରିବେଶ ଓ ଜଳବାୟୁ ପରିବର୍ତ୍ତନ ପ୍ରତି ଭାରତର ପ୍ରତିଶ୍ରୁତିବଦ୍ଧତାକୁ ଉଲ୍ଲେଖ କରୁଚି । ଏହା ସ୍ଥାୟୀ ବିକାଶ ଲକ୍ଷ୍ୟକୁ ହାସଲ କରିବା ଦିଗରେ ସରକାରଙ୍କ ଦ୍ୱାରା ନିଆଯାଇଥିବା ବିଭିନ୍ନ ପଦକ୍ଷେପରୁ ସ୍ପଷ୍ଟ ହେଉଛି । ପ୍ୟାରିସ ଘୋଷଣାପତ୍ରରେ ଅଙ୍ଗାରକ ଉତ୍ସର୍ଜନ ସ୍ତରକୁ 2030 ସୁଦ୍ଧା 2005ର ସ୍ତରର 33-55 ପ୍ରତିଶତ କରିବା ପାଇଁ ଲକ୍ଷ୍ୟ ଧାର୍ଯ୍ୟ ହୋଇଛି । ସମାନତା ଓ ସହଭାଗୀ ସିଦ୍ଧାନ୍ତକୁ ଦୃଷ୍ଟିରେ ରଖି ଭାରତ ଜଳବାୟୁ ପରିବର୍ତ୍ତନ ବିପଦର ଜବାବୀ କାର୍ଯ୍ୟାନୁଷ୍ଠାନ ପ୍ରଣାଳୀକୁ ସଶକ୍ତ କରାଇଛି ।


    ସ୍ଥାୟୀ ବିକାଶ ପ୍ରସଙ୍ଗରେ ସର୍ଭେରେ କୁହାଯାଇଛି କି ଭାରତର ସହରର ଜନସଂଖ୍ୟା 2031 ସୁଦ୍ଧା 600 ନିୟୁତ ହୋଇଯିବ । ସହରର ସ୍ଥାନୀୟ ସ୍ୱାୟତ ସଂସ୍ଥାଗୁଡ଼ିକ ମ୍ୟୁନିସପାଲଟି ବଣ୍ଡ , ପିପିପି ଓ କ୍ରେଡିଟ ରିସ୍କ ଗ୍ୟାରେଂଟି ଭଳି ଆର୍ଥିକ ବ୍ୟବସ୍ଥା ମାଧ୍ୟମରେ ସମ୍ବଳ ସୃଷ୍ଟି କରିବାକୁ ହେବ । ସ୍ଥାୟୀ ବିକାଶ ଲକ୍ଷ୍ୟକୁ ହାସଲ ନିମନ୍ତେ ଆଧାର ହେଉଛି- ସ୍ଥାୟୀ , ଆଧୁନିକ ଓ ଶସ୍ତା ଶକ୍ତି । 2017 ନଭେମ୍ବର 30 ତାରିଖ ସୁଦ୍ଧା ମୋଟ ଶକ୍ତି କ୍ଷମତାରେ ଅକ୍ଷୟ ଶକ୍ତିର ଭାଗିଦାରୀ 18 ପ୍ରତିଶତ ଥିଲା ଓ ଏହା ଗତ 10 ବର୍ଷ ମଧ୍ୟରେ 3 ଗୁଣ ବୃଦ୍ଧି ପାଇଛି ।


    ଜଳବାୟୁ ପରିବର୍ତ୍ତନ ପ୍ରତି ପ୍ରତିଶ୍ରୁତିବଦ୍ଧତା ଉପରେ ସର୍ଭେରେ 8 ଗ୍ଲୋବାଲ ଟେକ୍ନୋଲଜି ୱାଚ ଗ୍ରୁପ ଗଠନର ଉଲ୍ଲେଖ କରାଯାଇଛି । ଏଥିରେ ଜଳବାୟୁ ପରିବର୍ତ୍ତନ ଏକ୍ସନ ପ୍ଲାନ ଯାହା 2014 ମସିହାରେ ଆରମ୍ଭ ହୋଇଥିଲା ତାକୁ 2017-18 ରୁ 2019-20 ମସିହା ପର୍ଯ୍ୟନ୍ତ ସମ୍ପ୍ରସାରିତ କରାଯାଇଛି । ଏଥିପାଇଁ 132.4 କୋଟି ଟଙ୍କା ପାଣ୍ଠି ଆବଂଟିତ କରାଯାଇଛି । ନ୍ୟାସନାଲ ଆଡପସନ ଫଣ୍ଡକୁ ମଧ୍ୟ 2020 ମାର୍ଚ୍ଚ 31 ତାରିଖ ପର୍ଯ୍ୟନ୍ତ ସମ୍ପ୍ରସାରିତ କରାଯାଇଛି । ଏଥିପାଇଁ 364 କୋଟି ଟଙ୍କାର ପାଣ୍ଠି ନିର୍ଦ୍ଧାରଣ କରାଯାଇଛି ।


    **********


    

    
    (Release ID: 1518377) Visitor Counter : 1