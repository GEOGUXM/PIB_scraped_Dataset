      କୃଷି ଓ କୃଷକ କଲ୍ୟାଣ ମନ୍ତ୍ରଣାଳୟ

      4ର୍ଥ ଏସିଆନ୍-ଭାରତ କୃଷିମନ୍ତ୍ରୀସ୍ତରୀୟ ବୈଠକକୁ ସମ୍ବୋଧନ କଲେ ରାଧା ମୋହନ ସିଂହ
      69 ତମ ସାଧାରଣତନ୍ତ୍ର ଦିବସ ସମାରୋହରେ ଏସିଆନ ନେତୃବୃନ୍ଦଙ୍କୁ ସ୍ୱାଗତ କରିବାକୁ ଭାରତର 135 କୋଟି ଲୋକ ଉତ୍ସୁକତାର ସହିତ ପ୍ରତୀକ୍ଷା କରିଛନ୍ତି : ରାଧା ମୋହନ ସିଂହ

      Posted On: 15 JAN 2018 8:07PM by PIB Bhubaneshwar

    କେନ୍ଦ୍ର କୃଷି ଏବଂ କୃଷକ କଲ୍ୟାଣ ମନ୍ତ୍ରୀ , ଶ୍ରୀ ରାଧା ମୋହନ ସିଂହ ଅଜି ନୂଆଦିଲ୍ଳୀରେ 4ର୍ଥ ଏସିଆନ୍ - ଭାରତ କୃଷିମନ୍ତ୍ରୀମାନଙ୍କ ବୈଠକରେ ଉଦବୋଧନ ଦେଇଛନ୍ତି । ଶ୍ରୀ ସିଂହ କହିଛନ୍ତି ଯେ , ଭାରତର 69ତମ ସାଧାରଣତନ୍ତ୍ର ଦିବସ ସମାରୋହରେ ଏସିଆନ ନେତୃବୃନ୍ଦଙ୍କୁ ଆମର ମୁଖ୍ୟଅତିଥି ଭାବେ ସ୍ୱାଗତ କରିବାକୁ ଭାରତର 135 କୋଟି ଲୋକ ଉତ୍ସୁକତାର ସହିତ ପ୍ରତୀକ୍ଷା କରି ରହିଛନ୍ତି । ଏସିଆନ ସମୁଦାୟ ଭିଜନ - 2025 ଏବଂ ନିରନ୍ତର ବିକାଶ ପାଇଁ ୟୁଏନର କାର୍ଯ୍ୟ ଖସଡା - 2030 ଆଧାରରେ ଗ୍ରାମାଂଚଳର ବିକାଶ ଓ ଦାରିଦ୍ର୍ୟ ଦୂରୀକରଣ ପାଇଁ ଭାରତ ଏସିଆନ ଦେଶ ସହିତ କାର୍ଯ୍ୟକରିବାକୁ ପ୍ରତିଶ୍ରୁତିବଦ୍ଧ । ଗ୍ରାମାଂଚଳର ବିକାଶ ଓ ଦାରିଦ୍ର୍ୟ ଦୂରୀକରଣ , କୃଷି , ସାମାଜିକ କଲ୍ୟାଣ ଏବଂ ବିକାଶ ଓ ସ୍ୱାସ୍ଥ୍ୟ ତଥା ଅନ୍ୟାନ କ୍ଷେତ୍ରରେ ନିରନ୍ତର ବିକାଶ ପାଇଁ ଆମେ ତତ୍ପର ରହିଛୁ ।


    କେନ୍ଦ୍ର କୃଷି ଏବଂ କୃଷକ କଲ୍ୟାଣ ମନ୍ତ୍ରୀଙ୍କ ଅଭିଭାଷଣ ନିମ୍ନରେ ପ୍ରଦତ୍ତ କରାଗଲା :


    ମହାମହିମ , ମହିଳା ଓ ଭଦ୍ରବ୍ୟକ୍ତିମାନେ ,


    1 . ଏସିଆନ ସଦସ୍ୟ ଦେଶର ମାନ୍ୟବର କୃଷି ମନ୍ତ୍ରୀଗଣ ଏବଂ ବରିଷ୍ଠ ସରକାରୀ ଅଧିକାରୀମାନଙ୍କୁ ସ୍ୱାଗତ କରିବାର ସୁଯୋଗ ମୋତେ ବେଶ ଆନନ୍ଦିତ କରିଛି ଏବଂ ଆଜି ଆମ ଏସିଆନ ବନ୍ଧୁମାନଙ୍କ ଗହଣରେ ଉପସ୍ଥିତ ରହି ଏହି ମହତ୍ୱପୂର୍ଣ୍ଣ ଅବସରରେ ସେମାନଙ୍କୁ ଉଦବୋଧନ ଦେଇ ମୁଁ ପ୍ରଶନ୍ନତା ବ୍ୟକ୍ତ କରୁଛି । ଭାରତ ସର୍ବଦା ଏସିଆନ ସହିତ ମିଶି କାମ କରିବା ପାଇଁ ଇଚ୍ଛା ରଖିଛି ଏବଂ ମୋର ବିଶ୍ୱାସ ଯେ ବିଗତ ବର୍ଷରେ ହାସଲ କରାଯାଇଥିବା ପ୍ରଗତିକୁ ହୃଦୟଙ୍ଗମ କରି ଏହି କ୍ଷେତ୍ରର ଲୋକଙ୍କୁ ଅଧିକ ଶାନ୍ତି , ପ୍ରଗତି ଏବଂ ସମୃଦ୍ଧି ଆଣିବାରେ ଆମର ସହଯୋଗ ଓ ପୂର୍ଣ୍ଣ କ୍ଷମତାକୁ ବିନିଯୋଗ କରିବା ସହିତ ଆମେ ଅନୁଭବ କରିପାରିବା ।


    2 . ଏହି କ୍ଷେତ୍ର ପାଇଁ ଭାରତର ଦୃଷ୍ଟିକୋଣ , ଭାରତର ପୂର୍ବ ଅଧିନିୟମରେ ଏସିଆନକୁ କେନ୍ଦ୍ରରେ ରଖିଛି , ଯାହା ଭାରତର ମାନ୍ୟବର ପ୍ରଧାନମନ୍ତ୍ରୀଙ୍କ ଦ୍ୱାରା ଏକାଧିକ ଅବସରରେ ଏସିଆନ ନେତୃବୃନ୍ଦଙ୍କୁ ବୁଝାଇଛନ୍ତି । 15ତମ ଭାରତ ଏସିଆନ ଶିଖର ସମ୍ମେଳନରେ ଭାଗନେବା ପାଇଁ ନିକଟରେ ନିଜର ମାନିଲା ଗସ୍ତ ଅବସରରେ ସେ ଆମର ସାଧାରଣ ଲକ୍ଷ୍ୟ ଏବଂ ଉଦ୍ଦେଶ୍ୟ ହାସଲ କରିବା ପାଇଁ ଏସିଆନ ଦେଶ ସହିତ ମିଳିମିଶି କାର୍ଯ୍ୟ କରିବା ପାଇଁ ଆମର ପ୍ରତିବଦ୍ଧତା ବିଷୟରେ ମତ ଦେଇଥିଲେ । ଆମ ପ୍ରଧାନମନ୍ତ୍ରୀଙ୍କ ଭାଷାରେ “ ଆସିଆନ୍ ସେହି ସମୟରେ ଜନ୍ମ ନେଇଥିଲା ଯେତେବେଳେ ଏକ ମହାନ ବିଶ୍ୱ ବିଭାଜନ ହୋଇଥିଲା , କିନ୍ତୁ ଆଜି ଏହା ନିଜର ସୁବର୍ଣ୍ଣ ଜୟନ୍ତୀ ପାଳନ କରୁଛି , ଏହା ଆଶାର ଏକ ଦିବ୍ୟତା ରୂପରେ ; ଶାନ୍ତି ଏବଂ ସମୃଦ୍ଧିର ଏକ ପ୍ରତୀକ ଭାବେ ଚମକୁଛି । ଭାରତର 69ତମ ସାଧାରଣତନ୍ତ୍ର ଦିବସରେ ଏସିଆନ ନେତାମାନଙ୍କୁ ମୁଖ୍ୟ ଅତିଥି ଭାବେ ସ୍ୱାଗତ କରିବା ପାଇଁ ଭାରତର 135 କୋଟି ଲୋକ ଉତ୍ସୁକତାର ସହ ଅପେକ୍ଷା କରିଛନ୍ତି । ” ଭାରତ ଏସିଆନ ଦେଶମାନଙ୍କ ସହ କାମ କରିବା ପାଇଁ ପ୍ରତିଜ୍ଞାବଦ୍ଧ ଫଳରେ ଗ୍ରାମୀଣ କ୍ଷେତ୍ରକୁ ବିକଶିତ କରାଯାଇ ପାରିବ ଏବଂ ଏସିଆନ ସମୁଦାୟ ଭିଜନ୍ 2025 ଏବଂ ସଂଯୁକ୍ତ ରାଷ୍ଟ୍ର 2030 କାର୍ଯ୍ୟସୂଚୀର କାର୍ଯ୍ୟାନ୍ୱୟନ ତଥା ନିରନ୍ତର ବିକାଶ ଦ୍ୱାରା ଗରିବୀ ଦୂର କରାଯାଇପାରିବ । ଆମେ ଏହି ଅଂଚଳରେ ଦୀର୍ଘସ୍ଥାୟୀ ଏବଂ ସମନ୍ୱିତ ବିକାଶ ପାଇଁ , ଗ୍ରାମୀଣ ବିକାଶ ଏବଂ ଦାରିଦ୍ର୍ୟ ଦୂର କରିବା , କୃଷି , ସାମାଜିକ କଲ୍ୟାଣ ଏବଂ ବିକାଶ ତଥା ସ୍ୱାସ୍ଥ୍ୟ , ଅନ୍ୟ ଲୋକମାନଙ୍କ ସହିତ ଏସିଆନ ସଦସ୍ୟଙ୍କ ସହିତ ଏକ ନିବିଡ଼ ଆନ୍ତଃ - ଆଂଚଳିକ ସହଯୋଗ ପାଇଁ ତତ୍ପର ରହିଛୁ ।


    ମହାମହିମ ମହିଳା ଏବଂ ଭଦ୍ରବ୍ୟକ୍ତିମାନେ ,


    3 . ପର୍ଯ୍ୟାବରଣ ଏବଂ ପର୍ଯ୍ୟାବରଣ ଅନୁକୂଳ ବାତାବରଣରେ ଖାଦ୍ୟ ଏବଂ ପୋଷଣ ସୁରକ୍ଷା ସୁନିଶ୍ଚିତ କରିବାର ପ୍ରମୁଖ ଉଦ୍ଦେଶ୍ୟ ସହିତ କୃଷି ଏବଂ ଖାଦ୍ୟ ସୁରକ୍ଷା ଭାରତ ସରକାରଙ୍କର ମୁଖ୍ୟ କ୍ଷେତ୍ର ମଧ୍ୟରୁ ଗୋଟିଏ । ଆମ କ୍ଷେତ୍ରରେ କୃଷିର ସନ୍ଦର୍ଭ ହେଉଛି ବିଶେଷ ଭାବେ ମହତ୍ୱପୂର୍ଣ୍ଣ କାରଣ ଆମର ଜନସଂଖ୍ୟାର ଅଧିକାଂଶ ଲୋକ ଏବେ ମଧ୍ୟ ନିଜର ଜୀବିକା ଅର୍ଜନ କରିବା ପାଇଁ କୃଷି ଉପରେ ନିର୍ଭରଶୀଳ । କୃଷି କ୍ଷେତ୍ରରେ ବିକାଶ ମାଧ୍ୟମରେ ଆମେ ବୃଦ୍ଧିପାଉଥିବା ବିନିର୍ମାଣ କ୍ଷେତ୍ରକୁ କଂଚାମାଲ ଯୋଗାଇବାରେ ଏକ ମହତ୍ୱପୂର୍ଣ୍ଣ ଭୂମିକା ତୁଲାଉଛି । ଭାରତରେ କୃଷି କ୍ଷେତ୍ର ଗ୍ରାମୀଣ ଲୋକ / ଯୁବକ ମାନଙ୍କୁ 58% ରୁ ଅଧିକ ରୋଜଗାର ପ୍ରଦାନ କରିଥାଏ ଫଳରେ ତାଙ୍କର ସିଦ୍ଧାନ୍ତର ଜୀବିକାର ସାଧନ ଉଦ୍ୟମିତାର ସୁଯୋଗ ପ୍ରଦାନ କରିପାରିବ । ଭାରତ କୃଷି ଏବଂ ସମ୍ବନ୍ଧିତ କ୍ଷେତ୍ରରେ ବହୁତ ପ୍ରଗତି ହାସଲ କରିଛି ।


    4 . ବିଗତ ଦଶକମାନଙ୍କରେ , ଭାରତ ସବୁଜ ବିପ୍ଳବ ଏବଂ ଶ୍ୱେତ ବିପ୍ଳବ ଅନୁଭବ କରିଛି , ଯାହା ଫଳରେ ଖାଦ୍ୟ ଏବଂ ଦୁଗ୍ଧ ଉତ୍ପାଦନରେ ଆତ୍ମନିର୍ଭରଶୀଳତାର ମାର୍ଗ ପ୍ରଶସ୍ତ ହୋଇଛି । ଖାଦ୍ୟ ଏବଂ ଦୁଗ୍ଧ ଉତ୍ପାଦନରେ ଆତ୍ମନିର୍ଭରଶୀଳତା ସହିତ ଆଗକୁ ବଢ଼ି , ଆମେ ଉଦ୍ୟାନ , ମତ୍ସ୍ୟପାଳନ ଏବଂ ଡାଲି ଜାତୀୟ ଫସଲ ଉତ୍ପାଦନରେ ମଧ୍ୟ ବହୁତ ଭଲ ସଫଳତା ହାସଲ କରିଛୁ , ଆଉ ଫସଲ ଉତ୍ପାଦନ ପରର ରକ୍ଷଣାବେକ୍ଷଣ ଆଉ ଶୀତଳଭଣ୍ଡାର ଭିତ୍ତିଭୂମି ଢାଂଚାର ବିକାଶରେ ସୁଧାର ଆଣିବା ପାଇଁ କାମ କରୁଛୁ । ଆମର କାର୍ଯ୍ୟକ୍ରମ ଆଉ ନୀତି କୃଷି ପ୍ରାଦ୍ୟୋଗିକୀମାନଙ୍କୁ ଆଉ ଆମର ସମସ୍ତ ନାଗରିକମାନଙ୍କୁ ଖାଦ୍ୟ ଆଉ ପୁଷ୍ଟିସାରର ସୁରକ୍ଷା ସୁନିଶ୍ଚିତ କରିବା ପାଇଁ କୃଷି କୌଶଳ ଏବଂ ପ୍ୟାକେଜିଂ ଅଭ୍ୟାସକୁ ବିକଶିତ କରିବା ପାଇଁ ଲକ୍ଷ୍ୟ ରଖିଛି , ଫଳରେ କୃଷି ସମୁଦାୟରେ ଜୀବିକାର ସୁରକ୍ଷା ସୁନିଶ୍ଚିତ କରାଯାଇ ପାରିବ ଏବଂ 2022 ସୁଦ୍ଧା କୃଷକଙ୍କ ଆୟ ଦୁଇଗୁଣ କରାଯାଇ ପାରିବ ।


    5 . ଏସିଆନ ପାଇଁ କୃଷି ହେଉଛି ମହତ୍ୱପୂର୍ଣ୍ଣ , ଯେହେତୁ ଏସିଆନ ଦେଶମାନେ , ଯେପରି ଭାରତ ଭଳି ସେମାନଙ୍କର ଅର୍ଥବ୍ୟବସ୍ଥା ହେଉଛି କୃଷିଭିତ୍ତିକ । ଏସିଆନ ଏବଂ ଭାରତ ସମାନ ଆହ୍ୱାନଗୁଡ଼ିକର ସମ୍ମୁଖିନ ହୁଅନ୍ତି ଯେପରିକି ଜଳବାୟୁ ପରିବର୍ତ୍ତନ , ଚାଷ ଉପଯୋଗୀ ଜମି ହ୍ରାସ , ଜଳ ସଂସାଧନରେ ହ୍ରାସ , କୃଷି ଶ୍ରମିକଙ୍କ ଅଭାବ ଏବଂ ରାଷ୍ଟ୍ରୀୟ ଏବଂ ଅନ୍ତରାଷ୍ଟ୍ରୀୟ ବଜାରରେ ଦରଦାମରେ ହ୍ରାସ - ବୃଦ୍ଧି ସହିତ ଯୋଡ଼ି ହୋଇଥିବା ଅନିଶ୍ଚିତତା । ଅଧିକ ମୂଲ୍ୟଯୁକ୍ତ ଫସଲ ଏବଂ ପଶୁଧନ ଦିଗରେ ବିବିଧିକରଣର ମାଧ୍ୟମରେ ହେବ ଯାହା କେବଳ କ୍ଷେତର ଆୟରେ ସୁଧାର କରିବ ନାହିଁ ବରଂ ଦୁର୍ଲଭ ପ୍ରାକୃତିକ ସଂସାଧନ ଉପରେ ଚିନ୍ତାକୁ ହ୍ରାସ କରିବ । ସୀମାପାରରୁ ସଂକ୍ରମିତ ହୋଇ ଆସୁଥିବା ଦୂରାରୋଗ୍ୟ ବ୍ୟାଧି ଅନ୍ୟ ଏକ ମହତ୍ୱପୂର୍ଣ୍ଣ କ୍ଷେତ୍ର , ଯାହାର ନିରାକରଣ ପାଇଁ ସହଯୋଗୀ ପ୍ରୟାସ ଉପରେ ଧ୍ୟାନ ଦେବା ଜରୁରୀ । ଏ କ୍ଷେତ୍ରରେ ଆମମାନଙ୍କ ମଧ୍ୟରେ ଘନିଷ୍ଠ ସହଯୋଗର ଆବଶ୍ୟକତା ରହିଛି ।


    ମହାମହିମ ମହିଳା ଏବଂ ଭଦ୍ରବ୍ୟକ୍ତିମାନେ ,


    6 . 1992 ଯେବେଠାରୁ ଭାରତ ଏସିଆନର ସହଭାଗୀ ହୋଇଛି , ସେତେବେଳଠାରୁ ଭାରତ - ଏସିଆନ ସହଭାଗୀ ଦକ୍ଷତା ବୃଦ୍ଧି ପାଇଛି ଏବଂ ସମନ୍ୱିତ ଭାବେ ଆମର ବୃଦ୍ଧି ପାଉଥିବା ଅର୍ଥନୈତିକ ବ୍ୟବସ୍ଥାକୁ ନୂତନ ଗତି ମିଳିଛି । ସଂପ୍ରତି ଭାରତ ଏବଂ ଏସିଆନ ସଦସ୍ୟ ରାଷ୍ଟ୍ରଙ୍କ ମଧ୍ୟରେ ବର୍ଷକୁ 30 ଥର ଆଲୋଚନା ହେଉଛି , ଯେଉଁଥିରେ ଶିଖର ବୈଠକ ସମେତ ଛଅଟି ମନ୍ତ୍ରୀସ୍ତରୀୟ ବୈଠକ ସାମିଲ ହୋଇଛି । ସେଥିରୁ କୃଷି ମଧ୍ୟ ଅନ୍ୟତମ । କୃଷି ଏବଂ ବନୀକରଣ କ୍ଷେତ୍ରରେ ସହଯୋଗ ବୃଦ୍ଧି ଏସିଆନ ଏବଂ ଭାରତ ମଧ୍ୟରେ ଥିବା ଗୁରୁତ୍ୱପୂର୍ଣ୍ଣ କାର୍ଯ୍ୟସୂଚୀ ।


    7 . ଆମ ଅଧିକାରୀମାନେ 2011ରେ ସ୍ଥାପିତ କୃଷି ଉପରେ ଆଧାରିତ ଏସିଆନ - ଭାରତ କାର୍ଯ୍ୟ ସମୂହ ମାଧ୍ୟମରେ ବିଚାରଧାରାର ଆଦାନ - ପ୍ରଦାନ କରୁଛନ୍ତି । କୃଷି ଏବଂ ବନୀକରଣ ଉପରେ ପ୍ରଥମ ଥର ମନ୍ତ୍ରୀସ୍ତରୀୟ ବୈଠକ 2011ରେ ଜାକର୍ତ୍ତାରେ ହୋଇଥିଲା , ଯେଉଁଥିରେ କୃଷିରେ ଏସିଆନ - ଭାରତ ସହଯୋଗ ପାଇଁ ଏକ ମଧ୍ୟବର୍ତ୍ତୀକାଳୀନ ଅବଧିର ପଦକ୍ଷେପକୁ ସ୍ୱୀକୃତି ଦିଆଯାଇଥିଲା ଆଉ 2011-2015 ମଧ୍ୟରେ ଆମ ମନ୍ତ୍ରୀମାନେ ଭାରତ - ଏସିଆନ କୃଷି ଓ ବନୀକରଣ ମନ୍ତ୍ରୀସ୍ତରୀୟ ବୈଠକ ପୂର୍ବରୁ ତିନି ଥର ସାକ୍ଷାତ ଆଲୋଚନା କରିଛନ୍ତି । ଆମେ ପାରସ୍ପରିକ ହିତ ପାଇଁ ଅନେକ ପରିଯୋଜନାରେ ଲାଗି ରହିଛୁ ଏବଂ ଆମର ବିଶେଷଜ୍ଞ , କୃଷକ , କୃଷି ବୈଜ୍ଞାନିକ ଏବଂ ଅଧିକାରୀ ଆମର ସହଯୋଗୀ କାର୍ଯ୍ୟସୂଚୀକୁ ଅଗକୁ ନେବା ପାଇଁ ନିୟମିତ ଭାବେ ଏକାଠି ହେଉଛନ୍ତି ।


    8 . ଭାରତ ଏବଂ ଏସିଆନ ସଦସ୍ୟ ଦେଶ ମଧ୍ୟରେ କୃଷି ଓ ଜଙ୍ଗଲ କ୍ଷେତ୍ରରେ ସହଯୋଗ ଦ୍ୱାରା ଆମ ସମାଜର ହିତ ଏବଂ ସମ୍ଭାବିତ ସୁଯୋଗକୁ ଧ୍ୟାନରେ ରଖି , ଖାଦ୍ୟ , କୃଷି ଏବଂ ବନୀକରଣ 2016-2020 ( AIWGAF ) ରେ ସହଯୋଗକୁ ମଜବୁତ କରିବା ପାଇଁ ବ୍ୟାପକ ଏସିଆନ - ଭାରତ କାର୍ଯ୍ୟଯୋଜନା ପ୍ରଥମରୁ ହିଁ କାର୍ଯ୍ୟକାରୀ ହେଉଛି ।


    9 . ମୁଁ ଅନୁରୋଧ କରୁଛି କି ନୂଆଦିଲ୍ଲୀସ୍ଥିତ ସମସ୍ତ ଏସିଆନ ଦୂତାବାସ ଏବଂ ଜାକର୍ତ୍ତାରେ ଏସିଆନ ପାଇଁ ଆମର ନୂତନ ଆବାସିକ ମିଶନର ପୂର୍ଣ୍ଣକାଳୀନ ରାଜଦୂତ ଓ ଏସିଆନ ଦେଶ ବିଭିନ୍ନ ରାଷ୍ଟ୍ର ସହିତ ମିଶି ସହଯୋଗ ବଢ଼ାଇବେ , ଆମ ସହଯୋଗର ପ୍ରଭାବୀ କାର୍ଯ୍ୟାନ୍ୱୟନ ପ୍ରକ୍ରିୟାରେ ସଂପୂର୍ଣ୍ଣଭାବେ ସାମିଲ ହେବା ପାଇଁ ମଧ୍ୟ ଅନୁରୋଧ କରାଯିବ । ଆମର ଲୋକଙ୍କ ହିତ ପାଇଁ କୃଷି ଏବଂ ଖାଦ୍ୟ କ୍ଷେତ୍ରରେ କାର୍ଯ୍ୟସୂଚୀ ପ୍ରସ୍ତୁତ କରାଯିବ ।


    10 . ମୁଁ ଏହା କହି ନିଷ୍କର୍ଷ ବାହାର କରିବାକୁ ଚାହିଁବି କି ଆମର ସଂପର୍କ ମହତ୍ୱପୂର୍ଣ୍ଣ ପ୍ରତିଶୃତି ଏବଂ କ୍ଷମତା ରଖିଛି । ମୋର ବିଶ୍ୱାସ ଯେ ଆମେ ଖାଦ୍ୟ ନିରାପତା ଓ ସୁରକ୍ଷା , କୃଷି ପ୍ରାଦ୍ୟୋଗିକ , ଖାଦ୍ୟ ପ୍ରକ୍ରିୟାକରଣ , ମୂଲ୍ୟ ଶୃଙ୍ଖଳା , କୃଷି ବିପଣନ ଏବଂ ଦକ୍ଷତା ବୃଦ୍ଧି କ୍ଷେତ୍ରରେ ନିଜ - ନିଜର ସହଯୋଗ ଉପରେ ଆଗକୁ ବଢ଼ିବା ପାଇଁ ଏହି ସୁଯୋଗକୁ ଉପଯୋଗ କରିବା ଏବଂ ତାକୁ ନୂତନ ଶୀଖରକୁ ନେଇଯିବା ଯେପରିକି ଆମେ ଏକ ଭଲ ହାରରେ ଆଗକୁ ବଢ଼ୁଛୁ , ବିଶ୍ୱ ଅର୍ଥବ୍ୟବସ୍ଥା ପାଇଁ ଏସୀୟ କ୍ଷେତ୍ର ପ୍ରମୁଖ ପ୍ରେରଣା ଶକ୍ତି ଭାବେ ବିକଶିତ ହେଉଛି । ଆମେ ଯେତେବେଳେ ଏକ ଆରାମଦାୟକ ଏବଂ ସନ୍ତୋଷଜନକ ପଥରେ ଯାତ୍ରା କରିଛୁ , ଏହା ଆଗକୁ ମଧ୍ୟ ଅସୀମିତ ସୁଯୋଗ ପ୍ରଦାନ କରିବ । ଆମର ସାମୁହିକ ଇଚ୍ଛା , ଦୃଢ଼ସଙ୍କଳ୍ପ ଏବଂ ସଚ୍ଚୋଟତାର ସହ ପ୍ରୟାସରେ ଆମେ ନିଜ ସମ୍ପର୍କକୁ ବହୁତ ଅଧିକ ଉଚ୍ଚକୁ ନେଇ ପାରିବା ।


    ଆପଣ ସମସ୍ତେ ଏଠାରେ ଉପସ୍ଥିତ ଥିବାରୁ ଆପଣମାନଙ୍କୁ ବହୁତ - ବହୁତ ଧନ୍ୟବାଦ ।


    ************

    
    
    (Release ID: 1516771) Visitor Counter : 16