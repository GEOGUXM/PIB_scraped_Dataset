      ପ୍ରତିରକ୍ଷା ମନ୍ତ୍ରଣାଳୟ

      18 ସାହସୀ ପିଲାଙ୍କୁ ମିଳିବ ରାଷ୍ଟ୍ରୀୟ ବୀରତା ପୁରସ୍କାର
      • 3 ପିଲାଙ୍କୁ ମରଣୋତ୍ତର ଭାବେ ଏହି ପୁରସ୍କାର ଦିଆଯିବ

      Posted On: 18 JAN 2018 8:57PM by PIB Bhubaneshwar

    7 ଜଣ ବାଳିକାଙ୍କ ସମେତ 18 ଜଣ ପିଲାଙ୍କୁ ରାଷ୍ଟ୍ରୀୟ ବୀରତା ପୁରସ୍କାର ଲାଗି ଚୟନ କରାଯାଇଛି । 3 ଜଣ ସାହସୀ ପିଲାଙ୍କୁ ମରଣୋତ୍ତର ଭାବେ ଏହି ପୁରସ୍କାର ପ୍ରଦାନ କରାଯିବ । ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ 2018 ଜାନୁଆରୀ 24ରେ ଏହି ପିଲାମାନଙ୍କୁ ପୁରସ୍କାର ପ୍ରଦାନ କରିବେ । ଏହି ସାହସୀ ପିଲାମାନେ ରାଜପଥରେ ଆୟୋଜିତ ହେବାକୁ ଥିବା ଗଣତନ୍ତ୍ର ଦିବସ ପରେଡ 2018 ରେ ଅଂଶଗ୍ରହଣ କରିବେ , ଯେଉଁଥିରେ କି ସେମାନେ ମୁଖ୍ୟ ଆକର୍ଷଣର କେନ୍ଦ୍ର ମଧ୍ୟରେ ଅନ୍ୟତମ ହେବେ ।


    ପ୍ରତିଷ୍ଠିତ ଭାରତ ପୁରସ୍କାର ଉତ୍ତର ପ୍ରଦେଶର 18 ବର୍ଷୀୟ କୁମାରି ନାଜିଆକୁ ପ୍ରଦାନ କରାଯିବ , ଯିଏକି ତାଙ୍କ ଘର ପାଖରେ ଦଶନ୍ଧି ଧରି ଚାଲି ଆସୁଥିବା ଅବୈଧ ଜୁଆ ଏବଂ ସଟ୍ଟାବାଜି ବିରୋଧରେ ସ୍ୱର ଉଠାଇଥିଲେ । ଜୀବନରୁ ମାରିଦେବା ଧମକ ସତ୍ତ୍ୱେ ମଧ୍ୟ ସେ ନିଜର ସଂଘର୍ଷ ଜାରି ରଖିଥିଲେ ।


    ପ୍ରତିଷ୍ଠିତ ଗୀତା ଚୋପ୍ରା ପୁରସ୍କାର କର୍ଣ୍ଣାଟକର 14 ବର୍ଷୀୟ କୁମାରି ନେତ୍ରାବତୀ ଏମ . ଚଭନଙ୍କୁ ପ୍ରଦାନ କରାଯିବ , ଯିଏକି ଦୁଇ ଜଣ ବାଳକଙ୍କୁ ବଂଚାଇବାକୁ ଯାଇ ନିଜର ପ୍ରାଣ ଦେଇଥିଲେ ।


    ସଞ୍ଜୟ ଚୋପ୍ରା ପୁରସ୍କାର ପଞ୍ଜାବର 17.5 ବର୍ଷୀୟ ମାଷ୍ଟର କରନବୀର ସିଂଙ୍କୁ ପ୍ରଦାନ କରାଯିବ , ଯିଏକି ନିଜର ନିରନ୍ତର ପ୍ରୟାସ ଏବଂ ଅସୀମିତ ସାହସ ଫଳରେ ଅନେକ ବହୁମୂଲ୍ୟ ଜୀବନ ରକ୍ଷା କରିଥିଲେ ।


    ମେଘାଳୟର ମାଷ୍ଟର ବେଟଶୱାଜନ ପେଇନଲାଙ୍ଗ ( 14 ବର୍ଷ ) , ଓଡିଶାର କୁମାରି ମମତା ଦଳାଇ ( 7.5 ବର୍ଷ ) ଏବଂ କେରଳର ମାଷ୍ଟର ସେବାଷ୍ଟିୟନ ଭିନସେଂଟ ( 13.5 ବର୍ଷ ) ଙ୍କୁ ବାପୁ ଗୈଧାନି ପୁରସ୍କାର ପ୍ରଦାନ କରାଯିବ । ବେଟଶୱାଜନ ସାହସର ସହିତ ନିଜ ଭାଇକୁ ଜୀବନ୍ତ ଜଳିଯିବାରୁ ଉଦ୍ଧାର କରିଥିଲେ । ମମତା ଦଳାଇ ନିଜର ଏକ ସାଙ୍ଗକୁ କୁମ୍ଭୀର କବଳରୁ ଉଦ୍ଧାର କରିଥିଲେ । ସେବାଷ୍ଟିଅନ ରେଳ ଧାରଣା ଉପରେ ଏକ ଦୁର୍ଘଟଣାରୁ ନିଜ ସାଙ୍ଗକୁ ରକ୍ଷା କରିଥିଲେ ।


    ପୁରସ୍କାର ପ୍ରାପ୍ତ କରୁଥିବା ଅନ୍ୟ ପିଲାମାନେ ହେଲେ - କୁମାରି ଲକ୍ଷ୍ମୀ ଯାଦବ ( ଛତିଶଗଡ ) , କୁମାରି ମନସା ଏନ , ମାଷ୍ଟର ଏନ . ର୍ଶାଗପନ କୋଂନୟାକ , ମାଷ୍ଟର ୟୋଆକନେଇ , ମାଷ୍ଟର ଚିଂଗଇ ବାଂଗସା ( ସମସ୍ତେ ନାଗାଲାଣ୍ଡର ) , କୁମାରି ସମୃଦ୍ଧି ସୁଶୀଲ ଶର୍ମା ( ଗୁଜୁରାଟ ) , ମାଷ୍ଟର ଜୋନଂଟୁଲାଙ୍ଗା , ସ୍ୱର୍ଗୀୟ ମାଷ୍ଟର ଏଫ ଲାଲଚନ୍ଦମା ( ଦୁଇ ଜଣ ମିଜୋରାମରୁ ) , ମାଷ୍ଟର ପଙ୍କଜ ସେମବାଲ ( ଉତ୍ତରାଖଣ୍ଡ ) , ମାଷ୍ଟର ନଦଫ ମେହମ୍ମୁଦ ଅବଦୁଲ ରଉଫ ( ମହାରାଷ୍ଟ୍ର ) , ସ୍ୱର୍ଗୀୟ କୁମାରି ଲୋକ୍ରାକପମ ରାଜେଶ୍ୱରୀ ଛାନୁ ( ମଣିପୁର ) ଏବଂ ମାଷ୍ଟର ପଙ୍କଜ କୁମାର ମହନ୍ତ ( ଓଡିଶା ) ।


    ରାଷ୍ଟ୍ରପତି ଶ୍ରୀ ରାମ ନାଥ କୋବିନ୍ଦ ଏବଂ ଅନ୍ୟ ଗଣମାନ୍ୟ ବ୍ୟକ୍ତି ଏହି ପିଲାମାନଙ୍କୁ ଭେଟିବେ । ଭାରତୀୟ ବାଳ କଲ୍ୟାଣ ପରିଷଦ ଦ୍ୱାରା ରାଷ୍ଟ୍ରୀୟ ବୀରତା ପୁରସ୍କାରର ଆରମ୍ଭ କରାଯାଇଥିଲା ।


    ଏହି ପୁରସ୍କାର ଅନ୍ତର୍ଗତ ଏକ ମେଡାଲ , ପ୍ରମାଣ ପତ୍ର ଏବଂ ନଗଦ ଧନରାଶି ପ୍ରଦାନ କରାଯାଇଥାଏ । ବିଦ୍ୟାଳୟ ଶିକ୍ଷା ଶେଷ କରିବା ପର୍ଯ୍ୟନ୍ତ ସେମାନଙ୍କୁ ଆର୍ଥିକ ସହାୟତା ମଧ୍ୟ ପ୍ରଦାନ କରାଯାଇଥାଏ । କେତେକ ରାଜ୍ୟ ସରକାର ମଧ୍ୟ ସେମାନଙ୍କୁ ଆର୍ଥିକ ସହାୟତା ପ୍ରଦାନ କରିଥା ’ ନ୍ତି ।


    1957ରୁ ଏପର୍ଯ୍ୟନ୍ତ 963 ଜଣ ସାହସୀ ପିଲାମାନଙ୍କୁ ଏହି ପୁରସ୍କାର ପ୍ରଦାନ କରାଯାଇଛି ଯେଉଁମାନଙ୍କ ମଧ୍ୟରେ 680 ବାଳକ ଏବଂ 283 ବାଳିକା ରହିଛନ୍ତି ।


    *************

    
    
    (Release ID: 1517296) Visitor Counter : 4