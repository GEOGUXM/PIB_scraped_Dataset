      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ‘ଖେଲୋ ଇଣ୍ଡିଆ’ ସ୍କୁଲ କ୍ରୀଡା ପ୍ରଥମ ସଂସ୍କରଣକୁ ଉଦ୍ଘାଟନ କରିବା ଅବସରରେ ପ୍ରଧାନମନ୍ତ୍ରୀଙ୍କ ଅଭିଭାଷଣ
      Posted On: 31 JAN 2018 4:11PM by PIB Bhubaneshwar


    ମନ୍ତ୍ରୀ ପରିଷଦରେ ମୋର ସାଥୀ କର୍ଣ୍ଣେଲ ରାଜ୍ୟବର୍ଦ୍ଧନ ସିଂହ ରାଠୋର , ଶ୍ରୀ ଅନୀଲ ବୈଜଲ ମହାଶୟ , ଶ୍ରୀ ରାହୁଲ ଭଟ୍ଟନାଗର ମହାଶୟ , ଶ୍ରୀ ନରେନ୍ଦ୍ର ବାତ୍ରା ମହାଶୟ , ସୁଶୀଲ କୁମାର ମହାଶୟ , ଦେଶ ଏବଂ ଦୁନିଆରେ ଭାରତର ନାମକୁ ଉଜ୍ଜ୍ୱଳ କରିଥିବା ସମସ୍ତ ଖେଳାଳୀ ଏବଂ ସେମାନଙ୍କର ଗୁରୁଜନ , ଆଉ ଭବିଷ୍ୟତରେ ଦେଶର ନାମକୁ ଉଜ୍ଜ୍ୱଳ କରିବାର ସଂକଳ୍ପ ନେଇକରି , ମନ-ପ୍ରାଣ ସହିତ ଏକାଠି ହୋଇଥିବା , ଦେଶର କୋଣ ଅନୁକୋଣରୁ ଆସିଥିବା ମୋର ସମସ୍ତ ଯୁବ ସାଥୀ । ମୁଁ ଆପଣ ସମସ୍ତଙ୍କୁ ହୃଦୟର ସହିତ ସ୍ୱାଗତ କରୁଛି ।


    ଭାରତର ପ୍ରତ୍ୟେକ କୋଣ ଅନୁକୋଣରୁ 17 ବର୍ଷରୁ କମ୍ ବୟସର ଉଦୀୟମାନ ଖେଳାଳୀ ଆଜି ଆମମାନଙ୍କ ମଧ୍ୟରେ ଅଛନ୍ତି । ‘ ଖେଲୋ-ଇଣ୍ଡିଆ ’ - ଏହା ଏକ କାର୍ଯ୍ୟକ୍ରମ ନୁହେଁ , ଏହା ହେଉଛି ଏକ ମିଶନ । ଭାରତର ଜନ-ସାଧାରଣଙ୍କ ସ୍ୱଭାବରେ କ୍ରୀଡା କିଭଳି ପ୍ରାଥମିକତା ପାଇବ , ମା-ବାପାମାନେ ମଧ୍ୟ ପିଲାଙ୍କ କ୍ୟାରିୟରରେ ଖେଳର ମହତ୍ୱକୁ ଅନୁଭବ କରନ୍ତୁ । ଶିକ୍ଷକମାନେ ସ୍କୁଲ ବାତାବରଣରେ , ଆମର ଶିକ୍ଷଣ ପରିବେଶ ମଧ୍ୟରେ ଖେଳକୁ ଜୀବନ ବିକାଶର ଏକ ମହତ୍ୱପୁର୍ଣ୍ଣ ଦିଗ ରୂପେ ଦେଖନ୍ତୁ । ଏହି ଭାବ କିପରି ଦୃଢୀଭୂତ ହେଉ , ପାଞ୍ଚ-ସାତ କାମ ମଧ୍ୟରୁ ଅଗ୍ରାଧିକାର ସ୍ଥିର କରିବାର ଅଛି ତ ଖେଳ ଅଗ୍ରାଧିକାର ତାଲିକାରେ ରହୁ ।


    ଆଜି ସବୁ କାମ ଶେଷ କରିବା ପରେ ଚାଲ ଏବେ ସମୟ ବଂଚିଛି , ଟିକେ ଖେଳି ନେବା ; ତା ବଦଳରେ ଆସନ୍ତୁ ଖେଳିବା ମଧ୍ୟ , ପ୍ରସ୍ପୁଟିତ ହେବା ମଧ୍ୟ- ଏହି ସଂକଳ୍ପ ସହିତ ଆମେ କିପରି ଆଗକୁ ବଢି ପାରିବା ? ଭାରତର ନାମକୁ ଉଜ୍ଜ୍ୱଳ କରିଥିବା ଯେଉଁ ଖେଳାଳୀମାନେ ଏଠାରେ ବସିଛନ୍ତି , ସେମାନେ ଖାଲି ଏମିତିରେ ଖେଳାଳୀ ହୋଇଯାଇ ନାହାନ୍ତି । କେହି ସେମାନଙ୍କ ଭିତରେ ପ୍ରତିଭା ଦେଖିଲେ , କିଏ ତାହାକୁ ସାକାର କରିବାକୁ ଚେଷ୍ଟା କଲେ । ପ୍ରାରମ୍ଭରେ ମା-ବାପା ଅଟକାଇବାକୁ ପ୍ରୟାସ କରିଥିବେ । ସ୍କୁଲରେ ମଧ୍ୟ କେବେ -କେବେ କୁହାଯାଇଥିବ , ଆରେ ତମେ ତ ପଢା-ଲେଖାରେ ଏତେ ତେଜସ୍ୱୀ ଅଛ , ଏହି ଖେଳକୁଦରେ ସମୟ କାହିଁକି ନଷ୍ଟ କରୁଛ ? ଏଭଳି ବହୁତ କିଛି ପ୍ରତିବନ୍ଧକ ଆସିଥିବ । କିନ୍ତୁ କିଏ ଥିବେ ଯିଏ ସେହି ଖେଳାଳୀଙ୍କ ଅଙ୍ଗୁଳି ଧରି ଆଗକୁ ବଢାଇ ନେଇଥିବେ , ଲକ୍ଷ୍ୟ ହାସଲ ଆଡକୁ ନେଇ ଯିବା ପାଇଁ ତାଙ୍କୁ ପ୍ରସ୍ତୁତ କରିଥିବେ ଏବଂ ସେ ନିଜେ-ନିଜକୁ ଏଥିରେ ମଜାଇ ରଖିଥିବେ ।


    ଆଜି ଭାରତରେ ପ୍ରତିଭାର ଅଭାବ ନାହିଁ । ଶହେ ପଚିଶ କୋଟିର ଦେଶ , 35 ରୁ କମ୍ ବୟସର 65 ପ୍ରତିଶତ ଯୁବକ- କ ’ ଣ ହିନ୍ଦୁସ୍ଥାନ କ୍ରୀଡା ଜଗତରେ ନିଜର ନାମ ଉଜ୍ଜ୍ୱଳ କରିପାରିବ ନାହିଁ ? ଆମେ କହୁ କି ଭାରତକୁ ବହୁତ ଆଗକୁ ବଢିବା ଦରକାର । ଭାରତକୁ ଆଗକୁ ବଢିବାର ଅର୍ଥ ଏହା ନୁହେଁ ଯେ ଖାଲି ସୈନ୍ୟ ଶକ୍ତି ବଢିଯିବ , ତ ଭାରତ ଆଗକୁ ବଢିଯିବ , କେବଳ ଆର୍ଥିକ ସ୍ଥିତି ସୁଦୃଢ଼ ହୋଇଯିବ ତ ଭାରତ ଆଗକୁ ବଢ଼ିଯିବ । ଆଜ୍ଞା ନୁହେଁ- ଭାରତ ବିଶ୍ୱରେ ଉଚ୍ଚତମ ଶିଖରକୁ ସେତେବେଳେ ପ୍ରାପ୍ତ କରିବ ଯେତେବେଳେ ଆମେ ଜୀବନର ସମସ୍ତ କ୍ଷେତ୍ରରେ- ନୋବେଲ ପୁରସ୍କାର ମିଳିଥାଏ ତ ତେବେ ମଧ୍ୟ ଧାଡ଼ିରେ କେବଳ ଭାରତ ହିଁ ଭାରତ ଦେଖାଯାଉ , ଚଳଚ୍ଚିତ୍ର ତାରକାଙ୍କୁ ଦୁନିଆର ଓସ୍କାର ପୁରସ୍କାର ମିଳୁଛି ତ ଭାରତ ହିଁ ଭାରତ ଦେଖାଯାଉ , ଦୁନିଆର ବୈଜ୍ଞାନିକଙ୍କ ବିଷୟରେ ଚର୍ଚ୍ଚା ହେଉଛି ତ ଭାରତ ହିଁ ଭାରତ ଦୃଷ୍ଟିକୁ ଆସୁ , ଖେଳର ଚର୍ଚ୍ଚା ହେଉ ତ ଭାରତ ହିଁ ଭାରତ ଦୃଷ୍ଟିକୁ ଆସୁ । ଜୀବନର ପ୍ରତ୍ୟେକ କ୍ଷେତ୍ରରେ ଯଦି ଆମେ ଭାରତକୁ ବିଶ୍ୱର ଶୀର୍ଷରେ ପହଂଚାଇବାର ସଂକଳ୍ପ କରି ଚାଲିବା- ଆଜି ନୁହେଁ ତ କାଲି ଏହା ହୋଇ କରି ରହିବ । ଆଉ ମୁଁ ଏହା ଆତ୍ମବିଶ୍ୱାସର ସହିତ ଏଥିପାଇଁ କହୁଛି କାରଣ ମୋତେ ଦେଶର ପ୍ରତିଭାମାନଙ୍କ ମଧ୍ୟରେ , ଦେଶର ଯୁବ ପିଢିମାନଙ୍କ ଉପରେ ସଂପୂର୍ଣ୍ଣ ଭରସା ଅଛି ।


    ଖେଲୋ ଇଣ୍ଡିଆ କାର୍ଯ୍ୟକ୍ରମ - ଯେପରି କି ମୁଁ କହିଲି କି ଏକ ପ୍ରତିଦ୍ୱନ୍ଦିତା ହୋଇଯିବ , ଜିତିଲାବାଲାଙ୍କୁ ପଦକ ମିଳିଯିବ- ଏତିକି ନୁହେଁ । ଏକ ବୌଦ୍ଧିକ ଅଭିବ୍ୟକ୍ତି ସହିତ , ଏକ ବିସ୍ତୃତ ଲକ୍ଷ୍ୟ ନେଇ ତୃଣମୂଳ ସ୍ତରରେ ସେ ହୁଏତ ଭିତ୍ତିଭୂମି ବିକାଶ କରିବାର ହେଉ , ତାଲିମର , ପ୍ରଶିକ୍ଷଣର ବିଷୟ ହେଉ , ମାନବ ସମ୍ବଳ ବିକାଶର କଥା ହେଉ , ଖେଳର ନିୟମ ତଳ ସ୍ତର ପର୍ଯ୍ୟନ୍ତ ସମାନ ଭାବେ ପହଂଚୁ , ଖେଳ ପଡ଼ିଆ ବିଷୟରେ ସୂଚନା ଶେଷ ସ୍ତର ପର୍ଯ୍ୟନ୍ତ ଠିକ୍ ହେଉ ; ଗୋଟିଏ-ଗୋଟିଏ ଜିନିଷ ଉପରେ ଧ୍ୟାନ ଦେଇ ଖେଳକୁ ବୈଜ୍ଞାନିକ କୌଶଳ ପ୍ରୟୋଗ କରି ବିକଶିତ କରିବାର ପ୍ରୟାସ ଆରମ୍ଭ ହୋଇଛି ।


    ସବୁଠାରୁ ବଡ଼ କଥା ହେଉଛି ପ୍ରତିଭାଙ୍କୁ ଖୋଜିବା , ଦେଶର କୋଣ ଅନୁକୋଣରୁ ପ୍ରତିଭା ଖୋଜିବା । ଆଉ ସେହି ପ୍ରତିଭା , ଅନଲାଇନ ପରୀକ୍ଷା ଦେଇ ଖୋଜାଯାଇ ପାରିବ ନାହିଁ । ଖେଳ ବିଷୟରେ କିଏ କେତେ ଭଲ ଉତ୍ତର ଦେଉଛି ଏହାଦ୍ୱାରା ହୁଏ ନାହିଁ । ଖେଳ ପାଇଁ ପ୍ରତିଭା ଖେଳ ପଡ଼ିଆରୁ ହିଁ ବାହାରି ଥାଆନ୍ତି , ଖେଳ ପଡ଼ିଆରୁ ହିଁ ବିକଶିତ ହୋଇ ଥାଆନ୍ତି । ଆଉ ଏଥିପାଇଁ ସ୍କୁଲ ସ୍ତରରେ କ୍ରମାଗତ ଭାବେ ଖେଳ ଚାଲୁ ରହୁ , ସେମାନଙ୍କର ରେକର୍ଡ ବଜାୟ ରହୁ , ସେହି ରେକର୍ଡ ବଜାୟ ରଖି ସେଥିରୁ ତେଜସ୍ୱୀ ପ୍ରତିଭାମାନଙ୍କୁ ବଛାଯାଉ । ଆଉ ପ୍ରକୃତ ଅର୍ଥରେ ତେଜସ୍ୱୀ ପ୍ରତିଭାମାନଙ୍କୁ ସୁଯୋଗ ମିଳିବ ଆଉ ସେହି ପ୍ରତିଭାମାନଙ୍କୁ ଭଲ ପ୍ରଶିକ୍ଷଣ ମିଳିବ ତ ମୋର ବିଶ୍ୱାସ ଅଛି ମୋ ଦେଶର ଯୁବକ ପ୍ରଶିକ୍ଷଣ ପାଇଁ ନିଜକୁ ନିଜେ ଯେତିକି ନିୟୋଜିତ କରିବେ , ଯୋଡ଼ିବେ , ପରିଶ୍ରମ କରିବେ ; ସେମାନେ କେବେ ହେଲେ ମଧ୍ୟ ପଛକୁ ଫେରିବ ନାହିଁ , ସେ ପରିଣାମ ଆଣି କରି ରହିବେ ।


    ଆଉ ଏଥିପାଇଁ ପ୍ରତିଭା ଅନ୍ୱେଷଣ ପରେ , ସରକାର ଏକ ମହତ୍ୱପୂର୍ଣ୍ଣ ନିର୍ଣ୍ଣୟ କରିଛନ୍ତି । ସାରା ଦେଶରେ ପାଖାପାଖି ଖେଳ ସହିତ ଜଡିତ ଏକ ହଜାର ପିଲାଙ୍କୁ ମନୋନୀତ କରାଯିବ । ଯିଏ ହେଉଛନ୍ତି ତେଜସ୍ୱୀ , ଯିଏ ହେଉଛି ସାମର୍ଥ୍ୟବାନ , ଯେଉଁମାନଙ୍କଠାରେ ଜନ୍ମଗତ ଗୁଣ ଅଛି , କ୍ରୀଡା ପାଇଁ ଯେଉଁ ସାମର୍ଥ୍ୟ ଦରକାର , ଗୁଣ ଆବଶ୍ୟକ- ତାଙ୍କ ମଧ୍ୟରେ ଅଛି , ପ୍ରତ୍ୟେକ କଷଟିକୁ ଅତିକ୍ରମ କରି ବାହାରି ଆସିଥାନ୍ତି- ଏଭଳି 1000 ପିଲାଙ୍କୁ ପ୍ରତ୍ୟେକ ବର୍ଷ ପାଞ୍ଚ ଲକ୍ଷ ଟଙ୍କାର ରାଶି ଦିଆଯିବ ।


    ପ୍ରତ୍ୟେକ ବର୍ଷ ଏକ-ଏକ ହଜାର ପିଲାଙ୍କୁ ମନୋନୀତ କରାଯିବ । ପାଞ୍ଚ ବର୍ଷରେ , ଆମ ଦେଶରେ , ଆମ ପାଖରେ ଏଭଳି ପାଞ୍ଚ ହଜାର ପିଲା ଥିବେ ଯେଉଁମାନଙ୍କ ମଧ୍ୟରେ ଏହି ଜନ୍ମଗତ ଗୁଣ ଥିବ । ଆଗକୁ ବଢିବା ପାଇଁ ପ୍ରଶିକ୍ଷଶ ବ୍ୟବସ୍ଥା ହେବ , ଦୁନିଆର ସର୍ବୋତ୍ତମ ପ୍ରଶିକ୍ଷକ ସେମାନଙ୍କ ପାଇଁ ଉପଲବ୍ଧ ହେବେ , ଦୁନିଆରେ ଯେଉଁଠାରେ ମଧ୍ୟ ଉତ୍ତମ ପ୍ରଶିକ୍ଷଣ ଥିବ , ସେଠାକୁ ଯିବାର ସୁଯୋଗ ମିଳିବ ଏବଂ ସେମାନଙ୍କର ମାତା-ପିତାଙ୍କୁ ମଧ୍ୟ ଆର୍ଥିକ କାରଣରୁ ପିଲାମାନଙ୍କୁ କେବେ ଅଟକାଇ ଦେଉଥିଲେ , ଆଉ ଏହା ଅନୁଭବ ହୋଇଛି କି ଏହି ଦିନମାନଙ୍କରେ ଭାରତରେ ଗାଁର ପିଲା ଆଗକୁ ଆସୁଛନ୍ତି , ଦ୍ୱିତୀୟ ଶ୍ରେଣୀ ସହରର ପିଲା ଆଗକୁ ଆସୁଛନ୍ତି । ଏବେ ସେମାନଙ୍କ ପରିବାର ପାଖରେ ସଂସାଧନ ନାହିଁ ତ ଭାରତର ଏକ ରତ୍ନ ସେଠାରେ ଅଟକି ଯିବ । ଆଉ ଏଥିପାଇଁ ପାଞ୍ଚ ଲକ୍ଷ ଟଙ୍କାର ବ୍ୟବସ୍ଥା , ପରିବାରର ସମର୍ଥନ ମଧ୍ୟ ତାକୁ ମିଳିବ । ତା ପାଇଁ କି ପ୍ରକାରର ପୁଷ୍ଟିକର ଖାଦ୍ୟର ଆବଶ୍ୟକତା ରହିଛି , ତାର ମାନସିକ ସ୍ଥିତି ପାଇଁ କ ’ ଣ କରିବା ଦରକାର-ଏହି ସମସ୍ତ କଥା ଉପରେ ପ୍ରଶିକ୍ଷଣ ଦେବା ଉପରେ କାର୍ଯ୍ୟ ହେବ ।


    ଆମେ ଆଉ ଏକ ମହତ୍ୱପୂର୍ଣ୍ଣ ପରିବର୍ତ୍ତନ କରିଛୁ-ଏବେ ଯେତେବେଳେ ଭାରତୀୟ ଖେଳାଳୀ ଭାରତର ନାମ ଉଜ୍ଜ୍ୱଳ କରି ଆସୁଛନ୍ତି ତ ରାଜ୍ୟରେ ଏକ ଆନନ୍ଦ ଦାୟକ ବାତାବରଣ ସୃଷ୍ଟି ହେଉଛି , ରାଜ୍ୟ ଗୁଡିକ ଅନେକ ପ୍ରକାରର ପୁରସ୍କାର ଘୋଷଣା କରିଥାନ୍ତି , ସାଧାରଣ ସମାଜରୁ ମଧ୍ୟ ଲୋକ ପୁରସ୍କାର ଘୋଷଣା କରିଥାନ୍ତି , କିନ୍ତୁ ଏବେ ସେମାନଙ୍କର ଯିଏ ପ୍ରଶିକ୍ଷକ ଥାଆନ୍ତି , ଶେଷ ମୁହୂର୍ତ୍ତ ପର୍ଯ୍ୟନ୍ତ ଯହାଙ୍କ ସହିତ ତାଙ୍କର ସଂପର୍କ ରହିଥାଏ- ତାଙ୍କୁ ସ୍ୱୀକୃତି ଦିଆଯାଉଛି ।


    ଏହାତ କରିବା ଦରକାର , କିନ୍ତୁ ବାଳକ ଅବସ୍ଥାରେ ଯେଉଁ ଗୁରୁ ତାଙ୍କୁ ଅନ୍ୱେଷଣ କରିଛନ୍ତି , ପ୍ରାରମ୍ଭିକ ଅବସ୍ଥାରେ ଯେଉଁ ଗୁରୁ ଦୁଇ-ଚାରି-ପାଞ୍ଚ ବର୍ଷ ଲାଗି ତାଙ୍କୁ ପ୍ରସ୍ତୁତ କରିଛନ୍ତି , ଆଗକୁ ନୂଆ ନୂଆ ଗୁରୁ ମିଳି ଚାଲିଥିବେ କିନ୍ତୁ ପ୍ରାରମ୍ଭିକ ଅବସ୍ଥାରେ ଯେଉଁ ଗୁରୁ ମିଳିଥିଲେ , ତାଙ୍କରି ଠାରୁ ସେ ଜୀବନରେ ଏହି କ୍ଷେତ୍ରରେ ଆଗକୁ ବଢ଼ିଛି । ଆଉ ଏଥିପାଇଁ ଆମେ ସ୍ଥିର କରିଛୁ କି ଯେଉଁ ଖେଳାଳୀ ନାମ ଉଜ୍ଜ୍ୱଳ କରୁଛନ୍ତି , ସେମାନଙ୍କ ପାଇଁ , ସେମାନଙ୍କ ପାଇଁ ଯାହା ପୁରସ୍କାର ସ୍ଥିର ହେଉଛି , ସେଥିରୁ ମଧ୍ୟ ତାଙ୍କ ପ୍ରଶିକ୍ଷକଙ୍କ ପାଇଁ ସ୍ଥିର ହେଉଛି- ଏବେ ସେହି ଖେଳାଳୀଙ୍କ ସମ୍ପୂର୍ଣ୍ଣ ଜୀବନକାଳରେ ଯେଉଁ-ଯେଉଁ ଗୁରୁମାନଙ୍କର ଯୋଗଦାନ ରହିଛି- ସେମାନେ ମଧ୍ୟ ପୁରସ୍କାରର ଅଧିକାରୀ ହେବେ । ଏହା ବହୁତ ବଡ଼...ଆଉ ଏଥିପାଇଁ କ୍ରୀଡା ନିମନ୍ତେ ଯେଉଁ ଲୋକମାନେ ସମର୍ପିତ ହୋଇଥାଆନ୍ତି ସେମାନେ ଧନ ଏବଂ ପ୍ରସିଦ୍ଧି ପାଇଁ ନୁହେଁ , ସେମାନଙ୍କ ମଧ୍ୟରେ ଏକ ଇଚ୍ଛାଶକ୍ତି ରହିଥାଏ । ଆପଣମାନେ ମଧ୍ୟ ଦେଖିଥିବେ ଯେତେବେଳେ ଅନ୍ତରାଷ୍ଟ୍ରୀୟ ଖେଳ ପ୍ରତିଯୋଗିତା ହୋଇଥାଏ ଏବଂ ଭାରତର ଖେଳାଳୀ ଯେବେ ଖେଳିଥା ’ ନ୍ତି- ସେ ଲଢ଼େଇ କରିଥା ’ ନ୍ତି , ସଂପୂର୍ଣ୍ଣ ଭାବେ ମନ ପ୍ରାଣ ଲଗାଇ ଦେଇଥା ’ ନ୍ତି । କିନ୍ତୁ ଯେମିତି ହିଁ ବିଜୟୀ ହୋଇ ତାଙ୍କ ହାତକୁ ତ୍ରିରଙ୍ଗା ଆସିଥାଏ , ତାଙ୍କ ସଂପୂର୍ଣ୍ଣ ଶରୀରର ପରିଭାଷା ବଦଳି ଯାଇଥାଏ । ସମସ୍ତ ଥକାପଣ ଦୂର ହୋଇ ଯାଇଥାଏ । କୌଣସି ଠାରେ ଆଘାତ ଲାଗିଥାଉ , ରକ୍ତ ବାହାରି ଥାଉ , ସବୁ କିଛି ଭୁଲି ଯାଇଥାଏ । ହାତରେ ତ୍ରିରଙ୍ଗା ନେଇ ଏପରି ଦୌଡ଼ିଥାଏ- ଜଣେ ଖେଳାଳୀ ଦୁନିଆର କୌଣସି ଏକ କୋଣରେ ହାତରେ ତ୍ରିରଙ୍ଗା ନେଇ ଦୌଡ଼ିଥାଏ- ସମଗ୍ର ହିନ୍ଦୁସ୍ଥାନରେ ଉର୍ଜ୍ଜା ଭରି ଦେଇଥାଏ , ଚେତନା ଭରି ଦେଇଥାଏ ।


    ଆଉ ଥରେ ଏହି ପରମ୍ପରାକୁ ଆମେ ସାବ୍ୟସ୍ତ କରିବା ଏବଂ ଭାରତରେ କ୍ରୀଡ଼ା ନୂଆ କଥା ନୁହେଁ । ଆପଣମାନଙ୍କ ମଧ୍ୟରୁ କାହାକୁ ଯଦି ମହେଞ୍ଜୋଦାରୋ ସଂସ୍କୃତି ଏବଂ ସେହି ପରମ୍ପରାର ଅଧ୍ୟୟନ କରିବାର ଅବସର ମିଳିଥିବ- ହଜାର ବର୍ଷ ପୁରୁଣା ଜୀବନ ବ୍ୟବସ୍ଥା , ଗୁଜରାଟ ମଧ୍ୟରେ ଧୌଲାଙ୍ଗବୀରା- ପାଞ୍ଚ ହଜାର ବର୍ଷ ପୁରୁଣା ସେହି ସ୍ଥାନ ପ୍ରତ୍ନତତ୍ତ୍ଵବିଦମାନେ ଖୋଜି ବାହାର କରିଛନ୍ତି । ମୁଁ ଯେତେବେଳେ ସେଠାକୁ ପ୍ରଥମ ଥର ଦେଖିବାକୁ ଯାଇଥିଲି ତ ସେଠାକାର ମାର୍ଗଦର୍ଶକ ମୋତେ କହିଲେ କି ପାଞ୍ଚ ହଜାର ବର୍ଷ ପୂର୍ବରୁ ଧୌଲାଙ୍ଗବୀରାରେ ହଜାରେ ଲୋକ ବସିଲା ଭଳି , ଏପରି ବହୁତ ବଡ଼ ଷ୍ଟାଡିୟମ ଥିଲା । ଆଉ ଆଜି ମଧ୍ୟ ତାହାର ସମସ୍ତ ଅବଶିଷ୍ଟାଂଶ ଦେଖିବାକୁ ମିଳୁଛି ।


    କହିବାର ତାତ୍ପର୍ଯ୍ୟ ଏହା କି ଭାରତରେ ଖେଳ ପରମ୍ପରା ନୂଆ ନୁହେଁ । ଆମେ ନୂତନ ଭାବରେ ବିଶ୍ୱସ୍ତରୀୟ ପରିବେଶରେ , ଆଧୁନିକ ସଂସାଧନ ସହିତ , ଆଧୁନିକ ବାତାବରଣ ସହିତ , ଆଧୁନିକ ନିୟମ ସହିତ ଏହି କ୍ରୀଡ଼ା ଜଗତରେ ନିଜକୁ ଉପସ୍ଥାପିତ କରିବାର ଅଛି ।


    ଆଜିକାର ଏହି ଅବସର ‘ ଖେଲୋ ଇଣ୍ଡିଆ ’, ଦେଶର କୋଣ ଅନୁକୋଣରୁ 17 ବର୍ଷରୁ କମ୍ ପିଲା ଏଠାକୁ ଖେଳିବାକୁ ଆସିଛନ୍ତି ଆଉ ଖେଳ , ଖେଳୁ-ଖେଳୁ ହିଁ ଖେଳୁଆଡ଼ ମନୋଭାବ ନିଜ ଭିତରେ ଜନ୍ମ ନେଇଥାଏ । ଏଠାକୁ ଯେତେଜଣ ଆସିଛନ୍ତି- ‘ ଏକ ଭାରତ-ଶ୍ରେଷ୍ଠ ଭାରତ ’ ର ଅନୁଭୂତି ନେଇ କରି ଯିବେ । ଭାରତର ବିବିଧତାଗୁଡ଼ିକୁ ଅନୁଭବ କରିଯିବେ । ଭାଷା ନ ଆସୁଥିଲେ ମଧ୍ୟ ନିଜସ୍ୱ ଭାବର ମହକରେ ନୂତନ ଉର୍ଜ୍ଜା , ନୂତନ ଶକ୍ତି ଦେବ ।


    ମୁଁ ଏହି ଏକ ଭାବନା ସହିତ ଆପଣ ସମସ୍ତ ଖେଳାଳୀଙ୍କୁ ହୃଦୟର ସହିତ ଅନେକ-ଅନେକ ଶୁଭକାମନା ଜଣାଉଛି । 8 ଫେବୃୟାରୀରେ ଯେତେବେଳେ ଖେଳ ସମାପ୍ତ ହେବ , ଆପଣମାନେ ଯେତେବେଳେ ନିଜ ଅଂଚଳକୁ ଫେରିବେ- ବହୁତଗୁଡ଼ିଏ ନୂଆ କଥା ଶିକ୍ଷା କରି ଯିବେ , ଅନେକ ନୂତନ ବନ୍ଧୁ ସୃଷ୍ଟି କରିଯିବେ , ଗୋଟିଏ ଭାରତକୁ ଏହି ଷ୍ଟାଡିୟମରେ ଅନୁଭବ କରିବାର ସୁଯୋଗ ନେଇ ଯିବେ । ନିଜକୁ କିପରି ସମୂହ ମଧ୍ୟରେ ରଖିବାକୁ ହୁଏ , ଏହି ସହଜ ସଂସ୍କାର ପ୍ରାପ୍ତ କରିଯିବେ ।


    ମୁଁ ସେହି ସମସ୍ତ ପିଲାମାନଙ୍କୁ ଶୁଭକାମନା ଜଣାଉଛି , ସେମାନଙ୍କର ଗୁରୁଜନମାନଙ୍କୁ ଶୁଭକାମନା ଜଣାଉଛି , ସେମାନଙ୍କ ମାତା-ପିତାଙ୍କୁ ମୁଁ ଅଭିନନ୍ଦନ ଜଣାଉଛି ଯେ ସେମାନେ ନିଜ ପିଲାଙ୍କୁ କ୍ରୀଡ଼ା ଜଗତରେ ଆଗକୁ ଆସିବା ପାଇଁ ପ୍ରୋତ୍ସାହିତ କରିଛନ୍ତି । ଆଉ ଏଥିପାଇଁ ଅନେକ-ଅନେକ ଶୁଭକାମନା ସହିତ ମୁଁ ପ୍ରଥମ ‘ ଖେଲୋ ଇଣ୍ଡିଆ ’ ସ୍କୁଲ କ୍ରୀଡ଼ାର ଶୁଭାରମ୍ଭର ଘୋଷଣା କରୁଛି ।


    ଧନ୍ୟବାଦ ।


    **********


    

    
    (Release ID: 1518930) Visitor Counter : 1