      ମହାକାଶ ବିଭାଗ

      ମହାକାଶ ପ୍ରଯୁକ୍ତିରେ ମାଇଲଖୁଣ୍ଟ ହାସଲ
      Posted On: 04 JAN 2018 8:42PM by PIB Bhubaneshwar


    ବିଗତ ବର୍ଷମାନଙ୍କରେ ଭାରତୀୟ ମହାକାଶ ଗବେଷଣା ସଂସ୍ଥା ( ISRO ) ନିମ୍ନରେ ପ୍ରଦତ୍ତ ଉଲ୍ଲେଖନୀୟ ସଫଳତା ହାସଲ କରିଛି :-

      * ଏପ୍ରିଲ 2016 ରେ ନାଭିଗେସନ ବ୍ୟବସ୍ଥା ନାଭିକ୍‌ ସକାଶେ 7 ଉପଗ୍ରହ ପୁଞ୍ଜ ସ୍ଥାପନ କରାଯାଇଛି ।
      * 2016 ଅଗଷ୍ଟ ମାସରେ ଏୟାର ବ୍ରେଦିଂ ବ୍ୟବସ୍ଥା ଲାଗି ସଫଳତାର ସହ ସ୍କ୍ରାମଜେଟ ଇଞ୍ଜିନର ପରୀକ୍ଷାମୂଳକ ଅଭିଯାନ ସଂପାଦନ କରାଯାଇଛି ।
      * 2017 ଫେବୃୟାରୀ ମାସରେ ଏକା ସଙ୍ଗେ 104 ଟି ଉପଗ୍ରହକୁ ମହାଶୂନ୍ୟକୁ ଉତକ୍ଷେପଣ କରାଯାଇଛି ।
      * 2017 ମେ ମାସରେ ଦକ୍ଷିଣ ଏସିଆ ଉପଗ୍ରହକୁ ମହାକାଶକୁ ଉତକ୍ଷେପଣ କରାଯାଇଛି ଯାହା ପ୍ରତିବେଶୀ ରାଷ୍ଟ୍ରମାନଙ୍କ ସକାଶେ ଭାରତର ଏକ ଉପହାର
      * 2017 ମସିହା ଜୁନ ମାସରେ GSLV Mk-III କୁ ସଫଳତାର ସହ ଉତକ୍ଷେପଣ କରାଯାଇଛି । ଏହି ଯାନ GSAT 19 ଯୋଗାଯୋଗ ଉପଗ୍ରହକୁ ମହାକାଶକୁ ବହନ କରିନେଇଥିଲା ।
      * 2017 ଜୁନ ମାସରେ PSLV C-38 ଉତକ୍ଷେପଣ ଯାନ ମାଧ୍ୟମରେ କାର୍ଟୋସାଟ ଉପଗ୍ରହକୁ ମହାକାଶକୁ ସଫଳତାର ସହ ପଠାଯାଇଛି ।

    ଭାରତୀୟ ମହାକାଶ କାର୍ଯ୍ୟକ୍ରମ ମାଧ୍ୟମରେ ବିବିଧ - ୱେଭଲେଙ୍ଗଥ୍‌ଯୁକ୍ତ ନିରୀକ୍ଷଣକେନ୍ଦ୍ର ‘ ଆଷ୍ଟ୍ରୋସାଟ ’ କୁ 2015 ଅଗଷ୍ଟ ମାସରେ ଅବସ୍ଥାପନ କରାଯାଇଛି । ଏହି ନିରୀକ୍ଷଣକେନ୍ଦ୍ର ଦ୍ୱାରା ବିଶ୍ୱ ବ୍ରହ୍ମାଣ୍ଡକୁ ଅପ୍ଟିକାଲ , ଅଲଟ୍ରାଭାଓଲେଟ୍‌ , ସ୍ୱଳ୍ପ ଏବଂ ଉଚ୍ଚଶକ୍ତିଯୁକ୍ତ ଏକ୍ସ - ରେ କ୍ଷେତ୍ରର ଇଲେକ୍ଟ୍ରୋମ୍ୟାଗ୍ନେଟିକ୍‌ ସ୍ପେକ୍ଟ୍ରମକୁ ନିରୀକ୍ଷଣ କରିହେବ । ଅନ୍ୟ ନିରୀକ୍ଷଣ କେନ୍ଦ୍ରଗୁଡ଼ିକ ମୁଖ୍ୟତଃ ସ୍ଵଳ୍ପ ରେଞ୍ଜର ୱେଭଲେଙ୍ଗଥକୁ ନିରୀକ୍ଷଣ କରିଥାଏ ।


    ମଙ୍ଗଳ ଅର୍ବିଟର ମିଶନ ( MOM ) କୁ ମଙ୍ଗଳ ପ୍ରଦକ୍ଷିଣ ସକାଶେ ନିର୍ମାଣ କରାଯାଇଛି । 2014 ମସିହା ସେପ୍ଟେମ୍ବର 24 ତାରିଖ ଦିନ ଏହାକୁ ମଙ୍ଗଳ ଗ୍ରହର କକ୍ଷ ପଥରେ ଅବସ୍ଥାପନ କରାଯିବା ଦିନଠାରୁ ଏହା ସୁଚାରୁ ରୂପେ କାର୍ଯ୍ୟ କରିଆସୁଛି । ଏମଓଏମର ଡ଼ିଜାଇନ ଆୟୁକାଳ ମାତ୍ର ଛଅମାସ ଥିବାବେଳେ ଏହା ତିନିବର୍ଷରୁ ଅଧିକ ସମୟ ଧରି ସ୍ୱାଭାବିକ ଭାବେ କାର୍ଯ୍ୟ କରିଆସୁଛି ଏବଂ ଭବିଷ୍ୟତରେ ସେହିଭଳି କାର୍ଯ୍ୟକରିବ ବୋଲି ଆଶା କରାଯାଉଛି । ସେଥିରେ ଖଞ୍ଜା ଯାଇଥିବା ସମସ୍ତ ପ୍ରକାର ଯନ୍ତ୍ରାଂଶ ସ୍ୱାଭାବିକ ଭାବେ କାର୍ଯ୍ୟକ୍ଷମ ରହିଛନ୍ତି ।


    ଉତ୍ତର ପୂର୍ବାଞ୍ଚଳ କ୍ଷେତ୍ର ( ସ୍ୱାଧୀନ ଦାୟିତ୍ୱ ) , ପିଏମଓ , କାର୍ମିକ , ଜନ ଅଭିଯୋଗ ଓ ପେନସନ୍‌ , ଆଣବିକ ଶକ୍ତି ଓ ମହାକାଶ ବିଭାଗ ରାଷ୍ଟ୍ରମନ୍ତ୍ରୀ ଡ଼କ୍ଟର ଜିତେନ୍ଦ୍ର ସିଂହ ରାଜ୍ୟସଭାରେ ଏକ ପ୍ରଶ୍ନର ଲିଖିତ ଉତ୍ତର ଦେଇ ଏହି ବିଷୟ ପ୍ରକାଶ କରିଛନ୍ତି ।


    ***********

    
    
    (Release ID: 1515766) Visitor Counter : 9
    
    
    
    
    

*