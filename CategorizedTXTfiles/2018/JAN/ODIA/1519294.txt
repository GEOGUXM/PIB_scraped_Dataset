      ଅର୍ଥ ମନ୍ତ୍ରଣାଳୟ

      ସମ୍ମିଳିତ ଓ ସ୍ଥାୟୀ ବିକାଶ ନିମନ୍ତେ ଶିକ୍ଷା, ସ୍ୱାସ୍ଥ୍ୟ ଓ ସାମାଜିକ ସୁରକ୍ଷା ଭଳି ସାମାଜିକ ଭିତ୍ତିଭୂମିକୁ ସର୍ବୋଚ୍ଚ ପ୍ରାଥମିକତା : ଆର୍ଥିକ ସର୍ଭେ
      Posted On: 29 JAN 2018 4:38PM by PIB Bhubaneshwar


    ସମ୍ମିଳିତ ଓ ସ୍ଥାୟୀ ବିକାଶ ହାସଲ ନିମନ୍ତେ ଶିକ୍ଷା , ସ୍ୱାସ୍ଥ୍ୟ ଓ ସାମାଜିକ ସୁରକ୍ଷା ଭଳି ସାମାଜିକ ଭିତ୍ତିଭୂମିକୁ ସର୍ବୋଚ୍ଚ ପ୍ରାଥମିକତା ଦିଆଯିବାର ଆବଶ୍ୟକତା ରହିଛି । କେନ୍ଦ୍ର ଅର୍ଥ ଓ କର୍ପୋରେଟ ବ୍ୟାପାର ମନ୍ତ୍ରୀ ଶ୍ରୀ ଅରୁଣ ଜେଟଲୀ ଆଜି ସଂସଦରେ ଆର୍ଥିକ ସର୍ଭେ 2017-18 କୁ ଉପସ୍ଥାପନ କରି ଏହି ସୂଚନା ଦେଇଛନ୍ତି ।


    ସାମାଜିକ ଭିତ୍ତିଭୂମି , ରୋଜଗାର ଓ ମାନବ ବିକାଶ ପ୍ରସଙ୍ଗରେ ଶିକ୍ଷା , ଦକ୍ଷତା ବିକାଶ , ରୋଜଗାର , ଉପାର୍ଜନରେ ଲିଙ୍ଗଗତ ଅନୁପାତରେ ଥିବା ପାର୍ଥକ୍ୟକୁ ଦୂର ଓ ସମାଜରୁ ସାମାଜିକ ବିଷମତାକୁ ହ୍ରାସ କରିବା , ମାନବ କ୍ଷମତାରେ ବୃଦ୍ଧି ନିମନ୍ତେ ବିକାଶ ରଣନୀତିର ଅନ୍ତର୍ନିହିତ ଲକ୍ଷ୍ୟକୁ ରେଖାଙ୍କିତ କରାଯାଇଛି । ସର୍ଭେ ନୋଟରେ କୁହାଯାଇଛି ଯେ ଭାରତ ଏକ ଅଗ୍ରଣୀ ଜ୍ଞାନ ଅର୍ଥବ୍ୟବସ୍ଥା ମଧ୍ୟରେ ଗୋଟିଏ ଭାବେ ଉଭା ହେବା ନିଶ୍ଚିତ ଯେଉଁଠି ଶିକ୍ଷା , ଦକ୍ଷତା ବିକାଶ ଓ ସ୍ୱାସ୍ଥ୍ୟ ସରକାରଙ୍କ ନିମନ୍ତେ ପ୍ରାଥମିକତା ହୋଇ ରହିବ ।


    ସର୍ଭେରେ ଆହୁରି ମଧ୍ୟ କୁହାଯାଇଛି ଯେ ସରକାର ଯୋଜନାଗୁଡ଼ିକର ସମନ୍ୱୟ ଦ୍ୱାରା ବ୍ୟୟର ଦକ୍ଷତାରେ ସୁଧାର ନିମନ୍ତେ ନିର୍ଦ୍ଧାରିତ ପଦକ୍ଷେପକୁ ଆପଣାଇବା ସହ ମାନବ ପୁଞ୍ଜି ଉପରେ ବ୍ୟୟରେ ମଧ୍ୟ ବୃଦ୍ଧି କରିଛନ୍ତି । କେନ୍ଦ୍ର ଓ ରାଜ୍ୟ ଦ୍ୱାରା ସାମାଜିକ ସେବାରେ ବ୍ୟୟ ଜିଡିପିର ଅନୁପାତରେ 2012-13 ରୁ 2014-15 ମସିହା ମଧ୍ୟରେ 6 ପ୍ରତିଶତ ଦାଏର ଭିତରେ ରହିଛି । 2017-18ରେ ସାମାଜିକ ସେବା ବ୍ୟୟ 6.6 ପ୍ରତିଶତ ରହିଛି ।


    ଯଦିଓ ସୂକ୍ଷ୍ମ ଆର୍ଥିକ ବିକାଶ ଓ ପ୍ରଭାବୀ ବଜାର ଜରୁରୀ ଅଟେ ତଥାପି ବିକାଶର ଲାଭ ସମସ୍ତ ନାଗରିକଙ୍କ ପାଖରେ ସମାନ ଭାବରେ ପହଚିଂବା ମଧ୍ୟ ସୁନିଶ୍ଚିତ ହେବାର ଆବଶ୍ୟକତା ରହିଛି ବୋଲି ଆର୍ଥିକ ସର୍ଭେ 2017-18ରେ ସୁପାରିସ କରାଯାଇଛି । ସର୍ଭେରେ ନିଷ୍କର୍ଷ ଭାବେ କୁହାଯାଇଛି କି ନୀତି ଓ ସଂସ୍ଥାଗତ ଆର୍ଥିକ ପ୍ରଣାଳୀର ସହାୟତା କରୁଥିବା ସମ୍ମିଳିତ ଅଭିବୃଦ୍ଧିର ସୁଦୃଢ଼ୀକରଣ ସର୍ବୋଚ୍ଚ ନୀତିଗତ ପ୍ରାଥମିକତା ହେବା ଉଚିତ ।


    **********

    
    
    (Release ID: 1519294) Visitor Counter : 1