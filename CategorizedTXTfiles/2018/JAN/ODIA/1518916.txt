      ଯୁବ ବ୍ୟାପାର ଓ କ୍ରୀଡା ମନ୍ତ୍ରଣାଳୟ

      ଖେଲୋ ଇଣ୍ଡିଆ ଗେମ୍ସର ପ୍ରଥମ ସ୍ୱର୍ଣ୍ଣ ପଦକ ଜିତିଲେ ଅନୁ କୁମାର
      • ତାମିଲନାଡୁ ଦୁଇଟି ସ୍ୱର୍ଣ୍ଣ ପଦକ ବିଜୟୀ ହେଲା
      • ଉତ୍ତରାଖଣ୍ଡ, ଉତ୍ତର ପ୍ରଦେଶ, କେରଳ ଏବଂ ହରିୟାଣାକୁ ଗୋଟିଏ ଲେଖାଏଁ ସ୍ୱର୍ଣ୍ଣ
      Posted On: 31 JAN 2018 3:41PM by PIB Bhubaneshwar


    ଉତ୍ତରାଖଣ୍ଡର ଅନୁ କୁମାର ଖେଲୋ ଇଣ୍ଡିଆ ସ୍କୁଲ ଗେମ୍ସର ପ୍ରଥମ ସ୍ୱର୍ଣ୍ଣ ପଦକ ବିଜୟୀ ହୋଇଛନ୍ତି । ତାମିଲନାଡୁ ପ୍ରଥମ ଦିନ ଆଥଲେଟିକ୍ସ ବିଭାଗରେ 2ଟି ସ୍ୱର୍ଣ୍ଣ ପଦକ ଜିତିଛି ।


    ତାମିଲନାଡୁ ଆଥଲେଟମାନେ ଦୁଇଟି ସ୍ୱର୍ଣ୍ଣ ପଦକ ଜିତିଛନ୍ତି ଏବଂ ଅବଶିଷ୍ଟ ପଦକ ଉତ୍ତରାଖଣ୍ଡ , କେରଳ , ଉତ୍ତର ପ୍ରଦେଶ ଏବଂ ହରିଆନାର ଆଥଲେଟମାନେ ଆଜି ସକାଳୁ ଜୱାହରଲାଲ ନେହରୁ ଷ୍ଟାଡିୟମରେ ଅନୁଷ୍ଠିତ ପ୍ରତିଯୋଗିତାରେ ବିଜୟୀ ହୋଇଛନ୍ତି ।


    ରାୟପୁର କ୍ରୀଡ଼ା ମହାବିଦ୍ୟାଳୟରେ ପ୍ରଶିକ୍ଷଣ ଗ୍ରହଣ କରୁଥିବା ଅନୁକୁମାର ପୂର୍ବରୁ ଫ୍ରାନ୍ସରେ ଅନୁଷ୍ଠିତ ବିଶ୍ୱ ସ୍କୁଲ ଗେମ୍ସର 800 ମିଟର ବିଭାଗରେ ରୌପ୍ୟ ପଦକ ବିଜୟୀ ହୋଇଥିଲେ । ଚଳିତ ସ୍କୁଲ ଗେମ୍ସରେ ସେ 1500 ମିଟର ଦୂରତାକୁ ସହଜରେ 4:04.77 ସେକେଣ୍ଡରେ ଅତିକ୍ରମ କରି ସ୍ୱର୍ଣ୍ଣ ପଦକ ବିଜୟୀ ହୋଇଥିଲେ । ଅନୁ ତାମିଲନାଡୁର ବି ମହେଶ ଏବଂ ଉତ୍ତର ପ୍ରଦେଶର ସନ୍ଦୀପ ମହେଶଙ୍କୁ ପଛରେ ପକାଇ ପ୍ରଥମ ସ୍ଥାନ ଅଧିକାର କରିଥିଲେ ।


    ବାଳିକା 1500 ମିଟରରେ ଗୁଜୁରାଟର କାଥିରିଆ ଶ୍ରଦ୍ଧା ପ୍ରଥମେ ଟେପ ଅତିକ୍ରମ କରିଥିଲେ । ମାତ୍ର ଅନ୍ୟ ଟିମର ବିରୋଧ କ୍ରମେ ବିଚାରକମାନେ ତାଙ୍କୁ ଅନୈତିକ ଭାବେ ଦୌଡ ଶେଷ କରିବାକୁ ନେଇ ଅଯୋଗ୍ୟ ଘୋଷଣା କରିଥିଲେ । ଏହା ଫଳରେ କେରଳର ଉଦୀୟମାନ ଆଥଲେଟ ସି ଚାନ୍ଥିନିଙ୍କୁ ବିଜୟୀ ଘୋଷଣା କରାଯାଇଥିଲାଯିଏକି 4:50.81 ସେକେଣ୍ଡ ସମୟ ନେଇ ଏହି ଦୂରତା ଅତିକ୍ରମ କରିଥିଲେ ।


    ଫିଲ୍ଡ ଇଭେଂଟରେ ବାଳକ ସଟ ପୁଟ ଏବଂ ଟ୍ରିପିଲ ଜମ୍ପ ଇଭେଂଟରେ କେତେକ ଭଲ ପ୍ରଦର୍ଶନ ଦେଖିବାକୁ ମିଳିଥିଲା । ଉତ୍ତର ପ୍ରଦେଶର ଅଭିଶେକ ସିଂ 18.73 ମିଟର ଦୂରତାକୁ ସଟପୁଟ ଫିଙ୍ଗି ସ୍ୱର୍ଣ୍ଣ ପଦକ ବିଜୟୀ ହୋଇଥିଲେ । ସେହିପରି ତାମିଲ ନାଡୁର ପ୍ରବୀଣ ଟ୍ରିପିଲ ଜମ୍ପ ଇଭେଂଟରେ 15.22 ମିଟର ଦୂରତା ଅତିକ୍ରମ କରି ପ୍ରଥମ ସ୍ଥାନରେ ରହିଥିଲେ ।


    ଅଭିଶେକ ସିଂ 18 ମିଟର ଦୂରତାରୁ ଅଧିକ 3ଟି ଥ୍ରୋ କରିଥିଲେ । ଏଥିମଧ୍ୟରେ ତାଙ୍କର ଦ୍ୱିତୀୟ ଥ୍ରୋଟି ଥିଲା 18.73 ମିଟରରୁ ଅଧିକ । ଏହି ପ୍ରୟାସ ଫଳରେ ସେ ସ୍ୱର୍ଣ୍ଣ ପଦକ ବିଜୟୀ ହୋଇଥିଲେ । ମଧ୍ୟପ୍ରଦେଶର କାର୍ତ୍ତିକେୟ ଦେଶୱାଲ ରୌପ୍ୟ ପଦକ ବିଜୟୀ ହୋଇଥିଲେ ।


    ବାଳକ ଟ୍ରିପିଲ ଜମ୍ପରେ ସି ପ୍ରବୀଣ ତାଙ୍କ ଷଷ୍ଠ ଜମ୍ପରେ 15.22 ମିଟରକୁ ଲମ୍ଫ ପ୍ରଦାନ କରି ପ୍ରଥମ ସ୍ଥାନ ଅଧିକାର କରିଥିଲେ ଯେତେବେଳେ କି ଉତ୍ତର ପ୍ରଦେଶର ସଚିନ ଗୁଜ୍ଜର 14.46 ମିଟର ଦୂରତାକୁ ଲମ୍ଫ ପ୍ରଦାନ କରି ଦ୍ୱିତୀୟ ସ୍ଥାନରେ ରହିଥିଲେ । କେରଳର ଆକାଶ ଏମ ଭର୍ଗିସ 14.27 ମିଟର ଦୂରତାକୁ ଲମ୍ଫ ପ୍ରଦାନ କରି ତୃତୀୟ ସ୍ଥାନରେ ରହିଛନ୍ତି ।


    ହରିୟାନା ବାଳିକାମାନେ ସଟପୁଟ ଇଭେଂଟରେ 3 ଟିରୁ ଦୁଇଟି ମେଡାଲ ବିଜୟୀ ହୋଇଛନ୍ତି । ପୂଜା 13.88 ମିଟର ଦୂରତାକୁ ସଟପୁଟ ଫିଙ୍ଗି ପ୍ରଥମ ସ୍ଥାନ ଅଧିକାର କରିଥିବା ବେଳେ ତାମିଲନାଡୁର ଆଜେନ୍ସି ସୁସାନ 13.39 ମିଟର ଦୂରତା ସହ ଦ୍ୱିତୀୟ ସ୍ଥାନ ଅଧିକାର କରିଛନ୍ତି ଏବଂ 13.20 ମିଟର ଦୂରତାକୁ ସଟପୁଟ ଫିଙ୍ଗି ରେଖା ବ୍ରୋଞ୍ଜ ପଦକ ବିଜୟୀ ହୋଇଛନ୍ତି । ପୂଜା ସମସ୍ତ ପ୍ରତିଯୋଗୀଙ୍କ ମଧ୍ୟରେ ଭଲ ପ୍ରଦର୍ଶନ କରି ଆଧିପତ୍ୟ ଜାରି କରିଥିଲେ । ବାଳିକା ଟ୍ରିପଲ ଜମ୍ପରେ ଜେ କୋଲେସିଆ 12.29 ମିଟର ଦୂରତାକୁ ଲମ୍ଫ ପ୍ରଦାନ କରି ପ୍ରଥମ ସ୍ଥାନ ଅଧିକାର କରିଥିବା ବେଳେ , କେରଳର ସାନ୍ଦ୍ରା ବାବୁ 12.27 ମିଟର ଦୂରତା ସହ ଦ୍ୱିତୀୟ ଏବଂ ତାମିଲ ନାଡୁର ପିଏମ ତାବିଥା 11.95 ମିଟର ସହ ତୃତୀୟ ସ୍ଥାନ ଅଧିକାର କରିଥିଲେ ।


    ଦ୍ୱିତୀୟ ଦିନର ଆଥଲେଟିକ୍ସ ପ୍ରତିଯୋଗିତାରେ 3ଟି ବାଳକ ବିଭାଗ ଏବଂ 4ଟି ବାଳିକା ବିଭାଗରେ ଆହୁରି 9ଟି ମେଡାଲକୁ ନେଇ ପ୍ରତିଯୋଗିତା ଅନୁଷ୍ଠିତ ହେବ । ଲଙ୍ଗ ଜମ୍ପ ( ସକାଳ 10 ) , ଜାଭେଲିନ ଥ୍ରୋ ( ସକାଳ 10 ) , ଏବଂ 200 ମିଟର ( 12.30 ) ଆଦି ବାଳକ ଇଭେଂଟରେ ପ୍ରତିଯୋଗିତା ଅନୁଷ୍ଠିତ ହେବ । ସେହିପରି ବାଳିକା ବିଭାଗରେ ପୋଲ ଭଲ୍ଟ ( ସକାଳ 10 ) , ଲଙ୍ଗ ଜମ୍ପ ( 11.40 ) , ଜାଭେଲିନ ( 11.45 ) ଏବଂ 200ମି ( 12.40 ) ଆଦି ପ୍ରତିଯୋଗିତା ଅନୁଷ୍ଠିତ ହେବ ।


    **************

    
    
    (Release ID: 1518916) Visitor Counter : 1