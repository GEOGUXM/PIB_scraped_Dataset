      କ୍ୟାବିନେଟ

      ପ୍ରମୁଖ କ୍ଷେତ୍ରରେ ଆହୁରି କୋହଳ ହେଲା ପ୍ରତ୍ୟକ୍ଷ ବିଦେଶୀ ପୁଞ୍ଜିନିବେଶ ନୀତି;
      • ଏଫଡିଆଇ ନୀତିରେ ସଂଶୋଧନ ପ୍ରସ୍ତାବକୁ କ୍ୟାବିନେଟ ଅନୁମୋଦନ;
      • ଏକକ ବ୍ରାଣ୍ଡ ଖୁଚୁରା କାରବାର ପାଇଁ ସ୍ୱୟଂକ୍ରିୟ ମାର୍ଗରେ 100% ଏଫଡିଆଇ;
      • ନିର୍ମାଣ ବିକାଶ କ୍ଷେତ୍ରରେ ସ୍ୱୟଂକ୍ରିୟ ମାର୍ଗରେ 100% ଏଫଡିଆଇ;
      • ଏୟାର ଇଣ୍ଡିଆର ଅନୁମତିପ୍ରାପ୍ତ ମାର୍ଗରେ ବିଦେଶୀ ବିମାନ ଚଳାଚଳ ସଂସ୍ଥାଗୁଡ଼ିକୁ 49% ପର୍ଯ୍ୟନ୍ତ ନିବେଶ ଅନୁମତି;
      • ପ୍ରାଥମିକ ବଜାର ଜରିଆରେ ପାୱାର ଏକ୍ସଚେଞ୍ଜ କ୍ଷେତ୍ରରେ ନିବେଶ ପାଇଁ ଏଫଆଇଆଇ/ଏଫପିଆଇଗୁଡ଼ିକୁ ଅନୁମତି;
      • ଏଫଡିଆଇ ନୀତିରେ ‘ମେଡିକାଲ ସରଞ୍ଜାମ’ର ସଂଜ୍ଞାରେ ସଂଶୋଧନ;
      Posted On: 10 JAN 2018 5:27PM by PIB Bhubaneshwar


    ପ୍ରତ୍ୟକ୍ଷ ବିଦେଶୀ ପୁଞ୍ଜିନିବେଶ (ଏଫଡିଆଇ) ନୀତିରେ ଏକାଧିକ ସଂଶୋଧନ ପ୍ରସ୍ତାବକୁ ଆଜି ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କେନ୍ଦ୍ର କ୍ୟାବିନେଟ ବୈଠକରେ ଅନୁମୋଦନ ମିଳିଛି । ଦେଶରେ ବ୍ୟବସାୟ କାରବାରକୁ ଅଧିକ ସୁଗମ କରିବା (ଇଜ ଅଫ ଡୁଇଂ ବିଜନେସ) ଉଦ୍ଦେଶ୍ୟରେ ଏଫଡିଆଇ ନୀତିକୁ ଅଧିକ କୋହଳ ଏବଂ ସରଳ କରିବା ଉଦ୍ଦେଶ୍ୟରେ ଏହି ପଦକ୍ଷେପ ନିଆଯାଇଛି । ଏହାଦ୍ୱାରା ଏଫଡିଆଇ ପ୍ରବାହ ବୃଦ୍ଧି ପାଇବା ସହିତ ନିବେଶରେ ଅଭିବୃଦ୍ଧି , ଆୟ ଏବଂ ନିଯୁକ୍ତି ସୁଯୋଗ ମଧ୍ୟ ବୃଦ୍ଧି ପାଇବ ।


    ଏଫଡିଆଇ ଅର୍ଥବ୍ୟବସ୍ଥାର ଅଭିବୃଦ୍ଧିରେ ଗୁରୁତ୍ୱପୂର୍ଣ୍ଣ ଭୂମିକା ନିର୍ବାହ କରିବା ସହିତ ଏହା ଦେଶର ଆର୍ଥିକ ବିକାଶ ପାଇଁ ଅଣ-ଋଣ ଆର୍ଥିକ ଉତ୍ସ । ଏଫଡିଆଇ ଉପରେ ସରକାର ଏକ ନିବେଶକ ଅନୁକୂଳ ନୀତି ଆଣିଛନ୍ତି । ଏହାଦ୍ୱାରା ଅଧିକାଂଶ କ୍ଷେତ୍ର/କାର୍ଯ୍ୟକଳାପରେ ସ୍ୱୟଂକ୍ରିୟ ମାର୍ଗ ଜରିଆରେ 100% ଏଫଡିଆଇକୁ ଅନୁମତି ନିଆଯାଇଛି । ନିକଟ ଅତୀତରେ ସରକାର କେତେକ ଗୁରୁତ୍ୱପୂର୍ଣ୍ଣ କ୍ଷେତ୍ର ଯେପରିକି ; ପ୍ରତିରକ୍ଷା , ନିର୍ମାଣ ବିକାଶ , ବୀମା , ପେନସନ , ଅନ୍ୟ ଆର୍ଥିକ ସେବା , ସମ୍ପତି ପୁନର୍ଗଗଠନ କମ୍ପାନୀ , ପ୍ରସାରଣ , ବେସାମରିକ ବିମାନ ଚଳାଚଳ , ଫାର୍ମାସ୍ୟୁଟିକାଲ୍ସ , ଟ୍ରେଡିଂ ଆଦି କ୍ଷେତ୍ରରେ ଥିବା ଏଫଡିଆଇ ନୀତିରେ ସଂସ୍କାର ଆଣିଥିଲେ ।


    ସରକାର ଏହି ପଦକ୍ଷେପ ନେବା ପରେ ଦେଶରେ ଏଫଡିଆଇ ପ୍ରବାହ ବୃଦ୍ଧି ହୋଇଥିଲା । 2014-15ଆର୍ଥିକ ବର୍ଷରେ ମୋଟ 45.15 ବିଲିୟନ ଆମେରିକୀୟ ଡଲାର ବୈଦେଶିକ ପୁଞ୍ଜି ନିବେଶ ହୋଇଥିଲା । 2013-14ଆର୍ଥିକ ବର୍ଷରେ ଏହି ପରିମାଣ 36.05ବିଲିୟନ ଆମେରିକୀୟ ଡଲାର ଥିଲା । ସେହିପରି 2015-16ଆର୍ଥିକ ବର୍ଷରେ ଦେଶରେ 55.46ବିଲିୟନ ଆମେରିକୀୟ ଡଲାର ଏଫଡିଆଇ ନିବେଶ ହୋଇଥିଲା । 2016-17ଆର୍ଥିକ ବର୍ଷରେ ଏଫଡିଆଇ ନିବେଶ ପରିମାଣ 60.08ବିଲିୟନ ଆମେରିକୀୟ ଡଲାରରେ ପହଂଚିଥିଲା , ଯାହାକି ସର୍ବକାଳୀନ ରେକର୍ଡ ଥିଲା ।


    ଦେଶରେ ଅଧିକ ବୈଦେଶିକ ପୁଞ୍ଜି ନିବେଶ ପାଇଁ ସମ୍ଭାବନା ରହିଛି ଏବଂ ଏଫଡିଆଇ ବ୍ୟବସ୍ଥାକୁ ଅଧିକ ସରଳ ଏବଂ କୋହଳ କରିବା ଜରିଆରେ ଏହାକୁ ହାସଲ କରାଯାଇପାରିବ ବୋଲି ଅନୁଭବ କରାଯାଇଥିଲା । ଏହାକୁ ଦୃଷ୍ଟିରେ ରଖି ସରକାର ଏଫଡିଆଇ ନୀତିରେ ଏକାଧିକ ସଂଶୋଧନ ପାଇଁ ନିଷ୍ପତ୍ତି ନେଇଛନ୍ତି ।


    ବିସ୍ତୃତ ବିବରଣୀ


    ଏକକ ବ୍ରାଣ୍ଡ ଖୁଚୁରା କାରବାର (ଏସବିଆରଟି)ରେ ଏଫଡିଆଇ ନିମନ୍ତେ ଏବେ ସରକାରଙ୍କ ଅନୁମତି ଆବଶ୍ୟକ ପଡ଼ିବ ନାହିଁ ।


    ବର୍ତ୍ତମାନର ଏଫଡିଆଇ ନୀତି ଅନୁଯାୟୀ ଏସବିଆରଟି ଉପରେ ସ୍ୱୟଂକ୍ରିୟ ମାର୍ଗରେ 49% ଏଫଡିଆଇକୁ ଅନୁମତି ମିଳୁଥିଲା ଏବଂ 49% ବାଦ୍ ଉପରକୁ ଏବଂ 100% ପର୍ଯ୍ୟନ୍ତ ଏଫଡିଆଇ ନିମନ୍ତେ ସରକାରଙ୍କ ଅନୁମତି ଆବଶ୍ୟକ ପଡ଼ୁଥିଲା । ତେବେ ବର୍ତ୍ତମାନ ଏସବିଆରଟି ଉପରେ ସ୍ୱୟଂକ୍ରିୟ ମାର୍ଗରେ 100% ପର୍ଯ୍ୟନ୍ତ ଏଫଡିଆଇକୁ ଅନୁମତି ମିଳିପାରିବ ।


    ଏକକ ବ୍ରାଣ୍ଡ ଖୁଚୁରା କାରବାର କରୁଥିବା ସଂସ୍ଥାକୁ ପ୍ରାରମ୍ଭିକ 5 ବର୍ଷ ସମୟରେ ବିଶ୍ୱସ୍ତରୀୟ ପରିଚାଳନା ଲାଗି ଭାରତରୁ ବସ୍ତୁଗୁଡ଼ିକର ନିଜସ୍ୱ ବୃଦ୍ଧିଶୀଳ ପ୍ରାପ୍ତିର ସମାଯୋଜନା କରିବାର ଅନୁମତି ଦେବାକୁ ନିଷ୍ପତ୍ତି ନିଆଯାଇଛି । ଏହି ଅବଧିର ଆରମ୍ଭ ଭାରତରୁ 30 ପ୍ରତିଶତ କ୍ରୟର ବାଧ୍ୟତାମୂଳକ ପ୍ରାପ୍ତର ଆବଶ୍ୟକତା ସାପେକ୍ଷ ପ୍ରଥମ ଷ୍ଟୋର ଖୋଲିବା ବର୍ଷର ପ୍ରଥମ ଏପ୍ରିଲରୁ ହେବ । ଏହି ଉଦ୍ଦେଶ୍ୟ ପାଇଁ , ବୃଦ୍ଧିଶୀଳ ସୋର୍ସିଂର ଅର୍ଥ ହେଉଛି , ଗତ ଆର୍ଥିକ ବର୍ଷ ତୁଳନାରେ କୌଣସି ବିଶେଷ ଆର୍ଥିକ ବର୍ଷରେ ସେହି ଏକକ ବ୍ରାଣ୍ଡ ଲାଗି ଭାରତରୁ ଏପରି ବିଶ୍ୱସ୍ତରୀୟ ସୋର୍ସିଂର ମୂଲ୍ୟରେ(ଭାରତୀୟ ମୂଦ୍ରାରେ) ବୃଦ୍ଧି ଘଟିବ ; ଯେଉଁ ବ୍ରାଣ୍ଡର ପ୍ରତ୍ୟକ୍ଷ ଭାବେ କିମ୍ବା ସେମାନଙ୍କ ଗ୍ରୁପ ଅଫ କମ୍ପାନୀଗୁଡ଼ିକ ଦ୍ୱାରା ବିଦେଶୀ ଏକକ ବ୍ରାଣ୍ଡ ଖୁଚୁରା ସଂସ୍ଥାଗୁଡ଼ିକ କାରବାର କରୁଥିବେ । 5 ବର୍ଷ ପୂରଣ ହେବା ପରେ , ଏସବିଆରଟି ସଂସ୍ଥାକୁ 30% ସୋର୍ସିଂ ନିୟମାବଳୀକୁ ପ୍ରତ୍ୟକ୍ଷ ଭାବେ ଏହାର ଭାରତର କାରବାର ପାଇଁ ବାର୍ଷିକ ଆଧାରରେ ପାଳନ କରିବାକୁ ହେବ ।


    ଅଣନିବାସୀ ସଂସ୍ଥା କିମ୍ବା ସଂସ୍ଥାଗୁଡ଼ିକ , ବ୍ରାଣ୍ଡର ମାଲିକ ହୋଇଥା ’ ନ୍ତୁ ବା ନହୋଇଥା ’ ନ୍ତୁ , ଭାରତରେ ‘ ଏକକ ବ୍ରାଣ୍ଡ ’ ଉତ୍ପାଦର ଖୁଚୁରା କାରବାର ପାଇଁ ଅନୁମତି ପାଇବେ । ବ୍ରାଣ୍ଡ ମାଲିକଙ୍କ ଦ୍ୱାରା ପ୍ରତ୍ୟକ୍ଷ ଭାବେ କିମ୍ବା ଏକକ ବ୍ରାଣ୍ଡ ଖୁଚୁରା ବ୍ୟବସାୟ କରୁଥିବା ଭାରତୀୟ ସଂସ୍ଥା ଏବଂ ବ୍ରାଣ୍ଡ ମାଲିକଙ୍କ ମଧ୍ୟରେ ଆଇନଗତ ବୈଧ ଚୁକ୍ତି ଜରିଆରେ କାରବାର ପାଇଁ ଏହି ଅନୁମତି ମିଳିବ ।


    ବେସାମରିକ ବିମାନ ଚଳାଚଳ


    ବର୍ତ୍ତମାନର ନୀତି ଅନୁଯାୟୀ , ନିର୍ଦ୍ଧାରିତ ଏବଂ ଅଣନିର୍ଦ୍ଧାରିତ ବିମାନ ପରିବହନ ସେବା ପରିଚାଳନା କରୁଥିବା ଭାରତୀୟ କମ୍ପାନୀଗୁଡ଼ିକରେ , ସେମାନଙ୍କ ପ୍ରଦତ ପୁଞ୍ଜିର ସୀମା 49% ପର୍ଯ୍ୟନ୍ତ ନିବେଶ କରିବା ଲାଗି ବିଦେଶୀ ବିମାନ ଚଳାଚଳ ସଂସ୍ଥାଗୁଡ଼ିକୁ ଅନୁମତି ମିଳୁଥିଲା । ତେବେ ଏହି ବ୍ୟବସ୍ଥା ବର୍ତ୍ତମାନ ଏଆର ଇଣ୍ଡିଆ କ୍ଷେତ୍ରରେ ପ୍ରୟୋଗ ହେଉନଥିଲା , ଫଳରେ ବିଦେଶୀ ଏୟାରଲାଇନଗୁଡ଼ିକ ଏୟାରଇଣ୍ଡିଆରେ ନିବେଶ କରିପାରୁନଥିଲେ । ଏବେ ଏହି କଟକଣା ଉଚ୍ଛେଦ ପାଇଁ ନିଷ୍ପତ୍ତି ନିଆଯାଇଛି ଏବଂ ବିଦେଶୀ ବିମାନ ଚଳାଚଳ ସଂସ୍ଥାଗୁଡ଼ିକ ଅନୁମତି ପ୍ରାପ୍ତ ବାୟୁମାର୍ଗରେ 49% ନିବେଶ ଲାଗି ଅନୁମତି ପ୍ରଦାନ କରାଯାଇଛି । ଏଥିରେ କେତେକ ସର୍ତ୍ତ ରହିଛି:


    ବିଦେଶୀ ଏୟାରଲାଇନ୍ସ (ଗୁଡ଼ିକୁ) ମିଶାଇ ଏୟାର ଇଣ୍ଡିଆରେ ବୈଦେଶିକ ନିବେଶ(ଗୁଡ଼ିକ) ପ୍ରତ୍ୟକ୍ଷ କିମ୍ବା ପରୋକ୍ଷ ଭାବେ 49%ରୁ ଅଧିକ ହେବ ନାହିଁ ।


    ଏୟାରଇଣ୍ଡିଆର ପର୍ଯ୍ୟାପ୍ତ ମାଲିକାନା ଏବଂ ପ୍ରଭାବୀ ନିୟନ୍ତ୍ରଣ ଭାରତୀୟ ଜାତୀୟତାରେ ନିହିତ ରହିବ ।


    ନିର୍ମାଣ ବିକାଶ : ଟାଉନସିପ , ଗୃହ ନିର୍ମାଣ , ଭିତ୍ତିଭୂମି ନିର୍ମାଣ ଏବଂ ରିୟଲ ଇଷ୍ଟେଟ ବ୍ରୋକିଂ ସେବା


    ଏହା ସ୍ପଷ୍ଟ କରାଯାଉଛି ଯେ ରିୟଲ-ଇଷ୍ଟେଟ ବ୍ରୋକିଂ ସେବା ରିୟଲ ଇଷ୍ଟେଟ ବ୍ୟବସାୟ ସହ ସମାନ ନୁହେଁ , ତେଣୁ ଏହା ସ୍ୱୟଂକ୍ରିୟ ମାର୍ଗ ଜରିଆରେ 100% ଏଫଡିଆଇ ପାଇଁ ଯୋଗ୍ୟ ।


    ପାୱାର ଏକ୍ସଚେଞ୍ଜ


    ବର୍ତ୍ତମାନର ନୀତି ଅନୁଯାୟୀ , କେନ୍ଦ୍ରୀୟ ବିଦ୍ୟୁତ ନିୟାମକ ଆୟୋଗ (ଶକ୍ତି ବଜାର) ବିନିୟମ , 2010 ଅଧୀନରେ ପଞ୍ଜୀକୃତ ହୋଇଥିବା ପାୱାର ଏକ୍ସଚେଞ୍ଜଗୁଡ଼ିକରେ ସ୍ୱୟଂକ୍ରିୟ ମାର୍ଗରେ 49% ଏଫଡିଆଇ ପାଇଁ ଅନୁମତି ମିଳୁଥିଲା । ତେବେ ଏଫଆଇଆଇ/ଏଫପିଆଇ କ୍ରୟଗୁଡ଼ିକ କେବଳ ମାଧ୍ୟମିକ ବଜାରରେ ସୀମିତ ରହୁଥିଲା । ବର୍ତ୍ତମାନ ଏହି ବ୍ୟବସ୍ଥାର ଉଚ୍ଛେଦ ପାଇଁ ନିଷ୍ପତ୍ତି ନିଆଯାଇଛି । ଫଳରେ ଏପଆଇଆଇ/ଏଫପିଆଇଗୁଡ଼ିକୁ ପ୍ରାଥମିକ ବଜାର ଜରିଆରେ ମଧ୍ୟ ଶକ୍ତି ଏକ୍ସଚେଞ୍ଜରେ ନିବେଶ ପାଇଁ ଅନୁମତି ଦିଆଯାଇଛି ।


    ଏଫଡିଆଇ ନୀତି ଅଧୀନରେ ଅନ୍ୟ ଅନୁମତି ଆବଶ୍ୟକତା


    1. ବର୍ତ୍ତମାନର ଏଫଡିଆଇ ନୀତି ଅନୁଯାୟୀ , ସରକାରୀ ଅନୁମୋଦିତ ମାର୍ଗରେ ପୂର୍ବନିର୍ଗମନ ବ୍ୟୟ ଏବଂ ମେସିନ ଆମଦାନି ଆଦି ଅଣ-ନଗଦୀ କାର୍ଯ୍ୟର ସାପେକ୍ଷ ଇକ୍ୟୁଇଟି ଶେୟାରକୁ ଜାରି କରିବା ଲାଗି ଅନୁମତି ଦିଆଯାଉଥିଲା । ଏବେ ଏହା ନିଷ୍ପତ୍ତି ନିଆଯାଇଛି ଯେ ସ୍ୱୟଂକ୍ରିୟ ମାର୍ଗ କ୍ଷେତ୍ରର ମାମଲାରେ ଅଣ-ନଗଦ କାର୍ଯ୍ୟ ଯେପରିକି ପୂର୍ବନିର୍ଗମନ ବ୍ୟୟ , ମେସିନ ଆମଦାନୀ ଆଦିର ସାପେକ୍ଷ ସ୍ୱୟଂକ୍ରିୟ ମାର୍ଗ ଜରିଆରେ ଶେୟାର ଜାରି କରିବା ଲାଗି ଅନୁମତି ଦିଆଯିବ ।


    2. କେବଳ ଅନ୍ୟ କୌଣସି ଭାରତୀୟ କମ୍ପାନୀ/କମ୍ପାନୀଗୁଡ଼ିକ/ଏଲଏଲପି ଏବଂ କୋର ନିବେଶକ କମ୍ପାନୀଗୁଡ଼ିକର ପୁଞ୍ଜିରେ ନିବେଶ କରିବାର କାର୍ଯ୍ୟରେ ସଂଲଗ୍ନ ଭାରତୀୟ କମ୍ପାନୀରେ ବର୍ତ୍ତମାନ ଆଗୁଆ ସରକାରୀ ଅନୁମତି ସହିତ 100 ପ୍ରତିଶତ ପର୍ଯ୍ୟନ୍ତ ବିଦେଶୀ ନିବେଶ କରିବାର ଅନୁମତି ଦିଆଯାଇଥିଲା । ଏହି ଏହି କ୍ଷେତ୍ର ସହ ସମ୍ବନ୍ଧୀୟ ଏଫଡିଆଇ ନୀତିକୁ ଅନ୍ୟ ଆର୍ଥିକ ସେବା ସହ ଜଡ଼ିତ ଏଫଡିଆଇ ନୀତିଗତ ବ୍ୟବସ୍ଥା ଅନୁରୂପ କରିବା ଲାଗି ନିଷ୍ପତ୍ତି ନିଆଯାଇଛି । ତେଣୁ କୌଣସି ଆର୍ଥିକ କ୍ଷେତ୍ରର ନିୟାମକ ଦ୍ୱାରା ଉପଯୁକ୍ତ ଗତିବିଧିର ନିୟନ୍ତ୍ରିତ ହେବା ସ୍ଥିତିରେ ସ୍ୱୟଂକ୍ରିୟ ମାର୍ଗ ଅଧୀନରେ 100% ପର୍ଯ୍ୟନ୍ତ ଏଫଡିଆଇ କରିବା ଲାଗି ଅନୁମତି ଦିଆଯିବ । ଅନ୍ୟପଟେ କୌଣସି ଆର୍ଥିକ କ୍ଷେତ୍ର ନିୟାମକଙ୍କ ଦ୍ୱାରା ଉପରୋକ୍ତ ଗତିବିଧିର ନିୟନ୍ତ୍ରଣ ନହେବା ଅଥବା କେବଳ ଗୋଟିଏ ଭାଗର ନିୟନ୍ତ୍ରଣ ହେବା କିମ୍ବା ନିୟାମକଙ୍କ ଅନୁଧ୍ୟାନ ସମ୍ପର୍କରେ କୌଣସି ସନେ୍ଦହ ସୃଷ୍ଟି ହେବା ସ୍ଥିତିରେ ସରକାରୀ ଅନୁମୋଦନପ୍ରାପ୍ତ ମାର୍ଗ ଜରିଆରେ 100% ପର୍ଯ୍ୟନ୍ତ ବିଦେଶୀ ପୁଞ୍ଜିନିବେଶ ପାଇଁ ଅନୁମତି ଦିଆଯିବ । ତେବେ , ଏଥିପାଇଁ ସର୍ବନିମ୍ନ ପୁଞ୍ଜୀକରଣ ଆବଶ୍ୟକତା ସହିତ କେତେକ ସର୍ତ୍ତ ରହିବ , ଯାହା ବିଷୟରେ ସରକାରଙ୍କ ଦ୍ୱାରା ନିଷ୍ପତ୍ତି ନିଆଯିବ ।


    ସମ୍ବେଦନଶୀଳ ଦେଶରୁ ପ୍ରାପ୍ତ ଏଫଡିଆଇ ପ୍ରସ୍ତାବ ଉପରେ ଧ୍ୟାନ ଦେବା ଲାଗି କ୍ଷମତାସମ୍ପନ୍ନ ପ୍ରାଧିକରଣ


    ଏଫଡିଆଇ ନୀତି ଏବଂ ସମୟକ୍ରମେ ସଂଶୋଧିତ କରାଯାଇଥିବା ସୁରକ୍ଷା ନିର୍ଦ୍ଦେଶାବଳୀ ଅନୁଯାୟୀ ସୁରକ୍ଷା ଅନୁମୋଦନର ଆବଶ୍ୟକତା ପଡ଼ୁଥିବା ବିସ୍ତୃତ ଫେମା-20ର ସମ୍ବେଦନଶୀଳ ଦେଶଗୁଡ଼ିକରୁ ପ୍ରାପ୍ତ ହେଉଥିବା ଏଫଡିଆଇ ଆବେଦନଗୁଡ଼ିକୁ ଗୃହ ମନ୍ତ୍ରଣାଳୟ ଅନୁଧ୍ୟାନ କରିବ । ଏହି ଆବେଦନଗୁଡ଼ିକ ସ୍ୱୟଂକ୍ରିୟ ମଞ୍ଜୁରି କ୍ଷେତ୍ର/କାର୍ଯ୍ୟକଳାପ ଅଧୀନରେ ଆସିଥା ’ ନ୍ତି । ଅନ୍ୟପଟେ ସରକାରୀ ମଞ୍ଜୁରିପ୍ରାପ୍ତ କ୍ଷେତ୍ର , ଯେଉଁଗୁଡ଼ିକ ପାଇଁ ସ୍ୱୀକୃତି କେବଳ ସମ୍ବେଦନଶୀଳ ଦେଶରୁ ହେଉଥିବା ନିବେଶ ପ୍ରସଙ୍ଗ ଉପରେ ଜରୁରୀ ହୋଇଥାଏ , ସେଥିରେ ନିବେଶ ନିମନ୍ତେ ଏଫଡିଆଇ ଆବେଦନ ଉପରେ ସରକାରୀ ମଞ୍ଜୁରି ଲାଗି ଶିଳ୍ପ ନୀତି ଏବଂ ପ୍ରୋତ୍ସାହନ ବିଭାଗ (ଡିଆଇପିପି) ଦୃଷ୍ଟି ଦେବ । ସରକାରୀ ମଞ୍ଜୁରିପ୍ରାପ୍ତ ରୁଟ ଅନ୍ତର୍ଗତ ଆସୁଥିବା ଏପରି ପ୍ରସଙ୍ଗ ପ୍ରତି ଆଗକୁ ମଧ୍ୟ ସମ୍ପୃକ୍ତ ପ୍ରଶାନିକ ବିଭାଗ/ମନ୍ତ୍ରଣାଳୟ ହିଁ ଧ୍ୟାନ ଦେବେ ଯେଉଁମାନଙ୍କ ପାଇଁ ସମ୍ବେଦନଶୀଳ ଦେଶ ସହ ଜଡ଼ିତ ସୁରକ୍ଷା ଅନୁମତି ଆବଶ୍ୟକତା ପଡ଼ିଥାଏ ।


    ଫାର୍ମାସ୍ୟୁଟିକାଲ୍ସ :


    ଫାର୍ମାସ୍ୟୁଟିକାଲ୍ସ କ୍ଷେତ୍ର ସହ ଜଡ଼ିତ ଏଫଡିଆଇ ନୀତିରେ ଅନ୍ୟ ପ୍ରସଙ୍ଗଗୁଡ଼ିକ ବ୍ୟତୀତ ଏହାର ମଧ୍ୟ ଉଲ୍ଲେଖ କରାଯାଇଛି ଯେ ଏଫଡିଆଇ ନୀତିରେ ଚିକିତ୍ସା ଉପକରଣଗୁଡ଼ିକର ଯେଉଁ ସଂଜ୍ଞା ଦିଆଯାଇଛି ତାହା ଔଷଧ ଏବଂ କସ୍ମେଟିକ୍ସ ଅଧିନିୟମରେ କରାଯାଇଥିବା ସଂଶୋଧନ ଅନୁରୂପ ହେବ । ଯେହେତୁ ନୀତିରେ ଦିଆଯାଇଥିବା ସଂଜ୍ଞା ସ୍ୱୟଂ ସମ୍ପୂର୍ଣ୍ଣ , ତେଣୁ ଏଫଡିଆଇ ନୀତିରୁ ଔଷଧ ଏବଂ କସ୍ପେଟିକ୍ସ ଅଧିନିୟମର ସନ୍ଦର୍ଭ ଶେଷ କରିବା ଲାଗି ନିଷ୍ପତ୍ତି ନିଆଯାଇଛି । ଏହାବ୍ୟତୀତ ଏଫଡିଆଇ ନୀତିରେ ଦିଆଯାଇଥିବା ‘ ଚିକିତ୍ସା ଉପକରଣ ’ ର ସଂଜ୍ଞାରେ ସଂଶୋଧନ କରିବା ଲାଗି ମଧ୍ୟ ନିଷ୍ପତ୍ତି ନିଆଯାଇଛି ।


    ଅଡିଟ କମ୍ପାନୀଗୁଡ଼ିକ ପାଇଁ ପ୍ରତିବନ୍ଧକମୂଳକ ସର୍ତ୍ତ ନିଷେଧ :


    ବର୍ତ୍ତମାନର ଏଫଡିଆଇ ନୀତିରେ ବିଦେଶୀ ନିବେଶ ପ୍ରାପ୍ତ କରୁଥିବା ଭାରତୀୟ ନିବେଶ ପ୍ରାପ୍ତକର୍ତ୍ତା କମ୍ପାନୀଗୁଡ଼ିକ ଦ୍ୱାରା କରାଯାଇପାରୁଥିବା ଅଡିଟରମାନଙ୍କ ପାଇଁ ବିନିର୍ଦ୍ଦେଶ ସମ୍ବନ୍ଧୀୟ କୌଣସି ବ୍ୟବସ୍ଥା ନାହିଁ । କୌଣସି ବିଦେଶୀ ନିବେଶକ ଯଦି ଭାରତୀୟ ନିବେଶ ପ୍ରାପ୍ତକର୍ତ୍ତା କମ୍ପାନୀ ଲାଗି ଅନ୍ତର୍ଜାତୀୟ ନେଟୱାର୍କ ବିଶିଷ୍ଟ କୌଣସି ବିଶେଷ ଅଡିଟର/ଅଡିଟ ଫାର୍ମକୁ ନିର୍ଦ୍ଧାରିତ କରିବାକୁ ଚାହାନ୍ତି , ସେହିପରି ସ୍ଥିତିରେ ଏ ପ୍ରକାରର ନିବେଶ ପ୍ରାପ୍ତକର୍ତ୍ତା କମ୍ପାନୀଗୁଡ଼ିକର ଅଡିଟ ସେହିପରି ମିଳିତ ଅଡିଟ ଅଧୀନରେ କରାଯିବା ଉଚିତ୍ ଯେଉଁଥିରେ କୌଣସି ଜଣେ ଅଡିଟର ସମ୍ପୃକ୍ତ ନେଟୱାର୍କର ଅଂଶବିଶେଷ ହୋଇନଥିବେ । ଏହି ବ୍ୟବସ୍ଥାକୁ ବର୍ତ୍ତମାନର ଏଫଡିଆଇ ନୀତିରେ ଉଲ୍ଲେଖ କରିବା ଲାଗି ନିଷ୍ପତ୍ତି ନିଆଯାଇଛି ।


    **********


    

    
    (Release ID: 1516416) Visitor Counter : 8