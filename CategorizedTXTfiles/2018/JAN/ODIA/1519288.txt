      ଅର୍ଥ ମନ୍ତ୍ରଣାଳୟ

      ଆର୍ଥିକ ସର୍ଭେରେ ଏସଡିଜି-3 ଲକ୍ଷ୍ୟ ହାସଲ ଓ ସ୍ୱାସ୍ଥ୍ୟ ପ୍ରଣାଳୀକୁ ସୁଦୃଢ଼ କରିବା ନିମନ୍ତେ ପ୍ରତିଶ୍ରୁତିବଦ୍ଧତା ପ୍ରକଟ
      Posted On: 29 JAN 2018 4:35PM by PIB Bhubaneshwar


    ଆର୍ଥିକ ସର୍ଭେ 2017-18 ରେ ସ୍ଥାୟୀ ବିକାଶ ଲକ୍ଷ୍ୟ-3(ଏସଡିଜି-3) ଆଧାରରେ ଲକ୍ଷ୍ୟକୁ ହାସଲ କରିବାର ପ୍ରତିଶ୍ରୁତିବଦ୍ଧତାକୁ ଦୋହରା ଯାଇଛି । ଏଥିରୁ କିଛି ଲକ୍ଷ୍ୟ ରାଷ୍ଟ୍ରୀୟ ନୀତି-2017 ସମ୍ବନ୍ଧିତ । ଏହାର ଉଲ୍ଲେଖ ଆର୍ଥିକ ସର୍ଭେ 2017-18ରେ କରାଯାଇଛି ଯାହାକୁ କେନ୍ଦ୍ର ଅର୍ଥ ଓ କର୍ପୋରେଟ୍ ବ୍ୟାପାର ମନ୍ତ୍ରୀ ଅରୁଣ ଜେଟଲୀ ଆଜି ସଂସଦରେ ଉପସ୍ଥାପିତ କରିଛନ୍ତି । ସର୍ଭେରେ 1990 ଓ 2016 ମସିହା ମଧ୍ୟରେ ଦେଶରେ ସଂକ୍ରାମକ ରୋଗ ଓ ଅଣସଂକ୍ରାମକ ରୋଗରେ ଆସିଥିବା ପରିବର୍ତ୍ତନ ଉପରେ ରେଖାଙ୍କିତ କରାଯାଇଛି । ସର୍ଭେରେ ଉଲ୍ଲେଖ କରାଯାଇଛି କି 2016 ମସିହାରେ ଭାରତରେ ସ୍ୱାସ୍ଥ୍ୟ ହାନି ନିମନ୍ତେ ଶିଶୁ ଓ ମାତୃତ୍ଵ କୁପୋଷଣ ସବୁଠାରୁ ଆହ୍ଵାନଭରା ବିପଦପୂର୍ଣ୍ଣ କାରକ ରହିଛି । ଅନ୍ୟ ପ୍ରମୁଖ କାରକ ଯଥା ବାୟୁ ପ୍ରଦୂଷଣ , ଆହାର ଆଧାରିତ ସମସ୍ୟା , ଉଚ୍ଚ ରକ୍ତଚାପ ଓ ମଧୁମେହ ଆଦି ରହିଛି ।


    ସର୍ଭେରେ ଜାତୀୟ ସ୍ୱାସ୍ଥ୍ୟ ନୀତି 2017 ଉପରେ ରେଖାଙ୍କିତ କରାଯାଇଛି ଯେଉଁଥିରେ ରାଜ୍ୟର ସ୍ୱାସ୍ଥ୍ୟ କ୍ଷେତ୍ରରେ ହେଉଥିବା ଖର୍ଚ୍ଚକୁ ବୃଦ୍ଧି କରି 2020 ମସିହା ସୁଦ୍ଧା ରାଜ୍ୟ ସରକାର ନିଜସ୍ୱ ବଜେଟରେ 08 ପ୍ରତିଶତରୁ ଅଧିକ କରିବା ପାଇଁ ସୁପାରିଶ କରାଯାଇଛି । ସର୍ଭେରେ ‘ ଇଣ୍ଡିଆ : ହେଲ୍ ଥ ଅଫ ନେସନ୍ସ ଷ୍ଟେଟ୍ସ 2017 ’ ରିପୋର୍ଟ ଉଲ୍ଲେଖ ହୋଇଛି । ଯାହା 1990 ମସିହାରୁ 2016 ମଧ୍ୟରେ ସମସ୍ତ ରାଜ୍ୟରେ ରୋଗ ଓ ବିପଦ କାରକର ନିଷ୍କର୍ଷର ପ୍ରଥମ ସମ୍ପୂର୍ଣ୍ଣ ସେଟ ଉପଲବ୍ଧ କରାଯାଉଛି । ରୋଗର ବୋଝ ଓ ବିପଦର କାରକକୁ ବିଶ୍ଲେଷଣ କରିବା ପାଇଁ ଏକ ଫ୍ରେମୱାର୍କ ଉପଲବ୍ଧ ନିମନ୍ତେ ଡିଜାବିଲିଟି ଆଡ଼ଜେଷ୍ଟେଡ ଲାଇଭ ଇୟର୍ସ(ଡିଏଏଲ୍ୱାଇ) ବିକଶିତ କରାଯାଇଥିଲା । ସର୍ଭେରେ ଏକଥା ଉପରେ ଗୁରୁତ୍ୱ ଦିଆଯାଇଛି ଯେ ସମସ୍ତ ପ୍ରମୁଖ ରାଜ୍ୟର ଡିଏଏଲୱାଇ ଗତିବିଧି ସନ୍ଦର୍ଭରେ ସାର୍ବଜନୀନ ଖର୍ଚ୍ଚକୁ କୁଶଳତାପୂର୍ବକ ଉପଯୋଗ କରିବେ । ରାଜ୍ୟ ଦ୍ୱାରା ସ୍ୱାସ୍ଥ୍ୟ କ୍ଷେତ୍ର ପାଇଁ ଖର୍ଚ୍ଚ କରାଯାଉଥିବା ଉଚ୍ଚ ବ୍ୟୟରେ ଉତ୍ତମ ସ୍ୱାସ୍ଥ୍ୟ ପରିଣାମ ହାସଲ ହୋଇଛି କି ନାହିଁ ତାହା ନିର୍ଦ୍ଧାରଣ କରିବାର ଆବଶ୍ୟକତା ରହିଛି ।


    ସର୍ଭେ ଅନୁସାରେ ଭାରତରେ ବ୍ୟକ୍ତିବିଶେଷଙ୍କ ସ୍ୱାସ୍ଥ୍ୟ ସ୍ଥିତିରେ ବେଶ ସୁଧାର ଆସିଛି । 1990 ମସିହାରୁ 2015 ମସିହାର ଅବଧି ମଧ୍ୟରେ ଜନ୍ମ ସମୟରେ ବଂଚିବାର ଆଶାରେ 10ବର୍ଷ ପର୍ଯ୍ୟନ୍ତ ବୃଦ୍ଧି ହୋଇଛି । ତଥାପି ସର୍ଭେରେ ଚିନ୍ତା ବ୍ୟକ୍ତ କରାଯାଇଛି କି ବିଭିନ୍ନ ସହରରେ ଡାଇଗ୍ନୋଷ୍ଟିକ୍ ସେଂଟରର ହାରାହାରି ଦରରେ ବହୁ ପାର୍ଥକ୍ୟ ରହିଛି । ଯାହାର ସମାଧାନ ସ୍ୱାସ୍ଥ୍ୟ ସେବାରେ ଆଉଟ୍ ଅଫ ପକେଟ୍ ଏକ୍ସପେନ୍ସସେସ୍(ଓପିଇ)କୁ ହ୍ରାସ କରିବା ହେତୁ ଦରର ମାନକକରଣ କରାଯିବାର ଆବଶ୍ୟକତା ରହିଛି ।


    ସର୍ଭେ ଅନୁସାରେ ରାଷ୍ଟ୍ରୀୟ ସ୍ୱାସ୍ଥ୍ୟ ନୀତି-2017 , ସ୍ୱାସ୍ଥ୍ୟ ବ୍ୟବସ୍ଥାକୁ ସୁଦୃଢ଼ କରିବା ଓ ସାର୍ବଜନୀନ ସ୍ୱାସ୍ଥ୍ୟ କଭରେଜ ହାସଲ କରିବାରେ ସହାୟକ ହେବ ।


    **********

    
    
    (Release ID: 1519288) Visitor Counter : 1