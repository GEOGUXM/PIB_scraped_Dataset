      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ବାର୍ମେରସ୍ଥିତ ପଚପଦ୍ରାଠାରେ ରାଜସ୍ଥାନ ବିଶୋଧନାଗାର ନିର୍ମାଣ କାର୍ଯ୍ୟର ଶୁଭାରମ୍ଭ ଅବସରରେ ଜନସଭାକୁ ପ୍ରଧାନମନ୍ତ୍ରୀଙ୍କ ସମ୍ବୋଧନ
      Posted On: 16 JAN 2018 6:19PM by PIB Bhubaneshwar


    ବିଶାଳ ସଂଖ୍ୟାରେ ଆସିଥିବା ମୋର ପ୍ରିୟ ଭାଇ ଓ ଭଉଣୀମାନେ , ଖମ୍ମା ଘଣୀ , ନମସ୍କାର ।


    ଦୁଇଦିନ ପୂର୍ବରୁ ହିଁ ହିନ୍ଦୁସ୍ଥାନର ପ୍ରତ୍ୟେକ କୋଣ-ଅନୁକୋଣରେ ମକର ସଂକ୍ରାନ୍ତିର ପର୍ବ ପାଳନ କରାଗଲା ଆଉ ମକର ସଂକ୍ରାନ୍ତି ପରେ ଗୋଟିଏ ପ୍ରକାରରେ ଉତ୍ସକ୍ରାନ୍ତିର ସଙ୍କେତ ଯୋଡ଼ି ହୋଇଥାଏ । ସଂକ୍ରାନ୍ତି ପରେ ଉନ୍ନତି ହେଉଛି ଅନ୍ତର୍ନିହିତ । ମକର ସଂକ୍ରାନ୍ତିର ପର୍ବ ପରେ ରାଜସ୍ଥାନର ମାଟିରେ ସଂପୂର୍ଣ୍ଣ ହିନ୍ଦୁସ୍ଥାନକୁ ଉର୍ଜାବାନ କରିବା ପାଇଁ ଏକ ଗୁରୁତ୍ୱପୂର୍ଣ୍ଣ ପ୍ରୟାସ , ଏକ ଗୁରୁତ୍ୱପୂର୍ଣ୍ଣ ପଦକ୍ଷେପ , ଏକ ଗୁରୁତ୍ୱପୂର୍ଣ୍ଣ ପ୍ରକଳ୍ପ ; ଆଜି ତାହାର କାର୍ଯ୍ୟ ଆରମ୍ଭ ହେଉଛି ।


    ମୁଁ ବସୁନ୍ଧରା ରାଜେ ମହାଶୟାଙ୍କୁ ଏବଂ ଧର୍ମେନ୍ଦ୍ର ପ୍ରଧାନ ମହାଶୟଙ୍କୁ ଏଥିପାଇଁ ଧନ୍ୟବାଦ ଦେବାକୁ ଚାହୁଁଛି କି ସେମାନେ କାର୍ଯ୍ୟକୁ ଆରମ୍ଭ କରିବାର କାର୍ଯ୍ୟକ୍ରମ ପ୍ରସ୍ତୁତ କଲେ ଆଉ ସେହି କାରଣରୁ ଆଗାମୀ ଦିନମାନଙ୍କରେ କୌଣସି ମଧ୍ୟ ସରକାର ହୁଅନ୍ତୁ , କେହି ମଧ୍ୟ ନେତା ହୁଅନ୍ତୁ- ଯେତେବେଳେ ପଥର ଯୋଡ଼ା ହେବ ତ ଲୋକମାନେ ପଚାରିବେ କି ପଥର ତ ଯୋଡ଼ି ଦେଲେ କାର୍ଯ୍ୟ ଆରମ୍ଭର ତାରିଖ ତ ଜଣାନ୍ତୁ । ଆଉ ଏଥିପାଇଁ ଏହି କାର୍ଯ୍ୟକ୍ରମ ପରେ ସମଗ୍ର ଦେଶରେ ଏକ ଜାଗରଣ ଆସିବ କି ଶିଳାନ୍ୟାସ କରିବା ଦ୍ୱାରା ଲୋକମାନଙ୍କୁ ଭୁଆଁ ବୁଲାଯାଇ ପାରିବ ନାହିଁ । ଯେତେବେଳେ କାମ ଆରମ୍ଭ ହୁଏ , ସେତେବେଳେ ସାଧାରଣ ମନୁଷ୍ୟର ବିଶ୍ୱାସ ଜନ୍ମିଥାଏ ।


    ମୋତେ ଖୁସି ଲାଗୁଛି କି ଏହି ସଂପୂର୍ଣ୍ଣ ଅଂଚଳର ବିକାଶ ଯାତ୍ରାରେ ସାମିଲ ହୋଇ ଏହି କାର୍ଯ୍ୟକୁ ଆରମ୍ଭ କରିବାର ସୌଭାଗ୍ୟ ମୋତେ ପ୍ରାପ୍ତ ହୋଇଛି । ଆଉ ଯେତେବେଳେ ମୋତେ ଅଧିକାରୀ ସଂପୂର୍ଣ୍ଣ ପ୍ରକଳ୍ପର ଧାରଣା ଦେଉଥିଲେ , ସମସ୍ତ ଟିକିନିଖି କଥା ଏବେ କହୁଥିଲେ । ସେମାନେ ସବୁକିଛି କହିଦେଲେ , ତାଙ୍କୁ ଲାଗିଲା କି ପ୍ରଧାନମନ୍ତ୍ରୀ ମହୋଦୟଙ୍କୁ ଆମେ ସମସ୍ତ ସୂଚନା ଦେଇ ଦେଇଛୁ , ତ ମୁଁ ତାଙ୍କୁ ପଚାରିଲି କି ଉଦ୍ଘାଟନର ତାରିଖ କୁହନ୍ତୁ ଆଉ ମୋତେ ବିଶ୍ୱାସ ଦିଆଯାଇଛି କି ଯେତେବେଳେ ଦେଶ ସ୍ୱାଧୀନତାର 75 ବର୍ଷ ପୂର୍ତ୍ତି ପାଳନ କରୁଥିବ 2022ରେ । ଭାରତର ବୀରମାନେ , ସ୍ୱାଧୀନତାର ସଂଗ୍ରାମୀମାନେ ; କେହି ନିଜର ଯୁବକ ଅବସ୍ଥା ଜେଲ୍ ରେ ବିତାଇ ଦେଲେ , କେହି ଫାଶି ଖୁଂଟରେ ଚଢ଼ି ବନ୍ଦେ ମାତରମ୍ ର ଧ୍ୱନିକୁ ଶକ୍ତିଶାଳୀ କଲେ , ସ୍ୱାଧୀନ ହିନ୍ଦୁସ୍ଥାନ , ଭବ୍ୟ ଭାରତ , ଦିବ୍ୟ ଭାରତ , ଏହାର ସ୍ୱପ୍ନ ଦେଖିଲେ-ଦେଶ ସ୍ୱାଧୀନ ହେଲା । 2022ରେ ସ୍ୱାଧୀନତାର 75 ବର୍ଷ ପୂର୍ତ୍ତି ହୋଇଯିବ । ଏହା ହେଉଛି ଆମ ସମସ୍ତଙ୍କ ଦାୟିତ୍ୱ , ପ୍ରତ୍ୟେକ ହିନ୍ଦୁସ୍ଥାନୀଙ୍କ ଦାୟିତ୍ୱ , 125 କୋଟି ନାଗରିକଙ୍କର ହେଉଛି ଦାୟିତ୍ୱ କି ଆମେ 2022ରେ ଯେଉଁ ସ୍ୱପ୍ନ ସ୍ୱାଧୀନତା ପ୍ରେମୀ ପାଗଳମାନେ ଦେଖିଥିଲେ , ସେହି ଭଳିଆ ହିନ୍ଦୁସ୍ଥାନ ତିଆରି କରି ସେମାନଙ୍କ ପାଦତଳେ ସମର୍ପଣ କରିବା ।


    ଏହି ସମୟ ହେଉଛି ସଂକଳ୍ପରୁ ସିଦ୍ଧିର । ଆଜି ଏହିଠାରେ ଆପଣମାନେ ସଂକଳ୍ପ ନେଇଛନ୍ତି କି 2022 ଭିତରେ ଏହି ବିଶୋଧନାଗାରର କାର୍ଯ୍ୟ ଆରମ୍ଭ କରିଦେବେ । ମୋର ବିଶ୍ୱାସ ରହିଛି ଏହି ସଂକଳ୍ପ ସିଦ୍ଧି ହୋଇ ରହିବ ଆଉ ଯେତେବେଳେ ଦେଶ ସ୍ୱାଧୀନତାର 75 ବର୍ଷ ପୂର୍ତ୍ତି ପାଳନ କରୁଥିବ ସେତେବେଳେ ଏଠାରୁ ଦେଶକୁ ନୂତନ ଉର୍ଜ୍ଜା ମିଳିବା ଆରମ୍ଭ ହୋଇ ଯାଇଥିବ । ଆଉ ଏଥିପାଇଁ ମୁଁ ରାଜସ୍ଥାନ ସରକାରଙ୍କୁ , ଶ୍ରୀମାନ ଧର୍ମେନ୍ଦ୍ର ମହୋଦୟଙ୍କ ବିଭାଗକୁ , ଭାରତ ସରକାରଙ୍କ ପ୍ରୟାସକୁ ଆଉ ଆପଣମାନେ ସମସ୍ତେ ମୋର ରାଜସ୍ଥାନର ଭାଇ ଓ ଭଉଣୀମାନଙ୍କୁ , ବହୁତ-ବହୁତ ଶୁଭକାମନା ଜଣାଉଛି ।


    ବାର୍ମେରର ଏହି ମାଟି , ଏହା ହେଉଛି ସେହି ମାଟି ଯେଉଁଠି ରାୱଲ ମଲ୍ଲୀନାଥ , ମାତା ରାଣୀ ଫଟିୟାନୀ , ନାଗନେର ମାତା , ସନ୍ଥ ଈଶ୍ୱର ଦାସ , ସନ୍ଥ ଧାରୁଜୀ ମେଗ , ଜାଣିନାହୁଁ କେତେ ଯେ ଅଗଣିତ ସାତ୍ତ୍ୱିକ ସନ୍ଥ ଜଗତର ଆଶୀର୍ବାଦରୁ ଲାଳନ-ପାଳନ ହୋଇ ବଢ଼ିଥିବା ଏହି ବାର୍ମେରର ମାଟି । ମୁଁ ଆଜି ଏହି ମାଟିକୁ ପ୍ରଣାମ କରୁଛି ।


    ପଚପଦ୍ରା ଏହି ମାଟି ସ୍ୱାଧୀନତା ସଂଗ୍ରାମୀ ସ୍ୱର୍ଗୀୟ ଗୁଲାବଚନ୍ଦ ମହାଶୟ , ସାଲେଚାଙ୍କ କର୍ମଭୂମି , ଗାନ୍ଧିଜୀଙ୍କର ଲବଣ ସତ୍ୟାଗ୍ରହ ପୂର୍ବରୁ-ସେ ଏଠାରେ ଲବଣ ସତ୍ୟାଗ୍ରହର ନେତୃତ୍ୱ ନେଇଥିଲେ ।


    ଏହି ଅଂଚଳକୁ ପିଇବା ପାଣି ଆଣିବାରେ , ଟ୍ରେନ ଆଣିବାରେ , ପ୍ରଥମ କଲେଜ ଖୋଲିବାରେ ଗୁଲାବଚନ୍ଦ ମହାଶୟଙ୍କୁ ପ୍ରତ୍ୟେକ ମନେ ପକାନ୍ତି । ମୁଁ ପଚପଦ୍ରାର ଏହି ସୁପୁତ୍ରଙ୍କୁ ମଧ୍ୟ ପ୍ରଣାମ କରୁଛି ।


    ଭାଇ ଓ ଭଉଣୀମାନେ , ମୁଁ ଆଜି ଏହି ମାଟିରେ ଭୈରୋସିଂହ ଶେଖାୱତ ମହାଶୟଙ୍କୁ ମଧ୍ୟ ମନେ ପକାଇବାକୁ ଚାହୁଁଛି । ଆଧୁନିକ ରାଜସ୍ଥାନ ତିଆରି କରିବା ପାଇଁ , ସଙ୍କଟରୁ ମୁକ୍ତ ରାଜସ୍ଥାନ ତିଆରି କରିବା ପାଇଁ ଆଉ ଏହି ବାର୍ମେରରେ ଏହି ବିଶୋଧନାଗାରର ସବୁଠାରୁ ପ୍ରଥମେ କଳ୍ପନା କରିବାବାଲା ଭୈରୋସିଂହ ଶେଖାୱତ ମହାଶୟଙ୍କୁ ମଧ୍ୟ ମୁଁ ଆଜି ସ୍ମରଣ କରୁଛି ।


    ଆଜି ମୁଁ ଯେବେ ବାର୍ମେରର ମାଟିକୁ ଆସିଛି ତ ଏଠାରେ ଉପସ୍ଥିତ ସମସ୍ତଙ୍କୁ ମୁଁ ଅନୁରୋଧ କରୁଛି କି ଆମେ ସମସ୍ତେ ନିଜ-ନିଜ ଇଷ୍ଟ ଦେବତାଙ୍କୁ ପ୍ରାର୍ଥନା କରିବା କି ଏହି ମାଟିର ସୁପୁତ୍ର ଶ୍ରୀମାନ ଯଶୱନ୍ତ ସିଂହ ମହାଶୟ , ତାଙ୍କର ସ୍ୱାସ୍ଥ୍ୟ ବହୁତ ଶୀଘ୍ର ଭଲ ହୋଇଯାଉ ଆଉ ତାଙ୍କର ଅନୁଭବର ଲାଭ ଦେଶକୁ ମିଳୁ । ଆମେ ସମସ୍ତେ ତାଙ୍କର ଉତ୍ତମ ସ୍ୱାସ୍ଥ୍ୟ ଆଉ ଶୀଘ୍ର ସୁସ୍ଥ ହୋଇ ଆମ ଗହଣକୁ ଆସନ୍ତୁ , ଏହି ପ୍ରାର୍ଥନା ଆମେ କରିବା , ଆଉ ଈଶ୍ୱର ଆମର ପ୍ରାର୍ଥନା ଶୁଣିବେ ।


    ଭାଇ ଓ ଭଉଣୀମାନେ , ଦୁର୍ଭାଗ୍ୟରୁ ଆମ ଦେଶରେ ଇତିହାସକୁ ଭୁଲାଇ ଦେବାର ପରମ୍ପରା ରହି ଆସିଛି । ବୀରମାନଙ୍କୁ , ତାଙ୍କର ତ୍ୟାଗ ଆଉ ବଳିଦାନକୁ ପ୍ରତ୍ୟେକ ପିଢିଙ୍କୁ ମାନ-ସମ୍ମାନର ସହିତ ସ୍ମରଣ କରି ନୂତନ ଇତିହାସ ତିଆରି କରିବାର ପ୍ରେରଣା ମିଳେ ଆଉ ତାହା ନେଇ ଚାଲିବା ଦରକାର ।


    ଆପଣମାନେ ଦେଖିଥିବେ ଇସ୍ରାଏଲର ପ୍ରଧାନମନ୍ତ୍ରୀ ଏହି ଦିନମାନଙ୍କରେ ଭାରତ ଯାତ୍ରାରେ ଆସିଛନ୍ତି । 14ବର୍ଷ ପରେ ସେ ଏଠାକୁ ଆସିଛନ୍ତି । ଆଉ ଦେଶ ସ୍ୱାଧୀନ ହେଲା ପରେ ମୁଁ ପ୍ରଥମ ପ୍ରଧାନମନ୍ତ୍ରୀ ଥିଲି ଯିଏ ଇସ୍ରାଏଲର ମାଟିକୁ ଯାଇଥିଲି । ଆଉ ମୋର ଦେଶବାସୀ , ମୋର ରାଜସ୍ଥାନର ବୀରମାନେ , ଆପଣମାନଙ୍କୁ ଏହା ଜାଣି ଗର୍ବ ଅନୁଭବ ହେବ କି ମୁଁ ଇସ୍ରାଏଲକୁ ଗଲି , ସମୟର ଟଣାଓଟରା ପରେ ମଧ୍ୟ ମୁଁ ହାୟଫା ଗଲି ଆଉ ସେଠାକୁ ଯାଇ ପ୍ରଥମ ବିଶ୍ୱଯୁଦ୍ଧରେ ହାୟଫାକୁ ମୁକ୍ତ କରିବା ପାଇଁ ଆଜକୁ 100 ବର୍ଷ ପୂର୍ବେ ଯେଉଁ ବୀରମାନେ ବଳିଦାନ ଦେଇଥିଲେ ସେମାନଙ୍କୁ ଶ୍ରଦ୍ଧା ସୁମନ ଅର୍ପଣ କରିବାକୁ ଯାଇଥିଲି । ଆଉ ସେଥିରେ ନେତୃତ୍ୱ ନେଇଥିଲେ ଏହି ମାଟିର ବୀର ସନ୍ତାନ ମେଜର ଦଲପତ ସିଂହ ମହୋଦୟ । ମେଜର ଦଲପତ ସିଂହ ଶେଖାୱତ-100 ବର୍ଷ ପୂର୍ବେ ଇସ୍ରାଏଲର ମାଟିରେ ପ୍ରଥମ ବିଶ୍ୱଯୁଦ୍ଧର ନେତୃତ୍ୱ କରି ହାଇଫାକୁ ମୁକ୍ତ କରିଥିଲେ । ଦିଲ୍ଲୀରେ ଏକ ତିନ୍ ମୂର୍ତ୍ତି ଚୌକ ରହିଛି । ସେଠାରେ ତିନି ମହାପୁରୁଷଙ୍କର , ବୀରଙ୍କର ମୂର୍ତ୍ତି ରହିଛି । ଇସ୍ରାଏଲର ପ୍ରଧାନମନ୍ତ୍ରୀ ହିନ୍ଦୁସ୍ଥାନ ଆସିବା ପରେ ହିଁ , ଆମେ ଦୁଇ ଜଣ ଏହି ତିନ୍ ମୂର୍ତ୍ତି ଚୌକକୁ ଗଲୁ । ସେହି ତିନ୍ ମୂର୍ତ୍ତି ଚୌକ ସେହି ମେଜର ଦଲପତ ସିଂହଙ୍କ ବଳିଦାନ ସ୍ମରଣରେ ତିଆରି କରାଯାଇଛି ଆଉ ଏଥର ଇସ୍ରାଏଲର ପ୍ରଧାନମନ୍ତ୍ରୀ ମଧ୍ୟ ସେଠାକୁ ପ୍ରଣାମ କରିବାକୁ ଆସିଲେ । ଆମେ ଦୁଇ ଜଣ ସେଠାକୁ ଗଲୁ ଆଉ ସେହି ତିନି ମୂର୍ତ୍ତି ଚୌକର ନାମ ତିନି ମୂର୍ତ୍ତି ହାୟଫା ଚୌକ ରଖାଗଲା , କାରଣ ଇତିହାସ ମନେ ରହୁ , ମେଜର ଦଲପତ ସିଂହ ଶେଖାୱତ ମନେ ରୁହନ୍ତୁ । ମୋର ରାଜସ୍ଥାନର ବୀର ପରମ୍ପରା ମନେ ରହୁ । ଏହି କାମ ଏବେ ଦୁଇ ଦିନ ପୂର୍ବେ କରିବାର ମୋତେ ସୌଭାଗ୍ୟ ମିଳିଲା ।


    ଭାଇ ଓ ଭଉଣୀମାନେ , ଏହା ହେଉଛି ବୀରଙ୍କର ମାଟି । ବଳିଦାନୀମାନଙ୍କର ହେଉଛି ମାଟି । ବୋଧହୁଏ ବଳିଦାନର କୌଣସି ଇତିହାସର ଘଟଣା ଏଭଳି ନଥିବ କି ଯେଉଁଥିରେ ମୋର ଏହି ବୀର ମାଟିର ମହାପୁରୁଷଙ୍କର ରକ୍ତରେ ତାହା ଅଭିସିକ୍ତ ନ ହୋଇଥିବ । ଆଉ ମୁଁ ଏଭଳି ସମସ୍ତ ବୀରମାନଙ୍କୁ ଆଜି ଏଠାରେ ପ୍ରଣାମ କରୁଛି ।


    ଭାଇ ଓ ଭଉଣୀମାନେ -ରାଜସ୍ଥାନକୁ ତ ମୁଁ ଆଗରୁ ବହୁତ ଆସୁଥିଲି । ସଙ୍ଗଠନର କାମ କରିବା ପାଇଁ ଆସୁଥିଲି , ପଡୋଶୀ ମୁଖ୍ୟମନ୍ତ୍ରୀ ରହିଥିବା କାରଣରୁ ଆସୁଥିଲି । ଏହି ଅଂଚଳକୁ ମଧ୍ୟ ବହୁ ଥର ଆସିଛି । ଆଉ ପ୍ରତ୍ୟେକ ଥର ଗୋଟିଏ କଥା ସାଧାରଣ ମଣିଷଙ୍କ ମୁହଁରୁ ଶୁଣୁଥିଲି କି ରାଜସ୍ଥାନରେ କଂଗ୍ରେସ ଆଉ ଅକାଳ , ଏ ହେଉଛନ୍ତି ଯାଆଁଳା ଭାଇ । ଯେଉଁଠାକୁ କଂଗ୍ରେସ ଯିବ , ସେଠାକୁ ଅକାଳ ସାଥୀରେ ଯିବ । ଆଉ ବସୁନ୍ଧରା ମହାଶୟାଙ୍କ ଭାଗ୍ୟରେ ଲେଖା ଯାଇଛି କି ଯେତେବେଳେ ମଧ୍ୟ ତାଙ୍କୁ ସେବା କରିବାର ସୁଯୋଗ ମିଳିଲା , ଏହି ଶୁଖିଲା ମାଟିକୁ ପାଣି ମିଳି ଚାଲିଲା ।


    ଭାଇ ଓ ଭଉଣୀମାନେ -କିନ୍ତୁ ଆମକୁ ଏହାଠାରୁ ଆଗକୁ ଯିବାର ଅଛି । ରାଜସ୍ଥାନକୁ ଆଗକୁ ନେଇ ଯିବାର ଅଛି । ରାଜସ୍ଥାନର ବିକାଶର ଯାତ୍ରାକୁ ଦେଶର ବିକାଶରେ ଏକ ନୂତନ ଶକ୍ତି ଦେଲାବାଲା ହେଉଛି ରାଜସ୍ଥାନ ଆଉ ତାହା ରାଜସ୍ଥାନର ମାଟିରେ କରି ଦେଖାଇବାର ଅଛି ।


    ଭାଇ ଓ ଭଉଣୀମାନେ , ଆମର ଧର୍ମେନ୍ଦ୍ର ପ୍ରଧାନ ମହୋଦୟ ଅଭିଯୋଗ କରୁଥିଲେ , ବସୁନ୍ଧରା ରାଜେ ମହୋଦୟା ଅଭିଯୋଗ କରୁଥିଲେ ; ତାଙ୍କର ଅଭିଯୋଗ ସତ୍ୟ । କିନ୍ତୁ ଏହା କେବଳ ବାର୍ମେର ବିଶୋଧନାଗାରରେ ହୋଇଛି କି ? କ ’ ଣ ପଥର କେବଳ ଏହିଠାରେ ପୋତିଦେଇ ଫଟୋ ନିଆଯାଇଛି କି ? କ ’ ଣ ପଥର ଏହିଠାରେ ଲଗାଇ ଦେଇ ଲୋକଙ୍କ ଆଖିରେ ଧୂଳି ପକାଯାଇଛି କି ? ଯେଉଁ ଲୋକମାନେ ଗବେଷଣା କରିବାରେ ଅଭ୍ୟସ୍ତ , ଜିରାରୁ ଶିରା କାଢ଼ିବାର ଶକ୍ତି ଯେଉଁମାନଙ୍କ ପାଖରେ ଅଛି ; ମୁଁ ଏପରି ସମସ୍ତଙ୍କୁ ନିମନ୍ତ୍ରଣ ଦେଉଛି କି ଟିକେ ଠିକ ଭାବେ ଦେଖନ୍ତୁ ତ କଂଗ୍ରେସ ସରକାରଙ୍କର କାର୍ଯ୍ୟଶୈଳୀ କିପରି ରହିଥିଲା । ବଡ଼-ବଡ଼ କଥା କହିବା , ଜନତା-ଜନାର୍ଦ୍ଦନଙ୍କୁ ଭୁଆଁ ବୁଲାଉଥିବା , ଏହା କେବଳ ବାର୍ମେରର ବିଶୋଧନାଗାର ସହିତ ଯୋଡ଼ି ହୋଇଥିବା ବିଷୟ ନୁହେଁ ; ଏହା ସେମାନଙ୍କର କାର୍ଯ୍ୟଶୈଳୀର ହେଉଛି ଏକ ଅଂଶ , ସେମାନଙ୍କର ସ୍ୱଭାବର ହେଉଛି ଏକ ଅଂଶ ।


    ଯେତେବେଳେ ମୁଁ ପ୍ରଧାନମନ୍ତ୍ରୀ ହେଲି , ବଜେଟ ଦେଖୁଥିଲି , ଆଉ ମୁଁ ରେଳ ବଜେଟ ଦେଖୁଥିଲି । ତ ମୋର ଟିକେ ସ୍ୱଭାବ ରହିଛି , ମୁଁ ପଚାରିଲି କି ଭାଇ ଏହି ରେଳ ବଜେଟରେ ଆମେ ଏତେ-ଏତେ ଘୋଷଣା କରୁଛୁ , ଟିକେ କୁହନ୍ତୁ ତ ଆଗରୁ କ ’ ଣ ହୋଇଛି । ଆପଣ ଆଶ୍ଚର୍ଯ୍ୟ ହୋଇଯିବେ ଭାଇ-ଭଉଣୀମାନେ , ଆପଣମାନଙ୍କୁ ଆଘାତ ଲାଗିବ । ଭାରତର ସଂସଦ ହେଉଛି ଲୋକତନ୍ତ୍ରର ମନ୍ଦିର । ସେଠାରେ ଦେଶକୁ ଭୁଆଁ ବୁଲାଇବାର କୌଣସି ଅଧିକାର ନଥାଏ । କିନ୍ତୁ ଆପଣ ଜାଣି ଆଶ୍ଚର୍ଯ୍ୟ ହୋଇଯିବେ , କେତେ ସରକାର ଆସିଲେ ଆଉ ଗଲେ-ରେଳ ବଜେଟରେ 1500ରୁ ଅଧିକ , 1500ରୁ ଅଧିକ ଏଭଳି-ଏଭଳି ଯୋଜନାଗୁଡ଼ିକର ଘୋଷଣା କରାଗଲା-ଯାହାର କି ଆଜି ଚିହ୍ନ ବର୍ଣ୍ଣ ନାହିଁ , ସେହିଭଳି ଭାବେ କାଗଜରେ ଝୁଲି ରହିଛି ।


    ଆମେ ଆସିଲୁ , ଆମେ ନିଷ୍ପତ୍ତି ନେଲୁ କି କିଛି କ୍ଷଣ ସମୟର ତାଳି ପାଇବା ପାଇଁ ସଂସଦରେ ଯେଉଁ ସଦସ୍ୟ ବସିଛନ୍ତି , ସେମାନେ ନିଜ ଅଂଚଳରେ କୌଣସି ରେଳ ପ୍ରକଳ୍ପ ଆସିଯାଏ ତ ତାଳି ବଜାଇ ଦେବେ ଆଉ ରେଳମନ୍ତ୍ରୀ ଖୁସି ହୋଇଯିବେ , ପରେ କେହି ପଚାରିଲାବାଲା ନାହାଁନ୍ତି । ଏହି ଧାରା ଚାଲିଲା , ଆମେ ଆସି କହି ଦେଲୁ କି ରେଳ ବଜେଟରେ ଏହି ପ୍ରଶଂସା ସାଉଁଟିବା ଆଉ ମିଛ ତାଳି ମାରିବାର କାର୍ଯ୍ୟକ୍ରମ ବନ୍ଦ । ଯେତିକି ହେବା ପାଇଁ ସ୍ଥିର ହୋଇଛି ସେତିକି ହିଁ ଜଣାନ୍ତୁ । ଗୋଟିଏ ଦିନ ଆଲୋଚନା ହେବ କିନ୍ତୁ ଦେଶକୁ ଧୀରେ-ଧୀରେ ସଠିକ୍ କହିବାର , ସଠିକ୍ କରିବାର ଶକ୍ତି ଆସିବ , ଆଉ ଏହି କାମ ଆମେ କରିବାକୁ ଚାହୁଁଛୁ ।


    ଏତିକି ହିଁ ନୁହେଁ , ଆପଣ ମୋତେ କୁହନ୍ତୁ “ଏକ ରେଙ୍କ ଏକ ପେନସନ୍” ମୋର ସେନାବାହିନୀର ଲୋକମାନେ ଏଠାରେ ବସିଛନ୍ତି । ସୈନିକମାନଙ୍କର ପରିବାରର ଲୋକ ଏଠାରେ ବସିଛନ୍ତି । 40 ବର୍ଷ “ଏକ ରେଙ୍କ ଏକ ପେନସନ୍” ଏହାର ଦାବି ଉଠିନଥିଲା । କ ’ ଣ ଫୌଜୀ ଲୋକମାନଙ୍କୁ ବାରମ୍ବାର ପ୍ରତିଶ୍ରୁତି ଦିଆଯାଇ ନଥିଲା ? ପ୍ରତ୍ୟେକ ନିର୍ବାଚନ ପୂର୍ବରୁ ଏହାକୁ ଉଠାଇବାର ପ୍ରୟାସ ହୋଇ ନଥିଲା ? ଏହା ହେଉଛି ସେମାନଙ୍କର ଅଭ୍ୟାସ । 2014ରେ ମଧ୍ୟ ଆପଣ ଦେଖିଥିବେ , 5 -50 ଅବସର ପ୍ରାପ୍ତ ସେନା କର୍ମଚାରୀଙ୍କୁ ବସାଇ ଫଟୋ ବାହାର କରିବା ଏବଂ “ଏକ ରେଙ୍କ ଏକ ପେନସନ୍”ର କଥା ଉଠାଇ , ଏମାନେ ଏହା କରି ଚାଲିଥିଲେ ।


    ଆଉ ପରେ ଯେତେବେଳେ ଚାରିଆଡ଼ୁ ଚାପ ପଡ଼ିଲା , ଆଉ ଯେବେ ମୁଁ 15 ସେପ୍ଟେମ୍ବର , 2013 , ରେୱାଡ଼ିରେ ପୂର୍ବତନ ସୈନିକଙ୍କ ସମ୍ମୁଖରେ ଘୋଷଣା କଲି କି ଆମର ସରକାର ଆସିଲେ , “ଏକ ରେଙ୍କ ଏକ ପେନସନ୍” ଲାଗୁ କରିବେ । ସେତେବେଳେ କେଉଁଠି ନା କେଉଁଠି , ତରବର ଭାବେ ଯେପରି ଏଠାରେ ବିଶୋଧନାଗାରର ପଥର ପୋତି ଦିଆଗଲା ସେମାନେ ମଧ୍ୟବର୍ତ୍ତୀକାଳୀନ ବଜେଟରେ 500କୋଟି ଟଙ୍କା “ଏକ ରେଙ୍କ ଏକ ପେନସନ୍” ନାମରେ ଲେଖିଦେଲେ ।


    ଦେଖନ୍ତୁ , ଦେଶ ସହିତ ଏ ପ୍ରକାରର ଠକାମୀ କରିବା , ଆଉ ପୁଣି ଭୁଲାଇବାରେ ନିର୍ବାଚନରେ କି ଦେଖନ୍ତୁ “ଏକ ରେଙ୍କ ଏକ ପେନସନ୍” ପାଇଁ ବଜେଟରେ ଆମେ ପଇସା ଦେଇଦେଲୁ , ପଇସା ଦେଇଦେଲୁ । ଆମେ ଯେତେବେଳେ ସରକାରରେ ଆସିଲୁ ତ ଆମେ କହିଲୁ ଚାଲ ଭାଇ “ଏକ ରେଙ୍କ ଏକ ପେନସନ୍” ଲାଗୁ କରନ୍ତୁ , ଆମେ ପ୍ରତିଶୃତି ଦେଇଛୁ ତ ଅଫିସର ସମୟ ଗଡାଇ କରି ଚାଲିଥିଲେ । ମୁଁ କହିଲି , ହୋଇଛି କ ’ ଣ ଭାଇ , କାହିଁକି ହେଉନାହିଁ ? ଆପଣ ଜାଣି ଆଶ୍ଚର୍ଯ୍ୟ ହେବେ , ବଜେଟରେ 500 କୋଟି ଲେଖା ହୋଇଥିଲା କିନ୍ତୁ କାର୍ଯ୍ୟାଳୟ ମଧ୍ୟରେ ଏହି “ଏକ ରେଙ୍କ ଏକ ପେନସନ୍” ସିମୀତ ଅଛି କି ? ଏହି “ଏକ ରେଙ୍କ ଏକ ପେନସନ୍”ର ପାତ୍ର କିଏ ? ତାହାର ଆର୍ଥିକ ବୋଝ କେତେ ଆସିବ ? ଆପଣ ଜାଣି ଆଶ୍ଚର୍ଯ୍ୟ ହେବେ-କେବଳ ବିଶୋଧନାଗାର କାଗଜ ଉପରେ ଥିଲା , ସେଠାରେ ତ “ଏକ ରେଙ୍କ ଏକ ପେନସନ୍” , କାଗଜ ଉପରେ ମଧ୍ୟ ନଥିଲା । ନା ସୂଚୀ ଥିଲା , ନା ଯୋଜନା ଥିଲା , କେବଳ ନିର୍ବାଚନୀ ପ୍ରତିଶୃତି ।


    ଭାଇ ଓ ଭଉଣୀମାନେ , ସେହି କାମ ପ୍ରତି ମୋର ପ୍ରତିବଦ୍ଧତା ଥିଲା , କିନ୍ତୁ କାଗଜ ଉପରେ ଜିନିଷ ସବୁ ଏକାଠି କରୁ-କରୁ ମୋତେ ଦେଢ଼ ବର୍ଷ ଲାଗିଗଲା । ସବୁକିଛି ଖେଳେଇ ହୋଇ ପଡ଼ିଥିଲା । ପୂର୍ବ ସୈନିକମାନଙ୍କର ନାମ ଠିକଣା ମିଳୁ ନଥିଲା , ସଂଖ୍ୟା ଠିକ୍ ଭାବେ ମିଳୁ ନଥିଲା । ମୁଁ ଆଶ୍ଚର୍ଯ୍ୟ ଥିଲି ଦେଶ ପାଇଁ ଶହିଦ ହୋଇ ମାଟିରେ ମିଶି ଯାଉଥିବା ସୈନିକମାନଙ୍କ ପାଇଁ ସରକାରଙ୍କ ପାଖରେ ସବୁ ଖେଳେଇ ହୋଇ ପଡ଼ିଥିଲା । ଏକାଠି କରିଚାଲିଲୁ , ଏକାଠି କରିଚାଲିଲୁ , ପୁଣି ହିସାବ ଲଗାଇଲୁ କେତେ ପଇସା ଲାଗିବ ।


    ଭାଇ ଓ ଭଉଣୀମାନେ , ଏହି 500 କୋଟି ଟଙ୍କା-ତ ମୁଁ ଭାବିଲି ବୋଧହୁଏ 1000 କୋଟି ଟଙ୍କା ହେବ , 1500 କୋଟି ଟଙ୍କା ହେବ , 2000 କୋଟି ଟଙ୍କା ହେବ । ଯେତେବେଳେ ହିସାବ ଯୋଡ଼ିବାକୁ ବସିଲି ତ ଭାଇ ଓ ଭଉଣୀମାନେ , ସେହି ମାମଲା 12 ହଜାର କୋଟି ଟଙ୍କାରୁ ମଧ୍ୟ ଅଧିକ ହୋଇଗଲା । 12ହଜାର କୋଟି ଟଙ୍କା , ଏବେ କଂଗ୍ରେସ ଦଳ “ଏକ ରେଙ୍କ ଏକ ପେନସନ୍” 500 କୋଟି ଟଙ୍କାରେ କରୁଥିଲା , କ ’ ଣ ସେଥିରେ ସଚ୍ଚୋଟତା ଥିଲା କି ? କ ’ ଣ ସତରେ ସୈନିକମାନଙ୍କୁ କିଛି ଦେବାକୁ ଚାହୁଁଥିଲେ କି ? କ ’ ଣ ସେବାନିବୃତ ସୈନିକମାନଙ୍କ ପ୍ରତି ସଚ୍ଚୋଟତା ଥିଲା କି ? ସେହି ସମୟର ଅର୍ଥମନ୍ତ୍ରୀ ଏତେ ତ ବୋକା ନଥିଲେ । କିନ୍ତୁ 500 କୋଟି ଟଙ୍କାର ଟୀକା ଲଗାଇ ଯେତେବେଳେ ଏଠାରେ ପଥର ପୋତି ଦେଲେ , ସେଠାରେ ବଜେଟରେ ଲେଖିଦେଲେ ଆଉ ହାତ ଉପରକୁ କରିଦେଲେ ।


    ଭାଇ ଓ ଭଉଣୀମାନେ , ଆମକୁ ପାଖାପାଖି 12 ହଜାର କୋଟି ଟଙ୍କାରୁ ଅଧିକ ବୋଝ ଆସିଲା ତ ମୁଁ ସେନାବାହିନୀର ଲୋକମାନଙ୍କୁ ଡକାଇଲି । ମୁଁ କହିଲି କି ଭାଇ ମୁଁ ପ୍ରତିଶୃତି ଦେଇଛି , ମୁଁ ପ୍ରତିଶୃତି ପୂରଣ କରିବାକୁ ଚାହୁଁଛି କିନ୍ତୁ ସରକାରଙ୍କର ରାଜକୋଷରେ ଏତେ ଶକ୍ତି ନାହିଁ କି ଏକାଥରକେ 12 ହଜାର କୋଟି ଟଙ୍କା ବାହାର କରିଦେବେ । ଏ ଲୋକମାନେ ତ 500 କୋଟି ଟଙ୍କାର କଥା କହି ଚାଲିଗଲେ , ମୋ ପାଇଁ 12 ହଜାର କୋଟି ଟଙ୍କା ବାହାର କରିବା ସଚ୍ଚୋଟତାର ସହିତ ବାହାର କରିବାର ଅଛି , କିନ୍ତୁ ମୋତେ ଆପଣଙ୍କର ସାହାଯ୍ୟ ଦରକାର ।


    ସେନାବାହିନୀର ଲୋକମାନେ ମୋତେ କହିଲେ-ପ୍ରଧାନମନ୍ତ୍ରୀ ମହାଶୟ ଆପଣ ଆମକୁ ଲଜ୍ଜିତ କରନ୍ତୁ ନାହିଁ । ଆପଣ କୁହନ୍ତୁ ଆପଣ ଆମଠାରୁ କ ’ ଣ ଚାହୁଁଛନ୍ତି ? ମୁଁ କହିଲି ଆଉ କିଛି ଚାହୁଁ ନାହିଁ ଭାଇ-ଆପଣ ଦେଶ ପାଇଁ ବହୁତ କିଛି ଦେଇଛନ୍ତି । କିନ୍ତୁ ମୋତେ ସାହାଯ୍ୟ କରନ୍ତୁ । ମୁଁ ଏକାଥରକେ 12 ହଜାର କୋଟି ଟଙ୍କା ଦେଇ ପାରିବି ନାହିଁ । ଯଦି ମୋତେ ଦେବାକୁ ପଡ଼ିବ ତ ଦେଶର ଗରିବଙ୍କ କୌଣସି ଯୋଜନାରୁ ବାହାର କରିବାକୁ ହେବ । ଗରିବଙ୍କ ସହିତ ଅନ୍ୟାୟ ହୋଇଯିବ ।


    ତ ମୁଁ କହିଲି କି ମୋର ଏକ ଅନୁରୋଧ ଅଛି-କ ’ ଣ ମୁଁ ଏହାକୁ ଚାରୋଟି ଭାଗରେ ଦେବି ତ ଚଳିବ ? ମୋ ଦେଶର ବୀର ସୈନିକ 40 ବର୍ଷ ଧରି ଯେଉଁ “ଏକ ରେଙ୍କ ଏକ ପେନସନ୍” ପାଇବା ପାଇଁ ବ୍ୟାକୁଳ ଥିଲେ , ଲଢ଼ୁଥିଲେ ; ଦେଶରେ ଏମିତି ପ୍ରଧାନମନ୍ତ୍ରୀ ଆସିଥିଲେ ଯିଏ କି ପ୍ରତିବଦ୍ଧ ଥିଲେ , ସେମାନେ ଚାହିଁଥିଲେ କହି ଦେଇଥା ’ ନ୍ତେ କି ମୋଦୀ ଆଜ୍ଞା ସବୁ ସରକାରମାନେ ଆମକୁ ଠକିଛନ୍ତି । ଆମେ ଏବେ ଅପେକ୍ଷା କରିବା ପାଇଁ ପ୍ରସ୍ତୁତ ନୁହେଁ । ଆପଣଙ୍କୁ ଦେବାର ଅଛି ତ ଏବେ ଦେଇ ଦିଅନ୍ତୁ ନହେଲେ ଆପଣଙ୍କର ରାସ୍ତା ଆପଣଙ୍କୁ ମଞ୍ଜୁର , ଆମ ରାସ୍ତା ଆମକୁ ମଞ୍ଜୁର-କହି ପାରିଥା ’ ନ୍ତେ । କିନ୍ତୁ ସେମାନେ ଏପରି କଲେ ନାହିଁ ।


    ମୋ ଦେଶର ସୈନିକ ଦେହରୁ ପୋଷାକ ବାହାର କରିବା ପରେ ମଧ୍ୟ ଶରୀରରେ , ମନରେ , ହୃଦୟରେ ସୈନିକ ହୋଇ ରହିଥାଏ । ଦେଶର ହିତ ଜୀବନର ଶେଷ ସମୟ ପର୍ଯ୍ୟନ୍ତ ତାହାର ଶିରା ପ୍ରଶିରାରେ ରହିଥାଏ । ଆଉ ଗୋଟିଏ କ୍ଷଣ ବିନା , ଗୋଟିଏ କ୍ଷଣ ନ ବିତାଇ ମୋର ଫୌଜି ଭାଇମାନେ କହିଦେଲେ -ପ୍ରଧାନମନ୍ତ୍ରୀ ଆଜ୍ଞା ଆପଣଙ୍କ କଥାରେ ଆମର ଭରସା ଅଛି । ହୁଏତ ଚାରୋଟି ଭାଗ କରିବାକୁ ପଡ଼ୁ , ଛଅ କରିବାକୁ ପଡ଼ୁ , ଆପଣ ଆପଣଙ୍କ ସୁବିଧାରେ କରନ୍ତୁ , ଖାଲି ଥରେ ନିର୍ଣ୍ଣୟ କରି ନିଅନ୍ତୁ । ଆମେ-ଯାହା ମଧ୍ୟ ନିର୍ଣ୍ଣୟ କରିବେ ମାନି ନେବୁ ।


    ଭାଇ ଓ ଭଉଣୀମାନେ , ଏହା ହେଉଛି ସେବାନିବୃତ ଫୌଜିମାନଙ୍କର ଶକ୍ତି ଥିଲା କି ମୁଁ ନିର୍ଣ୍ଣୟ କରି ନେଲି ଆଉ ଏ ପର୍ଯ୍ୟନ୍ତ ଚାରୋଟି କିସ୍ତି ଦେଇ ସାରିଛି । 10 ହଜାର 700 କୋଟି ଟଙ୍କା ସେମାନଙ୍କ ଖାତାରେ ଜମା ହୋଇ ସାରିଛି ଆଉ ବଳକା କିସ୍ତି ମଧ୍ୟ ପହଂଚିବାକୁ ଯାଉଛି । ଆଉ ଏଥିପାଇଁ କେବଳ ପଥର ପୋତିବା ହିଁ ନୁହେଁ , ଏହି ଦେଶରେ ଏଭଳି ସରକାର ଚଲାଇବା , ଏହା ସେମାନଙ୍କର ଅଭ୍ୟାସ ହୋଇ ଯାଇଛି ।


    ଆପଣ ମୋତେ କୁହନ୍ତୁ-ଗରିବୀ ହଟାଅ , ଗରିବୀ ହଟାଅ-ଚାରି ଦଶକ ଧରି ଶୁଣି ଆସିଛନ୍ତି କି ଶୁଣି ନାହାଁନ୍ତି ? ଗରିବଙ୍କ ନାମରେ ନିର୍ବାଚନର ଖେଳ ଦେଖିଛନ୍ତି କି ଦେଖି ନାହାଁନ୍ତି ? କିନ୍ତୁ କ ’ ଣ କୌଣସି ଗରିବଙ୍କ ଭଲ ପାଇଁ ଯୋଜନା ଦୃଷ୍ଟି ଗୋଚର ହେଉଛି ? କେଉଁଠି ନଜର ଆସିବ ନାହିଁ । ସ୍ୱାଧୀନତାର 70 ବର୍ଷ ପରେ ମଧ୍ୟ ସେମାନେ ଏହା କହିବେ , ଯାଅ ଗାତ ଖୋଳ ଆଉ ସନ୍ଧ୍ୟାରେ କିଛି ନେଇଯାଅ ଆଉ ଦାନା-ପାଣି ଯୋଗାଡ କରିନିଅ । ଯଦି ଭଲ ଭାବେ ଦେଶର ବିକାଶ ପାଇଁ ଚିନ୍ତା କରିଥାଅନ୍ତ ତ ମୋ ଦେଶର ଗରିବ ନିଜେ ଗରିବୀକୁ ପରାସ୍ତ କରିବା ପାଇଁ ପୂରା ଶକ୍ତିର ସହିତ ଠିଆ ହୋଇ ଯାଇଥା ’ ନ୍ତା ।


    ଆମର ଚେଷ୍ଟା ରହିଛି-ଗରିବଙ୍କ ସଶକ୍ତିକରଣ , ଗରିବଙ୍କ ସଶକ୍ତିକରଣ । ବ୍ୟାଙ୍କଗୁଡ଼ିକର ଜାତୀୟକରଣ ହେଲା କିନ୍ତୁ ଗରିବଙ୍କ ପାଇଁ ବ୍ୟାଙ୍କର କବାଟ ଖୋଲିଲା ନାହିଁ । ଏହି ଦେଶର 30 କୋଟିରୁ ଅଧିକ ଲୋକ , ବ୍ୟାଙ୍କଗୁଡ଼ିକର ଜାତୀୟକରଣ ଗରିବଙ୍କ ନାମରେ କରାଗଲା କିନ୍ତୁ ବ୍ୟାଙ୍କର କବାଟ ଯାଏଁ ଗରୀବ ପହଂଚିପାରିଲା ନାହିଁ ।


    ସ୍ୱାଧୀନତାର 70 ବର୍ଷ ପରେ ଯେତେବେଳେ ଆମେ ଆସିଲୁ , ଆମେ ନିଷ୍ପତ୍ତି କଲୁ-ଆମ ଦେଶର ଗରିବ ମଧ୍ୟ ଆର୍ଥିକ ବିକାଶର ଯାତ୍ରାର ମୁଖ୍ୟ ଧାରାରେ ତାଙ୍କୁ ମଧ୍ୟ ସ୍ଥାନ ମିଳିବା ଦରକାର ଆଉ ଆମେ ପ୍ରଧାନମନ୍ତ୍ରୀ ଜନ-ଧନ ଯୋଜନାର ଶୁଭାରମ୍ଭ କଲୁ । ଆଜି ପାଖାପାଖି 32 କୋଟି ଏଭଳି ଲୋକ ଯାହାଙ୍କର ବ୍ୟାଙ୍କରେ ଖାତା ଖୋଲି ଦିଆଯାଇଛି । ଆଉ ଭାଇ , ଭଉଣୀମାନେ ଯେତେବେଳେ ବ୍ୟାଙ୍କର ଖାତା ଖୋଲିଲୁ ସେତେବେଳେ ଆମେ କହିଥିଲୁ କି ଗରିବଙ୍କୁ ଗୋଟିଏ ମଧ୍ୟ ଟଙ୍କା ନ ଦେଇ ଖାତା ଖୋଲିବେ , କୌଣସି ଜମା ନଥାଇ ଖୋଲିବେ । କିନ୍ତୁ ମୋ ଦେଶର ଗରିବ କହିବା ପାଇଁ ହୁଏତ ଗରିବ , ଜୀବନ ସାରା ଗରିବୀ ସହିତ ଯୁଦ୍ଧ କରିଚାଲେ , କିନ୍ତୁ ମୁଁ ଏଭଳି ମନର ଧନୀ କେବେ ହେଲେ ମଧ୍ୟ ଦେଖି ନାହିଁ , ଯେଉଁଭଳି ମନର ଧନୀ ହେଉଛନ୍ତି ମୋ ଗରିବମାନେ ।


    ମୁଁ ଏଭଳି ଧନୀମାନଙ୍କୁ ଦେଖିଛି ଯେଉଁମାନେ ହେଉଛନ୍ତି ମନର ଗରିବ ଆଉ ମୁଁ ଏଭଳି ଗରିବଙ୍କୁ ଦେଖିଛି ଯେଉଁମାନେ ହେଉଛନ୍ତି ମନର ଧନୀ । ଆମେ କହିଲୁ କି Zero Balanceରେ ବ୍ୟାଙ୍କର ଖାତା ଖୋଲିବେ କିନ୍ତୁ ଗରିବଙ୍କୁ ଲାଗିଲା-ନାଇଁ , ନାଇଁ କିଛି ତ କରିବା ଦରକାର । ଆଉ ମୋର ପ୍ରିୟ ଭାଇ-ଭଉଣୀମାନେ , ଆଜି ମୋତେ ଖୁସିର ସହିତ ଆପଣମାନଙ୍କୁ କହିବାରେ ଗର୍ବ ଅନୁଭବ ହେଉଛି କି ଯେଉଁ ଗରିବମାନଙ୍କର ଜିରୋ ବାଲାନ୍ସ ଖାତା ହୋଇଥିଲା , ଆଜି ସେହି ଗରିବମାନେ 72ହଜାର କୋଟି ଟଙ୍କା ପ୍ରଧାନମନ୍ତ୍ରୀ ଜନ-ଧନ ଯୋଜନା ଖାତାରେ ଜମା କରିଛନ୍ତି । ଧନୀ ବ୍ୟାଙ୍କରୁ ବାହାର କରିବାରେ ଲାଗିଛି , ମୋର ଗରିବ ସଚ୍ଚୋଟତାର ସହିତ ବ୍ୟାଙ୍କରେ ଜମା କରିବାରେ ଲାଗିଛି । ଗରିବୀ ସହିତ କିପରି ଲଢ଼ାଯାଏ ।


    ଭାଇ ଓ ଭଉଣୀମାନେ , ଆପଣମାନଙ୍କୁ ଜଣାଅଛି ଯଦି ଗ୍ୟାସର ଚୂଲି ଦରକାର ତ କେତେ ନେତାଙ୍କ ପଛରେ ବୁଲିବାକୁ ପଡ଼ୁଥିଲା ଛଅ-ଛଅ ମାସ ଯାଏଁ । ଜଣେ ସଂସଦର ସଦସ୍ୟଙ୍କୁ 25ଟି କୁପନ ମିଳୁଥିଲା କି ଆପଣ ଗୋଟିଏ ବର୍ଷରେ 25ଟି ପରିବାରକୁ ଗ୍ୟାସର ସଂଯୋଗ ଦେଇ କୃତଜ୍ଞ କରିପାରିବେ । ଆଉ କେତେକ ଏମିତି ମଧ୍ୟ ସାଂସଦଙ୍କର ଖବର ଆସୁଥିଲା କି ସେ କୁପନଗୁଡ଼ିକୁ ମଧ୍ୟ କଳାବଜାରୀ କରି ବିକ୍ରି କରି ଦେଉଥିଲେ ।


    ଭାଇ ଓ ଭଉଣୀମାନେ , କ ’ ଣ ଆଜି ମଧ୍ୟ ମୋର ଗରିବ ମାଆ କାଠର ଚୂଲି ଜଳାଇ ଧୂଆଁରେ ଜୀବନ ଅତିବାହିତ କରିବ ? କ ’ ଣ ଗରିବଙ୍କର କଲ୍ୟାଣ ଏହିପରି ହେବ ? ଆମେ ନିଷ୍ପତ୍ତି ନେଲୁ କି ମୋର ଗରିବ ମାଆ ଭଉଣୀମାନେ ଯେଉଁ କାଠର ଚୂଲି ଜଳାଇ ଧୂଆଁରେ ଖାଦ୍ୟ ପ୍ରସ୍ତୁତ କରୁଛନ୍ତି , ଗୋଟିଏ ଦିନରେ 400 ସିଗାରେଟର ଧୂଆଁ ତାଙ୍କ ଶରୀରକୁ ଯାଉଛି । ଆଉ ଘରେ ଯେଉଁ ପିଲା ଖେଳୁଛନ୍ତି ସେମାନେ ମଧ୍ୟ ଧୂଆଁର ମାଡ଼ରେ , ମରୁଛନ୍ତି ।


    ଭାଇ ଓ ଭଉଣୀମାନେ , ଆମେ ଦାୟିତ୍ୱ ନେଇଛୁ । ଗରିବଙ୍କର ଭଲ କରିବାର ଅଛି ସ୍ଲୋଗାନ ଦେଇ ହେବ ନାହିଁ । ତାଙ୍କର ଜୀବନ ବଦଳାଇବାକୁ ହେବ ଆଉ ଆମେ ଉଜ୍ଜ୍ୱଳା ଯୋଜନା ମାଧ୍ୟମରେ ଏ ପର୍ଯ୍ୟନ୍ତ 3କୋଟି 30ଲକ୍ଷ ପରିବାରଙ୍କୁ ଗ୍ୟାସ ସଂଯୋଗ ପହଂଚାଇ ଦେଇଛୁ । କାଠର ଚୂଲି , ଧୂଆଁର ଅସୁବିଧା-ଏହି କୋଟି କୋଟି ମାଆମାନଙ୍କୁ ମୁକ୍ତ କରିଦେଲୁ । ଆପଣ ମୋତେ କୁହନ୍ତୁ ପ୍ରତ୍ୟେକ ଦିନ ଯେତେବେଳେ ଚୂଲି ଜଳାଉଥିବେ , ଗ୍ୟାସରେ ଖାଦ୍ୟ ରୋଷେଇ କରୁଥିବେ , ସେହି ମାଆ ନରେନ୍ଦ୍ର ମୋଦୀକୁ ଆଶୀର୍ବାଦ ଦେବେ କି ଦେବେ ନାହିଁ ? ସେହି ମାଆ ଆମର ରକ୍ଷା କରିବା ପାଇଁ ପ୍ରଣ ନେଉଥିବେ କି ନେଉ ନଥିବେ ? କାରଣ ତାଙ୍କୁ ଜଣାଅଛି କି ଗରିବୀ ସହିତ ଲଢ଼େଇ ଲଢ଼ିବାର ଏ ସଠିକ୍ ରାସ୍ତା ଦୃଷ୍ଟିକୁ ଆସୁଛି ।


    ଭାଇ ଓ ଭଉଣୀମାନେ , ସ୍ୱାଧୀନତାର 70 ବର୍ଷ ପରେ 18ହଜାର ଗାଁ , ଯେଉଁଠାରେ ବିଜୁଳି ପହଂଚିନଥିଲା । ଆପଣ ମୋତେ କୁହନ୍ତୁ , ଆମେ ଏକବିଂଶ ଶତାବ୍ଦୀରେ ବଂଚୁଛୁ କିନ୍ତୁ ସେମାନେ ତ ଅଷ୍ଟାଦଶ ଶତାବ୍ଦୀରେ ବଂଚିବା ପାଇଁ ବାଧ୍ୟ । ତାଙ୍କ ମନରେ ପ୍ରଶ୍ନ ଉଠେ-ଏହା କ ’ ଣ ସ୍ୱାଧୀନତା ? ଏହା କ ’ ଣ ଲୋକତନ୍ତ୍ର ? ଏହା ଯେ ମୁଁ ବଟନ ଚିପି ସରକାର ଗଢ଼ୁଛି ? କ ’ ଣ ଏ ହେଉଛନ୍ତି , ସରକାର ଯିଏ ସ୍ୱାଧୀନତାର 70 ବର୍ଷ ପରେ ମଧ୍ୟ ମୋ ଗାଁରେ ବିଜୁଳି ପହଂଚି ପାରିନି ? ଆଉ ଭାଇ-ଭଉଣୀମାନେ , ଏହି 18ହଜାର ଗାଁକୁ ବିଜୁଳି ପହଂଚାଇବାର ଦାୟିତ୍ୱ ମୁଁ ଉଠାଇଛି । ଏବେ ପାଖାପାଖି 2000 ଗାଁ ବଳକା ଅଛି , କାମ ଚାଲୁଅଛି ଦ୍ରୁତ ଗତିରେ । ଏକବିଂଶ ଶତାବ୍ଦୀରେ ଜୀବନ ବଂଚିବାର ସୁଯୋଗ ସେମାନଙ୍କୁ ମିଳୁ ।


    ସ୍ୱାଧୀନତାର 70 ବର୍ଷ ପରେ ମଧ୍ୟ ଆଜି ଚାରି କୋଟିରୁ ଅଧିକ ପରିବାର ଏପରି ଅଛନ୍ତି ଯାହାଙ୍କର ଘରେ ବିଜୁଳି ସଂଯୋଗ ନାହିଁ । ଆମେ ଦାୟିତ୍ୱ ନେଇଛୁ କି ଯେତେବେଳେ ମହାତ୍ମାଗାନ୍ଧୀଙ୍କ 150ତମ ଜୟନ୍ତୀ ହେବ ସେ ପର୍ଯ୍ୟନ୍ତ ଏହି ଚାରି କୋଟିରୁ ଅଧିକ ପରିବାରଙ୍କୁ ମାଗଣାରେ ବିଜୁଳି ସଂଯୋଗ ଦେଇଦିଆଯିବ । ତାଙ୍କର ପିଲା ପଢ଼ିବେ । ଗରିବୀ ବିରୁଦ୍ଧରେ ଲଢ଼େଇ ଲଢ଼ିବାର ଅଛି ତ ଗରିବଙ୍କୁ ସଶକ୍ତ କରିବାକୁ ପଡ଼େ । ଏଭଳି ଅନେକ ଜିନିଷ ଆମେ ନେଇ ଆମେ ଚାଲିଛୁ ।


    ଭାଇ ଓ ଭଉଣୀମାନେ , ଏହି ବିଶୋଧନାଗାରର ମଧ୍ୟ ଏଠାକାର ଭାଗ୍ୟ ବଦଳାଇଦେବ , ଏଠାକାର ଛବି ମଧ୍ୟ ବଦଳାଇବ । ଏହି ମରୁଭୂମିରେ ଯେତେବେଳେ ଏତେ ବଡ଼ ଉଦ୍ୟୋଗ ଚାଲୁଥିବ , ଆପଣ କଳ୍ପନା କରିପାରୁଥିବେ କି କେତେ ଲୋକଙ୍କର ଜୀବନ ଜୀବିକାର ପ୍ରବନ୍ଧନ ହେବ । ଆଉ ତାହା କେବଳ ଯେ କାରଖାନାର ଚୌହଦି ମଧ୍ୟରେ ଯେ ରୋଜଗାର ମଳିବ , ଏଭଳି ନୁହେଁ । ତାହାର ବାହାରେ ମଧ୍ୟ ଏକ ଶୃଙ୍ଖଳ ଚାଲିଥାଏ । ଅନେକ ଏହାକୁ ସହାୟତା କଲା ଭଳି ଛୋଟ ଛୋଟ ଉଦ୍ୟୋଗ ସ୍ଥାପନ କରିଥାନ୍ତି । ବଡ଼ ଉଦ୍ୟୋଗ ପାଇଁ ଭିତ୍ତିଭୂମି ସ୍ଥାପନ କରିଥାନ୍ତି । ପାଣି ପହଂଚିଥାଏ , ବିଜୁଳି ପହଂଚିଥାଏ , ଗ୍ୟାସ ପହଂଚିଥାଏ , ଅପ୍ଟିକାଲ ଫାଇବର , ନେଟୱାର୍କ ପହଂଚିଥାଏ । ଏହିପରି ଭାବେ ସମଗ୍ର ଅଂଚଳର ଆର୍ଥିକ , ତାହାର ମାନଦଣ୍ଡ ବଦଳିଯାଇଥାଏ ।


    ଆଉ ଯେବେ ଏହି ପ୍ରକାର ଲୋକ ଆସିବେ , ବଡ଼-ବଡ଼ ବାବୁ ଏଠାରେ ରହିବାକୁ ଆସିବେ ତ ଭଲ ଶିକ୍ଷା ସଂସ୍ଥାନ ମଧ୍ୟ ନିଜକୁ ନିଜେ ଏଠାରେ ଖୋଲିବାରେ ଲାଗିବ । ଯେତେବେଳେ ଏତେ ବଡ଼ମାତ୍ରାରେ ସାରା ଦେଶରୁ ଲୋକ ଏଠାକୁ କାମ କରିବାକୁ ଆସିବେ , ରାଜସ୍ଥାନର ଯୁବକ କାମ କରିବାକୁ ଆସିବେ ; କିଏ ଉଦୟପୁରରୁ ଆସିବ , କିଏ ବାଁଶୱ୍ୱାଡାରୁ ଆସିବ , କିଏ ଭରତପୁରରୁ ଆସିବ , କିଏ କୋଟାରୁ ଆସିବ , କିଏ ଆଲୱରରୁ ଆସିବ , କିଏ ଆଜମେରରୁ ଆସିବ ; ତ ସେମାନଙ୍କ ସ୍ୱାସ୍ଥ୍ୟର ସୁରକ୍ଷା ପାଇଁ ମଧ୍ୟ ଭଲ ଆରୋଗ୍ୟର ବ୍ୟବସ୍ଥା ତିଆରି ହେବ ଯାହା ସଂପୂର୍ଣ୍ଣ ଅଂଚଳକୁ ଲାଭ ପ୍ରଦାନ କରିବ ।


    ଆଉ ଏଥି ପାଇଁ ଭାଇ ଓ ଭଉଣୀମାନେ , ପାଂଚ ବର୍ଷ ମଧ୍ୟରେ ଏଠାରେ କେତେ ବଡ଼ ପରିବର୍ତ୍ତନ ଆସିବାର ଅଛି , ଏହା ଆପଣ ଭଲଭାବେ ଅନୁମାନ କରି ପାରୁଥିବେ । ଭାଇ ଓ ଭଉଣୀମାନେ , ଆଜି ମୁଁ ଏଭଳି ଏକ କାର୍ଯ୍ୟକ୍ରମ ଏଠାରେ ଆରମ୍ଭ କରିବାକୁ ଆସିଛି , ଯାହା ହେଉଛି ମୋର କ୍ଷତିର ସଉଦା । ଭାରତ ସରକାରଙ୍କ ପାଇଁ ହେଉଛି କ୍ଷତିର ସଉଦା । ଗତ ସରକାର ସମୟରେ କାମ ଆଗକୁ ବଢିଥାଆନ୍ତା ତ ’ ଭାରତ ସରକାରଙ୍କ ରାଜକୋଷରେ ପାଖାପାଖି 40 ହଜାର କୋଟି ଟଙ୍କା ରହିଯାଇଥାନ୍ତା ।


    କିନ୍ତୁ ଏହି ବସୁନ୍ଧରା ରାଜେ ମହୋଦୟା - ରାଜପରିବାରର ସଂସ୍କାର ତ ଅଛି , କିନ୍ତୁ ରାଜସ୍ଥାନର ପାଣି ପିଇବା କାରଣରୁ ସେ ମଧ୍ୟ ମାରୱାଡିଙ୍କ ଭଳି ସଂସ୍କାର ପାଇଛନ୍ତି । ସେ ଏଭଳି ଭାବେ ଭାରତ ସରକାରଙ୍କ ଯୋଜନାକୁ ଶୋଷି ପାରନ୍ତି , ଶୋଷିବାକୁ ପ୍ରୟାସ କରିଥାନ୍ତି । ଏହା ଭାରତୀୟ ଜନତା ପାର୍ଟିରେ ହିଁ ସମ୍ଭବ ହୋଇଥାଏ କି ମୁଖ୍ୟମନ୍ତ୍ରୀ ନିଜ ରାଜ୍ୟର ହିତ ପାଇଁ ନିଜ ସରକାର ଦିଲ୍ଲୀରେ ଥାଆନ୍ତି ତେବେ ମଧ୍ୟ ଅଡି ବସନ୍ତି ଏବଂ ନିଜ ଇଚ୍ଛା ଚରିତାର୍ଥ କରି ରହିଥାନ୍ତି ।


    ମୁଁ ଶୁଭେଚ୍ଛା ଜଣାଉଛି , ବସୁନ୍ଧରା ରାଜେ ମହୋଦୟାଙ୍କୁ କି ସେ ରାଜସ୍ଥାନର ପଇସା ସଂଚୟ କଲେ ଏବଂ ଭାରତ ସରକାରଙ୍କ ଯୋଜନା କିପରି ଠିକ୍ ଭାବେ ତିଆରି ହେବ , ତାହାକୁ କରିବା ପାଇଁ ସେ ପ୍ରେରଣା ଦେଲେ । ଆଉ ତାହାର ପରିଣାମ ହେଉଛି କି ଆଜି ବସୁନ୍ଧରା ରାଜେ ମହୋଦୟା ଏବଂ ଧର୍ମେନ୍ଦ୍ର ପ୍ରଧାନ ମହାଶୟ ମିଳିମିଶି କାଗଜ ଭିତରେ ଅଟକି ରହିଥିବା ଏହି ପ୍ରକଳ୍ପକୁ ଭୂମିକୁ ଆଣିବାର କାମ କରିଛନ୍ତି । ମୁଁ ଏହି ଦୁଇ ଜଣଙ୍କୁ ଶୁଭେଚ୍ଛା ଜଣାଉଛି । ମୁଁ ରାଜସ୍ଥାନକୁ ଧନ୍ୟବାଦ ଦେଉଛି ଆଉ ଆପଣ ସମସ୍ତଙ୍କୁ ବହୁତ-ବହୁତ ଶୁଭକାମନା ଦେଉଛି ।


    ମୋ ସହିତ ସଂପୂର୍ଣ୍ଣ ଶକ୍ତିର ସହିତ କୁହନ୍ତୁ ଭାରତ ମାତା କି ଜୟ ।


    ବାର୍ମେର ମାଟିରୁ ଏବେ ଦେଶକୁ ଉର୍ଜ୍ଜା ମିଳିବାର ଅଛି । ଏହି ବିଶୋଧନାଗାର ଦେଶର ଉର୍ଜ୍ଜାର ପ୍ରତିନିଧିତ୍ୱ କରିବାର ଅଛି । ସେହ ଉର୍ଜ୍ଜା ଏହିଠାରୁ ଚାଲିବା ଆରମ୍ଭ କରି , ଦେଶର ପ୍ରତ୍ୟେକ କୋଣରେ ପହଂଚୁ , ଏହି ଶୁଭକାମନା ସହିତ ଖମ୍ମା ଘଣି ।


    **********

    
    
    (Release ID: 1516994) Visitor Counter : 3