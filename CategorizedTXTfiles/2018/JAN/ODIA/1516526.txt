      ସଂଖ୍ୟାଲଘୁ ବ୍ୟାପାର ମନ୍ତ୍ରଣାଳୟ

      ଦେଶବ୍ୟାପୀ ଅନୁଷ୍ଠିତ ହେଉଥିବା ହୁନର୍ ହାଟ ବିଶ୍ୱସନୀୟ ବ୍ରାଣ୍ଡରେ ପରିଣତ ହୋଇଛି: ମୁକ୍ତାର ଅବାସ ନକଭୀ
      Posted On: 11 JAN 2018 3:14PM by PIB Bhubaneshwar


    କେନ୍ଦ୍ର ସଂଖ୍ୟାଲଘୁ ବ୍ୟାପାର ମନ୍ତ୍ରୀ ମୁକ୍ତାର ଅବାସ ନକଭୀ କହିଛନ୍ତି ଯେ , ଦେଶବ୍ୟାପୀ ଆୟୋଜିତ ହେଉଥିବା ‘ ହୁନର୍ ହାଟ ’ ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀଙ୍କ ‘ ମେକ୍ ଇନ୍ ଇଣ୍ଡିଆ ’, ‘ ଷ୍ଟାଣ୍ଡ ଅପ୍ ଇଣ୍ଡିଆ ’, ‘ଷ୍ଟାର୍ଟ ଅପ୍ ଇଣ୍ଡିଆ ’ ପ୍ରତି ପ୍ରତିବଦ୍ଧତାକୁ ସଫଳ କରିବା ପାଇଁ ଏକ ବିଶ୍ୱସନୀୟ ବ୍ରାଣ୍ଡରେ ପରିଣତ ହୋଇଛି । କାରିଗର ଏବଂ କଳାକାରମାନଙ୍କ ପ୍ରତିଭାର ବିକାଶ ପାଇଁ ‘ ହୁନର ହାଟ ’ ହିଁ ଉପଯୁକ୍ତ ମଞ୍ଚ ହୋଇପାରିଛି ବୋଲି ଶ୍ରୀ ନକଭୀ କହିଛନ୍ତି ।


    ଶ୍ରୀ ନକଭୀ କହିଲେ ଯେ , ବିଗତ ତିନି ବର୍ଷ ମଧ୍ୟରେ ‘ ହୁନର ହାଟ ’ ଯୋଗୁ 3 ଲକ୍ଷରୁ ଉର୍ଦ୍ଧ୍ୱ କଳାକାର କିମ୍ବା ଏହା ସହ ଜଡ଼ିତ ଲୋକଙ୍କୁ ପ୍ରତ୍ୟକ୍ଷ ଅବା ପରୋକ୍ଷରେ ନିଯୁକ୍ତି ସୁଯୋଗ ମିଳିପାରିଛି । ନୂଆଦିଲ୍ଲୀର ପ୍ରଗତି ମୈଦାନ ଇଣ୍ଟରନ୍ୟାସନାଲ ଟ୍ରେଡ ଫେୟାର , ବାବା ଖଡଗ ସିଂ ମାର୍ଗ , ପୁଡୁଚେରୀ ଏବଂ ମୁମ୍ବାଇରେ 5 ଟି ହୁନର ହାଟ ଆୟୋଜିତ ହୋଇଯାଇଛି । ମୁମ୍ବାଇର ଇସଲାମ ଜିମଖାନା ମେରାଇନ ଲାଇନ୍ସରେ 2018 ଜାନୁଆରୀ 4 ରୁ 10 ତାରିଖ ପର୍ଯ୍ୟନ୍ତ ଅନୁଷ୍ଠିତ ପଞ୍ଚମ ହୁନର ହାଟ ଅତ୍ୟନ୍ତ ସଫଳ ହୋଇଥିଲା ବୋଲି ଶ୍ରୀ ନକଭୀ କହିଛନ୍ତି । 5 ଲକ୍ଷରୁ ଅଧିକ ଲୋକ ହାଟକୁ ଆସିବା ସହ ଦେଶର ବିଭିନ୍ନ ସ୍ଥାନରୁ ଆସିଥିବା କାରିଗର ଓ କଳାକାରମାନଙ୍କୁ ଉତ୍ସାହିତ କରିଥିଲେ । କାରିଗରମାନଙ୍କ ଦ୍ୱାରା ପ୍ରସ୍ତୁତ ହାତ ତିଆରି ଜିନିଷ ବିପୁଳ ସଂଖ୍ୟାରେ ଲୋକମାନେ କ୍ରୟ କରିଥିଲେ । ଘରୋଇ ଏବଂ ଆନ୍ତର୍ଜାତିକ ବଜାରରୁ କାରିଗରମାନେ ବିପୁଳ ଅର୍ଡର ମଧ୍ୟ ପାଇଥିଲେ ।


    ମନ୍ତ୍ରୀ କହିଥିଲେ ଯେ , ‘ ଉସ୍ତାଦ ’ ଯୋଜନା ଅଧୀନରେ ‘ ହୁନର ହାଟ ’ ଆୟୋଜିତ ହେଉଛି । ଏହାଦ୍ୱାରା ଦେଶର ଅନେକ ପ୍ରବୀଣ କଳାକାର , କାରିଗର , ରୋଷେୟା ଜାତୀୟ , ଆନ୍ତର୍ଜାତିକ ସ୍ତରରେ ନିଯୁକ୍ତିର ସୁଯୋଗ ପାଇପାରିଛନ୍ତି । ମୁମ୍ବାଇରେ ଅନୁଷ୍ଠିତ ହୁନର ହାଟରେ 130ରୁ ଅଧିକ କଳାକାର , କାରିଗର ଯୋଗ ଦେଇଥିଲେ । ସେମାନଙ୍କ ମଧ୍ୟରେ ଅନେକ ମହିଳା କାରିଗର ବି ଥିଲେ ।


    କାରିଗରମାନେ ସେମାନଙ୍କ ଦ୍ୱାରା ପ୍ରସ୍ତୁତ ସ୍ୱତନ୍ତ୍ର ହସ୍ତତନ୍ତ ଓ ହସ୍ତକଳା ସାମଗ୍ରୀ ପ୍ରଦର୍ଶନ କରିଥିଲେ । ଏଥିରେ ଥିଲା ଆସାମର ବାଉଁଶ ଓ ଝୋଟ ସାମଗ୍ରୀ , ଭାଗଲପୁରର ଟସର , ଗିଜା ଓ ମଟକା ସିଲ୍କ , ରାଜସ୍ଥାନ ଓ ତେଲଙ୍ଗାନାର ପାରମ୍ପରିକ ଲାଖ ଚୁଡ଼ି ଓ ଅଳଙ୍କାର , ପଶ୍ଚିମବଙ୍ଗର କନ୍ଥା ଉତ୍ପାଦ , ବାରଣାସୀର ବୁଣା କାମ , ଲକ୍ଷ୍ନୌର ଚିକାନ ଓ ଜରି କାମ , ଉତ୍ତର - ପୂର୍ବର ଖୁରଜା ସେରାମିକ ଉତ୍ପାଦ , ମାଟି ସାମଗ୍ରୀ , ବ୍ଲାକଷ୍ଟୋନ ପାତ୍ର , କାଗଜଫୁଲ ଓ ପାରମ୍ପରିକ ହସ୍ତକଳା , କାଶ୍ମୀରର ସାଲ , କାର୍ପେଟ୍ , ଗୁଜରାଟ କୁଚର ଏମ୍ବ୍ରୋଡରୀ , ବାନ୍ଧ ସାମଗ୍ରୀ , ଅଜରାଖ ପ୍ରିଣ୍ଟ , ମୁଟଭା , ମଧ୍ୟପ୍ରଦେଶର ମାହେଶ୍ୱରୀ , ବାଗ୍ , ବାରମେରର ଆଜରେଖ୍ , ଆପ୍ଲିକ୍ , ମୋରାଦାବାଦର ଚମଡ଼ା ଉତ୍ପାଦ , ବ୍ରାସୱେର ଏବଂ ତେଲଙ୍ଗାନାର କଲମକରୀ ସାମିଲ ।


    ପ୍ରଥମ ଥର ପାଇଁ ପାର୍ସୀ ଗାରା ଏମ୍ବ୍ରୋଡରୀ , ରୋଗାନ ଆର୍ଟ ଏବଂ କାଠର କାଲିଗ୍ରାଫି ମୁମ୍ବାଇ ହୁନର ହାଟରେ ସାମିଲ ହୋଇଥିଲା । ଏଥିସହ କାଶ୍ମୀରର ୱାଜୱାନ , ବଙ୍ଗଳାର ମିଠା , ନାଗାଲାଣ୍ଡର ରାନ୍ଧଣା , କେରଳର ଜ୍ୟାକଫ୍ରୁଟ୍, କବାବ , ବିରୟାନୀ , ରାଜସ୍ଥାନ ଏବଂ ଗୁଜରାଟର ଥାଳି ସହ ଅନ୍ୟାନ୍ୟ ସୁସ୍ୱାଦୁ ଭୋଜନ ହୁନର ହାଟରେ ମିଳିଥିଲା ।


    ଶ୍ରୀ ନକଭୀ କହିଛନ୍ତି ଯେ , ଫେବୃଆରୀରେ ବାବା ଖଡଗ ସିଂହ ମାର୍ଗରେ ଷଷ୍ଠ ହୁନର ହାଟ ଅନୁଷ୍ଠିତ ହେବ । ଆସନ୍ତା ଦିନରେ ଜୟପୁର , ଭୋପାଳ , ଚଣ୍ଡିଗଡ଼ , କୋଲକତା ଏବଂ ଲକ୍ଷ୍ମୌରେ ମଧ୍ୟ ହୁନର ହାଟ ଆୟୋଜିତ ହେବ । ଏଥିସହ ପ୍ରତ୍ୟେକ ରାଜ୍ୟରେ ‘ ହୁନର ହବ୍ ’ ପ୍ରତିଷ୍ଠା ପାଇଁ ଯୋଜନା କରାଯାଉଛି , ଯେଉଠାରେ କି କଳାକାର ଓ କାରିଗରମାନଙ୍କୁ ପ୍ରଶିକ୍ଷର ପ୍ରଦାନ କରାଯିବ ବୋଲି ସେ କହିଥିଲେ ।


    ***************

    
    
    (Release ID: 1516526) Visitor Counter : 10