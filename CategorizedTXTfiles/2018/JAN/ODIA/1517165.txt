      ଅର୍ଥ ମନ୍ତ୍ରଣାଳୟ

      ପ୍ରାକ-ବଜେଟ ପରାମର୍ଶ ବୈଠକ
      • ରାଜ୍ୟ ଅର୍ଥମନ୍ତ୍ରୀମାନଙ୍କ ସହ ଆଲୋଚନା କଲେ ଅରୁଣ ଜେଟଲୀ
      
      Posted On: 18 JAN 2018 9:08PM by PIB Bhubaneshwar


    କେନ୍ଦ୍ର ଅର୍ଥମନ୍ତ୍ରୀ ଶ୍ରୀ ଅରୁଣ ଜେଟଲୀ ଆଜି ପ୍ରାକ - ବଜେଟ ପରାମର୍ଶ ବୈଠକରେ ଦେଶର ସମସ୍ତ ରାଜ୍ୟ ଓ କେନ୍ଦ୍ର ଶାସିତ ଅଞ୍ଚଳ ( ବିଧାନସଭା ଥିବା ) ଅର୍ଥମନ୍ତ୍ରୀମାନଙ୍କ ସହ ଆଲୋଚନା କରିଛନ୍ତି । ଏହି ବୈଠକ ଜାତୀୟ ରାଜଧାନୀସ୍ଥିତ ବିଜ୍ଞାନ ଭବନରେ ଆୟୋଜନ କରାଯାଇଥିଲା । ଏହି ବୈଠକରେ କେନ୍ଦ୍ର ସରକାରଙ୍କ ଦୁଇ ଅର୍ଥ ରାଷ୍ଟ୍ରମନ୍ତ୍ରୀ ମଧ୍ୟ ଉପସ୍ଥିତ ଥିଲେ । ଅନ୍ୟମାନଙ୍କ ମଧ୍ୟରେ ଏହି ବୈଠକରେ ହିମାଚଳ ପ୍ରଦେଶ ଏବଂ ପୁଡୁଚେରୀର ମୁଖ୍ୟମନ୍ତ୍ରୀ , ଦିଲ୍ଲୀ , ବିହାର , ଗୁଜରାଟ , ମଣିପୁର ଏବଂ ତାମିଲନାଡ଼ୁର ଉପମୁଖମନ୍ତ୍ରୀ , 14ଟି ରାଜ୍ୟର ଅର୍ଥମନ୍ତ୍ରୀ / ସେମାନଙ୍କ ରାଜ୍ୟରୁ ପ୍ରତିନିଧିତ୍ୱ କରୁଥିବା ଅର୍ଥମନ୍ତ୍ରୀଙ୍କ ପ୍ରତିନିଧି ଏବଂ ରାଜ୍ୟ ସରକାରଙ୍କ ବରିଷ୍ଠ ଅଧିକାରୀମାନେ ଯୋଗ ଦେଇଥିଲେ ।


    ରାଜ୍ୟ ସରକାରଙ୍କ ପ୍ରତିନିଧିମାନେ ବିଭିନ୍ନ ପ୍ରସଙ୍ଗରେ ମତ ରଖିବା ସହ ଆର୍ଥିକ ନୀତି ଏବଂ କେନ୍ଦ୍ର ସରକାରଙ୍କ ବିଚାର କରିବା ଭଳି ବଜେଟ ପଦକ୍ଷେପ ସମ୍ପର୍କରେ ଏକାଧିକ ପରାମର୍ଶ ଦେଇଥିଲେ ।


    କେନ୍ଦ୍ର ଅର୍ଥମନ୍ତ୍ରୀ ଶ୍ରୀ ଅରୁଣ ଜେଟଲୀ କହିଥିଲେ ଯେ ସହଯୋଗୀ ସଂଘୀୟ ବ୍ୟବସ୍ଥାକୁ ଦୃଷ୍ଟିରେ ରଖି ରାଜ୍ୟ / କେନ୍ଦ୍ର ଶାସିତ ଅଞ୍ଚଳଗୁଡ଼ିକ ଦ୍ୱାରା ଦିଆଯାଇଥିବା ପରାମର୍ଶ ଏବଂ ସେମାନଙ୍କ ଦାବିଗୁଡ଼ିକୁ କେନ୍ଦ୍ର ସରକାର ଅନୁଧ୍ୟାନ କରିବେ ଏବଂ 2018-19 ବଜେଟ ପ୍ରସ୍ତାବ ପ୍ରସ୍ତୁତ କରିବା ସମୟରେ ସେଥିପ୍ରତି ବିଚାର କରାଯିବ ।


    **************

    
    
    (Release ID: 1517165) Visitor Counter : 10