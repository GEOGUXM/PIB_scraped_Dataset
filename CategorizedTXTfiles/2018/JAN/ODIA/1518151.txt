      ଉପରାଷ୍ଟ୍ରପତିଙ୍କ ସଚିବାଳୟ

      ଉତ୍ତମ ନୀତି ନିର୍ମାଣ ପାଇଁ ପ୍ରୟୋଗାତ୍ମକ ଗବେଷଣାର ଆବଶ୍ୟକତା ରହିଛି: ଉପରାଷ୍ଟ୍ରପତି
      Posted On: 25 JAN 2018 3:23PM by PIB Bhubaneshwar


    ଉପରାଷ୍ଟ୍ରପତି ଶ୍ରୀ ଏମ ଭେଙ୍କେୟା ନାଇଡୁ କହିଛନ୍ତି ଯେ ଉତ୍ତମ ନୀତି ନିର୍ମାଣ କରିବା ପାଇଁ ପ୍ରୟୋଗାତ୍ମକ ଗବେଷଣାର ଆବଶ୍ୟକତା ରହିଛି । ଉପରାଷ୍ଟ୍ରପତି ଆଜି ନୂଆଦିଲ୍ଲୀଠାରେ ଡଃ ସାଧନା ପାଣ୍ଡେଙ୍କ ଦ୍ୱାରା ଲିଖିତ ପୁସ୍ତକ ‘Staniya Svasasan Mei Addhi Aabadhi’ ର ଲୋକାର୍ପଣ କରିବା ପରେ ସମାରୋହକୁ ସମ୍ବୋଧିତ କରିଥିଲେ ।


    ଉପରାଷ୍ଟ୍ରପତି ଗ୍ରାମ ପଂଚାୟତ ଗୁଡ଼ିକରେ ସରପଞ୍ଚ ପଦ ପାଇଁ ନିର୍ବାଚିତ ହୋଇଥିବା ମହିଳା ପ୍ରତିନିଧିମାନଙ୍କ ବାବଦରେ କରାଯାଇଥିବା ସର୍ଭେକ୍ଷଣର ରିପୋର୍ଟ ଉଦ୍ଧାର କରିଥିଲେ :

      * ଏହି ପଦରେ ନିର୍ବାଚିତ ଅଧିକାଂଶ ମହିଳା 26-36 ବର୍ଷ ବୟସର , ବିବାହିତ ଏବଂ ଛୋଟ ପରିବାରର ସଦସ୍ୟ । ସେମାନେ ମାଧ୍ୟମିକ ଶିକ୍ଷା ଶେଷ କରିଛନ୍ତି ଏବଂ ମଧ୍ୟମ ଆୟ ବର୍ଗର ।
      * ସମସ୍ତ ବୟସ ଏବଂ ଆୟ ସମୂହର ମହିଳାମାନେ ରାଜନୀତି ସମେତ ସମସ୍ତ କ୍ଷେତ୍ରରେ ମହିଳାମାନଙ୍କୁ ଆଗକୁ ବଢ଼ିବା ପାଇଁ ଶିକ୍ଷାକୁ ସବୁଠାରୁ ମହତ୍ୱପୂର୍ଣ୍ଣ ମନେ କରିଥିଲେ ।
      * ଯୁବ ପିଢ଼ି ସ୍ୱାସ୍ଥ୍ୟ , ପରିବେଶ , ନିୟୋଜିତ ମାତୃତ୍ୱ ତଥା ଆର୍ଥିକ ସ୍ୱତନ୍ତ୍ରତା ଆଦି ବିକାଶ ବିଷୟରେ ଧ୍ୟାନ କେନ୍ଦ୍ରିଭୂତ କରିବାର ଆବଶ୍ୟକତା ଉପରେ ସଚେତନ ରହିଛନ୍ତି ।
      * ଯୁବ ପିଢ଼ି ଆଧୁନିକତା ପ୍ରତି ଅଧିକ ମୁକ୍ତପଣ ଦେଖେଇଛନ୍ତି , ମାତ୍ର ଏଥିସହିତ ଏହା ମଧ୍ୟ କହିଛନ୍ତି ଯେ ଅତୀତକୁ ଭୁଲିବା ଉଚିତ ନୁହେଁ । ଅଧିକାଂଶ ମହିଳା ମାନିଛନ୍ତି ଯେ ସମାଜରେ ପୁରୁଷଙ୍କ ପ୍ରଭାବ ଜାରି ରହିଛି ।
      * ଅଧିକାଂଶ ମହିଳା ସଚେତନତା ବୃଦ୍ଧି କରିବା ପାଇଁ ରେଡିଓ ଏବଂ ଟେଲିଭିଜନର ମହତ୍ୱକୁ ସ୍ୱୀକାର କରିଛନ୍ତି , ମାତ୍ର ଏହା ଅନୁଭବ ମଧ୍ୟ କରିଛନ୍ତି ଯେ କିଛି ଚଳଚିତ୍ର ଯୁବ ଦର୍ଶକମାନଙ୍କ ପାଇଁ ଉଚିତ ନୁହେଁ ।
      * ମହିଳାମାନଙ୍କ ମଧ୍ୟରେ ପୁରୁଷମାନଙ୍କ ସହିତ ଆଗକୁ ବଢ଼ିବାର ନୂତନ ସମ୍ଭାବନାକୁ ନେଇ ସଚେତନତା ଦେଖାଯାଇଛି ।
      * ସାଧାରଣତଃ ଧାରଣା ଏଇଆ ଥିଲା ଯେ ଅଧିକାରୀ ଏବଂ ରାଜନୈତିକ ଲୋକମାନଙ୍କ ଦ୍ୱାରା ଗ୍ରାମୀଣ କ୍ଷେତ୍ର ପାଇଁ ଅଧିକ କାମ କରାଯିବା ଆବଶ୍ୟକ ।

    ଉପରାଷ୍ଟ୍ରପତି କହିଲେ ଯେ ପ୍ରୟୋଗ ଆଧାରିତ ଅଧ୍ୟୟନ ଫଳରେ ସ୍ଥାନୀୟ ସ୍ତରରେ ଅଧିକାରିକ ପଦରେ ପହଂଚିଥିବା ଗ୍ରାମୀଣ ମହିଳାମାନଙ୍କର ସ୍ୱର ଶୁଣାଯାଇଥାଏ । ସେ ନୀତି ନିର୍ମାତାମାନଙ୍କୁ କହିଥିଲେ ଯେ ସେମାନେ ମହିଳା ପ୍ରତିନିଧିମାନଙ୍କ ଚିନ୍ତାଧାରାକୁ ବୁଝନ୍ତୁ ଏବଂ ଶିକ୍ଷା , ସ୍ୱାସ୍ଥ୍ୟ , ପୋଷଣ , ସୂଚନା ଆଦାନ ପ୍ରଦାନ , ଆର୍ଥିକ ସ୍ୱତନ୍ତ୍ରତା ତଥା ସଶକ୍ତିକରଣ ପରି ମହତ୍ୱପୂର୍ଣ୍ଣ ସମସ୍ୟା ଗୁଡ଼ିକର ସମାଧାନ ବାହାର କରନ୍ତୁ ।


    ଉପରାଷ୍ଟ୍ରପତି ଡଃ ସାଧନା ପାଣ୍ଡେଙ୍କ ପ୍ରୟାସକୁ ପ୍ରଶଂସା କରିଥିଲେ ଏବଂ ଆଶା ବ୍ୟକ୍ତ କରିଥିଲେ ଯେ ତାଙ୍କ ପରି ଅନ୍ୟ ଗବେଷକମାନେ ଦେଶର ଅନ୍ୟ ଭାଗରେ ଏହିପରି ସର୍ଭେକ୍ଷଣ କରିବେ ।


    ***********

    
    
    (Release ID: 1518151) Visitor Counter : 2
    
    
    
    
    

*