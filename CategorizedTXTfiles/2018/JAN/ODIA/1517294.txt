      ପ୍ରତିରକ୍ଷା ମନ୍ତ୍ରଣାଳୟ

      ପ୍ରତିରକ୍ଷା ଉଦ୍ୟୋଗ ବିକାଶ ବୈଠକର ଆୟୋଜନ
      • ପ୍ରତିରକ୍ଷା ଉପକରଣ ଉତ୍ପାଦନ ଲାଗି ଉଦ୍ୟୋଗ ଜଗତ ସହିତ ନୂତନ ଭାଗିଦାରୀ ବିକଶିତ କରିବା ମୁଖ୍ୟ ଉଦ୍ଦେଶ୍ୟ

      Posted On: 18 JAN 2018 8:55PM by PIB Bhubaneshwar

    ପ୍ରତିରକ୍ଷା ମନ୍ତ୍ରଣାଳୟର ପ୍ରତିରକ୍ଷା ଉତ୍ପାଦନ ବିଭାଗ ଦ୍ୱାରା ଆୟୋଜିତ ଦୁଇ ଦିବସୀୟ ‘ ପ୍ରତିରକ୍ଷା ଉଦ୍ୟୋଗ ବିକାଶ ବୈଠକ ’ ର ଉଦଘାଟନ ଆଜି ଚେନ୍ନାଇଠାରେ ପ୍ରତିରକ୍ଷା ମନ୍ତ୍ରୀ ଶ୍ରୀମତି ନିର୍ମଳା ସୀତାରମଣଙ୍କ ଦ୍ୱାରା ହୋଇଥିଲା । ଏହି ସମାରୋହରେ ତାମିଲନାଡୁର ମୁଖ୍ୟମନ୍ତ୍ରୀ ଶ୍ରୀ ଇଡାପଡି କେ ପଲାନିସ୍ୱାମୀଙ୍କ ଉପସ୍ଥିତ ଥିଲେ ।


    ଏହି ବୈଠକର ଉଦ୍ଦେଶ୍ୟ ହେଉଛି ଘରୋଇ ଉଦ୍ୟୋଗ ସହିତ ନୂତନ ଭାଗିଦାରୀ ବିକଶିତ କରିବା , ଯାହା ଫଳରେ କି କେନ୍ଦ୍ର ସରକାରଙ୍କ ମହତ୍ୱକାଂକ୍ଷୀ ‘ ମେକ ଇନ ଇଣ୍ଡିଆ ’ ପଦକ୍ଷେପ ଜରିଆରେ ପ୍ରତିରକ୍ଷା ଉତ୍ପାଦନରେ ଆତ୍ମନିର୍ଭରଶୀଳତା ଲକ୍ଷ୍ୟ ପ୍ରାପ୍ତ କରାଯାଇ ପାରିବ ।


    ଏହି ବୈଠକ ସମୟରେ ସ୍ୱଦେଶୀକରଣ , ଆମଦାନୀ ପ୍ରତିସ୍ଥାପନ ଏବଂ ନୂତନ ପ୍ରାଦ୍ୟୋଗିକୀ ଗ୍ରହଣ ଉପରେ ଜୋର ଦିଆଯିବ । ଏହି ବୈଠକ ପ୍ରତିରକ୍ଷା ଉତ୍ପାଦନରେ ଘରୋଇ ଉଦ୍ୟୋଗ ବିଶେଷ କରି ଏମଏସଏମଇ ( ସୂକ୍ଷ୍ମ , ଲଘୁ ଏବଂ ମଧ୍ୟମ ଧରଣର ଉଦ୍ୟୋଗ ) ର ଭାଗିଦାରିତାକୁ ପ୍ରୋତ୍ସାହିତ କରିବା ଏବଂ ସୁବିଧାଜନକ କରିବା ସମ୍ବନ୍ଧିତ ମନ୍ତ୍ରଣାଳୟର ପଦକ୍ଷେପର ଅଂଶବିଶେଷ ।


    ଏହି ବୈଠକ ସମୟରେ ଘରୋଇ ଫାର୍ମ / କମ୍ପାନୀ ଗୁଡ଼ିକୁ ବିଶେଷ କରି ତାମିଲନାଡୁର ବିକ୍ରେତା ( ଭେଣ୍ଡର ) ମାନଙ୍କୁ ମହଜୁଦ ଥିବା ପ୍ରତିରକ୍ଷା କ୍ରୟ ନୀତି , ଡିପିଏସୟୁ / ଓଏଫବିର ସ୍ୱଦେଶୀକରଣ ଏବଂ ଆଉଟସୋର୍ସିଂ ପ୍ରକ୍ରିୟାକୁ ଅବଲୋକନ କରିବାରେ ସହାୟତା ମିଳିବ । ଏଥିସହିତ ସେମାନଙ୍କୁ ସ୍ୱଦେଶୀକରଣ ଏବଂ ଆଉଟସୋର୍ସିଂକୁ ପ୍ରୋତ୍ସାହିତ କରିବା ପାଇଁ ସରକାରଙ୍କ ଦ୍ୱାରା ଏଇ ନିକଟରେ ଗ୍ରହଣ କରାଯାଇଥିବା ନୀତିଗତ ପଦକ୍ଷେପ ସହିତ ଏହି କ୍ଷେତ୍ରରେ ଉପଲବ୍ଧ ଅବସର ସହିତ ଅବଗତ ହେବା ପାଇଁ ସହାୟତା ମିଳିବ ।


    ଏହି ଅବସରରେ ଶ୍ରୀମତି ନିର୍ମଳା ସୀତାରମଣ ଘୋଷଣା କରିଥିଲେ ଯେ ଆଗାମୀ ପ୍ରତିରକ୍ଷା ଏକ୍ସପୋ 2018 ଏପ୍ରିଲ 11 ରୁ 14 ମଧ୍ୟରେ ଚେନ୍ନାଇରେ ଆୟୋଜିତ କରାଯିବ ।


    ପ୍ରତିରକ୍ଷା ମନ୍ତ୍ରଣାଳୟ , ରାଜ୍ୟ ସରକାର , ପ୍ରତିରକ୍ଷା ସେବାର ବରିଷ୍ଠ ଅଧିକାରୀଗଣ , ଓଏଫବିର ଅଧ୍ୟକ୍ଷ , ଡିପିଏସୟୁର ସିଏମଡି , ଡିପିଏସୟୁ / ଓଏଫବି ତଥା ଘରୋଇ ଉଦ୍ୟୋଗର ବରିଷ୍ଠ କାର୍ଯ୍ୟକାରୀ ଅଧିକାରୀ ଗଣ ମଧ୍ୟ ଉଦଘାଟନ ସମାରୋହରେ ଉପସ୍ଥିତ ଥିଲେ । ତାମିଲନାଡୁର ରାଜ୍ୟପାଳ ଶ୍ରୀ ବନୱାରୀଲାଲ ପୁରୋହିତ ଏବଂ ପ୍ରତିରକ୍ଷା ରାଷ୍ଟ୍ରମନ୍ତ୍ରୀ ଡଃ ସୁଭାଶ ଭାମରେ 2018 ଜାନୁଆରୀ 19ରେ ଆୟୋଜିତ ହେବାକୁ ଥିବା ଉଦଯାପନୀ ସମାରୋହରେ ଭାଗନେବେ ।


    2018 ଜାନୁଆରୀ 18ରେ ଆୟୋଜିତ କାର୍ଯ୍ୟକ୍ରମର ମୁଖ୍ୟାଂଶ ନିମ୍ନରେ ପ୍ରଦାନ କରାଗଲା :


    ପ୍ରତିରକ୍ଷା ଉତ୍ପାଦନ ବିଭାଗ ପ୍ରତିରକ୍ଷା ଉପକରଣ ଉତ୍ପାଦନ କ୍ଷେତ୍ରରେ ଭାରତୀୟ ଭେଣ୍ଡର ବିଶେଷ କରି ଏମଏସଏମଇକୁ ପ୍ରୋତ୍ସାହିତ କରିବା ପାଇଁ ନୀତିଗତ ପଦକ୍ଷେପ ଗ୍ରହଣ କରିବ ।


    ପ୍ରତିରକ୍ଷା ଅନୁସନ୍ଧାନ ଏବଂ ବିକାଶ ସଙ୍ଗଠନ ( DRDO ) ଉକ୍ତ ପ୍ରାଦ୍ୟୋଗିକୀର ପ୍ରଦର୍ଶନ କରିଥିଲେ ଯେଉଁଗୁଡ଼ିକ କି ବାଣିଜ୍ୟିକ ଦୋହନ ହେତୁ ଘରୋଇ କ୍ଷେତ୍ର ପାଇଁ ଉପଲବ୍ଧ । ପ୍ରତିରକ୍ଷା ମନ୍ତ୍ରୀ ଡିଆରଡିଓର ତିନି ପ୍ରତିରୂପ ପ୍ରାଦ୍ୟୋଗିକୀ ହସ୍ତାନ୍ତ୍ରରଣ ବୁଝାମଣା ପତ୍ର ଉଦ୍ୟୋଗ ଜଗତକୁ ପ୍ରଦାନ କରିଥିଲେ - ଯେଉଁଥିରେ କି ଗୋଟିଏ ଲେଖାଁଏ ସ୍ଥଳ ସେନା , ନୌ ସେନା ଏବଂ ବାୟୁ ସେନା ପାଇଁ ରହିଛି ।


    ଏଚଏଚଏଲ , ବିଇଏଲ , ବିଇଏମଏଲ , ବିଡିଇଏଲ ଉଦ୍ୟୋଗ ଜଗତ ଦ୍ୱାରା ସ୍ୱଦେଶୀକରଣ ପାଇଁ 50ରୁ ଅଧିକ ଉତ୍ପାଦକୁ ପ୍ରଦର୍ଶିତ କରିଛି ।


    ଓଏଫବି ସ୍ୱଦେଶୀକରଣ ପାଇଁ ଭେଣ୍ଡରମାନଙ୍କୁ 20ଟି ଅଧିକ ଉତ୍ପାଦର ପ୍ରଦର୍ଶନ କରିଥିଲେ ।


    ଏମଡିଏଲ , ଜିଆରଏସଇ , ଜିଏସଏଲ ଭେଣ୍ଡର ବିକାଶ ଅବସରକୁ ଦର୍ଶାଇଥିଲେ ।


    ପ୍ରତିରକ୍ଷା ମନ୍ତ୍ରୀ ସରଳୀକୃତ ‘ ମେକ - 2 ’ ପ୍ରକ୍ରିୟା ଜାରି କରିଥିଲେ ଯେଉଁଥିରେ ପାତ୍ରତା ପ୍ରକ୍ରିୟାରେ ଦିଆଯାଉଥିବା ରିହାତିର ଉଲ୍ଲେଖ କରାଯାଇଛି । ଏଥିସହିତ କମରୁ କମ ଦସ୍ତାବିଜ ପ୍ରଦାନ , ବିଭିନ୍ନ ବ୍ୟକ୍ତି / ଉଦ୍ୟୋଗ ଜଗତ ତରଫରୁ ବିଶେଷ କରି ଅଭିନବ ସମାଧାନ ପାଇଁ ସ୍ୱତଃ ପ୍ରସ୍ତାବ ପ୍ରଦାନ ପାଇଁ ପ୍ରାବଧାନ ଓ ଷ୍ଟାର୍ଟ - ଅପ ପାଇଁ ପାତ୍ରତା ପ୍ରକ୍ରିୟାରେ ଦିଆଯାଇଥିବା ରିହାତିର ଉଲ୍ଲେଖ ମଧ୍ୟ କରାଯାଇଛି । ଏହି ପ୍ରକ୍ରିୟା ମାଧ୍ୟମରେ ପ୍ରୋଟୋଟାଇପର ସଫଳ ବିକାଶ ସହିତ ସମ୍ବନ୍ଧିତ ନିଶ୍ଚିତ ଆଦେଶ ପ୍ରଦାନର ପରିକଳ୍ପନା କରାଯାଇଛି ।


    ପ୍ରତିରକ୍ଷା ମନ୍ତ୍ରୀ ରକ୍ଷା ନିବେଶକ ପ୍ରକୋଷ୍ଠ ଲଂଚ କରିଥିଲେ ଯାହାର ସ୍ଥାପନା ପ୍ରତିରକ୍ଷା ଉତ୍ପାଦନ ବିଭାଗ ଦ୍ୱାରା କରାଯାଇଛି । ଏହି ପ୍ରକୋଷ୍ଠ ସମ୍ଭାବିତ ନିବେଶ ଏବଂ ନୀତି ତଥା ପ୍ରତିରକ୍ଷା ମନ୍ତ୍ରଣାଳୟ ଅଧୀନସ୍ଥ ପରିଯୋଜନା ସମ୍ବନ୍ଧିତ ପ୍ରଶ୍ନ ସମ୍ବନ୍ଧରେ ସମସ୍ତ ଆଗ୍ରହୀ ନିବେଶକମାନଙ୍କ ସହିତ ସିଧାସଳଖ ଆଲୋଚନା କରିବ ।


    ୧୦୦ରୁ ଅଧିକ ଭେଣ୍ଡର ଏହି ଦ୍ୱିଦିବସୀୟ ବୈଠକରେ ଭାଗ ନେଉଛନ୍ତି ।


    ଭାରତୀୟ ସେନା , ନୌସେନା ଏବଂ ବାୟୁ ସେନା ସ୍ୱଦେଶୀକରଣ ପାଇଁ ବିଶେଷ କରି ଏମଏମଏମଇ ସହିତ ସମ୍ବନ୍ଧିତ ନିଜର ଆବଶ୍ୟକତାର ଅନୁମାନ ବ୍ୟକ୍ତ କରୁଛି ।


    ଏମଏସଏମଇ ମନ୍ତ୍ରଣାଳୟ ସୂକ୍ଷ୍ମ , ଲଘୁ ଏବଂ ମଧ୍ୟମ ଉଦ୍ୟୋଗ ମାନଙ୍କୁ ଆବଶ୍ୟକ ସହାୟତା ପ୍ରଦାନ କରିବା ପାଇଁ ନୀତିଗତ ପଦକ୍ଷେପ ଗ୍ରହଣ କରିଛି ।


    ଔଦ୍ୟୋଗିକ ନୀତି ଏବଂ ସମ୍ବର୍ଦ୍ଧନ ବିଭାଗ କାରବାରର ସୁଗମତା ସୁନିଶ୍ଚିତ କରିବା ଏବଂ ପ୍ରତିରକ୍ଷା ଉତ୍ପାଦର ଲାଇସେନ୍ସିଂ ସମ୍ବନ୍ଧିତ ସମସ୍ୟାର ସମାଧାନ କରିବା ପାଇଁ ସରକାରଙ୍କ ଦ୍ୱାରା ଗ୍ରହଣ କରାଯାଇଥିବା ପକ୍ଷେପ ସମ୍ବନ୍ଧରେ ସୂଚନା ପ୍ରଦାନ କରିଥିଲେ ।


    ଗୃହ ମନ୍ତ୍ରଣାଳୟ ପୋଲିସ ଏବଂ ଅର୍ଦ୍ଧସାମରିକ ବଳଙ୍କ ପାଇଁ ନିଜର ଆବଶ୍ୟକତା ସମ୍ବନ୍ଧରେ ବିସ୍ତୃତ ସୂଚନା ପ୍ରଦାନ କରିଥିଲେ ।


    ବୈଠକରୁ କେବଳ ବର୍ତମାନର ଭାଗିଦାରିତା ଯେ ଦୃଢ଼ ହେବ ତାହା ନୁହେଁ , ବରଂ ଦୁଇ ଦିବସୀୟ ବୈଠକ ସମୟରେ ନୂତନ ଗଠବନ୍ଧନର ସମ୍ଭାବନା ମଧ୍ୟ ସୃଷ୍ଟି ହେବ ।


    ଡିପିଏସୟୁ / ଓଏଫବି ଆବଶ୍ୟକୀୟ ପ୍ରତିରକ୍ଷା ଉପକରଣର ଆପୂର୍ତି କରିବା ନେଇ ସମ୍ଭାବିତ ଭେଣ୍ଡରମାନଙ୍କ ପାଇଁ ସୁବିଧା ଅନୁଯାୟୀ ପଞ୍ଜୀକରଣ ସୁବିଧା ଉପଲବ୍ଧ କରଉଛି ।


    ଏହି ବୈଠକରେ ତାମିଲନାଡୁ ଏବଂ ଅନ୍ୟ ଅଂଚଳର ସମସ୍ତ ପ୍ରତିରକ୍ଷା ସମ୍ବନ୍ଧୀୟ ଭେଣ୍ଡର ଏବଂ ଆପୂର୍ତିକର୍ତାମାନଙ୍କୁ ଗୋଟିଏ ସ୍ଥାନରେ ଏକଜୁଟ କରିଦେଇଛି । ଏହି ବୈଠକ ଫଳରେ ଏହି କ୍ଷେତ୍ରରେ ଗୋଟିଏ ଏୟାର ସ୍ପେସ ଏବଂ ପ୍ରତିରକ୍ଷା ପରିସ୍ଥିତୀୟ ତନ୍ତ୍ରର ସୃଜନ କରିବାରେ ସୁବିଧା ହେବ ।


    ପ୍ରତିରକ୍ଷା ମନ୍ତ୍ରୀ 2018 ଜାନୁଆରୀ 16ରେ ସରକାରଙ୍କ ଦ୍ୱାରା ଜାରି କରାଯାଇଥିବା ‘ ମେକ - 2 ’ ପ୍ରକ୍ରିୟା ସହିତ ଏଇ ନିକଟରେ ଗ୍ରହଣ କରାଯାଇଥିବା ନୀତିଗତ ପଦକ୍ଷେପ , କୋୟମ୍ବାଟୁର ପାଇଁ ପ୍ରତିରକ୍ଷା ନବାଚାର କେନ୍ଦ୍ର ଏବଂ ପ୍ରତିରକ୍ଷା ନିବେଶକ ପ୍ରକୋଷ୍ଠ ଉପରେ ମଧ୍ୟ ଆଲୋକପାତ କରିଥିଲେ । ପ୍ରତିରକ୍ଷା ମନ୍ତ୍ରୀ କହିଥିଲେ ଯେ ପ୍ରତିରକ୍ଷା କ୍ଷେତ୍ରରେ ‘ ମେକ ଇନ ଇଣ୍ଡିଆ ’ କାର୍ଯ୍ୟକ୍ରମକୁ ପ୍ରୋତ୍ସାହିତ କରିବା ପାଇଁ ଆହୁରି ଅଧିକ ପଦକ୍ଷେପ ଗ୍ରହଣ କରାଯିବ ।


    **********


    

    
    (Release ID: 1517294) Visitor Counter : 4