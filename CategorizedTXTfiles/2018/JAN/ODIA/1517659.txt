      ଉପରାଷ୍ଟ୍ରପତିଙ୍କ ସଚିବାଳୟ

      କୃଷିକୁ ବ୍ୟବହାରିକ ଏବଂ ଲାଭକାରି କରିବା ପାଇଁ 12ଟି ପଦକ୍ଷେପ ଉଲ୍ଲେଖ କଲେ ଉପରାଷ୍ଟ୍ରପତି
      • ସାମାଜିକ ଏବଂ ଆର୍ଥିକ ପରିବର୍ତ୍ତନ ସଂସ୍ଥାନରେ 14ତମ ଡଃ ଭିକେଆରଭି ରାଓ ସ୍ୱାରକୀ ବକ୍ତବ୍ୟ ପ୍ରଦାନ କଲେ ଉପ ରାଷ୍ଟ୍ରପତି

      Posted On: 19 JAN 2018 5:41PM by PIB Bhubaneshwar

    ଉପରାଷ୍ଟ୍ରପତି ଶ୍ରୀ ଏମ ଭେଙ୍କେୟା ନାଇଡୁ କହିଛନ୍ତି ଯେ ଯଦିଓ କୃଷି ଅଧିକ ଭାରତୀୟଙ୍କ ମୁଖ୍ୟ ଜୀବିକା , ତଥାପି କୃଷକମାନଙ୍କୁ ଏହି ବ୍ୟବସାୟ ଆକର୍ଷଣ ଲାଗେ ନାହିଁ କାରଣ ଏଥିରୁ କମ ଆୟ ଏବଂ ଉତ୍ପାଦକତା ମିଳିଥାଏ । ସେ ଆଜି ବେଙ୍ଗାଲୁରୁରେ ସାମାଜିକ ଏବଂ ଆର୍ଥିକ ପରିବର୍ତ୍ତନ ସଂସ୍ଥାନରେ 14ତମ ଡଃ ଭିକେଆରଭି ରାଓ ସ୍ୱାରକୀ ବକ୍ତବ୍ୟ ପ୍ରଦାନ କରିବା ଅବସରରେ ଏହା କହିଛନ୍ତି । ଏହି ଅବସରରେ କର୍ଣ୍ଣାଟକ ରାଜ୍ୟପାଳ ବାଜୁଭାଇ ରୁଦାଭାଇ ବାଲା , ସଂସଦୀୟ ବ୍ୟାପାର ରାଷ୍ଟ୍ର ମନ୍ତ୍ରୀ ଅନନ୍ତ କୁମାର ଏବଂ ଅନ୍ୟ ବିଶିଷ୍ଟ ବ୍ୟକ୍ତିମାନେ ଉପସ୍ଥିତ ଥିଲେ ।


    ଉପରାଷ୍ଟ୍ରପତି ମହୋଦୟ କହିଲେ ଯେ ତୀବ୍ର , ସମାବେଶୀ ଏବଂ ସତତ ବିକାଶର ରଣନୀତି ମାଧ୍ୟମରେ କୃଷକମାନଙ୍କ ସମସ୍ୟାର ସମାଧାନ କରିବାକୁ ପଡିବ । ସେ କହିଲେ ଯେ ପ୍ରଧାନମନ୍ତ୍ରୀ କୃଷି ସିଂଚାଇ ଯୋଜନା , ପ୍ରଧାନମନ୍ତ୍ରୀ ଫସଲ ବୀମା ଯୋଜନା , ଇ - ନାମ ଏବଂ ମୁଦ୍ରା ସ୍ୱାସ୍ଥ୍ୟ କାର୍ଡ ଭଳି ସରକାରୀ ପଦକ୍ଷେପ ଜରିଆରେ କୃଷକମାନଙ୍କ ଉତ୍ପାଦକତାରେ ସୁଧାର ଆଣିବା ଏବଂ ଉନ୍ନତ ଲକ୍ଷ୍ୟ ପ୍ରାପ୍ତ କରିବାରେ ସହାୟତା ମିଳୁଛି ।


    ଉପରାଷ୍ଟ୍ରପତି କହିଲେ ଯେ କୃଷକମାନଙ୍କ ଉପଲବ୍ଧି ଉପରେ ଗର୍ବ କରିବା ପାଇଁ ଆମ ପାଖରେ ତର୍କସଂଗତ କାରଣ ରହିଛି । ଆମେ ଖାଦ୍ୟ ନିଅଂଟ ଉପରେ ବିଜୟ ପ୍ରାପ୍ତ କରିସାରିଛୁ । ଆମେ ଖାଦ୍ୟ ଆମଦାନୀ କରିବା ସ୍ଥିତିରୁ ଆଗକୁ ବଢ଼ି ଏହି କ୍ଷେତ୍ରରେ ଆତ୍ମନିର୍ଭରଶୀଳ ହୋଇଛୁ ଏବଂ ଏବେ ଖାଦ୍ୟ ପଦାର୍ଥ ଆମଦାନୀ କରୁଛୁ । ପ୍ରଥମେ ଆମେ ମାମୁଲି ଢ଼ଙ୍ଗରେ କୃଷି କାର୍ଯ୍ୟ କରୁଥିଲେ , ମାତ୍ର ଏବେ ପ୍ରାଦ୍ୟୋଗିକୀ ଆଧାରିତ କୃଷି କାର୍ଯ୍ୟ କରାଯାଉଛି । ସେ କହିଲେ ଯେ ଅନେକ ଫସଲ ଉତ୍ପାଦନ କ୍ଷେତ୍ରରେ ଭାରତ ଶ୍ରୀର୍ଷ ସ୍ଥାନରେ ପହଂଚିଯାଇଛି । ବିଶ୍ୱରେ ଭାରତ ସର୍ବାଧିକ ଦୁଗ୍ଧ ଉତ୍ପାଦନ କରୁଛି ଏବଂ ସବୁଜ , ଶ୍ୱେତ , ନୀଳ ଏବଂ ପୀତ କ୍ରାନ୍ତି ମାଧ୍ୟମରେ ବଡ ଧରଣର ପରିବର୍ତ୍ତନ ଘଟିଛି ।


    ଉପରାଷ୍ଟ୍ରପତି କହିଲେ ଯେ ସାର୍ବଜନୀନ ଏବଂ ଘରୋଇ ଦୁଇ ପକ୍ଷରୁ ନିବେଶରେ ବୃଦ୍ଧିର ଆବଶ୍ୟକତା ରହିଛି । ଆମକୁ ଏହି ବିଷୟର ଆବଶ୍ୟକତା ରହିଛି ଯେ ଆମେ ଦୀର୍ଘକାଳୀନ ଏବଂ ମଧ୍ୟବର୍ତ୍ତିକାଳୀନ କାର୍ଯ୍ୟ ଯୋଜନାକୁ ବୃଦ୍ଧି କରିବା । ଯାହା ଫଳରେ କି ଘରୋଇ ଏବଂ ସାର୍ବଜନୀନ ନିବେଶ ବୃଦ୍ଧି ହୋଇପାରିବ । ଆମକୁ ଏ ନେଇ ସଠିକ ରଣନୀତି ମଧ୍ୟ ନିର୍ଦ୍ଧାରଣ କରିବାକୁ ପଡିବ , ଯାହା ଫଳରେ କି ଏହି କ୍ଷେତ୍ରକୁ ପୁଣି ଉର୍ଜାବାନ କରିହେବ ।


    କୃଷକମାନଙ୍କ ଉତ୍ପାଦକତା ଏବଂ ସେମାନଙ୍କର ଲାଭ ବୃଦ୍ଧି କରିବାକୁ ଉପରାଷ୍ଟ୍ରପତି 12ଟି ପଦକ୍ଷେପ ସମ୍ବନ୍ଧରେ ଆଲୋକପାତ କରିଥିଲେ । ଏଗୁଡ଼ିକ ହେଲା -

      * ଉନ୍ନତ ବିହନର ବ୍ୟବହାର ଯାହା ଫଳରେ କି ଉତ୍ପାଦକତାରେ 15 ରୁ 20 ପ୍ରତିଶତ ବୃଦ୍ଧି ଘଟିବ ।
      * କୃଷି ଉତ୍ପାଦକତା ବୃଦ୍ଧି ପାଇଁ ସାରର ସନ୍ତୁଳିତ ବ୍ୟବହାର ।
      * ସୀମାନ୍ତ ଏବଂ କ୍ଷୁଦ୍ର ଚାଷୀମାନଙ୍କ ଦ୍ୱାରା ନବାଚାର ଗ୍ରହଣ କରିବା ଦିଗରେ ସାମୟିକ ସଂସ୍ଥାଗତ ଋଣ ମୁଖ୍ୟ ଭୂମିକା ଗ୍ରହଣ କରିଥାଏ ।
      * ଗୋପାଳନ , ମତ୍ସ୍ୟ ଚାଷ ଏବଂ କୁକୁଡା ଚାଷ ସମ୍ବନ୍ଧିତ ଗତିବିଧି ସହିତ କୃଷିକାର୍ଯ୍ୟକୁ ଯୋଡିବା ଏବଂ ବିସ୍ତାର କରିବା । ଏହି ପଦକ୍ଷେପ ଦ୍ୱାରା କୃଷକମାନଙ୍କ ଆୟ ବୃଦ୍ଧିରେ ମହତ୍ତ୍ୱପୂର୍ଣ୍ଣ ଯୋଗଦାନ ହୋଇଥାଏ ।
      * ଭାରତରେ କୃଷି କାର୍ଯ୍ୟ ପାଇଁ ଯାନ୍ତ୍ରିକରଣକୁ ବୃଦ୍ଧି କରିବା ।
      * କୃଷି ଗତିବିଧିକୁ ଦ୍ରୂତ କରିବା ଏବଂ କୃଷିକୁ ଉଦ୍ୟାନ କୃଷି ସହିତ ଯୋଡିବା ତଥା ପାହାଡରେ କୃଷିର ଯାନ୍ତ୍ରୀକରଣ ଦ୍ୱାରା କୃଷକର ଆୟ ବୃଦ୍ଧି କରାଯାଇ ପାରିବ ।
      * କୃଷି ଆଧାରିତ ଉଦ୍ୟୋଗକୁ ପ୍ରୋତ୍ସାହନକୁ ଆଖି ଆଗରେ ରଖି ଇକୋ - ପ୍ରଣାଳୀକୁ ମଜଭୁତ କରିବାକୁ ହେବ ।
      * ଜଳର ସଦୁପଯୋଗ କରିବା ।
      * କୃଷକମାନଙ୍କୁ ଉପଭୋକ୍ତା ମୂଲ୍ୟର ବଡ ଭାଗ ସମ୍ବନ୍ଧରେ ବୁଝିବାକୁ ପଡିବ ।
      * ଆମକୁ ଭୂନୀତିରେ ମୂଜଭୁତ ସୁଧାର ଉପରେ ଜୋର ଦେବାକୁ ପଡିବ ।
      * ଜଳବାୟୁ ପରିବର୍ତ୍ତନକୁ ଆଖିଆଗରେ ରଖି କୃଷି ଗତିବିଧି ବିକଶିତ କରିବାର ଆବଶ୍ୟକତା ରହିଛି ।
      * ଜ୍ଞାନକୁ ପ୍ରସାରିତ କରିବାର ବ୍ୟବସ୍ଥାକୁ ସୁଦୃଢ଼ କରିବାକୁ ପଡିବ ।

    ***************

    
    
    (Release ID: 1517659) Visitor Counter : 1
    
    
    
    
    

*