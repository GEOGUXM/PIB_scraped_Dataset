      ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି

      ଜମ୍ମୁ କଶ୍ମୀରରେ ସମାନ୍ତରାଳ ସୁରକ୍ଷା ସୁଡ଼ଙ୍ଗ ସହିତ ଦୁଇ ଲେନର ଦୁଇଟି ଦ୍ୱିଦିଗବିଶିଷ୍ଟ ଜୋଜିଲା ସୁଡ଼ଙ୍ଗ ନିର୍ମାଣ, ପରିଚାଳନା ଏବଂ ରକ୍ଷଣାବେକ୍ଷଣ ପ୍ରସ୍ତାବକୁ କ୍ୟାବିନେଟ ମଞ୍ଜୁରି
      Posted On: 03 JAN 2018 9:11PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ ଆର୍ଥିକ ବ୍ୟାପାର ସଂକ୍ରାନ୍ତୀୟ କେନ୍ଦ୍ର କ୍ୟାବିନେଟ କମିଟି ( CCEA ) ବୈଠକରେ ଜମ୍ମୁ କଶ୍ମୀରରେ ସମାନ୍ତରାଳ ସୁରକ୍ଷା ସୁଡ଼ଙ୍ଗ ସହିତ ଦୁଇ ଲେନର ଦୁଇଟି ଦ୍ୱିଦିଗବିଶିଷ୍ଟ ଜୋଜିଲା ସୁଡ଼ଙ୍ଗ ନିର୍ମାଣ , ପରିଚାଳନା ଏବଂ ରକ୍ଷଣାବେକ୍ଷଣ ପ୍ରସ୍ତାବକୁ ମଞ୍ଜୁରି ମିଳିଛି । ତେବେ ଏଥିରେ ଶ୍ରୀନଗର-ଲେହ ଅଂଶରେ NH -1 A କୁ ଯୋଡ଼ୁଥିବା 95.00 କିମି ଏବଂ ଜମ୍ମୁ କଶ୍ମୀରରେ 118 କିମିର ଆପ୍ରୋଚ ରୋଡକୁ ବାଦ ଦିଆଯାଇଛି । ଇଞ୍ଜିନିୟରିଂ , କ୍ରୟ ଏବଂ ନିର୍ମାଣର ଇପିସି ମୋଡ ଜରିଆରେ ଏହି ଅନୁମୋଦନ ମିଳିଛି । ଏହି ସୁଡ଼ଙ୍ଗ ନିର୍ମାଣ ହେବା ଦ୍ୱାରା ଶ୍ରୀନଗର-କାରଗିଲ ତଥା ଲେହ ମଧ୍ୟରେ ସମସ୍ତ ଋତୁରେ ଯୋଗାଯୋଗ ଉପଲବ୍ଧ ରହିବ । ଏହା ବ୍ୟତୀତ ଏହି କ୍ଷେତ୍ରର ସାମଗ୍ରୀକ ଆର୍ଥିକ ଏବଂ ସାମାଜିକ-ସାଂସ୍କୃତିକ ଏକୀକରଣ ସୁବିଧା ମଧ୍ୟ ବଜାୟ ରହିବ । ଏହି ପ୍ରକଳ୍ପର କୂଟନୈତିକ ତଥା ସାମାଜିକ-ଆର୍ଥିକ ଗୁରୁତ୍ୱ ରହିଛି ଏବଂ ଏହା ଜମ୍ମୁ-କଶ୍ମୀରରେ ଆର୍ଥିକ ଭାବେ ପଛୁଆ ଜିଲ୍ଲାଗୁଡ଼ିକର ବିକାଶରେ ସହାୟକ ହେବ ।


    ପ୍ରକଳ୍ପର ବିବରଣୀ:

      * ପ୍ରକଳ୍ପର ନିର୍ମାଣ ଅବଧି 7 ବର୍ଷ ଅଟେ ଯାହା ନିର୍ମାଣର ଆରମ୍ଭ ତାରିଖ ଠାରୁ ହିଁ ନିର୍ଦ୍ଧାରଣ କରାଯାଇଛି ।
      * ପ୍ରକଳ୍ପର ନିର୍ମାଣ ପାଇଁ 4899.42 କୋଟି ଟଙ୍କା ବ୍ୟୟ କରାଯିବ ।
      * ପ୍ରକଳ୍ପର ମୋଟ ପୁଞ୍ଜିଗତ ବ୍ୟୟ 6808.69 କୋଟି ଟଙ୍କା ହୋଇଥିବା ବେଳେ ଏଥିରେ ଜମି ଅଧିଗ୍ରହଣ , ପୁନର୍ବାସ ଏବଂ ଥଇଥାନ ଏବଂ ଅନ୍ୟ ନିର୍ମାଣ ପୂର୍ବବର୍ତ୍ତୀ ପ୍ରକ୍ରିୟା ତଥା 4 ବର୍ଷ ପର୍ଯ୍ୟନ୍ତ ସୁଡ଼ଙ୍ଗର ରକ୍ଷଣାବେକ୍ଷଣ ଏବଂ ପରିଚାଳନାର ବ୍ୟୟ ସାମିଲ ରହିଛି ।
      * ପ୍ରକଳ୍ପର ଉଦ୍ଦେଶ୍ୟ ଜମ୍ମୁ ଓ କଶ୍ମୀର ରାଜ୍ୟର ବାଲତାଲ ଏବଂ ମୀନାମାର୍ଗ ମଧ୍ୟରେ ଆପ୍ରୋଚ ରୋଡକୁ ଛାଡ଼ି 14.200 କିମି ଲମ୍ବ ସମାନ୍ତରାଳ ବାହାରିବା ସୁଡ଼ଙ୍ଗ ସହିତ ଏକାକୀ ଟ୍ୟୁବ ବିଶିଷ୍ଟ ଦୁଇ ଲେନର ଦୁଇଦିଗ ବିଶିଷ୍ଟ 14.150 କିମି ଲମ୍ବ ସୁଡ଼ଙ୍ଗର ନିର୍ମାଣ କରିବା ।
      * ଏହି ସୁଡ଼ଙ୍ଗର ଆପ୍ରୋଚ ରୋଡର ନିର୍ମାଣ ଭିନ୍ନ ଭାବେ ଆରମ୍ଭ କରାଯାଉଛି ।
      * ପ୍ରକଳ୍ପର କାର୍ଯ୍ୟନ୍ୱୟନ ଜାତୀୟ ରାଜପଥ ଏବଂ ଭିତ୍ତିଭୂମି ବିକାଶ ନିଗମ ଲିଃ. ( NHIDCL ) ମାଧ୍ୟମରେ ସଡ଼କ ପରିବହନ ଏବଂ ରାଜପଥ ମନ୍ତ୍ରଣାଳୟ ( MORT&H ) ଦ୍ୱାରା କରାଯିବ ।

    ପ୍ରଭାବ :

      * ପ୍ରକଳ୍ପର ମୁଖ୍ୟ ଉଦ୍ଦେଶ୍ୟ ଜମ୍ମୁ ଏବଂ କଶ୍ମୀରରେ ସାମରିକ ଦୃଷ୍ଟିରୁ ଗୁରୁତ୍ୱପୂର୍ଣ୍ଣ ଲେହ କ୍ଷେତ୍ରକୁ ସାରାବର୍ଷ ଯୋଗାଯୋଗ ଉପଲବ୍ଧ କରାଇବା ଅଟେ । ବର୍ତ୍ତମାନ ହିମସ୍ଖଳନ ଏବଂ ବରଫପାତ ଭୟରେ ଏହି ରାସ୍ତା ବର୍ଷର ପ୍ରାୟ 6 ମାସ ପର୍ଯ୍ୟନ୍ତ ବନ୍ଦ ରହୁଛି ।
      * ଏହି ପ୍ରକଳ୍ପ ଦ୍ୱାରା ଅନ୍ୟ ଚାଲୁ ପ୍ରକଳ୍ପ ଯଥା ଗଗନଗିରିରେ 6.5 କିମି ଲମ୍ବ ଜେଡ-ଏମଓଆରଏଚ ସୁଡ଼ଙ୍ଗ ସହିତ କଶ୍ମୀର ଏବଂ ଲଦାଖର ଦୁଇଟି କ୍ଷେତ୍ର ମଧ୍ୟରେ ସୁରକ୍ଷିତ , ତୀବ୍ର ଏବଂ ଶସ୍ତା ଯୋଗାଯୋଗ ସୁନିଶ୍ଚି ହୋଇପାରିବ ।
      * ଏହି ପ୍ରକଳ୍ପର କାର୍ଯ୍ୟରେ ସ୍ଥାନୀୟ ଶ୍ରମିକଙ୍କ ପାଇଁ ରୋଜଗାର ସୁଯୋଗ ବୃଦ୍ଧି ପାଇବ ।
      * ପ୍ରକଳ୍ପ ସମ୍ପୂର୍ଣ୍ଣ ହେଲେ ରୋଜଗାର ବୃଦ୍ଧି ପାଇବ , କାରଣ ସ୍ଥାନୀୟ ବ୍ୟବସାୟ ଜାତୀୟ ବଜାର ସହ ଯୋଡ଼ି ହୋଇଯିବ ଏବଂ ଏହି ମନୋରମ କ୍ଷେତ୍ରକୁ ବର୍ଷସାରା ପର୍ଯ୍ୟଟକଙ୍କ ଯାତାୟାତ ଉପଲବ୍ଧ ହୋଇପାରିବ ।
      * ଏହି କ୍ଷେତ୍ରରେ ବହୁସ୍ତରୀୟ ରୋଜଗାର ସୃଷ୍ଟି ହୋଇପାରିବ ।

    ****************

    
    
    (Release ID: 1515595) Visitor Counter : 8
    
    
    
    
    

*