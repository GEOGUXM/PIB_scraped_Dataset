      ରାଷ୍ଟ୍ରପତିଙ୍କ ସଚିବାଳୟ

      ମହାରାଜା ଶାୟାଜିରାଓ ବିଶ୍ୱବିଦ୍ୟାଳୟର 66ତମ ସମାବର୍ତ୍ତନ ସମାରୋହରେ ରାଷ୍ଟ୍ରପତିଙ୍କ ଅଭିଭାଷଣ
      Posted On: 22 JAN 2018 6:21PM by PIB Bhubaneshwar


    ରାଷ୍ଟ୍ରପତି ଶ୍ରୀ ରାମ ନାଥ କୋବିନ୍ଦ ଆଜି ( ଜାନୁଆରୀ 22 , 2018 ) ମହାରାଜା ଶାୟାଜିରାଓ ବିଶ୍ୱବିଦ୍ୟାଳୟର 66ତମ ସମାବର୍ତ୍ତନ ସମାରୋହରେ ଦୀକ୍ଷାନ୍ତ ଭାଷଣ ପ୍ରଦାନ କରିଛନ୍ତି ।


    ରାଷ୍ଟ୍ରପତି ଶ୍ରୀ କୋବିନ୍ଦ ତାଙ୍କ ବକ୍ତବ୍ୟରେ କହିଲେ ଯେ ଦେଶର ଏହି କ୍ଷେତ୍ରରେ ଗୁଣାତ୍ମକ ଉଚ୍ଚଶିକ୍ଷାର ବିକାଶ ଓ ପ୍ରସାର ନିମନ୍ତେ ମହାରାଜା ଶାୟାଜିରାଓ ଗାଏକୱାଡ଼ ଏହି ବିଶ୍ୱବିଦ୍ୟାଳୟ ସ୍ଥାପନ କରିଥିଲେ । ଡ଼କ୍ଟର ବି ଆର ଆମ୍ବେଦକରଙ୍କ ସମେତ ସମାଜର ଦଳିତ ତଥା ଅବହେଳିତ ବର୍ଗର ପିଲାମାନଙ୍କୁ ଉଚ୍ଚ ଶିକ୍ଷା ଲାଭ ସକାଶେ ସେ ସବୁ ମତେ ସାହାଯ୍ୟ ଓ ସହଯୋଗ ଯୋଗାଇବା ସହ ସେମାନଙ୍କୁ ପ୍ରୋତ୍ସାହିତ କରିଥିଲେ । ତାଙ୍କ ସମୟରେ ଏଭଳି ପ୍ରଗତିଶୀଳ ତଥା ଉଚ୍ଚତର ଚିନ୍ତାଧାରା ସମ୍ପନ୍ନ କ୍ୱଚିତ ଲୋକ ଥିଲେ ବୋଲି ରାଷ୍ଟ୍ରପତି ଉଲ୍ଲେଖ କରିଥିଲେ ।


    ସମାଜର ଆର୍ଥିକ ଦୃଷ୍ଟିରୁ ଦୁର୍ବଳ ଶ୍ରେଣୀର ପିଲାମାନଙ୍କ ସକାଶେ ମହାରାଜା ଶିୟାଜୀରାଓ ବିଶ୍ୱବିଦ୍ୟାଳୟରେ ସେ ବୃତ୍ତି ବ୍ୟବସ୍ଥା କରିଥିଲେ । ଏହି ବିଶ୍ୱବିଦ୍ୟାଳୟର ଛାତ୍ରଛାତ୍ରୀମାନଙ୍କର ମଧ୍ୟ ସମାଜର ଦଳିତ ଏବଂ ଅବହେଳିତ ବର୍ଗର ଛାତ୍ରଛାତ୍ରୀମାନଙ୍କ ପାଇଁ ଥିବା ଅବଦାନ ପ୍ରଶଂସନୀୟ ବୋଲି ରାଷ୍ଟ୍ରପତି କହିଥିଲେ ଯେ ସେମାନେ ମହାରାଜା ଶିୟାଜୀରାଓଙ୍କ ଆଦର୍ଶରେ ନିଜକୁ ସଦାବେଳେ ଅନୁପ୍ରାଣୀତ କରିବା ଆବଶ୍ୟକ ।


    ଏହାପରେ ରାଷ୍ଟ୍ରପତି ଗୋନ୍ଦଲଠାରେ ଅକ୍ଷର ଡ଼େରୀର 150ତମ ଜୟନ୍ତୀ ସମାରୋହରେ ଯୋଗଦାନ କରିଥିଲେ । ଏହି କାର୍ଯ୍ୟକ୍ରମରେ ନିଜର ଅଭିଭାଷଣରେ ରାଷ୍ଟ୍ରପତି କହିଲେ ଯେ ସମାଜର ଦୁର୍ବଳ ଶ୍ରେଣୀର ପିଲାମାନଙ୍କ ମଧ୍ୟରେ ଶିକ୍ଷାବିସ୍ତାର କାର୍ଯ୍ୟରେ ସ୍ୱାମୀନାରାୟଣ ସଂସ୍ଥା ନିଜକୁ ସଂପୂର୍ଣ୍ଣ ରୂପେ ନିୟୋଜିତ କରିଛି ଏବଂ ସେମାନଙ୍କୁ ଆର୍ଥିକ ସହାୟତା ଯୋଗାଇ ଆସୁଛି । ସେହିଭଳି ଦୁର୍ବଳ ଲୋକଙ୍କୁ ମାଗଣାରେ ସ୍ୱାସ୍ଥ୍ୟସେବା ଯୋଗାଇବା ସଂସ୍ଥାର ଅନ୍ୟତମ ଦାୟିତ୍ୱ ପାଲଟିଛି । ସ୍ୱାମୀନାରାୟଣ ସଂସ୍ଥାର ଏଭଳି ମାନବିକ ମୂଲ୍ୟବୋଧ ସମ୍ପନ୍ନ କାର୍ଯ୍ୟସମାଜକୁ ନୂତନ ଆଲୋକ ପ୍ରଦାନ କରିବ ବୋଲି ସେ ମତ ପୋଷଣ କରିଥିଲେ ।


    **************

    
    
    (Release ID: 1517680) Visitor Counter : 2