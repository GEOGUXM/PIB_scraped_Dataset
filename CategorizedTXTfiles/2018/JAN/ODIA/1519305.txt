      ଅର୍ଥ ମନ୍ତ୍ରଣାଳୟ

      ଜିଏସଟି ଅନ୍ତର୍ଗତ ପ୍ରଥମ ଆଠ ମାସରେ ପରୋକ୍ଷ ଟିକସଦାତାଙ୍କ ସଂଖ୍ୟାରେ 50 ପ୍ରତିଶତ ବୃଦ୍ଧି; ସକଳ ଟିକସ ସଂଗ୍ରହ ସଠିକ ମାର୍ଗରେ
      Posted On: 29 JAN 2018 4:45PM by PIB Bhubaneshwar


    କେନ୍ଦ୍ର ଅର୍ଥ ଏବଂ କର୍ପୋରେଟ ବ୍ୟାପାର ମନ୍ତ୍ରୀ ଶ୍ରୀ ଅରୁଣ ଜେଟଲୀ ଆଜି ସଂସଦରେ ଅର୍ଥନୈତିକ ସର୍ବେକ୍ଷଣ ରିପୋର୍ଟ 2017-18 ଉପସ୍ଥାପନ କରିଥିଲେ । ଏଥିରେ ଉଲ୍ଲେଖ କରାଯାଇଛି ଯେ ରାଜସ୍ୱ ସଂଗ୍ରହରେ ବୃଦ୍ଧି , ବ୍ୟୟ ଗୁଣବତ୍ତା , କେନ୍ଦ୍ର ଦ୍ୱାରା ରାଜ୍ୟ ସରକାରଙ୍କୁ ଦିଆଯାଉଥିବା ଟିକସ ତଥା କ୍ଷତି ଭଳି ଅଧିକାଂଶ ଆର୍ଥିକ ସାଂକେତିକରେ ଉତ୍ତମ ସୁଧାର ଯୋଗୁ ଆସିଥିବା ସୁଦୃଢ଼ ସନ୍ତୁଳନ ଆଧାରରେ ସରକାର ରାଜ୍ୟଗୁଡ଼ିକ ସହିତ ଭାଗୀଦାରୀରେ ଜିଏସଟି ଯୁଗ ଜୁଲାଇ ପହିଲା , 2017 ଠାରୁ ଶୁଭାରମ୍ଭ କରିଥିଲେ । ଜିଏସଟିକୁ ବ୍ୟାପକ ପ୍ରସ୍ତୁତି , ଆକଳନ ଏବଂ ବହୁସ୍ତରୀୟ ପରାମର୍ଶ ପରେ ଲାଗୁ କରାଯାଇଥିଲା । ତଥାପି ଏହି ବ୍ୟାପକ ପରିବର୍ତ୍ତନକୁ ସତର୍କତାପୂର୍ବକ ବ୍ୟବସ୍ଥିତ କରିବାର ଆବଶ୍ୟକତା ରହିଛି । ସର୍ବେକ୍ଷଣ ଅନୁଯାୟୀ ସରକାର ଗତ ମାସରେ ଜିଏସଟି ଟିକସ ସଂଗ୍ରହର ପର୍ଯ୍ୟାପ୍ତ ଭାଗକୁ ପରବର୍ତ୍ତୀ ବର୍ଷରେ ସାମିଲ କରାଯିବାର ସମ୍ଭାବନା ସହିତ ପରିବର୍ତ୍ତନ ତଥା ଆହ୍ୱାନକୁ ଦିଗ ନିର୍ଦ୍ଦେଶିତ କରାଯାଇଛି ।


    ନଭେମ୍ବର , 2017 ସୁଦ୍ଧା ମହାଲେଖା ନିୟନ୍ତ୍ରକ(ସିଜିଏ)ଙ୍କ ଠାରୁ ପ୍ରାପ୍ତ କେନ୍ଦ୍ର ସରକାରଙ୍କ ଆର୍ଥିକ ତଥ୍ୟରୁ ଜଣାପଡ଼ିଛି ଯେ ଚଳିତ ବର୍ଷ 2017-18ର ପ୍ରଥମ 8 ମାସ ମଧ୍ୟରେ ସକଳ ଟିକସ ସଂଗ୍ରହ ପର୍ଯ୍ୟାପ୍ତ ପରିମାଣର ହୋଇଛି । ଟିକସ ସଂଗ୍ରହ ସଠିକ ଦିଗରେ ରହିଛି । ଅଣ-ଟିକସ ରାଜସ୍ୱ ସଂଗ୍ରହରେ ହୋଇଥିବା କ୍ଷତିକୁ ପୁଞ୍ଜିପ୍ରତ୍ୟାହାର ଜରିଆରେ ଯଥେଷ୍ଟ ପରିମାଣରେ ପୂରଣ କରାଯାଇପାରିଛି । କେନ୍ଦ୍ରର ପ୍ରତ୍ୟକ୍ଷ ଟିକସ ଆଦାୟ ଗତବର୍ଷ ଅନୁରୂପ ରହିଥିଲା । ଏଥିରେ 13.7 ପ୍ରତିଶତ ବୃଦ୍ଧି ହାର ସହିତ ନିର୍ଦ୍ଧାରିତ ଲକ୍ଷ୍ୟ ହାସଲ କରାଯିବା ସମ୍ଭବ ବୋଲି ଆଶା କରାଯାଉଛି । ଅନ୍ୟପକ୍ଷରେ ପରୋକ୍ଷ ଟିକସରେ ଏପ୍ରିଲ-ନଭେମ୍ବର , 2017 ସମୟରେ 18.3 ପ୍ରତିଶତ ବୃଦ୍ଧି ହୋଇଛି ।


    ଚଳିତ ବର୍ଷର ପ୍ରତ୍ୟକ୍ଷ କର ଅନ୍ତିମ ପ୍ରାପ୍ତି କେନ୍ଦ୍ର ତଥା ରାଜ୍ୟ ସରକାରଙ୍କ ମଧ୍ୟରେ ଜିଏସଟି ଏକାଉଂଟର ଅନ୍ତିମ ସେଟଲମେଂଟ ଉପରେ ନିର୍ଭର କରିବ । ତେବେ କେବଳ 11 ମାସର ଟିକସ (ଆମଦାନୀ ଉପରେ ଆଇଜିଏସଟିକୁ ବାଦ ଦେଇ) ଜାରି କରାଯିବ । ଏପ୍ରିଲ-ନଭେମ୍ବର , 2017 ମଧ୍ୟରେ ଟିକସରେ ରାଜ୍ୟଗୁଡ଼ିକର ଅଂଶ 25.2 ପ୍ରତିଶତ ବୃଦ୍ଧି ପାଇଛି , ଯାହା 12.6 ପ୍ରତିଶତ ଶୁଦ୍ଧ ଟିକସ ରାଜସ୍ୱ (କେନ୍ଦ୍ରକୁ) ବୃଦ୍ଧି ତଥା 16.5 ପ୍ରତିଶତ ସକଳ ଟିକସ ରାଜସ୍ୱରୁ ଯଥେଷ୍ଟ ଅଧିକ ଅଟେ ।


    ସୂଚନା ଭଣ୍ଡାର ରୂପରେ ବସ୍ତୁ ଏବଂ ସେବା ଟିକସ (ଜିଏସଟି)ରୁ ଭାରତୀୟ ଅର୍ଥବ୍ୟବସ୍ଥାକୁ ବୁଝିବାରେ ତୀବ୍ର ପରିବର୍ତ୍ତନ ତଥା ଅନ୍ତର୍ଦୃଷ୍ଟିର ଆଭାସ ମିଳିଥାଏ । ସୂଚନାର ବିଶ୍ଳେଷଣରୁ ନିମ୍ନଲିଖିତ ଉପଲବ୍ଧୀଗୁଡ଼ିକ ଜଣାପଡ଼ିଥାଏ । ପରୋକ୍ଷ ଟିକସଦାତାଙ୍କ ସଂଖ୍ୟା 50 ପ୍ରତିଶତ ବଢ଼ିଛି । ବଡ଼ ଉଦ୍ୟୋଗୀଙ୍କ ଠାରୁ କ୍ରୟ କରୁଥିବା ଏବଂ ଇନପୁଟ ଟିକସ କ୍ରେଡିଟ ସୁବିଧାର ଲାଭ ଉଠାଇବା ଲାଗି ଚାହୁଁଥିବା କ୍ଷୁଦ୍ର ଉଦ୍ୟୋଗୀଙ୍କ ସ୍ୱେଚ୍ଛାକୃତ ପଞ୍ଜୀକରଣରେ ବୃଦ୍ଧି ହୋଇଛି । ରାଜ୍ୟଗୁଡ଼ିକ ମଧ୍ୟରେ ଜିଏସଟି ସଂଗ୍ରହର ବିବରଣୀ ସେମାନଙ୍କ ଅର୍ଥବ୍ୟବସ୍ଥାର ଆକାର ଏବଂ ନୂଆ ପଦ୍ଧତି ଆପଣାଇଲେ ଟିକସ ସଂଗ୍ରହ ପ୍ରଭାବିତ ହେବା ନେଇ ବୃହତ ଉତ୍ପାଦକ ରାଜ୍ୟଗୁଡ଼ିକର ଭୟର ନିବୃତି ସହିତ ଅତ୍ୟଧିକ ଜଡ଼ିତ ରହିଛି । ରାଜ୍ୟଗୁଡ଼ିକର ଅନ୍ତର୍ଜାତୀୟ ରପ୍ତାନି ତଥ୍ୟ (ଭାରତ ଇତିହାସରେ ପ୍ରଥମ ଥର)ରୁ ଜଣାପଡ଼ୁଛି ଯେ ରପ୍ତାନି ପ୍ରଦର୍ଶନ ଏବଂ ରାଜ୍ୟଗୁଡ଼ିକରେ ଜୀବନଧାରଣର ମାନ ମଧ୍ୟରେ ଦୃଢ଼ ସମ୍ପର୍କ ରହିଛି । ଭାରତୀୟ ରପ୍ତାନି ଏହି ଦୃଷ୍ଟିକୋଣରୁ ଅସ୍ୱାଭାବିକ ଯେ ତୁଳନାତ୍ମକ ଭାବେ ଦେଖିଲେ ଅନ୍ୟ ଦେଶଗୁଡ଼ିକ ଅପେକ୍ଷା ଭାରତରେ ବଡ଼ ଫାର୍ମଗୁଡ଼ିକର ରପ୍ତାନି କ୍ଷେତ୍ରରେ ଭାଗୀଦାରୀ ଖୁବ କମ ଅଟେ । ଭାରତରେ ଅନ୍ତରୀଣ ବ୍ୟବସାୟ ଜିଡିପିର ପ୍ରାୟ 60 ପ୍ରତିଶତ ଅଟେ , ଯାହା ଗତ ଆର୍ଥିକ ବର୍ଷର ସର୍ବେକ୍ଷଣରେ ଆକଳନ କରାଯାଇଥିବା ପରିମାଣ ଠାରୁ ଯଥେଷ୍ଟ ଅଧିକ ଏବଂ ଅନ୍ୟ ବଡ଼ ଦେଶଗୁଡ଼ିକ ଠାରୁ ଯଥେଷ୍ଟ ଉନ୍ନତ । ଭାରତର ଔପଚାରିକ କ୍ଷେତ୍ର , ବିଶେଷ କରି ଔପଚାରିକ ଅଣ-ଫାର୍ମ ପେ-ରୋଲ ଏହି ସମୟରେ ଯେପରି ଧାରଣା ରହିଛି ତାହା ଠାରୁ ଯଥେଷ୍ଟ ଅଧିକ ଅଟେ । ଯେତେବେଳେ ସାମାଜିକ ସୁରକ୍ଷା ବ୍ୟବସ୍ଥା ଯେପରିକି ଇପିଏଫଓ/ଇଏସଆଇର ଦୃଷ୍ଟିରୁ “ ଔପଚାରିକତା ” କୁ ପରିଭାଷିତ କରାଯାଉଛି , ସେତେବେଳେ ଔପଚାରିକ କ୍ଷେତ୍ର ସହ ଜଡ଼ିତ ପେ-ରୋଲ ଅଣ-କୃଷି ଶ୍ରମଶକ୍ତିର ହାରାହାରୀ 31 ପ୍ରତିଶତ ରହୁଥିବା ଦେଖାଯାଉଛି । ଯେତେବେଳେ ‘ ଔପଚାରିକତା ’ କୁ ଜିଏସଟି ପରିସରର ଅଂଶବିଶେଷ ହେବା ଦୃଷ୍ଟିରୁ ପରିଭାଷିତ କରାଯାଉଛି , ସେତେବେଳେ ଏପରି ଔପଚାରିକ କ୍ଷେତ୍ର ସହ ଜଡ଼ିତ ପେ-ରୋଲର ଭାଗ 53 ପ୍ରତିଶତ ରହୁଛି ।


    ବଜେଟ କ୍ରମ ତଥା ପ୍ରକ୍ରିୟା ଏକ ମାସ ପୂର୍ବରୁ ଆରମ୍ଭ କରାଯିବା , ଖର୍ଚ୍ଚ କରୁଥିବା ସଂସ୍ଥାଗୁଡ଼ିକୁ ଅଗ୍ରୀମ ଯୋଜନା ପ୍ରସ୍ତୁତ କରିବା ତଥା ଆର୍ଥିକ ବର୍ଷରେ ଏହାର କାର୍ଯ୍ୟାନ୍ୱୟନ ଶୀଘ୍ର ଆରମ୍ଭ କରିବାରେ ଯଥେଷ୍ଟ ସମୟ ମିଳିବ ଯାହାଦ୍ୱାରା କେନ୍ଦ୍ରୀୟ ଖର୍ଚ୍ଚ ତ୍ୱରାନ୍ୱିତ ହୋଇପାରିବ ।


    ସୁଦୃଢ଼ ସାର୍ବଜନୀନ ଆର୍ଥିକ ପରିଚାଳନ ଗତ ତିନି ବର୍ଷ ମଧ୍ୟରେ ଭାରତର ବୃହ ଆର୍ଥିକ ସ୍ଥିରତାର ଏକ ଆଧାର ସ୍ତମ୍ଭ ଭାବେ ରହିଆସିଛି । ଏହାକୁ ଦେଖିଲେ ଗତ ତିନି ବର୍ଷ ମଧ୍ୟରେ ଆର୍ଥିକ ନିଅଂଟ , ରାଜସ୍ୱ ନିଅଂଟ ଏବଂ ପ୍ରାଥମିକ ନିଅଂଟରେ ହ୍ରାସ ଦେଖାଦେଇଛି ।


    ବ୍ୟୟର ଶୀଘ୍ର ଆରମ୍ଭ ଏବଂ କେତେକ ଅତିରିକ୍ତ ବ୍ୟୟ , ସୁଧରେ ବୃଦ୍ଧି ଦ୍ୱାରା ଆର୍ଥିକ ନିଅଂଟ ବୃଦ୍ଧି ପାଇଛି ଯାହା ନଭେମ୍ବର 2017 ପର୍ଯ୍ୟନ୍ତ ବଜେଟ ଅନୁମାନର 112 ପ୍ରତିଶତ ପର୍ଯ୍ୟନ୍ତ ପହଁଚିଯାଇଛି । ବର୍ଷ ଶେଷ ହେବା ବେଳକୁ ଏହି ବୃଦ୍ଧିର ବୃହତ ଭାଗ ସାଧାରଣ ସ୍ଥିତିକୁ ଆସିଯିବାର ସମ୍ଭାବନା ରହିଛି ।


    ଯଦି ସଂକେତକ ଏବଂ ଏହି ବ୍ୟବସ୍ଥା-କ୍ରମକୁ ନଭେମ୍ବର ପର୍ଯ୍ୟନ୍ତ ଜାରି ରଖାଯାଏ ତା ’ ହେଲେ ମୋଟ ଉପରେ ରାଜ୍ୟଗୁଡ଼ିକ 2017-18ରେ ନିଜ ଆର୍ଥିକ ନିଅଂଟର ନିଜ ଲକ୍ଷ୍ୟ ପୂରଣ କରିବାରେ ସଫଳ ହୋଇପାରିବେ ।


    **********

    
    
    (Release ID: 1519305) Visitor Counter : 1