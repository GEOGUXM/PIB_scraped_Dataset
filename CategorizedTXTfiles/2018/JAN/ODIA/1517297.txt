      ମହାକାଶ ବିଭାଗ

      ମହାକାଶ ଅଭିଯାନ ସଂପର୍କରେ ଡକ୍ଟର ଜିତେନ୍ଦ୍ର ସିଂହଙ୍କ ସହ ନୂତନ ଇସ୍ରୋ ଅଧ୍ୟକ୍ଷଙ୍କ ଆଲୋଚନା
      Posted On: 18 JAN 2018 8:59PM by PIB Bhubaneshwar


    ବିଶିଷ୍ଟ ମହାକାଶ ବିଜ୍ଞାନୀ ତଥା ଭାରତୀୟ ମହାକାଶ ଗବେଷଣା ସଂସ୍ଥା ( ଇସ୍ରୋ ) ର ନବନିଯୁକ୍ତ ଅଧ୍ୟକ୍ଷ ଡକ୍ଟର କେ ଶିବନ୍ ‌ ଉତ୍ତର ପୂର୍ବାଞ୍ଚଳ କ୍ଷେତ୍ର ବିକାଶ , ପ୍ରଧାନମନ୍ତ୍ରୀ କାର୍ଯ୍ୟାଳୟ , କାର୍ମିକ , ଜନ ଅଭିଯୋଗ , ପେନସନ୍ ‌ , ଆଣବିକ ଶକ୍ତି ଓ ମହାକାଶ ବିଜ୍ଞାନ ରାଷ୍ଟ୍ରମନ୍ତ୍ରୀ ଡକ୍ଟର ଜିତେନ୍ଦ୍ର ସିଂହଙ୍କୁ ସାକ୍ଷାତ କରି ନିକଟ ଭବିଷ୍ୟତରେ କାର୍ଯ୍ୟକାରୀ ହେବାକୁ ଥିବା ଦେଶର ବିଭିନ୍ନ ମହାକାଶ କାର୍ଯ୍ୟକ୍ରମ ତଥା ଅନ୍ୟାନ୍ୟ ପ୍ରସଙ୍ଗ ଉପରେ ଆଲୋଚନା କରିଛନ୍ତି ।


    ଇସ୍ରୋର ନୂତନ ଅଧ୍ୟକ୍ଷ ଭାବେ ଦାୟିତ୍ୱ ଗ୍ରହଣ କରିଥିବାରୁ ଡ଼କ୍ଟର ଶିବନ୍ ‌ ଙ୍କ ସ୍ୱାଗତ କରି ଡକ୍ଟର ସିଂହ କହିଲେ ଯେ ସେ ଏଭଳି ଏକ ସମୟରେ ଇସ୍ରୋର ଦାୟିତ୍ୱ ଗ୍ରହଣ କରିଛନ୍ତି ଯେତେବେଳେ ଇସ୍ରୋ ତାର ଉଲ୍ଲେଖନୀୟ ସଫଳତା ପାଇଁ ସର୍ବତ୍ର ପ୍ରଶଂସିତ ହୋଇପାରିଛି । ବିଶ୍ୱ ସମୁଦାୟ ନିକଟରେ ଭାରତ ମହାକାଶ ବିଜ୍ଞାନ କ୍ଷେତ୍ରରେ ଏକ ଅଗ୍ରଣୀ ରାଷ୍ଟ୍ରଭାବେ ନିଜକୁ ସୁପରିଚିତ କରାଇପାରିଛି । ବିଗତ କେତେ ବର୍ଷ ମଧ୍ୟରେ ଭାରତ ମହାକାଶ ବିଜ୍ଞାନ କ୍ଷେତ୍ରରେ ଅନେକଗୁଡ଼ିଏ ବିରଳ ସଫଳତା ହାସଲ କରିଛି । ତେଣୁ ସେସବୁ ସଫଳତାକୁ ପୁଂଜି କରି ତାହାକୁ କିଭଳି ଜନସାଧାରଣଙ୍କ ହିତ ସାଧନ ଦିଗରେ ବିନିଯୋଗ କରାଯାଇପାରିବ ସେ ଦିଗରେ ବୈଜ୍ଞାନିକମାନେ ଉପାୟ ଚିନ୍ତା କରିବା ଆବଶ୍ୟକ ବୋଲି ମନ୍ତ୍ରୀ ଡ଼କ୍ଟର ସିଂହ ପରାମର୍ଶ ଦେଇଥିଲେ ।


    ଡକ୍ଟର ସିଂହ କହିଲେ ଯେ ମୋଦୀ ସରକାରଙ୍କ ଅମଳରେ ହାସଲ କରାଯାଇଥିବା ଗୋଟିଏ ବଡ଼ ସଫଳତା ହେଲା ଏହା ଯେ ମହାକାଶ ବିଜ୍ଞାନ କ୍ଷେତ୍ରରେ ହାସଲ କରାଯାଇଥିବା ସଫଳତାକୁ ଦେଶର ଭିତ୍ତିଭୂମି ବିକାଶ ତଥା ଅନ୍ୟାନ୍ୟ ଫ୍ଲାଗସିପ୍ ‌ କାର୍ଯ୍ୟକ୍ରମରେ ବ୍ୟାପକ ମାତ୍ରାରେ ବିନିଯୋଗ କରାଯାଇପାରିଛି । ସେଥି ମଧ୍ୟରେ ସଡ଼କ ନିର୍ମାଣ , ରେଳପଥ ବିଛା , କୃଷି ଏବଂ ସ୍ୱାସ୍ଥ୍ୟସେବା ଆଦି ସାମିଲ । ଏଭଳି ଏକ ପ୍ରୟୋଗର ସଦ୍ୟତମ ନମୂନା ହେଲା , ଇଲେକ୍ ‌ ଟ୍ରିକ୍ ‌ ଚାଳିତ ଯାନବାହନରେ ବ୍ୟବହାର କରାଯାଉଥିବା ଲିଥିୟମ୍ ‌ ବ୍ୟାଟେରୀ । ଏହି ବ୍ୟାଟେରୀ କେବଳ ସୁଲଭ ମୂଲ୍ୟରେ ଉପଲବ୍ଧ ହେବନାହିଁ ଅଧିକନ୍ତୁ ପର୍ଯ୍ୟାବରଣ ଅନୁକୂଳ ତଥା ଶବ୍ଦ ପ୍ରଦୂଷଣ ବିନା ତାହା ପରିବହନ କ୍ଷେତ୍ରରେ ଦକ୍ଷତାର ସହ କାର୍ଯ୍ୟ କରିପାରିବ ।


    ************

    
    
    (Release ID: 1517297) Visitor Counter : 4