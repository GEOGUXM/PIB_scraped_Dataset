      ପ୍ରତିରକ୍ଷା ମନ୍ତ୍ରଣାଳୟ

      ଭାରତୀୟ ବାୟୁସେନାର ସୁଖୋଇ-30 ଏମକେଆଇ ବିମାନରେ ଉଡାଣ ଭରିଲେ ପ୍ରତିରକ୍ଷା ମନ୍ତ୍ରୀ
      Posted On: 17 JAN 2018 8:49PM by PIB Bhubaneshwar


    ଏଇ ନିକଟରେ ଭାରତୀୟ ନୌସେନାର ବିମାନ ବାହକ ଯାହାଜ ଆଇଏନଏସ ବିକ୍ରମାଦିତ୍ୟରେ ଯାତ୍ରା କରିବା ପରେ , ପ୍ରତିରକ୍ଷା ମନ୍ତ୍ରୀ ଶ୍ରୀମତି ନିର୍ମଳା ସୀତାରମଣ ବାୟୁସେନା ଷ୍ଟେସନ ଯୋଦ୍ଧପୁରରୁ ଆଜି 31 ସ୍କ୍ୱାର୍ଡନର ସୁଖୋଇ - 30 ଏମକେଆଇ ଲଢୁଆ ବିମାନରୁ ଉଡାଣ ଭରିଥିଲେ । 45 ମିନିଟର ଉଡାଣ ସମୟରେ ତାଙ୍କୁ ଡବଲ ଇଞ୍ଜିନ ବାଲା ଏୟାର ସୁପରିଅରିଟି ଫାଇଟର ( ASF ) ର ବିଶେଷତା ଏବଂ କ୍ଷମତାର ସୂଚନା ପ୍ରଦାନ କରାଯାଇ ଥିଲା । ଶ୍ରୀମତି ସୀତାରମଣ ହେଉଛନ୍ତି ଭାରତର ପ୍ରଥମ ମହିଳା ପ୍ରତିରକ୍ଷା ମନ୍ତ୍ରୀ , ଯିଏକି ଭାରତୀୟ ବାୟୁସେନାର ସୁଖୋଇ - 30 ଏମକେଆଇ ଲଢୁଆ ବିମାନରେ ଉଡାଣ ଭରିଛନ୍ତି ।


    ପ୍ରତିରକ୍ଷା ବଳର ପରିଚାଳନା କ୍ଷମତା ଏବଂ ପ୍ରସ୍ତୁତିର ଅନ୍ଦାଜ ଲଗାଇବା ପାଇଁ ପ୍ରତିରକ୍ଷା ମନ୍ତ୍ରୀ ସଶସ୍ତ୍ରବଳର ବିଭିନ୍ନ ପ୍ରତିଷ୍ଠାନର ଗସ୍ତ କରୁଛନ୍ତି । ତାଙ୍କର ଏହି ଗସ୍ତ ଫଳରେ ପ୍ରତିରକ୍ଷା କର୍ମୀଙ୍କ ଉତ୍ସାହରେ ବୃଦ୍ଧି ହେଉଛି , କାରଣ ଏହା ଫଳରେ ସେମାନଙ୍କୁ ସ୍ୱୟଂ ପ୍ରତିରକ୍ଷା ମନ୍ତ୍ରୀଙ୍କ ସହ କଥାବାର୍ତ୍ତା ହେବାର ସୁଯୋଗ ମିଳିପାରୁଛି ।


    ଏଏସଏଫରେ ଉଡାଣ ଭରିବା ପରେ ସେ ବାୟୁସେନା ଷ୍ଟେସନ ଯୋଧପୁରର ବାୟୁ ସେନାକୁ ସମ୍ବୋଧିତ କରିଥିଲେ ଏବଂ ସେମାନଙ୍କ ସହିତ ଆଲୋଚନା କରିଥିଲେ । ଶ୍ରୀମତି ସୀତାରମଣ ସେମାନଙ୍କ କ୍ଷମତା , ଉଚ୍ଚସ୍ତରର ମନୋବଳ ଏବଂ ପ୍ରେରଣା ପାଇଁ ସେମାନଙ୍କୁ ବଧେଇ ଜଣେଇଥିଲେ । ଯାତ୍ରା ସମୟରେ ତାଙ୍କୁ ଦେଶ ରକ୍ଷାରେ ବାୟୁଶକ୍ତିର ନିୟୋଜନ ବାବଦରେ ସଂକ୍ଷିପ୍ତ ସୂଚନା ପ୍ରଦାନ କରାଯାଇଥିଲା ।


    ବିଶିଷ୍ଟ କ୍ଷମତା ସମ୍ପନ୍ନ ସୁଖୋଇ - 30 ଏମକେଆଇ ହେଉଛି ଆମ ଦେଶର ବାୟୁ ଶକ୍ତିର ସବୁଠାରୁ ମହତ୍ତ୍ୱପୂର୍ଣ୍ଣ ଏବଂ ପ୍ରମୁଖ ଅଂଶବିଶେଷ । ଏଇ ନିକଟରେ ‘ ବ୍ରହ୍ମୋସ ’ ସୁପର ସୋନିକ ବାୟୁ ପ୍ରକ୍ଷେପଣ କ୍ରୁଜ ମିସାଇଲ ଏବଂ ବାୟୁ ମଣ୍ଡଳରେ ଆକ୍ରମଣ କରିପାରିଲା ଭଳି କ୍ଷେପଣାସ୍ତ୍ରକୁ ଏହି ମଞ୍ଚରୁ ସଫଳତା ପୂର୍ବକ ପ୍ରକ୍ଷେପଣ କରାଯାଇ ଥିଲା । ଏହି ଅତ୍ୟାଧୁନିକ ବିଶେଷତା ସହିତ ବାୟୁ ମଣ୍ଡଳରେ ଇନ୍ଧନ ଭରିବା ଏବଂ ଉତ୍କୃଷ୍ଟ ପ୍ରଦର୍ଶନ ସହିତ ସୁଖୋଇ ଏକ ସକ୍ଷମ ଭିତ୍ତିଭୂମି ଏବଂ ଏହା ଭାରତୀୟ ବାୟୁସେନାର ରଣନନୀତିକ କ୍ଷମତାକୁ ବୃଦ୍ଧି କରିଛି ।


    *************


    

    
    (Release ID: 1517155) Visitor Counter : 5