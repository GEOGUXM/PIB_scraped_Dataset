      ധനകാര്യ മന്ത്രാലയം

      പ്രത്യക്ഷ നികുതി പിരിവില്‍ 18.2% വര്‍ദ്ധന
      Posted On: 09 JAN 2018 7:11PM by PIB Thiruvananthpuram


    

    രാജ്യത്ത് നടപ്പ് സാമ്പത്തിക വര്‍ഷം ഡിസംബര്‍ വരെയുള്ള കണക്ക് പ്രകാരം മൊത്തം 6.56 ലക്ഷം കോടി രൂപ പ്രത്യക്ഷ നികുതി ഇനത്തില്‍ പിരിച്ചെടുത്തു. ഇത് കഴിഞ്ഞ വര്‍ഷം ഇതേ കാലയളവിലേതിനേക്കാള്‍ 18.2 ശതമാനം കൂടുതലാണ്. 2017-18 സാമ്പത്തിക വര്‍ഷത്തെ മൊത്തം ബജറ്റ് എസ്റ്റിമേറ്റിന്റെ 67 ശതമാനമാണ് പ്രത്യക്ഷ നികുതി പിരിവ് സൂചിപ്പിക്കുന്നത് (9.8 ലക്ഷം കോടി). 2017 ഏപ്രില്‍ മുതല്‍ ഡിസംബര്‍ വരെയുള്ള കാലയളവില്‍ അഡ്ജസ്റ്റ്‌മെന്റുകള്‍ക്കും, റീഫണ്ടുകള്‍ക്കും മുന്നേയുള്ള മൊത്തം പിരിവ് 12.6 ശതമാനം വര്‍ദ്ധിച്ച് 7.68 ലക്ഷം കോടി രൂപയായിരുന്നു. ഈ കാലയളവിലെ മൊത്തം റീഫണ്ട് 1.12 ലക്ഷം കോടി രൂപ നല്‍കിക്കഴിഞ്ഞു.


    മുന്‍കൂര്‍ നികുതി ഇനത്തില്‍ 2017 ഡിസംബര്‍ വരെ 3.18 ലക്ഷം കോടി രൂപ പിരിഞ്ഞു കിട്ടി. മുന്‍ വര്‍ഷം ഇതേ കാലയളവിനേക്കാള്‍ 12.7 ശതമാനത്തിന്റെ വര്‍ദ്ധനയാണിത്.


    കോര്‍പ്പറേറ്റ് ആദായ നികുതി പിരിവില്‍ 10.9 ശതമാനത്തിന്റെയും വ്യക്തിഗത ആദായ നികുതി പിരിവില്‍ 21.6 ശതമാനത്തിന്റെയും വര്‍ദ്ധനയുണ്ടായി.
    ND/MRD

    
    
    (Release ID: 1516096) Visitor Counter : 10