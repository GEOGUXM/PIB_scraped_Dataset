      ധനകാര്യ മന്ത്രാലയം

      ഇന്ത്യയുടെ ബാഹ്യമേഖല ശക്തമായി തുടരുന്നുവെന്ന് സാമ്പത്തിക സര്‍വ്വേ
      Posted On: 29 JAN 2018 5:57PM by PIB Thiruvananthpuram


    ഇന്ത്യയുടെ ബാഹ്യമേഖല ശക്തമായി തന്നെ തുടരുന്നുവെന്ന് പാര്‍ലമെന്റില്‍ കേന്ദ്ര ധനമന്ത്രി ശ്രീ അരുണ്‍ ജെയ്റ്റ്‌ലി സമര്‍പ്പിച്ച 2017-18 വര്‍ഷത്തേക്കുള്ള സാമ്പത്തികസര്‍വ്വേ വ്യക്തമാക്കുന്നു.


    അന്തര്‍ദ്ദേശീയ വികസനം
    ആഗോള സമ്പദ്ഘടന വേഗത കൈവരിക്കുകയാണ്. അന്താരാഷ്ട്ര നാണയനിധി (ഐ.എം.എഫ്)യുടെ കണക്കിന്റെ അടിസ്ഥാനത്തില്‍ അത് 2016ലെ 3.2 ശതമാനത്തില്‍ നിന്ന് 2017ല്‍ 3.6 ശതമാനവും 2018ല്‍ 3.7 ശതമാനവുമായി വളരും.


    2017-18ലെ ആദ്യപാദത്തില്‍ കറന്റ് അക്കൗണ്ട് കമ്മിയില്‍ അല്‍പ്പം വര്‍ദ്ധനയുണ്ടായെങ്കിലും ഇന്ത്യയുടെ പണമടവ് മിച്ചനില മികച്ച സ്ഥിതിയില്‍ തന്നെയായിരുന്നു. രണ്ടാം പാദത്തില്‍ കറന്റ് അക്കൗണ്ട് കമ്മിയും കുറഞ്ഞിട്ടുണ്ട്. മുന്‍ വര്‍ഷത്തെ 15 ബില്യണ്‍ യു.എസ്. ഡോളറില്‍ (ജി.ഡി.പിയുടെ 2.5 ശതമാനം) ല്‍ നിന്നും ഇപ്പോള്‍ ഇന്ത്യയുടെ കറന്റ് അക്കൗണ്ട് കമ്മി 7.2 ബില്യണ്‍ യു.എസ് ഡോളറി(ജി.ഡി.പിയുടെ 1.2 ശതമാനം)ല്‍ എത്തിയിട്ടുണ്ട്.


    വ്യാപാരകമ്മി
    ഇന്ത്യയുടെ അന്താരാഷ്ട്ര വ്യാപാര കമ്മി 2014-15 മുതല്‍ നിരന്തരം ഇടിഞ്ഞു വരികയാണ്.


    വ്യാപാരത്തിന്റെ ഘടന
    തുണിത്തരങ്ങളും അനുബന്ധ ഉല്‍പ്പന്നങ്ങളും തുകലും തുകല്‍ ഉല്‍പ്പന്നങ്ങളും ഒഴിച്ചാല്‍ പൊതുവായി പറയുകയാണെങ്കില്‍ ഇന്ത്യയുടെ കയറ്റുമതിയില്‍ 2016-17ല്‍ നല്ല വളര്‍ച്ചയാണുണ്ടായിട്ടുള്ളത്. 2017-18ല്‍ പ്രധാനപ്പെട്ട മേഖലകളായ എഞ്ചിനീയറിംഗ് ചരക്കുകള്‍, പെട്രോളിയം ക്രൂഡ് ഉല്‍പ്പന്നങ്ങള്‍ എന്നിവയില്‍ നല്ല വളര്‍ച്ചയും രാസവസ്തുക്കളും ബന്ധപ്പെട്ട ഉല്‍പ്പന്നങ്ങളിലും തുണിത്തരങ്ങളിലും അനുബന്ധ ഉല്‍പ്പന്നങ്ങളിലും സാമാനമായ വളര്‍ച്ചയും സ്വര്‍ണ്ണാഭരണങ്ങള്‍, മുത്തുകള്‍ എന്നിവയില്‍ നെഗറ്റീവ് വളര്‍ച്ചയും രേഖപ്പെടുത്തി.
    വരും കാലങ്ങളിലും ശുഭപ്രതീക്ഷയാണ് ഈ മേഖലയില്‍ ഇന്ത്യയ്ക്കുള്ളത്. 2017, 2018 കാലത്ത് യഥാക്രമം 4.2, 4 ശതമാനം വീതമാണ് വളര്‍ച്ച പ്രതീക്ഷിക്കുന്നത്. ഇത് വിദേശത്തു നിന്നുള്ള വരുമാനം വര്‍ദ്ധിപ്പിക്കും. ജി.എസ്.ടി, ചരക്കുനീക്കരംഗത്ത് വ്യാപാര സൗകര്യമൊരുക്കുന്നതിനും മറ്റുമായി ഗവണ്‍മെന്റ് സ്വീകരിച്ചിട്ടുള്ള നയം ഇതിനെ കൂടുതല്‍ സഹായിക്കും.
    RS MRD –88

    
    
    (Release ID: 1518224) Visitor Counter : 15