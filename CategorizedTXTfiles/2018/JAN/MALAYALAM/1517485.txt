      മാനവവിഭവശേഷി വികസന മന്ത്രാലയം

      മനുഷ്യവിഭവ ശേഷി മന്ത്രാലയത്തിന്റെ വര്‍ഷാന്ത്യ അവലോകനം
      Posted On: 22 JAN 2018 7:44PM by PIB Thiruvananthpuram


    ബഹുമാനപ്പെട്ട പ്രധാനമന്ത്രിയുടെ 'ഇന്ത്യയെ നവീകരിക്കുക' എന്ന വീക്ഷണം പിന്‍തുടര്‍ന്നുകൊണ്ട് മനുഷ്യവിഭവ ശേഷി മന്ത്രാലയം 'എല്ലാവര്‍ക്കും വിദ്യാഭ്യാസം, മെച്ചമാര്‍ന്ന വിദ്യാഭ്യാസം' എന്ന മുദ്രാവാക്യമുയര്‍ത്തി നടത്തിയ പ്രവര്‍ത്തനത്തിലൂടെ വിദ്യാഭ്യാസരംഗം പരിഷ്‌കരിക്കുന്നതില്‍ വന്‍ കുതിപ്പുനേടാന്‍ 2017ല്‍ സാധിച്ചു. വിദ്യാഭ്യാസ ലഭ്യത ഉറപ്പുവരുത്തുന്നതും താങ്ങാവുന്ന ചെലവില്‍ ഉള്ളതും ഉത്തരവാദിത്തപൂര്‍ണമായതും ആക്കുന്നതും സംബന്ധിച്ച പ്രവര്‍ത്തനങ്ങള്‍ മുന്നോട്ടുപോയ വര്‍ഷവുമായിരുന്നു ഇത്.


    സ്‌കൂളുകളിലെ വിദ്യാഭ്യാസം മെച്ചപ്പെടുത്തുന്നതിന് ഊന്നല്‍ നല്‍കുന്നതില്‍ വിദ്യാഭ്യാസ അവകാശ നിയമം വിജയിച്ചിട്ടില്ല എന്ന വിമര്‍ശനം നിലനില്‍ക്കുന്ന സാഹചര്യത്തില്‍ 2017 ഫെബ്രുവരിയില്‍ പ്രസ്തുത നിയമം ഭേദഗതി ചെയ്തു. ഇതിനനുസൃതമായി വിദ്യാഭ്യാസരംഗം പരിഷകരിക്കാന്‍ 21 സംസ്ഥാനങ്ങളും എല്ലാ കേന്ദ്രഭരണ പ്രദേശങ്ങളും തയ്യാറായി. മറ്റു സംസ്ഥാനങ്ങളും ഇതിനായുള്ള പ്രവര്‍ത്തനം ആരംഭിച്ചിട്ടുണ്ട്. ഈ വര്‍ഷത്തോടെ എല്ലായിടത്തും പരിഷ്‌കാരങ്ങള്‍ നടപ്പാക്കപ്പെടുമെന്നാണു പ്രതീക്ഷിക്കുന്നത്.


    ലേണിങ് ഔട്ട്കം രേഖകളും പോസ്റ്ററുകളും ലഘുലേഖകളും പുറത്തിറക്കുന്നതിനായി സംസ്ഥാനങ്ങള്‍ക്കും കേന്ദ്രഭരണ പ്രദേശങ്ങള്‍ക്കുമായി 91.20 കോടി രൂപ അനുവദിച്ചു. നേരത്തേ പാഠപുസ്തങ്ങളുടെ ഉള്ളടക്കത്തെ അടിസ്ഥാനപ്പെടുത്തി നടത്തിയിരുന്ന മികവു സംബന്ധിച്ച ദേശീയ സര്‍വേ (എന്‍.എ.എസ്.) മല്‍സരക്ഷമതയെ അടിസ്ഥാനപ്പെടുത്തിയുള്ള മൂല്യനിര്‍ണയമാക്കി മാറ്റി.


    അധ്യാപക പരിശീലനത്തിലെ പ്രധാന പരിഷ്‌കാരങ്ങള്‍:
    ബി.എഡ്. ഉള്‍പ്പെടുത്തിക്കൊണ്ടുള്ള നാലു വര്‍ഷ കോഴ്‌സ് 2019-20ല്‍ നടപ്പാക്കും. ജില്ലാതല വിദ്യാഭ്യാസ, പരിശീലന കേന്ദ്രങ്ങള്‍ ശക്തിപ്പെടുത്തുന്നതിനുള്ള മാര്‍ഗനിര്‍ദേശം പുറത്തിറക്കി.


    വിജ്ഞാനം പങ്കുവെക്കുന്നതിനായി ഡിജിറ്റല്‍ സംവിധാനം ഉപയോഗപ്പെടുത്തുന്നതിനായി ദിക്ഷ (ഡിജിറ്റല്‍ ഇന്‍ഫ്രാസ്ട്രക്ചര്‍ ഫോര്‍ നോളജ് ഷെയറിങ്) 2017 സെപ്റ്റംബര്‍ അഞ്ചിനു ബഹുമാനപ്പെട്ട ഉപരാഷ്ട്രപതി ശ്രീ. എം.വെങ്കയ്യ നായിഡു ഉദ്ഘാടനം ചെയ്തു.
    പ്രാഥമിക ക്ലാസുകളിലെ അധ്യാപകരില്‍ പരിശീലനം നേടാത്തവര്‍ 2019 മാര്‍ച്ച് 31നകം പരിശീലനം നേടിയിരിക്കണമെന്ന ഭേദഗതി വിദ്യാഭ്യാസ അവകാശ നിയമത്തില്‍ ഉള്‍പ്പെടുത്തി. കേന്ദ്രീയ വിദ്യാലയങ്ങളില്‍ ടാബ്‌ലെറ്റ് വിതരണത്തിനുള്ള പദ്ധതിയുടെ ആദ്യഘട്ടമായി 25 വിദ്യാലയങ്ങള്‍ക്ക് ടാബ്‌ലെറ്റ് ലഭ്യമാക്കും.


    പ്രിന്‍സിപ്പലുമാര്‍ക്കും പ്രധാന അധ്യാപകര്‍ക്കും അധ്യാപകര്‍ക്കും വിദ്യാര്‍ഥികള്‍ക്കും ഇ-ഉള്ളടക്കവും കോഴ്‌സുകളും ലഭ്യമാക്കുന്നതിനുള്ള പ്രവര്‍ത്തനം ആരംഭിച്ചു. സ്‌കൂള്‍ പഠന, സാക്ഷരതാ വകുപ്പിന്റെ നേതൃത്വത്തില്‍ ഡിജിറ്റല്‍ വിദ്യാഭ്യാസം തുടങ്ങിയ വിഷയങ്ങളെ സംബന്ധിച്ച് ചിന്തന്‍ ശിബിരമെന്ന പേരില്‍ രണ്ടു ദിവസത്തെ ദേശീയ ശില്‍പശാല 2017 നവംബര്‍ ആറ്, ഏഴ് തീയതികളില്‍ സംഘടിപ്പിച്ചു.


    ഏക ഭാരതം, ശ്രേഷ്ഠ ഭാരതം ആഘോഷങ്ങളുടെ ഭാഗമായി കേന്ദ്രീയ വിദ്യാലയങ്ങളിലെ 1250 വിദ്യാര്‍ഥികളെ പങ്കെടുപ്പിച്ചുകൊണ്ട് സാമൂഹ്യ ശാസ്ത്ര പ്രദര്‍ശനവും ദേശീയോദ്ഗ്രഥന ക്യാംപ് ന്യൂഡെല്‍ഹിയില്‍ സംഘടിപ്പിച്ചു. മെച്ചമാര്‍ന്ന വിദ്യാഭ്യാസം പ്രോത്സാഹിപ്പിക്കുന്ന പ്രവര്‍ത്തനങ്ങള്‍ക്കായുള്ള എസ്.എസ്.എ. ഫണ്ട് വര്‍ധിപ്പിച്ചു.


    എസ്.എസ്.എ. പ്രകാരവും ബഹുമാനപ്പെട്ട പ്രധാനമന്ത്രി നടത്തുന്ന അവലോകനങ്ങളില്‍ കൈക്കൊള്ളുന്ന പ്രത്യേക തീരുമാനങ്ങള്‍ നടപ്പാക്കുന്നതിലും പുലര്‍ത്തുന്ന മികവു വിലയിരുത്താനായി 2017 ജനുവരിയില്‍ ടഒഅഏഡച പോര്‍ട്ടലിനു തുടക്കമിട്ടു. ഇതിലൂടെ സംസ്ഥാനങ്ങളുടെയും കേന്ദ്രഭരണ പ്രദേശങ്ങളുടെയും ഓണ്‍ലൈന്‍ ഗ്രേഡിങ് നടപ്പാക്കി.


    വ്യക്തികള്‍ക്കും സ്‌കൂളുകള്‍ക്കും സംസ്ഥാനങ്ങള്‍ക്കും കേന്ദ്രഭരണ പ്രദേശങ്ങള്‍ക്കും പാഠപുസ്തകങ്ങള്‍ നേരിട്ടുവാങ്ങുന്നതിനായി എന്‍.സി.ഇ.ആര്‍.ടി. 2017 ഓഗസ്റ്റില്‍ പോര്‍ട്ടലിനു തുടക്കമിട്ടു. ശുചിത്വം സംബന്ധിച്ച കാര്യങ്ങളില്‍ മികവു പുലര്‍ത്തുന്ന വിദ്യാലയങ്ങള്‍ക്ക് സ്വച്ഛ് വിദ്യാലയ പദ്ധതി പ്രകാരം പുരസ്‌കാരങ്ങള്‍ വിതരണം ചെയ്തു.


    ഉച്ചഭക്ഷണ പദ്ധതി വിലയിരുത്തുന്നതിനായി വിവരങ്ങള്‍ ശേഖരിക്കുന്നതിനുള്ള സ്വയംപ്രവര്‍ത്തിത സംവിധാനം സജ്ജമാക്കി. വിദ്യാഭ്യാസപരമായി പിന്നോക്കം നില്‍ക്കുന്ന 3479 ബ്ലോക്കുകളില്‍ എല്ലാവര്‍ക്കും വിദ്യാഭ്യാസം ഉറപ്പാക്കുന്നതിനും ഇരു ലിംഗങ്ങളിലും പെട്ടവര്‍ക്കു വിദ്യാഭ്യാസം ലഭ്യമാക്കുന്നതിനും സെക്കന്‍ഡറി വിദ്യാഭ്യാസം മെച്ചപ്പെടുത്തുന്നതിനുമായി പ്രത്യേക ഫണ്ട് രൂപീകരിച്ചു.


    ആകെയുള്ള 25 കോടി സ്‌കൂള്‍ വിദ്യാര്‍ഥികളുടെയും ആധാര്‍ അധിഷ്ഠിത വിവരങ്ങള്‍ ശേഖരിച്ച് സ്റ്റുഡന്റ്‌സ് ഡാറ്റ മാനേജ്‌മെന്റ് ആന്‍ഡ് ഇന്‍ഫര്‍മേഷന്‍ സിസ്റ്റം രൂപീകരിക്കുക വഴി വിദ്യാഭാസരംഗം മെച്ചപ്പെടുത്താന്‍ പദ്ധതി ആവിഷ്‌കരിച്ചു.


    നാഷണല്‍ മീന്‍സ്-കം-മെറിറ്റ് സ്‌കോളര്‍ഷിപ് പദ്ധതി പ്രകാരം 2017-18ല്‍ 2017 ഡിസംബര്‍ എട്ടു വരെ 3.59 ലക്ഷം സ്‌കോളര്‍ഷിപ്പുകള്‍ അനുവദിച്ചു. 2017-18ല്‍ 2017 ഡിസംബര്‍ എട്ടു വരെ പെണ്‍കുട്ടികള്‍ക്കുള്ള പ്രോത്സാഹനപദ്ധതി ആനുകൂല്യം 7.12 ലക്ഷം പേര്‍ക്ക് അനുവദിച്ചു.


    എല്ലാ സി.ബി.എസ്.ഇ. സ്‌കൂളുകളിലും പത്താം തരത്തില്‍ ബോര്‍ഡ് എക്‌സാമിനേഷന്‍ നിര്‍ബന്ധിതമാക്കുക, 62 നവോദയ വിദ്യാലയങ്ങള്‍ക്ക് അനുമതി നല്‍കുക തുടങ്ങി ഏതാനും പ്രധാന തീരുമാനങ്ങള്‍ കൈക്കൊള്ളുകയും ചെയ്തു.
    പുതിയ വിദ്യാഭ്യാസ നയം: ഏതാണ്ട് 30 വര്‍ഷത്തെ ഇടവേളയ്ക്കുശേഷം പുതിയ വിദ്യാഭ്യാസ നയത്തിനു രൂപം നല്‍കി.


    വിദ്യാഭ്യാസ സ്ഥാപനങ്ങളുടെ റാങ്കിങ് നടത്തുന്നതിനുവേണ്ടി നാഷണല്‍ ഇന്‍സ്റ്റിറ്റിയൂഷണല്‍ റാങ്കിങ് ഫ്രെയിംവര്‍ക്കിനു രൂപം നല്‍കിയിരുന്നു. രണ്ടാമതു റാങ്കിങ് പട്ടിക 2017 ഏപ്രിലില്‍ പുറത്തിറക്കി.


    ഓണ്‍ലൈന്‍ കോഴ്‌സുകള്‍ നടത്തുന്നതിനായി സ്റ്റഡി വെബ്‌സ് ഓഫ് ആക്ടീവ് ലേണിങ് ഫോര്‍ യങ് ആസ്പയറിങ് മൈന്‍ഡ്‌സി(സ്വയം)നു തുടക്കമിട്ടു.


    രാജ്യത്ത് എല്ലായിടത്തും എല്ലാ സമയവും മികവുറ്റ 32 വിദ്യാഭ്യാസ ചാനലുകള്‍ ഡി.ടി.എച്ച്. വഴി ലഭ്യമാക്കുന്നതിനായി സ്വയംപ്രഭ പദ്ധതിക്കു രൂപം നല്‍കി.


    അക്കാദമിക അവാര്‍ഡുകള്‍ സംബന്ധിച്ച പ്രവര്‍ത്തനങ്ങള്‍ക്കായി നാഷണല്‍ അക്കാദമിക് ഡെപ്പോസിറ്ററിക്കു രൂപം നല്‍കി.


    ദേശീയ വിദ്യാഭ്യാസ ദൗത്യത്തിനു കീഴില്‍ ദേശീയ ഡിജിറ്റല്‍ ലൈബ്രറി ആരംഭിക്കാനുള്ള പ്രവര്‍ത്തനങ്ങള്‍ക്ക് മനുഷ്യവിഭവ ശേഷി മന്ത്രാലയം തുടക്കമിട്ടു.
    2017 സെപ്റ്റംബര്‍ 14ന് ഉന്നതവിദ്യാഭ്യാസ സ്ഥാപനങ്ങളുടെ സ്വച്ഛത റാങ്കിങ് നടത്തി.


    ഡല്‍ഹി, ഗോഹട്ടി, കാണ്‍പൂര്‍, ഹൈദരാബാദ്, ബംഗളുരു ഐ.ഐ.ടികളിലായി അഞ്ചു പുതിയ ഗവേഷണ പാര്‍ക്കുകള്‍ക്കു ഗവണ്‍മെന്റ് അനുമതി നല്‍കി.


    മുന്‍നിര വിദ്യാഭ്യാസ സ്ഥാപനങ്ങളിലെ ഗവേഷണം സാമൂഹിക പ്രാധാന്യമുള്ള വിഷയങ്ങളെ അധികരിച്ചുള്ളതാക്കി മാറ്റാന്‍ ഉദ്ദേശിച്ചുള്ള ഇംപ്രിന്റ് ഇന്ത്യ പദ്ധതിയില്‍ 2,600ലേറെ ഗവേഷണ ശുപാര്‍ശകള്‍ സമര്‍പ്പിക്കപ്പെട്ടു. ഇതില്‍ 259 എണ്ണത്തിന് അംഗീകാരം നല്‍കി.


    ഉച്ഛ്തര്‍ ആവിഷ്‌കാര്‍ അഭിയാന്‍ പ്രകാരം 2016-17ല്‍ 92 പദ്ധതികള്‍ക്ക് അംഗീകാരം നല്‍കി.


    ഐ.ഐ.ടികളിലെ ലിംഗസംതുലനം മെച്ചപ്പെടുത്തുന്നതിനായി ഐ.ഐ.ടികളിലെ ബി.ടെക് കോഴ്‌സ് പ്രവേശനത്തില്‍ പെണ്‍കുട്ടികള്‍ക്ക് അവസരം വര്‍ധിപ്പിക്കാന്‍ തീരുമാനിച്ചു.


    ഉന്നതവിദ്യാഭ്യാസ സ്ഥാപനങ്ങളിലേക്കുള്ള എല്ലാ പ്രവേശന പരീക്ഷകളും നടത്തുന്നതിനായി ദേശീയ പരീക്ഷാ ഏജന്‍സി (എന്‍.ടി.എ.) രൂപീകരിക്കുന്നതിനു കേന്ദ്ര മന്ത്രിസഭ അംഗീകാരം നല്‍കി.


    ആന്റി റാഗിങ് സെല്ലുകള്‍ ഉള്‍പ്പെടെ നടപ്പാക്കി ക്ഷേമപ്രവര്‍ത്തനങ്ങള്‍ നടത്തി.
    പാലക്കാട്, തിരുപ്പതി, ജമ്മു, ഭിലായ്, ഗോവ, ധാര്‍വാഡ് എന്നിവിടങ്ങളിലായി ആറ് പുതിയ ഐ.ഐ.ടികള്‍ ആരംഭിച്ചു.


    ഈ ഐ.ഐ.ടികള്‍ക്കു സ്വന്തം കെട്ടിടം നിര്‍മിക്കുന്നതിനുള്ള പദ്ധതിയുടെ ആദ്യഘട്ടമായി 7,002.42 കോടി രൂപയുടെ പദ്ധതിക്കു കേന്ദ്ര മന്ത്രിസഭ അനുമതി നല്‍കി.
    ഗ്ലോബല്‍ ഇനീഷ്യേറ്റീവ് ഫോര്‍ അക്കാഡമിക്‌സ് നെറ്റ്‌വര്‍ക്ക് പ്രകാരം 2017-18ല്‍ 156 കോഴ്‌സുകള്‍ നടത്തി.42,000 എന്‍ജിനീയറിങ് വിദ്യാര്‍ഥികള്‍ പങ്കെടുത്ത സ്മാര്‍ട്ട് ഇന്ത്യ ഹാക്കത്തോണ്‍ 2017 സംഘടിപ്പിച്ചു. 38 കേന്ദ്ര സര്‍വകലാശാലകളില്‍ വൈ-ഫൈ സംവിധാനം സജ്ജമാക്കിവരുന്നു.


    ഉന്നതപഠന രംഗം കാര്യക്ഷമമായി നിരീക്ഷിക്കുന്നതിനായി യൂനിവേഴ്‌സിറ്റി ഗ്രാന്റ്‌സ് കമ്മീഷന്‍ (ഓപ്പണ്‍ ആന്‍ഡ് ഡിസ്റ്റന്‍സ് ലേണിങ്) റെഗുലേഷന്‍സ്, 2017 വിജ്ഞാപനം ചെയ്തു.


    ലോകനിലവാരത്തിലുള്ള ഉന്നതവിദ്യാഭ്യാസ സ്ഥാപനങ്ങള്‍ യാഥാര്‍ഥ്യമാക്കുക എന്ന ഉദ്ദേശ്യത്തോടെ യു.ജി.സി. (ഇന്‍സ്റ്റിറ്റിയൂഷന്‍സ് ഓഫ് എമിനന്‍സ് ഡീംഡ് റ്റു ബി യൂനിവേഴ്‌സിറ്റീസ്) റെഗുലേഷന്‍സ് 2017 വിജ്ഞാപനം ചെയ്തു.


    പ്രധാന നിയമപരിഷ്‌കാരങ്ങള്‍: ഐ.ഐ.ടി. പബ്ലിക് പ്രൈവറ്റ് പങ്കാളിത്ത ബില്‍, ലോക്‌സഭ പാസ്സാക്കി. ഐ.ഐ.ഐ.ടി. ബില്‍ 2014 05-01-2015ലെ ഗസറ്റില്‍ വിജ്ഞാപനം ചെയ്തു. നാഷണല്‍ ഇന്‍സ്റ്റിറ്റിയൂഷണല്‍ റാങ്കിങ് ഫ്രെയിംവര്‍ക്ക് പ്രകാരമുള്ള രണ്ടാമതു ദേശീയ റാങ്കിങ് 2017 ഏപ്രിലില്‍ പുറത്തിറക്കി.


    ഐ.ഐ.എം. ബില്‍ 2017 പാര്‍ലമെന്റിന്റെ ഇരു സഭകളും പാസാക്കി.
    എന്‍.സി.ഇ.ആര്‍.ടി. ഇംഗ്ലീഷ്, ഹിന്ദി, ഉര്‍ദു ഭാഷകളിലായി 0.425 കോടി പുസ്തകങ്ങള്‍ പുറത്തിറക്കി. വടക്കുകിഴക്കന്‍ മേഖലയിലെ ജനങ്ങളുടെ ചരിത്രവും സംസ്‌കാരവും വിശദീകരിക്കുന്ന പ്രസിദ്ധീകരണം പുറത്തിറക്കി.


    2018 മാര്‍ച്ച് വരെയുള്ള സമയംകൊണ്ടു ചെയ്തുതീര്‍ക്കാന്‍ ഉദ്ദേശിക്കുന്ന കാര്യങ്ങള്‍.
    എല്ലാ ക്ലാസുകളിലെയും എല്ലാ വിഷയങ്ങള്‍ക്കും ഇ-ഉള്ളടക്കവും ഡിജിറ്റല്‍ പുസ്തകങ്ങളും വികസിപ്പിക്കുക.


    പത്താം ക്ലാസിനായി സ്‌കൂള്‍ അച്ചീവ്‌മെന്റ് സര്‍വേ നടത്തുക.


    എല്ലാ മേഖലകളിലും പ്രീ-സര്‍വീസ് അധ്യാപന പഠന പദ്ധതികള്‍ ലഭ്യമാക്കുക.
    ദൃശ്യ-ശ്രാവ്യോത്സവവും ഐ.സി.ടി. മേളയും സംഘടിപ്പിക്കുക.
    ശാസ്ത്രപ്രചരണ കേന്ദ്രം സ്ഥാപിക്കുക.
    അന്തര്‍ദേശീയ വിദ്യാഭ്യാസ സഹകരണം ശക്തിപ്പെടുത്തുക.
    പുതുമകള്‍ പ്രോത്സാഹിപ്പിക്കാനായുള്ള പദ്ധതികള്‍ സംഘടിപ്പിക്കുക.


    കേന്ദ്രീയ വിദ്യാലയ സംഗതന്‍ നടത്തിയ മുന്നേറ്റങ്ങള്‍:
    കേന്ദ്രീയ വിദ്യാലയ സംഗതന്റെ സ്വസ്ത് ബച്ചെ സ്വസ്ത് ഭാരത് പദ്ധതി 2017 ഓഗസ്റ്റ് 21ന് ആലുവയിലെ കെവി നാഡില്‍ കേന്ദ്ര മനുഷ്യവിഭവ ശേഷി മന്ത്രി ശ്രീ. പ്രകാശ് ജാവദേക്കര്‍ ഉദ്ഘാടനം ചെയ്തു.


    വടക്കുകിഴക്കന്‍ ഡെല്‍ഹിയിലെ ജി.ടി. റോഡ് ഷഹ്ദാരയില്‍ കേന്ദ്രീയ വിദ്യാലയത്തിനു മനുഷ്യവിഭവ ശേഷി മന്ത്രി ശ്രീ. പ്രകാശ് ജാവദേക്കര്‍ തറക്കല്ലിട്ടു.


    വിദ്യാര്‍ഥികളില്‍ ശാസ്ത്രത്തോടുള്ള താല്‍പര്യം ജനിപ്പിക്കുന്നതിനായി 'ജിജ്ഞാസ' പദ്ധതിക്കു തുടക്കം കുറിക്കാനായി കേന്ദ്രീയ വിദ്യാലയ സംഗതനും ശാസ്ത്രീയ-വ്യാവസായിക ഗവേഷണ കൗണ്‍സിലും ധാരണാപത്രം ഒപ്പുവെച്ചു.


    സ്‌കൂള്‍ കെട്ടിട നിര്‍മാണത്തിലെ മുന്നേറ്റങ്ങള്‍:
    2017-18ല്‍ 43 കേന്ദ്രീയ വിദ്യാലയങ്ങള്‍ ആരംഭിച്ചു.
    11 കേന്ദ്രീയ വിദ്യാലയങ്ങളുടെ കെട്ടിടനിര്‍മാണം പൂര്‍ത്തിയാക്കി.
    ഊര്‍ജത്തിന്റെയും നിര്‍മാണ സാമഗ്രികളുടെ ഉപയോഗം പരമാവധി കുറയ്ക്കുന്നതിന് ഊന്നല്‍ നല്‍കി.
    കേന്ദ്രീയ വിദ്യാലയങ്ങളില്‍ റൂഫ് ടോപ് സോളാര്‍ പി.വി. സംവിധാനം നടപ്പാക്കി.
    കെട്ടിടനിര്‍മാണം, ഭൂമി കൈമാറ്റം, അറ്റകുറ്റപ്പണി, അടിസ്ഥാന സൗകര്യം, സ്‌പോര്‍ട്‌സ് സൗകര്യങ്ങള്‍ എന്നിവ വിലയിരുത്തുന്നതിനായി വെബ് അധിഷ്ഠിത പദ്ധതി വികസിപ്പിക്കല്‍.


    പരിശീലനം: പുതുതായി നിയമനം ലഭിച്ച 82 പ്രിന്‍സിപ്പലുമാര്‍ക്കായി എന്‍.സി.എസ്.എല്‍., എന്‍.യു.ഇ.പി.എ. എന്നിവയുമായി സഹകരിച്ചു പരിശീലനവും സര്‍ട്ടിഫിക്കറ്റ് കോഴ്‌സും നടത്തി.


    പഠനം പൂര്‍ത്തിയാക്കി വിദ്യാര്‍ഥികള്‍ ഇനി പഠിക്കാനിരിക്കുന്നവര്‍ക്കായി പാഠപുസ്തകങ്ങള്‍ സംഭാവന ചെയ്യണമെന്ന ആഹ്വാനത്തിനു നല്ല പ്രതികരണമാണു ലഭിച്ചത്. 2,58,385 പുസ്തകങ്ങളാണു ലഭിച്ചത്.


    കേന്ദ്രീയവിദ്യാല സംഗതന്റെ നേട്ടങ്ങള്‍:
    2017ലെ റിപ്പബ്ലിക് ദിന പരേഡില്‍ അവതരിപ്പിച്ച നൃത്തത്തിന് ഒന്നാം സ്ഥാനം ലഭിച്ചു. 'രാഷ്ട്രീയ ഖേല്‍ പ്രോത്സാഹന്‍ പുരസ്‌കാര്‍-2017' ലഭിച്ചു. ശ്രദ്ധേയമായ ദേശീയ, അന്തര്‍ദേശീയ മത്സരങ്ങളില്‍ വിദ്യാര്‍ഥികള്‍ നേട്ടം കരസ്ഥമാക്കി.
    രാജ്യത്തെ ഏറ്റവും മികച്ച ഗവണ്‍മെന്റ് സ്‌കൂളായി തിരുവനന്തപുരം പട്ടം കേന്ദ്രീയ വിദ്യാലയം തെരഞ്ഞെടുക്കപ്പെട്ടു.


    ഡിജിറ്റല്‍ മുന്നേറ്റങ്ങള്‍:
    2017-18 മുതല്‍ എല്ലാ ക്ലാസുകളിലേക്കുമുള്ള പ്രവേശനം ഓണ്‍ലൈന്‍ സംവിധാനത്തിലൂടെയാക്കി. ഇതു സുതാര്യത ഉറപ്പുവരുത്തുന്നതും രക്ഷകര്‍ത്താക്കള്‍ക്കും സ്‌കൂള്‍ അധികാരികള്‍ക്കും സഹായം പകരുന്നതുമായി. ടണ്‍ കണക്കിനു പേപ്പറും മനുഷ്യാധ്വാനവും ലാഭിക്കാന്‍ സാധിച്ചു.


    ഇ-ഓഫീസ്: കെ.വി.എസ്. ആസ്ഥാനത്ത് ഇ-ഓഫീസ് സംവിധാനം നടപ്പാക്കി.
    ഇ-പ്രജ്ഞ: 25 സംസ്ഥാനങ്ങളിലെ 25 കേന്ദ്രീയവിദ്യാലയങ്ങളിലെ വിദ്യാര്‍ഥികള്‍ക്കു ടാബ്‌ലെറ്റുകള്‍ നല്‍കും.


    രാജ്യത്തെ വിവിധ കേന്ദ്രീയ വിദ്യാലയങ്ങളിലായി 9711 ഇ-ക്ലാസ് മുറികള്‍ ആരംഭിച്ചു.


    
    AKA/MRD

    
    
    (Release ID: 1517485) Visitor Counter : 10