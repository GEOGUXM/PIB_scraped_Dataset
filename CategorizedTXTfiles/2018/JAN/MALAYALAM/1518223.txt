      ധനകാര്യ മന്ത്രാലയം

      ആരോഗ്യരംഗത്ത് സുസ്ഥിരവികസനത്തിനുള്ള പ്രതിബദ്ധത സര്‍വേ ഊന്നിപ്പറയുന്നു
      Posted On: 29 JAN 2018 5:57PM by PIB Thiruvananthpuram


    ദേശീയ ആരോഗ്യ നയത്തില്‍ ഉള്‍പ്പെടുത്തിയിട്ടുള്ളവയടക്കം ആരോഗ്യമേഖലയിലെ സുസ്ഥിരവികസന (എസ്.ഡി.ജി.-3) ലക്ഷ്യങ്ങള്‍ കൈവരിക്കുന്നതിനുള്ള പ്രതിബദ്ധത കേന്ദ്ര മന്ത്രി ശ്രീ അരുണ്‍ ജെയ്റ്റ്‌ലി പാര്‍ലമെന്റില്‍ സമര്‍പ്പിച്ച 2017-18ലെ സാമ്പത്തികസര്‍വ്വേയില്‍ വ്യക്തമാക്കുന്നു. കുട്ടികളുടെയും പ്രസവ സമയത്തേയും പോഷകാഹാരകുറവാണ് 2016വരെ ഇന്ത്യയിലെ ആരോഗ്യമേഖലയിലെ പ്രധാനപ്പെട്ട പ്രശ്‌നമെന്ന് സര്‍വ്വേ പറയുന്നു. മലിനീകരണം, ഭക്ഷണക്രമത്തിലെ അപായ സാധ്യതകള്‍, ഉയര്‍ന്ന രക്തസമ്മര്‍ദ്ദം, പ്രമേഹം എന്നിവയാണ് മറ്റ് ഘടകങ്ങള്‍.
    2020 ആകുമ്പോള്‍ സംസ്ഥാനങ്ങള്‍ ബജറ്റിന്റെ 6 ശതമാനം ആരോഗ്യമേഖലയ്ക്ക് മാറ്റിവയ്‌ക്കേണ്ടിവരുമെന്നും സര്‍വേ മുന്നറിയിപ്പ് നല്‍കുന്നു. 1990 മുതല്‍ 2016വരെ സംസ്ഥാനങ്ങളിലെ രോഗങ്ങളെയും കുറിച്ച് വിശദമായ പഠനം നടത്തിയ ഹെല്‍ത്ത് നേഷന്‍ സ്‌റ്റേറ്റ്‌സ് 2017ലെ കണ്ടെത്തലുകളും സര്‍വ്വേ ചൂണ്ടിക്കാട്ടുന്നുണ്ട്. സംസ്ഥാനങ്ങള്‍ ആരോഗ്യത്തിന് വേണ്ടി നടത്തുന്ന ചെലവുകള്‍ ഗുണഫലങ്ങള്‍ നല്‍കുന്നുണ്ടോയെന്നും സര്‍വ്വേ നിര്‍േദ്ദശിക്കുന്നു.
    1990 നും 2005നും ഇടയ്ക്ക് ആയുര്‍ദൈര്‍ഘ്യത്തില്‍ പത്തുവര്‍ഷത്തെ വര്‍ദ്ധനയുണ്ടായത് ചൂണ്ടിക്കാട്ടി ആരോഗ്യനിലയില്‍ മെച്ചമുണ്ടായിട്ടുണ്ടെന്നും സര്‍വ്വേ വ്യക്തമാക്കുന്നു. എന്നാല്‍ പരിശോധന ഫീസുകളില്‍ വിവിധ കേന്ദ്രങ്ങളിലുള്ള വ്യത്യസ്ത നിരക്കുകള്‍ സര്‍വ്വേ ആകുലതയോടെ ചൂണ്ടിക്കാട്ടുകയും ഇത് പരിഹരിക്കണമെന്ന് നിര്‍േദ്ദശിക്കുകയും ചെയ്യുന്നു. 2017ലെ ദേശീയ ആരോഗ്യനയം ആരോഗ്യരംഗത്തെ കൂടുതല്‍ ശക്തിപ്പെടുത്തുമെന്നും സര്‍വ്വേ പ്രത്യാശിക്കുന്നു.
    RS MRD –87

    
    
    (Release ID: 1518223) Visitor Counter : 12