      റെയില്‍വേ മന്ത്രാലയം

      റെയില്‍വേ സുരക്ഷയും കാര്യക്ഷമതയും ഉറപ്പാക്കാന്‍ ഡ്രോണ്‍ ക്യാമറകള്‍ ഉപയോഗിക്കും
      Posted On: 08 JAN 2018 6:35PM by PIB Thiruvananthpuram


    വിവിധ റെയില്‍ പദ്ധതികളുടെ നടത്തിപ്പ് വിശകലനം ചെയ്യല്‍, ട്രാക്കുകളുടെയും മറ്റ് അടിസ്ഥാന സൗകര്യങ്ങളുടെയും പരിപാലനം നിരീക്ഷിക്കല്‍ എന്നിവയ്ക്ക് ഡ്രോണ്‍ ക്യാമറകള്‍ ഉപയോഗിക്കാന്‍ റെയില്‍വേ മന്ത്രാലയം തീരുമാനിച്ചു. ഇത്തരം ക്യാമറകള്‍ വാങ്ങാന്‍ മന്ത്രാലയം വിവിധ റെയില്‍വേ സോണുകള്‍ക്ക് നിര്‍ദ്ദേശം നല്‍കി. ട്രെയിന്‍ സര്‍വീസുകളുടെ സുരക്ഷയും കാര്യക്ഷതമയും വര്‍ദ്ധിപ്പിക്കാന്‍ സാങ്കേതിക വിദ്യ ഉപയോഗിക്കാനുള്ള റെയില്‍വേയുടെ തീരുമാനത്തിന്റെ ഭാഗമായാണിത്.


    രക്ഷാ ദുരിതാശ്വാസ പ്രവര്‍ത്തനങ്ങളുടെ അവലോകനം, പദ്ധതി നിര്‍വഹണം, പ്രധാന പദ്ധതികളുടെ പുരോഗതി എന്നിവ അവലോകനം ചെയ്യല്‍, ട്രാക്കുകളുടെ പരിശോധന എന്നിവയ്ക്ക് ഡ്രോണ്‍ ക്യാമറകള്‍ പ്രയോജനപ്പെടും. മേളകളും അതുപോലുള്ള പരിപാടികളും നടക്കുന്ന സന്ദര്‍ഭങ്ങളില്‍ ജനക്കൂട്ടത്തെ നിരീക്ഷിക്കാനും ഇതുപയോഗിക്കാം.


    മധ്യ പ്രദേശിലെ ജബല്‍പ്പൂര്‍ ആസ്ഥാനമായുള്ള പശ്ചിമ മദ്ധ്യ റെയില്‍വേയാണ് രാജ്യത്ത് ആദ്യമായി ഡ്രോണ്‍ ക്യാമറകള്‍ സ്വന്തമാക്കിയ റെയില്‍വേ സോണ്‍. കഴിഞ്ഞ ആഴ്ച ജബല്‍പ്പൂര്‍ ഡിവിഷന്‍, ഭോപ്പാല്‍ ഡിവിഷന്‍, കോട്ട ഡിവിഷന്‍ എന്നിവിടങ്ങളില്‍ ഇതിന്റെ പരീക്ഷണ ഉപയോഗം നടന്നു. ബിനാ-കട്ട്‌നി മൂന്നാം പാത, കട്ട്‌നി-സിംഗ്രോലി പാത ഇരട്ടിപ്പിക്കല്‍ ജോലി, ഭോപ്പാല്‍, ജബല്‍പ്പൂര്‍ ഡിവിഷനുകളിലെ ചുരങ്ങളുടെ ഭാഗത്ത് മണ്‍സൂണ്‍ കാലത്തുള്ള തയാറെടുപ്പുകള്‍ എന്നിവയുടെ നിരീക്ഷണത്തിന് ഡ്രോണ്‍ ക്യാമറകള്‍ ഉപയോഗിക്കും.
    AM MRD –33

    
    
    (Release ID: 1515973) Visitor Counter : 9