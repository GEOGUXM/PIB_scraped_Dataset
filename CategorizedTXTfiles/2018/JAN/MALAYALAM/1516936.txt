      PIB Headquarters

      ഫീല്‍ഡ് പബ്ലിസിറ്റി ഡയറക്ടറേറ്റിന്റെ ജനസമ്പര്‍ക്ക പരിപാടി വ്യാഴാഴ്ച സമാപിക്കും
      Posted On: 17 JAN 2018 3:35PM by PIB Thiruvananthpuram


    കൊയിലാണ്ടി: കേന്ദ്ര ഫീല്‍ഡ് പബ്ലിസിറ്റി ഡയറക്ടറേറ്റ് കൊയിലാണ്ടിയില്‍ നടത്തി വരുന്ന പ്രത്യേക ജനസമ്പര്‍ക്ക പരിപാടി വ്യാഴാഴ്ച സമാപിക്കും. വിവിധ കേന്ദ്ര പദ്ധതികളെക്കുറിച്ചുള്ള അവബോധം വര്‍ധിപ്പിക്കാനുള്ള ശില്‍പ്പശാലകള്‍, ക്ലാസുകള്‍, മല്‍സരങ്ങള്‍, കലാപരിപാടികള്‍ തുടങ്ങിയവയാണ് ത്രിദിന ജനസമ്പര്‍ക്ക പരിപാടിയുടെ ഭാഗമായി നടത്തി വരുന്നത്.


    വ്യാഴാഴ്ച ഉച്ചയ്ക്കു രണ്ടു മണിക്ക് കൊയിലാണ്ടി ടൗണ്‍ ഹാളില്‍ നടത്തുന്ന സമാപന സമ്മേളനത്തില്‍ കെ. ദാസന്‍ എം.എല്‍.എ. മുഖ്യാതിഥിയായിരിക്കും. കേന്ദ്ര സംഗീത നാടക വിഭാഗത്തിന്റെ കലാപരിപാടികള്‍, വിവിധ ബാങ്കിങ്, സാമ്പത്തിക പദ്ധതികള്‍ എന്നിവയെക്കുറിച്ചുള്ള ശില്‍പ്പശാല തുടങ്ങിയവയും വ്യാഴാഴ്ച നടക്കും.


    നേരത്തെ കൊയിലാണ്ടി നഗരസഭാ വൈസ് ചെയര്‍പേഴ്‌സണ്‍ വി.കെ. പത്മിനി പ്രത്യേക ജനസമ്പര്‍ക്ക പരിപാടി ഉദ്ഘാടനം ചെയ്തു. ആരോഗ്യ സ്റ്റാന്റിങ് കമ്മിറ്റി ചെയര്‍മാന്‍ വി. സുന്ദരന്‍, വിദ്യാഭ്യാസ സ്റ്റാന്റിങ് കമ്മിറ്റി ചെയര്‍മാന്‍ കെ. ഷിജു, കൗണ്‍സിലര്‍മാരായ വി.പി. ഇബ്രാഹിം കുട്ടി, പി.എം. ബിജു, പാലക്കാട് ഫീല്‍ഡ് പബ്ലിസിറ്റി ഓഫിസര്‍ എം. സ്മിതി, സി.ഡി.പി.ഒ. പിപി. അനിത, സി. സായിനാഥ്, സി.ഉദയകുമാര്‍ തുടങ്ങിയവര്‍ വിവിധ യോഗങ്ങളിലും ക്ലാസുകളിലും സംസാരിച്ചു.
    

    
    (Release ID: 1516936) Visitor Counter : 11