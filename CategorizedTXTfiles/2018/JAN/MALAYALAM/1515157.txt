      യു.പി.എസ്.സി

      2017 ലെ കമ്പൈന്‍ഡ് ഡിഫന്‍സ് സര്‍വീസസ് പരീക്ഷാ ഫലം പ്രസിദ്ധീകരിച്ചു
      Posted On: 02 JAN 2018 6:48PM by PIB Thiruvananthpuram


    
    യൂണിയന്‍ പബ്ലിക് സര്‍വീസ് കമീഷന്‍ 2017 നവംബര്‍ 19 ന് നടത്തിയ കമ്പൈന്‍ഡ് ഡിഫന്‍സ് സര്‍വീസസ് എക്‌സാമിനേഷന്‍ 2017 എഴുത്തു പരീക്ഷയുടെ ഫലം പ്രസിദ്ധീകരിച്ചു. 8692 ഉദ്യോഗാര്‍ത്ഥികളാണ് ഇന്റര്‍വ്യൂവിന് യോഗ്യത നേടിയിട്ടുള്ളത്. ഡെറാഡൂണിലെ ഇന്ത്യന്‍ മിലിറ്ററി അക്കാദമി, കേരളത്തിലെ ഏഴിമല നാവിക അക്കാദമി, ഹൈദരാബാദിലെ എയര്‍ഫോഴ്‌സ് അക്കാദമി, ചെന്നൈയിലെ ഓഫീസേഴ്‌സ് ട്രെയിനിംഗ് അക്കാദമി (പുരുഷന്‍മാര്‍), ചെന്നൈയിലെ തന്നെ ഓഫീസേഴ്‌സ് ട്രെയിനിംഗ് അക്കാദമി (വനിതകള്‍)എന്നിവിടങ്ങളിലേക്ക് ഈ പരീക്ഷ വഴിയാണ് പ്രവേശനം നല്‍കുന്നത്.


    യോഗ്യത നേടിയവരുടെ പട്ടിക http://www.upsc.gov.in എന്ന വെബ്‌സൈറ്റില്‍ ലഭ്യമാണ്. യോഗ്യത നേടിയ ഉദ്യോഗാര്‍ത്ഥികള്‍ എഴുത്തു പരീക്ഷാ ഫലം വന്ന് രണ്ടാഴ്ചക്കകം joinindianarmy.nic.in എന്ന വെബ്‌സൈറ്റില്‍ പേര് രജിസ്റ്റര്‍ ചെയ്യേണ്ടതാണ്.


    യോഗ്യത നേടിയ ഉദ്യോഗാര്‍ത്ഥികള്‍ തങ്ങളുടെ പ്രായം, വിദ്യാഭ്യാസ യോഗ്യത എന്നിവ തെളിയിക്കുന്ന യഥാര്‍ത്ഥ സര്‍ട്ടിഫിക്കറ്റുകളും അവയുടെ സാക്ഷ്യപ്പെടുത്തിയ ശരി പകര്‍പ്പും തങ്ങള്‍ ആദ്യ ചോയ്‌സായി തെരഞ്ഞെടുക്കുന്ന കേന്ദ്രത്തിലേക്ക് അയക്കണം. ഇതു സംബന്ധിച്ച വിശദ വിവരങ്ങള്‍ യു.പി.എസ്.സി വെബ്‌സൈറ്റില്‍ ലഭ്യമാണ്.


    പരീക്ഷാഫലം സംബന്ധിച്ച സംശയ നിവാരണത്തിനായി ഉദ്യോഗാര്‍ത്ഥികള്‍ക്ക് ന്യൂഡല്‍ഹിയിലെ യു.പി.എസ്.സി ഓഫീസിലെ സേവന കേന്ദ്രത്തില്‍ നേരിട്ടോ, 011-23385271/011-23381125/01123098543 എന്നീ നമ്പറുകളിലോ ബന്ധപ്പെടാം. പ്രവൃത്തി ദിവസങ്ങളില്‍ രാവിലെ 10 മുതല്‍ വൈകീട്ട് 5 മണിവരെ ഈ സൗകര്യം ലഭ്യമാണ്.
    AM MRD – 994

    
    
    (Release ID: 1515157) Visitor Counter : 4