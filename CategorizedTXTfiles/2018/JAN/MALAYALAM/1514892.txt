      യുവജനകാര്യ, കായിക മന്ത്രാലയം

      ഖേലോ ഇന്ത്യ സ്‌കൂള്‍ ഗെയിംസ് പ്രേക്ഷപണാവകാശം സ്റ്റാര്‍ സ്‌പോര്‍ട്‌സിന്
      Posted On: 01 JAN 2018 5:45PM by PIB Thiruvananthpuram


    2018 ജനുവരി 31ന് ആരംഭിക്കുന്ന വാര്‍ഷിക ഖേലോ ഇന്ത്യ സ്‌കൂള്‍ ഗെയിംസിന്റെ പ്രേക്ഷപണാവകാശം സ്റ്റാര്‍ സ്‌പോര്‍ട്‌സ് ചാനലിന് നല്‍കാന്‍ കേന്ദ്ര ഗവണ്‍മെന്റ് തീരുമാനിച്ചു. 2022 വരെ സ്റ്റാര്‍ സ്‌പോര്‍ട്‌സിന് തന്നെയായിരിക്കും ഗെയിംസിന്റെ പ്രക്ഷേപണാവകാശം. ജിംനാസ്റ്റിക്‌സ്, ബാഡ്മിന്റണ്‍, ഹോക്കി ഉള്‍പ്പെടെ 16 കായിക ഇനങ്ങള്‍ ഖേലോ ഇന്ത്യ സ്‌കൂള്‍ ഗെയിംസിന്റെ ഭാഗമായി നടക്കും. പ്രമുഖ ഇവന്റുകള്‍ സ്റ്റാര്‍ സ്‌പോര്‍ട്‌സിലും ഹോട്ട് സ്റ്റാറിലും തത്സമയം പ്രേക്ഷപണം ചെയ്യും. ഇതാദ്യമായിട്ടാണ് സ്‌കൂള്‍ ഗെയിംസ് തത്സമയം ടിവിയിലും ഡിജിറ്റല്‍ പ്ലാറ്റ്‌ഫോമിലും പ്രേക്ഷപണം ചെയ്യുന്നത്.


    അണ്ടര്‍ 17 വിഭാഗത്തില്‍പ്പെട്ട ആറായിരത്തോളം അത്‌ലറ്റുകളും ഉദ്യോഗസ്ഥരും ഗെയിംസില്‍ പങ്കെടുക്കും. രാജ്യാന്തര തല മത്സരങ്ങള്‍ക്ക് തുല്യമായ നിലവാരത്തിലാകും മേള സംഘടിപ്പിക്കുക. ഇതിലൂടെ തിരഞ്ഞെടുക്കുന്ന മികച്ച കായിക താരങ്ങളെ 8 വര്‍ഷത്തേക്ക് അഞ്ച് ലക്ഷം രൂപ സ്‌കോളര്‍ഷിപ്പ് നല്‍കുന്ന ഖേലോ ഇന്ത്യ സ്‌കീമില്‍ അംഗമാക്കും.

    
    
    (Release ID: 1514892) Visitor Counter : 5