      പഴ്‌സണല്‍, പബ്ലിക് ഗ്രീവന്‍സസ് ആന്റ് പെന്‍ഷന്‍സ് മന്ത്രാലയം

      ഏഴാം കേന്ദ്ര ശമ്പള കമ്മീഷനിലെ അപാകതകള്‍
      Posted On: 04 JAN 2018 6:06PM by PIB Thiruvananthpuram


    ഏഴാം കേന്ദ്ര ശമ്പള കമ്മിഷന്‍ ശുപാര്‍ശകളുടെ നടത്തിപ്പുമായി ബന്ധപ്പെട്ട അപാകതകള്‍ സംബന്ധിച്ച് ജീവനക്കാരുടെ ഭാഗത്ത് നിന്ന് ലഭിച്ചിട്ടുള്ള 18 ആവശ്യങ്ങള്‍ പരിശോധിച്ച് വരികയാണെന്ന് കേന്ദ്ര പേഴ്‌സണല്‍, പൊതു പരാതി, പെന്‍ഷന്‍ വകുപ്പ് സഹമന്ത്രി ഡോ. ജിതേന്ദ്ര സിംഗ് അറിയിച്ചു. കേന്ദ്ര ശമ്പള കമ്മിഷന്റെ ശുപാര്‍ശകളുടെ നടത്തിപ്പുമായി ബന്ധപ്പെട്ട അപാകതകള്‍ ചര്‍ച്ച ചെയ്യാന്‍ ഗവണ്‍മെന്റിന്റെ ഭാഗത്ത് നിന്ന് 9 പേരും, ജീവനക്കാരുടെ ഭാഗത്ത് നിന്ന് 13 പേരുമടങ്ങുന്ന ദേശീയ അനോമിലി കമ്മിറ്റിക്ക് രൂപം നല്‍കിയിട്ടുണ്ടെന്ന് രാജ്യസഭയില്‍ രേഖാമൂലം നല്‍കിയ മറുപടിയില്‍ അദ്ദേഹം അറിയിച്ചു. ആറാം കേന്ദ്ര ശമ്പള കമ്മിഷന്റെ ശുപാര്‍ശകളുടെ നടത്തിപ്പുമായി ബന്ധപ്പെട്ട് ഉന്നയിച്ച 59 അപാകതകളില്‍ 55 എണ്ണം ഇതിനകം പരിഹരിച്ച് കഴിഞ്ഞു. അവശേഷിക്കുന്ന നാലെണ്ണം പരിശോധിച്ച് വരികയാണെന്ന് മന്ത്രി പറഞ്ഞു.
    ND MRD –24

    
    
    (Release ID: 1515610) Visitor Counter : 14