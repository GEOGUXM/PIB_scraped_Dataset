      ഊര്‍ജ്ജ മന്ത്രാലയം

      സൗഭാഗ്യ പദ്ധതിയെക്കുറിച്ച് ഹ്രസ്വ ചിത്ര നിര്‍മ്മാണ മത്സരം
      Posted On: 12 JAN 2018 11:43AM by PIB Thiruvananthpuram


    2019 മാര്‍ച്ചോടെ ഇന്ത്യയിലെ എല്ലാ നഗര ഗ്രാമ പ്രദേശങ്ങളിലും വൈദ്യുതി എത്തിക്കുക എന്ന ഉദ്ദേശ്യത്തോടെ ഇന്ത്യാ ഗവണ്‍മെന്റ് നടപ്പാക്കിയ പ്രധാന്‍ മന്ത്രി ഹര്‍ ഘര്‍ സഹജ് ബിജിലി യോജന (സൗഭാഗ്യ)യെ ക്കുറിച്ച് ഹ്രസ്വ ചിത്രനിര്‍മ്മാണ മത്സരം സംഘടിപ്പിക്കുന്നു. സൗഭാഗ്യയെക്കുറിച്ച് ബോധവല്‍ക്കരണം നടത്തുക എന്ന ലക്ഷ്യത്തോടെ കേന്ദ്ര ഊര്‍ജ്ജ മന്ത്രാലയത്തിനുകീഴിലുള്ള നവരത്‌ന കമ്പനിയായ ഗ്രാമീണ വൈദ്യുതീകരണ കോര്‍പ്പറേഷന്‍ (ആര്‍ഇസി)ആണ് ഹ്രസ്വ ചിത്ര നിര്‍മ്മാണ മത്സരം സംഘടിപ്പിക്കുന്നത്. എന്‍ട്രികള്‍ ഈ മാസം പത്തുമുതല്‍ ക്ഷണിച്ചു തുടങ്ങി. എന്‍ട്രികള്‍ സമര്‍പ്പിക്കാനുള്ള അവസാന തീയ്യതി ജനുവരി 31 ആണ്.


    ഷോര്‍ട്ട് ഫിലിം/ വീഡിയോ വിഭാഗങ്ങള്‍ താഴെ കൊടുക്കുന്നു:


    · രാഷ്ട്ര നിര്‍മ്മാണത്തില്‍ വൈദ്യുതീകരണത്തിന്റെ പങ്ക്
    · സ്ത്രീ ശാക്തീകരണത്തില്‍ വൈദ്യുതീകരണം സ്വാധീനം ചെലുത്തിയ യഥാര്‍ത്ഥ ജീവിത കഥകള്‍
    · സംരംഭകത്വത്തില്‍ വൈദ്യുതീകരണം സ്വാധീനം ചെലുത്തിയ യഥാര്‍ത്ഥ ജീവിത കഥകള്‍
    · ആരോഗ്യ പരിരക്ഷണ പുരോഗതിയില്‍ വൈദ്യുതീകരണം സ്വാധീനം ചെലുത്തിയ യഥാര്‍ത്ഥ ജീവിത കഥകള്‍
    · വിദ്യാഭ്യാസ പുരോഗതിയില്‍ വൈദ്യുതീകരണം സ്വാധീനം ചെലുത്തിയ യഥാര്‍ത്ഥ ജീവിത കഥകള്‍
    · കാര്‍ഷികമേഖലയില്‍ വൈദ്യുതീകരണം സ്വാധീനം ചെലുത്തിയ യഥാര്‍ത്ഥ ജീവിത കഥകള്‍.


    ദൃശ്യങ്ങള്‍ക്ക് പരമാവധി മൂന്ന് മിനിറ്റ് ദൈര്‍ഘ്യം മാത്രമേ പാടുള്ളൂ. ഷോര്‍ട്ട് ഫിലിമുകള്‍ www.soubhagya.gov.inഎന്ന വെബ്‌സൈറ്റില്‍ അപ് ലോഡ്‌ചെയ്യണം. വീഡിയോകള്‍ ഗൂഗിള്‍ ഡ്രൈവിലോ, മൈക്രോസോഫ്റ്റ് വണ്‍ ഡ്രൈവിലോ ഡ്രോപ് ബോക്‌സിലോ ഷെയര്‍ ചെയ്ത് ലിങ്ക് എന്‍ട്രിഫോമില്‍ നല്‍കണം. മത്സരത്തിനുള്ള എന്‍ട്രികള്‍ ആര്‍ഇസിയുടെ വിവിധ വേദികളിലും, സൗഭ്യാഗ്യ പരസ്യപ്രചാരണത്തിനും ഉപയോഗിക്കും. കൂടുതല്‍ വിവരങ്ങള്‍ വെബ്‌സൈറ്റില്‍ ലഭ്യമാണ്.


    
    GK/MRD

    
    
    (Release ID: 1516687) Visitor Counter : 4