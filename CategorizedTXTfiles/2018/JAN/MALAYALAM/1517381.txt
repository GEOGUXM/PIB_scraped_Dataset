      വനിതാ, ശിശു വികസന മന്ത്രാലയം

      വിവിധ മേഖലകളില്‍ അസാമാന്യ കഴിവുതെളിയിച്ച 112 വനിതകളെ രാഷ്ട്രപതി നാളെ ആദരിക്കും
      Posted On: 19 JAN 2018 7:30PM by PIB Thiruvananthpuram


    സമൂഹത്തിന്റെ വിവിധ മേഖലകളില്‍ ആദ്യമായി നാഴികക്കല്ലുകള്‍ സ്ഥാപിച്ച വനിതകളെ രാഷ്ട്രപതി ശ്രീ. രാം നാഥ് കോവിന്ദ് നാളെ (2018 ജനുവരി 20) ആദരിക്കും.


    കേന്ദ്ര വനിതാ ശിശു വികസന മന്ത്രാലയം നടത്തിയ വിപുലമായ ഗവേഷണത്തിലൂടെ 'പ്രഥമ വനിതകള്‍' എന്ന പേരില്‍ തിരഞ്ഞെടുത്ത 112 വനിതകളെയാണ് രാഷ്ട്രപതിഭവനില്‍ നാളെ വൈകിട്ട് നടക്കുന്ന ചടങ്ങില്‍ ആദരിക്കുക. കേരളത്തില്‍ നിന്നുള്ള 10 പേരും ഇവരില്‍ ഉള്‍പ്പെടും.


    തങ്ങളുടെ മേഖലയില്‍ ആദ്യമായി ആ സ്ഥാനത്തെത്തുന്ന വനിതകളാണിവര്‍. സുപ്രീം കോടതിയിലെ ആദ്യ വനിതാ ജഡ്ജിയായ ജസ്റ്റിസ് ഫാത്തിമാ ബീവി, ഒളിംപിക്‌സ് ഫൈനലില്‍ എത്തിയ ആദ്യ ഇന്ത്യന്‍ വനിതയായ പി.ടി ഉഷ, രാജ്യത്തെ ആദ്യ വനിതാ സര്‍ജനായിരുന്നമേരി പുന്നന്‍ ലൂക്കോസ്(മരണാനന്തരം), രാജ്യത്തിന്റെ മിസൈല്‍ പദ്ധതിക്ക് നേതൃത്വം കൊടുത്ത ആദ്യ വനിതാ ശാസ്ത്രജ്ഞയായ ഡോ.ടെസ്സി തോമസ്, ഇന്ത്യയുടെ ആദ്യ വനിത മര്‍ച്ചന്റ് നേവി ക്യാപ്റ്റനായ രാധികാ മേനോന്‍, ഇന്ത്യയുടെ ആദ്യ വനിത സൈബര്‍ ക്രെം അന്വേഷക ധന്യാ മേനോന്‍,ദേശീയ അവാര്‍ഡ് നേടിയ ആദ്യ വനിത ശില്‍പ്പിയും കെ.സി.എസ്. പണിക്കരുടെ മകളുമായ അനില ജേക്കബ്, ബ്രിട്ടീഷ് പാര്‍ലമെന്റ് ആദരിച്ച ആദ്യ ഇന്ത്യന്‍ ഗായികയായകെ.എസ് ചിത്ര, ഏറ്റവും ദൈര്‍ഘ്യമേറിയ നൃത്താവതരണത്തിനുള്ള ഗിന്നസ് ലോക റിക്കോഡ് നേടിയ കലാമണ്ഡലം ഹേമലത, തുടങ്ങിയവര്‍ ആദരവ് ഏറ്റുവാങ്ങുന്നവരില്‍ ഉള്‍പ്പെടും.


    
    ND/MRD

    
    
    (Release ID: 1517381) Visitor Counter : 7