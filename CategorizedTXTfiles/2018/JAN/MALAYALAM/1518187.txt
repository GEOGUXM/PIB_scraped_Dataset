      ധനകാര്യ മന്ത്രാലയം

      2017-18 ഏപ്രില്‍-സെപ്റ്റംബര്‍ കാലയളവില്‍ സേവന കയറ്റുമതി 16.2 ശതമാനവും സേവന ഇറക്കുമതി 17.4 ശതമാനവും ഉയര്‍ന്ന് ഇന്ത്യ കരുത്തുറ്റ നിലയില്‍
      Posted On: 29 JAN 2018 5:11PM by PIB Thiruvananthpuram


    2016ല്‍ ഇന്ത്യ 3.4 ശതമാനം വിഹിതത്തോടെ, ഏറ്റവും വലിയ എട്ടാമത്തെ വാണിജ്യ സേവന കയറ്റുമതി രാഷ്ട്രമെന്ന പദവിക്ക് അര്‍ഹത നേടി. ഇതു കേവലം 1.7 ശതമാനം വരുന്ന വ്യാപാരമേഖലയിലെ കയറ്റുമതിയുടെ ഇരട്ടിയോളം വരുമെന്നും ഇന്നു കേന്ദ്ര ധനകാര്യ, കമ്പനികാര്യ മന്ത്രി ശ്രീ. അരുണ്‍ ജെയ്റ്റ്‌ലി പാര്‍ലമെന്റില്‍ അവതരിപ്പിച്ച സാമ്പത്തിക സര്‍വ്വേയില്‍ വ്യക്തമാക്കുന്നു. 2016-17ല്‍ രാജ്യത്തെ സേവനമേഖല 5.7 ശതമാനം കയറ്റുമതിവര്‍ധന രേഖപ്പെടുത്തി.


    2017-18 ഏപ്രില്‍-സെപ്റ്റംബര്‍ കാലയളവില്‍ സേവന കയറ്റുമതി 16.2 ശതമാനവും സേവന ഇറക്കുമതി 17.4 ശതമാനവും വര്‍ധിച്ച് ഇന്ത്യ കരുത്തുറ്റ നില ആര്‍ജിച്ചു.


    സേവനങ്ങളുടെ കയറ്റുമതി പ്രോല്‍സാഹിപ്പിക്കാനായി ഇടക്കാല അവലോകനത്തില്‍ 2015-2020 വിദേശ വ്യാപാര നയത്തില്‍ ഇളവുകള്‍ അനുവദിച്ചിട്ടുണ്ടെന്നു സര്‍വ്വേയില്‍ വ്യക്തമാക്കുന്നു.


    ആഗോള ചരക്കുസേവന വ്യാപാരം വര്‍ധിക്കുമെങ്കിലും 2018ല്‍ ഇന്ത്യയുടെ സേവനമേഖലയിലെ കയറ്റുമതിയെ നിര്‍ണയിക്കുന്നതില്‍ ആഗോള അനിശ്ചിതത്വം, കുടിയേറ്റ നിയമങ്ങള്‍, സംരക്ഷണനയം എന്നിവ നിര്‍ണായകമാകും.
    AKA MRD –82

    
    
    (Release ID: 1518187) Visitor Counter : 11