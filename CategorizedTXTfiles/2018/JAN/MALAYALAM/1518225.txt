      ധനകാര്യ മന്ത്രാലയം

      വ്യാപാര നയമേഖലയിലെ പ്രധാന വികസനങ്ങള്‍
      Posted On: 29 JAN 2018 5:58PM by PIB Thiruvananthpuram


    വിദേശ വ്യാപാരയത്തിലെ (എഫ്.ടി.പി) ഇടക്കാല അവലോകനവും 2017ല്‍ ലോക വ്യാപാര സംഘടനയുമായുണ്ടാക്കിയ ഒത്തുതീര്‍പ്പുകളും വ്യാപാരമേഖലയിലുണ്ടാക്കിയ ഉണര്‍വ് കേന്ദ്ര ധനമന്ത്രി ശ്രീ അരുണ്‍ ജെയ്റ്റ്‌ലി പാര്‍ലമെന്റില്‍ സമര്‍പ്പിച്ച 2017-2018ലെ സാമ്പത്തികസര്‍വ്വേയില്‍ വിശദീകരിക്കുന്നു.


    വിദേശ വ്യാപാര നയത്തിന്റെ ഇടക്കാല അവലോകനവും ബന്ധപ്പെട്ട നയങ്ങളും


    2017 ഡിസംബര്‍ 5നാണ് എഫ്.ടി.പി പ്രകാശനം ചെയ്തത്. ഇന്ത്യയുടെ വ്യാപാരമേഖലയെ സഹായിക്കാന്‍ ചില നടപടികള്‍ കൂടി കൈക്കൊണ്ടിരുന്നു. ഇതിന് പുറമെ 2017 ഡിസംബര്‍ 15ന് തുകല്‍ പാദരക്ഷ മേഖലയില്‍ തൊഴിലവസരങ്ങള്‍ സൃഷ്ടിക്കുന്നതിനായി ഒരു പ്രത്യേക പാക്കേജും ഗവണ്‍മെന്റ് അംഗീകരിച്ചു. ഇത് ഈ മേഖലയിലെ കയറ്റുമതിക്കും സഹായകമാകും.


    ബഹുതല ഒത്തുതീര്‍പ്പുകള്‍
    ലോക വ്യാപാര സംഘടനയുടെ പന്ത്രണ്ടാമത് മന്ത്രിതല യോഗം ഒരു സംയുക്തപ്രസ്താവന നടത്താതെയാണ് അവസാനിച്ചത്. എന്നാല്‍ യോഗത്തില്‍ ലോക വ്യാപാര സംഘടനയുടെ അടിസ്ഥാന തത്വങ്ങള്‍ മുറുകെപിടിച്ചുകൊണ്ടുള്ള ഒത്തുതീര്‍പ്പുകളാണ് ഇന്ത്യ ഉണ്ടാക്കിയത്.


    വിദേശ നാണയ കരുതല്‍ ശേഖരം
    ഇന്ത്യയുടെ വിദേശനാണയ കരുതല്‍ ശേഖരം 2017 ഡിസംബര്‍ അവസാനമായപ്പോള്‍ 409.4 ബില്യണ്‍ യു.എസ് ഡോളറിലെത്തി. 2016 ഡിസംബര്‍ മുതല്‍ വിദേശനാണ്യകരുതല്‍ ശേഖരത്തില്‍ 14.1 ശതമാനം വര്‍ദ്ധനയുണ്ടായി. 2017 മാര്‍ച്ച് അവസാനം 370 ബില്യണ്‍ യു.എസ്. ഡോളറായിരുന്ന കരുതല്‍ ശേഖരം 2017 ഡിസംബറാകുമ്പോള്‍ പത്തുശതമാനമാണ് വളര്‍ന്നത്. 2018 ജനുവരി 12ന്റെ കണക്ക് പ്രകാരം വിദേശ നാണയ കരുതല്‍ ശേഖരം 413.8 ബില്യണ്‍ യു.എസ്. ഡോളറാണ്. പ്രധാനപ്പെട്ട എല്ലാ സമ്പദ്ഘടനകളും കറന്റ് അക്കൗണ്ട് കമ്മിയിലായിരിക്കുമ്പോള്‍ അവയ്ക്കിടയില്‍ ഇന്ത്യയ്ക്കാണ് ഏറ്റവും വലിയ വിദേശനാണയ കരുതല്‍ശേഖരമുള്ളത്. എല്ലാ രാജ്യങ്ങളുടെയും കണക്കെടുത്താല്‍ ഇതില്‍ ഇന്ത്യയ്ക്ക് ലോകത്ത് ആറാം സ്ഥാനമാണ്.
    RS MRD –89

    
    
    (Release ID: 1518225) Visitor Counter : 19