      PIB Headquarters

      വ്യോമസേന ഗോള്‍ഫ് ടൂര്‍ണമെന്റ് സംഘടിപ്പിച്ചു
      Posted On: 31 JAN 2018 6:38PM by PIB Thiruvananthpuram


    ദക്ഷിണ വ്യോമസേനയുടെ ആഭിമുഖ്യത്തില്‍ തിരുവനന്തപുരം ഗോള്‍ഫ് ക്ലബ്ബില്‍ നടന്ന എയര്‍ കമാണ്ട് റോളിംഗ് കപ്പ് ഗോള്‍ഫ് ടൂര്‍ണമെന്റില്‍ കേരള സ്റ്റേറ്റ് ഇലക്ട്രിസിറ്റി റെഗുലേറ്ററി കമ്മീഷനില്‍ നിന്നും വിരമിച്ച അംഗം ശ്രീ.മാത്യൂ ജോര്‍ജ്ജ് കിരീടം നേടി. ദക്ഷിണ വ്യോമ സേനാ മേധാവി എയര്‍ മാര്‍ഷല്‍ ആര്‍.കെ.എസ്.ബദൂറിയ ടൂര്‍ണമെന്റ് ഉദ്ഘാടനം ചെയ്തു.


    സൗഹാര്‍ദ്ദത്തിന്റെ ഊര്‍ജ്ജസ്വലത വര്‍ദ്ധിപ്പിക്കുക എന്ന ലക്ഷ്യത്തോടെ ദക്ഷിണ വ്യോമസേന 1996-ല്‍ തുടങ്ങിയ ഈ ടൂര്‍ണമെന്റ് എല്ലാ വര്‍ഷവും തിരുവനന്തപുരം ഗോള്‍ഫ് ക്ലബ്ബില്‍ നടത്തുന്ന പ്രശസ്തമായ ഒന്നാണ്. ഒരു ദിവസം കൊണ്ടു 18-ല്‍ പരം ഹോളുകള്‍ കളിക്കുന്ന ഈ ടൂര്‍ണമെന്റില്‍ സേനാ വിഭാഗങ്ങള്‍, സംസ്ഥാന പോലീസ്, സിവില്‍ സര്‍വ്വീസ് എന്നിവയില്‍ നിന്ന് വിരമിച്ചവരും സേവനത്തിലുള്ളവരും ഉള്‍പ്പെടെ തിരുവനന്തപുരം ഗോള്‍ഫ് ക്ലബ്ബിലെ മുഴുവന്‍ അംഗങ്ങളും പങ്കെടുക്കുന്നു. ടൂര്‍ണമെന്റ് വിജയിക്ക് എയര്‍ കമാണ്ട് കപ്പിന്റെ തനിപകര്‍പ്പാണ് സമ്മാനമായി നല്‍കുന്നത്.
    
    ND MRL– 28

    
    
    (Release ID: 1518508) Visitor Counter : 1