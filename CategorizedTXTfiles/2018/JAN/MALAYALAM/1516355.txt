      റെയില്‍വേ മന്ത്രാലയം

      കേന്ദ്ര റെയില്‍വേ മന്ത്രാലയത്തിന്റെ 2017 ലെ സുപ്രധാന നേട്ടങ്ങള്‍
      
      വര്‍ഷാന്ത്യാവലോകനം

      Posted On: 11 JAN 2018 3:00PM by PIB Thiruvananthpuram

    യാത്രക്കാര്‍ക്കുള്ള സൗകര്യങ്ങള്‍, സേവനങ്ങള്‍
    · എസ്എംഎസ് മുഖേന യാത്രക്കാര്‍ക്ക് ട്രെയിന്‍ വൈകുന്നതുമായി ബന്ധപ്പെട്ട വിവരങ്ങള്‍ നല്‍കുന്ന സംവിധാനം 2017 നവംബര്‍ 03 ന് ആരംഭിച്ചു. രാജധാനി, ശതാബ്ദി, തേജസ്, ഗതിമാന്‍ ട്രെയിനുകളില്‍ മാത്രമുണ്ടായിരുന്ന ഈ സൗകര്യം 2017 ഡിസംബര്‍ 15 മുതല്‍ ജനശതാബ്ദി, ദുരന്തോ ട്രെയിനുകളിലേക്കും വ്യാപിപ്പിച്ചു. 250 ട്രെയിനുകളില്‍ ഈ സംവിധാനം ലഭ്യമാണ്.
    · റെയില്‍വേ യാത്രികര്‍ക്കുള്ള തിരിച്ചറിയല്‍ രേഖയായി എം-ആധാര്‍ ഉപയോഗിക്കാന്‍ അനുമതി നല്‍കി
    · വെയിറ്റിങ്ങ് ലിസ്റ്റിലുള്ള യാത്രക്കാര്‍ക്ക് മറ്റു ട്രെയിനുകളില്‍ യാത്രാസൗകര്യം നല്‍കുന്നതിനുള്ള വികല്‍പ് സംവിധാനം 2017 ഏപ്രില്‍ 01 മുതല്‍ മെയില്‍/ എക്‌സ്പ്രസ് ട്രെയിനുകളിലേക്കും വ്യാപിപ്പിച്ചു
    · ദിവ്യാംഗര്‍ക്കും, മുതിര്‍ന്ന പൗരന്മാര്‍ക്ക് എസി 3 ക്ലാസ്സില്‍ രണ്ട് ബര്‍ത്തുകളുടെ ക്വോട്ട അധികമായി അനുവദിച്ചു. സ്ലീപ്പര്‍ വിഭാഗത്തിലെ 4 ബര്‍ത്തുകള്‍ക്ക് പുറമേയാണിത്.
    · റിട്ടയറിങ്ങ് റൂമുകളുടെ ഓണ്‍ലൈന്‍ ബുക്കിങ്ങ് 497 റെയില്‍വേ സ്റ്റേഷനുകളില്‍ കമ്മീഷന്‍ ചെയ്തു.
    · പുതിയ കാറ്ററിങ്ങ് നയം നടപ്പാക്കി. എല്ലാ സ്റ്റേഷനുകളിലെയും മൈനര്‍ കാറ്റഗറി യൂണിറ്റുകളില്‍ എല്ലാ വിഭാഗങ്ങളിലും 33 ശതമാനം സബ് ക്വോട്ട ഈ നയപ്രകാരം ഏര്‍പ്പെടുത്തി. ഐആര്‍സിറ്റിസിയിലൂടെ ഏര്‍പ്പെടുത്തിയ ഇ-കാറ്ററിങ്ങ് സേവനങ്ങളില്‍ ലഭ്യമായ തദ്ദേശീയ ഭക്ഷണ വിഭവങ്ങള്‍ തയ്യാറാക്കാന്‍ സ്വയം സഹായ സംഘങ്ങളെ നിയോഗിച്ചു.
    · സ്റ്റേഷനുകളില്‍ 100 ശതമാനം എല്‍ഇഡി ലൈറ്റുകള്‍ ഏര്‍പ്പെടുത്തുന്ന പദ്ധതി ആരംഭിച്ചു. 3500 സ്റ്റേഷനുകളിലിത് പൂര്‍ത്തീകരിച്ചു. 2018 മാര്‍ച്ചോടെ എല്ലാ സ്റ്റേഷനുകളിലും നടപ്പാക്കും.
    · എല്ലാ റെയില്‍വേ പ്ലാറ്റ്‌ഫോമുകളിലും മൊബൈല്‍/ ലാപ്‌ടോപ്പ് ചാര്‍ജിങ്ങ് പോയന്റ് സൗകര്യം
    · പ്രാണി ശല്യമകറ്റുന്നതിനുള്ള സംവിധാനം എല്ലാ റെയില്‍വേ സ്റ്റേഷനുകളിലും
    · ഐആര്‍സിറ്റിസി റെയില്‍ കണക്ട് എന്ന പേരില്‍ പുതിയ മൊബൈല്‍ ആപ്ലിക്കേഷന്‍. ആധാര്‍ ലിങ്ക് ചെയ്ത യൂസര്‍ ഐഡിയിലൂടെ പ്രതിമാസം 12 ഇ-ടിക്കറ്റുകള്‍ ബുക്ക് ചെയ്യാം, ആധാര്‍ ബന്ധിപ്പിക്കാത്ത ഐഡിയിലൂടെ 6 ടിക്കറ്റും ബുക്ക് ചെയ്യാം
    · റെയില്‍ ഇ-ടിക്കറ്റ് ബുക്കിങ്ങ്, അണ്‍റിസര്‍വ്ഡ് ടിക്കറ്റിങ്ങ്, കംപ്ലയിന്റ് മാനേജ്‌മെന്റ്, ക്ലീന്‍ മൈ കോച്ച്, പാസഞ്ചര്‍ എന്‍ക്വയറി സേവനങ്ങള്‍ ഒരുമിച്ച് നല്‍കുന്ന റെയില്‍ സാഥി മൊബൈല്‍ ആപ്പ് ആരംഭിച്ചു.
    · ടിക്കറ്റ് എടുക്കുമ്പോള്‍ യുപിഐ/ഭീം ആപ്പ് വഴി പണം അടയ്ക്കുന്നതിനുള്ള സംവിധാനം റിസര്‍വേഷന്‍ കൗണ്ടറുകളിലും, ഇ-ടിക്കറ്റിങ്ങ് വെബ്‌സൈറ്റുകളിലും ഏര്‍പ്പെടുത്തി
    · സ്വര്‍ണ്‍ പദ്ധതിയിലൂടെ 14 രാജധാനി, 15 ശതാബ്ദി ട്രെയിനുകളിലെ യാത്രാനുഭവം മെച്ചപ്പെടുത്താന്‍ തീരുമാനം. ജീവനക്കാരുടെ പെരുമാറ്റം മെച്ചപ്പെടുത്തുകയാണ് ഇതില്‍ പ്രധാനം. കാറ്ററിങ്ങ്, ലിനന്‍ മാനേജ്‌മെന്റ്, ശുചിത്വം എന്നിവ സംബന്ധിച്ച പരിശീലനം ജീവനക്കാര്‍ക്ക് നല്‍കും.


    ഹൈസ്പീഡ് റെയില്‍വേ മൊബിലിറ്റി
    · റെയില്‍വേയുടെ പ്രധാന റൂട്ടുകളില്‍ യാത്രാ തടസ്സങ്ങള്‍ മാറ്റി ട്രെയിന്‍ വേഗം വര്‍ദ്ധിപ്പിക്കാന്‍ പദ്ധതി രൂപരേഖ തയ്യാറാക്കി. ഡയഗണലുള്‍പ്പെടെയുള്ള ഗോള്‍ഡല്‍ ക്വാഡ്രിലാറ്ററല്‍ റൂട്ടുകളില്‍ (ഡല്‍ഹി-മുംബൈ, ഡല്‍ഹി-ഹൗറ, ഹൗറ-ചെന്നെ, ചെന്നൈ-മുംബൈ, ഡല്‍ഹി-ചെന്നൈ, ഹൗറ-മുംബൈ) ആണിത്.
    · ന്യൂഡല്‍ഹി-മുംബൈ സെന്‍ട്രല്‍ (വഡോദരയും അഹമ്മദാബാദും ഉള്‍പ്പെടെ), ന്യൂഡല്‍ഹി-ഹൗറ (കാണ്‍പൂര്‍, ലക്‌നൗ ഉള്‍പ്പെടെ) എന്നീ രണ്ട് റൂട്ടുകളിലെ ട്രെയിന്‍ വേഗം മണിക്കൂറില്‍ 160/200 കിലോമീറ്റര്‍ ആക്കുന്നതിന് 18000 കോടി രൂപ ചെലവു വരുന്ന പദ്ധതി. ഫെന്‍സിങ്ങ്, ലെവല്‍ക്രോസ്സിങ്ങുകള്‍ ഇല്ലാതാക്കല്‍, ട്രെയിന്‍ പ്രൊട്ടക്ഷന്‍ വാണിങ്ങ് സിസ്റ്റം, മൊബൈല്‍ റേഡിയോ കമ്യൂണിക്കേഷന്‍, ഓട്ടോമേറ്റഡ് ആന്‍ഡ് മെക്കനൈസ്ഡ് ഡയഗ്നോസ്റ്റിക് സിസ്റ്റം എന്നിവയിലൂടെ വേഗം വര്‍ദ്ധിപ്പിക്കുകയാണ് പദ്ധതിയിലൂടെ ലക്ഷ്യമിടുന്നത്.
    · ലോക്കോ ഹൗള്‍ഡ് കമ്യൂട്ടര്‍ ട്രെയിനുകള്‍ക്കു പകരം മെമു/ ഡെമു ഏര്‍പ്പെടുത്തുന്നതിലൂടെ വേഗത വര്‍ദ്ധിപ്പിക്കുക
    · മുംബൈ-അഹമ്മദാബാദ് ഹൈസ്പീഡ് റെയില്‍ പദ്ധതിയ്ക്ക് പ്രധാനമന്ത്രി ശ്രീ.നരേന്ദ്ര മോദിയും ജപ്പാന്‍ പ്രധാനമന്ത്രി ഷിന്‍സോ ആബെയും സംയുക്തമായി 2017 സെപ്തംബറില്‍ തറക്കല്ലിട്ടു.
    · ഡല്‍ഹി-ചണ്ഡീഗഢ്, നാഗ്പൂര്‍-സെക്കന്തരാബാദ്, ചെന്നൈ-കാസിപ്പേട്ട്, മൈസുരു-ബെംഗളുരു-ചെന്നൈ എന്നീ സെമി ഹൈസ്പീഡ് പദ്ധതികളെക്കുറിച്ചുള്ള സാധ്യത പഠനങ്ങള്‍ നടന്നു കൊണ്ടിരിക്കുകയാണ്


    സുരക്ഷ
    · 2017 ഏപ്രില്‍ 01 മുതല്‍ നവംബര്‍ 30 വരെയുള്ള കാലയളവില്‍ ട്രെയിനപകടങ്ങളുടെ എണ്ണത്തില്‍ കുറവുണ്ടായി. കഴിഞ്ഞ വര്‍ഷമിതേ കാലയളവില്‍ 85 അപകടങ്ങള്‍ ഉണ്ടായപ്പോള്‍ ഈ വര്‍ഷമത് 49 ആയി കുറഞ്ഞു.
    · അപകടങ്ങള്‍ തടയുന്നതിനായി സുരക്ഷാ യജ്ഞങ്ങള്‍ സംഘടിപ്പിച്ചു
    · രാത്രി പരിശോധനകള്‍, വിള്ളല്‍ സാധ്യതയുള്ള ഭാഗങ്ങള്‍ പരിശോധിക്കല്‍, ഫൂട്ട്‌പ്ലേറ്റ് പരിശോധന എന്നിവയ്ക്ക് പ്രാധാന്യം നല്‍കി
    · പാസഞ്ചര്‍ ട്രെയിനുകളുടെ അണ്‍കപ്ലിങ്ങ് സംഭവങ്ങള്‍ പരിശോധിക്കുന്നതിന് പ്രത്യേക സുരക്ഷാ യജ്ഞങ്ങള്‍
    · ആളില്ലാ ലെവല്‍ ക്രോസ്സുകളില്‍ ഗേറ്റ് മിത്രകളെ വിന്യസിച്ചു
    · രാഷ്ട്രീയ റെയില്‍ സന്‍രക്ഷ കോശിലൂടെ സുരക്ഷാ നടപടികള്‍ക്കായി 2017-18 കാലയളവില്‍ 20,000 കോടി രൂപ അനുവദിച്ചു.
    · സുരക്ഷിതമായ ട്രെയിന്‍ സര്‍വീസുകള്‍ക്ക് ആവശ്യമായ സാങ്കേതിക കാര്യങ്ങള്‍ പരിശോധിക്കുന്നതിനു വേണ്ടി മുന്‍ അറ്റോമിക് എനര്‍ജി കമ്മീഷന്‍ ചെയര്‍മാന്‍ ഡോ. അനില്‍ കകോദ്കറുടെ നേതൃത്വത്തില്‍ ഉന്നത തല സുരക്ഷാ വിലയിരുത്തല്‍ സമിതി 2011 ല്‍ രൂപീകരിച്ചിരുന്നു. ഈ സമിതി 2012 ല്‍ റിപ്പോര്‍ട്ട് സമര്‍പ്പിച്ചു. കേന്ദ്ര റെയില്‍ മന്ത്രാലയം സമിതി നല്‍കിയ ശുപാര്‍ശകളില്‍ 87 എണ്ണം പൂര്‍ണ്ണമായോ, ഭാഗികമായോ അംഗീകരിക്കാവുന്നതാണെന്ന് കണ്ടെത്തുകയും, 19 എണ്ണം തള്ളിക്കളയുകയും ചെയ്തു.
    · അംഗീകരിച്ച ശുപാര്‍ശകളില്‍ 65 എണ്ണം പൂര്‍ണ്ണമായോ, ഭാഗികമായോ നടപ്പാക്കി.
    · ആളില്ലാ ലെവല്‍ ക്രോസ്സുകള്‍ ഇല്ലാതാക്കുന്നതിനുള്ള സമയ പരിധി 2018 ആയി നിര്‍ണ്ണയിച്ചു. ആളില്ലാ ലെവല്‍ ക്രോസ്സുകളില്‍ റോഡ് യാത്രികര്‍ക്ക് ട്രെയിന്‍ വരുന്നത് സംബന്ധിച്ച മുന്നറിയിപ്പ് നല്‍കാന്‍ ഗേറ്റ് മിത്രകളെ നിയോഗിക്കാന്‍ ഇന്ത്യന്‍ റെയില്‍വേ തീരുമാനിച്ചു. ബ്രോഡ് ഗേജിലെ എല്ലാ ആളില്ലാ ലെവല്‍ ക്രോസ്സുകളിലും 2017 നവംബറോടെ ഗേറ്റ് മിത്രകളെ നിയോഗിച്ചു.
    · ട്രാക്ക് പുതുക്കിപ്പണിയലിന്റെ വേഗം കൂട്ടി. 2148 കിലോമീറ്റര്‍ ദൈര്‍ഘ്യത്തിലുള്ള പഴയ റെയിലുകള്‍ക്കു പകരം പുതിയ റെയിലുകള്‍ സ്ഥാപിച്ചു.
    · സെല്‍ഫ് പ്രൊപ്പല്‍ഡ് അള്‍ട്രാസോണിക് റെയില്‍ ടെസ്റ്റിങ്ങ് സംവിധാനവും, അള്‍ട്രാസോണിക് ബ്രോക്കണ്‍ റെയില്‍ ഡിറ്റക്ഷന്‍ സംവിധാനവും, ട്രെയിന്‍ പ്രൊട്ടക്ഷന്‍ ആന്‍ഡ് വാണിങ്ങ് സംവിധാനവും സ്ഥാപിക്കുന്നതിന് നടപടികള്‍ ആരംഭിച്ചു
    · കൂടുതല്‍ സുരക്ഷിതമായതും, വേഗതയുള്ളതുമായ ലിങ്കെ ബോഫ്മാന്‍ ബുഷ് കോച്ചുകളിലേക്ക് പരിപൂര്‍ണ്ണമായും മാറാന്‍ തീരുമാനിച്ചു. 2018-19 മുതല്‍ എല്‍എച്ച്ബി കോച്ചുകള്‍ മാത്രമാകും നിര്‍മിക്കുക


    സംവിധാനം മെച്ചപ്പെടുത്തല്‍, നവീകരിക്കല്‍
    · റെയില്‍വേ സ്റ്റേഷനുകളുടെ തരംതിരിക്കല്‍ പുതുക്കി നിര്‍ണ്ണയിച്ചു. പുതിയ തരംതിരിക്കല്‍ രീതിയിലൂടെ ചെറിയ റെയില്‍വേ സ്റ്റേഷനുകള്‍ക്കും ഉയര്‍ന്ന സൗകര്യങ്ങള്‍ ലഭിക്കും.
    · പ്രോളിഫറേറ്റഡ് ഗ്ലോബല്‍ പൊസിഷനിങ്ങ് സംവിധാനത്തിലധിഷ്ഠിതമായ ഫോഗ് പാസ്സ് ഡിവൈസ് അവതരിപ്പിച്ചു. മൂടല്‍ മഞ്ഞ് ബാധിത മേഖലകളില്‍ 7263 ഡിവൈസുകള്‍ ഉപയോഗിക്കുന്നുണ്ട്.
    · ആര്‍ഡിഎസ്ഒ സുതാര്യത ഉയര്‍ത്തുന്നതിനായി സ്വീകരിച്ച നടപടികള്‍
    1. പുതിയ ഒണ്‍ലൈന്‍ വെണ്ടര്‍ രജിസ്‌ട്രേഷന്‍ സംവിധാനം 2017 നവംബര്‍ 08 ന് ആരംഭിച്ചു. രജിസ്‌ട്രേഷന്‍ ഫീസ് അടയ്ക്കുക, രേഖകള്‍ സമര്‍പ്പിക്കുക തുടങ്ങിയ കാര്യങ്ങള്‍ ഇതിലൂടെ ചെയ്യാനാകും.
    2. വെണ്ടര്‍ രജിസ്‌ട്രേഷന്‍ നടപടികള്‍ സമയബന്ധികമായി പൂര്‍ത്തീകരിക്കുന്നതിനായി ആര്‍ഡിഎസ്ഒ നിയന്ത്രിത ഐറ്റങ്ങള്‍ വെബ്‌സൈറ്റില്‍ പ്രദര്‍ശിപ്പിച്ചു
    3. റെയില്‍വേയുടെ പ്രവര്‍ത്തനം മെച്ചപ്പെടുത്തുന്നതിന് സഹായിക്കുന്ന നൂതന ആശയങ്ങള്‍ക്കായി ഇനവേഷന്‍ മത്സരം നടത്തി. 4683 എന്‍ട്രികള്‍ ഇതില്‍ ലഭിച്ചു. താഴ്ന്ന പ്ലാറ്റ്‌ഫോമുകളില്‍ നിന്ന് ട്രെയിന്‍ കയറുക, കോച്ചുകളുടെ ക്ഷമത വര്‍ദ്ധിപ്പിക്കുക, സ്റ്റേഷനുകളിലെ ഡിജിറ്റല്‍ സംവിധാനങ്ങള്‍, ചരക്കുകളുടെ കാര്യക്ഷമമായ ഗതാഗതത്തിനായി വാഗണുകള്‍ ഡിസൈന്‍ ചെയ്യുക, റെയില്‍വേയുടെ പ്രവര്‍ത്തനം മെച്ചപ്പെടുത്താനുള്ള മാര്‍ഗ്ഗങ്ങള്‍, ടിക്കറ്റിതര വരുമാനം വര്‍ദ്ധിപ്പിക്കല്‍ എന്നീ മേഖലകളിലേക്കാണ് നൂതനാശയങ്ങള്‍ ക്ഷണിച്ചത്.


    സുതാര്യത
    · കോണ്‍ട്രാക്ടര്‍മാര്‍ക്കുള്ള ബില്‍ പേയ്‌മെന്റുകള്‍ ഓണ്‍ലൈനായി ട്രാക്ക് ചെയ്യുന്നതിന് വെബ്‌സൈറ്റ് രൂപപ്പെടുത്തി
    · റെസിപ്റ്റ് നോട്ടുകള്‍ 100 ശതമാനം ഡിജിറ്റല്‍വത്കരിച്ചു
    · ടെണ്ടറുകള്‍ക്ക് ഡിജിറ്റല്‍ ഫൈനലൈസേഷന്‍ ഏര്‍പ്പെടുത്തി.
    · ഇന്ത്യന്‍ റെയില്‍വേയുടെ വെബ് പോര്‍ട്ടലിലൂടെ ആയിരത്തിലധികം ഇ-റിവേഴ്‌സ് ഓക്ഷന്‍ ടെന്‍ഡറുകള്‍ കഴിഞ്ഞ ഒരു വര്‍ഷത്തിനിടയില്‍ തുറന്നു


    പുതിയ ട്രെയിനുകള്‍
    · മുംബൈ മുതല്‍ കന്യാകുമാരി വരെയുള്ള ആദ്യ തേജസ് എക്‌സ്പ്രസ്
    · വിശാഖപട്ടണം-ജഗദല്‍പ്പൂര്‍ ട്രെയിന്‍ ഛത്തീസ്ഗഢിലെ ദന്താവാദ ജില്ലയിലുള്ള കിരന്‍ഡുല്‍ വരെ നീട്ടി
    · ഇന്ത്യയ്ക്കും ബംഗ്ലാദേശിനുമിടയില്‍ സര്‍വ്വീസ് നടത്തുന്ന കൊല്‍ക്കത്ത-ഖുല്‍ന ബന്ധന്‍ എക്‌സ്പ്രസ് ആരംഭിച്ചു
    · ഡല്‍ഹിയ്ക്കും മുംബൈയ്ക്കുമിടയില്‍ ത്രിവാര രാജധാനി ട്രെയിന്‍ 2017 ഓക്‌ടോബര്‍ 16 മുതല്‍ ആരംഭിച്ചു
    · 12 കോച്ചുകളുള്ള ആദ്യ എസി എമു അവതരിപ്പിച്ചു
    · വരാണസിയ്ക്കും വഡോദരയ്ക്കുമിടയില്‍ മൂന്നാമത്തെ മഹാമന എക്‌സ്പ്രസ് ആരംഭിച്ചു
    · വിശാഖപട്ടണത്തിനും അരാകു വാലിയ്ക്കുമിടയില്‍ ഗ്ലാസ് ഭിത്തിയുള്ള വിസ്റ്റാഡോം ടൂറിസ്റ്റ് കോച്ച്. ഗ്ലാസ് ഭിത്തികള്‍, എല്‍ഇഡി ലൈറ്റുകള്‍, റോട്ടബിള്‍ സീറ്റുകള്‍, ജിപിഎസ് അധിഷ്ഠിത ഇന്‍ഫോ സംവിധാനം എന്നിവ വിസ്റ്റാഡോം ടൂറിസ്റ്റ് കോച്ചിന്റെ പ്രത്യേകതയാണ്.
    · ഭോപ്പാല്‍-സിങ്കരുലി ദ്വൈവാര എക്‌സ്പ്രസ് ആരംഭിച്ചു
    · സിംഗരുലി- എച്ച്.നിസാമുദ്ദീന്‍ പ്രതിവാര എക്‌സ്പ്രസ് ആരംഭിച്ചു
    · ജമ്മു താവി- റൂര്‍ക്കേല എക്‌സ്പ്രസ് ആരംഭിച്ചു
    · ബാന്ദ്ര-പട്‌ന ഹംസഫര്‍എക്‌സ്പ്രസ് ആരംഭിച്ചു
    · ബാന്ദ്ര-ഗൊരഖ്പൂര്‍ അന്ത്യോദയ എക്‌സ്പ്രസ് ആരംഭിച്ചു
    · അനന്ത് വിഹാര്‍- ഘാസിപ്പൂര്‍ ട്രെയിന്‍ സര്‍വ്വീസ് ആരംഭിച്ചു
    · ഭയ്യപ്പനഹള്ളി -വൈറ്റ്ഫീല്‍ഡ് ഡെമു സര്‍വ്വീസ് ആരംഭിച്ചു
    · ഭോപ്പാല്‍-ഖജുരാഹോ മാഹാമന ഇന്റര്‍സിറ്റി എക്‌സ്പ്രസ് ആരംഭിച്ചു
    · ഭുവനേശ്വര്‍-കൃഷ്ണരാജപുരം ഹംസഫര്‍ എക്‌സ്പ്രസ് ആരംഭിച്ചു
    · ഹുബ്ലി-വാരാണസി എക്‌സ്പ്രസ് ആരംഭിച്ചു
    · ഹുബ്ലി-മൈസൂര്‍ എക്‌സ്പ്രസ് ആരംഭിച്ചു
    · പുനലൂര്‍- പാലക്കാട് സര്‍വ്വീസ് ആരംഭിച്ചു
    · വെരാവല്‍-ബാന്ദ്ര ടെര്‍മിനസ് സൂപ്പര്‍ ഫാസ്റ്റ് എക്‌സ്പ്രസ് ആരംഭിച്ചു
    · മഹുവ-ബാന്ദ്ര ടെര്‍മിനസ് സൂപ്പര്‍ ഫാസ്റ്റ് എക്‌സ്പ്രസ് ആരംഭിച്ചു
    · റാഞ്ചി-ബര്‍കിചാന്‍പി പാസഞ്ചര്‍ ആരംഭിച്ചു
    · ഗംഗാനഗര്‍-തിരുച്ചിറപ്പള്ളി ഹംസഫര്‍ എക്‌സ്പ്രസ് ആരംഭിച്ചു
    · എറണാകുളം-ഹൗറ അന്ത്യോദയ എക്‌സ്പ്രസ് ആരംഭിച്ചു
    · അജ്മിര്‍ രത്‌ലം എക്‌സ്പ്രസ് ഇന്‍ഡോര്‍ വരെ നീട്ടി
    · ഘാസിപ്പൂര്‍ സിറ്റി- അനന്ത് വിഹാര്‍ ത്രിദിന ട്രെയിന്‍ ആഴ്ചയില്‍ നാലു ദിവസമാക്കി
    · ബാന്ദ്ര-ഘാസിപ്പൂര്‍ സിറ്റി എക്‌സ്പ്രസ് ആഴ്ചയില്‍ ഒരു ദിവസമായിരുന്നത് രണ്ട് ദിവസമാക്കി
    · ഖുര്‍ദാ റോഡ്-ബോലാഗഢ് പാസഞ്ചര്‍ ട്രെയിന്‍ നയാഗഢ് വരെ നീട്ടി


    അടിസ്ഥാന സൗകര്യ വികസനം
    · ഇന്ത്യന്‍ റെയില്‍വേയുടെ 23 പ്രധാന റെയില്‍വേ സ്റ്റേഷനുകളെ ഉള്‍പ്പെടുത്തി സ്റ്റേഷന്‍ പുനര്‍വികസന പദ്ധതിയുടെ ആദ്യ ഘട്ടത്തിന് തുടക്കമിട്ടു.
    · പാസഞ്ചര്‍ കോച്ചുകളെ പരിഷ്‌ക്കരിച്ച് യാത്രക്കാരുടെ യാത്രാസൗകര്യം വര്‍ദ്ധിപ്പിക്കുന്നതിന് റിട്രോ ഫിറ്റ്‌മെന്റ് ദൗത്യം. 45,000 കോച്ചുകള്‍ പരിഷ്‌ക്കരിക്കും.
    · ഉത്തരാഖണ്ഡിലെ ചാര്‍ധാം തീര്‍ത്ഥാടനത്തിന് റെയില്‍ ബന്ധനം നല്‍കുന്നതിലേക്കുള്ള സുപ്രധാന ചുവടു വയ്പ്പായ അവസാന ലോക്കേഷന്‍ സര്‍വേയ്ക്ക് തുടക്കം കുറിച്ചു.
    · 2367 കിലോമീറ്റര്‍ പാത വൈദ്യുതീകരിക്കാന്‍ സാധിച്ചത് റെക്കോര്‍ഡ് നേട്ടം. 2017-18 സാമ്പത്തിക വര്‍ഷം 4000 കിലോമീറ്റര്‍ പാത വൈദ്യുതീകരണം ലക്ഷ്യമിടുന്നു.


    100 % വൈദ്യുതീകരണ ജോലികള്‍ വേഗത്തിലാക്കാന്‍ സുപ്രധാന തീരുമാനങ്ങള്‍


    റെയില്‍ വൈദ്യുതീകരണ പദ്ധതികളുടെ ഭാഗമായി അധികൃതര്‍ നിശ്ചിതസമയ പരിധിക്കുള്ളില്‍ തീരുമാനമെടുക്കാത്ത വിവിധ ഡ്രോയിങ്ങുകള്‍ക്കും, സ്‌കീമാറ്റിക് പ്ലാനുകള്‍ക്കും ഡീംഡ് അപ്രൂവലിനുള്ള സൗകര്യം ഒരുക്കി. ഭാവിയില്‍ പാത ഇരട്ടിപ്പിക്കലിനും പുതിയ ലൈന്‍ ഇടുന്നതിനും ഗേജ് മാറ്റത്തിനുമുള്ള പദ്ധതികള്‍ വൈദ്യുതീകരണത്തിനൊപ്പം ഒരേ സമയം വിലയിരുത്തും. ഇനി മേല്‍ വൈദ്യുതീകരണവും പാത ഇരട്ടിപ്പിക്കലും അനുവദിച്ച ഇടങ്ങളില്‍ ഒരേ ഏജന്‍സി തന്നെ ഇത് രണ്ടും നടത്തും.


    പ്രധാന പാതകളിലെ വൈദ്യുതീകരണം


    ആന്‍ഡല്‍-സിതാരാംപൂര്‍ സെക്ഷന്‍, ഇന്‍ഡോര്‍-മോവ് സെക്ഷന്‍, സിംഗപ്പൂര്‍ റോഡ്-ലാഞ്ചിഗര്‍-തിത്‌ലാഗര്‍ സെക്ഷന്‍, ലപാംഗ-സാമ്പല്‍പൂര്‍ സെക്ഷന്‍, ഉന ഹിമാചല്‍-അംബ് അന്‍ഡൂര സെക്ഷന്‍, ലളിത്പൂര്‍-ഉദയ്പുര സെക്ഷന്‍, വാല്‍ഗോണ്‍-നര്‍ഖേര്‍ സെക്ഷന്‍, മന്‍പൂര്‍-തിലയ്യ-ഭക്ത്യാര്‍പൂര്‍ സെക്ഷന്‍, രാമനഗരം-മൈസൂര്‍ സെക്ഷന്‍ തുടങ്ങിയ പ്രധാന പാതകളെല്ലാം 2017ല്‍ വൈദ്യുതീകരിച്ചു.


    ഊര്‍ജ്ജ നിര്‍വഹണം


    8000 കിലോമീറ്റര്‍ സമര്‍പ്പിത പ്രസാരണ ലൈന്‍ ശൃംഖല പദ്ധതിയിടുന്നു. ദാദ്രി-കാണ്‍പൂര്‍ പ്രസാരണ ലൈന്‍ ശൃംഖല അലഹബാദിലേക്ക് നീട്ടി. അലഹബാദ്-മുഗള്‍സരായ് പ്രസാരണ ലൈന്‍ ശൃംഖലയുടെ നിര്‍മ്മാണം നടക്കുന്നു.


    ബീഹാറിലെ മധേപുരയില്‍ ഇലക്ട്രിക് ലോക്കോമോട്ടീവ് ഫാക്ടറി(മേയ്ക്ക് ഇന്‍ ഇന്ത്യ പദ്ധതി)


    ഫാക്ടറിയുടെ ആദ്യ ഘട്ട നിര്‍മ്മാണം പൂര്‍ത്തീകരിച്ചു. കമ്പനിയില്‍ നിന്നുള്ള ആദ്യ ഇലക്ട്രിക് ലോക്കോമോട്ടീവ് പ്രോട്ടോടൈപ്പ് 2018 ഫെബ്രുവരിയില്‍ പുറത്തിറങ്ങുമെന്ന് പ്രതീക്ഷിക്കുന്നു.


    ലോക്കോമോട്ടീവുകളുടെ അകത്തുള്ളവരുടെ സൗകര്യത്തിന് സാങ്കേതിക ഇടപെടലുകള്‍


    ലോക്കോമോട്ടീവുകളില്‍ വാട്ടര്‍ ക്ലോസറ്റുകള്‍, ക്യാബ് എയര്‍ കണ്ടീഷനര്‍, മെച്ചപ്പെട്ട ക്യാബ് ലേ ഔട്ട്, പവര്‍ വയര്‍ലെസ് കണ്‍ട്രോള്‍ സിസ്റ്റത്തിന്റെ വിതരണം, ക്രൂ വോയിസ് ആന്‍ഡ് വീഡിയോ റെക്കോര്‍ഡിങ്ങ് സംവിധാനം, ഹോട്ടല്‍ ലോഡ് കണ്‍വര്‍ട്ടര്‍ എന്നിങ്ങനെ നിരവധി സാങ്കേതിക ഇടപെടലുകള്‍.


    ഡിജിറ്റല്‍ ഇന്ത്യ സംരംഭങ്ങള്‍


    ഡിജിറ്റല്‍ ഇടപാടുകള്‍ പ്രോത്സാഹിപ്പിക്കുന്നതിന്റെ ഭാഗമായി ഇ-ടിക്കറ്റുകള്‍ ബുക്ക് ചെയ്യുമ്പോഴുള്ള സര്‍വീസ് ചാര്‍ജ് ഒഴിവാക്കി, ഇ-ടിക്കറ്റുകളില്‍ 10 ലക്ഷത്തിന്റെ സൗജന്യ ഇന്‍ഷുറന്‍സ് ഏര്‍പ്പെടുത്തി, ഡിജിറ്റല്‍ മാര്‍ഗ്ഗത്തിലെടുക്കുന്ന സീസണ്‍ ടിക്കറ്റുകള്‍ക്ക് 0.5 ശതമാനം ഇളവും ഏര്‍പ്പെടുത്തി. ഡെബിറ്റ്/ക്രെഡിറ്റ് കാര്‍ഡുകളിലൂടെ പണം സ്വീകരിക്കുന്നതിന് ടിക്കറ്റ് കൗണ്ടറുകളില്‍ 9500 പിഒഎസ് യന്ത്രങ്ങള്‍ സ്ഥാപിച്ചു. പിആര്‍എസ് കൗണ്ടറുകളില്‍ യുപിഐ, ഭീം എന്നിവ ഉപയോഗിച്ച് പണമടയ്ക്കാന്‍ സൗകര്യം. റെയില്‍ ക്ലൗഡ് പദ്ധതിക്കും തുടക്കമിട്ടു. റെയില്‍സേവര്‍ ആപ്പിനും തുടക്കം. റെയില്‍വേ ബോര്‍ഡില്‍ ഇ-ഓഫീസ് നടപ്പാക്കി. ഇന്ത്യന്‍ റെയില്‍വേ ഉദ്യോഗസ്ഥര്‍ക്ക് വാര്‍ഷിക പെര്‍ഫോമന്‍സ് അപ്രൈസല്‍ റിപ്പോര്‍ട്ട് സമര്‍പ്പിക്കുന്നത് ഓണ്‍ലൈനായി സ്പാരോ വഴി ചെയ്യാന്‍ സൗകര്യമൊരുക്കി. ഇന്ത്യന്‍ റെയില്‍വേ ഗ്രൂപ്പ് എ ഉദ്യോഗസ്ഥരുടെ പഴയ വാര്‍ഷിക പെര്‍ഫോമന്‍സ് അപ്രൈസല്‍ റിപ്പോര്‍ട്ടുകള്‍ ഡിജിറ്റലാക്കി. ദേശീയ റെയില്‍ മ്യൂസിയത്തില്‍ കോംപ്ലിമെന്ററി വൈഫൈ സൗകര്യം. റെയില്‍വേ പാരമ്പര്യ ഡിജിറ്റല്‍വത്ക്കരണത്തിനായി ഗൂഗിള്‍ കള്‍ച്ചറല്‍ ഇന്‍സ്റ്റിറ്റ്യൂട്ടുമായി ധാരണയുണ്ടാക്കി. ഇന്ത്യയുടെ സമ്പന്ന സാംസ്‌കാരിക പൈതൃകം മുംബൈയിലെ ഛത്രപതി ശിവജി മഹാരാജ ടെര്‍മിനസിലെ വീഡിയോ സ്‌ക്രീനുകള്‍ വഴി റെയില്‍വേ യാത്രക്കാര്‍ക്ക് പകര്‍ന്നു നല്‍കുന്നതിന് ഗൂഗിള്‍ കള്‍ച്ചറല്‍ ഇന്‍സ്റ്റിറ്റ്യൂട്ടുമായി ചേര്‍ന്ന് പദ്ധതി തയ്യാറാക്കി.


    തത്സമയ ട്രെയിന്‍ ഇന്‍ഫര്‍മേഷന്‍ സംവിധാനത്തിനും ആളില്ലാ ലെവല്‍ ക്രോസുകളിലെ മുന്നറിയിപ്പ് സംവിധാനത്തിനും ഐഎസ്ആര്‍ഒയുമായി കേകോര്‍ത്ത് പദ്ധതി തയ്യാറാക്കി.


    ചരക്ക് ഗതാഗതം


    ടിഇഎഫ്ഡി സ്‌കീമിന് പകരം ലിബറലൈസ്ഡ് ഓട്ടോമാറ്റിക് ഫ്രൈറ്റ് റിബേറ്റ് സ്‌കീം നടപ്പാക്കി. പ്രമുഖ ചരക്ക്‌നീക്ക ഉപഭോക്താക്കളുമായി ദീര്‍ഘ കാല താരിഫ് കോണ്‍ട്രാക്ടില്‍ ഏര്‍പ്പെടുന്നതിനുള്ള നയം 2017 മാര്‍ച്ച് 30ന് പുറത്തിറക്കി. 24 കരാര്‍ ശുപാര്‍ശകള്‍ ലഭിച്ചതില്‍ 21 കരാറുകളില്‍ ഒപ്പുവച്ചു. ടാറ്റാ സ്റ്റീല്‍, അള്‍ട്രാ ടെക് സിമന്റ്, ഇന്ത്യ സിമന്റ്, ജിന്‍ഡാല്‍ സ്റ്റീല്‍ ആന്‍ഡ് പവര്‍, ജെ.കെ. സിമന്റ്, അംബുജ, എസിസി തുടങ്ങിയ പ്രമുഖ കമ്പനികളുമായി മേഖലാ റെയില്‍വേ കരാറില്‍ ഏര്‍പ്പെട്ടു. ഡബിള്‍ സ്റ്റാക്ക് ഡ്വാര്‍ഫ് കണ്ടെയ്‌നര്‍ മോഡല്‍ പുതുതായി അവതരിപ്പിക്കുകയും ഇതിന് 17 ശതമാനം റിബേറ്റ് പ്രഖ്യാപിച്ച് താരിഫ് നയം ഇറക്കുകയും ചെയ്തു. ചരക്ക് ഗതാഗത ട്രെയിനുകളുടെ വേഗം വര്‍ദ്ധിപ്പിക്കുന്നതിനായി പുതിയ നയം അവതരിപ്പിച്ചു. ബിസിനസ് പാര്‍സലുകള്‍ക്കായി ഇന്ത്യ പോസ്റ്റുമായി പുതിയ പങ്കാളിത്തം ആരംഭിച്ചു. 45 ടെര്‍മിനലുകള്‍ 2016-17ല്‍ കമ്മീഷന്‍ ചെയ്തു. ശേഷിക്കുന്ന 55 ടെര്‍മിനലുകളില്‍ 13 എണ്ണം ഇതേ വരെ 2017-18ല്‍ കമ്മീഷന്‍ ചെയ്തു.


    ധനകാര്യം


    നിരക്ക് ഇതര വരുമാനം വര്‍ദ്ധിപ്പിക്കുന്നതിനായി വിവിധ നയപരിപാടികള്‍ സ്വീകരിച്ചു.ഔട്ട് ഓഫ് ഹോം അഡ്വര്‍ട്ടൈസ്‌മെന്റ്, കണ്ടന്റ് ഓണ്‍ ഡിമാന്‍ഡ്, ട്രെയിന്‍ ബ്രാന്‍ഡിങ്ങ്, എടിഎം നയം, ഡിജിറ്റല്‍ ഇടപാടുകളിലൂടെ ടിക്കറ്റിങ്ങ് എളുപ്പമാക്കല്‍ തുടങ്ങിയവ ഇതിന്റെ ഭാഗമാണ്.
    മികച്ച സംഭരണ നയങ്ങളും ഡിസൈന്‍ പരിഷ്‌ക്കരണം, ദീര്‍ഘ കാല കരാറുകള്‍, റിവേഴ്‌സ് ലേലം, വെണ്ടര്‍ അടിത്തര മെച്ചപ്പെടുത്താല്‍ പോലുള്ള നടപടികളും വഴി 2017 ജൂലൈ മുതല്‍ 512 കോടി രൂപ ലാഭിക്കാന്‍ സാധിച്ചു.


    മേയ്ക്ക് ഇന്‍ ഇന്ത്യ സംരംഭങ്ങള്‍


    മേയ്ക്ക് ഇന്‍ ഇന്ത്യയ്ക്ക് പ്രാധാന്യം നല്‍കി കൊണ്ട് പൊതു സംഭരണ നയം 2017 ജൂണ്‍ 15ന് നടപ്പാക്കി. ആഭ്യന്തരമായി നിര്‍മ്മിക്കുന്ന ഇരുമ്പ്, ഉരുക്ക് ഉത്പന്നങ്ങള്‍ക്ക് മുന്‍ഗണന നല്‍കുന്ന നയം നടപ്പാക്കി. ആഭ്യന്തരമായി നിര്‍മ്മിക്കുന്ന ഇലക്‌ട്രോണിക് ചരക്കുകള്‍ക്ക് മുന്‍ഗണന നല്‍കുന്ന നയം കേന്ദ്ര ഇലക്‌ട്രോണിക്‌സ് ഐടി മന്ത്രാലയം 2017 ഒക്‌ടോബറില്‍ പുറത്തിറക്കി. സ്റ്റാര്‍ട്ട് അപ്പുകള്‍ക്കും ഇടത്തരം ചെറുകിട സംരംഭങ്ങള്‍ക്കും മുന്‍കാല ടേണ്‍ ഓവറും പരിചയവും വേണമെന്ന നിബന്ധനയില്‍ ഇളവ് നല്‍കി. അഖിലേന്ത്യ തലത്തില്‍ എംഎസ്എംഇയുടെയും സിഡ്ബിയുടെയും സഹകരണത്തോടെ പ്രമുഖമായ 12 കേന്ദ്രങ്ങളില്‍ വെണ്ടര്‍ യോഗങ്ങള്‍ 2017 ഒക്‌ടോബര്‍, നവംബര്‍ മാസത്തില്‍ സംഘടിപ്പിച്ചു. തദ്ദേശീയമായ സ്ഥാപനങ്ങള്‍ക്കാണ് പ്രാമുഖ്യം നല്‍കിയത്.


    സുരക്ഷ
    സുരക്ഷാ ജീവനക്കാര്‍ക്ക് ട്രെയിനുകളില്‍ പ്രത്യേക സീറ്റുകള്‍ നല്‍കി. എസ് 1 കോച്ചിലെ ബെര്‍ത്ത് നമ്പര്‍ 63 ആണ് ട്രെയിനിലെ സുരക്ഷാ ജീവനക്കാര്‍ക്ക് അനുവദിച്ചത്. ശിശു സുരക്ഷാ ക്യാംപയിനുകള്‍ 47 റെയില്‍വേ സ്റ്റേഷനുകളില്‍ കൂടി വ്യാപിപ്പിച്ച് മൊത്തം 82 റെയില്‍വേ സ്റ്റേഷനുകളിലാക്കി. കഴിഞ്ഞ മൂന്നു വര്‍ഷങ്ങളില്‍ റെയില്‍വേ സുരക്ഷാ സേന 21000 കുട്ടികളെ രക്ഷിച്ചു.


    ഹരിത സംരംഭങ്ങള്‍


    ബീഹാറിലെ ഭഗല്‍പൂര്‍-ബാന്‍ക സെക്ഷനിലും അസന്‍സോള്‍ ഡിവിഷനിലെ മധുപൂര്‍-ഗിരിധ് സെക്ഷനിലും സമര്‍പ്പിത ഹരിത ഇടനാഴികള്‍ നിര്‍മ്മിച്ചു. മൈസൂരു വര്‍ക്ക്‌ഷോപ്പില്‍ 500 കിലോവാട്ട് പവര്‍ സോളാര്‍ റൂഫ് ടോപ്പ് സംവിധാനം കമ്മീഷന്‍ ചെയ്തു. ഇന്ത്യന്‍ റെയില്‍വേസ് ഓര്‍ഗനൈസേഷന്‍ ഫോര്‍ ഓള്‍ട്ടര്‍നേറ്റ് ഫ്യുവല്‍ പരിസ്ഥിതി ഇന്നവേഷനുള്ള ഗോള്‍ഡന്‍ പീക്കോക്ക് പുരസ്‌ക്കാരം നേടി. സോളാര്‍ ഊര്‍ജ്ജത്തില്‍ പ്രവര്‍ത്തിക്കുന്ന കോച്ചുകളുള്ള ആദ്യ ഡെമു ട്രെയിന്‍ രാജ്യത്തിന് സമര്‍പ്പിച്ചു. റെയില്‍വേയിലെ ഉപഭോഗത്തിനും ഉപയോഗത്തിനും അനുസരിച്ചുള്ള പുതിയ ജല നിര്‍വഹണ നയം പുറത്തിറക്കി. സിഐഐയുടെ ഗ്രീന്‍കോ സര്‍ട്ടിഫിക്കറ്റുകള്‍ റെയില്‍വേയുടെ മൂന്ന് യൂണിറ്റുകള്‍ക്ക് ലഭിച്ചു. റെയില്‍വേ സ്റ്റേഷനുകളിലെയും സര്‍വീസ് കെട്ടിടങ്ങളിലെയും എല്ലാ വൈദ്യുതി ഉപകരണങ്ങള്‍ക്കും പകരം ബിഇഇ സ്റ്റാര്‍ റേറ്റിങ്ങുള്ള ഉപകരണങ്ങള്‍ എസ്‌കോ മാതൃകയ്ക്ക് കീഴില്‍ സ്ഥാപിച്ചു. എല്ലാ റെയില്‍വേ സ്റ്റേഷനുകളിലും സര്‍വീസ് കെട്ടിടങ്ങളിലും വര്‍ക്ക്‌ഷോപ്പുകളിലും ഷെഡുകളിലും മറ്റ് ഇന്‍സ്റ്റലേഷനുകളിലും 100 ശതമാനം എല്‍ഇഡി ലൈറ്റിങ്ങ് നടപ്പാക്കി. ഇതിലൂടെ ഈ വര്‍ഷ 7 ശതമാനത്തോളം ഊര്‍ജ്ജവും 125 കോടി രൂപയും ലാഭിച്ചു.
    റെയില്‍ഭവനില്‍ ബില്‍ഡിങ്ങ് മാനേജ്‌മെന്റ് ഇന്‍ഫര്‍മേഷന്‍ സംവിധാനം നടപ്പാക്കുക വഴി വൈദ്യുതി ബില്ലില്‍ 30 ലക്ഷത്തിന്റെ ലാഭമുണ്ടാകുന്നതാണ്. റെയില്‍വേയുടെ എല്ലാ വെണ്ടര്‍മാരും ഊര്‍ജ്ജക്ഷമതയുള്ള ഉപകരണങ്ങള്‍ ഉപയോഗിക്കണമെന്ന നയം ഇറക്കി. 270 സ്റ്റേഷനുകളിലും 120 അഡ്മിനിസ്‌ട്രേറ്റീവ് കെട്ടിടങ്ങളിലും ആശുപത്രികളിലുമായി 60 മെഗാവാട്ടില്‍ അധികമുള്ള സൗരോര്‍ജ്ജ, വിന്‍ഡ് പവര്‍ പ്ലാന്റുകള്‍ സ്ഥാപിച്ചു. ഹരിത സംരംഭങ്ങളെയും റെയില്‍വേ വൈദ്യുതീകരണത്തെയും സംബന്ധിച്ച രാജ്യാന്തര സമ്മേളനം 2017 ഒക്‌ടോബറില്‍ സംഘടിപ്പിച്ചു.


    മാനവവിഭവശേഷി


    ഇന്ത്യന്‍ റെയില്‍വേയിലെ ജീവനക്കാര്‍ക്ക് ഒരാഴ്ച നീളുന്ന നൈപുണ്യ പരിശീലനം നല്‍കുന്ന സക്ഷം പദ്ധതിക്ക് തുടക്കമിട്ടു. തൊഴില്‍ പ്രകടനത്തില്‍ മാറ്റമുണ്ടാക്കുകയാണ് പരിശീലനത്തിന്റെ ലക്ഷ്യം. വലിയ സ്റ്റേഷനുകളിലെ സ്റ്റേഷന്‍ ഡയറക്ടര്‍മാര്‍ക്ക് ഡിവിഷനുകളിലെ ബ്രാഞ്ച് ഓഫീസര്‍മാരുടെ അധികാരങ്ങള്‍ നല്‍കുക വഴി സുഗമമായ പ്രവര്‍ത്തനത്തിന് തീരുമാനങ്ങള്‍ എടുക്കാന്‍ അവര്‍ക്ക് സാധിച്ചു. കുടിശ്ശിക, അധികാരങ്ങള്‍, പരാതികള്‍ തുടങ്ങിയവുമായി ബന്ധപ്പെട്ട റെയില്‍വേ ജീവനക്കാരുടെ പ്രശ്‌നങ്ങള്‍ സമയബന്ധിതമായി പരിഹരിക്കുന്നതിന് എംപ്ലോയീ ചാര്‍ട്ടര്‍ പുറത്തിറക്കി. റെയില്‍വേ ജീവനക്കാരുടെ പരാതി പരിഹരണത്തിന് നിവാരണ്‍ പോര്‍ട്ടലും ആരംഭിച്ചു. റെയില്‍വേ ജീവനക്കാര്‍ക്ക് അടിയന്തിര ഘട്ടങ്ങളില്‍ ക്യാഷ് രഹിത ആരോഗ്യ പരിചരണം നല്‍കുന്നതിനുള്ള പദ്ധതിയും ആരംഭിച്ചു. വിരമിച്ച റെയില്‍വേ ജീവനക്കാരെ 62 വയസ്സ് വരെ ഒഴിവുകളിലേക്ക് പുനര്‍വിന്യസിക്കുന്നതിന് ഡിആര്‍എമ്മുകള്‍ക്കും ചീഫ് വര്‍ക്ക് മാനേജര്‍മാര്‍ക്കും അധികാരം നല്‍കി. റെയില്‍ ഗതാഗതവുമായി ബന്ധപ്പെട്ട ഗവേഷണത്തിനും പരിശീലനത്തിനും ഗതിവേഗം നല്‍കുന്നതിന് ഗുജറാത്തിലെ വഡോദരയില്‍ എന്‍ആര്‍ടിയു സ്ഥാപിച്ചു.


    പരിഷ്‌ക്കാരങ്ങള്‍


    റെയില്‍വേയുടെ പ്രവര്‍ത്തനം മെച്ചപ്പെടുത്തുന്നതിന് ഗണ്യമായ സാമ്പത്തിക, ഭരണ അധികാരങ്ങള്‍ ജനറല്‍ മാനേജര്‍മാര്‍ക്കും ഡിവിഷണല്‍ റെയില്‍വേ മാനേജര്‍മാര്‍ക്കും ഫീല്‍ഡ് ഉദ്യോഗസ്ഥര്‍ക്കും നല്‍കി. മെച്ചപ്പെട്ട മേല്‍നോട്ടത്തിന് എല്ലാ റെയില്‍വേ ഡിവിഷണല്‍ ഓഫീസുകളിലും അഡീഷണല്‍ ഡിവിഷണല്‍ റെയില്‍വേ മാനേജര്‍മാരുടെ പോസ്റ്റുകള്‍ അനുവദിച്ചു. തൊഴില്‍ സൈറ്റുകളിലെ സുരക്ഷ ഗണ്യമായി മെച്ചപ്പെടുത്തുന്നതിന് നിര്‍ദ്ദേശങ്ങള്‍ സമര്‍പ്പിക്കുന്നതിന് റെയില്‍വേ ബോര്‍ഡിലെ മുതിര്‍ന്ന ഉദ്യോഗസ്ഥരെ ഉള്‍പ്പെടുത്തി അഞ്ചംഗ സമിതി രൂപീകരിച്ചു.


    കായികരംഗം


    2017ലെ വനിതാ ലോകകപ്പില്‍ മികച്ച പ്രകടനം കാഴ്ച വച്ച ഇന്ത്യന്‍ വനിതാ ക്രിക്കറ്റ് ടീമിലെ റെയില്‍വേസ് അംഗങ്ങളെ കേന്ദ്ര റെയില്‍വേ മന്ത്രാലയം അനുമോദിച്ചു. 15 അംഗ ടീമില്‍ 10 വനിതാ ക്രിക്കറ്റ് താരങ്ങളും റെയില്‍വേ ജീവനക്കാരാണ്. അമേരിക്കയിലെ അനാഹിമ്മില്‍ നടന്ന ലോക ഭാരോദ്വഹന ചാംപ്യന്‍ഷിപ്പില്‍ സ്വര്‍ണ്ണം നേടിയ റെയില്‍വേയുടെ മീരാഭായ് ചാനു രണ്ട് ദശാബ്ദക്കാലത്തിനിടെ ഈ നേട്ടം കൈവരിക്കുന്ന ആദ്യ ഇന്ത്യക്കാരിയായി.
    
    ധാരണാപത്രങ്ങള്‍


    റെയില്‍വേ മേഖലയിലെ സാങ്കേതിക സഹകരണത്തിന് ഇന്ത്യയും സ്വിറ്റ്‌സര്‍ലന്‍ഡും തമ്മില്‍ ധാരണാപത്രം ഒപ്പിട്ടു. ഡല്‍ഹി സഫ്ദര്‍ജങ്ങ് റെയില്‍വേ സ്റ്റേഷന്‍ പുനര്‍വികസനത്തിന് റെയില്‍ ലാന്‍ഡ് ഡവലപ്‌മെന്റ് അതോറിറ്റിയും ഇര്‍കോണ്‍ ഇന്റര്‍നാഷണലുമായി ധാരണാപത്രം ഒപ്പുവച്ചു. റെയില്‍വേ മേഖലയിലെ സാങ്കേതിക സഹകരണത്തിന് പ്രത്യേകിച്ച് സുരക്ഷാ സംബന്ധമായ കാര്യങ്ങളില്‍ ഇന്ത്യയും ഇറ്റലിയും ധാരണാപത്രം ഒപ്പുവച്ചു. യുണസ്‌കോ ലോക ഹെറിറ്റേജ് സൈറ്റായ ഡാര്‍ജിലിങ്ങ് ഹിമാലയന്‍ റെയില്‍വേയുടെ സമഗ്ര സംരക്ഷണ നിര്‍വഹണ പദ്ധതി തയ്യാറാക്കുന്നതിന് ന്യൂഡല്‍ഹിയിലെ യുണെസ്‌കോ ഓഫീസുമായി ഇന്ത്യ ധാരണാപത്രം ഒപ്പിട്ടു. റെയില്‍ ലാന്‍ഡ് ഡവലപ്‌മെന്റ് അതോറിറ്റിയും നാഷണല്‍ ബില്‍ഡിങ്ങ് കണ്‍സ്ട്രക്ഷന്‍ കോര്‍പ്പറേഷനും തിരഞ്ഞെടുത്ത റെയില്‍വേ സ്റ്റേഷനുകളുടെ പുനര്‍വികസനത്തിന് ധാരണാപത്രം ഒപ്പിട്ടു. ഇരു രാജ്യങ്ങളിലെയും റെയില്‍ പാരമ്പര്യം പ്രോത്സാഹിപ്പിക്കുന്നതിന് തായ്‌വാനുമായും ഇന്ത്യ ധാരണയിലെത്തി.


    പലവക


    1855ല്‍ നിര്‍മ്മിച്ച ഒരു നൂറ്റാണ്ട് പഴക്കമുള്ള സ്റ്റീം ലോക്കോ ഇഐആര്‍-21 വീണ്ടെടുത്ത് ചെന്നൈയില്‍ പ്രവര്‍ത്തിപ്പിച്ചു. എന്‍ജി സ്റ്റീം ലോക്കോ ഇസെഡ്ബി-66 വീണ്ടെടുത്ത് കാല്‍ക്ക ഷിംല സെക്ഷനില്‍ ഒട്ടേറെ ദശാബ്ദങ്ങള്‍ക്ക് ശേഷം പ്രവര്‍ത്തിപ്പിച്ചു. റെയില്‍വേയുടെ സോഷ്യല്‍ ഫൂട്പ്രിന്റ് വര്‍ദ്ധിപ്പിക്കുന്നതിനും സമൂഹത്തെ സകാരാത്മകമായി സ്വാധീനിക്കുന്നതിനും നേകി കീ റെയില്‍ എന്ന പേരില്‍ ദേശീയ റെയില്‍ മ്യൂസിയത്തില്‍ വച്ചൊരു സെമിനാര്‍ സംഘടിപ്പിച്ചു. റെയില്‍വേ ഡവലപ്‌മെന്റ് അതോറിറ്റി രൂപീകരിക്കുന്നതിനുള്ള വിജ്ഞാപനം 2017 മെയില്‍ പുറത്തിറക്കി. ചെയര്‍മാനെയും അംഗങ്ങളെയും നിയമിക്കുന്നതിനുള്ള നടപടികള്‍ ആരംഭിച്ചു. സ്റ്റേഷനുകളില്‍ ഗോത്ര, പ്രാദേശിക കല പ്രദര്‍ശിപ്പിക്കുന്നതിന് 24 ഇടങ്ങളിലെ ടൂറിസ്റ്റ് സ്റ്റേഷനുകള്‍ കണ്ടെത്തി അവയുടെ സൗന്ദര്യവത്ക്കരണ ജോലികള്‍ ചെയ്യാന്‍ സോണല്‍ റെയില്‍വേകള്‍ക്ക് നിര്‍ദ്ദേശം നല്‍കി. ലോകത്തെ ഏറ്റവും പഴക്കമുള്ള പ്രവര്‍ത്തിക്കുന്ന ആവി എന്‍ജിനായ ഫെയറി ക്വീന്‍ 5 വര്‍ഷത്തെ ഇടവേളയ്ക്ക് ശേഷം ഡല്‍ഹിക്കും ഹരിയാനയിലെ രേവാരിക്കും ഇടയില്‍ സഞ്ചാരം ആരംഭിച്ചു.


    ****


    

    
    (Release ID: 1516355) Visitor Counter : 27