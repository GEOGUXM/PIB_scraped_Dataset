      രാജ്യരക്ഷാ മന്ത്രാലയം

      രാജ്യരക്ഷാ രംഗത്തെ രണ്ട് സംഭരണ നിര്‍ദ്ദേശങ്ങള്‍ക്ക് അനുവാദം നല്‍കി
      Posted On: 02 JAN 2018 6:36PM by PIB Thiruvananthpuram


    രാജ്യരക്ഷാ രംഗവുമായി ബന്ധപ്പെട്ട രണ്ട് സംഭരണ നിര്‍ദ്ദേശങ്ങള്‍ക്ക് രാജ്യരക്ഷാ മന്ത്രി ശ്രീമതി നിര്‍മ്മലാ സീതാരാമന്‍ ഇന്ന് അനുമതി നല്‍കി.


    റഷ്യയില്‍ നിന്ന് 1,254 കോടി രൂപ ചെലവില്‍ 240 ബോംബുകള്‍ വാങ്ങാനുള്ളതാണ് ആദ്യ നിര്‍ദ്ദേശം. ഇന്ത്യന്‍ വ്യോമസേനയുടെ ആവശ്യത്തിനായിട്ടാണിത്. വ്യോമസേനയുടെ ആയുധ ശേഖരത്തില്‍ സൂക്ഷ്മ നിയന്ത്രിത ആയുധങ്ങളുടെ കുറവ് ഇതോടെ പരിഹരിക്കപ്പെടും.


    ഇസ്രായേലിലെ റാഫേല്‍ അഡ്വാന്‍സ് ഡിഫന്‍സ് സിസ്റ്റം ലിമിറ്റഡില്‍ നിന്നും 460 കോടി രൂപയുടെ 131 ബാറാക് മിസൈലുകളും അനുബന്ധ ഉപകരണങ്ങളും വാങ്ങുന്നതിനുള്ളതാണ് രണ്ടാമത്തെ നിര്‍ദ്ദേശം. കരയില്‍ നിന്നും കടലില്‍ നിന്നും കൊടുക്കാവുന്ന മിസൈലുകളാണ് ഇവ.
    ND MRD – 990

    
    
    (Release ID: 1515150) Visitor Counter : 8