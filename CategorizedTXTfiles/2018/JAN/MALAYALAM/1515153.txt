      രാസവസ്തു, രാസവളം മന്ത്രാലയം

      45 കിലോ ബാഗില്‍ ലഭ്യമാക്കുന്നത് വഴി യൂറിയയുടെ ഉപഭോഗത്തില്‍ 10% കുറവുണ്ടാകും
      Posted On: 02 JAN 2018 6:44PM by PIB Thiruvananthpuram


    വിവിധ തരം വളങ്ങളുടെ സന്തുലിതമായ ഉപയോഗം പ്രോത്സാഹിപ്പിക്കുന്നതിനും രാജ്യത്ത് യൂറിയയുടെ ഉപഭോഗം കുറയ്ക്കാനുമായി നിരവധി നൂതന മാര്‍ഗ്ഗങ്ങള്‍ ഗവണ്‍മെന്റ് അവലംബിച്ച് വരികയാണെന്ന് കേന്ദ്ര ആസൂത്രണ (സ്വതന്ത്ര ചുമതല) രാസവസ്തു, വളം സഹമന്ത്രി ശ്രീ. റാവു ഇന്ദ്രജിത്ത് സിംഗ് അറിയിച്ചു. ആഭ്യന്തരമായി ഉല്‍പ്പാദിപ്പിക്കുന്ന യൂറിയയുടെ 100% വും വേപ്പെണ്ണ പുരട്ടിയത് ആയിരിക്കണമെന്ന് നിര്‍ബന്ധമാക്കിയിട്ടുണ്ട്. 2015 ഡിസംബര്‍ 1 മുതല്‍ ഇറക്കുമതി ചെയ്യുന്ന യൂറിയയിലും വേപ്പെണ്ണ പുരട്ടല്‍ നിര്‍ബന്ധമാക്കിയിട്ടുണ്ട്.


    യൂറിയയില്‍ വേപ്പെണ്ണ പുരട്ടുന്നതുകൊണ്ടുള്ള പ്രധാന നേട്ടം നൈട്രജന്‍ ഉപയോഗത്തിന്റെ കാര്യക്ഷമത വര്‍ദ്ധിക്കും എന്നതാണ്. ഇത് മൂലം സാധാരണ യൂറിയയെ അപേക്ഷിച്ച് വേപ്പെണ്ണ പുരട്ടിയ യൂറിയയുടെ ഉപയോഗം കുറയും. ഇതിന് പുറമെ കഴിഞ്ഞ വര്‍ഷം സെപ്റ്റംബര്‍ 4 ന് പുറത്തിറക്കിയ വിജ്ഞാപന പ്രകാരം യൂറിയയ്ക്ക് നിലവിലുള്ള 50 കിലോ ബാഗിന്റെ സ്ഥാനത്ത് 45 കിലോ ഗ്രാം തൂക്കാന്‍ കഴിയുന്ന ബാഗ് ഏര്‍പ്പെടുത്തിയിട്ടുണ്ട്. യൂറിയ യൂണിറ്റികള്‍ക്ക് ഇതിലേയ്ക്ക് മാറാനായി ആറ് മാസത്തെ സമയം അനുവദിച്ചിട്ടുണ്ട്. ഇത് വഴി യൂറിയയുടെ ഉപഭോഗത്തില്‍ 10% കുറവ് വരുത്താന്‍ കഴിയുമെന്ന് ലോകസഭയില്‍ രേഖാമൂലം നല്‍കിയ മറുപടിയില്‍ ശ്രീ. റാവു ഇന്ദ്രജിത്ത് സിംഗ് പറഞ്ഞു.
    ND MRD – 992

    
    
    (Release ID: 1515153) Visitor Counter : 7