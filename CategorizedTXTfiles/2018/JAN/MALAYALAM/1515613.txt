      വിനോദസഞ്ചാര മന്ത്രാലയം

      വര്‍ഷാന്ത്യ അവലോകനം : കേന്ദ്ര ടൂറിസം മന്ത്രാലയം
      വിനോദ സഞ്ചാര മേഖലക്ക് പുത്തനുണര്‍വ്

      Posted On: 04 JAN 2018 6:14PM by PIB Thiruvananthpuram

    രാജ്യത്തിന്റെ സാമ്പത്തിക വളര്‍ച്ചയിലും വിദേശനാണ്യ വരുമാനത്തിലും സുപ്രധാന സംഭാവന നല്‍കുന്ന മേഖലയാണ് വിനോദ സഞ്ചാരം. വിവിധ തരത്തിലുള്ള തൊഴിലവസരങ്ങള്‍ സൃഷ്ടിക്കാനുള്ള സാധ്യതയും ഈ മേഖലയ്ക്കുണ്ട്. വിനോദ സഞ്ചാര മേഖലയിലെ അടിസ്ഥാന സൗകര്യങ്ങള്‍ വര്‍ദ്ധിപ്പിക്കുക, വിസ ചട്ടങ്ങള്‍ ലളിതമാക്കുക, ടൂറിസം സേവനദാതാക്കള്‍ നല്‍കുന്ന സേവനങ്ങളുടെ നിലവാരം ഉറപ്പുവരുത്തുക എന്നിവയ്ക്കാണ് ടൂറിസം മന്ത്രാലയം ഊന്നല്‍ നല്‍കുന്നത്. 2017 ല്‍ ട്രാവല്‍ ആന്റ് ടൂറിസം മത്സരക്ഷമതാ സൂചികയില്‍ ഇന്ത്യയുടെ റാങ്ക് നാല്‍പ്പതാം സ്ഥാനത്തേക്ക് മുന്നേറി. 2013 ല്‍ ഇന്ത്യ 65ാം സ്ഥാനത്തും 2015 ല്‍ 52 ാം സ്ഥാനത്തുമായിരുന്നു.


    2017 ജനുവരി മുതല്‍ നവംബര്‍ വരെയുള്ള കാലയളവില്‍ 90.01 ലക്ഷം വിദേക വിനോദ സഞ്ചാരികളാണ് ഇന്ത്യയിലെത്തിയത്. മുന്‍ വര്‍ഷത്തെ അപേക്ഷിച്ച് 15.6% വര്‍ദ്ധനയാണ് വിദേശ വിനോദ സഞ്ചാരികളുടെ വരവിലുണ്ടായത്.


    2017 ജനുവരി മുതല്‍ നവംബ ര്‍ വരെയുള്ള കാലയളവില്‍ ഇ-ടൂറിസ്റ്റ് വിസ പ്രയോജനപ്പെടുത്തി ഇന്ത്യയിലെത്തിയത് 14.57 ലക്ഷം വിദേശ വിനോദ സഞ്ചാരികളാണ്. 1,60,865 കോടി രൂപയാണ് 2017 ജനുവരി മുതല്‍ നവംബര്‍ വരെയുള്ള കാലയളവില്‍ വിദേശ നാണയ വിനിമയത്തില്‍ നിന്ന് ലഭിച്ചത്. മുന്‍ വര്‍ഷത്തെ അപേക്ഷിച്ച് 16.9% വര്‍ദ്ധനയാണിത് സൂചിപ്പിക്കുന്നത്.


    സ്വദേശി ദര്‍ശന്‍ പദ്ധതിക്കു കീഴില്‍ രാജ്യമൊട്ടാകെ വിവിധ വിഷയങ്ങളെ അധിഷ്ഠിതമാക്കി ടൂറിസം സര്‍ക്യൂട്ടുകള്‍ വികസിപ്പിച്ചുകൊണ്ടിരിക്കുകയാണ്. 2017-18 ല്‍ 824.80 കോടി രൂപ ചെലവില്‍ 11 പദ്ധതികള്‍ക്ക് അനുമതി നല്‍കി. ഇതടക്കം ഇതുവരെ ഈ പദ്ധതിക്കു കീഴില്‍ 5648.71 കോടി രൂപ അനുവദിച്ചിട്ടുണ്ട്. പ്രസാദ് (നാഷണല്‍ മിഷന്‍ ഓണ്‍ പില്‍ഗ്രിമേജ് റിജുവനേഷന്‍ ആന്റ് സ്പിരിച്ച്വല്‍, ഹെറിറ്റേജ് ഓഗ്‌മെന്റേഷന്‍ ഡ്രൈവ്) പദ്ധതിക്കു കീഴില്‍ തീര്‍ത്ഥാടന കേന്ദ്രങ്ങളുടെ സമഗ്ര വികസനം നടപ്പിലാക്കുന്നുണ്ട്. പ്രസാദ് പദ്ധതിക്കു കീഴില്‍ 2017-18 ല്‍ മൂന്ന് പദ്ധതികള്‍ക്കായി ആകെ 98.84 കോടി രൂപ അനുവദിച്ചിട്ടുണ്ട്.


    സംസ്ഥാന ഗവണ്‍മെന്റുകള്‍, വിവിധ കേന്ദ്ര മന്ത്രാലയങ്ങള്‍, വ്യവസായ മേഖലയിലെ ഗുണഭോക്താക്കള്‍ എന്നിവരുമായി ചേര്‍ന്ന് ടൂറിസം കേന്ദ്രങ്ങളെ ലോകോത്തര നിലവാരത്തിലേക്കുയര്‍ത്താനുള്ള ശ്രമങ്ങളിലാണ് ടൂറിസം മന്ത്രാലയം. അടിസ്ഥാനസൗകര്യം, ഇന്റര്‍പ്രട്ടേഷന്‍ സെന്ററുകള്‍ (ഒരു പ്രദേശത്തിന്റെ സാസ്‌കാരിക,ചരിത്ര, പ്രകൃതി വിവരങ്ങള്‍ എന്നില സഞ്ചാരികള്‍ക്ക് മനസ്സിലാക്കാന്‍ സഹായിക്കുന്ന പുതിയ രീതിയിലുള്ള മ്യൂസിയങ്ങളാണ് ഇന്റര്‍പ്രട്ടേഷന്‍ സെന്ററുകള്‍. പ്രധാന പൈതൃക കേന്ദ്രങ്ങളോട് ചേര്‍ന്നാണ് ഇവ സ്ഥാപിക്കുന്നത്), നൈപുണ്യ വികസനം എന്നിവ ഇതിന്റെ ഭാഗമായി നടപ്പിലാക്കുന്നു. ഇതിനായി 'ഒരു പൈതൃക കേന്ദ്രം ദത്തെടുക്കൂ'
    എന്ന പേരില്‍ ഒരു പദ്ധതിയും നടപ്പിലാക്കുന്നുണ്ട്. പൊതു മേഖല, സ്വകാര്യ മേഖല, വ്യക്തികള്‍ എന്നിവര്‍ക്ക് പൈതൃക കേന്ദ്രം ദത്തെടുക്കുവനും അവിടങ്ങളിലെ സൗകര്യങ്ങള്‍ വികസിപ്പിക്കാനുമുള്ള അവസരമാണ് ഈ പദ്ധതിയിലൂടെ നല്‍കുന്നത്. സംസ്ഥാനങ്ങളുമായി ചേര്‍ന്ന് സ്‌പെഷല്‍ ടൂറിസം സോണുകള്‍ വികസിപ്പിക്കും. പ്രത്യേക ഉദ്ദേശ്യ സംവിധാനങ്ങളില്‍ അധിഷ്ഠിതമായിരിക്കും ഇത്. തെരഞ്ഞെടുക്കപ്പെടുന്ന പ്രദേശങ്ങളുടെ വികസനത്തിനും പ്രാദേശിക സമൂഹങ്ങളുടെ ജീവിതനിലവാരം ഉയര്‍ത്തുന്നതിനും അവര്‍ക്ക് ഉപജീവന മാര്‍ഗ്ഗം സൃഷ്ടിക്കുന്നതിനും ഇത്പ്രയോജനപ്പെടും.


    രാജ്യത്തെ സാംസ്‌കാരിക വൈവിധ്യം പ്രദര്‍ശിപ്പിക്കാന്‍ എല്ലാവര്‍ക്കും ടൂറിസം എന്ന തത്വത്തിലൂന്നി 2017 ഒക്ടോ റില്‍ എല്ലാ സംസ്ഥാനങ്ങളിലും കേന്ദ്ര ഭരണ പ്രദേശങ്ങളിലും പര്യടന്‍ പര്‍വ് പരിപാടികള്‍ സംഘടിപ്പിച്ചു. സാംസ്‌കാരിക പരിപാടികള്‍, ടൂറിസം പ്രദര്‍ശനങ്ങള്‍, കരകൗശല, കൈത്തറി പ്രദര്‍ശനം, യോഗാ സെഷനുകള്‍, വിനോദ സഞ്ചാര- പൈതൃക നടത്തങ്ങള്‍, വിദ്യാര്‍ത്ഥികള്‍ക്കും പൊതുജനങ്ങള്‍ക്കുമായി ടൂറിസം അടിസ്ഥാനമാക്കിയുള്ള മത്സരങ്ങള്‍, വിനോദ സഞ്ചാര കേന്ദ്രങ്ങളിലേക്ക് യാത്രകള്‍, ബോധവത്കരണ പരിപാടികള്‍, സെമിനാറുകള്‍, ശില്‍പ്പശാലകള്‍ എന്നിവ പര്യടന്‍ പര്‍വിനോടനുബന്ധിച്ച് സംഘടിപ്പിച്ചു.


    വിവിധ സംസ്ഥാനങ്ങളില്‍നിന്നുള്ള ടൂറിസം, സാംസ്‌കാരിക, യുവജനകാര്യ, കായിക മന്ത്രിമാരുടെയും വകുപ്പ് സെക്രട്ടറിമാരുടെയും സമ്മേളനം 2017 ജനുവരിയില്‍ ഗുജറാത്തിലെ റാന്‍ ഓഫ് കച്ചില്‍ നടന്നു. പുതു ചൈതന്യമുള്ള, യുവ ഇന്ത്യ നിര്‍മ്മിക്കുക, ഏക് ഭാരത് ശ്രേഷ്ഠ് ഭാരത് എന്ന ലക്ഷ്യം ശക്തിപ്പെടുത്തുക എന്നിവയില്‍ ഊന്നിയായിരുന്നു സമ്മേളനം.


    റിപ്പബ്ലിക് ദിനാഘോഷങ്ങളോടനുബന്ധിച്ച് 2017 ജനുവരി 26 മുതല്‍ 31 വരെ ഡല്‍ഹിയിലെ ചുവപ്പു കോട്ടയില്‍ നടന്ന ഭാരത് പര്‍വ് പരിപാടിയുടെ നോഡല്‍ ഏജന്‍സിയായിരുന്നു കേന്ദ്ര ടൂറിസം മന്ത്രാലയം. റിപബ്ലിക് ദിന പരേഡിലെ ടാബ്ലോകള്‍, സായുധ സേനാ ബാന്‍ഡുകളുടെ പ്രകടനം, ഭക്ഷ്യ മേള, കരകൗശല മേള, രാജ്യത്തിന്റെ വിവിധ മേഖലകളില്‍ നിന്നുള്ള സാംസ്‌കാരിക പരിപാടികള്‍ എന്നിവ ഭാരത് പര്‍വിനോടനുബന്ധിച്ച് സംഘടിപ്പിച്ചു.
    രാജസ്ഥാനിലെ ഝലാവാര്‍, ഉദയ്പൂര്‍, ധോല്‍പ്പൂര്‍ എന്നിവിടങ്ങളില്‍ സ്റ്റേറ്റ് ഇന്‍സ്റ്റിററ്യൂട്ട് ഓഫ് ഹോട്ടല്‍ മാനേജ്‌മെന്റ്, കാറ്ററിംഗ് ടെക്‌നോളജി ആന്റ് അപ്ലൈഡ് ന്യൂട്രീഷ്യന്‍ സ്ഥാപിക്കാനും ജാര്‍ഖണ്ഡിലെ ദിയോഘറില്‍ ഫുഡ് ക്രാഫ്റ്റ് ഇന്‍സ്റ്റിറ്റ്യൂട്ട് ആരംഭിക്കാനും ടൂറിസം മന്ത്രാലയം അനുമതി നല്‍കി. ഷില്ലോംഗിലെ ഇന്‍സ്റ്റിറ്റ്യൂട്ട് ഓഫ് ഹോട്ടല്‍ മാനേജ്‌മെന്റില്‍ അപ്ലൈഡ് ട്രെയിനിംഗ് സെന്റര്‍ ആരംഭിക്കാനും അനുമതി നല്‍കിയിട്ടുണ്ട്. മധ്യ പ്രദേശിലെ റേവയില്‍ ഫുഡ് ക്രാഫ്റ്റ് ഇന്‍സ്റ്റിറ്റ്യൂട്ട് പ്രവര്‍ത്തനമാരംഭിച്ചു കഴിഞ്ഞു.


    ഇന്‍ക്രെഡി ബിള്‍ ഇന്ത്യ 2.0 പ്രചാരണത്തിന് മന്ത്രാലയം തുടക്കം കുറിച്ചു. നിലവിലുള്ള പ്രചാരണ പരിപാടിയില്‍ നിന്ന് മാറി സാമൂഹ്യ മാധ്യമങ്ങള്‍ക്കും ഡിജിറ്റല്‍ ഇടങ്ങള്‍ക്കും കൂടുതല്‍ ശ്രദ്ധ നല്‍കിയാണ് ഇന്‍ക്രെഡിബിള്‍ ഇന്ത്യ 2.0 പ്രചാരണം പുരോഗമിക്കുന്നത്. പൈതൃക വിനോദ സഞ്ചാരം, സാഹസിക ടൂറിസം, ക്രൂയിസ്ടൂറിസം, ഗ്രാമീണ ടൂറിസം, ആരോഗ്യ-മെഡിക്കല്‍ ടൂറിസം, ഗോള്‍ഫ് എന്നിവയ്ക്ക് ഈ പ്രചാരണത്തില്‍ പ്രാമുഖ്യം നല്‍കുന്നു.
    2017 നവംബര്‍ 6 മുതല്‍ 8 വരെ ലണ്ടനില്‍ നടന്ന വേള്‍ഡ് ട്രാവല്‍ മാര്‍ട്ടില്‍ കേന്ദ്ര ടൂറിസം മന്ത്രാലയം പങ്കെടുത്തു. ആത്മീയ ടൂറിസം എന്ന വിഷയത്തിലായിരുന്നു വേള്‍ഡ് ട്രാവല്‍ മാര്‍ട്ടിലെ ഇന്ത്യന്‍ പവലിയന്‍ ഒരുക്കിയത്.


    രാജ്യത്തിന്റെ വടക്കു കിഴക്കന്‍ മേഖലയിലെ ടൂറിസം സാധ്യതകള്‍ ആഭ്യന്തര, അന്താരാഷ്ട്ര വിപണികളില്‍ പരിചയപ്പെടുത്തുക എന്ന ഉദ്ദേശ്യത്തോടെ സംഘടിപ്പിക്കുന്ന അന്താരാഷ്ട്ര ടൂറിസം മാര്‍ട്ടിന്റെ ആറാമത് പതിപ്പ് 2017 ഡിസം ര്‍ 5 മുതല്‍ 7 വരെ അസമിലെ ഗുവാഹതിയില്‍ നടന്നു. 29 രാജ്യങ്ങളില്‍ നിന്നുള്ള പ്രതിനിധികള്‍ അന്താരാഷ്ട്ര ടൂറിസം മാര്‍ട്ടില്‍ പങ്കെടുത്തു.


    കൊങ്കണ്‍ റെയില്‍വേ പാതയുടെ ടൂറിസം സാധ്യതകള്‍ കണക്കിലെടുത്ത് ഈ പാതയിലുള്ള ഗോവയിലെ മഡ്ഗാവ്, കര്‍മാലി, തിവിം റെയില്‍വേ സ്‌റ്റേഷനുകളിലെ ടൂറിസം സൗകര്യങ്ങള്‍ വികസിപ്പിക്കാന്‍ ടൂറിസം മന്ത്രാലയം ആകെ 2499.98 കോടി രൂപ അനുവദിച്ചു.


    റെയില്‍ ടൂറിസം നയത്തിന്റെ ഭാഗമായി രാജ്യത്തെ പ്രകൃതി മനോഹരമായ പാതകളില്‍ക്കൂടി സര്‍വീസ് നടത്തുന്നതിന് മൂന്നു ഗ്ലാസ് കോച്ചുകളുടെ നിര്‍മ്മാണത്തിന് റെയില്‍വേ മന്ത്രാലയവുമായി കേന്ദ്ര ടൂറിസം മന്ത്രാലയം സഹകരിക്കുന്നുണ്ട്. കൂടുതല്‍ വിശാലമായ സീറ്റുകള്‍, വീതിയുള്ള ജനാലകള്‍, ഗ്ലാസ് മേല്‍ക്കൂരകള്‍, തിരിക്കാവുന്ന സീറ്റുകള്‍, ഓട്ടോമാറ്റിക് സ്ലൈഡിംഗ് ഡോറുകള്‍, എന്നിവ ഉള്‍ക്കൊള്ളുന്നവയാവും ഈ കോച്ചുകള്‍. 2017 ല്‍ വിശാഖപട്ടണം- അരാകു വാലി, ദാദര്‍- മഡ്ഗാവ് പാതയില്‍ ഗ്ലാസ് മോല്‍ക്കൂരയുള്ള ട്രെയിനുകള്‍ ഓടിത്തുടങ്ങിയിട്ടുണ്ട്. ഗ്ലാസ് മേല്‍ക്കൂരയുള്ള മൂന്നാമത്തെ കോച്ച് ജമ്മു കാശ്മീരിലെ ഖ്വാസിഗുണ്ഡ്- ബാരാമുല്ല പാതയില്‍ ഉടന്‍ ഓടിത്തുടങ്ങും.


    AM MRD –28
    ***


    

    
    (Release ID: 1515613) Visitor Counter : 16