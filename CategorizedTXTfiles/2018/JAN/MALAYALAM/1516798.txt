      പ്രധാനമന്ത്രിയുടെ ഓഫീസ്‌

      ഇസ്രായേല്‍ പ്രധാനമന്ത്രിയുടെ ഇന്ത്യാ സന്ദര്‍ശനവേളയില്‍ (ജനുവരി 15, 2018) പ്രധാനമന്ത്രി നടത്തിയ പത്രപ്രസ്താവന
      Posted On: 15 JAN 2018 6:51PM by PIB Thiruvananthpuram


    ആദരണിയനായ പ്രധാനമന്ത്രി ബെഞ്ചമിന്‍ നെതന്യാഹൂ,
    മാധ്യമ പ്രതിനിധികളെ,


    ബെഞ്ചമിന്‍ നെതന്യാഹുവിന്റെ ആദ്യത്തെ ഇന്ത്യാ സന്ദര്‍ശനത്തില്‍ അദ്ദേഹത്തെ സ്വാഗതം ചെയ്യുന്നതിന് അതിയായ സന്തോഷമുണ്ട്.
    येदीदीहायाकर, बरूख़िमहाबायिमलेहोदू!
    (എന്റെ നല്ല സുഹൃത്തേ, ഇന്ത്യയിലേക്ക് സ്വാഗതം)


    താങ്കളുടെ സന്ദര്‍ശനം, പ്രധാനമന്ത്രി, ഇന്ത്യയുടെയും ഇസ്രായേിലന്റെയും ദീര്‍ഘകാല സൃഹൃദ്ബന്ധത്തിന്റെ യാത്രയ്ക്കിടയില്‍ വളരെക്കാലമായി പ്രതീക്ഷിച്ചിരുന്നതാണ്.


    താങ്കളുടെ സന്ദര്‍ശനം ഇന്ത്യയും ഇസ്രായേലും തമ്മിലുള്ള 25 വര്‍ഷത്തെ നയതന്ത്രബന്ധത്തിന് ഏറ്റവും അനുയോജ്യമായ പരകോടി കൂടിയാണ്.


    2018 ലെ നമ്മുടെ ആദ്യത്തെ ആദരണീയനായ അതിഥി എന്ന നിലയില്‍ താങ്കളുടെ ഈ സന്ദര്‍ശനം നമ്മുടെ നവവത്സര കലണ്ടറിന് പുതിയ തുടക്കവും നല്‍കുന്നു. ഇന്ത്യയിലെ ജനങ്ങളെല്ലാം തന്നെ വസന്തത്തിന്റെ വരവ് ആഘോഷിക്കുകയും വിളവെടുപ്പിന്റെ പ്രതീക്ഷകള്‍ പുതുക്കയും ചെയ്യുന്ന അതി മംഗളകരമായ സമയത്താണ് ഇത് വരുന്നത്. ലോഹ്‌രി, ബിഹു, മകരസംക്രാന്തി, പൊങ്കല്‍ തുടങ്ങിയ ഉത്സവങ്ങളെല്ലാം ഇന്ത്യയുടെ നാനാത്വത്തിലെ ഏകത്വത്തിന്റെ തിളങ്ങുന്ന ആഘോഷങ്ങളാണ്.


    സുഹൃത്തുക്കളെ,


    കഴിഞ്ഞ വര്‍ഷം ജൂലൈയില്‍, ചരിത്ര പ്രധാനമായ എന്റെ ഇസ്രായേല്‍ യാത്രയില്‍ 1.25 ബില്യണ്‍ ഇന്ത്യാക്കാരുടെ ആശംസകളും സൗഹൃദവും ഒപ്പം കൊണ്ടുപോയിരുന്നു. എന്റെ സുഹൃത്ത് ബിബിയുടെ നേതൃത്വത്തില്‍ ഇസ്രായേലിലെ ജനങ്ങള്‍ കാട്ടിയ ഊഷ്മളവും ഉദാരസ്‌നേഹവും എന്നെ വല്ലാതെ ആഹ്‌ളാദവാനാക്കിയിരുന്നു.


    ആ സന്ദര്‍ശനവേളയില്‍ പ്രധാനമന്ത്രി നെതന്യാഹുവും ഞാനും തന്ത്രപരമായ ഒരു ബന്ധം, വൈവിദ്ധ്യത്തിന്റെയും ആധുനിക വിദ്യകളുടെ സഹകരണത്തിലും സംയുക്ത സംരംഭത്തിനും പങ്കാളിത്ത വിജയത്തിനുമായി വിശ്വാസത്തിലും പ്രതീക്ഷയിലും അധിഷ്ഠിതമായ തന്ത്രപരമായ ഒരു ബന്ധം സ്ഥാപിക്കുമെന്ന് പ്രതിജ്ഞചെയ്തിരുന്നു. നൂറ്റാണ്ടുകളായി എല്ലാ മേഖലകളിലും വിജയത്തിലധിഷ്ഠിതമായി രൂപപ്പെട്ടിരുന്ന ബന്ധത്തിന്റെയും സ്വാഭാവിക ഇഷ്ടത്തിലും സൗഹൃദത്തില്‍ നിന്നും ഒഴുകിയെത്തിയതായിരുന്നു ആ ഉറപ്പ്.


    ആറുമാസത്തെ ചെറിയ ഇടവേളയ്ക്ക്‌ശേഷം താങ്കളുടെ ഈ അനിതരസാധാരണമായ സന്ദര്‍ശനം നടക്കുന്നത് ആ അഭിലാഷത്തിന്റെയും പ്രതിജ്ഞാബദ്ധതയുടെയും നടപടികളുടെ ഭാഗമായിട്ടാണ്.


    ഇന്നും നാളെയുമായി പ്രധാനമന്ത്രി നെതന്യാഹുവും ഞാനും നമ്മുടെ ബന്ധം, അവലോകനംചെയ്യുകയും, നമ്മെ മാടിവിളിക്കുന്ന സാദ്ധ്യതകളെയും അവസരങ്ങളെയും എങ്ങനെ പിടിച്ചെടുക്കാം എന്നതിലുള്ള ചര്‍ച്ചകള്‍ പുനരാരംഭിക്കുകയും ചെയ്യും.


    ഞങ്ങളുടെ ചര്‍ച്ചകള്‍ വിശാലവും സമഗ്രവുമായിരുന്നു. കൂടുതല്‍ ചെയ്യണമെന്ന അഭിലാഷത്താല്‍ അടയാളപ്പെടുത്തിയതാണവ. പ്രധാനമന്ത്രി, ഫലം ലഭിക്കുന്നതുവരെ ക്ഷമയില്ലാതിരിക്കുകയെന്നത് എന്റെ സ്വഭാവമാണ്.


    ഒരു രഹസ്യം വെളിപ്പെടുത്തട്ടെ, അങ്ങും അപ്രകാരമാണെന്ന് എനിക്കറിയം.


    കഴിഞ്ഞ വര്‍ഷം ടെല്‍-അവീവില്‍ കണ്ടെപ്പോള്‍ ശസ്ത്രക്രിയയ്ക്ക് ഉപയോഗിക്കുന്ന കത്തി കൊണ്ട് ഉദ്യോഗസ്ഥ ദുഷ്പ്രഭുത്വത്തിന്റെ ചുവപ്പ്‌നാട മുറിച്ച് കളഞ്ഞ് മുന്നോട്ടുപോകുന്നതിനുമുള്ള താല്‍പര്യം അങ്ങ് പ്രകടിപ്പിച്ചിരുന്നു.


    പ്രധാനമന്ത്രി, ഇന്ത്യയില്‍ ഞങ്ങള്‍ അതു നടപ്പാക്കാനുള്ള വഴിയിലാണെന്ന് താങ്കളെ അറിയിക്കുന്നതില്‍ എനിക്ക് സന്തോഷമുണ്ട്. നമുക്ക് ഒരുപോലയുള്ള അക്ഷമ നമ്മുടെ നേരത്തെയുള്ള തീരുമാനങ്ങള്‍ നടപ്പാക്കുന്നതിനായി വിട്ട്‌കൊടുക്കാം.


    അതിനുള്ള ഫലങ്ങള്‍ കണ്ടുതുടങ്ങിയിട്ടുണ്ട്. ഇന്നത്തെ നമ്മുടെ ചര്‍ച്ച നമ്മുടെ ഇടപെടലുകളില്‍ വേഗതയുണ്ടാക്കാനുള്ള ഒത്തുചേരലിനേയും നമ്മുടെ പങ്കാളിത്തം കൂടുതല്‍ ഉയരത്തിലേക്ക് കൊണ്ടുപോകുന്നതിനെയും കുറിച്ചായിരുന്നു.
    ഇതിനെ മൂന്നുവഴികളിലൂടെ പിന്തുടരാം:
    ഒന്നാമതായി, നമ്മുടെ ജനങ്ങളുടെ ജീവിതവുമായി ബന്ധപ്പെടുന്ന മേഖലകളിലുള്ള സഹകരണത്തില്‍ നിലവിലുള്ള സ്തംഭങ്ങളെ നമ്മള്‍ കൂടുതല്‍ ശക്തിപ്പെടുത്തും.


    മികവിന്റെ കേന്ദ്രങ്ങള്‍ ഉയര്‍ത്തികൊണ്ടുവരുന്നതിലുള്ള നമ്മുടെ വീക്ഷണം പങ്കുവയ്ക്കും. ഇസ്രായേലില്‍ നിന്നുള്ള ആധുനിക പ്രവര്‍ത്തനരീതികളും സാങ്കേതികവിദ്യയും കൊണ്ടുവരികയെന്നതാണ് കാര്‍ഷിക മേഖലയിലെ സഹകരണത്തിന്റെ പ്രധാന അവലംബം.


    പ്രതിരോധ മേഖലയില്‍, ഉദാരവല്‍ക്കരിക്കപ്പെട്ട നേരിട്ടുള്ള വിദേശ നിക്ഷേപ നയത്തിന്റെ നേട്ടം ഉപയോഗിച്ചുകൊണ്ട് ഇന്ത്യന്‍ കമ്പനികളുമായി ചേര്‍ന്ന് കൂടുതല്‍ ഉല്‍പ്പാദനം നടത്തുന്നതിനായി ഞാന്‍ ഇസ്രായേല്‍ കമ്പനികളെ ക്ഷണിച്ചിട്ടുണ്ട്.


    എണ്ണ-പ്രകൃതിവാതകം, സൈബര്‍ സുരക്ഷ, സിനിമ, സ്റ്റാര്‍ട്ട് അപ്പുകള്‍ തുടങ്ങി ഇതുവരെ കടക്കാതെയിരുന്ന മേഖലകളിലെ സഹകരണത്തിലേയ്ക്ക് ഞങ്ങള്‍ കടക്കുകയാണ്. ഇപ്പോള്‍ കൈമാറ്റം ചെയ്ത കരാറുകളില്‍ ഇത് പ്രതിഫലിക്കുന്നത് നിങ്ങള്‍ക്ക് കാണാനാകും. ഇതിലെ മിക്ക മേഖലകളും വൈവിദ്ധ്യവല്‍ക്കരിക്കാനും വിശാലമായ സംരംഭങ്ങളിലേര്‍പ്പെടാനുമുള്ള ഞങ്ങളുടെ ആഗ്രഹത്തിന്റെ സൂചകങ്ങളുമാണ്.


    മൂന്നാമതായി
    നമ്മുടെ ഭൂമിശാസ്ത്ര പരിധികളില്‍ നിന്ന് ആളുകളുടെയൂം ആശയങ്ങളുടെയും ഒഴുക്കിന് വേണ്ട സൗകര്യങ്ങള്‍ ചെയ്തുകൊടുക്കാന്‍ ഞങ്ങള്‍ പ്രതിജ്ഞാബദ്ധമാണ്. ഗവണ്‍മെന്റുകള്‍ക്കപ്പുറവും മണ്ഡലങ്ങള്‍ തമ്മിലുള്ള സഹായം പരിപോഷിപ്പിക്കുന്നതിന് നയപരമായ സൗകര്യങ്ങളും, പശ്ചാലത്തസൗകര്യവും ബന്ധിപ്പിക്കല്‍ ശൃംഖലകളും ആവശ്യമാണ്.


    ഇസ്രായേലുമായി ചേര്‍ന്ന് നമ്മുടെ ആളുകള്‍ക്ക് പണിയെടുക്കുന്നതിനും പരസ്പരം രാജ്യങ്ങള്‍ സന്ദര്‍ശിക്കുന്നത് സുഗമമാക്കാനുമായി നാം ശ്രമിച്ചുവരികയാണ്. ജനങ്ങളെ കൂടുതല്‍ അടുപ്പിക്കുന്നതിനായി ജോലി കാലയളവ് വര്‍ദ്ധിപ്പിക്കുന്നതുള്‍പ്പെടെയുള്ള കാര്യങ്ങള്‍ പരിഗണനയിലാണ്. ഇരു രാജ്യങ്ങളിലെയും ജനങ്ങളെ കൂടുതല്‍ ബന്ധിപ്പിക്കുന്നതിന് ഇസ്രായേലില്‍ ഒരു ഇന്ത്യന്‍ സാംസ്‌ക്കാരിക കേന്ദ്രം ഉടനെ പ്രവര്‍ത്തനമാരംഭിക്കും.


    ശാസ്ത്ര സംബന്ധിയായ വിദ്യാഭ്യാസ ധാരകളില്‍ നിന്ന് 100 യുവജനങ്ങളുടെ ഉഭയകക്ഷി കൈമാറ്റത്തിനും ഞങ്ങള്‍ തീരുമാനിച്ചിട്ടുണ്ട്.


    സുഹൃത്തുക്കളെ,
    ഇരുവശത്തേക്കുമുള്ള നിക്ഷേപത്തിനും വ്യാപാരത്തിനും ഊന്നല്‍ നല്‍കുന്നത് നമ്മുടെ അതിശക്തമായ പങ്കാളിത്തത്തിന്റെ അവിഭാജ്യഘടകമാണ്. ഈ ദിശയിലേക്ക് കൂടുതല്‍ കാര്യങ്ങള്‍ ചെയ്യാന്‍ ഞാനും പ്രധാനമന്ത്രി നെതന്യാഹുവും യോജിപ്പിലെത്തിയിട്ടുണ്ട്. കഴിഞ്ഞവര്‍ഷത്തെ ടെല്‍-അവീവ് കൂടിക്കാഴ്ചയ്ക്ക് ശേഷം ഞങ്ങള്‍ രണ്ടാമതായി ഉഭയകക്ഷിഫോറത്തിന്റെ കീഴില്‍ സി.ഇ.ഒമാരുമായി ആശയവിനിമയം നടത്തും.


    പ്രധാനമന്ത്രി നെതന്യാഹു ഒപ്പം കൊണ്ടുവന്ന വന്‍ വ്യാപാര പ്രതിനിധി സംഘത്തെയും ഞാന്‍ സ്വാഗതംചെയ്യുകയാണ്. ആഗോള, പ്രാദേശിക സാഹചര്യങ്ങളെക്കുറിച്ചുള്ള വീക്ഷണങ്ങളും പ്രധാനമന്ത്രി നെതന്യാഹുവും ഞാനും പങ്കുവച്ചിട്ടുണ്ട്.


    നമ്മുടെ സഹകരണം നമ്മുടെ മേഖലകളിലേയും ലോകത്തിന്റെയും സ്ഥിരതയ്ക്കും സമാധാനത്തിനും പ്രധാനഘടകമാണെന്ന് ഞങ്ങള്‍ വിലയിരുത്തി.


    സുഹൃത്തുക്കളെ,


    ഇന്നലെ പ്രധാനമന്ത്രി നെതന്യാഹു ഇന്ത്യന്‍ മണ്ണില്‍ ചവിട്ടിയശേഷം ആദ്യമായി എന്നോടൊപ്പം ചേര്‍ന്നത് തീന്‍മൂര്‍ത്തി ഹൈഫാ ചൗക്ക് എന്ന് പുനര്‍നാമകരണംചെയ്യാനാണ്. നൂറ്റാണ്ടുകള്‍ക്ക് മുമ്പ് ഇസ്രായേലില്‍ നടന്ന ഹൈഫായുദ്ധത്തില്‍ ജീവന്‍ ബലിനല്‍കിയ ഇന്ത്യന്‍ സൈനികരുടെ സ്മാരകത്തില്‍ ആദരാജ്ഞലികള്‍ അര്‍പ്പിക്കാനാണ് നേരെ പോയത്.


    നമ്മുടെ ഈ രണ്ടുരാജ്യങ്ങളും നമ്മുടെ ചരിത്രത്തേയും നായകരേയും ഒരിക്കലും മറക്കില്ല. പ്രധാനമന്ത്രി നെതന്യാഹുവിന്റെ ഈ നടപടിയെ ഞങ്ങള്‍ അതിയായി അഭിനന്ദിക്കുന്നു.


    ഇസ്രായേലുമായുള്ള ആവേശമുണര്‍ത്തുന്ന ഈ പങ്കാളിത്തത്തിലേക്കു നോക്കുമ്പോള്‍ പ്രതീക്ഷയും ആശയും എന്നില്‍ നിറയുകയാണ്. ഇന്ത്യയും ഇസ്രായേലും തമ്മിലുള്ള ബന്ധം കുതിച്ചുയര്‍ന്ന് പുതിയ ഉയരങ്ങളില്‍ എത്തിക്കുന്നതില്‍ തുല്യമായ പ്രതിബന്ധതയുള്ള ഒരു പങ്കാളിയെയാണ് എനിക്ക് പ്രധാനമന്ത്രി നെതന്യാഹുവില്‍ ലഭിച്ചിരിക്കുന്നത്.


    അവസാനമായി, എന്റെ സ്വന്തം നാടായ ഗുജറാത്തില്‍ മറ്റന്നാള്‍ പ്രധാനമന്ത്രി താങ്കളോടൊപ്പം നിങ്ങളോടൊപ്പം ചേരാന്‍ ഒരു അവസരം ലഭിച്ചതില്‍ ഞാന്‍ അതീവ സന്തുഷ്ടനാണ്,


    വാഗ്ദാനങ്ങളുടെ പൂര്‍ത്തീകരണം കാണുന്നതിന് അവിടെ മറ്റൊരു അവസരവും ലഭിക്കും. കൃഷി, സാങ്കേതികവിദ്യ, നൂതനാശയം തുടങ്ങി വൈവിധ്യമാര്‍ന്ന മേഖലകളിലാണ് നമ്മുടെ പരസ്പര സഹകരണം.


    പ്രധാനമന്ത്രി നെതന്യാഹുവിനും, ശ്രീമതി സാറ നെതന്യാഹുവിനും അവരോടൊപ്പമുള്ള പ്രതിനിധിസംഘത്തിനും ഇന്ത്യയിലെ താമസം അവിസ്മരണീയമാകട്ടെയെന്ന് ആശംസിക്കുന്നു.


    വളരെയധികം നന്ദി, തോഡാ റബാ!


    RS MRD –57

    
    
    (Release ID: 1516798) Visitor Counter : 15