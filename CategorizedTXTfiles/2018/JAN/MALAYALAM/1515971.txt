      PIB Headquarters

      ശാരദാ സമ്പത്ത് ചീഫ് പിഎംജിയായി ചുമതലയേറ്റു
      Posted On: 08 JAN 2018 6:30PM by PIB Thiruvananthpuram


    കേരള പോസ്റ്റല്‍ സര്‍ക്കിള്‍ ചീഫ് പോസ്റ്റ് മാസ്റ്റര്‍ ജനറലായി ശ്രീമതി. ശാരദാ സമ്പത്ത് ചുമതലയേറ്റു. ഇന്ത്യന്‍ പോസ്റ്റല്‍ സര്‍വ്വീസ് 1988 ബാച്ചിലെ ഉദ്യോഗസ്ഥയാണവര്‍.


    ഈ ചുമതല ഏറ്റെടുക്കും മുന്‍പ് തമിഴ്‌നാട്ടിലെ പശ്ചിമ മേഖലയുടെ പോസ്റ്റ് മാസ്റ്റര്‍ ജനറലായി സേവനമനുഷ്ടിക്കുകയായിരുന്നു അവര്‍. ഹൈദരാബാദിലെ പോസ്റ്റല്‍ സര്‍വ്വീസസ് ഡയറക്ടര്‍, വഡോദരയിലെ പോസ്റ്റല്‍ ട്രയിനിംഗ് കേന്ദ്രം ഡയറക്ടര്‍, കൊല്‍ക്കത്ത, വിശാഖപട്ടണം എന്നിവിടങ്ങളിലെ പോസ്റ്റ് മാസ്റ്റര്‍ ജനറല്‍ എന്നീ പദവികളും വഹിച്ചിട്ടുണ്ട്.


    ഡല്‍ഹി സ്‌കൂള്‍ ഓഫ് എക്കണോമിക്‌സില്‍ നിന്ന് സോഷ്യോളജിയില്‍ ബിരുദാനന്തര ബിരുദമെടുത്ത ശ്രീമതി. ശാരദാ സമ്പത്ത് ജെഎന്‍യുവില്‍ നിന്ന് വിദ്യാഭ്യാസത്തില്‍ എംഫിലും നേടിയിട്ടുണ്ട്. ഭര്‍ത്താവ് ശ്രീ. എന്‍ സമ്പത്ത് തമിഴ്‌നാട് പോസ്റ്റല്‍ സര്‍ക്കിളിന്റെ ചീഫ് പോസ്റ്റ് മാസ്റ്റര്‍ ജനറലാണ്.


    
    ND MRL– 10
    ***


    

    
    (Release ID: 1515971) Visitor Counter : 7