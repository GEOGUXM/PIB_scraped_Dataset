      PIB Headquarters

      ഡി.എഫ്.പി കോട്ടയം യൂണിറ്റ് ജവഹര്‍ നവോദയ വിദ്യാലയവുമായി ചേര്‍ന്ന് ശുചിത്വ പക്ഷം ആചരിച്ചു
      Posted On: 25 JAN 2018 5:55PM by PIB Thiruvananthpuram


    ഡയറക്ടറേറ്റ് ഓഫ് ഫീല്‍ഡ് പബ്ലിസിറ്റി (ഡി.എഫ്.പി) കോട്ടയം യൂണിറ്റും ജവഹര്‍ നവോദയ വിദ്യാലയവും ചേര്‍ന്ന് ദേശീയ സമ്മതിദായക ദിനവും ശുചിത്വ പക്ഷവും ആചരിച്ചു. 'ശുചിത്വമുള്ള മുറ്റം, ശുചിത്വമുള്ള പ്രവേശന കവാടം' എന്ന വിഷയത്തില്‍ വിദ്യാര്‍ത്ഥികള്‍ക്കായി ചിത്രരചനാ മത്സരവും പ്രസംഗ മത്സരവും സംഘടിപ്പിച്ചു. കോട്ടയം ജവഹര്‍ നവോദയാ വിദ്യാലയം പ്രിന്‍സിപ്പാള്‍ ശ്രീമതി. ബീന മുഖ്യാതിഥിയായിരുന്നു. ഡി.എഫ്.പി അസിസ്റ്റന്റ് ഡയറക്ടര്‍ ശ്രീമതി. സുധ എസ്. നമ്പൂതിരി അധ്യക്ഷത വഹിച്ചു. ജവഹര്‍ നവോദയ വിദ്യാലയത്തിലെ അറുനൂറിലേറെ വിദ്യാര്‍ത്ഥികള്‍ക്കും ജീവനക്കാര്‍ക്കും സ്‌കൂള്‍ വൈസ് പ്രിന്‍സിപ്പാള്‍ ശ്രീമതി. ജെ. ശ്രീകല ദേശീയ സമ്മതിദായക ദിന പ്രതിജ്ഞ ചൊല്ലിക്കൊടുത്തു. മത്സരങ്ങളിലെ വിജയികള്‍ക്കുള്ള സമ്മാന ദാനവും നടന്നു.

    
    
    (Release ID: 1518034) Visitor Counter : 2