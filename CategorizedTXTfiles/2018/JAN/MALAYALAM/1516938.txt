      ഉപഭോക്തൃകാര്യ, ഭക്ഷ്യ, പൊതുവിതരണ മന്ത്രാലയം

      വര്‍ഷാന്ത്യഅവലോകനം -2017 കേന്ദ്ര ഉപഭോക്തൃകാര്യ വകുപ്പ്
      Posted On: 16 JAN 2018 6:42PM by PIB Thiruvananthpuram


    2017ല്‍ ഉപഭോക്തൃകാര്യ വകുപ്പ് നടത്തിയ പ്രവര്‍ത്തനങ്ങളില്‍ പ്രധാനപ്പെട്ടവ :


    വില നിരീക്ഷണ വിഭാഗം
    എ) വിലസ്ഥിരതാ ഫണ്ട് (പി.എസ്.എഫ്.)


    വിലസ്ഥിരത ഉറപ്പുവരുത്താനായി രാജ്യത്തിനകത്തുനിന്നു സംഭരണത്തിലൂടെയും പുറത്തുനിന്ന് ഇറക്കുമതിയിലൂടെയും 20 ലക്ഷം ടണ്‍ ധാന്യകളുടെ അധികശേഖരം നിലനിര്‍ത്തി.


    ഇതില്‍നിന്ന് സംസ്ഥാനങ്ങള്‍ക്ക് അവരുടെ പദ്ധതികള്‍ പ്രകാരംവിതരണംചെയ്യാനും കേന്ദ്ര മന്ത്രാലയങ്ങള്‍ക്കും വകുപ്പുകള്‍ക്കും പോഷകാഹാര ഘടകത്തോടുകൂടിയ പദ്ധതികള്‍ പ്രകാരവും നേരിട്ടോസ്വകാര്യ ഏജന്‍സികള്‍ മുഖേനയോ ഉള്ള ആതിഥ്യസേവന പദ്ധതികള്‍ പ്രകാരവുംവിതരണംചെയ്യാനും ധാന്യങ്ങള്‍ നല്‍കിവരുന്നു. ലേലം വഴിവിപണിയിലേക്കു ധാന്യങ്ങള്‍ എത്തിക്കുകയുംചെയ്യുന്നു.


    ഈ ഇടപെടല്‍ ഈ വര്‍ഷം ധാന്യങ്ങളുടെ ന്യായവില നിലനിര്‍ത്തുന്നതിന് ഉപകരിച്ചു.


    ബി) വിലനിരീക്ഷണ വിഭാഗം (പി.എം.സി.) ശക്തിപ്പെടുത്തല്‍:
    സംസ്ഥാനങ്ങള്‍ക്കു ഗ്രാന്റ് നല്‍കുക വഴി സംസ്ഥാനതലങ്ങളിലും പി.എം.സി. ശക്തിപ്പെടുത്തി. നയപരമായ തീരുമാനങ്ങളിലൂടെയുംവിപണിയില്‍ ഇടപെടല്‍ നടത്തുക വഴിയുംവിലസ്ഥിരത ഉറപ്പാക്കി.


    അളവുതൂക്ക നിയമം


    (1) ഉപഭോക്താക്കളുടെതാല്‍പര്യം സംരക്ഷിക്കുന്നതിനും ബിസിനസ്‌ചെയ്യല്‍ എളുപ്പമാക്കുന്നതിനുമായി2011 ലെ ലീഗല്‍ മെട്രോളജി (പാക്കേജ്ഡ് കമ്മോഡിറ്റീസ്) ചട്ടങ്ങള്‍ഭേദഗതിചെയ്തു ( 01-01-2018 മുതല്‍ ഇതിന് പ്രാബല്യമുണ്ട്).


    ഇ-വ്യാപാര സ്ഥലത്തു വില്‍പനക്കാരന്‍ വില്‍പനച്ചരക്കുകള്‍ പ്രദര്‍ശിപ്പിക്കുന്നത് നിയമപ്രകാരമുള്ള വെളിപ്പെടുത്തലോടുകൂടി ആയിരിക്കണം.


    സമാനമായ ചരക്കുകള്‍ക്ക് ഒന്നിലേറെചില്ലറ വില്‍പന വില ഒരാള്‍രേഖപ്പെടുത്തരുതെന്ന് നിയമത്തില്‍ പ്രത്യേകം പരാമര്‍ശിച്ചിട്ടുണ്ട്.


    വിലരേഖപ്പെടുത്തുന്ന അക്ഷരങ്ങളുടെയും അക്കങ്ങളുടെയും വലിപ്പം വര്‍ധിപ്പിച്ചു. ഉപഭോക്താവിന് എളുപ്പത്തില്‍വായിക്കാന്‍ സാധിക്കുന്നതിനാണ് ഇത്.
    അളവുപരിശോധന കൂടുതല്‍ ശാസ്ത്രീയമാക്കി.


    സാധ്യമെങ്കില്‍ ബാര്‍കോഡുംക്യു.ആര്‍.കോഡുംരേഖപ്പെടുത്തുന്നതിന് അനുമതി നല്‍കി.
    ഭക്ഷ്യവസ്തുക്കള്‍ സംബന്ധിച്ച വിവരങ്ങള്‍ രേഖപ്പെടുത്തുന്നതു ഭക്ഷ്യസുരക്ഷാ നിയമ വ്യവസ്ഥകള്‍കൂടി പാലിച്ചാണെന്ന് ഉറപ്പുവരുത്തുന്നതിനു വ്യവസ്ഥ ചെയ്തിട്ടുണ്ട്.


    ഔഷധങ്ങളായിരേഖപ്പെടുത്തപ്പെട്ടിരിക്കുന്ന ചികില്‍സാ ഉപകരണങ്ങള്‍ക്കും നിയമപ്രകാരമുള്ള രേഖപ്പെടുത്തല്‍ വേണമെന്നു വ്യവസ്ഥ ചെയ്തു.


    (2) ചരക്കുസേവന നികുതികുറച്ച സാഹചര്യത്തില്‍ 2017 ഡിസംബര്‍ 31 വരെ പുതുക്കിയചില്ലറവില്‍പന വില രേഖപ്പെടുത്തുന്നതിനുള്ള അനുമതി: 2017 ജൂലൈ ഒന്നിനു ചരക്കുസേവന നികുതി പ്രാബല്യത്തില്‍ വന്ന സാഹചര്യത്തില്‍ നേരത്തേ പാക്ക് ചെയ്ത ഉല്‍പന്നങ്ങളുടെവിലയില്‍ മാറ്റം വന്നേക്കാം. എന്നിരിക്കേ, നേരത്തേ പാക്ക് ചെയ്ത ഉല്‍പന്നങ്ങള്‍ക്ക് 2017 സെപ്റ്റംബര്‍ 30 വരെയുള്ള മൂന്നു മാസക്കാലത്തേക്ക് രേഖപ്പെടുത്തിയിരിക്കുന്ന നിലവിലുള്ള വിലയ്ക്കു പുറമേ, പുതുക്കിയചില്ലറ വില്‍പന വിലകൂടിരേഖപ്പെടുത്തുന്നതിന് ഉല്‍പാദകര്‍ക്കും പാക്കര്‍മാര്‍ക്കും ഇറക്കുമതിക്കാര്‍ക്കുംകേന്ദ്ര ഉപഭോക്തൃകാര്യ, ഭക്ഷ്യ, പൊതുവിതരണ വകുപ്പു മന്ത്രി ശ്രീ. രാംവിലാസ് പാസ്വാന്‍ അനുമതി നല്‍കിയിരുന്നു. പുതിയ സ്റ്റിക്കര്‍ പതിച്ചുവേണം ഇതുചെയ്യാന്‍.


    ഉപയോഗിക്കാതെ കിടക്കുന്ന പാക്കിങ് കവറുകളുംറാപ്പറുകളുംരേഖപ്പെടുത്തിയവിവരങ്ങളില്‍ ആവശ്യമായ തിരുത്തല്‍ വരുത്തി 2017 സെപ്റ്റംബര്‍ 30 വരെ ഉപയോഗിക്കുന്നതിന് അനുമതി നല്‍കി.


    കുറച്ചുകൂടിസമയം അനുവദിക്കണമെന്ന അപേക്ഷകള്‍ പരിഗണിച്ച്, ചരക്കുസേവന നികുതി നടപ്പാക്കിയതു നിമിത്തം നിലവില്‍ വന്ന പുതിയ ചില്ലറ വില്‍പന വില രേഖപ്പെടുത്തുന്ന സ്റ്റിക്കല്‍ പതിക്കുന്നതിലുള്ള ഇളവുകളുടെ സമയപരിധി 2018 മാര്‍ച്ച് 31 വരെ നീട്ടിക്കൊടുത്തു.


    ചരക്കുസേവന നികുതികുറയ്ക്കാന്‍ ഗവണ്‍മെന്റ് തീരുമാനിച്ച ഉല്‍പന്നങ്ങളുടെ പുതുക്കിയചില്ലറവില്‍പന വില 2018 മാര്‍ച്ച് 31 വരെ പുതിയ സ്റ്റിക്കര്‍ പതിച്ചു രേഖപ്പെടുത്താം. നേരത്തെയുള്ള ചില്ലറ വില്‍പന വില രേഖപ്പെടുത്തിയസ്റ്റിക്കര്‍ കാണത്തക്കവിധം നിലനിര്‍ത്തിവേണം പുതിയ സ്റ്റിക്കര്‍ പതിക്കാന്‍.


    2017 ജൂലൈ ഒന്നിനുശേഷം ഉല്‍പാദിപ്പിക്കപ്പെട്ടതോ പാക്ക് ചെയ്യപ്പെട്ടതോ ഇറക്കുമതിചെയ്യപ്പെട്ടതോ ആയ ഉല്‍പന്നങ്ങളില്‍പ്പെട്ടതും ചരക്കുസേവന നികുതികുറച്ച സാഹചര്യത്തില്‍വില കുറഞ്ഞതുമായ ഇനങ്ങള്‍ക്കും ഈ ഇളവ് അനുവദിച്ചു.


    (3) ബിസിനസ്‌ചെയ്യുന്നത് എളുപ്പമാക്കുന്നതിനായിലീഗല്‍ മെട്രോളജി (പാക്കേജ്ഡ് കമ്മോഡിറ്റീസ്) റൂള്‍സ്, 2011ല്‍ ചില്ലറവില്‍പനക്കായുള്ള റെഡിമെയ്ഡ് വസ്ത്രങ്ങള്‍ ഉള്‍പ്പെടില്ലന്ന അഡൈ്വസറി പുറത്തിറക്കി.


    ഒരേ ഉല്‍പന്നത്തിനു വ്യത്യസ്ത ചില്ലറവില്‍പന വില ഈടാക്കുന്നില്ലെന്ന് ഉറപ്പുവരുത്താനും ഉപഭോക്താക്കളുടെതാല്‍പര്യം സംരക്ഷിക്കുന്നതിനും ആയി സംസ്ഥാനങ്ങളിലെയുംകേന്ദ്രഭരണപ്രദേശങ്ങളിലെയുംലീഗല്‍ മെട്രോളജി കണ്‍ട്രോളര്‍മാര്‍ക്ക് അഡൈ്വസറികള്‍ നല്‍കി.


    ചികില്‍സാ ഉപകരണങ്ങള്‍ സംബന്ധിച്ചും പെട്രോള്‍, ഡീസല്‍, പാചകവാതക സിലിണ്ടര്‍ എന്നിവയുടെഅളവു സംബന്ധിച്ചുംകൃത്യത ഉറപ്പാക്കുന്നതിനും ഉപഭോക്തൃതാല്‍പര്യം സംരക്ഷിക്കപ്പെടുന്നുണ്ടെന്ന് ഉറപ്പുവരുത്താനുമായിസംസ്ഥാന ഗവണ്‍മെന്റുകള്‍ക്ക് അഡൈ്വസറികള്‍ അയച്ചു.


    2016 ലെ ബ്യൂറോഓഫ് ഇന്ത്യന്‍ സ്റ്റാന്‍ഡേര്‍ഡ്‌സ് നിയമം :


    2016 മാര്‍ച്ച് 22നു വിജ്ഞാപനം ചെയ്ത ബ്യൂറോഓഫ് ഇന്ത്യന്‍ സ്റ്റാന്‍ഡേര്‍ഡ്‌സ് നിയമംപ്രാബല്യത്തില്‍ വന്നത് 2017 ഒക്ടോബര്‍ 12നാണ്. ഇതോടെ, ബ്യൂറോഓഫ് ഇന്ത്യന്‍ സ്റ്റാന്‍ഡേര്‍ഡ്‌സിന്റെ പേര് നാഷണല്‍ സ്റ്റാന്‍ഡേര്‍ഡ്‌സ് അതോറിറ്റിഓഫ് ഇന്ത്യ എന്നായി. നിയമത്തിലെ വ്യവസ്ഥകള്‍ ബിസിനസ്‌ചെയ്യുന്നത് എളുപ്പമാക്കുന്നതുംമെയ്ക്ക് ഇന്‍ ഇന്ത്യ പ്രസ്ഥാനത്തിന് സഹായകമായിത്തീരുന്നതും ആണ്. 2017 ഒക്ടോബര്‍ 13ന് ബ്യൂറോഓഫ് ഇന്ത്യന്‍ സ്റ്റാന്‍ഡേര്‍ഡ്‌സ് റൂള്‍സ്, 2017 വിജ്ഞാപനം ചെയ്യപ്പെട്ടു.


    ഉപഭോക്തൃസംരക്ഷണ വിഭാഗം:
    1. പുതിയ വിപണിവ്യവസ്ഥയെതിരിച്ചറിയാന്‍ ഉപഭോക്താക്കളെശാക്തീകരിക്കുക എന്ന പ്രമേയത്തോടുകൂടി യു.എന്‍.സി.ടി.എ.ഡിയുടെ സഹകരണത്തോടെ രാജ്യാന്തര ഉപഭോക്തൃസംരക്ഷണ സമ്മേളനം 2017 ഒക്‌ടോബര്‍ 26, 27 തീയതികളില്‍ ന്യൂഡെല്‍ഹിയില്‍ നടന്നു. കിഴക്കുംതെക്കുംതെക്കുകിഴക്കന്‍ ഏഷയിലും നിന്നുള്ള രാജ്യങ്ങളുടെ പ്രതിനിധികള്‍ സംബന്ധിച്ചു.
    2. നിലവിലുള്ള നിയമം ശക്തിപ്പെടുത്തുകയും ഉപഭോക്താക്കളുടെ പരാതികള്‍ വേഗത്തില്‍തീര്‍പ്പാക്കുകയും ഉപഭോക്താക്കളെശാക്തീകരിക്കുകയുംവിപണിയില്‍ വരുന്ന മാറ്റത്തിനനുസരിച്ചു നിയമങ്ങള്‍ പരിഷ്‌കരിക്കുകയും വഴി ഉപഭോക്തൃസംരക്ഷണ ബില്‍, 2017 പാര്‍ലമെന്റില്‍ അവതരിപ്പിക്കുന്നതിനു കേന്ദ്ര ഗവണ്‍മെന്റ് അനുമതി നല്‍കി.


    AKA/MRD
    

    
    (Release ID: 1516938) Visitor Counter : 13