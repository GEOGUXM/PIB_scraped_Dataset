      വനിതാ, ശിശു വികസന മന്ത്രാലയം

      വിവിധ മേഖലകളില്‍ കഴിവുതെളിയിച്ച 112 വനികള്‍ക്ക് ആദരം
      Posted On: 18 JAN 2018 3:07PM by PIB Thiruvananthpuram


    വിവിധ മേഖലകളില്‍ തങ്ങളുടെ കഴിവുതെളിയിച്ച രാജ്യത്തെ 112 വനിതകളെ ഈ മാസം 20 ന് (2018 ജനുവരി 20) ന്യൂഡല്‍ഹിയില്‍ നടക്കുന്ന ചടങ്ങില്‍ രാഷ്ട്രപതി ആദരിക്കും. കേന്ദ്ര വനിതാ ശിശുവികസന മന്ത്രാലയമാണ് 'പ്രഥമ വനിതകള്‍' എന്ന പേരില്‍ ഇവരെ തെരഞ്ഞെടുത്തത്.


    തങ്ങളുടെ മേഖലയില്‍ ആദ്യമായി ആ സ്ഥാനത്തെത്തുന്ന വനിതകളാണിവര്‍. രാഷ്ട്രപതിഭവനില്‍ നടക്കുന്ന ചടങ്ങില്‍കേന്ദ്ര വനിതാ, ശിശുവികസന മന്ത്രി ശ്രീമതി. മനേകാഗാന്ധി, വാര്‍ത്താ വിതരണ പ്രക്ഷേപണ മന്ത്രി ശ്രീമതി. സ്മൃതി ഇറാനി എന്നിവര്‍ പങ്കെടുക്കും. ദൂരദര്‍ശന്‍ ന്യൂസും ഫേസ്ബുക്കുംകേന്ദ്ര വനിതാ ശിശുവികസന മന്ത്രാലയത്തോടൊപ്പം ഈ ഉദ്യമത്തില്‍ പങ്കാളികളാണ്.


    മലയാളികളായ പി.ടി ഉഷ, കെ. എസ്. ചിത്ര, ടെസ്സി തോമസ്, മേരി പുന്നന്‍ ലൂക്കോസ്(മരണാനന്തരം), ജസ്റ്റിസ് ഫാത്തിമാ ബീവി, ധന്യാ മേനോന്‍, അനിലാ ജേക്കബ്, കലാമണ്ഡലം ഹേമലത, രാധിക മേനോന്‍, ക്യാപ്റ്റന്‍. ശോഭ കെ. മാണി തുടങ്ങിയവര്‍ തെരഞ്ഞെടുക്കപ്പെട്ടിട്ടുണ്ട്.


    
    AM/MRD

    
    
    (Release ID: 1517188) Visitor Counter : 9