      ധനകാര്യ മന്ത്രാലയം

      ഗ്രാമീണമേഖലയിലെ ശുചിത്വ പരിപാലനത്തില്‍ വന്‍ വര്‍ദ്ധന
      Posted On: 29 JAN 2018 5:56PM by PIB Thiruvananthpuram


    സ്വച്ഛ് ഭാരത് മിഷന്‍ ആരംഭിച്ചതോടെ ഗ്രാമീണ ഇന്ത്യയിലെ ശുചിത്വപരിപാലനത്തില്‍ വലിയ വര്‍ദ്ധനയുണ്ടായതായി കേന്ദ്ര ധനമന്ത്രി ശ്രീ അരുണ്‍ ജെയ്റ്റ്‌ലി പാര്‍ലമെന്റില്‍ സമര്‍പ്പിച്ച 2017-18 വര്‍ഷത്തെ സാമ്പത്തിക സര്‍വ്വേ പറയുന്നു. 2014ല്‍ 39 ശതമാനമായിരുന്ന ശുചിത്വസംവിധാനങ്ങള്‍ 2018 ആയപ്പോള്‍ 76 ശതമാനത്തിലെത്തി.


    
    ഗ്രാമീണമേഖലയില്‍ വെളിയിടങ്ങളില്‍ വിസര്‍ജ്ജനം നടത്തുന്നവരുടെ എണ്ണം 2014-ഒക്‌ടോബറില്‍ 55 കോടിയായിരുന്നത് 2018 ജനുവരിയില്‍ 25 കോടിയായി കുറഞ്ഞു. ഇതുവരെ ഇന്ത്യയിലെ 296 ജില്ലകളേയും 307,349 ഗ്രാമങ്ങളെയും വെളിയിട വിസര്‍ജ്ജനമുക്തമായി പ്രഖ്യാപിച്ചു കഴിഞ്ഞു. എട്ടു സംസ്ഥാനങ്ങളും രണ്ടു കേന്ദ്രഭരണപ്രദേശങ്ങളും പൂര്‍ണ്ണമായും വെളിയിടമുക്തമായവയാണ്. നാഷണല്‍ സാമ്പിള്‍ സര്‍വേയും ക്വാളിറ്റി കൗണ്‍സില്‍ ഓഫ് ഇന്ത്യയും നടത്തിയ സര്‍വ്വേ പ്രകാരം 2016ലും 2017ലും ഇന്ത്യയിലെ 90 ശതമാനം ആള്‍ക്കാരും ശൗചാലയം ഉപയോഗിക്കുന്നുണ്ട്.
    #േ#േ
    വെളിയിടങ്ങളില്‍ വിസര്‍ജ്ജനം നടത്തുന്നവരില്‍ വലിയ കുറവുണ്ടായിയെന്ന സര്‍വേ ഫലം തൃപ്തി നല്‍കുന്നതാണ്. ഇത് ആരോഗ്യ സാമ്പത്തിക മേഖലകളില്‍ വലിയ പ്രത്യാഘാതങ്ങള്‍ക്ക് വഴിവയ്ക്കുന്നതുമാണ്. ശൗചാലയമുണ്ടെങ്കില്‍ ഗ്രാമീണ മേഖലയിലെ ഒരു കുടുംബത്തിന് പ്രതിവര്‍ഷം 50,000 രൂപ ലാഭിക്കാനാകുമെന്ന് യുണിസെഫ് വിലയിരുത്തിയിട്ടുണ്ട്.
    RS MRD –86

    
    
    (Release ID: 1518221) Visitor Counter : 10