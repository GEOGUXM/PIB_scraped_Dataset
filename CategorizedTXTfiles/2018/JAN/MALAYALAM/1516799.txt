      PIB Headquarters

      കേന്ദ്ര ലളിതാ കലാ അക്കാദമി പുരസ്‌കാരങ്ങള്‍ പ്രഖ്യാപിച്ചു; പുരസ്‌കാര ജേതാക്കളില്‍ കേരളത്തിന്‍ നിന്ന് പ്രദീപ് പ്രതാപും കുമാരന്‍ കെ.ആറും
      Posted On: 15 JAN 2018 5:57PM by PIB Thiruvananthpuram


    കുമാരന്‍ കെ.ആര്‍


    പ്രദീപ് പ്രതാപ്


    കേന്ദ്ര ലളിതാ കലാ അക്കാദമിയുടെ പതിനഞ്ചാമത് ദേശീയ പുരസ്‌കാരങ്ങള്‍ പ്രഖ്യാപിച്ചു. 70 ാം സ്വാതന്ത്ര്യദിനാഘോഷത്തോടനുബന്ധിച്ച് രണ്ട് വിഭാഗങ്ങളിലായാണ് പുരസ്‌കാരങ്ങള്‍ നല്‍കുന്നത്. 30 മുതല്‍ 50 വയസ്സുവരെ പ്രായമുള്ളവരുടെ വിഭാഗത്തില്‍ 15 പേരെയാണ് പുരസ്‌കാരത്തിനായി തെരഞ്ഞെടുത്തത്. ഇതില്‍ കേരളത്തില്‍ നിന്നുള്ള പ്രദീപ് പ്രതാപ് (കോട്ടയം) ഉള്‍പ്പെടുന്നു. 50 വയസ്സിനു മുകളില്‍ പ്രായമുള്ളവരുടെ വിഭാഗത്തില്‍ 5 പേരെയാണ് പുരസ്‌കാരത്തിനായി തെരഞ്ഞെടുത്തത്. അങ്കമാലിയില്‍ നിന്നുള്ള കുമാരന്‍ കെ.ആര്‍ ആണ് ഈ വിഭാഗത്തില്‍ നിന്ന് പുരസ്‌കാരത്തിനര്‍ഹനായ മലയാളി.


    പുരസ്‌കാരത്തിനര്‍ഹരായവരുടെ സൃഷ്ടികള്‍ കേന്ദ്ര ലളിത കലാ അക്കാദമിയുടെ 59ാമത് ദേശീയ കലാ പ്രദര്‍ശനത്തില്‍ (നാഷണല്‍ എക്‌സിബിഷന്‍ ഓഫ് ആര്‍ട്‌സില്‍) പ്രദര്‍ശിപ്പിക്കും. പെയിന്റിംഗുകള്‍, ശില്‍പ്പങ്ങള്‍, ഗ്രാഫിക്‌സ്, ഫോട്ടോഗ്രാഫുകള്‍, വരകള്‍, ഇന്‍സ്റ്റലേഷന്‍, മള്‍ട്ടി മീഡിയ എന്നിവയാണ് ദേശീയ കലാ പ്രദര്‍ശനത്തിലുണ്ടാവുക.


    വിവിധ വിഭാഗങ്ങളിലായി 172 സൃഷ്ടികളാണ് ദേശീയ കലാ പ്രദര്‍ശനത്തിന് തെരഞ്ഞെടുക്കപ്പെട്ടിട്ടുള്ളത്. ഇതില്‍ നിന്നാണ് ജൂറി പുരസ്‌കാര ജേതാക്കളെ പ്രഖ്യാപിച്ചത്.


    ബോസ് കൃഷ്ണമാചാരി, മനു പരേഖ്, കെ.എസ് രാധാകൃഷ്ണന്‍, അദ്വൈത ഗഡനായക്, ജ്യോതി ഭട്ട്, എല്‍.എന്‍ താല്ലൂര്‍, എന്‍.പുഷ്പമാല എന്നിവര്‍ ദേശീയ കലാ പ്രദര്‍ശനത്തിലെ പ്രത്യേക ക്ഷണിതാക്കളില്‍ ഉള്‍പ്പെടുന്നു.

    AM MRD –57


    

    
    (Release ID: 1516799) Visitor Counter : 14