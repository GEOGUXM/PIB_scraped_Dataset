      PIB Headquarters

      ഫീല്‍ഡ് പബ്ലിസിറ്റി ഡയറക്ടറേറ്റിന്റെ പ്രത്യേക ജനസമ്പര്‍ക്ക പരിപാടിയും ശുചിത്വറാലിയും കോട്ടയം ജില്ലയില്‍
      Posted On: 19 JAN 2018 7:24PM by PIB Thiruvananthpuram


    കേന്ദ്ര ഗവണ്‍മെന്റിന്റെവിവിധ പദ്ധതികളെ ക്കുറിച്ചുള്ള ബോധവത്കരണത്തിനായി കേന്ദ്ര വാര്‍ത്താവിതരണ പ്രക്ഷേപണ മന്ത്രാലയത്തിന് കീഴിലുള്ളഫീല്‍ഡ് പബ്ലിസിറ്റി ഡയറക്ടറേറ്റ്‌ കോട്ടയം ജില്ലയിലെ പാലാക്കടുത്തുള്ളളാലത്ത് ഈ മാസം 23 ന് (2018 ജനുവരി 23) പ്രത്യേക ജനസമ്പര്‍ക്ക പരിപാടി സംഘടിപ്പിക്കും. രാവിലെ 10.30 ന് പ്രവിത്താനത്തുള്ള ളാലംബ്ലോക്ക് പഞ്ചായത്ത് ഹാളില്‍വെച്ച് ബ്ലോക്ക് പഞ്ചായത്ത് പ്രസിഡന്റ് ശ്രീ. ജോര്‍ജ്ജ് അഗസ്റ്റിന്‍ നടയത്ത് പരിപാടി ഉദ്ഘാടനം ചെയ്യും. ഇതിന് മുന്നോടിയായിരാവിലെ 9.30 ന് സംഘടിപ്പിക്കുന്ന ശുചിത്വ ഭാരത റാലി കോട്ടയംജില്ലാ പഞ്ചായത്ത് പ്രസിഡന്റ് ശ്രീ. സക്കറിയാസ്‌കുതിരവേലി ഫ്‌ളാഗ്ഓഫ് ചെയ്യും. ശുചിത്വ ഭാരത യഞ്ജത്തിന്റെ സന്ദേശങ്ങളടങ്ങുന്ന പ്ലക്കാര്‍ഡുകളേന്തിയായിരിക്കും റാലി.


    ശുചിത്വ ഭാരത യജ്ഞം, പ്രധാനമന്ത്രി ജീവന്‍ ജ്യോതി ബീമാ യോജന, പ്രധാനമന്ത്രി ജീവന്‍ സുരക്ഷാ ബീമാ യോജന, അടല്‍ പെന്‍ഷന്‍ യോജന, എന്നിവയെക്കുറിച്ച് ബോധവത്കരണ ക്ലാസുകളും, പ്രശ്‌നോത്തരി മത്സരവും സംഘടിപ്പിക്കും.


    AM/MRL

    
    
    (Release ID: 1517376) Visitor Counter : 2