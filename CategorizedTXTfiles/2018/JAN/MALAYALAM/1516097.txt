      പ്രധാനമന്ത്രിയുടെ ഓഫീസ്‌

      പ്രമുഖ സാമ്പത്തിക ശാസ്ത്രജ്ഞരുമായും വിദഗ്ദ്ധരുമായും പ്രധാനമന്ത്രി ആശയവിനിമയം നടത്തും
      Posted On: 09 JAN 2018 7:12PM by PIB Thiruvananthpuram


    

    പ്രധാനമന്ത്രി ശ്രീ. നരേന്ദ്ര മോദി പ്രമുഖപ്രമുഖ സാമ്പത്തിക ശാസ്ത്രജ്ഞരുമായും, വിവിധ മേഖലകളില്‍ രാജ്യത്തൊട്ടാകയുള്ള വിദഗ്ദ്ധരുമായും നാളെ ന്യൂഡല്‍ഹിയില്‍ നിതി ആയോഗില്‍ ആശയവിനിമയം നടത്തും. 'സാമ്പത്തിക നയം : മുന്നോട്ടുള്ള പാത'എന്ന വിഷയത്തില്‍ പ്രധാനമന്ത്രിയുമായുള്ള ആശയ വിനിമയത്തിന് നിതി ആയോഗ് ആണ് പ്രമുഖസാമ്പത്തിക ശാസ്ത്രജ്ഞര്‍മാരെയും,വിദഗ്ദ്ധരെയും ക്ഷണിച്ചിട്ടുള്ളത്. കൃഷിയും ഗ്രാമ വികസനവും, നഗര വികസനം, അടിസ്ഥാന സൗകര്യങ്ങളും കണക്ടിവിറ്റിയും, തൊഴില്‍, നിര്‍മ്മാണം, കയറ്റുമതി, ആരോഗ്യം വിദ്യാഭ്യാസം മുതലായ വിഷയങ്ങളിലായിരിക്കുംചര്‍ച്ചകള്‍ പ്രധാനമായും കേന്ദ്രീകരിക്കുക.


    കേന്ദ്ര മന്ത്രിമാരായ ശ്രീ. അരുണ്‍ ജെയ്റ്റ്‌ലി, ശ്രീ. നിതിന്‍ ഗഡ്ക്കരി, ശ്രീ. രാധാ മോഹന്‍ സിംഗ്, സഹമന്ത്രി ശ്രീ. റാവു ഇന്ദ്രജിത്ത് സിംഗ് എന്നിവരും നിതി ആയോഗിന്റെ വൈസ് ചെയര്‍മാന്‍, സി.ഇ.ഒ. മുതിര്‍ന്ന ഗവണ്‍മെന്റ് ഉദ്യോഗസ്ഥര്‍ തുടങ്ങിയവര്‍ യോഗത്തില്‍ സംബന്ധിക്കും.


    പ്രധാനമന്ത്രി വിഭാവനം ചെയ്യുന്ന നവ ഇന്ത്യയിലേയ്ക്ക് സാമ്പത്തിക നയങ്ങളുടെ മുന്നോട്ട് ഉള്ള പാതയെ കുറിച്ച് രാജ്യമെമ്പാടുമുള്ള വിദഗ്ദ്ധരുടെ കാഴ്ചപ്പാട് പങ്കിടുന്നതിനായിരിക്കും ചര്‍ച്ചയില്‍ ഊന്നല്‍ നല്‍കുക.
    ND/MRD

    
    
    (Release ID: 1516097) Visitor Counter : 7