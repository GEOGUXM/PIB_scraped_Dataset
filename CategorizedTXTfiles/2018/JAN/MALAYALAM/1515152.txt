      ആരോഗ്യ, കുടുംബക്ഷേമ മന്ത്രാലയം

      ഫാസ്റ്റ് ഫുഡുകള്‍ക്ക് അപായ സൂചനാ ലേബലുകള്‍ നിര്‍ബന്ധമാക്കും
      Posted On: 02 JAN 2018 6:43PM by PIB Thiruvananthpuram


    ഭക്ഷ്യ വസ്തുക്കളില്‍ കൊഴുപ്പ്, പഞ്ചസാര, ഉപ്പ് എന്നിവയുടെ ഉയര്‍ന്ന തോത് മൂലമുണ്ടാകുന്ന ആരോഗ്യ പ്രശ്‌നങ്ങള്‍ പരിഹരിച്ച് ദേശീയ ഭക്ഷ്യ സുരക്ഷാ ഗുണനിലവാര അതോറിറ്റി (എഫ്.എസ്.എസ്.എ.ഐ) ഭക്ഷ്യ വസ്തുക്കളുടെ ലേബലിംഗ് ചട്ടങ്ങള്‍ നവീകരിക്കാന്‍ തീരുമാനിച്ചു. കേന്ദ്ര ആരോഗ്യ കുടുംബക്ഷേമ സഹമന്ത്രി ശ്രീ. അശ്വനി കുമാര്‍ ചൗബെ രാജ്യസഭയില്‍ രേഖാമൂലം നല്‍കിയ മറുപടിയില്‍ അറിയിച്ചതാണിത്. ഭക്ഷ്യവസ്തുക്കളിലടങ്ങിയിട്ടുള്ള മൊത്തം കൊഴുപ്പ്, ചേര്‍ത്തിട്ടുള്ള പഞ്ചസാര, ഉപ്പ്, പൂരിത കൊഴുപ്പ്, ലഭിക്കാവുന്ന ഊര്‍ജ്ജം മുതലായവ പാക്കിംഗിന്റെ മുന്‍വശത്തുള്ള ലേബലില്‍ കാണിച്ചിരിക്കുന്നത് നിര്‍ബന്ധമാക്കും.


    2006 ലെ ഭക്ഷ്യ സുരക്ഷാ ഗുണനിലവാര നിയമത്തില്‍ ഫാസ്റ്റ് ഫുഡ് എന്നതിനെ പ്രത്യേകമായി നിര്‍വ്വചിച്ചിട്ടില്ല. അതിനാലാണ് ഭക്ഷ്യവസ്തുക്കളിലെ അമിതമായ കൊഴുപ്പ്, പഞ്ചസാര, ഉപ്പ് എന്നിവ മൂലമുള്ള ആരോഗ്യ പ്രശ്‌നങ്ങള്‍ പരിഹരിക്കുന്നതിന് എഫ്.എസ്.എസ്.എ.ഐ. ഒരു വിദഗ്ദ്ധ സമിതിയെ നിയോഗിച്ചത്. ഈ സമിതിയുടെ റിപ്പോര്‍ട്ട് പൊതുജനങ്ങളുടെ അറിവിലേയ്ക്കായി എഫ്.എസ്.എസ്.എ.ഐ. വെബ്‌സൈറ്റായ www.fssai.gov.in ല്‍ പ്രസിദ്ധീകരിച്ചിട്ടുണ്ട്.
    ND MRD – 991

    
    
    (Release ID: 1515152) Visitor Counter : 10