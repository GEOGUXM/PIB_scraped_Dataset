      വാര്‍ത്താവിതരണ പ്രക്ഷേപണ മന്ത്രാലയം

      ഗോവ അന്താരാഷ്ട്ര ചലച്ചിത്ര മേളയുടെ നടത്തിപ്പ് പാര്‍ലമെന്ററി കൂടിയാലോചനാ സമിതി വിശകലനം ചെയ്തു
      Posted On: 05 JAN 2018 12:57PM by PIB Thiruvananthpuram


    

    2017 ഡിസംബറില്‍ ഗോവയില്‍ നടന്ന ഇന്ത്യ അന്താരാഷ്ട്ര ചലച്ചിത്ര മേളയ്ക്കു വേണ്ടി നടത്തിയ പരിശ്രമങ്ങള്‍ വിശകലനം ചെയ്യാനും അടുത്ത ചലച്ചിത്ര മേള കൂടുതല്‍ മെച്ചപ്പെടുത്താനായി സ്വീകരിക്കേണ്ട നടപടികള്‍ ചര്‍ച്ച ചെയ്യാനുമായി കേന്ദ്ര വാര്‍ത്താ വിതരണ പ്രക്ഷേപണമന്ത്രാലയത്തിന്റെ പാര്‍ലമെന്ററി കൂടിയാലോചനാ ഇന്ന് ന്യൂ ഡല്‍ഹിയില്‍ യോഗം ചേര്‍ന്നു.


    2017 ലെ മേളയുടെ നടത്തിപ്പിനായി മന്ത്രാലയം കൈക്കൊണ്ട നടപടികള്‍ കേന്ദ്ര മന്ത്രിശ്രീമതി സ്മൃതി ഇറാനി സമിതിയെ ധരിപ്പിച്ചു. ഇത്തവണ ചലച്ചിത്ര മേഖലയുമായി ബന്ധപ്പെട്ട എല്ലാ കമ്മിറ്റികളും വിപുലീകരിച്ചതായി ശ്രീമതി സ്മൃതി ഇറാനി ചൂണ്ടിക്കാട്ടി. സ്റ്റിയറിംഗ് കമ്മിറ്റിയും പ്രിവ്യൂ കമ്മിറ്റിയും വലിയ തോതില്‍ വിപുലീകരിച്ചു. ഇതാദ്യമായി ഐ.എഫ്.എഫ്.ഐ ടൊറോന്റോ, വെനീസ് ചലച്ചിത്ര മേളകളുമായി ഔദ്യോഗികമായി സഹകരിച്ചു.


    ചലച്ചിത്ര മേഖലയില്‍ പ്രാദേശിക ചലച്ചിത്രങ്ങള്‍ക്ക് കൂടുതല്‍ പ്രാതിനിധ്യം നല്‍കണമെന്ന് സമിതിയംഗങ്ങള്‍ ആവശ്യപ്പെട്ടു. 2017 ലെ മേളയിലെ ചലച്ചിത്രങ്ങളുടെ തെരഞ്ഞെടുപ്പിനെയും ചലച്ചിത്ര സമൂഹത്തിന്റെ വലിയ തോതിലുള്ള പങ്കാളിത്തത്തെയും സമിതിയംഗങ്ങള്‍ അഭിനന്ദിച്ചു. സാമൂഹിക പ്രതിബദ്ധതയുള്ള കിസാന്‍ ചലച്ചിത്ര മേളകള്‍ പോലെയുള്ളവ സംഘടിപ്പിക്കാന്‍ അംഗങ്ങള്‍ ആവശ്യപ്പെട്ടു.
    AM/MRD

    
    
    (Release ID: 1515892) Visitor Counter : 5