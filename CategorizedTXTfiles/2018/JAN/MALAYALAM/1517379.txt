      ആരോഗ്യ, കുടുംബക്ഷേമ മന്ത്രാലയം

      പ്രധാനമന്ത്രി സുരക്ഷിത മാതൃത്വ പദ്ധതി പ്രകാരം പ്രസവത്തിന് മുമ്പുള്ള പരിശോധനകളുടെ എണ്ണം ഒരു കോടി കവിഞ്ഞു
      Posted On: 19 JAN 2018 7:29PM by PIB Thiruvananthpuram


    പ്രധാനമന്ത്രി സുരക്ഷിത മാതൃത്വ പദ്ധതി പ്രകാരം രാജ്യത്ത് പ്രസവത്തിന് മുമ്പുള്ള പരിശോധനകളുടെ എണ്ണം ഒരു കോടി കവിഞ്ഞതായി കേന്ദ്ര ആരോഗ്യ കുടുംബക്ഷേമവകുപ്പ് മന്ത്രി ശ്രീ. ജെ.പി. നദ്ദ അറിയിച്ചു. രാജ്യമൊട്ടാകെയുള്ള ഗര്‍ഭിണികള്‍ക്ക് ഓരോ മാസവും ഒന്‍പതാം തീയതി സമഗ്രവും, ഗുണനിലവാരമുള്ളതുമായ പ്രസവ പൂര്‍വ്വ പരിശോധന ലക്ഷ്യമിട്ടുകൊണ്ട് 2016 ലാണ് പദ്ധതി ആരംഭിച്ചത്. ഒന്‍പത് മാസത്തെ പ്രസവകാലത്തിന്റെ പ്രതീകമായി ഓരോ മാസത്തെയും ഒന്‍പതാം തീയതി ഗര്‍ഭിണികള്‍ക്കായി സമര്‍പ്പിക്കണമെന്ന് പ്രധാനമന്ത്രിയുടെ കാഴ്ചപ്പാടിന്റെ അടിസ്ഥാനത്തിലാണ് പദ്ധതി ജന്മം കൊണ്ടത്.


    ഉന്നതാധികാര സമിതി ഇല്ലാത്ത സംസ്ഥാനങ്ങളില്‍ മഹാരാഷ്ട്രയും ഉന്നതാധികാരമുള്ള സമിതികളില്‍ മഹാരാഷ്ട്രയുമാണ് ഏറ്റവുമധികം ഗര്‍ഭിണികളുടെ പരിശോധന നടന്നത്. പ്രത്യേക ശ്രദ്ധ ആവശ്യമുണ്ടെന്ന് കേന്ദ്ര ആരോഗ്യമന്ത്രാലയം കണ്ടെത്തിയ ജില്ലകളില്‍ 25 ലക്ഷത്തിലധികം ചെക്കപ്പുകള്‍ നടക്കുകയുണ്ടായി. പരിശോധനയില്‍ അപകടകരമായ ഗര്‍ഭാവസ്ഥ കണ്ടെത്തിയ 5.50 ലക്ഷം ഗര്‍ഭിണികളെ കൂടുതല്‍ വിദഗ്ദ്ധ ചികിത്സയ്ക്കായി റെഫര്‍ ചെയ്തു. പ്രസവത്തോടെയുള്ള മരണത്തില്‍ നിന്ന് അമ്മമാരെയും, നവജാത ശിശുക്കളെയുംരക്ഷിക്കുന്നതിലേയ്ക്കുള്ള ആദ്യ ചുവട് വയ്പ്പാണ് ഇത്.
    ND/MRD

    
    
    (Release ID: 1517379) Visitor Counter : 13