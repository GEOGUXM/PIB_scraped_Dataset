      കുടിവെള്ള, ശുചീകരണ മന്ത്രാലയം

      3 ലക്ഷം ഗ്രാമങ്ങളും 300 ജില്ലകളും, 10 സംസ്ഥാനങ്ങളും വെളിയിട വിസര്‍ജ്ജന മുക്തമായി; ശുചിത്വ ഭാരത യജ്ഞത്തിനു കീഴില്‍ 6 കോടി ശൗചാലയങ്ങള്‍ നിര്‍മ്മിച്ചു
      Posted On: 24 JAN 2018 6:34PM by PIB Thiruvananthpuram


    രാജ്യത്ത് ശുചിത്വ ഭാരത യജ്ഞത്തിനു കീഴില്‍ ഇതുവരെ 6 കോടിയിലേറെ ശൗചാലയങ്ങളുടെ നിര്‍മ്മാണം പൂര്‍ത്തിയായി. ശൗചാലയങ്ങളുടെ ഉപയോഗം സംബന്ധിച്ച് ക്വാളിറ്റി കൗണ്‍സില്‍ ഓഫ് ഇന്ത്യയും, ദേശീയ സാമ്പിള്‍ സര്‍വേ സംഘടനയും നടത്തിയ രണ്ടു സ്വതന്ത്ര സര്‍വ്വേകള്‍ യഥാക്രമം 91 ശതമാനവും 95 ശതമാനവുമാണെന്ന് കണ്ടെത്തി.
    കേരളമുള്‍പ്പെടെയുള്ള 10 സംസ്ഥാനങ്ങളില്‍ 3 ലക്ഷം ഗ്രാമങ്ങളും 300 ജില്ലകളും വെളിയിട വിസര്‍ജ്ജന വിമുക്തമായി പ്രഖ്യാപിക്കപ്പെട്ടിട്ടുണ്ട്. ഈ വര്‍ഷം മാര്‍ച്ചോടെ 15 സംസ്ഥാനങ്ങള്‍ കൂടി വെളിയിട വിസര്‍ജ്ജന വിമുക്തമായി പ്രഖ്യാപിക്കുമെന്ന് കേന്ദ്ര കുടിവെള്ള, ശുചിത്വ സെക്രട്ടറി ശ്രീ.പരമേശ്വരന്‍ അയ്യര്‍ ന്യൂഡല്‍ഹിയില്‍ അറിയിച്ചു. ഈ പുരോഗതിയുടെ വെളിച്ചത്തില്‍ അടുത്ത വര്‍ഷം ഒക്‌ടോബറോടെ രാജ്യമൊട്ടാകെ വെളിയിട വിസര്‍ജ്ജന വിമുക്തമായി പ്രഖ്യാപിക്കാനാവുമെന്ന് അദ്ദേഹം പറഞ്ഞു.
    ND MRD

    
    
    (Release ID: 1517774) Visitor Counter : 13