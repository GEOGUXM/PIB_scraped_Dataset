      ആരോഗ്യ, കുടുംബക്ഷേമ മന്ത്രാലയം

      ആദ്യ ഡിജിറ്റല്‍ ഓണ്‍ലൈന്‍ ഓങ്കോളജി ട്യൂട്ടോറിയല്‍ നിലവില്‍ വന്നു
      Posted On: 04 JAN 2018 6:13PM by PIB Thiruvananthpuram


    കേന്ദ്ര ആരോഗ്യമന്ത്രാലയത്തിന്റെ സഹകരണത്തോടെ ടാറ്റാ മെമ്മോറിയല്‍ സെന്റര്‍ രൂപം നല്‍കിയ രാജ്യത്തെ ആദ്യ ഡിജിറ്റല്‍ ഓണ്‍ലൈന്‍ ഓങ്കോളജി ട്യൂട്ടോറിയല്‍ കേന്ദ്ര ആരോഗ്യ കുടുംബക്ഷേമ സെക്രട്ടറി ശ്രീമതി പ്രീതി സുതന്‍ ഉദ്ഘാടനം ചെയ്തു. വിവിധതരം കാന്‍സറുകളുടെ മുന്‍കൂട്ടിയുള്ള കണ്ടെത്തലുകള്‍, പ്രതിരോധ മാര്‍ഗങ്ങള്‍, പാലിയേറ്റീവ് ചികിത്സ, കാന്‍സര്‍ രോഗികളുടെ പുനരധിവാസം എന്നിവയെ കുറിച്ച് രാജ്യത്തുടനീളമുള്ള ഡോക്ടര്‍മാര്‍ക്ക് പരിശീലനം നല്‍കുകയാണ് ഓങ്കോളജി ട്യൂട്ടോറിയല്‍ പരമ്പരയുടെ ലക്ഷ്യം.

    സംസ്ഥാന ഗവണ്‍മെന്റുകളുടെ സഹകരണത്തോടെ ടാറ്റാ മെമ്മോറിയല്‍ സെന്റര്‍ രാജ്യത്താകമാനം നടപ്പിലാക്കുന്ന ദേശീയ പദ്ധതിയുടെ ഭാഗമാണിത്. കാന്‍സര്‍ രോഗത്തിന്റെ വിവിധ വശങ്ങളെ ആസ്പദമാക്കിയുള്ള മോഡ്യൂളുകളടങ്ങുന്ന ഏഴ് ആഴ്ചത്തെ പരിപാടിയാണ് തയ്യാറാക്കിയിട്ടുള്ളത്. നാല്‍പ്പതിലധികം വീഡിയോ ലക്ച്ചറുകള്‍, കേസ് സ്റ്റഡികള്‍, രോഗനിര്‍ണ്ണയത്തിനുള്ള ചോദ്യാവലികള്‍ ടാറ്റാ മെമ്മോറിയല്‍ ആശുപത്രിയിലെ
    വിദഗ്ദ്ധരുമായി ആശയവിനിമയം മുതലായവ ഉള്‍പ്പെടുന്ന 14 മണിക്കൂറിന്റെ സമഗ്ര ഇ-ലേണിംഗ് പരിപാടിയാണിത്. താഴെ കൊടുത്തിട്ടുള്ള ലിങ്കില്‍ ഈ കോഴ്‌സ് ലഭ്യമാണ്: https://www.omnicuris.com/academics/advanced-clinical-oncology
    ND MRD –25
    ***

    
    
    (Release ID: 1515611) Visitor Counter : 11