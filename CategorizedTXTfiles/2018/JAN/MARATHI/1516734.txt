      सांस्कृतिक मंत्रालय

      एशियाटिक सोसायटीला राष्ट्रीय महत्व देण्यासाठी प्रयत्न-डॉ. महेश शर्मा
      Posted On: 15 JAN 2018 5:52PM by PIB Mumbai


      मुंबई 15 जानेवारी 201 8


      मुंबईच्या एशियाटिक सोसायटीच्या वेब पोर्टलचे उद्‌घाटन केंद्रीय सांस्कृतिक राज्यमंत्री डॉ. महेश शर्मा यांच्या हस्ते आज करण्यात आले.


      भारताचा सांस्कृतिक वारसा जतन आणि संवर्धित करीत विकासाच्या मार्गावरुन देशाला पुढे नेण्याचा दृष्टीकोन पंतप्रधान नरेंद्र मोदी यांचा आहे. पंतप्रधानांचे हे ‘व्हिजन’ लक्षात घेऊन सांस्कृतिक खात्याचा मंत्री म्हणून एशियाटिक सोसायटीसारख्या जुन्या संस्थांना मी भेट देत आहे. या संस्थेमध्ये प्राचीन हस्तलिखिते, जुने दुर्मिळ ग्रंथ आणि विविध प्रकारची नकाशे, मानचिन्हे यांचे ज्या प्रकारे जतन केले जात आहे त्याला आपला पाठिंबा असल्याचे सांगून हा दुर्मिळ ठेवा पुढच्या पिढीसाठी खूप अमूल्य ठरणार असल्याचे मत व्यक्त केले.


      एशियाटिक सोसायटीचे अध्यक्ष विनय सहस्त्रबुद्धे यांचे यावेळी भाषण झाले. एखाद्या केंद्रीय मंत्र्याने या संस्थेला भेट देण्याची सोसायटीच्या इतिहासातली ही पहिलीच घटना आहे, असे सहस्त्रबुद्धे यांनी सांगितले. दुर्मिळ ग्रंथ, पुस्तकांचे जतन कशा प्रकारे संस्था करते, त्याच्या प्रक्रियेची माहितीही त्यांनी यावेळी दिली. या प्राचीन ग्रंथालयाचे डिजिटायझेशन (अंकीकरण) करण्यात येत आहे. आज त्याचाच भाग म्हणून संस्थेच्या वेब पोर्टलचे उद्‌घाटन करण्यात आले आहे. मात्र एशियाटिक सोसायटीला यासाठी निधीची कमतरता भासत असल्याचे त्यांनी यावेळी नमूद केले.


      पार्श्वभूमी


      ज्येष्ठ प्रतिष्ठित विधिज्ञ सर जेम्स मॅकिनटॉश यांनी एशियाटिक सोसायटी ऑफ मुंबईची स्थापना केली होती. साहित्यिकांना उपयुक्त वातावरण निर्माण करण्याबरोबरच मूलभूत कला, विज्ञान आणि साहित्य यांना उत्तेजन देण्याच्या उद्देशाने संस्था सन 1804 पासून कार्यरत आहे.


      B.Gokhale /S.Bedekar/P.Kor


    

    
    (Release ID: 1516734) Visitor Counter : 95