      अर्थ मंत्रालय

      व्यापार विषयक धोरण आघाडीवरील महत्त्वपूर्ण घडामोडींची आर्थिक सर्वेक्षणात दखल
      Posted On: 29 JAN 2018 6:01PM by PIB Mumbai


    नवी दिल्ली 29 जानेवारी 201 8


    व्यापार विषयक धोरण आघाडीवरील महत्त्वपूर्ण घडामोडींची दखल आर्थिक सर्वेक्षणात घेण्यात आली आहे. परदेशी व्यापार धोरणाचा मध्यावधी आढावा आणि डिसेंबर 2017 मध्ये जागतिक व्यापार संघटनेशी केलेल्या वाटाघाटींचा यात समावेश आहे.


    भारताच्या व्यापार क्षेत्राला सहाय्य करण्यासाठी 5 डिसेंबर 2017 रोजी जाहीर परदेशी व्यापार धोरणाच्या मध्यावधी आढाव्यात काही महत्वपूर्ण तरतूदींचा समावेश करण्यात आला. त्याचबरोबर चर्मोद्योग आणि पादत्राण क्षेत्रात रोजगार निर्मितीसाठी 15 डिसेंबर 2017 रोजी केंद्र सरकारने एका विशेष पॅकेजची घोषणा केली. यामुळे या क्षेत्रातील निर्यातीत वाढ अपेक्षित आहे.


    जागतिक व्यापार संघटनेची 11 वी मंत्रीस्तरीय परिषद नुकतीच पार पडली. या परिषदेत भारताने संघटनेच्या मूलभूत तत्वांवर आपण ठाम राहणार असल्याचा निर्धार व्यक्त केला.


    डिसेंबर 2017 अखेर देशाच्या परकीय गंगाजळीत गेल्या वर्षीच्या तुलनेत 14.1 टक्क्यांनी वाढ झाली आणि ते 409.4 अब्ज अमेरिकी डॉलर्सवर पोहोचले. परकीय गंगाजळीतल्या या वाढीमुळे जगभरातील देशांच्या तुलनेत भारत हा सहाव्या क्रमांकाचा देश ठरला आहे.


    B.Gokhale /M.Pange/P.Malandkar

    
    
    (Release ID: 1518229) Visitor Counter : 44