      युवक कल्याण आणि क्रीडा मंत्रालय

      ‘2018-22 च्या खेलो इंडिया शालेय क्रीडा स्पर्धां’च्या प्रसारणाचे हक्क स्टार स्पोर्टसला बहाल
      Posted On: 01 JAN 2018 6:00PM by PIB Mumbai


    नवी दिल्ली 1 जानेवारी 201 8


    ‘खेलो इंडिया शालेय क्रीडा स्पर्धां’चे 2018-22 च्या प्रसारणाचे हक्क स्टार स्पोर्टस वाहिनीला देण्याचा निर्णय केंद्र सरकारने घेतला आहे. 31 जानेवारी 2018 रोजी वार्षिक क्रीडा स्पर्धेला सुरुवात होत असून, त्यात जिम्नॅस्टिक्स, बॅडमिंटन, हॉकी सह इतर अनेक क्रीडा प्रकारांचा समावेश आहे. देशात तळागाळापर्यंत क्रीडा संस्कृती रुजविण्याच्या पंतप्रधानांनी व्यक्त केलेल्या निर्धारानुसार या क्रीडा स्पर्धेच्या स्वरुपात बदल करण्यात आले आहेत.


    क्रीडा स्पर्धेतील महत्वपूर्ण सामन्यांचे प्रसारण स्टार स्पोर्टस आणि हॉट स्टार या दूरचित्रवाणी वाहिन्यांवरुन केले जाणार आहे. 2022 सालापर्यंतच्या ‘खेलो इंडिया शालेय क्रीडा स्पर्धां’च्या प्रसारणाचे हक्क स्टार स्पोर्टस वाहिनीकडे राहतील, अशी माहिती युवक व्यवहार आणि क्रीडा राज्यमंत्री (स्वतंत्र प्रभार) कर्नल राज्यवर्धन राठोड यांनी दिली.


    B.Gokhale/M.Pange/D.Rane

    
    
    (Release ID: 1514904) Visitor Counter : 103