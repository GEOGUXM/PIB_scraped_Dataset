      वाणिज्य आणि उदयोग मंत्रालय

      नविन पर्यटन केंद्राची स्थापना लवकरच - प्रभु
      २०००० कोकण तरुणांना स्टार्ट –अप कार्यक्रमांतर्गत घेणार

      Posted On: 06 JAN 2018 8:05PM by PIB Mumbai

    मुंबई , 6 जानेवारी 201 8


    सहाव्या जागतिक कोकण महोत्सवाचे आज नवी मुंबई येथे केंद्रीय वाणिज्य आणि उद्योग मंत्री सुरेश प्रभु यांच्या हस्ते उद्‌घाटन झाले. दिनांक ६ ते १० जानेवारी दरम्यान चालणाऱ्या ह्या पांच दिवसीय महोत्सवाचे आयोजन 'कोकण भूमि प्रतिष्ठान मुंबई यांनी केले आहे. ' मेक इन कोकण ' ही या वर्षीच्या कोकण महोत्सवाची संकल्पना आहे.


    कार्यक्रमाचे उद्‌घाटन करतांना सुरेश प्रभु म्हणाले की , नैसर्गिक साधन विपुलता , आणि नैसर्गिक सौंदर्य ही कोकणची संपत्ती असून आपण तिचा उपयोग विभागीय विकास आणि व्यवसायासाठी करवून घ्यायला हवा आणि हे तेंव्हाच शक्य आहे जेंव्हा प्रगत पायाभूत सुविधा या विभागाला प्राप्त होतील.


    मुंबई ही देशाची दूसरी आर्थिक राजधानी असून ती कोकण विभागात येते परन्तु आंतरराष्ट्रीय ख्याति प्राप्त मुंबईची तुलना करता , कोकण विभाग अजूनही विकसनशील वर्गवारित येतो. जर आपल्याला जागतिक स्पर्धेत टिकायचे असेल तर जागतिक विचारसरणी अवलंबायला हवी.


    पर्यटकांना जास्तीत जास्त आकर्षित करण्यासाठी 'ग्लोबल एक्स्पर्ट पॅनेल' कोकणला लवकरच भेट देणार असून विकासात्मक कृती योजनेबद्दलच्या त्यांच्या सूचना ते सादर करतील, त्यानंतर सरकार तर्फे नविन पर्यटन केंद्राची स्थापना करण्यात येणार असल्याचे सुरेश प्रभु यांनी सांगितले.


    प्रभू यांनी पंतप्रधानांच्या 'स्टार्ट अप इंडिया प्रोग्राम' संबंधी माहिती देतांना सांगितले की, कोकणातील २० हजार युवकांना स्टार्ट – अप कार्यक्रमांतर्गत घेणार असून, ' मेक इन कोकण' या संकल्पनेला न्याय देण्यासाठी कोकण विभागात उद्योग स्थापनेसाठी प्रोत्साहन देण्यात येणार आहे.


    ते पुढे म्हणाले की जर चामड़े , पादत्राणे, आणि इतर कुटीर उद्योगांना आर्थिक मदत मिळाली तर रोजगराच्या संधि वाढतील.


    केंद्रीय अवजड उद्योग मंत्री अनंत गीते यांनी गेल्या 25 वर्षांतील रेल्वे विकास प्रकल्पाचे पूर्ण पुनरावलोकन केले. ते म्हणाले की , कोकण विभागातील विकास कामांसाठी सरकारचा नेहमीच पाठिंबा राहिल.


    यावेळी कोकण विभागातील अनेक आमदार , नवी मुंबईचे महापौर जे. डी. सुतार , आशीष शेलार , संजय यादवराव, किशोर धारिया आणि अनेक मान्यवर उपस्थित होते.


    बी. गोखले

    
    
    (Release ID: 1515886) Visitor Counter : 45