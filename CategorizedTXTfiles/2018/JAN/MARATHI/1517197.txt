      आरोग्य आणि कुटुंब कल्याण मंत्रालय

      प्रधानमंत्री सुरक्षित मातृत्व मोहिमेने गाठला एक कोटींचा टप्‍पा
      सुरक्षित “गर्भारपण” ही आपल्या देशात सामाजिक-चळवळ बनली – जे.पी. नड्डा

      Posted On: 19 JAN 2018 3:51PM by PIB Mumbai

    नवी दिल्ली , 19 जानेवारी 201 8


    पंतप्रधान नरेंद्र मोदी यांनी “ प्रधानमंत्री सुरक्षित मातृत्व मोहिमेला सातत्याने दिलेल्या पाठिंब्यामुळे या मोहिमेने एक कोटींचा टप्पा गाठला आहे, अशी माहिती केंद्रीय आरोग्य आणि कुटुंब कल्याण मंत्री जे.पी. नड्डा यांनी आज दिली. त्याचबरोबर पंतप्रधानांकडून या मोहिमेला मिळत असलेल्या पाठिंब्याबद्दल मनापासून कृतज्ञता व्यक्त केली आहे. नऊ महिन्यांचे गर्भारपण लक्षात घेऊन प्रतिकात्मक महणून दर महिन्याच्या 9 तारखेला सर्व आरोग्य केंद्रांमध्ये गर्भवतींसाठी तपासणी, लसीकरण अशी मोहिम आरोग्य खाते राबवत आहे. त्याला उत्तम प्रतिसाद मिळत असल्याचे आरोग्यमंत्री नड्डा यांनी सांगितले.


    भारतातल्या दुर्गम, अतिदुर्गम क्षेत्रात गर्भवतींसाठी आरोग्यसेवा पोहोचवणे अतिशय अवघड असतानाही “ प्रधानमंत्री सुरक्षित मातृत्व मोहिम ” देशातल्या सर्व राज्यांमध्ये आणि केंद्रशासित प्रदेशांमध्ये पोहोचवण्यात आरोग्य खात्‍याला यश मिळाले आहे. आतापर्यंत या मोहिमेमध्ये एक कोटी गर्भवतींची तपासणी करण्यात आली आहे. त्यापैकी आरोग्य मंत्रालयाने अतिदुर्गम भागात 25 लाख गर्भवतींची तपासणी करुन त्यांना आवश्यक आरोग्य सेवा देण्यात आली आहे, अशी माहिती नड्डा यांनी यावेळी दिली.


    या मोहिमेच्या यशस्वीतेमध्ये सरकारी आणि खासगी डॉक्टरांचा वाटाही मोलाचा आहे, असे सांगून नड्डा म्हणाले, पंतप्रधानांच्या आवाहनाला प्रतिसाद देऊन असंख्य डॉक्टरांनी 9 तारखेसाठी प्रतिज्ञा घेतली आणि या मोहिमेत सहभागी होऊन आरोग्य केंद्रावर जाऊन त्यांनी गर्भवतींची तपासणी केली. डॉक्टरांनी दाखवलेल्या बांधिलकीमुळे आणि घेतलेल्या जबाबदारींमुळे एक कोटी गर्भवतींची तपासणी करण्याचा टप्पा गाठू शकला आहे. आरोग्यमंत्री नड्डा यांनी डॉक्टरांबद्दलही कृतज्ञता व्यक्त केली आहे.


    पंतप्रधान नरेंद्र मोदी यांनी दि. 31 जुलै, 2016 च्या “ मन की बात ” च्या शेजी झालेल्या भागाता सर्व डॉक्टरांना वर्षातले फक्त बारा दिवस समाजासाठी ऐच्छिक सेवा द्यावी असे आवाहन केले होते. प्रधानमंत्री सुरक्षित मातृत्व मोहिमेत सहभागी होऊन दर महिन्याच्या 9 तारखेला सहभागी होण्यासाठी प्रतिज्ञा घेण्याचे आवाहन मोदी यांनी केले होते. त्या आवाहनाला देशातल्या 4,800 पेक्षा जास्त खासगी डॉक्टरांनी प्रतिसाद दिला, अशीही माहिती नड्डा यांनी यावेळी दिली.


    पार्श्वभूमी :-


    प्रधानमंत्री सुरक्षित मातृत्व मोहिम 2016 मध्ये सुरु झाली. यामध्ये गर्भवती महिलांना गुणवत्तापूर्ण आरोग्यसेवा मिळावी, यासाठी दर महिन्याच्या नऊ तारखेला सर्व आरोग्य केंद्रांमध्ये तपासणी आणि आवश्यक तो आरोग्य सल्ला, सेवा देण्याची सुविधा देशभर उपलबध करुन देण्यात आली आहे.


    B.Gokhale/S.Bedekar/Anagha


    

    
    (Release ID: 1517197) Visitor Counter : 143