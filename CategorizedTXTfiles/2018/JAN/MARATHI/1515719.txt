      अर्थ मंत्रालय

      भारतीय अर्थव्यवस्थेचा विकास, वर्ष 2019-20 मध्ये विकासदर 7.4 टक्क्यांपर्यंत वाढणार
      Posted On: 05 JAN 2018 6:23PM by PIB Mumbai


      नवी दिल्ली 5 जानेवारी 201 8


      जागतिक आर्थिक परिस्थिती आणि संयुक्त राष्ट्राच्या 2018 सालच्या अहवालातील कल लक्षात घेत भारतीय अर्थव्यवस्थेचा विकासदर 2018-19 या वर्षात 7.2 टक्के तर 2019-20 या वर्षात 7.4 टक्के राहील, असा अंदाज आहे.


      केंद्र सरकार आणि भारतीय रिझर्व्ह बँकेने केलेल्या धोरणात्मक उपाययोजनांमुळे जागतिक स्तरावर भारतीय अर्थव्यवस्थेवरचा विश्वास वाढला आहे. जागतिक बँकेने जारी केलेल्या उद्योग करण्यातील सुलभतेविषयक अहवालात भारताने 30 देशांना मागे टाकत शंभराव्या स्थानी झेप घेतली आहे. देशातील थेट परकीय गुंतवणुकीने 2016-17 या वर्षात 60.2 अब्ज अमेरिकी डॉलरचा टप्पा गाठला आहे. भारतीय अर्थव्यवस्थेला चालना देण्यासाठी केंद्र सरकारही सातत्याने प्रयत्नशील असल्याचे केंद्रीय वित्तमंत्री अरुण जेटली यांनी आज लोकसभेत सांगितले.


      B.Gokhale /M.Pange/P.Kor


    

    
    (Release ID: 1515719) Visitor Counter : 87