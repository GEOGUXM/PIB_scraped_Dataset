      मनुष्यबळ विकास मंत्रालय

      सगळ्यांना गुणवत्तापूर्ण शिक्षण देणे हे केंद्र सरकारचे उद्दिष्ट- प्रकाश जावडेकर
      ई शिक्षा योजनेचा शुभारंभ

      Posted On: 19 JAN 2018 7:03PM by PIB Mumbai

    पुणे 20 जानेवारी 201 8


    सगळ्यांना गुणवत्तापूर्ण शिक्षण देणे हे केंद्र सरकारचे उद्दिष्ट असून त्यासाठी डिजिटल माध्यमातून प्रयत्न केले जातील असे केंद्रीय मानव संसाधन विकास मंत्री श्री. प्रकाश जावडेकर यांनी शुक्रवारी (दि.१९ जानेवारी) पुण्यात सांगितले. रोटरी इंडिया लिटरसी मिशन आणि राज्य शासनाच्या वतीने राबविण्यात येणाऱ्या ई शिक्षा योजनेचा शुभारंभ श्री. जावडेकर यांच्या हस्ते करण्यात आला. त्यावेळी ते बोलत होते. या उपक्रमा अंतर्गत राज्यातील १८ , ५०० शाळांमध्ये ३७००० ई शिक्षणाची सुविधा देण्यात येणार आहे.


    श्री. जावडेकर पुढे म्हणाले कि , गुणवत्तापूर्ण शिक्षणासाठी सरकार विविध उपाययोजना करत आहे. त्यामध्ये “ स्वयम ” सारख्या उपक्रमाला चांगला प्रतिसाद मिळाला आहे , त्याच बरोबर विद्यार्थांच्या क्षमता निर्धारीकरणावर ही भर दिला जाणार आहे.


    या कार्यक्रमात शालेय शिक्षण विभागाचे सचिव नंदकुमार तसेच रोटरी इंडिया लिटरसी मिशनचे शेखर मेहता इतर पदाधिकारी उपस्थित होते.


    प.सु.का. पुणे/ महेश अय्यंगार/सकपाळ /कोर

    
    
    (Release ID: 1517264) Visitor Counter : 71