      पर्यटन मंत्रालय

      हॉटेलच्या वर्गीकरणासाठी सोयी मार्गदर्शक तत्त्वांना सहज, पारदर्शक व वेळमर्यादानुसार निश्चित
      Posted On: 18 JAN 2018 6:35PM by PIB Mumbai


      नवी दिल्ली 18 जानेवारी 201 8


      पर्यटन मंत्रालयाने हॉटेलच्या वर्गीकरणासाठी सुटसुटीत, सोपी आणि पारदर्शक मार्गदर्शक तत्त्वे निश्चित केली असून विशिष्ट कालमर्यादेत याचे वर्गीकरण करण्यात येणार आहे. नवीन पद्धतीनुसार उपहारगृह चालकांना वर्गीकरण अर्जाबरोबरच, शुल्क डिजिटल माध्यमातून भरावे लागणार आहे. याबरोबरच टपालाने अर्ज आणि डिमांड ड्राफ्टद्वारे शुल्क पाठवण्याची प्रचलित पद्धतही आता हॉटेल चालक वापरु शकणार नाहीत. डिजिटल पद्धतीने वर्गीकरणामध्ये कोणताही मानवी हस्तक्षेप होऊ शकणार नाही.


      याचबरोबर या नवीन वर्गीकरण पद्धतीमध्ये तीन महिन्यांचा कालावधी निश्चित करण्यात आला आहे. त्यामुळे काही दुरुस्ती, तक्रारी आणि इतर गोष्टींची पूर्तता विशिष्ट कालमर्यादेत होऊ शकणार आहे.


      आपल्या हॉटेलचा दर्जा कोणता आहे, त्याचे वर्गीकरण कोणत्या प्रकारामध्ये केले गेले आहे, त्याची माहिती देणारा फलक हॉटेलने स्वागत कक्षामध्ये दर्शनीय स्थानावर स्पष्ट मोठ्या अक्षरात लावणे आता बंधनकारक करण्यात आले आहे. तसेच हॉटेलच्या संकेतस्थळावरही त्याची माहिती दर्शनी पृष्ठावर द्यावी लागणार आहे, अशा सूचना पर्यटन मंत्रालयाने दिल्या आहेत.


      B.Gokhale / S.Bedekar /P.Kor


    

    
    (Release ID: 1517124) Visitor Counter : 52