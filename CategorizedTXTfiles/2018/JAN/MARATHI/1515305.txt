      श्रम आणि रोजगार मंत्रालय

      विडी वळणाऱ्या महिलांच्या सुरक्षेसाठी मंत्रालयातर्फे कौशल्य विकास कार्यक्रम
      Posted On: 03 JAN 2018 5:17PM by PIB Mumbai


    नवी दिल्ली 3 जानेवारी 201 8


    देशभरातील विडी कामगार आणि त्यांच्या कुटुंबियांना आरोग्यविषयक सुविधा प्रदान करण्यासाठी 12 रुग्णालये आणि 286 दवाखाने कार्यरत आहेत. या रुग्णालयांच्या आणि दवाखान्यांच्या माध्यमातून विडी वळणाऱ्या कामगारांमध्ये आरोग्यविषयक जागरुकता निर्माण करण्यासाठी आरोग्य शिबिरांचे आयोजन केले जाते. तसेच विडी कामगार आणि त्यांच्यावर अवलंबून असलेल्यांना पर्यायी रोजगार उपलब्ध करुन देण्यासाठी श्रम आणि रोजगार मंत्रालयाने कौशल्य विकास कार्यक्रम हाती घेतले आहेत.


    विडी कामगार आणि विडी वळणाऱ्या महिलांच्या कल्याणासाठीही मंत्रालयातर्फे आरोग्यविषयक, शिक्षणविषयक, तसेच निवारा उपलब्ध करुन देण्यासाठीही योजना राबविल्या जात आहेत. त्याअंतर्गत क्षय रोग, हृदय रोग, कर्क रोग, कुष्ठ रोग, लहान शस्त्रक्रिया, नेत्र रोग आणि प्रसुती संबंधी उपचारांसाठी सहाय्य प्रदान केले जाते. या कामगारांच्या मुलांच्या शालेय तसेच उच्च शिक्षणासाठीही शिष्यवृत्ती योजना उपलब्ध आहेत.


    श्रम आणि रोजगार राज्यमंत्री (स्वतंत्र प्रभार) संतोष कुमार गंगवार यांनी आज राज्यसभेत ही माहिती दिली.


    B.Gokhale/M.Pange/D.Rane

    
    
    (Release ID: 1515305) Visitor Counter : 45