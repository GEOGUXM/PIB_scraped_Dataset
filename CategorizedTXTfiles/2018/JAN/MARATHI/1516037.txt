      संरक्षण मंत्रालय

      संरक्षण मंत्र्यांच्या उपस्थितीत भारताच्या नौदल सामर्थ्याचा अविष्कार
      Posted On: 09 JAN 2018 5:09PM by PIB Mumbai


    नवी दिल्ली 9 जानेवारी 201 8


    संरक्षण मंत्री निर्मला सीतारमण यांच्या उपस्थितीत 8 आणि 9 जानेवारी 2018 रोजी भारताच्या नौदल सामर्थ्याचा अविष्कार दर्शवण्यात आला. आयएनएस विक्रमादित्य ही विमानवाहू नौका तसेच भारतीय नौदलातील तीन पाणबुड्यांसह 10 जहाजे आणि नौदलाची विविध विमाने भारताच्या पश्चिम किनाऱ्याजवळ झालेल्या सागरी कवायतींमध्ये सहभागी झाली होती.


    संरक्षण मंत्र्यांनी प्रथम आयएनएस कोलकाता, या कोलकाता श्रेणीतल्या स्वदेशी बनावटीच्या पहिल्या विनाशिकेला भेट दिली आणि त्यानंतर त्यांनी भर समुद्रात आयएनएस विक्रमादित्य वर 8 जानेवारीच्या रात्री मुद्दामहून निर्माण केलेल्या धोकादायक परिस्थितीचा आढावा घेतला.


    दोन दिवसांच्या नौदल कवायतीत हवेतच रोखणे, क्षेपणास्त्र, बंदुका आणि रॉकेटचे प्रक्षेपण, रात्री होणारी विमान उड्डाणे आणि पाणबुडीविरोधी कारवाई याचा आढावा घेतला. नौदलाच्या पश्चिम विभागाची शक्ती अनुभवल्यानंतर, कोणत्याही प्रकारच्या धोक्यापासून देशाचे रक्षण करण्यासाठी भारतीय नौदल पूर्णत: सज्‍ज आहे या विषयी पूर्ण विश्वास वाटतो असे भारतीय नौदलाच्या युद्ध सज्जतेविषयी बोलतांना संरक्षण मंत्र्यांनी सांगितले.


    यावेळी संरक्षण मंत्र्यांनी युद्ध नौकांवर तैनात असणाऱ्या नौ-सैनिकांशी संवादही साधला.


    B.Gokhale /J.Patankar/P.Malandkar

    
    
    (Release ID: 1516037) Visitor Counter : 43