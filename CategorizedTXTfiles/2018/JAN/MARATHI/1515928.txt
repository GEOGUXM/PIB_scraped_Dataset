      दूरसंचार आणि माहिती तंत्रज्ञान मंत्रालय

      भारत नेट पहिल्या टप्प्यातील लक्ष्य साध्य केल्याबद्दल यशस्वीतांचा दूरसंचार मंत्रालयातर्फे सत्कार
      Posted On: 08 JAN 2018 4:28PM by PIB Mumbai


    नवी दिल्ली 8 जानेवारी 201 8


    देशातल्या एक लाखाहूंन अधिक ग्रामपंचायती वेगवान ऑप्टिकल फायबर नेटवर्कने जोडण्याचे लक्ष्य 31 डिसेंबर 2017 ला पूर्ण करुन भारत नेट प्रकल्पाचा पहिला टप्पा यशस्वीरित्या पूर्ण झाला आहे.


    पंतप्रधानांचे डिजिटल इंडियाचे स्वप्न प्रत्यक्षात उतरवण्यासाठी डिजिटल विभागणी सांधण्याचे लक्ष्य असल्याचे केंद्रीय दूरसंचार मंत्री मनोज सिन्हा यांनी दिल्लीत झालेल्या कार्यक्रमात सांगितले. भारत नेट हा जगातील सर्वात मोठा ग्रामीण ब्रॉडबॅण्ड प्रकल्प असल्याचे ते म्हणाले. मार्च 2019 पर्यंत भारत नेट प्रकल्पाचा दुसरा टप्पा पूर्ण करुन त्या अंतर्गत अडीच लाख ग्रामपंचायती ब्रॉडबँडने जोडून ग्रामीण डिजिटल क्रांती साध्य करण्याचे लक्ष्य असल्याचे त्यांनी सांगितले. ग्रामीण आणि दुर्गम भागातील नागरिक आणि संस्थांना राज्ये तसेच खाजगी क्षेत्राच्या भागीदारीतून परवडणाऱ्या किंमतीत ब्रॉडबँड सेवा पुरवण्याचे लक्ष्य या प्रकल्पा पुढे असल्याचे सिन्हा म्हणाले.


    भारत नेट प्रकल्पातील पहिल्या टप्प्याची यशस्वी अंमलबजावणी केल्याबद्दल महाराष्ट्रासह इतर राज्यांना यावेळी सन्मानित करण्यात आले.


    B.Gokhale /J.Patankar/P.Malandkar

    
    
    (Release ID: 1515928) Visitor Counter : 60