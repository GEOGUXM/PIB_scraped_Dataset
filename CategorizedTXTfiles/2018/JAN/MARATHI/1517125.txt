      संरक्षण मंत्रालय

      अग्नि-5 क्षेपणास्त्राची पाचवी चाचणी यशस्वी
      Posted On: 18 JAN 2018 6:37PM by PIB Mumbai


      नवी दिल्ली 18 जानेवारी 201 8


      जमिनीवरुन-जमिनीवर मारा करणाऱ्या लांबपल्ल्याच्या अग्नि-5 या क्षेपणास्त्राची पाचवी चाचणी आज यशस्वी झाली. ओडिशामधल्या डॉ. अब्दुल कलाम बेटावर आज सकाळी 9 वाजून 53 मिनिटांनी या क्षेपणास्त्राच्या संपूर्ण क्षमतेची पाचवी चाचणी घेण्यात आली. विशेष म्हणजे आतापर्यंत घेतलेल्या सर्व पाचही चाचण्या यशस्वी झाल्या आहेत.


      अग्नि-5 क्षेपणास्त्राच्या प्रकल्पाचे नेतृत्व प्रकल्प संचालक जी. रामगुरु आणि कार्यक्रम संचालक एमआरएम बाबू करीत आहेत. आज झालेल्या चाचणीच्यावेळी संरक्षण मंत्र्यांचे शास्त्रीय सल्लागार आणि क्षेपणास्त्र प्रणालीचे महासंचालक डॉ. सतीश रेड्डी उपस्थित होते.


      अग्नि-5 क्षेपणास्त्राच्या यशस्वी चाचणीबद्दल संरक्षण मंत्री निर्मला सीतारमण यांनी आनंद व्यक्त केला आहे. तसेच संरक्षण संशोधन आणि विकास संस्थेचे याबद्दल अभिनंदन केले आहे.


      B.Gokhale / S.Bedekar /P.Kor


    

    
    (Release ID: 1517125) Visitor Counter : 233