      रेल्वे मंत्रालय

      रेल्वेची शून्य अपघात मोहीम
      Posted On: 05 JAN 2018 5:38PM by PIB Mumbai


      नवी दिल्ली 5 जानेवारी 201 8


      गेल्या तीन वर्षात देशभरात रेल्वेमार्गावर होणाऱ्या अपघातांच्या संख्येत घट झाली आहे. 2014-15 साली रेल्वे अपघातात 135 जण दगावले, 2015-16 मध्ये ही संख्या 107 होती तर 2016-17 मध्ये ती 104 होती. चालू वर्षात 15 डिसेंबरपर्यंत रेल्वे अपघातात 52 जण दगावले आहेत.


      2016-17 च्या रेल्वे अर्थसंकल्पात शून्य अपघात मोहिमेची घोषणा करण्यात आली होती. त्यानुसार येत्या 3 ते 4 वर्षात मानवरहीत रेल्वे क्रॉसिंग बंद करणे आणि रुळ ओलांडताना होणारे अपघात टाळण्यासाठी यंत्रणा लागू करणे, अशा उपाययोजनांची तरतूद करण्यात आली तर 2017-18 या वर्षात रेल्वेच्या सुरक्षेसंबंधी कामांसाठी एक लाख कोटी रुपयांच्या राष्ट्रीय रेल संरक्षा कोषाची तरतूद करण्यात आली.


      रेल्वे राज्यमंत्री राजेन गोहेन यांनी आज राज्यसभेत एका लेखी उत्तरात याबाबत माहिती दिली.


      B.Gokhale /M.Pange/P.Kor


    

    
    (Release ID: 1515697) Visitor Counter : 78