      पंतप्रधान कार्यालय

      खेलो इंडिया शालेय क्रीडा स्पर्धांच्या उद्‌घाटन समारंभाला पंतप्रधानांनी केलं संबोधित
      Posted On: 31 JAN 2018 10:25PM by PIB Mumbai


    नवी दिल्ली 31 जानेवारी 201 8


    पंतप्रधान नरेंद्र मोदी यांनी खेलो इंडिया शालेय क्रीडा स्पर्धांचं नवी दिल्लीतल्या इंदिरा गांधी इनडोअर स्टेडियममध्ये आज उद्‌घाटन केले.


    आपल्या युवकांच्या जीवनात खेळाला मध्यवर्ती स्थान असले पाहिजे. क्रीडा प्रकार हे व्यक्तीमत्व विकासाचं महत्त्वाचं साधन असल्याचे पंतप्रधान म्हणाले.


    युवकांनी आपल्या व्यस्त दिनक्रमातून खेळासाठी थोडा वेळ काढावा असे आवाहन त्यांनी केले. या कार्यक्रमाला उपस्थित मान्यवर क्रीडापटूंचा उल्लेख करताना त्यांनीही अनेक अडथळे पार केले असतील मात्र त्यांनी जिद्द सोडली नाही असे पंतप्रधानांनी सांगितले.


    भारतात क्रीडा कौशल्याची उणीव नाही. आपले राष्ट्र युवकांची मोठी संस्था असलेले राष्ट्र आहे, असे सांगून आपण क्रीडा क्षेत्रात यापेक्षाही उत्तम कामगिरी बजावू शकतो असा विश्वास त्यांनी व्यक्त केला.


    जागतिक स्तरावर भारताचे महत्व वाढू लागले आहे याचा अर्थ केवळ सैन्‍यदल आणि अर्थव्यवस्था मजबूत आहे असा नव्हे तर याचा अर्थ भारताच्या जनतेने वैज्ञानिक कलाकार, क्रीडापटू म्हणूनही स्वत:ला सिद्ध करावे असाही आहे. भारताच्या युवा वर्गावर आपला विश्वास असून भारत अधिक उंची नक्कीच गाठेल असा विश्वास पंतप्रधानांनी व्यक्त केला.


    खेला इंडिया म्हणजे केवळ पदकांची कमाई नव्हे तर क्रीडा संस्कृती बहरण्यासाठीची ही व्यापक चळवळ आहे. देशभरात क्रीडा संस्कृतीची जोपासना होण्यासाठीच्या प्रत्येक पैलूवर आम्हाला लक्ष केंद्रीत करणे आवश्यक असल्याचं पंतप्रधान म्हणाले.


    देशाचा ग्रामीण भाग आणि छोट्या शहरातून क्रीडापटू उदयाला येत आहेत ही आनंदाची बाब असल्‍याचे पंतप्रधान म्हणाले. या युवकांना आधाराची गरज आहे आणि तो आधार सरकार पुरवू इच्छिते असे पंतप्रधान म्हणाले.


    ज्यांना खेळाचा ध्यास आहे अशा व्यक्ती आर्थिक लाभासाठी नव्हे तर आपल्या आवडीसाठी खेळतात म्हणूनच ॲथलिट वैशिष्ट्यपूर्ण ठरतात अशी पुस्ती पंतप्रधानांनी जोडली. भारतीय क्रीडापटूने पदकाची कमाई केल्यानंतर तो अथवा ती क्रीडापटू भारतीय तिरंगा हाती घेतो तो क्षण संपूर्ण देशासाठी अभिमानानं उचंवणारा आणि स्फूर्तीदायी असतो असे पंतप्रधान म्हणाले.


    B.Gokhale/N.Chitale/P. Kor


    

    
    (Release ID: 1520120) Visitor Counter : 15