      रेल्वे मंत्रालय

      भारतीय रेल्वेने सुरु केली पारदर्शी आणि कार्यक्षम नवीन ऑनलाईन विक्रेते नोंदणी प्रणाली
      Posted On: 09 JAN 2018 5:12PM by PIB Mumbai


    नवी दिल्ली 9 जानेवारी 201 8


    भारतीय रेल्वेच्या लखनौ येथील संशोधन आरेखन आणि मानदंड संघटना अर्थात आरडीएसओने नवीन ऑनलाईन विक्रेते नोंदणी प्रणाली सुरु केली आहे. रेल्वे यंत्रणा आणि प्रक्रिया अधिक डिजिटल आणि पारदर्शी होण्यासाठी ही प्रणाली सुरु करण्यात आली आहे.


    रेल्वे मंत्री पियुष गोयल यांनी आरडीएसओच्या कार्यप्रणालीचा सर्वंकष आढावा घेतल्यानंतर ही नवी पद्धत लागू करण्यात आली असून पूर्वीच्या नोंदणी पद्धतीत मोठे आणि आमूलाग्र बदल झाले आहेत. लोकांना माहिती उपलब्ध होऊन विशिष्ट कालमर्यादेत जलद गतीने प्रक्रियेची पूर्तता, कार्यपद्धतीत सुलभता, आरडीएसओ वेबसाईटशी संबंधित सर्व माहिती, सर्व पातळ्यांवर सातत्याने लक्ष पूरवणे, ऑनलाईन माहिती नियमित अद्ययावत करणे आदी या नव्या प्रणालीची महत्वपूर्ण वैशिष्ट्य आहेत.


    या नव्या प्रणालीनुसार प्रक्रिया अधिक सुलभ करण्यात आली असून विक्रेते आता नोंदणी शुल्क तसेच कागदपत्रंही ऑनलाईन जमा करु शकतील. या नव्या प्रणालीमुळे आता विक्रेते उपलब्ध असलेल्या 600 हून अधिक वस्तूंसाठी वर्षाचे सर्व दिवस नोंदणी करु शकतील.


    B.Gokhale /J.Patankar/P.Malandkar


    

    
    (Release ID: 1516039) Visitor Counter : 44