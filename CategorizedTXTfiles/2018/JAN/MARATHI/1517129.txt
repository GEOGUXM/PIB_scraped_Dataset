      विज्ञान आणि तंत्रज्ञान मंत्रालय

      अविकसित जिल्ह्यांच्या विकासासाठी शास्त्रीय उपाय शोधून काढावेत-डॉ. हर्ष वर्धन
      Posted On: 18 JAN 2018 6:41PM by PIB Mumbai


    नवी दिल्ली 18 जानेवारी 201 8


    देशामध्ये 115 अविकसित जिल्हे आहेत, त्यांचा विकास वेगाने करता यावा यासाठी शास्त्रीय उपाय शोधून काढण्याची आवश्यकता आहे, अशी शिफारस केंद्रीय विज्ञान आणि तंत्रज्ञान तसेच पर्यावरण, वन आणि हवामान बदल मंत्री डॉ. हर्ष वर्धन यांनी आज केली. ते हैदराबाद इथल्या राष्ट्रीय भूभौतिकी संशोधन संस्थेने आयोजित कार्यक्रमात बोलत होते. या अविकसित, मागास जिल्ह्यांमध्ये वृद्धीची, विकासाची अमर्याद संभावना आहे. यापैकी बरेचसे जिल्हे इशान्येकडील राज्यांमधील आहेत. या जिल्ह्यांकडे मागील काळात दुर्लक्ष केले गेले. आता त्याचा विकास करण्यासाठी शास्त्रीय दृष्टीकोनातून तोडगा काढण्याची गरज आहे. आपल्या शास्त्रज्ञांनी मूलभूत विज्ञानाऐवजी आता उपाय, तोडगे निर्माण करणाऱ्या विज्ञानाचा वापर केला पाहिजे, असेही डॉ. हर्ष वर्धन यावेळी म्हणाले.


    आरोग्य, शिक्षण, पायाभूत सुविधा, कृषी, जलस्रोत, आर्थिक लाभामध्ये सहभाग आणि कौशल्य विकास या सहा क्षेत्रांमध्ये अविकसित 115 जिल्ह्यांमध्ये जलद गतीने कार्य करण्याची आवश्यकता आहे, असे काही दिवसांपूर्वीच पंतप्रधान नरेंद्र मोदी यांनी स्पष्ट केले होते. याविषयीही डॉ. हर्ष वर्धन यांनी शास्त्रीय उपाय शोधून काढण्याचे आवाहन उपस्थित संशोधकांना केले.


    B.Gokhale / S.Bedekar /P.Kor

    
    
    (Release ID: 1517129) Visitor Counter : 74