      वाणिज्य आणि उदयोग मंत्रालय

      देशातील वित्तीय नियामक धोरणात बदल आवश्यक – रिता तिओतिया
      Posted On: 12 JAN 2018 4:49PM by PIB Mumbai


    मुंबई 12 जानेवारी 201 8


    “ सर्वंकष वृद्धी वित्तीय व्यापाराची भूमिका ” या विषयावरील राष्ट्रीय परिषदेचे उद्‌घाटन मुंबई येथे आज करण्यात आले. या परिषदेचे आयोजन असोसिएटेड चेंबर्स ऑफ कॉमर्स ॲण्ड इंडस्ट्री इन इंडियाने केले होते.


    परिषदेला संबोधित करताना वाणिज्य आणि उद्योग मंत्रालयाच्या वाणिज्य सचिव रिता तिओतिया म्हणाल्या की, जागतिक पातळीवर भारताचे कृषी प्रक्रिया आणि हस्तकला उद्योग वरचढ असले तरी निर्यातीद्वारे या क्षेत्रातून होणारी मिळकत नगण्य आहे आणि याला कारण म्हणजे भारताने जागतिक नियामक चौकटींच्या अनुषंगाने स्वत:च्या नियामक धोरणात न केलेले बदल हे होय तसेच बँकांची वाढती नॉन परफॉमिंग ॲसेट, वित्तीय कर्ज तरलता आणि शेतकऱ्यांसाठीचे कर्जधोरण या बाबीही विपरीत परिणामकारक ठरल्या. तसेच नवीन उद्योजकांसाठी लागू असलेले बँकिंग नियम जसे की, केवायसी प्रक्रिया पूर्ण न करणे, दिलेल्या मुदतीत कर्जाची परतफेड न करणे, विमाबद्दलच्या संकल्पनांबद्दल अस्पष्टता या बाबी कारणीभूत ठरल्या.


    सरकारची संरक्षण क्षेत्र, बँक, विमा, दूरसंचार, एअर इंडिया या क्षेत्रात विदेशी प्रत्यक्ष गुंतवणुकीमुळे नवीन उद्योजकांना कर्ज उपलब्धता, कौशल्य विकास शक्य झाले आहे. या क्षेत्रांनी जवळपास 2.5 टक्के वृद्धी दर्शवली आहे.


    भारताच्या विपणन आणि वित्तीय क्षेत्राला जागतिक आव्हानांना सामोरे जाण्यासाठी डिजिटायझेशन, आधुनिक बँकिंग प्रणाली, रोबोटचा उपयोग इत्यादींवर लक्ष केंद्रीत करणे गरजेचे आहे. तसेच मालवाहतूकीचे मूल्य, तांत्रिक नियमन प्रमाणक आणि दर्जेदार संलग्नता अवलंबिणे आवश्यक असल्याचे रिता तिओतिया म्हणाल्या.


    गेल्या दोन वर्षाच्या सातत्याने आर्थिक वृद्धीमध्ये घट होत असताना केंद्रीय वाणिज्य मंत्री सुरेश प्रभू यांनी भारताची अर्थव्यवस्था सध्याच्या 2.3 ट्रिलियनवरुन लगेचच पाच ट्रिलियनपर्यंत पोहोचेल असे घोषित केले असल्याने सर्व संबंधित व्यापार क्षेत्रांची जबाबदारी आहे की, हे उद्दिष्ट साध्य करण्यासाठी आपल्या उद्योग धोरणात वित्तीय आणि नियामक बदल करणे.


    परिषदेच्या पहिल्या सत्रात एक्झिम बँकेचे व्यवस्थापकीय संचालक डेव्हिड रसक्विन्हा, युएई विनिमय आणि वित्तीय सेवा मर्यादितच्या व्यवस्थापकीय संचालक अमिता सक्सेना यांनी उपस्थितांना मार्गदर्शन केले. एमएसएमई, बँकिंग आणि वित्तीय संस्थांचे अधिकारी या कार्यक्रमाला उपस्थित होते.


    B.Gokhale /P.Malandkar


    

    
    (Release ID: 1516546) Visitor Counter : 98