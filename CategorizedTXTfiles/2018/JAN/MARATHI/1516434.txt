      मनुष्यबळ विकास मंत्रालय

      “मेकर मेला-2018” उपक्रमाचे केंद्रीय मनुष्यबळ विकास मंत्री प्रकाश जावडेकर यांच्या हस्ते मुंबईत उद्‌घाटन
      Posted On: 11 JAN 2018 6:23PM by PIB Mumbai


    मुंबई 11 जानेवारी 201 8


    केंद्र सरकारची नव उद्यमी तयार करण्याची योजना असल्याचे केंद्रीय मनुष्य बळ विकास मंत्री प्रकाश जावडेकर यांनी आज मुंबईत सांगितले. मुंबईतल्या सोमय्या विद्याविहार इथल्या “ मेकर मेला – 2018 ” कार्यक्रमात ते बोलत होते.


    शिक्षण हे केवळ परिक्षा देण्यापूरते मर्यादित नसून शिक्षणाद्वारे नवनवीन संकल्पना उदयाला यायला हव्यात असे त्यांनी स्पष्ट केले. “ सबको शिक्षा, अच्छी शिक्षा ” हे आमचे ब्रीद वाक्य आहे असेही ते म्हणाले. भारत हा तरुण लोकसंख्येचा देश आहे. मात्र जर हे तरुण नव उद्यमी बनले तरच ते देशाची संपदा बनतील असे जावडेकर यांनी सांगितले. देशातल्या सर्व संस्थांनी एकत्रित येऊन नवीन संकल्पनांसाठी स्वत:ला वाहून घेतले तर त्यामुळे देश मजबूत होईल असे जावडेकर यांनी स्पष्ट केले.


    “ मेकर मेला – 2018 ” हा सोमय्या विद्याविहारने आयोजित केलेल्या संशोधन, कल्पकता आणि तंत्रज्ञानावर आधारित तीन दिवसीय वार्षिक उपक्रम आहे. या मेळाव्यासाठी भारतातील संशोधकांचे अर्ज मागवण्यात आले असून आपल्या कल्पना मांडण्यासाठी 100 संघाची निवड करण्यात आली आहे. संशोधक, व्यावासायिक आणि उत्पादक यांना भारत तसेच जागतिक पातळीवर आपल्या कल्पना मांडण्याची संधी देण्यात आली असून आपल्या क्षमता सादर करण्यासाठी ही मोठी पर्वणी आहे.


    N.Sapre /J.Patankar/P.Malandkar


    

    
    (Release ID: 1516434) Visitor Counter : 109