      अल्पसंख्यांक मंत्रालय

      हज यात्रेकरुंच्या भारतासाठीच्या कोट्यात सलग दुसऱ्या वर्षी वाढ
      Posted On: 09 JAN 2018 2:43PM by PIB Mumbai


    नवी दिल्ली 9 जानेवारी 201 8


    पंतप्रधान नरेंद्र मोदी यांच्या नेतृत्वाखालील भारत सरकारला सलग दुसऱ्या वर्षी भारताच्या हज कोट्यात वाढ करुन घेण्यात यश आले आहे. स्वातंत्र्यानंतर प्रथमच भारतातून 1 लाख 75 हजार 25 असे विक्रमी यात्रेकरु हज 2018 साठी जातील. केंद्रीय मंत्री मुख्तार अब्बास नक्वी आणि सौदी अरेबियाच्या हज मंत्री यांच्यात द्विपक्षीय हज 2018 करारावर स्वाक्षऱ्या झाल्यानंतर काही दिवसातच सौदी अरेबिया सरकारने भारताच्या हज कोट्यात वाढ करण्याचा निर्णय घेतला आहे.


    तीन वर्षापूर्वी भारताचा हज कोटा 1 लाख 36 हजार 20 यात्रेकरु एवढा होता असे केंद्रीय अल्पसंख्याक व्यवहार मंत्री मुख्तार अब्बास नक्वी यांनी आज सांगितले. या कोट्यात गेल्या 2 वर्षात वाढ होऊन तो 1 लाख 75 हजार 25 वर पोहोचला आहे. पंतप्रधान नरेंद्र मोदी यांची वाढती लोकप्रियता आणि मोदी यांच्या नेतृत्वाखाली सौदी अरेबिया तसेच इतर अरब देशांशी असलेल्या सौहार्दपूर्ण मजबूत संबंधांमुळे हे शक्य झाल्याचे नक्वी यांनी सांगितले. गेल्या वर्षीही सौदी अरेबियाने भारताच्या हज कोट्यात 35 हजारांची वाढ केली होती, असे ते म्हणाले.


    हज कोटा वाढवल्याबद्दल नक्वी यांनी सौदी अरेबियाचे राजे सलमान आणि सौदी सरकारचे आभार मानले. हज यात्रेकरुंसाठी सागरी मार्गाचे पुनरुज्जीवन करायलाही सौदी अरेबियाने मंजूरी दिल्याचे नक्वी म्हणाले.


    हज 2018 साठी सुमारे 3 लाख 55 हजार अर्ज आले आहेत. पुरुष “ मेहरम ” शिवाय हज यात्रेला जाण्यासाठी 1300 हून अधिक माहिलांनी अर्ज केले असून, या सर्व महिलांना हजला जाण्याची परवानगी देण्यात येईल, असेही नक्वी यांनी स्पष्ट केले.


    B.Gokhale /J.Patankar/P.Malandkar


    

    
    (Release ID: 1516006) Visitor Counter : 35