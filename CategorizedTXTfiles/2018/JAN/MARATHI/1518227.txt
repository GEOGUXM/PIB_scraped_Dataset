      अर्थ मंत्रालय

      अनुत्पादक मालमत्तांशी संबंधित समस्या सोडवण्यासाठी आयबीसी तंत्राचा उपयुक्त वापर : आर्थिक सर्वेक्षण
      Posted On: 29 JAN 2018 5:59PM by PIB Mumbai


    नवी दिल्ली 29 जानेवारी 201 8


    अनुत्पादक मालमत्तांशी संबंधित समस्या सोडवण्यासाठी आयबीसी तंत्राचा उपयुक्त वापर करण्यात आल्याचे आर्थिक सर्वेक्षण 2017-18 मध्ये नमूद करण्यात आले आहे. केंद्रीय वित्त मंत्री अरुण जेटली यांनी संसदेत हे सर्वेक्षण सादर केले. त्यात मौद्रिक व्यवस्थापन आणि आर्थिक मध्यस्थीबाबतचा आढावा घेण्यात आला.


    2017-18 या वर्षात जानेवारी 2018 पर्यंत केवळ एका धोरणात्मक दरात कपात करण्यात आली. ऑगस्ट 2017 मध्ये जाहीर झालेल्या तिसऱ्या द्वैमासिक मौद्रिक धोरणात रेपो दरात 25 बेसीस अंकांनी कपात करत तो 6 टक्क्यांवर आणण्याचा निर्णय घेण्यात आला. त्यामुळे ऑक्टोबर आणि डिसेंबर महिन्यात झालेल्या बैठकांदरम्यान दरांमध्ये कोणतेही बदल करण्यात आले नाही. नोव्हेंबर 2016 मध्ये विमुद्रीकरण झाल्यानंतर भारतीय रिजर्व बँकेने पारंपारिक आणि अपारंपारिक मार्गांचा वापर करुन तरलता संबंधी परिचालने नियमित राखली.


    चालू आर्थिक वर्षात सार्वजनिक क्षेत्रातील बँकेचे कामकाजही नियमित राहीले. सहकारी तत्वावरील व्यावसायिक बँकांच्या अनुत्पादित मालमत्तांच्या प्रमाणात 10.2 टक्क्यापर्यंत वाढ झाली. तसेच चालू आर्थिक वर्षात शेअर बाजारांच्या निर्देशांकांनीही नवे ऐतिहासिक उच्चांक नोंदवल्याचे आर्थिक सर्वेक्षणात नमूद केले आहे.


    राष्ट्रीय खाद्यान्न महामंडळाच्या (एनएफसी) एकूण वृद्धीसाठी बँकांतर्फे देण्यात येणारे सेवा आणि वैयक्तिक कर्ज उपयोगी ठरेल. गैर खाद्यान्न कर्जात नोव्हेंबर 2016 च्या 4.75 टक्क्यांच्या तुलनेत नोव्हेंबर 2017 मध्ये 8.85 टक्के वाढ झाली.


    30 सप्टेंबर 2017 पर्यंत बँकेतर वित्तीय संस्थांमध्ये 17 टक्के मालमत्ता आणि 0.26 टक्के ठेवी जमा होत्या. ताळेबंदातही 5 टक्क्यांची वाढ नोंदवण्यात आल्याचे आर्थिक सर्वेक्षणात म्हटले आहे.


    2017-18 या वर्षात दिवाळखोरी आणि नादारी विधेयकासंदर्भातल्या प्रक्रियेलाही वेग मिळाला. बँकिंग क्षेत्रातील अनुत्पादक मालमत्तांचा प्रश्न निकाली काढण्यासाठी आयबीसी तंत्राचा प्रभावी वापर केला जात आहे. या विधेयकात कालमर्यादेचे काटेकोर पालन समाविष्ट असून त्याचा सकारात्मक परिणाम दिसून आला आहे.


    B.Gokhale /M.Pange/P.Malandkar


    

    
    (Release ID: 1518227) Visitor Counter : 45