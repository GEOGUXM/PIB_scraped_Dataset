      अंतराळ विभाग

      पीएसएलव्हीद्वारे एकाचवेळी 31उपग्रहांचे यशस्वी प्रक्षेपण
      Posted On: 12 JAN 2018 3:40PM by PIB Mumbai


    नवी दिल्ली 12 जानेवारी 201 8


    इस्रोच्या पोलर सॅटेलाईट लाँच व्हेईकल अर्थात पीएसएलव्हीद्वारे श्रीहरीकोटा इथल्या सतीश धवन अंतराळ केंद्रावरुन भारताच्या 710 किलो वजनाच्या कार्टो सॅट-2 उपग्रह तसेच इतर 30 उपग्रहांचे यशस्वी प्रक्षेपण करण्यात आले.


    सकाळी 9 वाजून 29 मिनीटांनी पीएसएलव्ही-सी-40 प्रक्षेपक अवकाशात झेपावला. 16 मिनिटे आणि 37 सेकंदांच्या उड्डाणानंतर केवळ सात मिनिटांच्या कालावधीत कार्टो सॅट-2, आयएनएस-वन सी आणि इतर 28 उपग्रह पूर्वनियोजित क्रमवारीत पीएसएलव्हीपासून वेगळे झाले.


    आगामी काळात कार्टो सॅट-2 भ्रमणकक्षेत स्थिरावल्यानंतर कृष्ण धवल तसेच रंगीत कॅमेऱ्याद्वारे आकडेवारी पाठवायला सुरुवात करेल.


    कार्टोसॅट-2 उपग्रहासोबतच आयएनएस-वन सी आणि मायक्रोसॅट या इतर दोन उपग्रहांचे नियंत्रण बेंगलुरुच्या आयएसटीआरएसीद्वारे केले जाईल. आज कॅनडा, फिनलँड, फ्रान्स, कोरिया प्रजासत्ताक, इंग्लड आणि अमेरिकेचे 28 उपग्रहही प्रक्षेपित करण्यात आले.


    पीएसएलव्ही रॉकेटद्वारे आत्तापर्यंत 51 भारतीय तसेच 237 परदेशी उपग्रहांचे यशस्वी प्रक्षेपण करण्यात आले आहे.


    B.Gokhale /J.Patankar/P.Malandkar

    
    
    (Release ID: 1516533) Visitor Counter : 164