      अर्थ मंत्रालय

      10 जानेवारी 2018 पासून 7.75 टक्के बचत (करपात्र) रोखे 2018 च्या विक्रीला सुरुवात
      Posted On: 04 JAN 2018 2:49PM by PIB Mumbai


    नवी दिल्ली , 4 जानेवारी 201 8


    केंद्र सरकारने 10 जानेवारी 2018 पासून 7.75 टक्के बचत (करपात्र) रोखे 2018 च्या विक्रीला सुरुवात करण्याची घोषणा केली आहे. निवासी नागरिक आणि हिंदू अविभक्त कुटुंबे या रोख्यांची खरेदी करु शकतात, मात्र अनिवासी भारतीयांना या रोख्यांमध्ये गुंतवणूक करता येणार नाही. प्रत्येकी 100 रुपये दराने हे रोखे जारी केले जाणार असून इच्छुकांना किमान 1,000 मूल्याचे रोखे खरेदी करावे लागतील.


    या रोख्यांमध्ये गुंतवणूक करण्यावर मर्यादा नाहीत. रोख्यांच्या परिपक्वतेचा अवधी सात वर्षे असून 7.75 टक्के वार्षिक दराने त्यावर व्याज दिले जाईल. त्यानुसार 1,000 रुपये दर्शनी मूल्य असणाऱ्या रोख्यांचे मूल्य सात वर्षांअखेर 1,703 रुपये इतके होईल. हे रोखे अहस्तांतरणीय असल्याचेही सरकारने स्पष्ट केले आहे. ही योजना 3 जानेवारी 2018 रोजी राजपत्राद्वारे अधिसूचित करण्यात आली असून त्यात संपूर्ण तपशील उपलब्ध आहेत.


    B.Gokhale/M.Pange/Anagha


    

    
    (Release ID: 1515441) Visitor Counter : 41