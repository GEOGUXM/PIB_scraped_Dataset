      आरोग्य आणि कुटुंब कल्याण मंत्रालय

      जन्मत:च कमी वजन असलेल्या अर्भकांसाठी विशेष योजना
      Posted On: 02 JAN 2018 5:46PM by PIB Mumbai


    नवी दिल्ली 2 जानेवारी 201 8


    2013-14 या वर्षात बालकांविषयीच्या एका सर्वेक्षणात एकूण नवजात अर्भकांपैकी 18.6 टक्के अर्भकांचे वजन जन्मत:च 2.5 किलोपेक्षा कमी असल्याचे स्पष्ट झाले. गर्भवती महिला कुपोषित असल्यामुळे त्यांच्या अर्भकांचेही वजन जन्मत:च कमी भरत असल्याचे निदर्शनाला आले आहे. राष्ट्रीय आरोग्य मिशन कार्यक्रमांतर्गत, या समस्येचे निराकरण करण्यासाठी विशेष उपक्रम हाती घेण्यात आले.


    गर्भवती महिलांचा अशक्तपणा दूर करण्यासाठी गर्भारपणाच्या काळात त्यांना लोह आणि फॉलिक ॲसिडचा पुरवठा करणाऱ्या औषधांची मोफत तरतूद करण्यात आली. त्यांना कॅल्शिअमच्या गोळ्यांबरोबरच वजन वाढीसाठी समुपदेशन करण्यात आले. कुटुंब नियोजन तसेच आजारांपासून दूर राहण्याच्या दृष्टीनेही या महिलांना मार्गदर्शन करण्यात आले. जननी शिशु सुरक्षा कार्यक्रमांतर्गत प्रसुतीसाठी सार्वजनिक आरोग्य केंद्रात / रुग्णालयात दाखल गर्भवती महिलांना पोषण आहारही दिला जातो.


    आरोग्य आणि कुटुंब कल्याण राज्यमंत्री अश्विनी कुमार चौबे यांनी आज राज्यसभेत एका लेखी उत्तरात ही माहिती दिली.


    B.Gokhale/M.Pange/D.Rane

    
    
    (Release ID: 1515046) Visitor Counter : 104