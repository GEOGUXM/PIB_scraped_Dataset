      अर्थ मंत्रालय

      हागणदारीमुक्त भागाच्या आरोग्य आणि आर्थिक सकारात्मक परिणामाची आर्थिक सर्वेक्षणात दखल
      Posted On: 29 JAN 2018 5:53PM by PIB Mumbai


    नवी दिल्ली, २९ जानेवारी २०१८


    आरोग्य आणि स्वच्छतेच्या दर्जामुळे आरोग्य विषयक बाबीत सुधारणा होत असल्याची दखल २०१७-१८ च्या आर्थिक सर्वेक्षणात घेण्यात आली आहे. २ ऑक्टोबर २०१४ मध्ये स्वच्छ भारत मिशन (ग्रामीण)च्या सुरुवातीनंतर ग्रामीण भागात स्वच्छताविषयक व्याप्ती २०१४च्या ३९ टक्क्यावरून जानेवारी २०१८ मध्ये ७६ टक्क्यापर्यंत वाढली आहे, असं आर्थिक सर्वेक्षणात म्हटले आहे.


    आतापर्यंत देशातली ३०७३४९ खेडी आणि २९६ जिल्हे हागणदारीमुक्त झाले आहेत. सिक्कीम, हिमाचल प्रदेश, केरळ, हरियाणा, उत्तराखंड, छत्तीसगड, अरुणाचल प्रदेश, गुजरात या राज्यांतह चंदीगड आणि दीव दमण हे केंद्रशासित प्रदेश संपूर्णपणे हागणदारीमुक्त म्हणून जाहीर करण्यात आले आहेत.


    ग्रामीण भागात खुल्यावर शौच करणाऱ्यांच्या संख्येत लक्षणीय घट झाली असून हागणदारीमुक्त भागात आरोग्य आणि आर्थिक सकारात्मक परिणाम दिसून येत असल्याचे एका सर्वेक्षणात नमूद करण्यात आले आहे. ग्रामीण भागातल्या हागणदारीमुक्त खेड्यात प्रती परिवार वार्षिक ५०,००० रुपयांची बचत होते असे युनीसेफच्या भारतात एसबीएमचा वित्तीय आणि आर्थिक प्रभाव या अहवालात म्हटले आहे.


    B.Gokhale/N.Chitale/P.Kor

    
    
    (Release ID: 1518212) Visitor Counter : 64