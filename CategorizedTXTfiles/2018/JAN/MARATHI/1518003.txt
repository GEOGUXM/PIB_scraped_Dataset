      माहिती आणि प्रसारण मंत्रालय

      'आय एम नॉट युअर निग्रो' माहितीपटाने मिफ 2018 ची शानदार सुरुवात
      Posted On: 28 JAN 2018 6:40PM by PIB Mumbai


      सिराज सईद


      मुंबई 28 जानेवारी 201 8


      अमेरिकेतल्या नागरी हक्क चळवळीवर आधारित ऑस्कर नामांकित माहितीपट , ' आय एम नॉट युवर निग्रो ' च्या प्रदर्शनाने यंदाच्या मुंबई आंतरराष्ट्रीय चित्रपट महोत्सवाची सुरुवात झाली. एनसीपीए इथे आज संध्याकाळी 15 व्या मुंबई आंतरराष्ट्रीय चित्रपट महोत्सवाचं उदघाटन झालं.


      अलीकडच्या काळात गाजलेल्या महितीपटांपैकी एक असलेला आय एम नॉट युअर निग्रो हा माहितीपट टोरंटो , शिकागो , लॉस अँजेलीस , फिलाडेल्फिया आणि इतर आठ आंतरराष्ट्रीय चित्रपट महोत्सवात दाखवण्यात आल ा आहे.


      93 मिनिटांचा हा चित्रपट हैतीचे सांस्कृतिक मंत्री राओल पेक यांनी दिग्दर्शित केला आहे.


      वास्तव हे कल्पनेपेक्षाही अनपेक्षित , अकल्पित असू शकतं हे दाखवणाऱ्या या चित्रपटाला स्वतःचाच एक इतिहास आहे. 1979 साली कृष्णवर्णीय अमेरिकन लेखक जेम्स बाल्डविन यांनी आपल्या प्रकाशकाला आपल्या आगामी लेखनाविषयी माहिती देणारं एक पत्र लिहिलं.त्यांच्या आगामी पुस्तकाचं नाव होतं , " रिमेम्बर हिज हाऊस ! " बाल्डविन यांचे जवळचे तीन मित्र मेदगर एव्हर्स , माल्कम एक्स आणि मार्टिन ल्यूथर किंग ज्युनियर , यांचे वैयक्तिक आयुष्य आणि त्यांच्या एकापाठोपाठ झालेल्या हत्यांची कहाणी सांगणारे हे पुस्तक अतिशय क्रांतिकारक ठरलं असतं.


      मात्र दुर्दैवाने या पुस्तकाची केवळ 30 पानं लिहून झाल्यावर 1987 साली बाल्डविन यांचं निधन झालं. ' आय एम नॉट युअर निग्रो ' हा चित्रपट जेम्स बाल्डविन यांच्या त्या अधुऱ्या पुस्तकातलीच कहाणी विशद करतो. या चित्रपटात , अमेरिकेतील वर्णभेदाचे अतिशय मर्मभेदी वर्णन , लेखकाच्याच भाषेत अभिनेता सॅम्युअल जॅक्सन यांनी वाचलं आहे.


      अनेक प्राचीन वस्तू आणि संदर्भासह , या चित्रपटात बाल्डविन यांनी त्यांच्या तीन मित्रांच्या हत्येविषयी लिहिलेली सगळी माहिती वापरण्यात आली आहे. अमेरिकेतील सध्याच्या वर्णभेदविषयक लेखनाला एक नवा आणि संपूर्ण वेगळा , तर्कशुद्ध आयाम हा चित्रपटातून लक्षात येतो.


      राओल पेक यांच्या इतर चित्रपटांमध्ये , ' द मॅन बाय द शोअर ', लुमुंबा , समटाईम्स इन एप्रिल , मोलोच ट्रोपिकल , मर्डर इन पकॉट या चित्रपटांचा समावेश आहे. त्यांनी तयार केलेले माहितीपट , लुमुंबा , डेथ ऑफ ए प्रोफेट , फटल असिस्टन्स विविध आंतरराष्ट्रीय चित्रपट महोत्सवात दाखवण्यात आले आहेत.


      अलीकडेच त्यांनी तयार केलेला चित्रपट "द यंग कार्ल मार्क्स" मामी आणि इ फ्फी या चित्रपट महोत्सवात दाखवण्यात आला होता. युरोपियन संस्थेची सहनिर्मिती असलेल्या या चित्रपटाचे चित्रीकरण जर्मनी आणि बेलजीयम इथं झाले आहे.


      * सिराज सईद हे मुंबईतले चित्रपट समीक्षक आणि अभ्यासक आहेत.


      N.Sapre /R.Aghor/P.Kor

    
    
    (Release ID: 1518003) Visitor Counter : 79