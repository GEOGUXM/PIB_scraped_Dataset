      पर्यटन मंत्रालय

      डिसेंबर 2016 च्या तुलनेत डिसेंबर 2017मध्ये परदेशी पर्यटकांच्या संख्येत 15.2 टक्के वाढ
      ई-पर्यटक व्हिसा घेऊन येणाऱ्या परदेशी पर्यटकांमध्ये डिसेंबर 2016च्या तुलनेत डिसेंबर 2017 मध्ये 48.3 टक्के वाढ

      Posted On: 15 JAN 2018 4:10PM by PIB Mumbai

      नवी दिल्ली 15 जानेवारी 201 8


      पर्यटन मंत्रालयाने ‘ब्युरो ऑफ इमिग्रेशन’ कडून मिळालेल्या माहितीनुसार परदेशी पर्यटक आणि ई-व्हिसा घेऊन आलेले परदेशी पर्यटक यांच्याविषयीची आकडेवारी प्रसिद्ध केली आहे. यानुसार डिसेंबर 2017 मध्ये भारतात किती पर्यटक आले याविषयी महत्त्वपूर्ण माहिती येथे दिली आहे.


      परदेशी पर्यटक


      डिसेंबर 2017 मध्ये 11.76 लाख परदेशी पर्यटक भारतामध्ये आले. गेल्यावर्षीच्या डिसेंबरमध्ये 10.21 लाख परदेशी पर्यटकांनी भारताला भेट दिली होती तर डिसेंबर 2015 मध्ये एकूण 9.13 लाख परदेशी पर्यटक भारत भेटीवर आले होते.


      परदेशी पर्यटकांच्या वृद्धीमध्ये डिसेंबर 2016 च्या तुलनेत 15.2 टक्के वाढ डिसेंबर 2017 मध्ये नोंदवली गेली आहे तर डिसेंबर 2015च्या तुलनेत डिसेंबर 2016मध्ये 9.7 टक्के वाढ झाल्याचे दिसून आले आहे.


      ई-पर्यटक व्हिसा घेऊन येणारे परदेशी पर्यटक


      डिसेंबर 2017 मध्ये ई-पर्यटक व्हिसा घेऊन 2.41 लाख परदेशी पर्यटक भारतात आले. डिसेंबर 2016 मध्ये अेस 1.62 लाख पर्यटक आले होते. ई-व्हिसा घेऊन येणाऱ्या पर्यटकांमध्ये गेल्यावर्षीच्या तुलनेत 48.3 टक्के वाढ झाली आहे.


      2017 या वर्षात एकूण 16.97 लाख परदेशी पर्यटक ई-पर्यटक व्हिसा घेऊन भारतात आले होते. 2016 या वर्षात भारतात एकूण 10.87 लाख पर्यटक ई-व्हिसा घेऊन आले होते. दोन्ही वर्षांची तुलना करता ई-व्हिसा घेऊन भारत भेटीवर येणाऱ्या पर्यटकांची संख्या 57.2 टक्क्यांनी वाढली आहे, हे स्पष्ट होते.


      B.Gokhale /S.Bedekar/P.Kor


    

    
    (Release ID: 1516719) Visitor Counter : 67