      वाणिज्य आणि उदयोग मंत्रालय

      घाऊक बाजार निर्देशांक, डिसेंबर 2017
      Posted On: 15 JAN 2018 4:08PM by PIB Mumbai


      नवी दिल्ली 15 जानेवारी 201 8


      डिसेंबर 2017 मध्ये घाऊक बाजारपेठेचा निर्देशांक 116.3 वरुन 115.7 पर्यंत खाली आला. मागील महिन्याच्या तुलनेमध्ये 0.5 टक्क्यांनी निर्देशांकात घट झाल्याचे दिसून आले आहे.


      दर महिन्याच्या घाऊक बाजार निर्देशांकाच्या आधारे वार्षिक चलनवाढ दर काढण्यात येतो. डिसेंबर 2016 मध्ये 3.93 टक्के चलनवाढीचा निर्देशांक नोंदवला गेला. तर यावर्षी डिसेंबर 2017 मध्ये घट होऊन तो 3.58 टक्के झाला आहे.


      काही अन्नधान्याच्या किंमती घटल्यामुळे घाऊक किंमत निर्देशांक 2.9 टक्क्यांनी कमी झाला आहे. यामध्ये फळ आणि भाजीपाला यांचे दर 14 टक्क्यांनी कमी झाले. तर वाटाणा, चवळी 6 टक्के, हरभरा डाळ आणि अंडी प्रत्येकी 5 टक्के, राजमा आणि चिकन प्रत्येकी 4 टक्के, कॉफी, मासळी प्रत्येकी 3 टक्के, उडीद आणि चहाचे दर 2 टक्क्यांनी कमी झाले. याशिवाय ज्वारी, बार्ली, मका, मसूर, खाण्याची विड्याची पाने, बाजरी, मसाले यांचेही दर कमी झाले आहेत.


      डिसेंबर 2017 मध्ये इतर वस्तूंच्या दरांमध्ये सरासरी 1.8 टक्के वाढ नोंदवली गेली आहे. यामध्ये फुले, कच्चे रेशीम, कापूस, कच्चे रबर यांच्यात दरवाढ झाली आहे.


      इंधन आणि ऊर्जा क्षेत्रातही 1.6 टक्क्यांची दरवाढ डिसेंबर 2016 मध्ये नोंदवला गेला. तसेच कोळसा आणि खनिज तेल उत्पादनेही महाग झाले.


      B.Gokhale /S.Bedekar/P.Kor

    
    
    (Release ID: 1516718) Visitor Counter : 99