      सामाजिक न्याय आणि सबलीकरण मंत्रालय

      सुगम्य भारत मोहिमेअंतर्गत विविध 100 सुगम्य संकेतस्थळांचे लोकार्पण
      Posted On: 19 JAN 2018 6:51PM by PIB Mumbai


    नवी दिल्ली 19 जानेवारी 201 8


    दिव्यांग व्यक्तींना सहाय्यभूत ठरणाऱ्या विविध राज्य आणि केंद्र शासित प्रदेशांच्या 100 संकेतस्थळांचे केंद्रीय सामाजिक न्याय आणि सक्षमीकरण मंत्री थावरचंद गेहलोत यांनी लोकार्पण केले. सुगम्यता विकास राष्ट्रीय परिषदेमध्ये हा लोकार्पण कार्यक्रम झाला. याप्रसंगी सामाजिक न्याय आणि सक्षमीकरण राज्यमंत्री विजय सांपळा आणि कृष्णपाल गुर्जर उपस्थित होते.


    या परिषदेमध्ये दिव्यांग सक्षमीकरण विभागाच्या सचिव श्रीमती शकुंतला डी. गामलिन, रस्तेवाहतूक आणि महामार्ग, इलेक्ट्रॉनिक्स आणि माहिती, तंत्रज्ञान, नागरी उड्डाण, माहिती आणि प्रसारण, रेल्वे गृहनिर्माण आणि नागरी विकास मंत्रालयाच्या वरिष्ठ अधिकाऱ्यांनी या परिषदेत सहभागी होऊन दिव्यांग व्यक्तींना वेगवेगळ्या क्षेत्रांमध्ये कशा पद्धतीने सामावून घेता येऊ शकते याविषयी बहुमोल शिफारशी केल्या.


    दिव्यांगजनांना अतिशय सहजपणाने या संकेतस्थळांचा वापर करता येईल, अशा पद्धतीने त्यांची निर्मिती करण्यात आली आहे. या उपक्रमामध्ये एकूण 917 सुगम्य संकेतस्थळे निर्माण करण्यात येणार आहेत. त्यासाठी वित्तपुरवठा करण्यात येणार आहे. आतापर्यंत या योजनेतून 100 संकेतस्थळांचे निर्मित करण्यात आली असून आणखी 244 संकेतस्थळांचे कार्य सुरू असल्याची माहिती यावेळी देण्यात आली.


    B.Gokhale /S.Bedekar/P.Kor

    
    
    (Release ID: 1517254) Visitor Counter : 139