      अर्थ मंत्रालय

      भारताचे विदेश क्षेत्र दृढ : आर्थिक सर्वेक्षण
      Posted On: 29 JAN 2018 6:51PM by PIB Mumbai


    नवी दिल्ली, २९ जानेवारी २०१८


    2017-18 मध्ये भारताचे विदेश क्षेत्र दृढ राहिल्याचे आज संसदेत सादर झालेल्या आर्थिक सर्वेक्षणात म्हटले आहे.


    आंतरराष्ट्रीय घडामोडी


    जागतिक अर्थव्यवस्था वेग घेत असून 2016 मधल्या 3.2 टक्क्यावरून 2017 मध्ये 3.6 टक्के तर 2018 मध्ये 3.7 टक्के वृद्धी दर राहण्याचा अंदाज आहे. याद्वारे आंतरराष्ट्रीय नाणेनिधीच्या याआधीच्या अंदाजात सुधारणा दर्शवण्यात आली आहे.


    2017-18 मधल्या दुसऱ्या तिमाहीत भारताची चालू खात्यातली तूट 7.2 अब्ज अमेरिकी डॉलर्स (जीडीपीच्या 1.2 टक्के) राहिली. याआधीच्या तिमाहितल्या 15 अब्ज अमेरिकी डॉलर्स (जीडीपीच्या 2.5 टक्के) तुटीत मोठी घट नोंदवून दुसऱ्या तिमाहीत तूट कमी झाली आहे.


    व्यापारी तूट : वर्ष 2014 - 15 च्या भारताच्या व्यापारी तुटीत सातत्याने घट होत आहे. मात्र 2017-18 च्या पहिल्या सहामाहीत ही तूट 74.5 अब्ज अमेरिकी डॉलर्सवर पोहोचली. 2016-17 या वर्षाच्या पहिल्या सहामाहीत ही तूट 43.4 अब्ज अमेरिकी डॉलर्स होती.


    व्यापारविषयक


    2016-17 मध्ये वस्त्रोद्योग आणि संलग्न उत्पादने आणि चामडे आणि चामडे उत्पादन वगळता निर्यात वृद्धी सकारात्मक आणि विस्तृत राहिली. 2017-18 मध्ये (एप्रिल-नोव्हेंबर) इतर प्रमुख क्षेत्रांबरोबरच अभियांत्रिकी वस्तू, पेट्रोलियम क्रूड आणि उत्पादन निर्यातीत चांगली वृद्धी रासायनिक आणि संबंधित उत्पादन आणि वस्त्रोद्योग आणि संलग्न उत्पादन निर्यातीत किरकोळ वृद्धी तर हिरे आणि आभूषण निर्यातीत नकारात्मक वृद्धी नोंदवली गेली.


    जागतिक व्यापारात 2016 च्या 2.4 टक्क्यावरुन 2017 मध्ये 4.2 टक्के तर 2018 मध्ये 4 टक्के वाढ अपेक्षित आहे त्या पार्श्वभूमीवर भारताच्या विदेशविषयक क्षेत्रात येत्या काळात उज्ज्वल भविष्याची आशा आहे. महत्त्वाच्या भागीदार देशांबरोबरचा व्यापार वाढत असून देशाची विकास वृद्धीही वेग घेत आहे. तेलाच्या किंमतीतली वाढ ही चिंतेची बाब असल्याचं सर्वेक्षणात नमूद करण्यात आलं आहे. वस्तू आणि सेवाकर, व्यापाराला अनुकूल धोरण यामुळेही यासंदर्भात अधिक प्रोत्साहन अपेक्षित आहे.


    B.Gokhale/N.Chitale/P.Kor

    
    
    (Release ID: 1518252) Visitor Counter : 117