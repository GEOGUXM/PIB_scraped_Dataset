      अर्थ मंत्रालय

      चलनवाढ नियंत्रणासाठीच्या उपाययोजना
      Posted On: 29 JAN 2018 2:48PM by PIB Mumbai


    नवी दिल्ली 29 जानेवारी 201 8


    चलनवाढ नियंत्रणात ठेवण्याला केंद्र सरकारचे प्राधान्य राहील असे आर्थिक सर्वेक्षण 2017-18 मध्ये नमूद करण्यात आले आहे. त्यासाठी केंद्र सरकारने वेळोवेळी विविध उपाययोजना राबवल्या.

      * जीवनावश्यक वस्तूंचा काळाबाजार करणाऱ्यांवर कडक कारवाई करण्याचे निर्देश केंद्र सरकारने वेळोवेळी विविध कायद्यांच्या आधारे जारी केले.
      * वस्तूंची उपलब्धता आणि किंमती यांचा आढावा घेण्यासाठी वेळोवेळी सचिव समिती,मंत्री समिती, दर नियंत्रण व्यवस्थापन समिती तसेच इतर विभागीय स्तरांवर वेळोवेळी बैठका घेण्यात आल्या.
      * नागरिकांना खाद्य वस्तू योग्य दरात उपलब्ध व्हाव्यात यासाठी त्यांच्या कमाल विक्री किंमती घोषित करण्यात आल्या. तसेच या वस्तू आवश्यक प्रमाणात उपलब्ध होतील याची खातरजमा करण्यात आली.
      * डाळी, कांदे अशा कृषी उत्पादनांच्या किंमती नियंत्रणात ठेवण्यासाठी दर स्थिरता निधी नावाची योजना राबवण्यात आली.
      * नागरिकांना आवश्यकतेनुसार योग्य किंमतीत डाळी उपलब्ध व्हाव्यात यासाठी डाळींच्या राखीव साठ्यात दीड लाख मेट्रिक टनावरुन 20 लाख मेट्रिक टन वाढीला मंजूरी देण्यात आली. तसेच 20 लाख टनांपर्यंत डाळींच्या साठ्यात वाढ करण्यात आली.
      * डाळींच्या राखीव साठ्यांमधून सार्वजनिक वितरण तसेच मध्यान्ह भोजन योजनांसाठी पुरवठा करण्यात आला.
      * एप्रिल 2018 पर्यंत साखरेच्या साठ्यांवर विशिष्ट मर्यादेपर्यंत निर्बंध घालण्यात आले.
      * साखरेची आवश्यकतेनुसार उपलब्धता निर्धारित करण्यासाठी साखरेच्या निर्यातीवर 20 टक्के जकात कर लावण्यात आला.
      * डिसेंबर 2017 पर्यंत 850 डॉलर प्रति मेट्रिक टनसाठी किमान निर्यात मूल्याद्वारे सर्व प्रकारच्या कांद्याच्या निर्यातीला परवानगी देण्यात आली.
      * कांद्याच्या साठवणुकीवर निर्बंध घालण्याचा सल्ला राज्ये आणि केंद्रशासित प्रदेशांना देण्यात आला. बाजारपेठेत कांद्याची उपलब्धता सुनिश्चित करण्यासाठी राज्यांनी आपल्या आवश्यकतेबाबत तपशील द्यावेत अशी सूचनाही करण्यात आली.

    B.Gokhale /M.Pange/P.Malandkar

    
    
    (Release ID: 1518119) Visitor Counter : 69
    
    
    
    
    

*