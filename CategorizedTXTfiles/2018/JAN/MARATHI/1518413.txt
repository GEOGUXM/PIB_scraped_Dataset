      संरक्षण मंत्रालय

      तिसरी स्कॉर्पीन पाणबुडी “करंज” चे माझगाव गोदीत जलावतरण
      Posted On: 31 JAN 2018 2:57PM by PIB Mumbai


    नवी दिल्ली 31 जानेवारी 201 8


    स्कॉर्पीन वर्गातल्या तिसऱ्या पाणबुडीचे आज मुंबईतल्या माझगाव गोदीत, नौदल अधिकारी पत्नी कल्याण संघटनेच्या अध्यक्ष टीना लांबा यांच्या हस्ते जलावतरण करण्यात आले. या पाणबुडीला “ करंज ” असे नांव देण्यात आले आहे. नौदल प्रमुख ॲडमिरल सुनील लांबा, कार्यक्रमाच्या अध्यक्षस्थानी होते.


    बंदरात आणि समुद्रातही कठोर चाचण्या पार केल्यानंतरच “ करंज ” चा नौदलात समावेश केला जाईल. फ्रान्समधल्या नव्हल ग्रुपच्या तंत्रज्ञानाच्या सहकार्याने माझगांव बंदरासह स्कॉर्पिन वर्गातल्या सहा पाणबुड्या बांधण्यात येत आहेत.


    स्वदेशी तंत्रज्ञानाचा उपयोग करुन निर्मिती करण्यात आलेली ही पाणबुडी प्रगत तंत्रज्ञानाने युक्त असून शत्रुवर लक्ष्यभेदी हल्ला करण्याची तिची क्षमता आहे. पाण्याखालून आणि पृष्ठभागावरुनही जहाज भेदी क्षेपणास्त्राद्वारे शत्रुवर अचूक मारा करण्याच्या या वैशिष्ट्यामुळे ही पाणबुडी अद्वितीय ठरली आहे. याचबरोबर गुप्तचर माहिती, टेहळणी यासारख्या मोहीमांही स्कॉर्पीन पाणबुड्या यशस्वीपणे पेलू शकतात.


    याआधी कलवरी आणि खांदेरी या पाणबुड्यांचे जलावतरण करण्यात आले असून सध्या त्यांच्या कठोर चाचण्या घेतल्या जात आहेत.


    B.Gokhale /N.Chitale/P.Malandkar


    

    
    (Release ID: 1518413) Visitor Counter : 108