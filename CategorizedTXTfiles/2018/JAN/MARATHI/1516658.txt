      राष्ट्रपती कार्यालय

      विपश्यनेमुळे स्वयं ओळख, जागरुकता आणि अंर्तमुखतेला मदत – राष्ट्रपती रामनाथ कोविंद
      Posted On: 14 JAN 2018 4:45PM by PIB Mumbai


    मुंबई, 14 जानेवारी 201 8


    मनाच्या एकाग्रतेसाठी, मन शुद्धतेसाठी तसेच शरीर आणि मनावरील सकारात्मक परिणामासाठी विपश्यना प्रक्रिया लाभदायी असून, यामुळे अध्यात्मिक प्रगतीही साधता येते, असे प्रतिपादन भारताचे राष्ट्रपती रामनाथ कोविंद यांनी केले आहे.


    ते ठाणे येथील जागतिक विपश्यना पगोडा येथे कृतज्ञता दिवसानिमित्त बोलत होते. त्यांनी समाजाच्या हितासाठी सर्वांनी विपश्यना करणे लाभदायी असल्याचे सांगितले. राष्ट्रपती पुढे म्हणाले की, इगतपुरी येथील विपश्यना केंद्र नागपूरचा डेंगन पॅलेस आणि मुंबईचे मोठ्या प्रमाणावरील जागतिक पगोडा हे तिन्ही विपश्यनेच्या अभ्यासासाठी इतर देशातील तसेच महाराष्ट्र आणि इतर राज्यातील, लोकांना मोठ्या प्रमाणावर आकर्ष केंद्र ठरले आहे.


    1972 मध्ये विनोबा भावे यांनी सत्यनारायण गोयंका यांना शाळकरी मुलांना विपश्यना शिकवावी, असे सांगितले होते. 1975 मध्ये कैद्यांसाठी विपश्यना कार्यक्रम राबवण्यात आला. महाराष्ट्र सरकारतर्फे कार्यालयीन कर्मचाऱ्यांसाठी विपश्यना शिकवण्याची सोय करण्यात आली आहे. तसेच इतर राज्य सरकारही या संदर्भात पाऊले उचलत असल्याचे राष्ट्रपतींनी सांगितले.


    कोविंद पुढे म्हणाले की, भगवान बुद्धांनी शिकवलेल्या ध्यान धारणेचे तंत्र म्हणून मान्यता पावलेल्या विपश्यनेला जागतिक विपश्यना फाऊंडेशन प्रोत्साहन देत असून, या मध्ये जागरुकता आणि अंर्तमुखतेद्वारे तीन सोप्या भागांचा समावेश आहे, ते म्हणजे नैतिकता, एकाग्रता आणि स्वयंओळख. ही विपश्यना एक अभ्यास प्रक्रिया असून, जात-धर्म-भाषा-वय किंवा लैंगिकता हे मुद्दे मानवतेच्या आड न येता कोणीही स्वविकासासाठी आत्मसात करु शकते.


    राष्ट्रपतींनी जागतिक विपश्यना फाऊंडेशनतर्फे आयोजित कृतज्ञता दिवसानिमित्त त्यांच्या यशस्वीतेसाठी आभार मानले. सायली ऊ बा कून यांच्या 46व्या पुण्यतिथी निमित्त आणि इलाइची देवी गोयंका यांच्या दुसऱ्या पुण्यतिथीनिमित्त या कृतज्ञता दिवसाचे आयोजन करण्यात आले होते. यावेळी राष्ट्रपतींच्या हस्ते धम्मालय-2 ची कोनशिला ठेवण्यात आली. महाराष्ट्राचे राज्यपाल चे.विद्यासागर राव, मुख्यमंत्री देवेंद्र फडणवीस आणि इतर मान्यवर या कार्यक्रमाला उपस्थित होते.


    B.Gokhale / D.Rane


    

    
    (Release ID: 1516658) Visitor Counter : 96