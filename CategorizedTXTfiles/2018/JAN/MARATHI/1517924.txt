      गृह मंत्रालय

      पद्म पुरस्कार 2018 जाहीर
      Posted On: 25 JAN 2018 5:39PM by PIB Mumbai


    नवी दिल्ली 25 जानेवारी 201 8


    देशातील सर्वोच्च नागरी पुरस्कारांपैकी एक असलेल्या पद्म पुरस्कारांची घोषणा आज करण्यात आली. यावर्षी 85 पद्म पुरस्कारांना राष्ट्रपतींनी मंजुरी दिली आहे. यामध्ये 3 पद्मविभूषण, 9 पद्मभूषण आणि 73 पद्मश्री पुरस्कारांचा समावेश आहे. यामध्ये 14 महिलांचा समावेश असून, 3 जणांना मरणोत्तर पुरस्कार दिले जाणार आहेत. 16 परदेशी व्यक्तींना जाहीर या पुरस्कारांमध्ये 10 आसियान सदस्य देशांच्या प्रत्येकी एका नागरीकाचा समावेश आहे.


    प्रसिद्ध शास्त्रीय गायक उस्ताद गुलाम मुस्तफा खान, प्रसिद्ध संगीतकार इलायराजा आणि साहित्यिक पी.परमेश्वरन यांना पद्मविभूषण पुरस्कार जाहीर झाला आहे.


    ज्येष्ठ सतारवादक अरविंद पारिख, क्रिकेटपटू महेंद्रसिंग धोनी, स्नूकरपटू पंकज अडवाणी यांना पद्मभूषण पुरस्कार जाहीर झाला आहे.


    आदिवासी भागात उल्लेखनीय आरोग्यसेवा पुरवणारे डॉ.अभय आणि राणी बंग, अभिनेते मनोज जोशी, माजी जलतरणपटू मुरलीकांत पेटकर यांना पद्मश्री पुरस्कार जाहीर झाला आहे.


    N.Sapre/S.Kane/D.Rane

    
    
    (Release ID: 1517924) Visitor Counter : 157