      आर्थिक व्यवहार विषयक मंत्रिमंडळ समिती

      खासदार स्थानिक क्षेत्र विकास योजना 12 व्या आराखड्यानंतरही सुरु ठेवायला मंत्रिमंडळाची मान्यता
      Posted On: 10 JAN 2018 5:54PM by PIB Mumbai


    नवी दिल्ली 10 जानेवारी 201 8


    संसद सदस्य स्थानिक क्षेत्र विकास योजना , 14 व्या वित्त आयोगाच्या कार्यकाळापर्यंत म्हणजे 31 मार्च 2020 पर्यंत सुरु ठेवायला, पंतप्रधान नरेंद्र मोदी यांच्या अध्यक्षतेखाली झालेल्या केंद्रीय मंत्रिमंडळाच्या अर्थविषयक समितीच्या आज झालेल्या बैठकीत मान्यता देण्यात आली.


    या योजनेंतर्गत 3,950 कोटी रुपये वार्षिक तरतूद असून येत्या तीन वर्षासाठी 11,850 कोटी रुपयांचा एकूण आराखडा आहे. स्वतंत्र एजन्सी द्वारे देखरेख ठेवण्यासाठी तसेच क्षमता वृद्धीसाठी राज्य/ जिल्हा अधिकाऱ्यांना प्रशिक्षण देण्यासाठी वार्षिक 5 कोटी रुपयांची अतिरिक्त तरतूदही यात आहे.


    एमपीएलएडीएस मार्गदर्शक तत्वानुसार विशिष्ट कागदपत्रे मिळाल्यानंतर नोडल जिल्हा प्राधिकरण यासाठी निधी देते.


    प्रभाव


    एमपीएलएडीएस योजने अंतर्गत पेयजल ,शिक्षण, सार्वजनिक आरोग्य, स्वच्छता रस्ते यासारख्या राष्ट्रीय प्राधान्य क्षेत्रात स्थानिक आवश्यकतेनुसार शाश्वत संपत्तीच्या निर्मितीमुळे देशातल्या जनतेला त्याचा लाभ होणार आहे.


    N.Sapre /N.Chitale/P.Malandkar


    

    
    (Release ID: 1516221) Visitor Counter : 77