      صحت اور خاندانی بہبود کی وزارت

      جے پی نڈا نے غذائی تحفظ اور تغذیہ پر وزرائے صحت کی پہلی گول میز کانفرنس کی صدارت کی
      ریاستی سرکار وں پر غذائی جانچ کرنے والی تجربہ گاہوں کو مستحکم بنائے جانے کے لئے زور دیا
      Posted On: 10 JAN 2018 1:43PM by PIB Delhi


    نئی دہلی،10۔جنوری ۔مرکزی وزیر صحت وحاندانی بہبود جناب جے پی نڈا نے غذائی تحفظ اورتغذیہ کے موضوع پر وزرائے صحت کی پہلی گول میز کانفرنس سے اپنے صدارتی خطاب میں کہا کہ مرکزی سرکار ریاستی سرکاروں کو غذاؤں کی جانچ کرنے والی تجربہ گاہوں کو مستحکم بنانے کےلئے 482 کروڑروپے کا سرمایہ فراہم کرارہی ہے اور ایسی 45 ریاستی تجربہ گاہوں کو مستحکم بنایا جائے گا ، تمام ریاستی سرکاروں سے گزارش ہے کہ ان تجربہ گاہوں کے استحکام کے لئے اپنی تجاویز کے ساتھ آگے آئیں یا ہمیں اپنے منصوبے ارسال کریں ۔ وزیر مملکت برائے صحت جناب اشونی کمار چوبے نے بھی اترپردیش ، گجرات ، اتراکھنڈ ،تلنگانہ ،پڈوچیری ، جھارکھنڈ اور دہلی کے وزرائے صحت کے ساتھ اس گول میز اجتما ع میں شرکت کی۔

    
    جناب جے پی نڈا نے اپنی تقریر میں مزید کہا کہ غذائ جانچ کرنے والی تجربہ گاہوں کو مستحکم بنائے جانے کے کام میں مالیہ کی کمی نہیں ہونے دی جائے گی۔ ہرریاست میں ایک اعلیٰ معیاری جانچ تجربہ گاہ ہونی چاہئے اور بڑی ریاستوں میں کم از کم دو بڑی تجربہ گاہ ہونی چاہئیں ۔ پردھان منتری ڈائیلیسس پروگرام کا حوالہ دیتے ہوئے جناب جے پی نڈا نے کہا کہ ابتدا میں ریاستی سرکار وں نے اس اقدام کے تئیں بعض خدشات کا اظہار کیا تھا لیکن آج یہ پروگرام زبردست کامیابیوں سے ہمکنار ہورہا ہے اور ملک بھر میں قائم 539 ڈائلیسس یونٹوں سے 1.76 لاکھ سے زائد مریضوں نے ڈائلیسس کے لئے استفادہ کیا ہے ۔ غذائی معیارات کے اطلاق پر اپنے تاثرات کا اظہار کرتے ہوئے جناب جے پی نڈا نے کہا کہ عمل آوری ہمیشہ صاف ستھری اور شفاف ہونی چاہئے ۔ ہمیں اس امر کو یقینی بناتے ہوئے کہ غذا کا کاروبار کرنے والے تمام ادارے لائسنس یافتہ ہوں اور معیارات کی پاسداری کررہے ہوں ۔ صحت عامل کو محفوظ بنانا چاہئے ۔ لیکن اس کے ساتھ ہی ہمیں اس بات کا بھی خیال رکھنا چاہئے کہ اس سے غذائی کاروبار پر کوئی غیر ضروری بار نہ لادا جاسکے ۔ اس سلسلے میں عوامی بیدار ی پیدا کرنے پر زوردیتے ہوئے جناب نڈا نے کہا کہ اس کام میں عام لوگوںکو تمام نشیب وفراز سے باخبر بنایا جانا ضروری ہے اور ایف ایس ایس اے آئی اس کا م میں مطلوبہ امداد ومعاونت فراہم کراسکتی ہے تاکہ لوگ خود ضابطہ بندی کرسکیں ۔
    
    اس موقع پر وزیر مملکت برائے صحت جناب اشونی کمار چوبے نے کہا کہ دستیابی کے نظام کو موثر بنایا جانا اور اسے فروغ دیا جانا نیز غذائیت سے بھرپور کھانے کی فراہمی قومی صحت پالیسی 2017 کے معینہ نشانوں میں مرکزی حیثیت دی جانی چاہئے کیونکہ اس میں صحت کی تدارکی اورترقیاتی دیکھ بھال پر توجہ مرکوز کی گئی ہے اور امراض کے بار کو کم کرنے اور ذیابیطس ، کارڈیو ویسکولر جیسے متعدد غیر متعدی امراض میں ہونے والی شیر خوار بچوں کی اموات کی تعداد کو کم کرنے کا نشانہ معین کیا گیا ہے ۔
    
    اس موقع پر محکمہ صحت کی سکریٹری محترمہ پریتی سودن نے یقین دہائی کرائی کہ اس سلسلے میں تما م ریاستی سرکار وں کو قومی صحت مشن (این ایچ ایم ) کے ذریعہ امدادومعاونت فراہم کرائ یجائے گی۔ انہوں نے کہا کہ ہم سبھی لوگ اس بات سے واقف ہیں کہ ہمارے ملک میں غیر متعدی امراض سے ہونے والی اموات آج بھی ہورہی ہیں اور ملک کے شہریوں میں غذائیت سے پُر کھانا کھانے کی عادت کوفروغ دینا اس مسئلے کے کلیدی تدارک کی حیثیت رکھتا ہے ۔ انہوں نے کہ غذاؤں کے بارے میں ہمیں عوام الناس کی حوصلہ افزائی کرنی چاہئے اور لوگوں پر بہتر اور محفوظ کھانا کھانے پرزوردینا چاہئے تاکہ ہم ایک صحت مند قوم بن سکیں ۔
    
    اس گول میز اجتماع میں ریاستی وزرائے صحت نے ایک سات نکاتی چارٹر کے ساتھ ایک مشترکہ تجویز منظور کی، جس میں بہتر اور صحت مند کھانے کے معیارات کو مضبوط بنایا جانا اور فروغ دینا محفوظ کھانے کے طریقوں کے لئے کوڈ معین کرنا ، ایک مثبت ضابطہ کارفضاسازگار کرنا ، ملک میں ایک معتبر اور مضبوط قومی غذائی جانچ وضع کرنا ،محفوظ غذائیت سے پُر کھانے سے متعلق امور پر شہریوں میں ہونے والی عادات واطوار کی سماجی سطح کی تبدیلیوں پرنگاہ رکھنا ،غذائی کاروبار میں خود احتسابی کی فضا تیار کرنا اور معقول مالیاتی اور انسانی وسائل کے ساتھ موثر ادارے اور ادارہ جاتی نظام قائم کیا جانا شامل ہے ۔
    
    اس گول میز اجتماع میں تمام ریاستی سرکاروں کے محکمہ صحت کے سکریٹریوں ،فوڈ سیفٹی کمشنروں ،فروغ وسائل انسانی کی وزارت کے سینئیر افسران ، صحت اور خاندانی بہبود کی وزارت کے سینئیر افسران نیز ترقی خواتین واطفال کی وزارت کے سرکردہ افسران نے شرکت کی۔ علاوہ ازیں ایف ایس ایس اے آئی ،صنعتی اداروں ،عالمی بینک ،عالمی تنظیم صحت ، عالمی غذائی پروگرام اور ٹاٹاٹرسٹ ، جی اے آئی این اور پی اے ٹی ایچ جیسے ترقیاتی شراکتدار اداروں کے نمائندوں نے بھی شرکت کی ۔
    
    م ن ۔س ش۔ رم
    
    U-206

    
    
    (Release ID: 1516129) Visitor Counter : 11