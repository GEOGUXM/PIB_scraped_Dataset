      وزارت آیوش

      ہومیوپیتھی کی بین الاقوامی ماہر محترمہ راکیل رابرٹس کی جناب شری پت نائک سے ملاقات
      Posted On: 21 JAN 2018 7:18PM by PIB Delhi


    نئی دہلی،22/جنوری۔ ہومیوپیتھی کی بین الاقوامی ماہر محترمہ راکیل رابرٹس، جو انگلینڈ میں ہومیوپیتھی تحقیقی ادارے اور ہومیوپیتھی کی فیکلٹی سے وابستہ ہیں، گوا میں آیوش کے مرکزی وزیر مملکت (آزادانہ چارج) جناب شری پت نائک یسونائک سے ملاقات کی۔ میٹنگ میں محترمہ رابرٹس نے وزیر موصوف کو بتایا کہ ہومیوپیتھی کی بین الاقوامی برادری بھارت کی طرف سے اپنائی گئی مربوط حفظان صحت کی طرز کے لئے بھارت کو قدر کی نگاہ سے دیکھتی ہے۔ انھوں نے کہا کہ ہر شخص کو آزادی ہونی چاہئے کہ وہ اپنی صحت کے لئے طریقۂ علاج کا انتخاب کرے اور یہ کہ بھارت اس کی ایک عمدہ مثال ہے کہ یہ سب کچھ کیسے ہوسکتا ہے۔ محترمہ رابرٹس کا مقصد یہ ہے کہ وہ اپنے دورے کے دوران ہومیوپیتھی کی برادری سے بات چیت کریں اور بھارت میں ہومیوپیتھی کے شعبے، خاص طور پر حفظان صحت میں ہومیوپیتھی کی ادارہ بندی کے بارے میں مزید سیکھیں۔ وزیر موصوف نے بھارت میں ان کا خیرمقدم کیا اور انھیں یقین دلایا کہ ان کی وزارت اس مقصد کو پورا کرنے میں ان کی پوری مدد کرے گی، جو انھوں نے اپنے دورے کے لئے مقرر کیا ہے۔

    
    اس سلسلے میں آیوش کی وزارت نے چھ میٹنگوں کے انعقاد کی منظوری دی۔ یہ میٹنگیں ہومیوپیتھی میں تحقیق کے لئے مرکزی کونسل (سی سی آر ایچ) کی طرف سے دی گئی ہے، جو آیوش کی وزارت کے تحت ایک خودمختار ادارہ ہے۔ یہ ادارہ ہومیوپیتھی میں سائنسی تحقیق کراتا ہے۔ یہ میٹنگیں دہلی میں (25 سے 27 جنوری تک)، کولکاتہ میں (26 جنوری) کو اور کیرالہ کے شہر کوٹایم میں (31 جنوری اور یکم فروری) کو منعقد کرائی جائیں گی۔ ان میٹنگوں سے بھارت اور برطانیہ کے درمیان ہومیوپیتھی کی معلومات اور مہارت کے لین دین کا موقع فراہم ہوتا ہے اور پیشہ ورانہ اشتراک کا موقع ملتا ہے، جس سے ہومیوپیتھی کو پوری دنیا کے مستقبل کو محفوظ بنایا جاسکتا ہے۔ ان میٹنگوں کا مقصد حفظان صحت میں ہومیوپیتھی کے فوائد سے روشناس کراتے ہوئے اس طریقۂ علاج کی بالکل صحیح شبیہ کو عوام کے سامنے لایا جائے۔ ان میٹنگوں میں بین الاقوامی منظرنامے میں ہومیوپیتھی کو درپیش چیلنجوں سے نمٹنے پر بھی بات چیت کی جائے گی۔
    
    سی سی آر ایچ، میٹنگوں کے دوران ہومیوپیتھی سے متعلق ایک گھنٹے کی ایک فلم کی بھی خصوصی طور پر نمائش کرے گی، جس کا موضوع ہے ‘‘محض ایک بوند’’۔
    
    U-431

    
    
    (Release ID: 1517388) Visitor Counter : 4