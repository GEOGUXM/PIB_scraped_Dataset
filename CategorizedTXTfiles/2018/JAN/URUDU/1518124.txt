      وزارت خزانہ

      مہنگائی کوکنٹرول کرنے کے لئے متعدد اقدامات
      Posted On: 29 JAN 2018 2:52PM by PIB Delhi


    مہنگائی کو کنٹرول کرنا مرکزی حکومت کے لئے ایک ترجیحی شعبہ رہا ہے۔ یہ بات خزانہ اور کارپوریٹ امور کے وزیر جناب ارون جیٹلی کے ذریعے آج لوک سبھا میں پیش کئے گئے اقتصادی جائزہ برائے 18-2017 میں کہی گئی ہے۔اقتصادی جائزے کے مطابق حکومت ہند نے مہنگائی کو کم کرنے کے مقصد سے متعدد اقدامات کئے ہیں۔ حکومت کے ذریعے کئے گئے اقدامات درج ذیل ہیں:۔

      * ضروری اشیاء ایکٹ 1955، نیز ضروری اشیاء کی کالابازاری کی روک تھام اور سپلائی کے بندوبست ایکٹ1980کو موثر طور پر نافذ کرنے اور کالابازاری و ذخیرہ اندوزی کے خلاف سخت کارروائی کرنے کے لئے حکومت ہند کی جانب سے ریاستی حکومتوں کو وقتاً فوقتاً ایڈوائزری جاری کی جارہی ہے، تاکہ ضروری اشیاء کی سپلائی میں کوئی کمی نہ آسکے۔
      * ضروری اشیاء کی قیمتوں پر باقاعدہ جائزہ میٹنگ کے علاوہ ضروری اشیاء کی دستیابی کی صورتحال کا جائزہ اعلیٰ سطحوں بشمول کمیٹی آف سکریٹریز، بین وزارتی کمیٹی، قیمت کو قابو میں رکھنے کے لئے فنڈ مینجمنٹ کمیٹی اور دیگر شعبہ جاتی جائزہ میٹنگوں کے ذریعے لیا گیا۔
      * اعلیٰ ترین کم از کم امدادی قیمت (ایم ایس پی) کا اعلان کیا گیا، تاکہ فصلوں کی پیداوار کو ترغیبات دی جاسکے اور غذائی اشیاء کی دستیابی میں اضافہ کیا جاسکے۔ اس سے اشیاء کی قیمتوں کو قابو میں رکھنے میں مدد فراہم ہوگی۔
      * زرعی اشیاء مثلاً دالوں اور پیازوں کی قیمتوں کو قابو میں رکھنے کے لئے قیمتوں میں توازن برقرار رکھنے کے لئے فنڈ(پی ایس ایف) کے نام سے ایک اسکیم لاگو کی جارہی ہے۔
      * حکومت نے دالوں کی زیادہ سے زیادہ ذخیرہ اندوزی میں اضافے کو منظوری دی ہے۔ دالوں کی ذخیرہ اندوزی کی حد 1.5لاکھ میٹرک ٹن کو 20 لاکھ میٹرک ٹن کردیا گیا ہے، تاکہ بازار میں دالوں کی خردہ قیمت میں توازن برقرار رہے۔اس کے مطابق دالوں کی زیادہ سے زیادہ ذخیرہ اندوزی کی حد کو بڑھاکر 20لاک میٹرک ٹن کردیا گیا ہے۔
      * ریاستوں ؍مرکز کے زیر انتظام علاقوں کو سرکاری نظام تقسیم (پی ڈی ایس)اور مڈ ڈے میل اسکیم کے لئے وافر ذخیرے سے دالیں مہیا کی جارہی ہیں۔ اسی طرح آرمی اور مرکزی نیم فوجی دستوں کے لئے بھی دالوں کی ضرورتیں پوری کی جارہی ہیں۔
      * حکومت نے اپریل 2018 تک چینی کے ڈیلروں ؍ذخیرہ رکھنے والے افراد پر چینی کے اسٹاک رکھنے کی زیادہ سے زیادہ حد نافذ کردی ہے۔
      * حکومت نے چینی کی برآمدات پر 20 فیصد ڈیوٹی عائد کردی ہے، تاکہ چینی کی دستیابی کویقینی بنایا جاسکے اور چینی کی بڑھتی قیمتوں کو قابو میں رکھا جاسکے۔
      * صفر ڈیوٹی کی شرح پر 5لاکھ ٹن تک خام گنے کی درآمد کی اجازت دی گئی ہے۔بعد ازاں اضافی 3 لاکھ ٹن خام گنے کی درآمد25 فیصد کی شرح ڈیوٹی پر دی گئی ہے۔
      * 31 دسمبر 2017 تک ہر قسم کے پیاز کو برآمد کرنے کی اجازت صرف اسی صورت میں ہے، جبکہ پیاز کی کم از کم برآمد قیمت (ایم ای ڈبلیو پی)850 امریکی ڈالر فی میٹرک ٹن ہے۔
      * ریاستوں ؍مرکز کے زیر انتظام علاقوں کو ایڈوائزری جاری کی گئی ہے کہ وہ پیاز کی زیادہ سے زیادہ خیرہ رکھنے کی حد کو نافذ کریں۔ ریاستوں سے درخواست کی گئی ہے کہ وہ اپنے یہاں پیاز کی ضرورت کے بارے میں اطلاع دیں، تاکہ مناسب مقدار میں پیاز کو درآمد کیا جاسکے اور پیاز کی دستیابی نیز پیاز کی قیمتوں کو قابو میں رکھنے میں مدد فراہم ہوسکے۔

    ۔۔۔۔۔۔۔۔۔۔۔


    U.529

    
    
    (Release ID: 1518124) Visitor Counter : 15
    
    
    
    
    

*