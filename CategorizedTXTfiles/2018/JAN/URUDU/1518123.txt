      وزارت خزانہ

      اقتصادی جائزے میں کہا گیا ہے کہ معیشت اور ترقی کیلئے صنعت پر خاص توجہ دیتے ہوئے سب کی شمولیت والاروزگار اورزلزلے کےجھٹکے برداشت کرنے والا بنیادی ڈھانچہ اہم عناصر ہیں
      
      شعبے کو مرکوز کرتے ہوئے حکومت کی طرف سے کیے گئے اصلاحی اقدامات کی وجہ سے تجارت کے مجموعی ماحول میں خاطر خواہ بہتری آئی ہے

      Posted On: 29 JAN 2018 2:50PM by PIB Delhi

    معیشت اور ترقی کے لئے سب کی شمولیت والے روزگار کہ معیشت اور ترقی کیلئے صنعت پر خاص توجہ دیتے ہوئے سب کی شمولیت والاروزگار اورزلزلے کےجھٹکے برداشت کرنے والا بنیادی ڈھانچہ اہم عناصر ہیں۔حکومت اس سمت بہت سے ایسے اقدامات کررہی ہے جن میں مخصوص شعبوں کو مدنظر رکھا گیا ہے۔ یہ بات خزانے اور کارپوریٹ اُمور کے مرکزی وزیر جناب ارون جیٹلی کی طرف سے آج پارلیمنٹ میں پیش کیے گئے 2017-18 کے اقتصادی جائزے میں کہی گئی ہے۔ اشیاء اور خدمات ٹیکس ، نادہندگی اور دیوالیہ پن کے ضابطے اور تجارت کو آسان بنانے کے لئے دی گئی سہولیات کے اقدامات جیسی ڈھانچہ جاتی اصلاحات کے علاوہ جائزے میں اجاگر کیا گیا ہے کہ حکومت نے اسٹیل ،ملبوسات ، چمڑے اور بجلی کے شعبوں میں ہر ایک شعبے کو درپیش مخصوص چیلنجوں سے نپٹنے کیلئے اقدامات کئے ہیں۔ جائزے میں یہ بھی کہا گیا ہے کہ حکومت کی طرف سے پچھلے تین سال میں جو مختلف اصلاحات کی گئی ہیں انہیں موڈیز انویسٹر سروس اور عالمی بینک کی رپورٹ 2017 کے ، تجارت کوآسان بنانے سے متعلق درجہ بندی کرنے والی بین الاقوامی ایجنسیوں نے تسلیم کیا ہے۔


    اقتصادی جائزے 2017-18 میں یہ بھی کہا گیا ہے کہ صنعتی پیداوار کے انڈیکس (آئی آئی پی) میں جو بنیادی سال 2011-12 والا وولیوم انڈیکس ہے دکھایا گیا ہے کہ صنعتی پیداوار میں اپریل سے نومبر 2017-18 کے دوران 3.2 فیصد کااضافہ ہوا ہے۔ یہ اضافہ بجلی کی پیداوار میں 5.2 فیصد ، کانکنی اور مینوفیکچرنگ کے شعبے دونوں میں بالترتیب 3.0 فیصد اور 3.1 فیصد اوسط ترقی ہوئی ہے۔ صنعتی پیداوار کے اشاریے (آئی آئی پی) میں 25 مہینے میں سب سے زیادہ ترقی 8.4 فیصد ہوئی ہے۔ جس میں سے مینوفیکچرنگ میں 10.2 فیصد ترقی ہے۔


    اقتصادی جائزہ 2017-18 کے مطابق کوئلے، خام تیل ، قدرتی گیس ، پٹرولیم ، ریفائنری پیداوار، کیمیاوی کھادوں ، اسٹیل ، سیمنٹ اور بجلی کے بنیادی ڈھانچے کو مدد دینے والی 8 بنیادی صنعتوں میں اپریل سے نومبر 2017-18 کے دوران 3.9 فیصد کی اجتماعی ترقی ہوئی ہے۔ کوئلے ، قدرتی گیس ، ریفائنری پیداوار ، اسٹیل ، سیمنٹ اور بجلی کی پیداوار میں ترقی اس عرصے میں مثبت رہی ۔ جبکہ اقتصادی جائزے میں یہ بھی کہا گیا ہے کہ اسٹیل کی پیداوار میں خاطر خواہ اضافہ ہوا جبکہ اسی عرصے میں خام تیل اور کیمیاوی کھادوں کی پیداوار میں معمولی کمی آئی۔


    جائزے میں کہا گیا ہے کہ صنعت کو ملنے والے برائے نام معمولی قرض نمو میں نومبر 2017 میں ایک فیصد مثبت تبدیلی آئی ہے۔ یہ تبدیلی اکتوبر 2016 کے بعد سے منفی ترقی کے سلسلے کے بعد پہلی مرتبہ آئی ہے۔ قرض میں سست رفتاری کے پیش نظر بھارتی کمپنیوں کی طرف سے رقوم کی مانگ کارپوریٹ بانڈ اور تجارتی کاغذ جیسے متبادل وسائل کے ذریعے کسی حد تک پوری ہوئی ہے۔


    بجٹ سے پہلے کے اقتصادی جائزے میں کہا گیا ہے کہ غیرملکی براہ راست سرمایہ کاری کی مجموعی آمد میں 8فیصد کا اضافہ ہوا ہے جو 2016-17 میں 60.08 ارب امریکی ڈالر رہی جبکہ اس سے پچھلے سال (اپریل سے ستمبر) یہ 55.56 بلین امریکی ڈالر رہی تھی، مجموعی ایف ڈی آئی کی آمد 33.75 ارب امریکی ڈالر کے بقدر رہی۔


    تجارت کو آسان بنانے کے سلسلے میں اقتصادی جائزے میں اجاگر کیا گیا ہے کہ بھارت عالمی بینک کی ، تجارت کرنے سے متعلق تازہ ترین رپورٹ 2018 میں اپنے پچھلے 130ویں مقام سے اٹھ کر تیس مقام اوپرآگیا ہے۔ قرض کی درجہ بندی سے متعلق کمپنی موڈیز انویسٹر سروس نے بھی بھارت کے درجے کو سرمایہ کاری سے متعلق کمترین درجے بی اے اے 3 سے اٹھا کر بی اے اے 2 کردیا ہے۔ یہ سب کچھ حکومت کی طرف سے کیے گئے بہت سے اقدامات کی وجہ سے ممکن ہوا جن میں اشیاء اور خدمات ٹیکس پر عمل درآمد نادہندگی اور دیوالیے پن سے متعلق ضابطہ اور بینکوں میں دوبارہ اثاثہ ڈالنے کا اعلان شامل ہے۔ صنعتی ترقی کو فروغ دینے کے لئے کیے جانے والے بہت سی اصلاحات میں میک اِن انڈیاپروگرام، اسٹارٹ اپ انڈیا اور دانشورانہ حقوق سے متعلق پالیسی شامل ہیں۔


    اقتصادی جائزے میں شعبہ جاتی اقدامات کی فہرست دی گئی ہے:-

      * اسٹیل : فروری 2016 میں چین ، جنوبی کوریا اور یوکرین سے سستا اسٹیل بھیج کر بھارت میں ضروری سے زیادہ ذخیرہ کرنے کے مسئلے سے نمٹنے کیلئے حکومت نے کسٹم ڈیوٹی میں اضافہ کیا ، ذخیرہ اندوزی کی روک تھام سے متعلق ڈیوٹی نافذ کی، بہت سی اشیاء پر کم سے کم درآمداتی قیمت (ایم آئی پی) میں اضافہ کیا۔ یہ سبھی کام ایک سال کے لئے کیے گئے۔ ان اقدامات سے گھریلو مصنوعات کاروں کو مدد ملی ہے اور برآمدات میں آئی ہوئی کمی کو پورا کیا گیا ہے۔ حکومت نے فروری 2017 میں اسٹیل کی مختلف پیداوار میں ضرورت سے زیادہ ذخیرہ اندوزی کی روک تھام پر عائد ڈیوٹی اور محصولات کے خاتمے کے بارے میں نوٹیفکیشن جاری کیا۔ حکومت نے مئی 2017 میں ایک نئی اسٹیل پالیسی کااعلان کیا۔
      * ایم ایس ایم ای شعبہ :بھارت میں ایم ایس ایم ای کا شعبہ بڑی صنعتوں کے مقابلے چھوٹی صنعتوں میں روزگار کے موقع پیدا کرنے، اور دیہی و پسماندہ علاقوں کی صنعت کاری کرنے میں کافی اہم رول ادا کرتا ہے۔ حکومت نے اس شعبے کیلئے بہت اسکیموں کا آغاز کیا ہے۔ خاص طور پر پردھان منتری مدرا یوجنا کاآغاز، ان اسکیموں کاآغاز 2016-17 میں بہت چھوٹے کارخانوں سے متعلق ترقیاتی اور انہیں دوبارہ مالی امداد دینے کے مقصد سے کیا گیا ہے۔
      * کپڑے اور ملبوسات: کابینہ نے ملبوسات کی کمپنیوں کو درپیش کچھ پریشانیوں سے نمٹنےکیلئے جون 2016 میں ملبوسات کے شعبے کیلئے 6000 کروڑ روپئے کے پیکیج کا اعلان کیا۔ یہ پایا گیا کہ جون 2016 میں اس پر عمل درآمد کے بعد سے مصنوعی ریشے کے ریڈی میڈ گارمنٹس (آر ایم جی) کی برآمدات اور درآمدات پر مثبت اثر پڑا ہے۔ جبکہ اون کو چھوڑ کر دیگر قدرتی ریشے کے آرایم جی پر اعداد وشمار کے لحاظ سے اس کا خاطر خواہ اثر نظر نہیں آیا۔ وقت گزرنے کے ساتھ ساتھ اس پیکیج کے اثر میں اضافہ ہوا اور اس میں کمی کے کوئی آثار نظر نہیں آئے۔ حکومت نے دسمبر 2017 میں کپڑے کے شعبے (ایس سی بی ٹی ایس) میں صلاحیت سازی کیلئے اسکیم کو منظوری دی۔ جس پر 2017-18 سے 2019-2020 کے عرصے کیلئے 1300 کروڑ روپئے کی لاگت آئے گی۔
      * چمڑے کا شعبہ: چمڑے کاشعبہ بھی ایسا شعبہ ہے جس میں محنت مزدوری کاعمل دخل بہت زیادہ ہے۔اس شعبے کو جو چیلنج درپیش ہیں ان سے دسمبر 2017 میں ایک اسکیم کے ذریعے نپٹا گیا ہے جس کا مقصد چمڑے اور جوتے چپل بنانے کے شعبے میں روزگار کو فروغ دینا ہے۔ جس پر 2017-18 اور 2019-2020 کے تین مالی برسوں میں 2600 کروڑ روپئے کی لاگت آئے گی۔
      * جواہرات اور زیورات: بھارت جواہرات اور زیورات برآمد کرنےوالا دنیا کے سب سے بڑے ملکوں میں سے ایک ہے۔ اس شعبے کی برآمدات 2014-15 میں 0.7 فیصد تھیں جبکہ 2016-17 میں یہ برآمدات بڑھ کر 12.8 فیصد ہوگئیں۔ اس شعبے کو، زیورات کی ڈیزائننگ کی تربیت فراہم کئے جانے، ہیرا صاف کرنے کے کارخانے قائم کئے جانے اور ہال مارک مراکز قائم کئے جانے ، نیز کثیر جہتی زیورات پارک قائم کئے جانے سے کافی مدد ملے گی۔

    اقتصادی جائزے میں بتایا گیا ہے کہ بنیادی ڈھانچے کے خاکے سے متعلق عالمی پیش گوئی کی گئی ہے کہ بھارت کو اقتصادی ترقی میں بہتری لانے اور اپنے عوام کی خوشحالی کو اور زیادہ بہتر بنانے کی غرض سے بنیادی ڈھانچے کو فروغ دینے کیلئے 2040 تک تقریباً 4.5 ٹریلین امریکی ڈالرکے بقدر سرمایہ کاری کی ضرورت ہوگی۔


    جائزے کے مطابق حکومت ،بھارت کی طویل مدتی ترقی میں مدد دینے کیلئے بنیادی ڈھانچے کی تعمیر پر بڑے پیمانے پر سرمایہ لگارہی ہے۔ بھارت ، بنیادی ڈھانچے سے متعلق معیاری ٹرانسپورٹیشن فراہم کرنے کے معنوں میں بہت سی اُبھرتی ہوئی معیشتوں سے کافی آگے ہے۔ حکومت کا ابتدائی ایجنڈا یہ ہے کہ نئی قومی شاہراہوں (این ایچ) کی تعمیر کی جائے ا ور ریاستی شاہراہوں (ایس ایچ ) کو این ایچ میں تبدیل کیا جائے۔ ستمبر2017 میں بھارت میں قومی شاہراہوں (این ایچ) / ایکسپریس وے کی کُل لمبائی 1,15,530 کلو میٹر تھی ، جو سڑکوں کی کُل لمبائی کا 2.06 فیصد ہے۔ دوسری طرف ریاستی شاہراہوں کی لمبائی 2015-16 میں 1,76,166 کلو میٹر تھی ، حکومت کو مختلف ریاستی سرکاروں کی طرف سے 64000 کلو میٹر سے زیادہ ریاستی سڑکوں کو قومی شاہراہ (این ایچ) قرار دینے کی تجویزیں موصول ہوئیں۔ اس کے مد مقابل سڑک اور ٹرانسپورٹ کی وزارت نے تقریباً 10000 کلو میٹر سڑکوں / روٹ کو نئی قومی شاہراہوں کے طور پر اعلان کیا ہے۔اقتصادی سروے میں یہ بھی کہا گیا ہے کہ بہار، اڈیشہ، چھتیس گڑھ ، جھارکھنڈ ، جموں وکشمیر، مغربی بنگال ، مدھیہ پردیش جیسی بہت سی کم ترقی یافتہ ریاستوں میں جہاں فی کس جی ایس ڈی بی کم ہے، وہاں سرکاری تعمیراتی شعبے کی دیگر سڑکیں / ضلع سڑکیں بہت کم ہیں۔ یہاں ضلع سڑکوں سمیت اوپی ڈبلیو ڈی سڑکوں کو ترقی دینے کی ضرورت ہے تاکہ بہتر رسائی فراہم کی جاسکے اور اس کی بنیاد پر اقتصادی سرگرمیوں کو فروغ دیا جاسکے۔


    جائزے میں کہا گیا ہے کہ جن پروجیکٹوں میں تاخیر ہورہی ہے ان کی تکمیل تیزی سے کرنے کیلئے زمین کو قبضے میں لینے اور ماحول سے متعلق منظوریاں دینے کے کام کو بلا روکاوٹ بنانے کی غرض سے بہت سے مختلف اقدامات کیے گئے ہیں ۔ ‘‘ بھارت مالا پری یوجنا’’ جیسے نئے مرکزی پروگرام کا مقصد شاہراہوں کی مجموعی ترقی کیلئے زیادہ سے زیادہ وسائل مختص کرنا ہے۔


    ریلو ے سے متعلق، جائزے میں کہا گیا ہے کہ 2017-18 کے دوران (ستمبر 2017 تک )بھارتی ریلوے نے 558.10 ملین ٹن مال برداری کی جس سے ریونیو حاصل ہوا جبکہ اس سے پچھلے سال بھارتی ریلوے نے 531.23 ملین ٹن مال برداری کی تھی۔ اس طرح اس عرصے کے دوران 5.06 فیصد کا اضافہ ہوا۔ ریلوے کے بنیادی ڈھانچے کی ترقی پر زور دیتے ہوئے براڈ گیج لائن شروع کرنے اور ریل گاڑیوں کو بجلی والی ریل گاڑیاں بنانے کے کام میں تیزی لائی گئی ہے تاکہ اس کی جلد تکمیل ہو۔ جائزے میں یہ بھی کہا گیا ہے کہ حکومت ہند کی طرف سے مالی امداد سے میٹروریل کا 425 کلو میٹر کا نظام کام کررہاہے جبکہ بھارت کے مختلف شہروں میں (دسمبر 2017)تقریباً 484 کلو میٹر پر میٹرو ریل کی تعمیر جاری ہے۔ 2017-18 میں (31 دسمبر 2017 تک) بڑی بندرگاہوں پر 499.41 ملین ٹن مال برداری کی گئی جبکہ 2016-17 میں اس کے مقابلے 481.87 ملین ٹن مال برداری کی گئی۔ ساگر مالا پروگرام کے تحت جس کا مقصد ، بھارتی ساحلی پٹی میں بندرگاہوں کی قیادت والی ترقی کو فروغ دینا ہے، 2.17 لاکھ کروڑ روپئے کی مالیت والے 289 پروجیکٹ اپنے عمل درآمد اور پیش رفت کے مختلف مرحلوں میں ہیں۔


    ٹیلی مواصلات کے شعبے کے بارےمیں ، جائزے میں اشارہ دیا گیا ہے کہ ‘بھارت نیٹ’ اور ‘ڈیجیٹل انڈیا’ جیسے پروگراموں کامقصد بھارت کو ایک ڈیجیٹل معیشت میں تبدیل کرنا ہے۔ ستمبر 2017 کے آخر تک مجموعی سبسکرائبرس 1207.04 ملین تھے جن میں سے 501.99 ملین کنکشن دیہی علاقوں تھے اور 705.05 ملین شہری علاقوں میں۔


    شہری ہوابازی شعبے سے متعلق، اقتصادی جائزے میں کہا گیا ہے کہ 2017-18 میں (اپریل سے ستمبر ) کے درمیان گھریلو ایئرلائنوں کے ذریعے 57.5 ملین مسافر لے جائے گئے۔ اس طرح پچھلے سال اسی عرصے میں 10.3فیصد گھریلو مسافروں کے مقابلے اس مرتبہ 16 فیصد ترقی ہوئی ہے۔ حکومت اڈان جیسی اسکیموں کے ذریعے ہوائی خدمات، ہوائی ترقی اور علاقائی کنیکٹویٹی میں نرمی جیسے اقدامات کررہی ہے۔


    بجلی کے شعبے سے متعلق ، اقدامات اور کامیابیوں کو اجاگر کرتے ہوئے۔ جائزے میں بتایا گیا ہے کہ ملک بھر میں 30نومبر 2017 تک بجلی کی پیداوار کیلئے کی گئیں تنصیبات 3,30,860.6 میگاواٹ اور 15,183 گاؤوں میں بجلی پہنچانے کاکام مکمل ہوچکا ہے۔ اجّول ڈسکام اشیورنس یوجنا (یو ڈی اے وائی) میں ڈسکام کی مالی حالت میں بہتری لانے پر توجہ دی گئی ہے۔ یہ کام سود کے بوجھ ، بجلی کی لاگت اور بڑے پیمانے پر تکنیکی اور تجارتی نقصانات کے بوجھ کو کم کرکے کیا گیا ہے۔ جائزے میں کہا گیا ہے کہ ستمبر 2017 میں ایک نئی اسکیم سوبھاگیہ (پردھان منتری سہج بجلی ہر گھر یوجنا) شروع کی گئی تھی جس کا مقصد ملک کے دیہی اور شہری علاقوں میں ایسے سبھی گھروں میں بجلی پہنچانا ہے جہاں بجلی کی ضرورت ہے۔ اس پر 16,320 کروڑ روپئے کی لاگت آئے گی۔


    جائزے کے مطابق بھارت کی، ضروری ساز وسامان فراہم کرنے والی صنعت (لاجسٹکس) کی مالیت 160 ارب امریکی ڈالر ہے جس کی مجموعی سالانہ شرح ترقی (سی اے جی آر) پچھلے پانچ سال کے دوران 7.8 فیصد رہی ہے۔ لاجسٹکس کے شعبے نے 22ملین سے زیادہ لوگوں کو روزگار فراہم کرایا ہے۔ عالمی بینک کے 2016 کے، لاجسٹکس کی کارکردگی سے متعلق انڈیکس کی عالمی درجہ بندی میں دکھایا گیا ہے کہ بھارت 2016 میں 35ویں مقام پر آگیا جبکہ 2014 میں لاجسٹکس کی مجموعی کارکردگی کے تناظر میں اس کا مقام 54واں تھا۔ بھارت نے لاجسٹکس کارکردگی کے انڈیکس کے سبھی چھ پہلوؤں سے اپنے درجے میں بہتری کی ہے۔


    بھارت کی ہاؤسنگ سے متعلق پالیسیوں میں زیادہ تر، زیادہ سے زیادہ مکانات تعمیر کرنے اور مکانات کی ملکیت پرتوجہ دی گئی ہے۔ اقتصاد سروے میں مشورہ دیاگیا ہے کہ ایک ایسے اور زیادہ مجموعی نظریے کی ضرورت ہے جس میں مکان کے کرایوں کو مدنظر رکھا گیا ہو۔ جس کے بدلے میں اس بات کی ضرورت ہے کہ انفورسمنٹ ، املاک کے حقوق اور مانگ کے عوض مکانات کی تقسیم کو مدنظر رکھا جائے۔


    ۔۔۔۔۔۔۔۔۔۔۔


    U- 528

    
    
    (Release ID: 1518123) Visitor Counter : 27
    
    
    
    
    

*