      پیٹرولیم اور قدرتی گیس کی وزارت

      سکشم 2018(دو ہزار اٹھارہ )
      Posted On: 12 JAN 2018 3:27PM by PIB Delhi


    نئیدہلی،12۔جنوری ۔ سکشم (سن رکشنڑچھمتا مہوتسو) حکومت ہند کی پٹرولیم اور قدرتی گیس کی وزارت کے تحت کام کرنے والے ادارے پٹرولیم کنزرویشن ریسرچ ایسوسی ایشن(پی سی آر اے ) کا ایک اہم سالانہ پروگرام ہے ،جس میں تیل اور قدرتی گیس کے شعبے کے پبلک سیکٹر ادارے اور ریاستی سرکار وں جیسے دعوے دار عملی اشتراک کرکے عوام پر مرتکز سرگرمیوں کے ذریعہ ایندھن کی بچت اور بہتر اورصحت مند ماحول سازگار کرنے کے لئے پٹرولیم مصنوعات کے محفوظ اور مستعد استعمال کے بارے میں بیداری عوام الناس میں بیداری پیداکرتے ہیں ۔اس سال ایک مہینہ جاری رہنے والے سکشم 2018 کے پروگرام میں گفت وشنید کے محتلف پروگراموں اور سرگرمیوں کی منصوبہ بندی کی گئی ہے ، جو ایندھن کی بچت کی مہم سے شروع ہوگا ۔ اس پروگرام کی افتتاحی تقریب کا انعقاد 16 جنوری 2018 کو سری فورٹ آڈیٹوریم میں کیا جائے گا۔


    اس پروگرام کے دوران پٹرولیم مصنوعات کی بچت اور موثر استعمال کے بارے میں شہریوں میں بیداری پیدا کی جائے گی ۔ اس کے لئے پی سی آر اے کی جانب سے ڈرائیورو ں اورفلیٹ آپریٹروں کے لئے تربیتی پروگراموں کا انعقاد کیا جائے گا۔ ایندھن کے استعمال میں بچت کے ساتھ ڈرائیونگ کے مقابلوں ، خواتین / باورچیوں / گھریلو نوکرانیوں / اسکول / کالجوں کی طالبات کے ساتھ ایندھن کی بچت اور ایل پی جی / پی این جی کے فوائد پر گفتگو کا اہتمام کیا جائے گا ۔ اس کے ساتھ ہی اسکولوں / کالجوں / یونیورسٹیوں میں تعلیمی پروگراموں اورکسانوں کے لئے بیداری پروگراموںکا اہتمام کیا جائے گا ۔مزید برآں پی سی آر اے نے 21 جنوری کو ملک بھر میں سائیکل ڈی کا اہتمام کرنے کی منصوبہ بندی کی ہے۔ اس موقع پر اندور ، بھوبھنیشور اور ممبئی وغیرہ میں سائیکل دوڑ کے مقابلوں کا اہتمام کیا جائے گا،جس کے ذریعہ بھیڑ بھاڑ کم کرنے اور ٹریفک کے بہاؤ میں بہتری پیدا کرنے کے ذریعہ ایندھن کی بچت ، گاڑیوں سے گیس کے اخراج کو کم کرنے کا پیغام دیا جائے گا۔


    اس پروگرام کی افتتاحی تقریب میں پی سی آر اے سکشم نیشنل اے سے اینڈ پینٹنگ مقابلوں میں جیتنے والے تما م تعلیمی بورڈو ں کے اسکولوں کے طلبا کو انعامات تقسیم کئے جائیں گے ۔ جن میں سنگا پور کا مطالعاتی دورہ ، لیپ ٹاپ ، ٹیبلیٹس اورنقد انعامات شامل ہیں ، ان کا مقصد ایندھن کی بچت کے موضوع پر معلومات میں اضافہ کرنا اور بچوں کی کوششوں کی حوصلہ افزائی کرنا ہے ۔ پٹرولیم اور قدرتی گیس کی وزارت کازبردست پروگرام سکشم عوام الناس میں ایندھن کے بیش قیمت ذخیرے کے ساتھ جوش وجذبہ پیدا کرنا ہے ،جس سے ہماری فضا بھی سرسبز وشاداب بنائی جاسکے گی۔


    ۰۰۰۰۰۰۰۰۰۰۰۰۰


    U-260

    
    
    (Release ID: 1516529) Visitor Counter : 11