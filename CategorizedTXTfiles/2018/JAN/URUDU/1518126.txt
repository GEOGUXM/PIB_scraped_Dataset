      وزارت خزانہ

      اقتصادی جائزے نے تعلیم کے لئے پائیدارترقیاتی نشانے کے حصول کے تئیں سرکار کی عہد بستگی پرزوردیا
      Posted On: 29 JAN 2018 2:52PM by PIB Delhi


    سال 18-2017 کے لئے پیش کئے جانے والے اقتصادی جائزے میں تعلیم کے لئے پائیدارترقی کے نشانے (ایس ڈی جی -4 ) کے تئیں سرکار کی عہدبستگی پرزوردیا گیا ہے ۔ جائزے میں کہا گیا ہے کہ پرائمری اورابتدائی اسکولوںمیں بچوں کے اندراج اورتکمیل تعلیم میں خاطرخواہ بہتری کے ساتھ تعلیم کے شعبے کو آفاقی بنائے جانے میں خاطرخواہ پیش رفت ہوئی ہے ۔ سروے میں بتایا گیا ہے کہ طلبا اوردرجات کے تناسب سےمطابقت رکھنےوالےاسکولوںکی تعدادکے فیصد میں اضافہ ہوا ہے اورملک کی تمام سطحوں پرشاگرد- استادتناسب (پی ٹی آر ) میں اضافہ ہوا ہے ۔


    پارلیمنٹ میں آج مرکزی وزیر مالیات وکارپوریٹ امور جناب ارون جیٹلی کے ذریعہ پیش کئے جاانےوالےاقتصادی جائزے 18-2017 میں یہ باتیں کہی گئیں ہیں۔تاہم جائزےمیں یہ بھی بتایا گیا ہے کہ مختلف ریاستوںمیں طالب علم - درجہ تناسب (ایس سی آر) اور شاگرداستاد تناسب (پی ٹی آر ) کی سطح مختلف رہی ہے ۔ پرائمری اورسیکنڈری سطوں پر اسکولوں میں طلبا کے اندراج کے لئے سرکار کی کوششوں پرروشنی ڈالی گئی ہے اس کے ساتھ ہی جائزے میں یہ اعتراف بھی کیا گیا ہے کہ تعلیم کے شعبے میں جنسی تفریق کے مسئلےکا تدارک بیٹی پڑھاؤ –بیٹی بچاؤ جیسے پروگراموں کی کامیابی کے نتیجے میں ممکن ہوسکاہے ۔


    ۔۔۔۔۔۔۔۔۔۔۔۔۔۔۔۔۔


    م ن۔ س ش۔ رم۔


    U- 551

    
    
    (Release ID: 1518126) Visitor Counter : 10