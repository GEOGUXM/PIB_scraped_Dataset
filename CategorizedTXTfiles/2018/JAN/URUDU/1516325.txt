      وزارت دفاع

      آرمی ایئر ڈیفینس کارپس نے اپنا 25 واں یوم تاسیس منایا
      Posted On: 11 JAN 2018 12:13PM by PIB Delhi


    نئی دہلی، 11 ۔جنوری ۔ آرمی ایئر ڈیفینس کا 25 واں یوم تاسیس 10 جنوری 2018 کو منایا گیا ۔اس موقع پر لیفٹیننٹ جنرل اشونی کمار ، ایڈجوٹنٹ جنرل اور سینئیر کالونل کمانڈنٹ نے لیفٹیننٹ جنرل پی ایس جگّی اور دیگر بزرگ افسران کے ساتھ امر جوان جیوتی پر گل دائرہ پیش کیا اور ایک باوقار تقریب میں شہید جوانوں کو خراج عقیدت پیش کیا ۔واضح ہوکہ آج ہی کے روز آر می ایئر ڈیفینس کے تمام منصب داروں نے خود کو ملک وقوم اور آکاشے شترن جاہی (اے کے ایس ایچ ای ایس ایچ اے ٹی آر یو این جے اے ایچ آئی ) کے مقدس نعرے کے لئے وقف کیا تھا ۔


    دی کارپس آف آرمی ایئر ڈیفینس کا قیام 10 جنوری 1994 کو عمل میں لایا گیا تھا ۔اس وقت سے اب تک اس کے مقام ومرتبہ میں مسلسل اضافہ ہوتا رہا ہے اور ماضی کی تمام بڑی جنگوں میں اس کی شاندار کارکردگی نے اس کے بے نظیر مقام کی تصدیق کردی ہے ۔ اب یہ ادارہ نئے اسلحہ سے لیس ہو نے اور موجودہ اسلحہ کی تازہ کاری کے ساتھ جدید کاری کی تبدیلی کے دور سے گزر رہا ہے ۔ آکاش ریجمنٹ کی تشکیل اور ایم آر ایس اے ایم کا شامل کیا جانا فضائی جنگوں کے دوران جنگ کی تصویر بدل دیتا ہے ۔ کیونکہ یہ ادارہ زمینی افواج کو مزید آزادی کے ساتھ جنگ کرنے کی سہولت اور سلامتی فراہم کرتا ہے ۔آئندہ کچھ برسوں کے دوران آرمی ایئر ڈیفینس کا رپس اپنی مفید مطلب تبدیلیوں کے ساتھ تکنیکی اعتبار سے جدید تر جنگجو فور س کی شکل اختیار کرلے گا۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش۔ رم


    U-240

    
    
    (Release ID: 1516325) Visitor Counter : 15