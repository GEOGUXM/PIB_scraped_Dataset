      جدید اور قابل تجدید توانائی کی وزارت

      بین الاقوامی کثیر مقصدی مالی ادارے ملک میں شمسی بجلی پروجیکٹوں کے لیے تکنیکی اور مالی امداد فراہم کررہے ہیں: آر کے سنگھ
      Posted On: 04 JAN 2018 4:42PM by PIB Delhi


    نئی دہلی؍04جنوری،بجلی اور نئی وقابل تجدید توانائی کے مرکز وزیرمملکت(آزادانہ چارج) جناب راج کمار سنگھ نے لوک سبھا میں آج ملک میں شمسی بجلی پروجیکٹوں کو تعاون دینے سے متعلق ایک سوال کے تحریری جواب میں بتایا کہ حکومت کے پاس بہت سے شمسی بجلی کے پروگرام ہیں جو عالمی بینک، عالمی مالی کارپوریشن اور دیگر کثیر رخی مالی اداروں کی مدد سے نافذ کئے جارہے ہیں۔

    
    وزیر موصوف نے بتایا کہ عالمی بینک شمسی پارکوں کے اندرونی بنیادی ڈھانچے کے فروغ کے لئے 100 ملین امریکی ڈالر کی امداد فراہم کررہا ہے۔ یہ ایک پروگرام ہے، جسے قابل تجدید توانائی کی ترقی کی ہندوستانی ایجنسی آئی آر ای ڈی اے اس وزارت کی نگرانی میں نافذ کررہی ہے۔ انہوں نے مزید بتایا کہ بین الاقوامی مالیاتی کارپوریشن آئی ایف سی نے مدھیہ پردیش کی ریاستی سرکار کے ساتھ ایک سمجھوتے پر دستخط کئے ہیں ، تاکہ مختلف شمسی پی وی بجلی پروجیکٹوں کے قیام میں ان کی مدد کی جاسکے۔
    
    وزیر موصوف نے مزید بتایا کہ اسٹیٹ بینک آف انڈیا کو عالمی بینک کی طرف سے 620 ملین امریکی ڈالر کا رعایتی قرض فراہم کیا گیا ہے اور پنجاب نیشنل بینک کو ایشین ڈیولپمنٹ بینک کی جانب سے 500 ملین امریکی ڈالر کا رعایتی قرض فراہم کیا گیا ہے۔ یہ قرض صنعتی اور کاروباری سیکٹروں میں گرڈ سے جڑے چھتوں کے اوپر شمسی پروجیکٹ کو مالی مدد دینے کے لئے دیا گیا ہے۔
    
    عالمی بینک ، ایشین ڈیولپمنٹ بینک، یو ایس اےآئی ڈی اور جی آئی زیڈ کی امداد کے تحت چھتوں کے اوپر بجلی نظام کے فروغ کے لیے بھی تکنیکی امداد دستیاب ہے۔ اس طرح کی اسکیموں کے لیے امداد تمام ریاستوں اور مرکز کے زیر انتظام علاقوں کے لئے دستیاب ہیں۔ یہ امداد ضرورت پڑنے پر ہی دی جاتی ہے۔ انہوں نے کہا کہ شمسی اور بادی توانائی کے پروجیکٹ ، روایتی بجلی کے پروجیکٹوں کی بہ نسبت مقابلے کافی مقابلہ جاتی ہیں۔ حال ہی میں شمسی اور بادی توانائی کی سب سے کم شرح بالترتیب 2.44کلو واٹ اور 2.43 کلو واٹ رہیں۔
    
    م ن۔ح ا ۔ن ع
    U: 99

    
    
    (Release ID: 1515498) Visitor Counter : 14