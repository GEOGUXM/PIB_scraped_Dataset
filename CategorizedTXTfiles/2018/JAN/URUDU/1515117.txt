      خوراک کی ڈبہ بندی کی صنعتوں کی وزارت

      ڈبہ بندی کے شعبے میں منشتر سپلائی چین کے تدارک کی کوششیں اور ڈبہ بند خوراک کے شعبے میں ہنرمندی کے فروغ سے متعلق اسکیمیں
      Posted On: 02 JAN 2018 7:29PM by PIB Delhi

      نئی دہلی، 2 جنوری 2018، اکیس ریاستوں نے اپنی ایگریکلچرل پروڈیوس مارکٹ کمیٹی (اے پی ایم سی) قانون میں کانٹریکٹ فارمنگ یعنی معاہدے کی بنیاد پر زراعت کے طریقہ کار کو اپنایا ہے اور حکومت پنجاب نے الگ سے ایک کانٹریکٹ فارمنگ ایکٹ 2013 وضع کیا ہے جو کانٹریکٹ اسپانسروں کی مدد کرتا ہے جن میں خوراک کی ڈبہ بندی سے متعلق صنعت بھی شامل ہیں۔ اس کا مقصد زرعی پیداوار کے لئے کسانوں کے ساتھ کانٹریکٹ معاہدے کرنا ہے۔ زراعت، امداد باہمی اور کسانوں کی فلاح و بہبود کے محکمے نے ایک مثالی ایگریکلچرل پروڈیوس مارکٹ کمیٹی (اے پی ایم سی) قانون 2003 دستیاب کرایا تھا تاکہ ریاستیں زرعی مارکیٹنگ کے طور پر اسے اپنا سکیں کیونکہ زراعت ایک ریاستی موضوع ہے۔ مثالی اے پی ایم سی ایکٹ 2003 میں کانٹریکٹ فارمنگ سے متعلق التزامات کئے گئے ہیں۔

        ڈبہ بند خوراک کی صنعتوں کی وزارت کی ‘پردھان منتری کسان سمپدا یوجنا’ (پی ایم کے ایس وائی) کے تحت وزارت نے ایک نئی ذیلی اسکیم یعنی اسکیم فار ریسورسز اینڈ انسٹی ٹیوشن۔ اسکل ڈیولپمنٹ (ایس ایچ آر آئی ایس ڈی) کی شروعات کی ہے تاکہ ہنرمندی سے متعلق بنیادی ڈھانچے اور تعلیمی نصاب کی تیاری سے متعلق کام میں مدد دی جاسکے۔ اس اسکیم کے لئے 18۔2017 سے 20۔2019 تک کے لئے 27.50 کروڑ روپے کا بجٹ رکھا گیا ہے۔


        اس اسکیم کے درج ذیل دو اجزا ہیں:


        1. قومی پیشہ ورانہ معیارات کے مطابق قومی فروغ ہنرمندی کارپوریشن (این ایس ڈی سی کے ذریعہ منظور شدہ کوالیفی کیشن پیکس (کیو پی ایس) پر مبنی، انگلش ، ہندی زبانوں میں تعلیمی نصاب/ تربیتی موڈیول کی تیاری اور ان کا تسلیم شدہ علاقائی زبانوں میں ترجمہ۔


        اس اسکیم کے تحت اہل تعلیمی اداروں کو ہر جاب سے متعلق پرنٹ اور ملٹی میڈیا میں ٹریننگ موڈیول کی تیاری کے لئے فی کوالی فیکیشن پیک (کیو پی) زیادہ سے زیادہ پانچ لاکھ روپے تک کی مالی امداد دی جاتی ہےاور آٹھویں شیڈول میں تسلیم شدہ علاقائی زبانوں میں پہلے سے تیار ٹریننگ موڈیول کے ترجمے کے لئے فی کوالی فکیشن پیکس زیادہ سے زیادہ 50 ہزار روپے دیئے جاتے ہیں۔


        2. نیشنل اسکل کوالی فکیشن فریم ورک (این ایس کیو ایف) کے مطابق ڈبہ بند خوراک کے شعبے سے متعلق مختلف قسم کی ملازمتوں کے لئے ہنرمندی کی تعلیم/ ٹریننگ کے لئے ٹریننگ مراکز (ٹی سی) کے قیام یا موجودہ تربیتی مراکز کی توسیع ۔


        نیشنل اسکل کوالی فکیشنز فریم ورک (این ایس کیو ایف) کے لئے درکار پلانٹ اور مشینری کی قیمت کا 50 فیصد بطور امداد مہیا کرایا جاتا ہے بشرطیکہ یہ ٹریننگ موڈیول 15 لاکھ روپے سے زیادہ کے نہ ہوں۔ اسی طرح سے ایک تربیتی مرکز (ٹی سی) کو زیادہ سے زیادہ دو ٹریننگ موڈیولز کے لئے مالی امداد دی جاسکتی ہے۔


        اس اسکیم کے تحت درج ذیل ادارے / تنظیمیں درخواست دینے کی اہل ہیں:


        i. منظور شدہ مرکزی / ریاستی / ڈیمڈ یونیورسٹیاں یا ڈبہ بند خوراک ٹیکنالوجی سے متعلق ان کے شعبہ جات۔


        ii. مرکزی / ریاستی حکومت کی یونیورسٹیوں سے الحاق شدہ کالجز/ فوڈ ٹیکنالوجی کے ادارے ۔


        iii. حکومت سے منظور شدہ صنعتی تربیتی ادارے (آئی ٹی آئی)


        iv. این اے بی ایل سے منظور شدہ فوڈ لیب۔


        v. فوڈ انڈسٹری کیپیسٹی اسکل اینی شیئٹیو (ایف آئی سی ایس آئی)، نیشنل اسکل ڈیولپمنٹ ایجنسی (این ایس ڈی اے) یا اسٹیٹ اسکل کونسلز سے ملحق یا منظور شدہ تربیتی مراکز ۔


        وزارت نے اس اسکیم کے لئے تفصیلی رہنما ہدایات کو حتمی شکل دے دی ہے اور اہل نیز خواہش مند اداروں / تنظیموں سے تجاویز مدعو کی ہیں۔


        یہ اطلاع ڈبہ بند خوراک کی صنعتوں کی وزیر محترمہ سادھوی نرنجن جیوتی نے آج لوک سبھا میں دی۔


        ۔۔۔۔۔۔۔۔۔۔۔


        م ن۔م م ۔ ن ا۔


        (02- 01 -18)


        U- 44


    
    
    (Release ID: 1515117) Visitor Counter : 9