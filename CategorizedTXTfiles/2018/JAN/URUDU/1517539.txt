      سٹرک ٹرانسپورٹ اور شاہراہوں کی وزارت

      وارانسی میں ٹرانسپورٹ بنیادی ڈھانچہ جاتی کاموں کامعائنہ
      
      
      گنگا ندی پر زیر تعمیر 7 ہائی وے پروجیکٹ اور ملٹی ماڈل ٹرمنل: جناب من سکھ منڈاویہ نے پروجیکٹوں کے بیش رفت کا جائزہ لیا

      Posted On: 23 JAN 2018 6:57PM by PIB Delhi

    نئی دہلی۔ 23 ؍ سڑک ٹرانسپورٹ اور شاہراہوں ، جہاز رانی اور کیمیائی اشیاء اور کیمیائی کھادو ں کے وزیر مملکت جناب من سکھ منڈاویہ آج وارانسی کے ایک روزہ دورہ پر ہیں ۔ اپنے دورے کے دوران انہوں نے وارانسی شہر اور اس کے اطراف میں جاری قومی شاہراہوں سے متعلق کاموں میں بیش رفت کا جائزہ لیا اور گنگا ندی پر عالمی بینک کی مدد سے جاری جل مارگ وکاس پروجیکٹ کے تحت زیر تعمیر ملٹی ماڈل ٹرمنل ہب کا دورہ کیا اور پردھان منتری جن اوشدھی کیندر کا افتتاح کیا۔


    جناب منڈاویہ نے سڑک ٹرانسپورٹ اور شاہراہوں کی وزارت کی پروجیکٹ عمل درآمد اکائی(پی آئی یو) کے افسران اور این ایچ اے آئی کے علاقائی افسران کے ساتھ میٹنگ کی انہوں نے کہا کہ قوم شاہراہیں ملک کی بنیادی ڈھانچے کے ریڑھ کی ہڈی ہوتی ہیں اور ان کی حکومت ملک کے بنیادی ڈھانچے کو بہتر بنانے کی تمام کوششیں کرے گی۔ وارانسی شہر میں فی الحال 5260 کروڑ روپئے کی لاگت سے قومی شاہراہوں کے 7 پروجیکٹ جاری ہے۔ اس کے علاوہ 5764 کروڑ روپئے کی تخمیناً لاگت کے دوسڑک پروجیکٹ شروع ہونے والے ہیں۔


    وزیرموصوف نے جل مارک وکاس پروجیکٹ کے تحت 169.70 کروڑ روپے کی لاگت سے وارانسی میں تعمیر ہورہے ملٹی ماڈل ٹرمنل ہب کا دورہ کیا۔اس ٹرمنل کی سالانہ 0.54 ملین ٹن کی صلاحیت ہوگی۔ ہب کی تعمیر کا کام نومبر 2018 تک مکمل ہوجانے کی ا مید ہے۔وارانسی میں ایک فلیٹ ویلیج اور لوجسٹک ہب کے قیام کی ایک تجویز حکومت کے زیر غور ہے تاکہ جدید ترین آلات سے آراستہ مطلوبہ بنیادی ڈھانچہ فراہم کیاجاسکتا ہے۔ اس میں ریل، سڑک اور آبی راستے سے متعلق تمام طریقہ نقل وحمل شامل ہے جس سے سامان کی نقل وحمل کی لاگت کم ہوگی اور کاروبار کرناا ٓسان ہوگا۔


    جناب منڈاویہ نے کفایتی قیمتوں پر معیاری جینرک ادویہ دستیاب کرانے کے لئےرامرے پور پہاڑیہ پردھان منتری جن اوشدھی کیندر کا بھی افتتاح کیا۔


    U-459

    
    
    (Release ID: 1517539) Visitor Counter : 7