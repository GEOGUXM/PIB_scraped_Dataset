      کامرس اور صنعت کی وزارتہ

      تجارتی ترقیات اور فرو غ کونسل کی تیسری میٹنگ
      Posted On: 08 JAN 2018 7:11PM by PIB Delhi


    نئی دہلی،09۔جنوری ۔ تجارت وصنعت کے وزیر جناب سریش پربھاکر پربھو نے تجارتی ترقیات فروغ کونسل کی تیسری میٹنگ کی صدارت کل نئی دلی میں کی ۔ اس موقع پر اظہار خیال کرتے ہوئے وزیر موصوف نے کہا کہ ریاستوں کو خدمات کی برآمدات کو فروغ دے کر ، آرگینک کاشت کاری کو بڑھاوا دے کر ، زرعی مصنوعات کی قدروقیمت بڑھاکر ، خصوصی اقتصادی زون کے تحت حاصل شدہ فوائد کا استعمال کرکے اور روزگار کے مواقع فراہم کرکے عالمی تجارت کے مواقع سے مستفید ہونے کے راستے تلاش کرنے چاہئیں ، جو یعنی عالمی تجارت پانچ کھرب ڈالروں کے آس پاس مضمرات کی حامل ہے ۔

    
    جناب پربھونے زور دے کر کہا کہ برآمدات کو فروغ دینے کے لئے ایک سازگار ماحول سازی ازحد اہم ہے ۔ انہوں نے کہا کہ ریاستی اور ضلعی سطح پر حکمت عملیاں وضع کئے جانے کی ضرورت ہے ۔ اضلاع کو شرح نمو اور منصوبہ بندی کی شکل دینی چاہئے اور سارا عمل اسی کے ارد گرد انجام پانا چاہئے ۔وزیر موصوف نے کہا کہ ایک نئی زرعی برآمداتی پالیسی درکا رہے ، جو قدروقیمت میں اضافے والی زرعی مصنوعات کی برآمدات کو بڑھاوا دینے پر توجہ مرکوز کرے تاکہ کاشتکار بین الاقوامی منڈیو ں تک رسائی حاصل کرسکیں اور اپنی آمدنی میں بھی اضافہ حاصل کرسکیں ۔
    
    جناب پربھو نے اس موقع پر ’’ لیڈس – ضروری سازوسامان، مختلف ریاستوں تک آسان آمدورفت ‘‘ پر مشتمل ایک مطالعہ کا بھی اجرأ کیا جو اپنے آپ میں اولین ذیلی قومی لاجسٹکس کارکردگی عدد اشاریہ ہے ۔ انہوں نے اس کے ساتھ ساتھ ’’اسٹیٹ ایکسپورٹ بک لیٹ ‘‘ یعنی ریاستوں کے برآمداتی کتابچے کا اجرا بھی کیا جو گزشتہ دس برسوں کے دوران ریاستوں سے کی جانے والی برآمدات کی کیفیت اور نوعیت پر مبنی تفصیلات واطلاعات کا ایک مرقع ہے ۔
    
    اس موقع پر اظہار خیال کرتے ہوئے تجارت وصنعت کے وزیر مملکت نے کونسل کے اراکین سے کہا کہ اس وقت تجارت ولاجسٹکس اور بنیادی ڈھانچے میں جو فاصلے اور سقم واقع ہیں انہیں مشترکہ طور پر دور کیاجانا چاہئے کیونکہ یہ رکاوٹیں بھارت کی برآمدات میں مزاحم ہوتی ہیں۔
    
    گواکے وزیر اعلیٰ ، گجرات کے ڈپٹی وزیراعلیٰ ، گیارہ ریاستوں کے وزرأ، ریاستی حکومتوں کے سینئیر افسران اور صنعتوں سے وابستہ انجمنوں نے اس میٹنگ میں شرکت کی ۔
    
    گواکے وزیر اعلیٰ جناب منوہر پاریکر نے کہا کہ تمام ریاستوں کو برآمدات کو ترجیحی بنیادوں پر آگے بڑھانا چاہئے اوراس مقصد کے لئے ایک برآمداتی پایسی وضع کرنے کے ساتھ ساتھ بنیادی سطح پر ،مینوفیکچررس کی سطح پر اور متوقع برآمدات کو ذہن میں رکھتے ہوئے ایسے اقدامات کرنے چاہئیں کہ تمام تر مضمرات کو بھرپور طریقے سے بروئے کا ر لایا جاسکے ۔ انہوں نے خام کاجو کی درآمد پر پانچ فیصد محصول عائد کرنے کے تئیں بھی ان کی توجہ مبذول کرائی ۔
    
    گجرات کے ڈپٹی چیف منسٹر جناب نتن بھا ئی پٹیل نے کہا کہ برآمداتی پالیسی میں عمل میں لائی جانے والی اکثر وبیشتر تبدیلیاں برآمد کاروں کے لئے مسائل پیدا کرتی ہیں ، کیونکہ اس صورت میں موجودہ معاہدات کالعدم ہوجاتے ہیں ۔ انہوں نے زرعی مصنوعات برآمدات سبسڈی فراہم کرنے کی بات کی اور کہا کہ کم از کم امدادی قیمتوں کی طرح سے ،جو کاشتکاروں کو فراہم کی جاتی ہے ، زرعی مصنوعات پر بھی ایسی ہی سبسڈی فراہم کی جانی چاہئے ۔
    
    آندھرا پردیش کے وزیر (آئی این سی ) جناب امرناتھ ریڈی نے فارما سیوٹیکل شعبے میں درپیش مسائل کو حل کرنے کے لئے مرکزی تعاون کی خواستگاری کی ۔انہوں نے کہا کہ ریاستوں کی جانب سے کی جانے والی برآمدات اور ایک سہولت مرکزکا قیام ، جس کے توسط سے ریاستوں سے برآمدات بڑھائی جاسکتی ہے ، لازمی طور پر درکار ہیں۔
    
    بہار کے وزیر زراعت جناب پریم کمار نے کہا کہ مرکز کو آئی سی ڈی جیسے برآمداتی بنیادی ڈھا نچے کے قیام میں اپنی جانب سے تعاون فراہم کرنے کے ساتھ ساتھ زرعی برآمدات اور ویلیو ایڈیشن یعنی قدروقیمت میں اضافے کے عمل کو بھی اپنا تعاون دینا چاہئے ۔
    
    آسام کے وزیر جناب چندر موہن پٹواری نے کہا کہ شمال مشرقی ریاستوں کے تمام مضمرات کو آسیان منڈی کے داخلی دروازے کے طور پر نمایاں کیا جارہا ہے ۔ خاص طور سے آئٹی اور آئی ٹی ای کے شعبے میں یہ مضمرات زیادہ مفید ثابت ہوسکتے ہیں کیونکہ یہ آسیان ممالک سے قریب ہیں ۔
    
    جموں وکشمیر کے وزیر جناب چندر پرکاش نے ریلوے اور دفاع سے متعلق صنعتوں کو اپنی ریاست میں قائم کرنے کی گزارش کی ۔
    
    اوڈیشہ کے بہت چھوٹی ، چھوٹی اور اوسط درجے کی صنعتوں ،ڈبلیو اینڈ سی ڈی اور ایس ایس ای اور پی ڈی کے و زیر نے زور دے کر کہا کہ تمام ریاستوں کو برآمدات کے فروع کے عمل میں یکساں تعاون دیا جانا چاہئے ۔ انہوں نے کارگو کمپلیکس اور متعلقہ حکام کی تعیناتی جیسے بنیادی ڈھانچہ برآمدات عناصر کی تشکیل پر زور دیا ۔ اترپردیش کے صنعتی ترقیات کے محکمے کے وزیر جناب ستیش مہانا ،چھتیس گڑھ کے آئی اینڈ سی کے وزیر جناب امر اگروال ، جھارکھنڈ کے شہری ترقیات اور ہاؤسنگ محکمے کے وزیر جناب سی پی سنگھ ، کرناٹک کے بڑی اور اوسط درجے کی صنعتوں کے وزیر جناب آر وی دیش پانڈے ، مدھیہ پردیش کے صنعتوں کے وزیرڈاکٹر راجندر شکلا اور اتراکھنڈ کے شہری ترقیات کے وزیر جناب مدن کوشک نے بھی بالترتیب اپنے خیالات کا اظہار کیا اور برآمدات اور برآمد کاروں سے متعلق موضوعات پر اپنے نقطہ نظر کی وضاحت کی ۔
    
    م ن ۔س ش۔ رم
    U-187

    
    
    (Release ID: 1515989) Visitor Counter : 6