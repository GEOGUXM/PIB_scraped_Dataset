      صدر جمہوریہ کا سکریٹریٹ

      ویتنام کے وزیراعظم کی صدر جمہوریہ ہند سے ملاقات
      Posted On: 24 JAN 2018 8:09PM by PIB Delhi


    نئی دہلی، 24 جنوری / ویتنام کے وزیر اعظم عزت مآب جناب نگیوین ژوان پھک نے آج یہاں راشٹرپتی بھون میں جناب رام ناتھ کووند سے ملاقات کی۔


    ویتنام کے وزیراعظم کا استقبال کرتے ہوئے صدر جمہوریہ ہند نے کہا کہ ہندوستان کو یوم جمہوریہ تقریبات میں مہمان اعزازی کے طور پر ان کی میزبانی کرتے ہوئے خوشی ہو رہی ہے۔ ہندوستان آسیان تنظیم کے ساتھ اپنی شراکت داری کے 25 ویں سال منا رہا ہے۔ ہمارےاقتصادی رشتوں میں قابل ذکر بہتری دیکھنے میں آئی ہے۔ ہمیں 2020 تک باہمی تجارت کو 15 ارب امریکی ڈالر کے ہدف تک پہنچانے کے لئے اپنی کوششیں دوگنی کرنے کی ضرورت ہے۔ انہوں نے کہا کہ ہندوستان ویتنام میں فارما ، شمسی ، تعلیم اور دوسرے شعبوں میں سرمایہ کاری کے مواقع تلاش کرنے کے لئے اپنی صنعت کی حوصلہ افزائی کے عزم پر قائم ہے۔ انہوں نے کہا کہ ہمیں دوست ممالک کے ساتھ سہ رخی تعاون کے ذریعے تیل اور گیس کے شعبوں میں اپنے تعاون بھی بڑھانے کی ضرورت ہے۔


    صدر جمہوریہ نے کہا کہ ہند-ویتنام رشتے بہتری کی جانب گامزن ہیں۔ گذشتہ سال ہم نے اپنے پُرتپاک اور قریبی رشتوں کی یاد میں ’دوستی کا سال ‘ منایا تھا۔ انہوں نے مختلف کثیر سطحی پلیٹ فارموں پر ہندوستان کی مدد کےلئے ویتنام کے وزیراعظم کا شکریہ ادا کیا اور ان کا یہ دورہ ہند-ویتنام رشتوں کو مزید تقویت پہنچائے گا اس کی امید ظاہر کی۔


    U. No. 48 8


    

    
    (Release ID: 1517724) Visitor Counter : 1