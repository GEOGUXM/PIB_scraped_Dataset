      آبی وسائل، دریائی ترقیات اور گنگا احیاء کی وزارت

      دریائے گنگا پر غیر ترقیاتی زون
      Posted On: 04 JAN 2018 5:42PM by PIB Delhi


    نئی دہلی؍04جنوری،آبی وسائل ، دریا کی ترقی اور گنگا کی صفائی ستھرائی کے مرکزی وزیر مملکت ڈاکٹر ستیہ پال سنگھ نے آج لوک سبھا میں ایک تحریری جواب میں بتایا کہ مرکزی حکومت نے 1975 میں تمام ریاستوں کو سیلاب والے علاقوں سے متعلق قانون کے لئے ایک مثالی مسودہ بل سرکولیٹ کیا تھا، تاکہ اس قانون کو نافذ کرنے میں ریاستوں کی مدد کی جاسکے۔اس مثالی بل میں سیلاب والے علاقوں کے نوٹیفائی کئے گئے علاقے میں سرگرمیوں کی روک تھام اور پابندی فراہم کی گئی ہے۔


    دریائے گنگا(صفائی ستھرائی، تحفظ اور بندوبست) اتھارٹیز کے حکم 2016 میں کہا گیا ہے کہ دریائے گنگا کے کنارے اور اس کے سیلاب والے علاقے کو تعمیر سے پاک زون بنایا جائے گا۔اس میں رہائش ، کمرشیل، صنعت یا دریائے گنگا میں کسی دوسرے مقصد کی تعمیر پرپابندی ہے۔


    نیشنل گرین ٹریبونل نے او اے 200/214 میں 13 جولائی 2017 میں اپنے فیصلے میں ہری دوار سے اناؤ تک دریائے گنگا کے سیلابی علاقوں کی نشاندہی اور حد بندی کی ہدایت دی ہے اور یہ حکم دیا ہے کہ جب تک سیلاب والے علاقے کی نشاندہی اور حد بندی مکمل نہیں ہو جاتی ، تب تک دریا کے کنارے سے 100 میٹر علاقے کو غیر ترقیاتی ؍تعمیری زون کے طورپر سمجھا جائے گا۔


    ماحولیات، جنگلات اور آب و ہوا میں تبدیلی کی وزارت نے تمام ریاستوں کو 2015 میں دریا کے تحفظ کے علاقوں پر مسودہ نوٹیفیکیشن سرکولیٹ کیا تھا۔


    آبی وسائل، دریا کی ترقی اور گنگا کی صفائی ستھرائی کی وزارت نے اس معاملے کو اٹھایا ہے۔ صرف اتراکھنڈ ، راجستھان اور منی پور نے یہ قانون لاگو کیا ہے۔


    U: 113


    

    
    (Release ID: 1515526) Visitor Counter : 7