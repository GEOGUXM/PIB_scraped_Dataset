      وزارت خزانہ

      جاپان کی بنگلورو واٹر سپلائی اور سیوریج پروجیکٹ ( مرحلہ 3 ) ( I ) کے لئے بھارت کو 45 بلین ین (تقریباً 2587 کروڑ روپئے ) کی سرکاری ترقیاتی قرض امداد
      Posted On: 24 JAN 2018 7:14PM by PIB Delhi


    نئی دہلی، 24 جنوری / جاپان کی حکومت نے بنگلورو واٹر سپلائی اور سیوریج پروجیکٹ ( مرحلہ 3 ) ( I ) کے لئے بھارت کو 45 بلین ین ( تقریباً 2587 کروڑ روپئے ) کی جے آئی سی اے سرکاری ترقیاتی قرض امداد دینے کا وعدہ کیا ہے ۔


    اس سلسلے میں آج حکومت ہند کی وزارتِ مالیات کے معاشی امور کے محکمے کے جوائنٹ سکریٹری جناب ایس سیلوا کمار اور بھارت میں جاپان کے سفیر عالی جناب کینجی ہیرا متسو کے درمیان بنگلورو واٹر سپلائی اینڈ سیوریج پروجیکٹ ( مرحلہ 3 ) ( I ) کے لئے جاپان کی سرکاری ترقیاتی قرض امداد سے متعلق نوٹ کا تبادلہ ہوا ۔


    اس پروجیکٹ سے بروہاٹ بنگلورو مہا نگر پالیکے ( بی بی ایم پی ) علاقہ خصوصی طور پر 110 گاؤوں کے باشندوں کو محفوظ اور مستحکم پانی کی سپلائی اور سیوریج کی خدمات فراہم ہوں گی ۔ اس کے لئے واٹر ٹریٹمنٹ پلانٹ اور سیویج ٹریٹمنٹ پلانٹ کی تعمیر کی جائے گی تاکہ یہاں کے باشندوں کی صورت حال میں بہتری آئے اور اسی کے ساتھ ریاست کرناٹک کے بی بی ایم پی کے متعلقہ علاقوں میں سرمایہ کاری کا ماحول بھی دستیاب ہو ۔


    بھارت اور جاپان کے درمیان 1985 ء سے دو طرفہ ترقی سے متعلق امدادِ باہمی کی ایک طویل اور نتیجہ خیز تاریخ رہی ہے ۔ گذشتہ چند برسوں میں بھارت اور جاپان کے بیچ معاشی امدادِ باہمی میں بتدریج پیش رفت ہوئی ہے ۔ اس امداد سے بھارت اور جاپان کے درمیان اسٹریٹیجک اور عالمی شراکت داری میں مزید مضبوطی آئی ہے ۔


    U. No. 479


    

    
    (Release ID: 1517705) Visitor Counter : 7