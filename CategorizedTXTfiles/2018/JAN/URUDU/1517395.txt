      وزارت خزانہ

      قومی سرمایہ کاری و بنیادی ڈھانچہ فنڈ (این آئی آئی ایف) نے اپنی پہلی قسط ادا کی: این آئی آئی ایف نے بندگاہوں ، ٹرمنلوں ، نقل وحمل اور بھارت میں لاجسٹکس کاروبار کیلئے ڈی پی ورلڈ کے ساتھ شراکت داری قائم کررکھی ہے
      Posted On: 22 JAN 2018 2:36PM by PIB Delhi


    نئی دہلی۔22؍جنوری۔حکومت ہند نے اس بات کو بہتر تاثر کے ساتھ نوٹ کیا ہے کہ نیشنل انویسٹمنٹ اینڈ انفراسٹرکچر فنڈ (این آئی آئی ایف) نے آج اپنی پہلی قسط ادا کردی ہے۔ واضح رہے کہ این آئی آئی ایف نے بندرگاہوں ، ٹرمنلوں ، نقل وحمل اور بھارت میں لاجسٹکس کاروبار کے سلسلے میں ڈی پی ورلڈ کے ساتھ شراکت داری قائم کر رکھی ہے تاکہ ان تمام شعبوں میں سرمایہ کاری راغب کی جاسکے۔ یہ پلیٹ فارم بندرگاہ کے شعبے میں سرمایہ کاری مواقع میں اضافہ کریگا اور بندرگاہوں کے علاوہ دریائی پورٹ اور نقل وحمل ، مال بھاڑا گلیاروں ، بندرگاہوں سے وابستہ خصوصی اقتصادی زون ، اندرون ملک کنٹینر ٹرمنلوں اور لاجسٹکس بنیادی ڈھانچہ اور کولڈ اسٹوریج وغیرہ میں بھی سرمایہ کاری راغب کرنے کی کوشش کریگا۔


    این آئی آئی ایف ماسٹر فنڈ کی پہلی تکمیل 16اکتوبر 2017 کو عمل میں آئی تھی جس کے تحت ابوظہبی انویسٹمنٹ اتھارٹی (اے ڈی آئی اے ) کے ایک ذیلی ادارے اور دیگر چار گھریلو ادارہ جاتی سرمایہ کاروں (ڈی آئی آئی) یعنی ایچ ڈی ایف سی گروپ ، آئی سی آئی سی آئی بینک ، کوٹک مہندرا لائف اور ایکسس بینک نے اپنے تعاون دیے تھے۔


    این آئی آئی ایف کے فنڈ ورٹیکل کے تحت بھارت۔ برطانیہ گرین گروتھ مساوی سرمایہ حصص فنڈ (جی جی ای ایف ) کا قیام بھی عمل میں آرہا ہے اور اس کے تحت حکومت ہند کی جانب سے (این آئی آئی ایف کے توسط سے ) اور برطانیہ کی حکومت کی جانب سے جی بی پی 120 ملین کا اینکر کمٹمنٹ ہوگا۔


    اقتصادی اُمور ، وزارت خزانہ کے سکریٹری جناب سبھاش چندر گرگ نے کہا ہے کہ این آئی آئی ایف بھارت میں غیرملکی سرمایہ کاری متوجہ کرنے کیلئے ایک پلیٹ فارم کے طور پر کام کررہی ہے اور اس نے اچھی پیش رفت حاصل کی ہے۔ ہمیں یہ جان کر مسرت ہوئی ہے کہ بندرگاہوں اور لاجسٹکس کے شعبے میں این آئی آئی ایف نے سرمایہ کاری پلیٹ فارم قائم کرنے کے سلسلے میں کام شروع کردیا ہے ۔ اکتوبر 2017 میں پہلا کلوزر عمل میں آیا تھا اور یہ فنڈ بہم رسانی کے سلسلے میں تھا اور اب اولین سرمایہ کاری کے ساتھ این آئی آئی ایف واضح ترقی کررہی ہے۔


    این آئی آئی ایف کو تین متبادل سرمایہ کاری فنڈ کے ذریعے چلایا جارہا ہے اور یہ تمام اُمور ایس ای بی آئی ریگولیشنز کے تحت انجام دیے جارہے ہیں۔ واضح رہے کہ این آئی آئی ایف کا مجوزہ سرمایہ 40 ہزار کروڑ روپئے (تقریباً 6 بلین امریکی ڈالر ) کے بقدر ہے اے آئی آئی ایف میں این آئی آئی ایف کی اسکیم کے تحت حکومت ہند کا تعاون مجموعی کمٹمنٹ میں 49 فیصد کے بقدر کا ہوگا۔ این آئی آئی ایف نے کلیدی اینکر شراکت داروں مثلاً سمندر پار کی خود مختار ایجنسیوں ، نیم خود مختار / کثیر پہلوئی / باہمی سرمایہ کاروں کیلئے مساوی سرمایہ حصص کا قاعدہ لازمی قرار دیا ہے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    U- 436

    
    
    (Release ID: 1517395) Visitor Counter : 11