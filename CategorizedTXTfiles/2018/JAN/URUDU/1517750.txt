      بھارتی چناؤ کمیشن

      ’انتخابی عمل میں معذوری کے شکار افراد کی شمولیت‘ کے موضوع پر الیکشن کمیشن کی جانب سے بین الاقوامی کانفرنس کا اہتمام
      
      گوئنیا، مالڈووا اور انتخابی تعاون کے موضوع پر بین الاقوامی نظریہ کے سلسلے میں مفاہمتی یادداشت پر دستخط

      Posted On: 25 JAN 2018 11:24AM by PIB Delhi

    نئی دہلی،25/جنوری۔ 25 جنوری 2018 کو منائی جانے والی آٹھویں قومی یوم رائے دہندگان تقریبات کا آغاز کرتے ہوئے بھارت کے انتخابی کمیشن نے کل یہاں ’انتخابی عمل میں معذوری کے شکار افراد کی شمولیت‘ کے موضوع پر ایک روزہ بین الاقوامی کانفرنس کا اہتمام کیا۔ اس کانفرنس میں شامل مندوبین میں پانچ انتخابی انتظامات تنظیموں یعنی آسٹریلیا، بھوٹان، گوئنیا، مالڈووا اور زامبیا کے صدر نشین حضرات ؍ کمشنروں ؍ سینئر افسران نیز دو بین الاقوامی اداروں یعنی انتخابی نظام کے بین الاقوامی فاؤنڈیشن (آئی ایف ای ایس) اور جمہوریت اور انتخابی امداد کے بین الاقوامی ادارے (آئی ڈی ای اے) کے سربراہان بھی شامل تھے۔


    چیف الیکشن کمشنر جناب او پی راوت، کانفرنس سے خطاب کرتے ہوئے۔


    اپنے افتتاحی خطبے میں بھارت کے چیف الیکشن کمشنر جناب او پی راوت نے الیکشن کمیشن آف انڈیا کے اس عہدبندی کا اعادہ کیا کہ آزادانہ، منصفانہ اور پرامن انتخابات کا اہتمام بھارت کی جمہوری روایات کا حصہ رہا ہے اور اسے ہر حال میں برقرار رکھا جائے گا۔ انھوں نے کہا کہ بھارت کا انتخابی کمیشن اس اصول کا پابند ہے کہ معذوری کے شکار افراد کو بھی انتخابی عمل میں برابر کا شریک کار ہونا چاہئے اور انھیں مساوات کی بنیاد پر یہ موقع فراہم کیا جانا چاہئے اور کسی کے بھی ساتھ اس بنیاد پر تفریق نہیں برتی جانی چاہئے۔ انھوں نے اشارہ کیا کہ اب صحیح وقت آگیا ہے کہ ہم علامتی طرز عمل سے چھٹکارا حاصل کرکے جسمانی طور سے معذور افراد کو بھی انتخابی عمل میں شامل کرنے کی کارروائی شروع کریں۔ انھوں نے بھارت کے انتخابی کمیشن کے ذریعے پولنگ اسٹیشنوں پر بنیادی سہولتوں کی فراہمی کے لئے کئے جانے والے اقدامات پر روشنی ڈالتے ہوئے کہا کہ ایسے انتظامات کئے گئے ہیں جن کے ذریعے معذوری کے شکار افراد اپنا حق رائے دہندگی پولنگ بوتھ پر آسانی کے ساتھ انجام دے سکیں۔ انھوں نے توقع ظاہر کی کہ آج کی یہ کانفرنس اس کوشش میں شریک تمام اراکین کے لئے مفید مشورے اور تجاویز فراہم کرے گی۔


    الیکشن کمشنر جناب سنیل اروڑہ نے بھی اس موقع پر خطاب کیا۔ انھوں نے کہا کہ انسانی حقوق کا آفاقی اعلامیہ وہ اہم اور بنیادی قانونی وسیلہ ہے جو آفاقی بالغ رائے دہندگی کی بنیاد ہے۔ 2006 کے اقوام متحدہ کے اس کنونشن کا حوالہ دیتے ہوئے، جس کا تعلق معذور افراد کے حقوق سے ہے، انھوں نے کہا کہ اس میں بطور خاص معذورین کے حقوق کا اعتراف کیا گیا ہے۔ یہ بین الاقوامی معاہدے اور ہمارا آئین بذات خود بھارت کے انتخابی کمیشن کے لئے پالیسی فریم ورک فراہم کرتا ہے۔ انھوں نے معروف مصنف اور عالم طبیعات جناب اسٹیفنس ہاکنگ اور امریکہ کے ڈاکٹر عالم چندانی کا حوالہ دیتے ہوئے کہا کہ ان دونوں شخصیات نے انسانی سماج میں معذورین کی شرکت کو یقینی بنانے کے لئے بڑے پیمانے پر کام کیا ہے۔


    اس موقع پر الیکشن کمشنر جناب اشوک لواسہ نے بھی خطاب کیا اور کہا کہ انتخاب کا عمل ایک ایسا منفرد موقع فراہم کرتا ہے، جو اشتراک کو بڑھاوا دیتا ہے اور ساتھ ہی ساتھ جسمانی طور سے معذور افراد کے مضمرات کو بھی نمایاں کرتا ہے اور یہ بھی ظاہر کرتا ہے کہ وہ مساوی شہری کے طور پر اپنی رائے رکھتے ہیں اور اس کا اظہار بھی کرسکتے ہیں۔ ساتھ ہی ساتھ ان تمام افراد کو سماجی اور اقتصادی طور پر مربوط ہونے کا موقع بھی حاصل ہوتا ہے۔


    اس کانفرنس کے شانہ بشانہ ای سی آئی نے گوئنیا کے قومی خودمختار انتخابی کمیشن (سی ای این آئی) کے ساتھ مفاہمتی یادداشت پر بھی دستخط کئے، جس کا تعلق انتخابی انتظامات سے ہے۔ اس کے علاوہ مولڈووا کے مرکزی الیکشن کمیشن کے ساتھ اور انٹرنیشنل انسٹی ٹیوٹ فار ڈیموکریسی اینڈ الیکٹورل اسسٹینس کے ساتھ بھی مفاہمتی یادداشت سے متعلق معاہدے عمل میں آئے۔


    بھارت کا انتخابی کمیشن مالڈووا اور جمہوریۂ گوئنیا اور بین الاقوامی آئی ڈی ای اے کے ساتھ مفاہمتی عرضداشت پر دستخط عمل میں آنے کے بعد


    U-489

    
    
    (Release ID: 1517750) Visitor Counter : 14