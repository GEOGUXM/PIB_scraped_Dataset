      وزارت خزانہ

      اقتصادی جائزے میں کہا گیا ہے کہ نوٹ منسوخی سے مالی بچت میں اضافہ ہوا ہے
      Posted On: 29 JAN 2018 3:01PM by PIB Delhi


    آ ج پارلیمنٹ میں پیش کیے گئے اقتصادی جائزہ 2017-18 میں سرمایہ کاری اور بچت کی صورتحال کو مندرجہ ذیل طریقے سے اجاگر کیا گیا ہے۔


    سال2000 کے وسط میں سرمایہ کاری اور بچت کی دروں کی سطح اتنی تاریخی تھی اس سے پہلے کوئی مثال نہیں ملتی۔ لیکن بعد میں اس میں زبردست کمی آتی گئی۔سرمایہ کاری اور بچت میں یہ سست رفتاری اب بھی جاری ہے۔

      * جی ڈی پی کے مقابلے گھریلو بچت کاتناسب 2013 میں 29.2 فیصد پر پہنچ گیا۔ 2007 میں یہ فیصد اپنے انتہائی عروج 38.3 فیصد پر پہنچ گیا تھا۔ لیکن 2016 میں یہ گر کر 29 فیصد پر آگیا۔
      * 2007 اور 2016 میں یہ مجموعی گراوٹ، بچت کی بہ نسبت سرمایہ کاری میں نرم رہی لیکن سرمایہ کاری میں نچلی سطح تک گراوٹ آگئی۔

    سرمایہ کاری اور بچت کے الگ الگ دیے گئے اعداد وشمار کی بنیاد پر، جو 2015-16 تک دستیاب ہیں، نجی سرمایہ کاری 5 فیصد پوائنٹس تک ہے۔ یہ نجی سرمایہ کاری 6.3 فیصد میں سے ہے۔


    1997 کے بعد سے ایشیائی ملکوں کو بار بار سست روی کا سامنا کرنا پڑا۔ فی الحال (2008 کے بعد) ان معیشتوں میں بچت میں سست رفتاری آئی ہے۔ بھارت میں سرمایہ کاری میں سست روی کا رجحان 2012 میں شروع ہوا تھا جس کے بعد اس میں اور بھی زیادہ شدت آگئی اور یہ رجحان 2016 تک جاری تھا۔


    چونکہ سرمایہ کاری کی سست روی بچت میں سست روی کی بہ نسبت ترقی کیلئے زیادہ تباہ کن ہے لہٰذا پالیسی کی ترجیحات میں مختصر وقت میں سرمایہ کاری کے احیاء پر توجہ دی گئی۔ مالی بچت کے حصے میں گھریلو سطح پر مجموعی طور پر اضافہ ہورہا ہے۔ یہ اضافہ منڈی کے وسائل کی شکل میں واضح ہے۔


    سرمایہ کاری اور بچت میں سست رفتاری کے رجحان کےمطالعے سے پتہ چلتا ہے کہ سرمایہ کاری میں سست روی کا ترقی پر اثر پڑا ہے۔ لیکن ضروری نہیں کہ یہ اثر بچت پر بھی بڑا ہو۔ پالیسی کامقصد یہ ہے کہ سرمایہ کاری کے احیاء کے کام کو اولین ترجیح دی جائے تاکہ ترقی پر پڑنے والے منفی اثرات کو روکا جاسکے جیسا کہ حکومت نے سرکاری شعبے کے بینکوں کے،پھنسے ہوئے قرضوں اور ان میں دوبارہ پیسہ ڈالنے کا منصوبہ بنایا ہے۔


    ۔۔۔۔۔۔۔۔۔۔۔


    م ن۔ اس۔ ع ن۔


    U- 545

    
    
    (Release ID: 1518135) Visitor Counter : 17
    
    
    
    
    

*