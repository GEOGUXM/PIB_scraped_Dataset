      وزارت خزانہ

      بھارتی سائنس و ٹکنالوجی۔ گزشتہ سال کے دوران نتائج
      Posted On: 29 JAN 2018 2:54PM by PIB Delhi


    سال 18۔2017 کا بھارت کا اقتصادی جائزہ، آج پارلیمنٹ میں، خزانہ اور کمپنی امور کے وزیر جناب ارون جیٹلی کے ذریعہ پیش کیا گیا۔بھارتی سائنس و ٹکنالوجی میں گزشتہ ایک سال کے دوران رونما ہوئی تبدیلیوں کے سلسلے میں اس جائزے کے مشاہدات میں اس شعبے کے تحت حاصل شدہ نتائج کی تفصیلات درج ذیل ہیں۔


    اشاعتیں


    بھارت میں سائنس و تکنالوجی کے شعبے میں عمل میں آئی اشاعتوں اور پیٹنٹ کے بارے میں یہ کہا جاسکتا ہے کہ یہ بھارتی تحقیق کی کوالٹی اور پیداواریت میں مددگار ثابت ہوسکتا ہے۔2013 کے دوران بھارت عالمی سائنٹفک اشاعتوں کے معاملے میں دنیا میں بھر میں چھٹویں درجے پر تھا۔ا س کی درجہ بندی میں اضافہ ہوتا رہا ہے۔2009 سے 2014 کے دوران سالانہ اشاعتوں کی نمو تقریباً 14 فیصد رہی۔ اس کے نتیجے میں عالمی اشاعتوں میں بھارت کا حصہ 2009 کے 3.1 سے بڑھ کر 2014 میں اس اسکوپس اعداد و شمار کے مطابق 4.4 فیصد ہوگیا۔


    وسیع طور پر اشاعتی رجحانات سے ظاہر ہوتا ہے کہ بھارت اشاعتوں کی تعداد کے لحاظ سے جو ایک اہم پیمانہ ہے، آہستہ آہستہ ترقی کررہا ہے اور اپنی کارکردگی کو بہتر بنارہا ہے۔ فطری عدد اشاریہ (جو اعلی کوالٹی کی تحقیق آؤٹ پُٹ کو گزشتہ برس کے کیلنڈر سمیت فطری سائنسز کے ساتھ گوشواروں کی بنیاد پر شائع کرتا ہے) 2017 میں اس نے بھارت کو تیرہواں مقام دلایا۔


    پیٹنٹس


    اگر عام اشاعتیں سائنس کے شعبے میں ملک کی قوت کی مظہر ہوتی ہیں، تو پیٹنٹ بھی تکنالوجی کے شعبے میں اس کی اساس کی علامت ہوتے ہیں۔ ڈبلیو آئی پی او کے مطابق، بھارت میں دنیا کا ساتواں سب سے بڑا پیٹنٹ فائلنگ دفتر واقع ہے۔ 2015 میں ،بھارت نے، چین کے (1101864)،مقابلےمیں45658 پیٹنٹس درج رجسٹر کئے۔ امریکہ (589410) جاپان (318721) جمہوریہ کوریا (213694) اور جرمنی (91726) کے مقابلے میں پیٹنٹس درج رجسٹر کئے۔ اس کے باوجود بھارت فی کس سب سے کم پیٹنٹس نکالتا ہے۔


    بھارت میں ایک بڑی چنوتی گھریلو پیٹنٹ نظام رہا ہے۔ جہاں ایک طرف بھارت کی پیٹنٹ درخواستیں اور گرانٹس میں غیر ملکی دائرہ کار کے تحت تیزی سے اضافہ ہوا ہے وہیں اندرون ملک یہ صورتحال مختلف ہے۔مقیم درخواستوں کی تعداد میں خاطرخواہ اضافہ اس وقت سے عمل میں آیا ہے جب سے بھارت نے 2005 میں بین الاقوامی پیٹنٹ نظام میں شمولیت اختیار کی ہے۔ تاہم 2008 کے بعد پیٹنٹ جاری کرنے کی تعداد تیزی سے گرتی گئی اور ابھی تک اسی سطح پر برقرار رہی ہے۔ جہاں ہندوستانیوں کو 2015 میں غیر ملکی دفاتر میں 5000 سے زائد پیٹنٹس گرانٹ کئے گئے، وہیں بھارت میں مقیم فائلنگ محض 800 سے تھوڑا زیادہ رہی ہے۔


    حکومت نے حال ہی میں 450 سے زائد اضافی پیٹنٹ ایکزامنر یعنی پیٹنٹ کی جانچ پڑتال کرنے والوں کی خدمات حاصل کی ہیں اور ایک تیز رفتار فائلنگ نظام 2017 میں بھارتی باشندوں کے لئے قائم کیا ہے۔ لہذا یہ ایک خو ش کن قدم ہے اور جمود کے شکار موجودہ پیٹنٹ نظام میں ایک اہم جدت ہے۔پیٹنٹ فائلنگ کے محاذ پر درپیش مسائل کو حل کرنے کے علاوہ پیٹنٹ سے متعلق مقدمے بازیوں کو ختم کرنا بھی اہم ہوگا تاکہ پیٹنٹس کا نظام موثر طریقے سے جدت طرازی کے فوائد کا حامل ثابت ہوسکے۔


    ۔۔۔۔۔۔۔۔۔۔۔


    U- 530

    
    
    (Release ID: 1518125) Visitor Counter : 13