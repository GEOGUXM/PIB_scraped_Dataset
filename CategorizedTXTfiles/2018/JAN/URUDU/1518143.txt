      وزارت خزانہ

      خدمات کا شعبہ 15 ریاستوں اور مرکز کے زیر انتظام علاقوں میں بالا دستی کا حامل شعبہ ہے جو مجموعی ریاستی قدر و قیمت اضافے میں نصف سے زائد کا تعاون دیتا ہے
      Posted On: 29 JAN 2018 3:07PM by PIB Delhi


    خزانہ اور کمپنی امور کے وزیر جناب ارون جیٹلی نے آج پارلیمنٹ میں 18۔2017 کا اقتصادی جائزہ پیش کیا۔ 18۔2017 کا اقتصادی جائزہ بھارت کے خدمات کے شعبے کی کارکردگی کا ریاست کے لحاظ سے ایک منفرد موازنہ پیش کرتا ہے۔


    بتیس (32)ریاستوں اور مرکز کے زیر انتظام علاقوں میں سے، 15 ریاستیں اور مرکز کے زیر انتظام علاقے ایسےہیں، جہاں خدمات کا شعبہ بالادستی کا حامل شعبہ ہے اور یہ شعبہ مجموعی ریاستی قدر و قیمت اضافے (جی ایس وی اے) میں نصف سے زیادہ کا تعاون دیتا ہے۔زیادہ تر ریاستوں میں، اہم خدمات ، تجارت، ہوٹل، ریستوراں پہلے نمبر پر آتے ہیں، بعدازاں زمین جائیداد، رہائش گاہوں کی ملکیت اور کاروباری خدمات کا نمبر آتا ہے۔


    تاہم جی ایس وی اے کے سلسلے میں، خدمات کے حصص اور نمو کے معاملے میں کافی فرق ہے۔ 32 ریاستوں اور مرکز کے زیر انتظام علاقوں میں، جہاں کے لئے 17۔2016 کے اعداد و شمار دستیاب ہیں، (یا جن کے لئے حالیہ برسوں کے اعداد و شمار دستیاب ہیں) خدمات یعنی جی ایس وی اے کے حصص کے معنوں میں دلی اور چنڈی گڑھ سرفہرست ہیں اور ان کےحصص 80 فیصد سے زائد کے ہیں جبکہ سکم سب سے نچلی سطح یعنی 31.7 فیصد کے حصص کا حامل ہے۔ جی ایس وی اے خدمات نمو کے معاملے میں، بہار سرفہرست ہے اور اترپردیش سب سے نیچے ہے جہاں 17۔2016 کے دوران یہ شرح نمو بالترتیب 14.5 فیصد اور 7.0 فیصد کے بقدر رہی۔


    ۔۔۔۔۔۔۔۔۔۔۔


    U- 537

    
    
    (Release ID: 1518143) Visitor Counter : 18