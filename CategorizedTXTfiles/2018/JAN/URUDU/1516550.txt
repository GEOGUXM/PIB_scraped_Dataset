      جہاز رانی کی وزارت

      من سکھ منڈاویا نے کولکاتہ پورٹ ٹرسٹ اور آئی ڈبلیو اے آئی جیٹی کا معائنہ کیا
      
      مغربی بنگال میں شراہوں کے پروجیکٹوں کی پیش رفت کا جائزہ لیا

      Posted On: 12 JAN 2018 4:55PM by PIB Delhi

    نئی دہلی، 12 ؍ جنوری ؍سڑک ٹرانسپورٹ اور شاہراہوں، جہاز رانی و کیمیکلز اورکھادوں کےمرکزی وزیر مملکت من سکھ منڈاویا نے کل ہندوستان کی آبی شاہراہوں کی اتھارٹی کے جی آر جیٹی اورکولکاتہ پورٹ ٹرسٹ میں سہولتوں اور جاری پروجیکٹوں کا معائنہ کیا۔ جناب منڈاویا کولکاتہ اور ہلدیا کے دو روزہ دورے پر ہیں۔


    جناب منڈاویا نےکولکاتہ پورٹ ٹرسٹ میں نیتا جی سبھاش ڈاک (گودی) کا بھی دورہ کیا۔ انہوں نے پورٹ (بندرگاہ)کے برسامنڈااور سوناپور سڑک کا بھی افتتاح کیا اور پورٹ اتھارٹیز کی طرف سے منعقدکردہ درخت لگانے کی سرگرمیوں میں حصہ لیا۔ بعد میں انہوں نے کولکاتہ پورٹ ٹرسٹ کے جدید سی گوینگ سروے لانچ دریا پرل-1کو جھنڈی دکھا کر روانہ کیا۔


    ہندوستان کے آبی شاہراہوں کی اتھارٹی کے جی آر جیٹی پر جناب منڈاویا نے آئی ڈبلیو اے آئی ٹَگ جہاز کوجھنڈی دکھا کرروانہ کیا۔ انہوں نے ہاؤڑا پُل کیلئے جی آر جیٹی سے این ڈبلیو-1 پر جاری کام کا سرو ے بھی کیا۔ انہوں نے آبی شاہراہوں کی اتھارٹی کے افسران سے کہا کہ وہ آبی شاہراہوں کے ذریعے باقی ملک کو شمال مشرقی خطے سے جوڑنے کی سمت کام کریں۔ بات چیت کے دوران وزیرموصوف نے تجویز پیش کی کہ کیڈٹوں/تربیت پانے والے نیوٹیکل افسران کو آن بورڈ تربیت کیلئے موقع دیا جانا چاہئے۔


    جناب منڈاویا نے ہندوستان کی قومی شاہراہ کی اتھارٹی اور سڑک ٹرانسپورٹ و شاہراہوں کی وزارت کے جاری پروجیکٹوں کا بھی جائزہ لیا۔ انہوں نے افسران سے کہا کہ وہ زیرالتوا پروجیکٹوں کے کام میں تیزی لائیں اور ریاست کے عوام کے فائدے کیلئے پروجیکٹ کو بروقت پورا کرنے کیلئے متعلقہ ریوینیو افسروں کے ساتھ قریبی تال میل کے ذریعے زمین کے حصول کے معاملات پر مناسب توجہ دیں۔


    وزیر موصوف نے مانک تلا میں واقع دواسازی کی تعلیم اور تحقیق کے قومی انسٹی ٹیوٹ اور بنگال کیمکلز اور فارما سٹیکلز لمیٹڈکا بھی دورہ کیااور افسران سے بھی بات چیت کی اور طلباء سے خطاب کیا۔


    جناب منڈاویا آج ہلدیا میں کولکاتہ پورٹ ٹرسٹ کے ہلدیا ڈاک کمپلکس کا دورہ کررہے ہیں۔ اس کے بعد وہ ہلدیا میں انجینئرنگ اینڈ ٹیکنالوجی کے سنٹرل انسٹی ٹیوٹ کا بھی دورہ کریں گے اور انسٹی ٹیوٹ کے طلبا و فیکلٹی کے ساتھ بات چیت کریں گے۔


    ************


    ) م ن ۔ ح ا ۔ ک ا (


    U- 262

    
    
    (Release ID: 1516550) Visitor Counter : 12