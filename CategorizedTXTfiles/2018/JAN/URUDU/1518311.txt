      وزارت خزانہ

      سرکاری حصص کی فروخت کے لئے نیلامی
      Posted On: 29 JAN 2018 8:30PM by PIB Delhi


    نئی دہلی، 30 جنوری 2018، حکومت ہند نے (i) قیمت پر مبنی نیلامی کے ذریعہ کم از کم مشتہر رقم 3000 کروڑ روپے کے عوض سرکاری اسٹاک نمبر2022کا 6.84فیصد (ii) کم از کم مشتہر رقم 8000 کروڑ روپے کے عوض سرکاری اسٹاک نمبر 2028 کا 7.17فیصد فروخت (ری –ایشو) کرنے کا فیصلہ کیا ہے۔ مشتہر رقم کی زیادہ سے زیادہ حد 11000 کروڑ روپے رکھی گئی ہے۔ حکومت ہند کے پاس مذکورہ تمسکات میں سے ایک یا زائد کے لئے ایک ہزار روپے تک کی اضافی خریداری کو اپنے پاس باقی رکھنے کا اختیار ہوگا۔نیلامیاں کثیر قیمتوں کے طریقہ کار کو بروئے کار لاتے ہوئے کی جائیں گی ۔ نیلامیاں ریزروبینک آ ف انڈیا (آر بی آئی)، ممبئی آفس ، فورٹ ، ممبئی کے ذریعہ 2 فروری 2018 (بروز جمعہ) کی جائیں گی ۔
    سرکاری حصص کی فروخت کے لئے مشتہر رقم کا 5 فیصد اہل افراد اور اداروں کو سرکاری تمسکات کی نیلامی میں غیر مسابقتی بولی سہولتوں کے لئے اسکیم کے تحت دیا جائے گا۔
    نیلامی کے لئے مسابقتی اور غیر مسابقتی دونوں بولیاں 2 فروری 2018 کو ریزور بینک آف انڈیا کور بینکنگ سولوشن (ای۔ کوبیر) نظام پر الیکٹرانک فارمیٹ میں جمع کرانی ہیں۔غیر مسابقتی بولیوں کو صبح ساڑے 10 بجے سے لیکر ساڑھے 11 بجے کے درمیان جمع کرانی ہیں جبکہ مسابقتی بولیاں صبح ساڑھے 10 بجے سے لیکر 12 بجے کے درمیان جمع کرانی ہیں۔
    نیلامیوں کے نتائج کا اعلان 2 فروری 2018 بروز جمعہ کیا جائے گا اور کامیاب بولی لگانے والوں کے ذریعہ ادائیگی 5 فروری 2018 بروز پیر کی جائے گی۔


    
    U- 569

    
    
    (Release ID: 1518311) Visitor Counter : 1
    
    
      Read this release in: English