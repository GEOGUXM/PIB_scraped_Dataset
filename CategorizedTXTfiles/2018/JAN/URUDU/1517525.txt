      ماحولیات، جنگلات اور موسمیاتی تبدیلی کی وزارت

      2500 سرکاری عمارتوں میں انتہائی کفایتی اے سی لگائے جائیں گے
      Posted On: 23 JAN 2018 6:06PM by PIB Delhi


    نئی دہلی۔ 23 ؍ جنوری۔حکومت نے ملک میں پہلی بار 2,500 سرکاری عمارتوں میں انتہائی کفایتی ائر کنڈیشنر نصب کرنے کا فیصلہ کیا ہے۔ مشرقی دہلی میں روایتی روشنی کے نظام کی جگہ پر ایل ای ڈی بلب لگانے کا عمل شروع کرتے ہوئے ماحولیات ، جنگلات اور آب وہوا کی تبدیلی، سائنس و ٹکنالوجی اور آرضیاتی سائنس کے مرکزی وزیر ڈاکٹر ہرش وردھن نے کہا کہ ایک لاکھ روایتی ایئر کنڈیشنروں کی جگہ پر نہایت کفایتی ایئر کنڈیشنر لگائے جائیں گے جس سے بجلی کی کھپت کے بل میں 30 فیصد کمی آئے گی اور یہ عمل ماحولیات دوست ہوجائے گا۔انہوں نے کہا کہ ہندوستان آب وہوا کی تبدیلی سے متعلق پیرس معاہدے میں کئے گئے ا پنے وعدے پر عمل کرے گا۔ ڈاکٹر ہرش وردھن نے یہ بھی کہا کہ 2030 تک بجلی پر مبنی نقل وحمل کا نظام اپنانے کے حکومت کے وعدے کے بیش نظر تمام آٹو موبائلس کو الیکٹرک وہیکلس میں تبدیل کردیا جائے گا۔


    وزیر موصوف نے کہا کہ وزیراعظم جناب نریندر مودی کے مشن اختراعی اسکیم کے تحت پورے ملک میں سرکاری اور پرائیویٹ ایجنسیوں کے ذریعہ 88 کروڑ سے زائد ایل ای ڈی بلب تقسیم کئے گئے ہیں۔انہوں نے کہا ایسے بلب کی خریداری کی لاگت 2014 میں 310 روپے فی بلب تھی۔ جب کہ آج اسے محض 70 روپے میں خریدا جاسکتا ہے۔


    مشرقی دہلی میں میونسپل ایجنسی ایک لاکھ اسٹریٹ لائٹ اور 2800 ہائی ماسٹ لائٹس کو ‘‘صفر لاگت’’ پر ایل ای ڈی بلبس سے بدلے گی۔جس سے بجلی کے موجودہ بل کے مقابلے میں 77.97 فیصد تک بجلی کی بچت ہوگی۔


    ہندوستان نے 2022 تک 175 گیگاواٹ( جی ڈبلیو) صلاحیت کے شمسی ،ونڈ اور بایوماس بجلی کی پیداوار کرنے کا عزم کیا ہے جس سے 2030 تک کاربن گیس کی اخراج میں 33.35 فیصد تک کمی آجائے گی۔ 2030 تک مزید جنگل لگائے جائیں گے اور غیر کوئلہ پر مبنی 40 فیصد بجلی پیدا کی جائے گی۔


    U-454

    
    
    (Release ID: 1517525) Visitor Counter : 8