      وزارات ثقافت

      ڈاکٹرمہیش شرما نے ،جموں وکشمیرکے بھارت کے ساتھ الحاق کے 70برس مکمل ہونے کے موقع پر ‘‘انڈیا@70:جموں وکشمیر کی داستان ’’نمائش کا افتتاح کیا
      Posted On: 12 JAN 2018 11:24AM by PIB Delhi


    نئی دہلی ،12 جنوری :ثقافت کے وزیرمملکت (آزادانہ چارج ) اورماحولیات وجنگلات نیز موسمیاتی تبدیلی ، ڈاکٹرمہیش شرما نے کل نئی دہلی میں جموں وکشمیر کے بھارت کے ساتھ الحاق کے 70برس مکمل ہونے کے موقع پر ‘‘انڈیا@70:جموں وکشمیر کی داستان ’’ کے عنوان سے منعقدہ نمائش کا افتتاح کیا۔ ایک مہینے تک چلنے والی اس نمائش کا اہتمام وزارت ثقافت کے تحت نیشنل آرکائیو ز آف انڈیا نے کیاہے ۔


    وزیرثقافت ڈاکٹرمہیش شرمانے نیشنل آرکائیوز آف انڈیا کی جانب سے جموں وکشمیر کے بھارت کے ساتھ الحاق سے متعلق تمام ترتفصیلات کو اتنے دلچسپ انداز اور زندۂ جاوید انداز میں پیش کرنے کے لئے نیشنل آرکائیوز آف انڈیا کی ستائش کرتے ہوئے کہاکہ جس حسن وخوبی سے اس نمائش کا اہتمام کیاگیاہے، اس کے نتیجے میں ملک کے نواجون، ان تمام حقائق سے واقف ہوسکیں گے کہ کس طریقے سے مختلف دیسی ریاستیں بھارت کے ساتھ ضم کی گئی تھیں ۔


    ڈاکٹرمہیش شرما نے بھارتی جدوجہد آزادی کے رہنماؤں ، مہاتماگاندھی سردارپٹیل اورشیاماپرساد مکھرجی کے ذریعہ اداکئے گئے کردار پرروشنی ڈالتے ہوئے کہاکہ یہ انھیں رہنماؤں کی کوششوں کا نتیجہ ہے کہ آج ملک ،وزیراعظم،جنا ب نریندرمودی کی قیادت میں ‘‘ایک بھارت سریشٹھ بھارت ’’کے طورپر بطورایک ملک، آگے بڑھ رہاہے ۔ جموں وکشمیر بھارت کااٹوٹ حصہ ہے اور یہ الحاق کیسے ممکن بنایاگیاتھا اسے بڑی خوبی سے اس نمائش میں بتایاگیاہے ، جس کا اہتمام نیشنل آرکائیوز آف انڈیا نے کیاہے ۔


    اس انٹراایکٹوڈیجیٹل نمائش کے توسط سے نیشنل آرکائیوز آف انڈیانے کشمیر تنازعہ کے تاریخی حقائق پیش کئے ہیں اور نوجوان نسل کو اس کا ادراک کرایاہے اور ہمارے مسلح دستوں اور شہریوں کی شجاعت اور جواں مردی کے تئیں آگاہی فراہم کی ہے ۔


    اس نمائش میں عوام کو 48-1947کے اصل مراسلات ، ٹیلی گراموں کو ملاحظہ کرنے کا موقع فراہم کرایاگیاہے ۔ یہ ایک اہم مخطوطاطی دستاویز ہے جس کاتعلق کشمیرتنازعہ سے ہے ۔ ان ہی چیزوں کے ساتھ قدیم تاریخی فوٹوگراف ، نقشے ، سپاہیوں کے نقشے ،اخباروں میں شائع ہوئی رپورٹوں ، کشمیر کے موضوع پرتصنیف کردہ کتابوں کو بھی نمائش میں رکھاگیاہے ،جو اس کی از حد ڈرامائی لمحات کی تاریخ بیان کرتی ہیں ۔ یہ تمام داستانیں ان حالات پراحاطہ کرتی ہیں جن کے پس منظرمیں جموں کشمیر کا الحاق عمل میں آیااور بعد ازاں جو کارروائیاں عمل میں آئیں، ان کے نتیجے میں جموںو کشمیر کی سالمیت بھی محفوظ ہوسکی اورامن وامان بھی بحال ہوسکا۔


    وزارت دفاع کے تاریخی شعبے نے بھی اپنی جانب سے قابل قدر‘ان۔ پٹس’(مواد) اور جنگی ڈائریاں ، مراسلات وغیرہ سمیت نایاب آپریشنل ریکارڈ فراہم کرکے اس نمائش کے اہتمام میں اپنا تعاون دیاہے ۔ 48-1947کے جموں وکشمیرکے آپریشن کی تفصیلات کو پہلی مرتبہ عوام الناس کے ملاحظہ کے لئے پیش کیاگیاہے ۔


    اس نمائش میں ،لاہورمعاہدہ 11مارچ ،1846، امرتسرمعاہدہ 16مارچ ، 1846، الحاق دستاویز 27اکتوبر ،1947، بھارت اورپاکستان کی شکل میں دونئی مملکتوں کے مابین طے پانے والے اسٹینڈاسٹل ایگریمنٹ اور برطانوی بھارت میں قائم دیسی ریاستوں اور نئے ملک نے ان کے الحاق سے قبل کی تفصیلات وغیرہ کو عوامی ملاحظہ کے لئے پیش کیاگیاہے ۔پرم ویرچکر، ویرچکرحاصل کرنے والوں کی فہرست اوران کی تفصیلات ، شنکر کی نظرسے جموں وکشمیر کی کہانی اس نمائش کی دیگر متوجہ کرنے والی چیزیں ہیں ۔


    اس نمائش کا اہتمام نیشنل آرکائیوز آف انڈیا ، جن پتھ ، نئی دہلی میں کیاگیاہے ۔ یہ نمائش اتوارسمیت تمام دنوں میں ( صبح 10بجے سے شام 5.30بجے تک ) 10فروری ،2018تک جاری رہے گی ۔


    ***************


    (م ن ۔ ع آ۔820112.01.)


    U-254

    
    
    (Release ID: 1516471) Visitor Counter : 12