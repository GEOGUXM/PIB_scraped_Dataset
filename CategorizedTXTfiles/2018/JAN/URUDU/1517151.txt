      ریلوے کی وزارت

      ریلوے کی وزارت کی طرف سے تعمیراتی صنعت کے اہم لیڈروں کے ساتھ رابطے کے عظیم الشان اجتماع ‘نِرمان سمواد’ کا نئی دہلی میں انعقاد
      
      ریلوے کے وزیر کی شرکا ء کے ساتھ براہ راست بات چیت
      
      ریلوے کے وزیر نے ہدایت دی کہ اجتماع میں پیش کی جانے والی تجاویز پر عمل درآمد کیاجائے
      
      اجتماع کا انعقاد ریل وکاس نگم لمیٹیڈ کی طرف سے کیاگیا

      Posted On: 18 JAN 2018 8:28PM by PIB Delhi

    نئی دہلی، 18 ؍ جنوری ؍‘نِرمان سمواد’ نامی ایک روزہ عظیم الشان اجتماع آج یہاں ختم ہو گیا۔ یہ وزارت ریلوے اور تعمیراتی صنعت کے درمیان پہلا رابطہ تھا۔ اس اجتماع کا اہتمام ریل وکاس نگم لمیٹیڈ (آر وی این ایل) نے کیا تھا، جو کہ ریلوے پروجیکٹوں کو تیز رفتاری کے ساتھ مکمل کرنے کیلئے ریلوے کی وزارت کا ایک اہم شعبہ ہے۔ یہ ریلوے اور کوئلے کے وزیر جناب پیوش گوئل کی طرف سے ایک بڑی کوشش تھی، جس کا مقصد ریلوے کے پروجیکٹوں کو تیزی کے ساتھ مکمل کرنے کو یقینی بنانے کی غرض سے طریقۂ کار کو باضابطہ بنانااور رکاوٹوں کو دور کرناتھا۔ یہ ایک بڑا اجتماع تھا، جس کا مقصد ریلوے کے بنیادی ڈھانچے کے ترقیاتی منصوبے پر تیز رفتاری کے ساتھ عمل درآمد کو یقینی بناناتھا۔


    اجتماع کی صدارت ریلوے اور کوئلے کے عزت مآب وزیر جناب پیوش گوئل نے کی۔جنہوں نے اجتماع میں حصہ لینے والوں کے ساتھ ذاتی طور پر رابطہ قائم کیا۔ اس تقریب میں ریلوے بورڈ کے چیئرمین جناب اشونی لوہانی اور ریلوے بورڈ کے ممبروں، آر وی این ایل کے چیئرمین اور منیجنگ ڈائریکٹر اور ریلوے بورڈ زونل ریلویز نیز سی پی ایس ایز کے سینئر اہلکاروں نے بھی شرکت کی۔ اس کے علاوہ 400تعمیراتی اور مشاورتی کمپنیوں کے اعلیٰ افسران نے بھی تقریب میں شرکت کی۔ سمواد کے دوران 6 بڑی تعمیراتی اور مشاورتی کمپنیوں کے نمائندوں نے اپنے اپنے مقالے پیش کئے۔ ان کمپنیوں میں میسز کے ای سی انٹرنیشنل، سیمنس، لارسن اینڈ ٹُبرو، سسٹرا ایم وی اے کنسلٹنگ انڈیا پرائیویٹ لمیٹیڈ، ٹاٹا پروجیکٹس لمیٹیڈ اور ایف کانس انفراسٹرکچر لمیٹیڈ شامل ہیں۔


    میٹنگ میں شرکت کرنے والے تمام افراد کو دعوت دی گئی کہ وہ اپنے اپنے مسائل اٹھائیں اور ان مسائل کو حل کرنے کی تجویزیں پیش کریں۔ اس تقریب کی ایک خاص بات عزت مآب ریلوے کے وزیر کے ذریعے براہ راست بات چیت کا ایک اجلاس تھا ۔جو مسائل اٹھائے گئے، ان میں ٹھیکے کا بندوبست، نقد ی کو آمد کو بہتر بنانا، پروجیکٹوں کو مکمل کرنا، آر ڈی ایس او سے منظور شدہ وینڈروں سے حاصل شدہ مختلف اشیاء کے معائنے کے کام کو تیز کرنا ، ریلوے کے محکمے کی طرف سے ایف آئی ڈی آئی سی دستاویزات کو منظور کرنا، زمین کی حصولی میں تاخیر، چھوٹی معدنیات کے لئے لائسنس دینے کی مشکلات ، پروجیکٹوں کی تکمیل میں مقررہ وقت سے زیادہ وقت لگنااور لاگت میں اضافہ ہو جانا، ٹھیکے داروں کو ادائیگی میں تیزی لانا، مالک اور ٹھیکیدار کےدرمیان نقصان میں حصے داری ، تکنیکی افراد ی قوت کی تربیت کی مزید ضرورت ، ٹریفک اور پاوربلاکوں کی فراہمی، ٹینڈر وصول کرتے وقت مقدار کا صحیح اندازہ وغیرہ شامل تھے۔


    ریلوے کے وزیر نے یہ ہدایت دی کہ شرکاء نے جو تجویزیں پیش کی ہیں، ان پر عمل درآمد کی پیروی کی جائے اور نظام نیز طریقۂ کار میں ضروری تبدیلیاں کی جائیں تاکہ اس بات کو یقینی بنایا جا سکے تا کہ پروجیکٹوں پر عمل درآمد کی رفتار تیز ہو اور وزارت کے سرمایہ کاری کے پروگرام پر عمل کیا جا سکے۔


    U- 380

    
    
    (Release ID: 1517151) Visitor Counter : 5