      وزارتِ تعلیم

      نئے آئی آئی ٹی
      Posted On: 01 JAN 2018 8:02PM by PIB Delhi


    نئی دہلی،01 جنوری / سال 15-2014 ء اور 16-2015 ء کے بجٹ اعلانات پر عمل کرتے ہوئے پلکّڑ ( کیرلا ) ، ترو پتی ( آندھرا پردیش ) ، جموں ( جموں و کشمیر ) ، بھیلائی ( چھتیس گڑھ ) ، دھار واڑ ( کرناٹک ) اور گوا میں 6 نئے انڈین انسٹی ٹیوٹ آف ٹیکنا لوجی ( آئی آئی ٹی ) قائم کئے گئے ہیں ۔ پلکّڑ اور ترو پتی کے آئی آئی ٹی میں تعلیمی سال 16-2015 ء سے تعلیم شروع ہو چکی ہے ، جب کہ باقی 4 آئی آئی ٹی میں 17-2016ء سے اُن کے عارضی کیمپس سے تعلیم کا آغاز کیا جا چکا ہے ۔ اب تک ان انسٹی ٹیوٹس کے لئے 563 کروڑ روپئے جاری کئے جا چکے ہیں ۔


    ملک میں اعلیٰ ہنر مند افرادی قوت کی بڑھتی ہوئی مانگ کے ساتھ ساتھ معیاری تکنیکی تعلیم کی رسائی میں علاقائی عدم توازن کو دور کرنے کی خاطر تکنیکی تعلیم کو رفتہ رفتہ توسیع دینا ناگزیر ہو گیا تھا ۔ آئی آئی ٹی نہ صرف عالمی درجے کے سائنس اور انجینئرنگ کی تعلیم فراہم کرتے ہیں بلکہ مختلف مضامین میں تحقیق کے لئے شاندار ماحول بھی فراہم کرتے ہیں ۔ صنعت اور تعلیمی اداروں کے سرگرم اشتراک سے انہوں نے موثر ٹیکنا لوجی تیار کی ہیں ، جو ملک میں مینو فیکچرنگ اور اقتصادی ترقی کو مستحکم کرتی ہیں ۔ یہی وجہ ہے کہ ان اداروں کی توسیع سے ملک کو طویل مدت میں زبردست فائدہ حاصل ہو گا ۔


    انسانی وسائل کے فروغ کے وزیر مملکت ڈاکٹر ستیہ پال سنگھ نے آج لوک سبھا میں ایک سوال کے تحریری جواب میں یہ معلومات فراہم کی ہے ۔


    ( م ن ۔ و ا ۔ ع ا ۔ 01 - 01 - 2018 )


    U No. 13

    
    
    (Release ID: 1514925) Visitor Counter : 8