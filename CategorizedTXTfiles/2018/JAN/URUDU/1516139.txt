      وزارت دفاع

      دہلی کے وزیراعلیٰ نے این سی سی کے یوم جمہوریہ کیمپ 2018کا دورہ کیا
      Posted On: 10 JAN 2018 2:26PM by PIB Delhi


    نئی دہلی ،10 جنوری : دہلی کے وزیراعلیٰ، جناب اروندکیجریوال نے کل دہلی کینٹ میں منعقدہ ڈی جی این سی سی یوم جمہوریہ پریڈ کیمپ کا دورہ کیا ۔


    اپنے خطاب کے دوران جناب کیجریوال نے ملک کے نوجوانوں کے اندازحیات میں کبھی نہ تھکنے والی کوششوں اور لگن کے ذریعہ تبدیلی لانے کے لئے این سی سی کی کوششوں کی ستائش کی۔ انھوں نے ان کی عمدہ کارکردگی کے لئے کیڈٹوں کی تعریف کی ۔


    بری فوج ، بحریہ اورفضائیہ کے تینوں ونگوں سے منتخب کئے گئے این سی سی کیڈٹوں کی ایک ٹکڑی نے جناب کیجریوال کو ان کی آمد پر ‘‘گارڈ آف آنر’’پیش کیا۔ وزیراعلیٰ نے اچھی طرح سے سجائے گئے فلیگ ایریا کا بھی معائنہ کیا جسے 17این سی سی ڈائرکٹوریٹ کے این سی سی کیڈٹس نے تیارکیاتھا۔ اور جو اپنے آپ میں کثرت میں وحدت اور مختلف النوع سماجی بیداری موضوعات کا نمونہ تھے ۔ باصلاحیت کیڈٹوں نے این سی سی آڈیٹوریم میں جناب کیجریوال کے روبرو ایک پرکشش ثقافتی پروگرام بھی پیش کیا ۔اس سے قبل ان کا خیرمقدم وہاں پہنچے پرڈی جی این سی سی ،بی ایس سہراوت نے کیا۔


    مجموعی طورپر 2070کیڈٹس جن میں 695لڑکیاں بھی شامل ہیں ، 29ریاستوں اور 7مرکزکے زیرانتظام علاقوں سے آکراس کیمپ میں شرکت کررہے ہیں اور یہ کیمپ 28جنوری ، 2018کو وزیراعظم کی ریلی میں ضم ہوکراختتام پذیرہوگا۔ اس کیمپ میں حصہ لے رہے کیڈٹس مختلف النوع سرگرمیوں مثلاًثقافتی پروگراموں ، قومی یکجہتی بیداری اورادارہ جاتی تربیتی مقابلوں میں شرکت کریں گے ۔


    U-207

    
    
    (Release ID: 1516139) Visitor Counter : 11