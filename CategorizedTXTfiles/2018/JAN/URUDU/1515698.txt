      وزارت خزانہ

      سرکاری سیکٹر کے بینکوں کو سرمائے کی دوبارہ فراہمی
      Posted On: 05 JAN 2018 5:44PM by PIB Delhi


    نئی دہلی، 5 جنوری 2018/ حکومت نے سرکاری شعبے کے بینکوں (پی ایس بیز) میں دوبارہ جان ڈالنے کے لئے اگست 2015 میں اندر دھنش منصوبے کا اعلان کیا تھا۔ اس منصوبے کے تحت اور باتوں کے علاوہ حکومت کی طرف سے چار مالی سالوں میں سرکاری شعبے کے بینکوں میں 70 ہزار کروڑ روپے کا سرمایہ ڈالے جانے کا پروگرام تھا۔ حکومت نے حال ہی میں اعلان کیا ہے کہ وہ سرکاری شعبے کے بینکوں کو 2 لاکھ 11 ہزار کروڑ روپے کا مزید سرمایہ فراہم کرے گی۔ یہ سرمایہ 1 لاکھ 35 ہزار کروڑ روپے کے سرمایہ کاری بانڈز کے ذریعہ اور 18 ہزار 139 کروڑ کروڑ روپے بجٹ کے ذریعہ فراہم کرے گی۔ (بقیہ رقم اندردھنش منصوبے کے تحت )یہ رقم دو مالی برسوں کے دوران فراہم کی جائے گی اور بقیہ رقم بینک مارکیٹ سے اٹھائیں گے۔ حکومت اندردھنش منصوبہ کے تحت اب تک سرکاری شعبے کے بینکوں میں 59 ہزار 435 کروڑ روپے کا سرمایہ لگاچکی ہے۔


    اسٹیٹ بینک آف انڈیا قانون 1955 کے تحت بینکنگ کمپنیاں (حصولی اور اداروں کی منتقلی ) کے قوانین 1970 اور 1980 کے تحت بینکوں کا بورڈ آف ڈائریکٹرس عام نگرانی ، رہنمائی اور بینک کے کاروبار کے انتظامی امور کا ذمہ دار ہوتا ہے۔ اس کے علاوہ کمپنیز ایکٹ 2013 میں کہا گیا ہے کہ کمپنی کے ڈائریکٹر کمپنی ، ملازمین اور شیئر ہولڈروں کے بہترین مفادات میں کام کریں گے۔ بینکنگ ریگولیشن ایکٹ 1949 کے تحت ریزروبینک کو یہ اختیار حاصل ہے کہ وہ کسی بینکنگ کمپنی کے مناسب بندوبست کے لئے نگرانی عملے یا دوسرے افراد کو عہدہ سے ہٹا سکتا ہے۔


    خزانے کے وزیر مملکت جناب شیو پرتاپ شکلا نے آج لوک سبھا میں ایک سوال کے تحریری جواب میں یہ اطلاع فراہم کی۔


    ۔۔۔۔۔۔۔۔۔۔۔


    م ن۔ج ۔ ج۔


    U- 145


    
    

    
    (Release ID: 1515698) Visitor Counter : 11