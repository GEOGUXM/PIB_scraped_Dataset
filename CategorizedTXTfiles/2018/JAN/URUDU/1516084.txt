      نیتی آیوگ

      وزیراعظم سرکردہ ماہرین اقتصادیات اور شعبہ جاتی ماہرین کے
      
      ساتھ تبادلۂ خیال کریں گے

      Posted On: 09 JAN 2018 8:25PM by PIB Delhi

    نئی دہلی، 9 ؍ جنوری ؍وزیر اعظم جناب نریندر مودی کل نیتی آیوگ میں ملک بھرکے سرکردہ ماہرین اقتصادیات اور شعبہ جاتی ماہرین کے ساتھ تبادلۂ خیال کریں گے۔ ماہرین اقتصادیات اور شعبہ جاتی ماہرین پر مشتمل اس منتخب گروپ کو نیتی آیوگ کے ذریعے ‘‘اقتصادی پالیسی:آگے کی راہ’’ کے موضوع پر وزیراعظم کے ساتھ تبادلۂ خیالات کرنے کیلئے مدعو کیاگیا ہے۔وزیراعظم کے ساتھ اس تبادلۂ خیال کے دوران 6 وسیع موضوعات: میکرواکنامک بیلنسز ، زرعی اور دیہی ترقیات، شہری ترقیات، بنیادی ڈھانچہ اور کنکٹی ویٹی، روزگار، مینوفیکچرنگ اور برآمدات نیز صحت اور تعلیم پر گفتگو کی جائے گی۔


    اس میٹنگ میں وزیر خزانہ ارون جیٹلی، سڑک نقل و حمل، شاہراہوں، جہاز رانی اور گنگا کے احیاء کے وزیر جناب نتن گڈکری، زراعت کے وزیر جناب رادھا موہن سنگھ، منصوبہ بندی کے وزیر مملکت راؤ اندرجیت سنگھ کے علاوہ نیتی آیوگ کے نائب چیئرمین ، نیتی آیوگ کے اراکین، نیتی آیوگ کے سی ای او اور حکومت کے اعلیٰ عہدیداران شرکت کریں گے۔ اس دوران اقتصادی پالیسی سے متعلق آگے کی راہ کا تعین کرنے کیلئے ملک بھر کے ماہرین اقتصادیات کے افکاروخیالات کو مشترک کرنے پر خصوصی زور رہے گا تاکہ وزیراعظم کے نیو انڈیاکے خواب کو پورا کرنے کیلئے ملک اور قوم کو رغبت دلائی جا سکے۔


    ************


    U- 198

    
    
    (Release ID: 1516084) Visitor Counter : 11