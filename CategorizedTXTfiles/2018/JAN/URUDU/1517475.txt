      وزارت دفاع

      وزیر دفاع نے این سی سی یوم جمہوریہ کیمپ کا دورہ کرکے بہادر کیڈٹوں کو مبارکباد دی
      Posted On: 23 JAN 2018 2:54PM by PIB Delhi


    نئی دہلی، 23 /جنوری۔ وزیر دفاع محترمہ نرملا سیتارمن نے این سی سی یوم جمہوریہ کیمپ 2018 کا دورہ کیا اور این سی سی کیڈٹوں کو ان کی مثالی کارکردگی اور خود کو وقف کردینے پر رکشا منتری پدک اور سپاس نامے عطا کئے۔ اس کے لئے ایک تقریب دلّی چھاؤنی میں کریپّا پریڈ گراؤنڈ میں منعقد کی گئی۔


    اپنے خطاب میں وزیر دفاع نے این سی سی کو سوچھتا ابھیان کے لئے غیرمعمولی کام پر سراہا۔ انھوں نے این سی سی کی مختلف انداز کی سرگرمیوں کے ذریعے قومی یکجہتی اور قوم کی تعمیر میں گراں قدر تعاون پر سراہا۔ اس موقع پر اظہار خیال کرتے ہوئے محترمہ سیتا رمن نے کہا کہ ‘‘آزاد بھارت کے نوجوان انتہائی خوش نصیب ہیں کہ ہمارے ملک میں ایک ایسی تنظیم موجود ہے، جو اپنی شخصیت سازی کے تئیں اپنے وسائل کا بہت بڑا حصہ وقف کردیتے ہیں۔ این سی سی ملک کے نوجوانوں میں قیادت، سیکولرازم، وطن پرستی، بے لوث خدمت، ڈسپلن، محنت اور کردارسازی کی بہت سی خاصیتوں کو پروان چڑھاتی ہے۔’’


    انھوں نے کہا کہ این سی سی ‘ملک کے نوجوانوں’ کی کایاپلٹ کرکے قوم کے لئے ایک سپاہیانہ خدمت انجام دے رہی ہے، جو دنیا میں سب سے بڑی اور سب سے نوجوان آبادی ہے۔


    رکشا منتری پدک 1989 میں قائم کئے گئے تھے اور یہ تبھی سے بہادری یا اعلیٰ درجے کی غیرمعمولی خدمت کے تئیں ہر سال سب سے زیادہ مستحق کیڈٹ کو دیا جاتا ہے۔ اس سال رکشا منتری پدک اترپردیش ڈائریکٹوریٹ کی کیڈٹ پریا کو دیا گیا ہے۔ رکشا منتری تعریفی کارڈزراجستھان ڈائریکٹوریٹ کے سی ڈبلیو او بھونیش راٹھور، آندھراپردیش اور تلنگانہ ڈائریکٹوریٹ کی کیپٹن ارون دتی جے پٹیل کو اور مغربی بنگال و سکم ڈائریکٹوریٹ کے کیڈٹ سومرجیت گھوش کو دیے گئے ہیں۔


    وزیر دفاع نے فلیگ ایریا کا بھی معائنہ کیا، جو سبھی 17 این سی سی ڈائریکٹوریٹس کے کیڈٹوں نے تیار کیا تھا، جس سے سماجی بیداری کے مختلف موضوعات کی عکاسی ہوتی ہے۔ کیڈٹوں نے انھیں اپنے متعلقہ ماڈلوں کے بارے میں بھی مختصر طور پر بتایا۔ وزیر دفاع نے ‘ہال آف فیم’ کا بھی دورہ کیا، جو این سی سی کے لئے قابل فخر ہے، جس میں این سی سی کے ساتھی فوٹوگرافروں، ماڈلوں کی طرف سے حاصل کئے گئے تحفوں کی نمائش کی گئی ہے۔


    بعد میں محترمہ سیتارمن اور دیگر مہمانان خصوصی کے ساتھ این سی سی آڈیٹوریم میں باصلاحیت کیڈٹوں کی طرف سے ایک قابل دید ثقافتی پروگرام کا بھی معائنہ کیا۔اس سے پہلے ڈی جی، این سی سی لیفٹیننٹ جنرل بی ایس سہراوت نے ان کا خیرمقدم کیا۔


    ۔۔۔۔۔۔۔۔۔۔۔۔۔۔۔۔۔۔۔۔۔


    U-448

    
    
    (Release ID: 1517475) Visitor Counter : 13