      شہری ہوابازی کی وزارت

      ہیلی کاپٹروں اور چھوٹے فیکسڈ ونگ طیاروں کے ذریعے مخصوص علاقوں میں فضائی کنکٹیوٹی میں اضافہ
      Posted On: 24 JAN 2018 8:27PM by PIB Delhi


    نئی دہلی؍24جنوری،شہری ہوا بازی کے وزیر جناب اشوک گجپتی راجو نے مطلع کیا ہے کہ آر سی ایس-اڑان کے دوسرے مرحلے کے تحت اسکیم میں کچھ اہم تبدیلیاں کی گئی ہیں۔ان کا تعلق ترجیحی علاقوں ، کارروائی میں لچک، ہیلی کاپٹر خدمات وغیرہ ہیں۔ آج یہاں میڈیا کے افراد سے خطاب کرتے ہوئے انہوں نے مطلع کیا کہ ‘‘کاروبار کو آسان کرنے ’’ اور‘‘ اڑان کے تحت علاقائی فضائی کنکٹیوٹی کو عوام کے لئے سستا بنانے ’’ کے سلسلے میں اڑان-2 کے تحت مندرجہ ذیل پالیسی اقدامات کئے گئے ہیں۔ اس موقع پر شہری ہوابازی کے وزیر مملکت جناب جینت سنہا، سیکریٹری جناب راجیو نین چودھری اور سینئر افسران بھی موجود تھے۔


    اڑان-2 کے تحت مندرجہ ذیل پالیسی اقدامات کئے جائیں گے:


    روٹ ایریا کنکٹیوٹی کو توسیع دینے کے لیے ترجیحی علاقوں پر توجہ

      * ترجیحی علاقوں کا مطلب ہے جموں و کشمیر، ہماچل پردیش اور اترا کھنڈ کی ریاستیں، شمال مشرقی علاقہ، انڈمان نکوبار جزائر اور لکشدیپ جزائر۔
      * ترجیحی آر سی ایس روٹ کا مطلب یہ ہوگا کہ ایسا آر سی ایس راستہ جس پر کم سے کم ایک اصل اور منزل پر پہنچانے والا ہوائی اڈہ واقع ہو۔
      * آر سی ایس راستوں پر زیادہ سے زیادہ پروازوں کی تعداد:ہرہفتے میں آر سی ایس پروازوں کی تعداد کم سے کم تین اور زیادہ سے زیادہ 14 ہوگی۔ آر سی ایس پروازوں ہفتے میں کم سے کم تین دن چلنی چاہئیں۔
      * زمرہ -1اے طیارے کی کارکردگی (9 سے کم مسافر سیٹوں کے ساتھ)اس کی پرواز کی اجازت صرف ترجیحی آر سی ایس روٹوں پر ہوگی۔
      * فیکسڈ ونگ طیارے ترجیحی آر سی ایس روٹوں پر: کرائے کی حد اور وی جی ایف کی حد 151 کلومیٹر سے کم کے فاصلے کے لئے مقرر کردی گئی ہے۔
      * ہیلی کاپٹر خدمات کی فراہمی میں تیزی
      * اس اسکیم کے تحت ہیلی کاپٹر خدمات کی ترجیحی علاقوں میں اجازت دی جاتی ہے۔
      * ہیلی کاپٹر چلانے کے لیے وی جی ایف کی حد بڑھا دی گئی ہے۔ آر سی ایف میں اندازاً سالانہ خدمات 10فیصد تک ہیلی کاپٹروں کے ذریعے انجام دی جائیں گی۔

    آرسی ایس پروازوں کی شروعات:


    عزت مآب وزیر اعظم جناب نریندر مودی نے آر سی ایس کے تحت 27اپریل 2017 کو شملہ-دہلی سیکٹر میں پہلی اڑان فلائٹ کو روانہ کیا تھا۔ اس کے بعد وزیر اعظم نے کٹپا حیدرآباد اور ناندیڑ –حیدرآباد سیکٹروں میں ویڈیو لنک کے ذریعے اڑان فلائٹوں کا افتتاح کیا۔ اس کے بعد سے اڑان -1 کے تحت 16 آر سی ایس ہوائی اڈوں سے پروازیں شروع ہوچکی ہیں۔ ان ہوائی اڈوں میں آگرہ، بھٹنڈا، گوالیر، کٹپا ، کاندھلہ ، لدھیانہ، میسور، ناندیڑ، پوڈیچری، پوربندر، اوزار(ناشک) شملہ، ودیا نگر، بیکانیر، جیلسمیر اور جل گاؤں کے ہوائی اڈے شامل ہیں۔


    اڑان کی اہم خصوصیات


    کسی فکسڈ ونگ کے طیارے پر ایک گھنٹے کے 500 کلو میٹر کے سفر کے لئے یا ہیلی کاپٹر پر 30 منٹ کے سفر کے لئے مسافر کرایہ کی حد 2500 روپے مقرر کی گئی ہے۔منتخب ایئرلائن آپریٹرکو سیٹوں کا50فیصد حصہ(کم سے 9 اور زیادہ سے زیادہ40) آر سی ایس سیٹوں کے طورپر فراہم کرنا ہوگا۔ اس طرح کے روٹوں پر اڑان کی لاگت کو کم کرنے کی خاطر مرکزی اور ریاستی حکومت کی طرف سے مالی رعایت فراہم کی جائے گی، تاکہ مسافر کرایہ کو سستا رکھا جاسکے۔اس سلسلے میں اب تک 29 ریاستیں اور مرکز کے زیر انتظام علاقے اقرار ناموں پر دستخط کرچکے ہیں۔


    م ن ۔ج۔ ن ع


    U: 4 84


    

    
    (Release ID: 1517728) Visitor Counter : 8
    
    
    
    
    

*