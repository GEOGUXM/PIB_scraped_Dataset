      نیتی آیوگ

      نیتی آیوگ نے آئی آئی ٹی کانپور کے نوائیڈا میں واقع آؤٹ ریچ سنٹر میں ریموٹ سنسنگ اور جی آئی ایس کا استعمال کر کے پائیدار شہری منصوبہ بندی پر پہلے کورس کا آغاز کیا
      Posted On: 16 JAN 2018 7:41PM by PIB Delhi


    نئی دہلی، 16 ؍ جنوری ؍نیتی آیوگ کے پرنسپل ایڈوائزر جناب رتن پی واٹل نے 15 جنوری 2018 کو انڈین انسٹی ٹیوٹ آف ٹیکنالوجی (آئی آئی ٹی) کانپور کے نوئیڈا میں واقع آؤٹ ریچ سنٹر میں ریموٹ سنسنگ اور جی آئی ایس کا استعمال کر کے پائیدار شہری منصوبہ بندی پر پہلے جی آئی اے این کورس کا افتتاح کیا۔ اس موقع پر مکانات اور شہری امور کے وزیر جناب شیوداس مینا مہمان اعزازی تھے۔


    اس کورس کا اہتمام فروغ انسانی وسائل کی وزارت کے پروگرام گلوبل انیشیٹیو آن اکیڈمک نیٹ ورک (جی آئی اے این) کے تحت کیا جارہا ہے۔ جی آئی اے این کو نیتی آیوگ، کے علاوہ مکانات اور شہری امور کی وزارت کی جانب سے بھی زبردست حمایت حاصل ہے۔


    اس کورس کا مقصد شرکاء کے کورس کو جدید ترین ریموٹ سنسنگ اور جیوگرافک انفارمیشن سسٹم (جی آئی ایس ) سے متعلق ہنر فراہم کرنا ہے۔ اس کے ذریعہ یہ شرکاء ہندوستانی شہروں میں تیزی سے بدلتے ہوئے شہری ماحول کے بندوبست کے چیلنج سے نمٹنے کے قابل ہو جائیں گے۔ مزید براں اس کورس کے دوران پانی کے وسائل کے بندوبست، آبی آلودگی اور پانی کی صفائی کی سہولتوں کیلئے اسٹریٹجک مقام کا تعین جیسے امور پر خصوصی توجہ کی جائے گی۔


    اس کورس کے کوآرڈینیشن کے کام آئی آئی ٹی کا نپور کے شعبہ برائےارضیاتی سائنسز کے پروفیسر راجیو سنہا اور یونیورسٹی آف ڈرہم، برطانیہ کے شعبہ جغرافیہ کے ڈاکٹر پیٹرس کاربونیو کریں گے۔


    اس کورس کے ذریعہ 25 جون 2018 کو حکومت ہند کے ذریعہ جاری کردہ اسمارٹ سٹی مشن کیلئے تربیت یافتہ افرادی قوت حاصل کرنے میں بڑا تعاون ملے گا۔ حکومت ہند نے 25جون 2018 کو ایسے پائیدار اور جامع شہروں ، جن میں کلیدی بنیادی ڈھانچہ فراہم ہوں، ساتھ ہی وہ اپنے باشندوں کو بہتر طرززندگی دینے کے علاوہ صاف ستھرا، آلودگی سے پاک اور پائیدار ماحول دینے کے قابل ہوں اور اسمارٹ حل پیش کرنے کیلئے ایپلی کیشن موجود ہوں کو فروغ دینے کے مقصد سے اسمارٹ سٹی مشن کا آغاز کیاتھا۔


    اس کورس میں حکومت کے متعدد محکموں مثلاً اسرو، اے پی ریموٹ سنسنگ ایپلی کیشن سنٹر، گنگا کی صفائی سے متعلق قومی مشن سے شرکاء کے علاوہ ملک بھر کے مختلف انجینئرنگ کالجوں اور یونیورسٹیوں کے طلباء شرکت کریں گے۔


    نیتی آیوگ کے پرنسپل ایڈوائزر جناب وائل نے اپنے افتتاحی خطاب میں شہرکاری کے چیلنج کو حل کرنے میں جی آئی ایس اور ریموٹ سنسنگ ٹیکنالوجی کی ضرورت پر زور دیا۔ انہوں نے کورس کے شرکاء سے اسمارٹ شہروں کیلئے اسمارٹ حل پیش کرنے کیلئے آگے آنے کو کہا۔


    ************


    
    

    ) م ن ۔ م ع ۔ ک ا (


    U- 326

    
    
    (Release ID: 1516896) Visitor Counter : 7