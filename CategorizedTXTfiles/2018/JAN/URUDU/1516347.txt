      امور داخلہ کی وزارت

      وزیر داخلہ نے آفس آف رجسٹرار جنرل آف انڈیا کی کارکردگی کا جائزہ لیا
      
      نیشنل رجسٹریشن آف سٹی زنس اور نیشنل پاپولیشن رجسٹر کے کام کی پیش رفت پر تبادلۂ خیال کیا

      Posted On: 11 JAN 2018 2:16PM by PIB Delhi

    نئی دہلی،11۔جنوری ۔مرکزی وزیر داخلہ جناب راج ناتھ سنگھ نے نئی دہلی میں رجسٹرار جنرل اینڈ سینسز کمشنر کے دفتر کی کارکردگی اور طریقہ کار کا جا ئزہ لیا ۔ داخلہ سکریٹری ،آرجی آئی اور وزارت داخلہ کے افسران بھی اس میٹنگ میں موجود تھے ۔


    اس موقع پر مرکزی وزیر داخلہ موصوف نے آسام میں نیشنل رجسٹرآف سٹی زنس (این آر سی ) کی تازہ کاری ، نیشنل پاپولیشن رجسٹر سے متعلق کاموں کی تکمیل ، سول رجسٹریشن سسٹم میں بہتری پیدا کئے جانے اور اسے مستحکم بنائے جانے اور 2021 میں ہونے والی مردم شماری کے روڈ میپ کی تیاریوں کا جائزہ لیا۔اس موقع پر آر ڈی آئی نے اس تنظیم کی زبان ،سماجی مطالعات اور نقشہ جاتی ڈویژنوں سے متعلق سرگرمیوں کی معلومات بھی وزیر داخلہ موصوف کو پیش کیں ۔


    آسام میں این آر سی کی تازہ کاری کے سلسلے میں بتایا گیا کہ جن 1.9 کروڑ درخواست گزاروں کی تصدیق کا کام مکمل کیا جاچکا ہے ، ان کی فہرست اور مسودہ 31 دسمبر 2017 کو عزت مآب سپریم کور ٹ کی ہدایت کے مطابق شائع کیا جاچکا ہے ۔ اس عمل پر صفائی اور بامقصد طریقے سے عزت مآب سپریم کو ر ٹ کی نگرانی میں کام کیا جارہا ہے ۔این آر سی کے مکمل مسودے کی اشاعت کے بعد دعوے اور اعتراضات طلب کئے جائیں گے۔


    اس میٹنگ کے دوران وزیر داخلہ موصوف کو بتایا گیا کہ 2015 میں جس نیشنل پاپولیشن رجسٹر کی تازہ کاری کی گئی تھی ،اس سے متعلق تمام کام بیشترریاستوں میں مکمل کرلئے گئے ہیں ۔ 2021 کی مردم شماری کے سلسلے میں جو کام 2018 میں شروع کئے جانے ہیں ، ان پر بھی اس میٹنگ میں تبادلہ خیال کیا گیا ۔ان کا موں میں ڈیزائنوں کو مضبوط کیا جانا اور منتخبہ ریاستوں میں منتخبہ دعوے داروں کی میٹنگ اور پائیلیٹ ایکسرسائز شامل ہیں ۔ اس موقع پر وزیر داخلہ موصوف کو سول رجسٹریشن سرٹیفکیٹ کی جاری تیاریوں کے بارے میں بھی بتایا گیا ۔ اس کے ساتھ ہی یہ بھی بتایا گیا کہ کل ہندسطح پر پیدائشوں کا اندراج 88 فیصد اور اموات کا اندراج تقریباََ 76.6 فیصد ہے ۔ 2016 کے لئے سیمپل رجسٹریشن سسٹم کے تحت وائٹل ریٹس حال میں جاری کئے جاچکے ہیں ، جن کے مطابق کل ہندسطح پر شرح پیدائش 20.4 فیصد ،شرح اموات 6.4 فیصد اور شیر خواروں کی شرح اموات (آئی ایم آر )34فیصد ہے ۔


    U-243

    
    
    (Release ID: 1516347) Visitor Counter : 17