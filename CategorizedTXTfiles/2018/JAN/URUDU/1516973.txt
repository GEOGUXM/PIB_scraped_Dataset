      وزیراعظم کا دفتر

      وزیراعظم مودی اور اسرائیلی وزیراعظم نتین یاہو
      
      نے آئی کریئٹ سینٹر قوم کے نام وقف کیا

      Posted On: 17 JAN 2018 5:42PM by PIB Delhi

    نئی دہلی، 17جنوری 2018/ وزیراعظم جناب نریندر مودی اور اسرائیل کے وزیراعظم جناب نتین یاہو نے آج گجرات کے شہر احمد آباد میں واقع آئی کریئٹ (iCreat) سینٹر کو قوم کے نام وقف کیا۔ آئی کریئٹ سینٹر ایک آزاد مرکز ہے جسے خوراک کی سیکورٹی ، پانی ، رابطہ ، سائبر سیکورٹی ، آئی ٹی اور الیکٹرانکس ، توانائی ، بائیومیڈیکل آلات اور ڈیوائس وغیرہ جیسے اہم مسائل سے نمٹنے کے لئے خلاّقی ، اختراعی ، انجینئرنگ کی آمیزش سے مصنوعات کی ڈیزائننگ اور نئی تکنیک کو بروئے کار لاکر صنعت کاری سے متعلق مرکز قائم کرنا ہے۔ آئی کریئٹ کا مقصد معیاری ، صنعت کاروں کی پیداوار کےلئے ہندستان میں ماحولیاتی نظام تیار کرنا ہے۔


    دونوں رہنماؤں نے آج مختلف اسٹالوں کا معائنہ کیا جہاں مختلف شعبوں سے متعلق تکنالوجیوں اور جدت طرازی پرروشنی ڈالی گئی تھی۔


    اس موقع پر وزیراعظم نے اپنی تقریر میں کہا کہ ہندستان اور اسرائیل کے عوام کو ایک دوسرے کے قریب لانے میں اختراع نے اہم کردار ادا کیاہے۔ انہوں نے کہا کہ پوری دنیا نے اسرائیل کی تکنیکی طاقت اور اختراع پردازی کو سنجیدگی سے لیا ہے۔


    انہوں نے کہا کہ ہندستان کے نوجوانوں میں جوش اور توانائی ہے ۔ ان نوجوانوں کی حوصلہ افزائی اورادارہ جاتی مدد کی ضرورت ہے۔


    وزیراعظم مودی نے کہا کہ حکومت پورے نظام کو اختراع کے موافق بنانے کے لئے کام کررہی ہے تاکہ ایسے خیالات اور آرا پیدا ہوں جن کے نتیجے میں جدت پسندی سامنے آئے اور یہ جدت پسندی نئے ہندستان کی تعمیر میں مدد کرے۔


    انہوں نے کہا کہ کامیابی کی پہلی شرط حوصلہ ہے۔ انہوں نے ان حوصلہ مند نوجوانوں کو مبارک باد دی جو آئی کریئٹ سینٹر میں اختراعی سرگرمیوں میں مصروف ہیں۔


    وزیراعظم نے کالی داس کا ذکر کرتے ہوئے رسم و رواج اور اختراع کے درمیان فرق کو واضح کیا ۔ انہوں نے ہندستان کے نوجوانوں سے ملک کو آج درپیش چیلنجوں کا مقابلہ کرنے اور انتہائی کم لاگت پر عام آدمی کے معیار زندگی کو بہتر بنانے کے لئے اختراع پر دازی کی اپیل کی۔


    وزیراعظم نے خوراک ، پانی ، صحت اور توانائی جیسے شعبوں میں ہندستان اور اسرائیل کے درمیان تعاون کا ذکر کرتے ہوئے کہا کہ دونوں ملکوں کے درمیان یہ تعاون ، گیارہویں صدی میں انسانیت کی تاریخ میں ایک نئے باب کا اضافہ کرے گا۔


    ۔۔۔۔۔۔۔۔۔۔۔


    U- 349

    
    
    (Release ID: 1516973) Visitor Counter : 16