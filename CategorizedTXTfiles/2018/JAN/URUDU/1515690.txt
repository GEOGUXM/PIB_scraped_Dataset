      آبی وسائل، دریائی ترقیات اور گنگا احیاء کی وزارت

      بڑے پشتوں کی صحت اور تحفظ میں نمایاں خدمات کے اعتراف میں مرکزی آبی کمیشن کو سی بی آئی پی خصوصی اعتراف ایوارڈ -2018
      Posted On: 05 JAN 2018 3:01PM by PIB Delhi


    نئی دہلی؍05جنوری،عالمی بینک کی امداد یافتہ ڈیم بحال اور بہتری کے پروجیکٹ( ڈی آر آئی پی )کے ذریعہ بھارت میں بڑے پشتوں کی صحت اور تحفظ کو فروغ دینے سے متعلق مرکزی آبی کمیشن(سی ڈبلیو سی) نے جو خدمات پیش کی ہیں، ان کے اعتراف میں آبپاشی اور بجلی کے مرکزی بورڈ (سی بی آئی پی) نے سی ڈبلیو سی کو سی بی آئی پی خصوصی اعتراف ایوارڈ 2018 سے نوازا ہے۔ یہ ایوارڈ آبپاشی اور پانی کی نکاسی، آبی وسائل کے بندوبست ، سیلاب کے تحفظ، قدرتی آفات کے بندوبست اور پروجیکٹ کو سنبھالنے میں امتیازی قیادت وغیرہ شعبوں میں عملیاتی اثر انگیزی کو یقینی بنانے کے لیے جدید ترین ٹیکنالوجی کا استعمال کرکے ڈیم بحالی اور بہتری کے پروجیکٹ کے تحت بھارت میں بڑے پشتوں کی صحت اور تحفظ کی صورتحال کو فروغ دینے سے متعلق خدمات کے اعتراف میں دیا گیا ہے۔ کل یہاں سی بی آئی پی کے یوم تاسیس کے موقع پر منعقدہ تقریبات میں سی ڈبلیو سی کے چیئرمین جناب ایس ایم حسین نے یہ ایوارڈ وصول کئے۔

    
    خستہ حالی کے شکار بڑے پشتوں کی بحالی میں تعاون کے علاوہ ڈی آر آئی پی ان قومی اور عالمی تربیتی پروگراموں کے ذریعے عمل درآمد ایجنسیوں کی صلاحیت سازی میں بھی مدد کرتا ہے، جن کے تحت تقریباً 3200 پشتہ کے پیش آوروں کو پشتہ کے تحفظ کے متعدد پہلوؤں پر تربیت دی گئی ہے۔ علاوہ ازیں 6 ابتدائی تعلیمی اداروں کو بھی مدد فراہم کی گئی ہے کہ وہ پشتہ کے تحفظ میں اپنی صلاحیت میں بہتری لائیں، تاکہ وہ ایجنسیاں جن کے زیر ملکیت پشتے ہیں وہ ان تجربوں کا بہتر طورپر بعد میں استعمال کرسکیں۔آئی آئی ٹی رُڑکی کے ارتھ کوئک انجینئرنگ ڈپارٹمنٹ کے ذریعے جنوب بھارتی خطے میں زلزلہ سے ہونے والی تباہی کا جائزہ لیا جارہا ہے اور شمال اور شمال مشرقی بھارت میں زلزلے سے ہونے والی تباہی کے جائزے کے لئے پونے کے سی ڈبلیو پی آر ایس کے ساتھ ایک مفاہمت نامے پر دستخظ کا عمل جاری ہے۔مناسب مقاما ت میں واقع خصوصی پشتوں پر سسمولوجیکل انسٹرومنٹ اسٹیشنوں کے قیا م کے لیے ڈی آر آئی پی عمل درآمد ایجنسیوں اور این جی آر آئی، حیدرآباد، سی ڈبلیو پی آر ایس، پونے اور آئی آئی ٹی رُڑکی کے مابین ایک مفاہمت نامے پر دستخظ کئے گئے ہیں۔
    
    جاپان واٹر ایجنسی کے تعاون سے اترا کھنڈ میں ایچاری ڈیم سے متعلق ڈیم فیلڈ انجینئرس کے لئے ایک جائزہ مینوئل تیار کیا گیاہے۔پشتوں کی ترقی اور ہنگامی کارروائی منصوبوں سے متعلق رہنما خطوط شائع کردیئے گئے ہیں اور اس سلسلے میں مزید 5 رہنما خطوط اس ماہ جاری کئے جانے ہیں۔
    
    م ن۔ن ا۔ن ع
    U: 137

    
    
    (Release ID: 1515690) Visitor Counter : 14