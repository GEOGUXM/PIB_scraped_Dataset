      وزارت خزانہ

      اقتصادی جائزے میں تجارتی محاذ پر ہونےوالی اہم ترقیات کا جائزہ لیا گیا
      Posted On: 29 JAN 2018 2:44PM by PIB Delhi


    فارن ٹریڈ پالیسی (ایف ٹی پی ) اورعالمی تنظیم وتجارت کے دسمبر 2017 میں ہونےوالے حالیہ مذاکرات کے وسط مدتی جائزے میں جاری سال کے تجارتی پالیسی محاذ پرہونےوالی دواہم تبدیلیوں کی نشاندہی کی گئی ہے ۔ ان دواہم اورمثبت تبدیلیوں کے ساتھ ساتھ ٹریڈ لاگسٹکس فرنٹ اوراین ٹی ڈمپنگ اقدامات سے متعلق تبدیلیاں بھی رونما ہوئی ہیں ۔آج پارلیمنٹ میں مرکزی وزیرمالیات وکارپوریٹ امورجناب ارون جیٹلی کے ذریعہ پیش کئے گئے اکنامک جائزے 18-2017 میں یہ بات کہی گئی ہے ۔


    ایف ٹی پی وسط مدتی جائزہ اوربعدکی تجارت سے متعلق پالیسیاں :


    5دسمبر 2017 کو جاری کئے جانے والے وسط مدتی ایف ٹی پی جائزے میں بعض اضافی اقدامات بیان کئے گئے ہیں ، جن کا مقصد ہندوستان کے تجارتی شعبے کی معاونت کرنا ہے ۔ علاوہ ازیں 15ستمبر 2017 کولیدراورفٹ وئیر کے شعبے میں روزگار کے مواقع پیدا کرنے کی خاطر ایک خصوصی پیکیج کو سرکار نے منظوری دے دی ہے جس سے اس شعبے سے ہونے والی برآمدات میں مددحاصل ہوگی۔


    ہمہ جہت مذاکرات


    عالمی تنظیم تجارت (ڈبلیو ٹی او) کی گیارہویں وزارتی کانفرنس (ایم سی II ) بغیر کسی وزارتی اعلامیے یا خاطر خواہ نتیجے کے تمام ہوگئی۔


    ایم سی II کے دوران ہندوستان عالمی تنظیم تجارت کے بنیادی اصولوں کے موقف پر قائم رہا جس میں اجتماعیت، اختلافات کے تدارک کے لئے قانون پر مبنی متفقہ فیصلہ سازی کا ایک خود مختار اور معتبر ایجنڈا (ڈی ڈی اے کیو) اور ترقی پذیر ممالک کیلئے خصوصی امتیازی رعایتوں سے متعلق دوحہ اعلامیہ کی توثیق کرتا ہے۔


    غیرملکی زرمبادلہ


    ہندوستان کے غیرملکی زرمبادلہ کی مقدار دسمبر 2017کے آخر میں 409.4 ارب امریکی ڈالر ہوگئی۔ دسمبر 2016 میں یہ مقدار محض 358.9 ارب ڈالر تھی جو دسمبر 2017 میں 409.4 ارب ڈالر ہوکر وائی۔ او ۔ وائی کی حدود میں داخل ہوگئی۔ یہ اضافہ مارچ 2017 کے اواخر کے 370 ارب ڈالر سے دسمبر 2017 میں 409.4 ارب ڈالر ہوجانے کے نتیجے میں 10.7 فیصد کے بقدر رہا۔ مزید برآں 12جنوری 2018 تک ملک کا غیرملکی زرمبادلہ مزید اضافے کے ساتھ 413.8 ارب امریکی ڈالر کے بقدر ہوگیا۔


    بھارت کے غیرملکی زرمبادلہ میں درآمدات کور ستمبر 2017 کے آخر میں 11.1مہینوں کا تھا جبکہ مارچ 2017 کے آخر تک یہ کور 11.3مہینے کے بقدر رہا تھا۔ دنیا کی اہم معیشتیں جو چالو کھاتہ خسارے کا شکار تھیں ان کےمقابلے میں بھارت سب سے زیادہ غیرملکی زرمبادلہ ذخیرے کا حامل ملک رہا ہے اور دنیا کے تمام ممالک میں اس لحاظ سے چھٹا سب سے بڑا ملک رہا ہے۔


    ۔۔۔۔۔۔۔۔۔۔۔۔۔۔۔۔۔


    م ن۔ س ش۔ رم۔


    U- 556

    
    
    (Release ID: 1518112) Visitor Counter : 18