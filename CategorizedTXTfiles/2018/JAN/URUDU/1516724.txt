      آبی وسائل، دریائی ترقیات اور گنگا احیاء کی وزارت

      اختتام سال کا جائزہ-2017
      
      آبی وسائل ، دریاؤں کی ترقی اور گنگابازیابی کی وزارت
      2017 میں آبی وسائل ، دریاؤں کی ترقی اور گنگابازیابی کی وزارت کی اہم حصولیابیاں
      Posted On: 15 JAN 2018 4:43PM by PIB Delhi


    گنگا بازیابی


    صاف ستھری گنگا سے متعلق قومی مشن کے تحت اہم سرگرمیاں:


    نمامی گنگے پروگرام کے تحت 16565.34 کروڑ روپے کی لاگت سے مجموعی طورپر 187 پروجیکٹوں کو متعدد سرگرمیوں کے لئے منظوری دی گئی ہے، جن میں سیویج انفراسٹرکچر، گھاٹوں اور مردوں کو جلانے والے مراکز کا فروغ، دریاؤں کے سامنے کی جگہوں کا فروغ ، دریاؤوں کی سطح کی صفائی، ادارہ جاتی ترقی، حیاتیاتی تنوع کا تحفظ، جنگلوں کی کٹائی کو روکنا، دیہی صفائی ستھرائی اور عوامی شراکت داری شامل ہیں۔


    187 میں سے 93 پروجیکٹوں کی منظوری 2205.08 ایم ایل ڈی نئے سیویج ٹریٹمنٹ پلانٹس (ایس ٹی پی )، موجودہ 564.3 ایم ایل ڈی کے ایس ٹی پی کی بازیابی اور دریائے گنگا و جمنا میں آلودگی کی صفائی کے لئے 4762.4 کلو میٹر سیور نیٹ ورک کی تیاری؍ بازآبادکاری کے لئے دی گئی تھی۔


    این ایم سی جی کی ایک اتھارٹی کے طورپر تشکیل نو کے ایک سال کے اندر (07 اکتوبر2016 سے 07 اکتوبر2017 تک)ایکزیکیٹو کمیٹی کے ذریعے 7547.87 کروڑ روپے کی لاگت کے 44 پروجیکٹوں کو منظوری دی گئی۔ان پروجیکٹوں کا تعلق گنگا بیسن والی ریاستوں ،یعنی اتراکھنڈ (17)، اترپردیش(10)، بہار(11)، جھارکھنڈ(1)، مغربی بنگال(3) اور دہلی (2) میں خاطر خواہ پیمانے پر سیویج ٹریٹمنٹ صلاحیتوں کی تخلیق سے ہے۔ان پروجیکٹوں کی منظوری سے مجموعی طورپر 1402.26 ایم ایل ڈی کی، ایم ٹی پی صلاحیت کی تخلیق کی جائے گی اور 1429.24 کلو میٹر طویل سیور نیٹ ورک کا قیام عمل میں لایا جائے گا۔


    گزشتہ ایک برس کے دوران سیویج کے شعبے میں ایک اہم تبدیلی کے طورپر دو ایس ٹی پی پروجیکٹوں(وارانسی میں 50 ایم ایل ڈی اور ہری دوار میں82 ایم ایل ڈی) پر ہائی برڈ اینوایٹی پی پی پی موڈ (ایچ اے ایم) کے تحت کام کا آغاز کیا گیا۔ ایچ اے ایم کے تحت جن دیگر پروجیکٹوں کو منظوری دی گئی ،ان میں اترپردیش میں نینی ، جھوسی، پھاپھامئو، اناؤ، شکلا گنج اور فرخ آباد، بہار میں دیگہا، کنکڑباغ اور بھاگلپور ، ہاؤڑا اور کولکاتہ کے بیلی اور ٹولی نالا شامل ہیں۔


    نمامی گنگے پروگرام کے تحت 36 ریئل ٹائم واٹر کوالیٹی مانیٹرنگ اسٹیشن (آر ٹی ڈبلیو کیو ایم ایس) کام کررہے ہیں۔


    صنعتی آلودگی پر قدغن لگانے کے لئے سبھی 1109 حد درجہ آلودگی پیدا کرنے والی صنعتوں(جی پی آئی) کا سروے کیا گیا۔ 1109 جی پی آئی میں سے 333 کو بند کردیا گیا، جبکہ حکم کی تعمیل نہ کرنے والی جی پی آئی کو کلوزر نوٹس جاری کئے گئے۔


    111 گھاٹوں پر دریاؤوں کے فرنٹ کی ترقی اور 46 مردوں کو جلانے والے مراکز کی تعمیر کا کام جاری ہے اور توقع ہے کہ یہ کام 2018 تک مکمل ہو جائے گا۔ دریاؤوں کی سطح کی صفائی کے لئے ہری دوار ، گڑھ مکتیشور، کانپور، وارانسی، الہ آباد، پٹنہ، صاحب گنج، نبا دوئپ، کولکاتہ، دہلی اور متھرا-ورندا ون میں 11 ٹریش اسکیمرز کی تعیناتی کی گئی ہے۔


    جہاں تک دیہاتوں میں صفائی ستھرائی کا تعلق ہے تو گنگا کے ساحل پر آباد 4464 گاؤوں کو کھلے میں رفع حاجت سے پاک(او ڈی ایف) بنایا گیا ہے اور 1274421 انفرادی کنبوں میں بیت الخلاء کی تعمیر کی گئی ہے۔پروجیکٹوں اور سرگرمیوں کی نگرانی کے لئے 5 ریاستی گنگا کمیٹیوں اور 34 ضلع گنگا کمیٹیوں کا قیام عمل میں لایا گیا ہے۔


    گنگا بیسن والی 5 اہم ریاستوں میں 6 پبلک آؤٹ رچ پروگراموں کا انعقاد کیا گیا۔ یہ پروگرام ہیں :گنگا سووچھتا پکھواڑہ، گنگا سنکلپ دِوس، گنگا نرکشن یاترا، گنگا دسہرہ، گنگا ورکشاروپن سپتاہ اور سووچھتا ہی سیوا پکھواڑہ۔


    نمامی گنگے پروگرام میں کارپوریٹ سیکٹر کی حصے داری میں مزید اضافہ ہوا ہے۔ جس کے نتیجے میں دو روڈ شوز لندن اور ممبئی میں کامیابی کے ساتھ تکمیل کو پہنچے۔متعدد کارپوریٹ کمپنیوں نے این ایم سی جی سرگرمیوں میں حصے داری کے تئیں اپنی عہد بستگی کا اظہار کیا ہے۔


    حیاتیاتی تنوع کے تحفظ ، مچھلیوں اور ماہی پروری کے تحفظ ، ڈولفن کے تحفظ اور جنگلوں کی کٹائی پر روک لگانے سے متعلق سرگرمیوں سے متعلق پروجیکٹوں کا آغاز کیا گیا ہے۔


    آسٹریلیا، برطانیہ، جرمنی، فِن لینڈ اور اسرائیل جیسے ملکوں نے دریائے گنگا کی صفائی میں حکومت ہند کے ساتھ اشتراک کے تئیں گہری دلچسپی کا اظہار کیا ہے۔


    آلودگی کی روک تھام اور دریاؤوں کی بازیابی سے متعلق خصوصی سرگرمیوں میں اشتراک کے لیے جاپان کے ایک اہم این جی او، او آئی ایس سی اے انٹرنیشنل کے ساتھ این ایم سی جی نے ایک مفاہمت نامے پر دستخط کئے ہیں۔


    پانی کے معیار کی نگرانی:ریئل ٹائم سسٹم پر مبنی سینسروں اور مینوئل طریقے سے 124 مقامات پر پانی کی کوالیٹی کی نگرانی کی بنیاد پر ، یہ بات مشاہدے میں آئی ہے کہ گزشتہ دو برسوں کے دوران رام گنگا ندی کی معاون ندیوں یعنی بہیلا، ڈہیلا، کوسی اور بذات خود رام گنگا کے دریائے گنگا میں ملنے سے پہلے ہی ان کے پانی کے معیار میں بہتری ہوئی ہے۔


    آبی وسائل اور دریاؤوں کا فروغ:


    آبی وسائل، دریاؤوں کی ترقی اور گنگا بازیابی کی وزارت کے ایکسیلیریٹڈ ایریگیشن بینیفٹ پروگرام(اے آئی بی پی)، محکمہ زمینی وسائل کے انٹریگیٹیڈ واٹر شیڈ مینجمنٹ پروگرام (آئی ڈبلیو ایم پی) اور محکمہ زراعت و امداد باہمی کے آن فارم واٹر مینجمنٹ (او ایف ڈبلیو ایم) جیسے موجودہ پروگراموں کو ملا کر پردھان منتری کرشی سینچائی یوجنا کی تشکیل کی گئی ہے۔پی ایم ایس کے وائی کے تحت دسمبر 2009 تک مرحلہ وار طریقے سے تکمیل کے لئے ریاستوں کے ساتھ صلاح و مشورہ کرکے 77595 کروڑ روپے کی تخمینہ لاگت سے 46.03 لاکھ ہیکٹیئر کی ممکنہ سینچائی کی صلاحیت کے حامل 99 پروگراموں کی نشاندہی کی گئی ہے، جس میں ایکسیلیریٹڈ ایریگیشن بینیفٹ پروگرام(اے آئی بی پی) بڑے ؍اوسط درجے کے پروجیکٹ اور کمانڈ ایریا ڈیولپمنٹ اینڈ واٹر مینجمنٹ(سی اے ڈی ڈبلیو ایم) جیسے پروگرام شامل ہیں۔99 ترجیحی پروجیکٹوں کی بروقت تکمیل کے لیے مرکزی اور ریاستی حصے داری کے لیے حکومت نے نابارڈ کے توسط سے رقم کی دستیابی کا نظام تیار کیا ہے۔


    17-2016 اور 18-2017 (5 دسمبر 2017 تک) تک اے آئی بی پی کے لئے جاری کئے گئے فنڈز کی تفصیل حسب ذیل ہے:

                                                          
نمبر شمار  مد  جاری فنڈ(کروڑ روپے میں)                    
                                                          
                                                          
                                                          
                                                          
                                                          
                                                                       
                                                   2016-17    2017-18  
                                                                       
                                                                       
                                                                       
                                                                       
                                                                       
                                                                       
1              اے آئی بی پی(سی اے)                3308       905.62   
                                                                       
                                                                       
                                                                       
                                                                       
                                                                       
                                                                       
2              پولاورم پروجیکٹ                     2514       979.36   
                                                                       
                                                                       
                                                                       
                                                                       
                                                                       
                                                                       
3              ایل ٹی آئی ایف سے ریاستی حصے داری  3334       3318.85  
                                                                       
                                                                       
                                                                     
                                                                     
                                                                     

    تین ترجیحی لنکس کی تفصیلی پروجیکٹ رپورٹ( ڈی پی آر) مکمل ہوگئی ہے۔ ان میں کین –بیتوا لنک پروجیکٹ(کے بی ایل پی) مرحلہ I اور II ، دمن گنگا-پنجال لنک پروجیکٹ اور پار-تاپی-نرمدا لنک پروجیکٹ شامل ہیں۔کے بی ایل پی مرحلہ- I کے لئے متعدد قانونی منظوری حاصل کرلی گئی ہے اور نفاذ کے لیے پروجیکٹ رپورٹ تیار ہے۔ آبی وسائل، دریاؤوں کی ترقی اور گنگا باز آبادکاری کی مرکزی وزیر نے اترپردیش اور مدھیہ پردیش کے وزراء اعلیٰ کے ساتھ کے بی ایل پی مرحلہ I کے موضوع پر تبادلہ خیال کیا اور پانی کی تقسیم اور اس کے نفاذ سے متعلق مفاہمت نامے پر جلد ہی دستخظ کئے جانے کا امکان ہے۔ مزید برآں آبی وسائل، دریاؤوں کی ترقی اور گنگا باز آبادکاری کی مرکزی وزیر نے گجرات اور مہاراشٹر کے وزراء اعلیٰ کے ساتھ دمن گنگا-پنجال لنک اور پار –تاپی- نرمدا لنک پروجیکٹوں پر تبادلہ خیال کیا اور اس سلسلے میں پانی کی تقسیم سے متعلق معاہدے پر جلد ہی دستخط کئے جانے کا امکان ہے۔


    اپریل 2017 سے مرکزی امداد کے طورپر ریاستوں کو آفات بندوبست کے لئے تقریباً 150 کروڑ روپے جاری کئے جاچکے ہیں۔


    ریور مینجمنٹ ایکٹیوٹیز اینڈ ورکس ریلیٹیڈ ٹو بارڈر ایریاز (آر ایم بی اے) کے تحت اپریل 2017 سے مختلف ریاستوں کو مرکزی امداد کے تحت تقریباً 199.96 کروڑ روپے جاری کئے جاچکے ہیں۔


    مالی سال 18-2017 (آج تک) کے دوران ایس ایم آئی اسکیم کے تحت ریاستی حکومتوں کو مجموعی طورپر جو سی اے جاری کیا گیا وہ 232.879 کروڑ روپے کا تھا۔


    مالی سال 18-2017 (آج تک) کے دوران آر آر آر اسکیم کے تحت ریاستی حکومتوں کو مجموعی طورپر جو سی اے جاری کیا گیا وہ 17.3026 کروڑ روپے کا تھا۔


    مالی سال 18-2017 (آج تک) کے دوران این ایچ پی کے تحت ریاستوں اور مرکزی تنفیذی ایجنسیوں کو 155.92 کروڑ روپے جاری کئے گئے ؍خرچ کئے گئے۔


    سات ریاستوں (جھاڑکھنڈ، کرناٹک، کیرل، مدھیہ پردیش، اُڈیشہ، تمل ناڈو اور اتراکھنڈ) میں تقریباً 223 ڈیم کی بازیابی، مرکزی آبی کمیشن (سی ڈبلیو سی)اور دیگر ایجنسیوں کو ادارہ جاتی طور پر مضبوط کرنے کے لئے عالمی بینک کے قرضہ جاتی امداد سے باندھوں کی بازیابی اور انہیں بہتر بنانے کے پروجیکٹ کا آغاز کیا گیا ہے۔ابتدائی طورپر جس ڈی آر آئی پی کا منصوبہ بنایا گیا تھا اسے چھ برسوں کے اندر نافذ کیا جانا ہے، جس کا آغاز 18 اپریل 2012 کو ہوا تھا۔ اس پروجیکٹ میں مزید دو سال کی توسیع کردی گئی ہے اور اب اس کی تکمیل 30 جون 2020 تک ہوگی۔


    نیشنل ہائیڈرو لوجی پروجیکٹ (این ایچ پی) کا عالمی بینک کے تعاون سے آغاز کیا گیا ہے اور اس کے لئے 3679.7674 کروڑ روپے کا انتظام کیا گیا ہے۔ این ایچ پی مرکزی شعبے کی ایک اسکیم ہے جس میں پروجیکٹ کی لاگت کا 50 فیصد تک عالمی بینک کے تعاون سے ریاستوں کو بطور گرانٹ دی جاتی ہے۔ یہ ایک ملک گیر سطح کی اسکیم ہے جس کے نفاذ کے لئے 49 تنقیدی ایجنسیاں برسرکار ہیں (اس میں 10 مرکزی حکومت کی اور 39 ریاستوں کی ایجنسیاں شامل ہیں) اس پروجیکٹ کی مجموعی مدت 8 سال ہے جو کہ 17۔2016 سے 24۔2023 تک کی ہے۔ این ایچ پی کا مقصد سیلاب اور طاس سطح کے وسائل جاتی تجربے/ منصوبہ بندی کے لئے آبی وسائل سے متعلق اطلاعات کی وسعت، اس کے معیار اور اس کی رسائی کو بہتر بنانا اور ہندوستان میں نشان زد آبی وسائل پیشہ وروں اور بندوبست اداروں کی صلاحیت کو مضبوط بنانا ہے۔


    این ڈبلیو ایم نے پانی کے موثر استعمال پر توجہ مرکوز کی ہے۔ آسام، منی پور، تلنگانہ، آندھرا پردیش، کیرالا اور مہاراشٹر میں واقع بڑے/ اوسط درجے کے سینچائی پروجیکٹوں کے آغاز کے لئے پانی کے موثر استعمال کے مقصد سے 17۔2016کے دوران 21بیس لائن مطالعات اور 18۔2017 کے دوران پانچ بیس لائن مطالعات کئے گئے۔ آبی وسائل کی وزارت، آر ڈی اینڈ جی آر کی ثالثانہ کوششوں نے اس کے زیر سایہ جموں و کشمیر اور پنجاب کو ایک معاہدہ پر پہنچنے میں مدد کی ہے تاکہ پنجاب/ جموں و کشمیر میں شاہ پور کانڈی ڈیم پروجیکٹ کا کام پھر شروع ہوسکے۔ دونوں حکومتوں نے اس معاہدے کی توثیق کردی ہے اور پروجیکٹ کی تعمیر کا کام جلد ہی پھر شروع ہونے والا ہے۔


    ایم آئی (شماریات) ونگ ہر پانچ سال پر ملک میں موجود چھوٹی سینچائی کے ڈھانچوں کی گنتی کراتا ہے جس سے مختلف اہم پیرا میٹرس پر روشنی پڑتی ہے جن میں چھوٹی سینچائی کے ڈھانچوں کی تعداد، لفٹنگ ڈیوائسز کی اقسام، توانائی کے وسائل، رقم کی دستیابی کے وسائل، سینچائی کی ممکنہ تخلیق شدہ سہولتیں، زیر استعمال سینچائی سہولتیں، قابل کاشت کمانڈر ایریا کاحجم وغیرہ شامل ہیں، جس کا اچھا خاصا اثر سینچائی کے شعبے سے متعلق پالیسی سازی پر پڑتا ہے،۔ پانچویں چھوٹی سینچائی مردم شماری کی تکمیل سال 14۔2013 میں ہوئی جسے نومبر 2017 میں وزارت کی ویب سائٹ پر ڈالا جاچکا ہے۔


    سال 2017 میں دستخظ شدہ مفاہمت نامے: ہند- نیدر لینڈ: 27 جون 2017 کو ہندوستان اور نیدر لینڈس کے درمیان ایک مفاہمت نامے پر دستخط کئے تھے۔ اس کا مقصد باہمی اتفاق والے شقوں میں تجربات اور مہارت کی شراکت داری کے توسط سے آبی بندوبست کے شعبے میں تعاون کرنا ہے۔ ایسے شعبوں میں ریور بیسن منیجمنٹ پلانٹ/ انٹی گریٹیڈ واٹر ریسورسز مینجمنٹ کی تکنیک، دریائے گنگا سمیت دریاؤں کی آلودگی کو کم کرنا، فیصلہ سازی میں معاون نظامات، ڈیلٹا بندوبست، آبی تحفظ، دریاؤں سے متعلق سیلاب بندوبست، پانی کی کوالٹی سے متعلق معاملات اور اختراعاتی رعایتی بندوبست کے توسط سے کچرے کی ری سائیکلنگ اور دوبارہ استعمال شامل ہیں۔


    نیشنل ایکوائینو مینجمنٹ (این اے کیو یو آئی ایم) نامی پروگرام کا منصوبہ پانی والے ایکوائیوؤں کی نقشہ سازی کے لئے بنایا گیا ہے تاکہ زیر زمیں پانی بندوبست و فروغ کی ریاستوں کی صلاحیتوں میں اضافہ کیا جاسکے۔ نیشنل ایکوائینو میپنگ اینڈ مینجمنٹ پروگرام کے لئے ہدف شدہ رقبہ 8.89 لاکھ مربع کلو میٹر تھا جس میں سے 5.25 لاکھ مربع کلومیٹر ترجیحی علاقہ (17۔2012 کے دوران) تھا جبکہ ملک بھر میں مینیگ کے لئے 24 لاکھ مربع کلومیٹر رقبے کی نشاندہی کی گئی تھی۔ مارچ 2017 کے اختتام تک 6.31 لاکھ مربع کلومیٹر علاقہ کے لئے ایکوائیو میپس اینڈ مینجمنٹ پلانز تیار کئے گئے تھے۔، اپریل 2017 سے اکتوبر 2017 کے دوران مزید 1.38 لاکھ مربع کلو میٹر علاقے کو ایکوائینو میپنگ اینڈ مینجمنٹ پلان میں شامل کیا گیا جس سے احاطہ شدہ مجموعی علاقہ 7.69 لاکھ مربع کلو میٹر ہوگیا۔ اس کا اشتراک متعلقہ ریاستی حکومتوں کی ایجنسیوں کے درمیان ہوچکا ہے / ہوگا۔


    نیشنل واٹر ڈیولپمنٹ ایجنسی (این ڈبلیو ڈی اے) کے ذریعے مرکزی آبی کمیشن کے تکنیکی تعاون سے 28 سے 29 جولائی 2017 کے دوران نئی دہلی میں دو روزہ ‘جل منتھن-4’ کا انعقاد کیا گیا۔


    ‘انڈیا واٹر ویک’ کے پانچویں ایڈیشن کا انعقاد نئی دہلی میں 10 سے 14 اکتوبر 2017 کے دوران کیا گیا۔ اس کا افتتاح صدر جمہوریہ ہند جناب رام ناتھ کووند نے کیا۔ اس سال کے‘ انڈیا واٹر ویک’ کا موضوع ‘شمولیت پر مبنی ترقی کے لئے پانی اور توانائی’ تھا۔ اس موقع پر ایک نمائش کا اہتمام بھی کیا گیا تھا جس میں اس موضوع کی حمایت کرنے والے اور پانی و توانائی سے متعلق ٹکنالوجیوں ، جدید ترین پیش رفت اور دستیاب حل کی نمائش کی گئی۔


    آبی وسائل، دریاؤں کی ترقی اور گنگا بازیابی کی وزارت کے ای۔ آفس کو مکمل طور پر برسر عمل لادیا گیا ہے۔ اس وزارت کی 90 فیصد سے زیادہ فائلیں الیکٹرانک شکل میں ہیں اور فزیکل فائلوں کا فیصد 10 فیصد سے بھی کم ہے۔ پی ایم کے ایس وائی کے تحت 99 پروجیکٹوں کی طبعی اور مالی حصولیابیوں کی نگرانی کے لئے ایم آئی ایس/ ڈیش بورڈ تیار کیا گیا ہے اور اسے منظر عام پر لایا گیا ہے۔ پی ایم کے ایس وائی ڈیش بورڈ کی تیاری کے لئے جو کام کیا گیا ہے ، اس کی وزیراعظم کے پرنسپل سیکریٹری نے بھی ستائش کی ہے۔


    سی پی جی آر اے ایم ایس پورٹل اور بذات خود درج کی گئی شکایتوں کے تدارک میں اضافہ کرنے کے لئے وزارت نے متعدد اقدامات کئے ہیں، جس کا نتیجہ یہ ہوا ہے کہ گزشتہ برس جہاں 88 فیصد شکایتوں کا ازالہ کیا گیا تھا وہیں یہ سطح بڑھ کر اب 98 فیصد ہوگئی ہے۔


    آبی وسائل، دریاؤں کی ترقی اور گنگا بازیابی کی وزارت سے متعلق ڈبلیو اے پی سی او ایس کے ذریعہ درج ذیل اہم پروجیکٹوں کی کامیابی کے ساتھ تکمیل کی گئی ہے:۔


    افغانستان کے صوبہ ہرات میں افغان۔ انڈیا فرینڈ شپ ڈیم پروجیکٹ، چمباسیٹ صوبے میں سینچائی کی چھ اسکیموں کا فروغ، لاؤ پی ڈی آر


    تنزانیہ کے دارالسلام اور چانزے میں واٹر سپلائی اسکیم کو بہتر بنانے کے لئے پروجیکٹ مینجمنٹ، کمبوڈیا میں ٹنگ ٹسل ڈیم پروجیکٹ۔


    بھوپال شہر کے لئے سیویج اور سیویج ٹریٹمنٹ کے لئے فزیبلٹی رپورٹ اور تفصیلی پروجیکٹ رپورٹ کی تیاری


    مدھیہ پردیش اربن ڈیولپمنٹ پروجیکٹ بھوپال (عالمی بینک سے امداد یافتہ) کے لئے پروجیکٹ مینجمنٹ کنسلٹنسی اٹل مشن فور ری جووپنشن اینڈ اربن ٹرانسفارمیشن کے لئے پروجیکٹ ڈیولپمنٹ اینڈ مینجمنٹ کنسلٹنٹ جس میں ہریانہ اور مدھیہ پردیش کے پروجیکٹ مینجمنٹ بھی شامل ہیں۔


    جزیرہ نما دریائی بازو (پیٹنولر ریورڈنگ) کی 2017 میں اہم سرگرمیاں


    سال 2017 میں 64 باندھوں (ڈیم) کا ڈیم بریک تجزیہ کیا گیا تاکہ زیادہ طغیانی والے علاقوں کا نقشہ تیار کیا جاسکے۔ ریاستوں کے آئی اے کے ذریعہ جو ہنگامی کارروائی منصوبے (ای اے آئی) تیار کئے گئے ہیں، سی پی ایم یو نے ان کا جائزہ لیا اور ان پر اپنی رائے پیش کی۔


    جنوری 2017 سے 600 کروڑ روپے کی لاگت سے مجموعی طور پر 109 این آئی ٹی جاری کئے گئے اور اب تک 373 کروڑ روپے کی لاگت سے 145 پیکچز کی تعمیر کا ٹھیکہ دیا جاچکا ہے۔ اس مدت کے دران گیارہ مہینوں میں 596 کروڑ روپے کے اخراجات برداشت کئے گئے۔


    رڑکی میں ایک ڈیم سیفٹی کانفرنس کا انعقاد کیا گیا ،جس میں 466 مندوبین (30 بین الاقوامی) نے شرکت کی۔ 35 ہندوستانی اور غیر ملکی تنظیموں نے نمائش میں اپنی مصنوعات، ٹکنالوجی اور خدمات کی نمائش کی۔


    دو بین الاقوامی تربیتی پروگراموں کا انعقاد کیا گیا ،جن میں شرکت کرنے والی سبھی ریاستوں کے 43 اہلکاروں کو تربیت دی گئی۔ اس کے علاوہ مختلف تنقیدی ایجنسیوں میں 22 قومی تربیتی پروگرام کا انعقاد کیا گیا ،جن سے 716 اہلکاروں کا فائدہ پہنچا۔


    پروجیکٹ کے تحت ڈیم سیفٹی کے مختلف پہلوؤں پر چار مسوداتی رہنما ہدایات تیار کی گئی، جنہیں حتمی شکل دینے کا عمل جاری ہے۔ ڈی ایچ اے آر ایم اے (دھرم) کے نام سے ویب پر مبنی ڈیم انوینٹری مینجمنٹ سافٹ ویئر کی تکمیل کی جاچکی ہے۔ اس بات کی کوشش کی جارہی ہے کہ اس پلیٹ فارم پر ڈیم سے متعلق ڈیٹا کو جمع کیا جائے۔


    آئی آئی ٹی رڑکی کے ذریعے ڈی آئی پی اسکیم کی تھرڈ پارٹی ایویلوایشن اسٹڈی کی گئی۔


    نوہزارستر (9070) کروڑ روپے کی لاگت والے 18 ریاستوں اور دو مرکزی ایجنسیوں کے 684 ڈیم پر مشتمل ڈی آئی آئی پی۔ 2 کی تجویز تیار کی گئی اور اصولی منظوری کے لئے آبی وسائل، دریاؤں کی ترقی اور گنگا بازیابی کی وزارت کو ارسال کی گئی۔


    دو سو سنتیس (237) کروڑ روپے کی لاگت والے‘‘سیلاب اور کٹاؤ سے جزیرۂ ماجولی کا تحفظ’’ پروجیکٹ کو آبی وسائل، دریاؤں کی ترقی اور گنگا بازیابی کی وزارت نے اپنی منظوری دی۔ مکمل رقم میں سے 2017 کروڑ روپے ڈی او این ای آر (ڈونر) نے دستیاب کرائے ہیں۔ برہم پتر ا بورڈ نے کام کا ٹھیکہ دے دیا ہے، جو فی الحال جاری ہے۔ اس پروجیکٹ کی کامیاب تکمیل سے دنیا کے سب سے بڑے دریائی جزیرے (یرور آئی لینڈ) ماجولی کو سیلاب اور کٹاؤ سے تحفظ میں مدد ملے گی۔


    ایس اے کے تحت 16 سے 31 مارچ 2017 تک سووچھتا پکھواڑہ


    وزارت نے بھی ملحقہ / ماتحت/ خود مختار تنظیموں/ پی ایس یو کے ساتھ 16 مارچ سے 31 مارچ 2017 تک سووچھتا پکھواڑہ کا انعقاد کیا۔ وزارت نے 22 مارچ 2017 کو ‘‘عالمی یوم آب’’ منایا جس کے ساتھ ساتھ اترپردیش کے باپوڑ ضلع کے گڑھ مکتیشور کے برج گھاٹ پر صفائی ستھرائی مہم چلائی گئی۔ آبی وسائل، دریاؤں کی ترقی اور گنگا بازیابی کے وزیر مملکت جناب سنجے بالیان نے وزارت کے افسران / اسٹاف کے ساتھ اس صفائی مہم کی قیادت کی۔


    اس پندرہ واڑے کے دوران ملک بھر میں تقریباً 100 صفائی مہم کا اہتمام کیا گیا۔ یہ تقریبات جموں و کشمیر سے لے کر کیرالہ تک اور آسام سے لے کر مہاراشٹر تک میں منعقد کی گئیں، جن میں 25 ریاستوں اور مرکز کے زیر انتظام علاقوں کا احاطہ کیا گیا۔


    سووچھتا پکھواڑے کی چند نمایاں جھلکیاں حسب ذیل ہیں:۔


    صفائی مہم کا انعقاد ایک ملک گیر مشن کے طور پر کیا گیا اور اس میں ملک کے دور دراز علاقوں کا احاطہ کیا گیا تاکہ اسے ایک جن آندولن (عوامی تحریک) کی شکل دی جاسکے۔


    بیداری مہم کا انعقاد سری نگر، منی پور وغیرہ اور جھارکھنڈ و بہار کے دور دراز علاقوں میں بھی کیا گیا۔ اس کا مقصد دور دراز کے گاؤں/ قبائلی لوگوں کے درمیان اطلاعات پہنچانا تھا۔


    مختلف مقامات پر گنگا کے گھاٹوں کی صفائی پر خصوصی زور دیا گیا۔ اسے ‘جن آندولن’ بنانے کے لئے اس نیک کام میں مختلف شعبہ ہائے حیات سے تعلق رکھنے والے لوگوں کو شامل کیا گیا اور اس کے لئے چوپالوں، ریلیوں، پدیاتراؤں، پینٹنگ/ ڈرائنگ مسابقوں وغیرہ کا انعقاد کیا گیا۔


    کوشش کی گئی کہ اس مہم میں زیادہ سے زیادہ بچوں کو شامل کیا جائے۔ اس کے لئے مختلف مقامات پر اسکولوں میں تقریبات کا اہتمام کیا گیا تاکہ ملک کے مستقبل کے حصص داروں کے اندر صفائی ستھرائی سے متعلق اقدار کو جاگزیں کیا جاسکے۔


    ان سووچھتا پکھواڑوں کے دوران جدت طرازانہ کاموں کو انجام دیا گیا۔ اس کے لئے انتہائی دور دراز کی بستیوں میں باندھوں، تالابوں وغیرہ جیسے آبی ذخائر کی بازیابی ، ان کی صفائی اور انہیں گہرا بنانے کا کام کیا گیا۔


    م ن ۔م م ۔ ن ع۔ ا ن


    U: 181


    

    
    (Release ID: 1516724) Visitor Counter : 8