      وزارت خزانہ

      اقتصادی جائزے میں کہا گیا ہے کہ ایک شمولیت والی اور پائیدار ترقی کے فروغ کے لئے تعلیم، صحت اور سماجی تحفظ جیسے سماجی بنیادی ڈھانچے کو سب سے زیادہ ترجیح دی گئی ہے
      Posted On: 29 JAN 2018 2:50PM by PIB Delhi


    بھارت میں ایک شمولیت والی اور پائیدار ترقی کے فروغ کے لئے تعلیم، صحت اور سماجی تحفظ جیسے سماجی بنیادی ڈھانچے کو سب سے زیادہ ترجیح دی گئی ہے۔ یہ بات اقتصادی جائزہ برائے 2017-18 میں کہی گئی ہے جسے آج خزانے اور کارپوریٹ امور کے مرکزی وزیر جناب ارون جیٹلی نے پارلیمنٹ میں پیش کیا۔


    ‘‘سماجی بنیادی ڈھانچے، روزگار اور انسانی فروغ’’کے موضوع پر تعلیم، ہنر مندی کے فروغ، روزگار، کمائی میں صنفی خلاء کو پر کرنا اور سماج میں رائج سماجی نابرابری کو کم کرنا انسانی صلاحیتوں کو فروغ دینےکی ترقیاتی حکمت عملی کے بنیادی مقاصد ہیں۔ جائزے میں کہا گیا ہے کہ بھارت ایک علم پر مبنی ممتاز معیشتوں میں سے ایک کے طور پر ترقی کرنے کے لئے تیار ہے جہاں تعلیم، ہنر مندی کا فروغ اور صحت حکومت کے لئے اہم ترجیحات رہیں گی۔


    جائزے میں مزید کہا گیا ہے کہ حکومت اسکیموں کو آپس میں مربوط کرکے اخراجات کے نتائج کو بہتر بنانے کے لئے اقدامات کے ساتھ ساتھ انسانی وسائل پر اخراجات میں اضافہ کررہی ہے۔مرکز اور ریاستوں کے ذریعے جی ڈی پی کے تناسب میں سماجی خدمات پر اخراجات 2012-13 سے 2014-15کے دوران 6 فیصد کے آس پاس رہے ہیں۔ 2017-18 میں سماجی خدمات پر یہ اخراجات 6.6 فیصد تک پہنچ گئے ہیں۔


    مستقبل کےلائحہ عمل کے لئے اقتصادی جائزہ برائے 2017-18 سفارش کرتا ہے کہ اگرچہ میکرو اکنامکس میں فروغ اور مؤثر بازار بہت ضروری ہے لیکن اس بات کو یقینی بنانا بھی ضروری ہے کہ ترقی کے فوائد تمام شہریوں کے لئے یکساں طور پر قابل رسائی ہوں جس سے وسیع البنیاد ترقی ہوسکے۔ جائزے میں یہ نتیجہ ظاہر کیا گیا ہے کہ پالیسی کو مستحکم کرنے اور شمولیت والی ترقی میں تعاون والے ادارہ جاتی نظام کو پالیسی میں اعلی ترین ترجیح دی جانی چاہئے۔


    ۔۔۔۔۔۔۔۔۔۔۔


    ڈی ایس ایم/آر ایم۔ م ن۔ و ا۔ ق ر۔


    U-552


    

    
    (Release ID: 1518121) Visitor Counter : 17