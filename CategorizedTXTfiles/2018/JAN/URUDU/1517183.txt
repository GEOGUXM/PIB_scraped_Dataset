      امور داخلہ کی وزارت

      وزیر داخلہ نے اندرونی سلامتی سے متعلق ڈویژن اور نارکوٹکس کنٹرول بیورو کی کارکردگی کا جائزہ لیا
      Posted On: 19 JAN 2018 3:06PM by PIB Delhi


    نئی دہلی،19/جنوری۔ مرکزی وزیر داخلہ جناب راج ناتھ سنگھ نے آج وزارت داخلہ کے اندرونی سلامتی سے متعلق ڈویژن کی جائزہ میٹنگ کی صدارت کی۔ داخلی امور کے وزیر مملکت جناب ہنس راج گنگارام اہیر، مرکزی داخلہ سکریٹری جناب راجیو گابا، (آئی ایس) خصوصی سکریٹری محترمہ رینا مترا، نارکوٹکس کنٹرول بیورو این سی بی کے ڈائریکٹر جنرل اور وزارت داخلہ اور این سی بی کے سینئر افسران نے اس میٹنگ میں شرکت کی۔

    
    وزارت داخلہ نے حکومت کی میک اِن انڈیا مینوفیکچرنگ پالیسی کو بڑھاوا دینے کے لئے ہتھیاروں سے متعلق ضابطوں میں مزید نرمی ہے۔ نرمی کا مقصد ہتھیاروں اور گولہ بارود تیار کرنے کے شعبے میں روزگار کے مزید مواقع پیدا کرنا بھی ہے۔ وزارت داخلہ نے 27 اکتوبر 2017 کو اس سلسلے میں ایک نوٹیفکیشن بھی جاری کیا۔
    
    نرم کئے گئے ضابطوں کی خاص باتیں اس طرح ہیں:
    
    • مینوفیکچرنگ لائسنس کا پوری زندگی کے لئے جائز رہنا۔
    
    • کثیر شاخوں کے لئے واحد لائسنس۔
    
    • مینوفیکچررس کی طرف سے وزارت داخلہ کی اجازت کے بغیر مرکزی ؍ ریاستی سرکاروں کو ہتھیاروں اور گولہ بارود کی براہ راست فروخت کی سہولت۔
    
    • وزارت داخلہ کو مطلع کرکے لائسنس کی صلاحیت میں مزید 15 فیصد تک اضافہ کرنا۔
    
    • لائسنس فیس، زیادہ سے زیادہ لائسنس کی فیس کو معقول بناکر محض 50ہزار روپے کرنا۔
    
    مرکزی وزیر داخلہ نے نارکوٹکس کنٹرول بیورو این سی بی کو مزید مستحکم بنانے کی ضرورت پر زور دیا۔ انھوں نے فورنسک صلاحیتیں پیدا کرنے، جرائم سے ہونے والے فائدوں کی ضبطی اور تحقیقات کی صلاحیت میں اضافے پر زور دیا۔ این ڈی اے ایل – اے ایل آئی ایس، 12.07.2016 کو شروع ہوئی تھی۔
    
    (م ن ۔ ا س۔ م ر(
    
    U-386

    
    
    (Release ID: 1517183) Visitor Counter : 20