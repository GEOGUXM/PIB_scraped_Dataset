      جدید اور قابل تجدید توانائی کی وزارت

      کابینہ کو قابل تجدید توانائی کے شعبے میں تعاون کے سلسلہ میں اور ہندستان اور اٹلی کے درمیان مفاہمت نامے سے وافف کرایا گیا
      Posted On: 03 JAN 2018 6:47PM by PIB Delhi


    نئی دہلی، 3 جنوری 2018/مرکزی کابینہ کی میٹنگ کو جس کی صدارت وزیراعظم جناب نریندر مودی نے کی ہندستان اور اٹلی کے درمیان قابل تجدید توانائی کے سلسلہ میں تعاون کے دونوں ملکوں کے مفاہمت نامہ (ایم او یو) کی تفصیلات سے آگاہ کیا گیا۔ اس مفاہمت نامے پر 30 اکتوبر 2017 کو نئی دہلی میں دستخط کئے گئے تھے ۔ مفاہمت نامے پر ہندستان کی طرف سے نئی اور قابل تجدید توانائی کی وزارت کے سکریٹری جناب آنند کمار اور اٹلی کی طرف سے وہاں کے سفیر جناب لورینزو اینجیلونی نے دستخط کئے تھے۔


    ہندستان اور اٹلی کا مقصد باہمی فائدے کی بنیاد پر نئی اورقابل تجدید توانائی میں تکنیکی باہمی تعاون کو فروغ دینا اور ا س کی ہمت افزائی کرنے کے لئے باہمی ادارہ جاتی تعلقات کی بنیاد قائم کرنا ہے۔ اس مفاہمت نامہ میں ایک مشترکہ ورکنگ کمیٹی کے قیام کی گنجائش رکھی گئی ہے جو تعاون کے شعبے میں اہم معاملات پر تبادلہ خیال کرے گی اور ان کا جائزہ لے گی۔ ا س کا یہ بھی مقصد ہے کہ دونوں ملکوں کے درمیان معلومات اور مہارت کا تبادلہ کیا جائے اور باہمی تعاون کو مستحکم بنانے میں مدد دی جائے۔


    ۔۔۔۔۔۔۔۔۔۔۔


    م ن۔ج ۔ ج۔


    U- 73

    
    
    (Release ID: 1515354) Visitor Counter : 6