      وزارتِ تعلیم

      معذور طلبا کے لئے تعلیمی اور تدریسی نظام
      Posted On: 04 JAN 2018 3:19PM by PIB Delhi


    نئی دہلی، 5 جنوری 2018،فروغ انسانی وسائل (ایچ آر ڈی) کے وزیر مملکت جناب اوپیندر کشواہا نے آج راجیہ سبھا میں پوچھے گئے ایک سوال کے تحریری جواب میں اطلاع دی کہ اسکولی تعلیم اور خواندگی کا محکمہ پرائمری سطح پر سروسکشا ابھیان (ایس ایس اے) اور ثانوی سطح پر راشٹریہ مدھیامک سکشا ابھیان (آر ایم ایس اے) جیسی مرکزی امداد یافتہ اسکیموں کو نافذ کررہا ہے جس میں دیگر چیزوں کے علاوہ خصوصی ضرورتوں کے حامل بچوں کی مجموعی تعلیم (سی ڈبلیو ایس این) کے لئے مناسب انتظامات موجود ہیں۔

    
    سرو سکشا ابھیان 6 سے لیکر 14 برس کے تمام بچوں کے لئے ہمہ گیر بنیادی تعلیم کے لئے اصل پروگرام ہے۔ اس کے مجموعی مقاصد میں تعلیم تک ہمہ گیر رسائی، تعلیم میں صنفی اور سماجی تفریق کو ختم کرنا اور بچوں کی تعلیمی سطح میں اضافہ کرنا جیسے امور شامل ہیں۔ سرو سکشا ا بھیان (ایس ایس اے) کی توجہ خصوصی ضرورتوں کے حامل بچوں کو جامع تعلیم فراہم کرنے پر مرکوز ہے۔ اس میں تمام بچے بشمول معذور بچے ایک ساتھ ایک ہی کلاس میں تعلیم حاصل کرتے ہیں۔ خصوصی ضرورتوں کےحامل بچوں (سی ڈبلیو ایس این) کی تعلیم کے دوران اہم کاموں میں بچوں کی شناخت، عملی اور رسمی جائزہ، مناسب تعلیمی روزگار، انفرادی سطح کے تعلیمی منصوبے تیار کرنا، مفت آلات اور سامانوں کی دستیابی، ٹرانسپورٹ اور محافظ کے لئے امداد، اساتذہ کی تربیت، علمی وسائل سے مالا مال اساتذہ کی تقرری ، معالجاتی امداد اور رکاوٹ سے پاک رسائی کاماحول جیسے امور شامل ہیں۔
    
    ایس ایس اے کے تحت سال 18۔2017 کے دوران 30 ستمبر 2017 کی تاریخ تک کل 3762 جائزہ کیمپوں کا انعقاد کیا گیا۔ کل 65596 خصوصی ضرورتوں کے حامل بچوں (سی ڈبلیو ایس این) کو امدادی آلات فراہم کرائے گئے ۔ 16731 بینائی سے محروم بچوں کو بریل کتابیں دی گئیں، جبکہ 37743 کم بصارت کے حامل بچوں کو بڑے حروف سے چھپی کتابیں مہیا کرائی گئیں۔
    
    مزید برآں 92539 بچوں اور 75889 خصوصی ضرورتوں کے حامل بچوں (سی ڈبلیو سی این) کو بالترتیب ٹرانسپورٹ اور محافظ سے متعلق امداد فراہم کرائی گئی۔ اسی طرح 137507 سی ڈبلیو ایس این کو معالجاتی امداد دی گئی اور 222602 اساتذہ کو نصاب سے متعلق تربیت فراہم کرائی گئی۔
    
    سروسکشا ابھیان (ایس ایس اے) کے تحت فی طلبہ 3000 روپے سالانہ دیئے جاتے ہیں۔ اس مالی امداد کے ذریعہ خصوصی ضرورتوں کے حامل بچے (سی ڈبلیو ایس این) علمی وسائل سے بھرپور اساتذہ سے مدد حاصل کرسکتے ہیں۔ ایس ایس اے کے تحت خصوصی ضرورتوں کےحامل بچوں (سی ڈبلیو ایس این) کے لئے فی بلاک ،ریسورس سینٹر کو وسائل سے مالا مال دو استاذ کی خدمات حاسل کرنے کی سہولت ہے۔ ایس ایس اے کے تحت اس طرح کے وسائل سے مالا مال 18932 افراد اور اساتذہ کو رکھا گیا ہے۔ وسائل سے مالا مال یہ افراد اور اساتذہ خصوصی ضرورتوں کے حامل بچوں (سی ڈبلیو ایس این) کو پڑھانے کے لئے تکنیکی اعتبار سے اہل ہیں۔
    
    قومی کونسل برائے تعلیمی تحقیق و تربیت (این سی ای آر ٹی) نے نصاب تعلیم کے لئے مثالی مواد تیار کیا ہے۔ اس نصاب میں جامع تعلیم کے علاوہ شمولیت سے بھرپور کلاس روم میں معذور بچوں کو پڑھانے کے طریقہ کار بھی شامل ہیں۔ پرائمری اور اعلی پرائمری سطح کے اساتذہ کے لئے تیار کردہ ان نصابی کتابوں میں تمام معذور بچوں بشمول جسمانی و ذہنی طور پر معذور بچوں کا احاطہ کیا گیا ہے۔ ان نصابی کتابوں کو ملک کی تمام ریاستوں اور مرکز کے زیر انتظام علاقوں میں تقسیم کردیا گیا ہے۔
    
    ایس ایس اے کے تحت عالمی بینک کے اشتراک و تعاون سے ایک پانچ تربیتی ماڈیول تیار کئے گئے ہیں۔ ان تربیتی ماڈیولز کا مقصد خود فکری کے شکار بچوں، دماغی طور پر مریض، بہرے اور بینائی سے محروم بچوں سمیت ہر قسم کے معذور بچوں کے ساتھ کام کرنے کے لئے اساتذہ کو تیار کرنا ہے۔
    
    ثانوی سطح پر فروغ انسانی وسائل کی وزارت آر ایم ایس اے کے ایک حصے کے طور پر ثانوی سطح پر معذور بچوں کے لئے جامع تعلیم کی اسکیم (آئی ای ڈی ایس ایس) کو نافذ کررہی ہے۔ اس کا مقصد تمام معذور طلبا کو ایک جامع اور مناسب ماحول میں چار سال کی ثانوی سطح کی اسکولنگ (نویں جماعت سے لیکر بارہویں جماعت) مکمل کرنے کے لئے موقع فراہم کرنا ہے۔ آئی ای ڈی ایس ایس کے تحت خصوصی اساتذہ کی تقرری، سازو سامان اور آلات سے لیس کمرے، رکاوٹوں سے پاک اسکول، والدین، اسکول انتظامیہ اور تعلیمی ماہرین کے لئے ضروری معلومات مہیا کرانے کے علاوہ طلبا کی تعلیم میں امداد کے لئے فی طلبا 3000 روپے سالانہ کی امداد بھی دی جاتی ہے۔
    
    م ن۔ م ع۔ ن ا۔
    U- 101

    
    
    (Release ID: 1515691) Visitor Counter : 8