      بھارتی چناؤ کمیشن

      غیر ملکی مندوبین نے آئی آئی آئی ڈی ای ایم کیمپس کا دورہ کیا
      Posted On: 30 JAN 2018 5:39PM by PIB Delhi


    نئی دہلی،30جنوری؍انڈیا انٹرنیشنل انسٹی ٹیوٹ آف ڈیموکریسی اینڈ الیکشن مینجمنٹ (آئی آئی آئی ڈی ای ایم)نے الیکشن مینجمنٹ سے متعلق اداروں او ربین الاقوامی تنظیموں کے غیر ملکی مندوبین کے لئے دہلی کے دوارکا علاقے میں واقع اپنے جدید ترین کیمپس کے ایک خصوصی دورے کا اہتمام کیا۔آسٹریلیا، بھوٹان، گینی، مالدووا، زامبیا کے معزز شرکاء اور بین الاقوامی آئی ڈی ای اے اور آئی ایف ای ایس کے نمائندوں نے کیمپس کا دورہ کیا اور آئی آئی آئی ڈی ای ایم میں دستیاب متعدد سہولتوں کے بارے میں واقفیت حاصل کی۔


    مندوبین نئے آئی آئی آئی ڈی ای ایم کیمپس میں


    ڈپٹی الیکشن کمشنر جناب سدیپ جین نے مندوبین کو نئے آئی آئی آئی ڈی ای ایم کیمپس کے بارے میں بتایا ۔ کیمپس کی خصوصیات اور یہاں دستیاب سہولتوں پر روشنی ڈالتے ہوئے جناب جین نے کہا کہ اس کیمپس کے انسٹی ٹیوشنل بلاک میں ایک ساتھ 12 بیچوں میں 1000 افراد کو ٹریننگ دینے کی گنجائش ہے۔اس کیمپس میں ایک آڈیٹوریم بلاک ہے، جس میں 450 افراد کے بیٹھنے کی گنجائش ہے۔ کیمپس میں ایک ہاسٹل بلاک بھی ہے، جس میں 100 کمرے ہیں۔جناب جین نے آئی آئی آئی ڈی ای ایم کی ویژن ، مشن اور متعدد سرگرمیوں کے بارے میں مندوبین کو بتایا اور مندوبین نیز ان کے ای ایم بی اہلکاروں کو اس نئے کیمپس میں منعقد ہونے والے صلاحیت سازی کے پروگراموں میں حصہ لینے اور پوری دنیا میں بہتر اور پیشہ وارانہ طور پر منظم طریقے سے انتخابات کرانے کے لئے یہاں دستیاب سہولتوں سے فائدہ اٹھانے کی دعوت دی۔زیادہ سر سبزوشاداب اور صاف ستھرے ماحول کی حوصلہ افزائی کے لئے اس دورے کا اختتام معزز مہمانوں کے ذریعے کیمپس میں شجرکاری کے ساتھ ہوا۔


    م ن ۔م م۔ ن ع


    ( 30.01.2018 )


    U: 5 6 8

    
    
    (Release ID: 1518323) Visitor Counter : 18