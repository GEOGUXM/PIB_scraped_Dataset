      ماحولیات، جنگلات اور موسمیاتی تبدیلی کی وزارت

      ماحولیات کی وزارت کے تحت جانوروں کے تجربہ گاہوں میں استعمال ہونے اوران کی فلاح و بہبود سے متعلق
      
      سی پی سی ایس ای اے قومی کانفرنس کا اہتمام
      
      Posted On: 09 JAN 2018 7:57PM by PIB Delhi


    نئی دہلی ،10 جنوری :ماحولیات ، جنگلات اور موسمیاتی تبدیلی کی وزارت کے تحت، سی پی سی ایس ای اے کے زیراہتمام تجربہ گاہوں میں استعمال ہونے والے جانوروں کی فلاح وبہبود کے موضوع پرکل ایک روزہ قومی کانفرنس کا اہتمام کیاگیا۔ اس کانفرنس کا موضوع تھا ‘‘تین اصولوں یعنی تبدیلی ، تخفیف اور تطہیرکو تعلیمی تحقیق میں جانوروں کے استعمال اور بھارت میں ضابطہ بندٹیسٹنگ کے دوران پیش نظررکھنا’’۔یہ کانفرنس اس مقصد سے منعقد ہوئی تھی کہ تعلیمی مقاصد کے لئے جن جانوروں کا استعمال کیاجاتاہے ، اس استعمال کے گوناگوں پہلوؤں کو واضح کرکے سمجھا جائے اور ان کی ضابطہ بندٹیسٹنگ ، ان کی جگہ متبادلوں کا استعمال، یعنی جہاں تک ممکن ہوسکے جانوروں کے بجائے دیگرچیزوں پرتجربات کرنے کے عمل کو اپنایاجائے ۔اس کانفرنس میں پینل تبادلہ ٔ خیالات جیسے غوروفکرکے مراحل بھی شامل کئے گئے تھے ، جن میں جانوروں کے ساتھ کام کرنے والے سائنس دانوں اور ان کے متبادل ذرائع کا استعمال کرنے والوں کے مابین دوبدو تبادلہ ٔ خیالات عمل میں آئے ۔


    کانفرنس کے دوران بھارت میں تعلیمی اور ریگولیٹری ٹیسٹنگ میں جانوروں کے اخلاقی تقاضوں کے مطابق استعمال پرزوردیاگیا۔ تبادلہ ٔ خیالات اس نقطہ پرمرتکز تھے کہ ایسے تمام پہلوؤں اور امکانات کو تلاش کیاجائے، جن کے تحت جانوروں کو حتی الامکان طورپرتعلیمی اورریگولیٹری تجربات سے مستثنیٰ کرتے ہوئے ان کے متبادل چیزوں کا استعمال کیاجائے ۔ ممتاز مقررین نے اس سلسلے میں جانوروں کے استعمال اور ان کے اخلاقی پہلوؤں پرتفصیلی روشنی ڈالی ۔ مقررین میں نیشنل انسٹی ٹیوٹ آف انیمل بایوٹکنالوجی (این آئی اے بی ) ڈاکٹرسبیرمزومدار، پروفیسراسکول لائف سائنسیز یونیورسٹی آف حیدرآباد ، اے آئی آئی ایم ایس کے صدرشعبہ ڈاکٹرکے مرلی دھر، انڈین انسٹی ٹیوٹ آف ٹاکسی کولوجی ریسرچ ، ڈاکٹروائی کے گپتااور ڈاکٹرآلوک دھون شامل تھے ۔کانفرنس میں پی ایف اے اور پی ای ٹی اے انڈیا جیسے جانوروں کی فلاح وبہبود کے اداروں کے نمائندگان نے بھی شرکت کی ۔ مقصد یہ تھا کہ تمام شراکت داروں کے مابین نظریات وخیالات کے تبادلے کی حوصلہ افزائی کی جائے ۔


    اس کانفرنس میں پورے بھارت کے مختلف تحقیقی اداروں کے تقریباً200نمائندگان نے شرکت کی ۔ کانفرنس کے افتتاحی اجلاس کی صدارت ماحولیات ، جنگلات اور موسمیاتی تبدیلی کی وزارت کے ایڈیشنل سکریٹری،جناب اے کے جین اور ڈرگ کنٹرولرجنرل آ ف انڈیا ( ڈی سی جی آئی ) ڈاکٹرجی این سنگھ نے کی۔


    سی پی سی ایس ای اے تجربہ گاہوں میں استعمال ہونے والے جانوروں کے سلسلے میں تجربہ گاہوں میں ان پرکئے جانے والے تجربات سے ماقبل اورمابعد ان جانوروں کو لاحق ہونے والی اذیت اور تکالیف کو کم سے کم کرنے کے لئے نگراں ادارہ ہے ۔ سی پی سی ایس ای اے اپنے طورپربھارت میں جانوروں پر ہونے والے تجربات کے معاملے میں اس امرکے لئے کوشاں ہے کہ تجربہ گاہوں میں جانوروں کے استعمال کے بجائے ان کے متبادل کوئی دیگر معقول انتظامات کئے جاسکیں ۔


    ***************


    U-204

    
    
    (Release ID: 1516109) Visitor Counter : 4