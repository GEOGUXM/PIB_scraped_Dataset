      وزارت خزانہ

      گلابی رنگ والا اقتصادی جائزہ 18۔2017 ترقیات کے پس منظر میں صنفی معاملات کو نمایاں کرتا ہے
      
      سروے میں تسلیم کیا گیا ہے کہ بیٹی بچاؤ، بیٹی پڑھاؤ؛ سکنیا سمردھی یوجنا اور لازمی زچگی رخصت جیسے تمام اقدامات صحیح سمت میں اٹھائے گئے ہیں

      Posted On: 29 JAN 2018 3:07PM by PIB Delhi

      خزانہ اور کمپنی امور کے وزیر جناب ارون جیٹلی کے ذریعہ آج پارلیمنٹ میں پیش کیا گیا 18۔2017 کا گلابی رنگ والا اقتصادی جائزہ صنفی اور اولاد نرینہ کی ترجیح جیسے موضوعات پر خصوصی زور دیتا ہے جبکہ دیگر معیشتوں کے مقابلے میں بھارت کی صنفی کارکردگی کے نتائج کا تجزیہ بھی پیش کرتا ہے۔


      سروے میں دروں میں پیوستہ کثیر پہلوئی موضوعات اور صنفی مساوات کا مطالعہ کیا گیا ہے چنانچہ صنفی زاویوں یعنی ایجنسی (تولید کے معاملے میں خواتین کے ذریعہ فیصلہ لینے کی صلاحیت، ان پر کئے جانے والے اخراجات، ان کے کنبوں پر آنے والے اخراجات اور ان کی نقل و حرکت اور صحت) کے سلسلے میں مخصوص زاویوں سے تجزیئے کئے گئے ہیں۔ اس کے علاوہ رجحانات (خواتین کے خلاف تشدد/ بیوی کے خلاف تشدد اور اولاد نرینہ اور بیٹیوں کے مابین دونوں کی مثالی تعداد ) اور نتائج (اولاد نرینہ کو ترجیح دینا اور آخری بچے کے صنفی تناسب، خواتین روزگار، مانع حمل کے استعمال کے اختیارات، تعلیمی سطح، شادی کی عمر، پہلے بچے کی پیدائش اور جسمانی یا جنسی تشدد جس کا تجربہ عورتیں کرتی ہیں) اس کا مقصد معاشرے میں خواتین کی حیثیت، ان کے کردار اور ان کے بااختیار ہونے کا تعین کرنا ہے۔


      اس جائزے میں جو تجزیات کئے گئے ہیں اور کلیدی انکشافات عمل میں آئے ہیں، ان میں گزشتہ دس پندرہ برسوں کے دوران خواتین کی ایجنسیوں کے ذریعہ فراہم کرائے گئے 14 سے 17 ایسے انڈیکیٹر بھی شامل ہیں جو رونما ہوئی اصلاح کی جانب اشارہ کرتے ہیں۔ ان میں رجحانات اور نتائج بھی شامل ہیں۔ سات انڈیکیٹر ایسے ہیں جو یہ بتاتے ہیں کہ ایسی اصلاح عمل میں آئی ہے کہ اب بھارت کی صورتحال ترقیات کی سطحوں کے تعین کے بعد دیگر ممالک کے ساتھ موازنہ کی جاسکتی ہے۔


      اس جائزے میں حوصلہ افزا طور پر یہ بات کہی گئی ہے کہ صنفی نتائج سے ظاہر ہوتا ہے کہ تبدیلی کا طرز اپنایا جاچکا ہے۔ بھارت میں خوشحالی کے ساتھ ساتھ بہتری رونما ہورہی ہے اور یہ خوشحالی دیگر ممالک کے مقابلے میں کہیں زیادہ ہے۔ بہت سے مقامات پر یہ صورتحال اتنی اچھی نہیں ہے۔ مستقبل میں صورتحال بہتر ہوسکتی ہے۔ تاہم اس سروے میں خبردار کیا گیا ہے کہ دیگر بہت سارے انڈیکیٹر خصوصاً روزگار، ایسا مانع حمل ذریعہ جس کا سدباب نہ ہوسکے اور اولاد نرینہ کے لئے ترجیح کے معاملے میں بھارت کو ابھی کچھ لمبا سفر طے کرنا ہوگا کیونکہ ترقیات نے ابھی تریاق کی جگہ نہیں لی ہے۔


      سال 18۔2017 کے اقتصادی جائزے میں کہا گیا ہے کہ بھارت کی ریاستوں میں خاطرخواہ طور پر عدم یکسانیت پائی جاتی ہے۔ شمال مشرقی ریاستوں ( جو ملک کے لئے ایک نمونہ ہیں) میں لگاتار دوسری ریاستوں سے آگے نکلنے کا جذبہ ہے اور اس لئے نہیں کہ وہ خوشحال ہیں بلکہ اندرون ملک کے علاقے پر مشتمل ریاستیں پسماندگی کا شکار ہیں تاہم تعجب اس بات پر ہے کہ کچھ جنوبی ریاستیں اس سطح کی ترقیات سے ہمکنار نہیں ہوپاتیں جو انہیں حاصل کرنی چاہئیں۔


      سال 18۔2017 کے اقتصادی جائزے میں کہا گیا ہے کہ صنفی چنوتی، کافی دیرینہ مسئلہ رہا ہے اور اس کا سلسلہ پچھلے ہزارہ تک پہنچتا ہے۔ لہذا تمام شراکت دارمجموعی طور پر اس کا حل نکالنے کے ذمہ دار ہیں۔


      سروے میں سفارش کی گئی ہے کہ بھارت کو ہر حال میں معاشرے کی ترجیحات کی مزاحمت کرنی چاہیے اور اولاد نرینہ کے لئے ترجیح کے رجحان کو بدلنا چاہیے کیونکہ اس کے نتیجے میں ترقی کی راہ رکتی ہے۔ مردوں کے تناسب اور غلبے والے صنفی تناسب کے نتیجے میں خواتین معدوم ہونے لگتی ہیں۔ تاہم ایک طبیعاتی ترجیح تولیدی صلاحیت کو ختم کرنے والے قواعد کی شکل میں ہوسکتی ہے اور اس کا انحصار آخری بچے کی صنف پر ہوسکتا ہے جو اصولاً اَن چاہی بچیوں کی پیدائش کا باعث بن جاتا ہے اور اس طرح کی پیدائشوں کا تخمینہ 21 ملین کے قریب لگایا گیا ہے۔ اس طرح کے تمام انوکھے زمروں کا حوالہ دیتے ہوئے سروے میں خیال ظاہر کیا گیا ہے کہ اس طرح کے تمام رجحانات کو اب تاریخ بن جانا چاہیے اور یہی معاشرے کا مقصد ہونا چاہیے۔


      سروے میں حکومت کی بیٹی بچاؤ، بیٹی پڑھاؤ، سکنیا سمردھی یوجنا اسکیموں کا اعتراف کیا گیا ہے اور کہا گیا ہے کہ لازمی زچگی رخصت کے قواعد ، صحیح سمت میں اٹھائے گئے صحیح اقدامات ہیں۔ سروے میں یہ بات بھی کہی گئی ہے کہ جس طریقے سے بھارت نے کاروبار کو آسان کرنے کے معاملے میں اشاریوں کے لحاظ سے ترقی حاصل کی ہے، ویسی ہی عہد بندگی صنفی محاذ پر بھی درکا ہے۔


      ۔۔۔۔۔۔۔۔۔۔۔


      ڈی ایس ایم/آر ایم۔م ن۔ن ا۔


      U- 541

    
    
    (Release ID: 1518146) Visitor Counter : 18