      وزارتِ تعلیم

      مرکزی تعلیمی مشاورتی بورڈ (سی اے بی ای) کی پینسٹھویں میٹنگ کا انعقاد
      Posted On: 16 JAN 2018 6:55PM by PIB Delhi


    نئی دہلی،17/جنوری۔ انسانی وسائل کی ترقی کے مرکزی وزیر جناب پرکاش جاوڈیکر کی صدارت میں آج یہاں مرکزی تعلیمی مشاورتی بورڈ (سی اے بی ای) کی پینسٹھویں میٹنگ کا انعقاد کیا گیا۔ آج اس میٹنگ کے دوسرے دن توجہ کا موضوع اعلیٰ تعلیم تھا۔


    میٹنگ میں مندرجہ ذیل تجاویز کو منظوری دی گئی۔

     1. سی اے بی ای نئی یونیورسٹیاں اور کالج کھولنے کے لئے جی ای آر میں اضافے کی پوری پوری کوشش کرے گا، جس کے لئے بنیادی ڈھانچے کو مزید ثمرآور طریقے سے استعمال کیا جائے گا اور او ڈی آئی اور آن لائن تعلیم کا استعمال کیا جائے گا۔
     2. سی اے بی ای علاقائی تفریق کو ختم کرنے کے لئے مثبت کارروائی کرے گا اور مستقبل کے لئے لائحۂ عمل تیار کرے گا۔
      * سی اے بی ای نے اس بات کو یقینی بنانے کے لئے کہ کوئی بھی مستحق طالب علم اپنے وسائل کی کمی کے سبب اعلیٰ تعلیم کے مواقع سے محروم نہ رہے، ضروری اقدامات کئے جائیں گے۔
     1. سی اے بی ای نے معیار کو بہتر بنانے، معیاری اداروں کو مزید اختیارات دینے اور ڈیجیٹل اقدامات شروع کرنے کے لئے کئے جانے والے اقدامات کو سراہا، تاکہ حکمرانی کو بہتر بنایا جاسکے، معیار کو اوپر اٹھایا جاسکے اور مزید متبادل فراہم کرائے جاسکیں۔
     2. سی اے بی ای سبھی متعلقہ فریقوں کو مزید جواب دہ بنانے کا خواہش مند ہے۔
     3. سی اے بی ای نے فیصلہ کیا ہے کہ وہ اُنّت بھارت، سوچھ بھارت، ایک بھارت سریشٹھ بھارت، اسمارٹ اور گرین کیمپس جیسے اختراعی پروگراموں میں دل کھول کر حصہ لے گا۔
      * سی اے بی ای نے مساوات، رسائی، معیار، جواب دہی اور مناسب قیمت کو یقینی بنانے کے لئے خود کو پھر سے وقف کیا ہے۔

    اپنے افتتاحی خطاب میں انسانی وسائل کی ترقی کے مرکزی وزیر جناب پرکاش جاوڈیکر نے تعلیم میں اصلاحات کی ضرورت کو اجاگر کیا، تاکہ تعلیم اور ملازمت میں موجود عدم ہم آہنگی اور سماج میں اس کے جواز کے مسئلے سے نمٹا جاسکے۔ انھوں نے کہا کہ اہم لائحۂ عمل ہیں کہ وزیراظم نریندر مودی کے قوم کے لئے مستقبل کے خاکے کے مطابق کارکردگی کا مظاہرہ کرو، اصلاح کرو اور کایاپلٹ کرو۔ وزیر موصوف نے یہ بھی کہا کہ ترجیحی شعبے معیار، خودمختاری، تحقیق اور اختراع ہیں۔ ضابطہ جاتی ادارے طریقۂ کار میں آسانی کے لئے اصلاح کریں گے۔ انھوں نے کہا کہ اعلیٰ تعلیمی اداروں کو تیار کئے گئے طریقہ کار کی بنیاد پر خودمختاری دی جارہی ہے۔ آئی آئی ایم کو مکمل خودمختاری دے دی گئی ہے اور یہی خودمختاری آئی آئی ٹی اور کالجوں کو بھی دے دی جائے گی، جس کے لئے ہمارا نظریہ ہے کہ ‘‘رقوم دو اور بھول جاؤ’’۔ وزیر موصوف نے کہا کہ عالمی درجے کی 20 مشہور یونیورسٹیوں ؍ اداروں کے قیام کے بارے میں اطلاع دی، جن میں تحقیق کی مزید آزادی کو فروغ دیا جائے گا اور تحقیقی ماحول کی حوصلہ افزائی کی جائے گی۔ اپنی تشویش کا اظہار کرتے ہوئے کہ اعلیٰ تعلیمی اداروں میں کے اختراع کے فروغ میں کمی ہے، وزیر موصوف نے کہا کہ ہیکاتھون جیسے نئے اقدامات کے ذریعے یہ تبدیلی لائی جارہی ہے۔


    اس میٹنگ میں ثقافت کے مرکزی وزیر اور ماحولیات و جنگات اور آب و ہوا میں تبدیلی سے متعلق امور کے وزیر مملکت (آزادانہ چارج) ڈاکٹر مہیش شرما نیز ایچ آر ڈی کے وزیر مملکت ڈاکٹر ستیہ پال سنگھ نے بھی شرکت کی۔


    اس میٹنگ میں ثقافت کے مرکزی وزیر اور ماحولیات و جنگات اور آب و ہوا میں تبدیلی سے متعلق امور کے وزیر مملکت (آزادانہ چارج) ڈاکٹر مہیش شرما نے نوجوانوں میں ثقافتی فخر جگانے کے لئے تعلیم اور ثقافت کو ایک دوسرے سے مربوط کرنے کی ضرورت کو اجاگر کیا۔ انھوں نے ریاستی سرکاروں سے درخواست کی کہ وہ اپنے اعلیٰ تعلیمی اداروں اور ثقافتی وسائل و تربیت کے لئے مرکزی وزارت کے ثقافتی مرکزوں (سی سی آر ٹی) میں تال میل پیدا کریں، جو متعلقہ ریاستوں میں قائم ہیں۔ انھوں نے وزارتوں اور افسران دونوں پر زور دیا کہ وہ اقدار پر مبنی تعلیم فراہم کرنے اور نوجوانوں میں ثقافتی فخر جگانے کا عزم کریں۔


    انسانی وسائل کی ترقی کے وزیر مملکت ڈاکٹر ستیہ پال سنگھ نے جی ای آر میں 25.2 فیصد ترقی کو سراہا اور کہا کہ لیکن جی ای آر نشانوں کو پورا کرنے کے لئے سیٹوں میں بڑے پیمانے پر اضافہ کی انتھک کوشش کئے جانے کی ضرورت ہے۔ انھوں نے قدرتی وسائل کے قریب حکمت عملی کے ساتھ واقع اداروں سے متعلق معاملات کی اہمیت کو اجاگر کیا۔ انھوں نے کہا کہ نصاب میں ایسے موضوعات کو بھی شامل کیا جانا چاہئے جنھیں ابھی تک شامل نہیں کیا گیا ہے، جیسے سماجی صحت، قابل تجدید توانائی، خوراک کی یقینی فراہمی، سائبر سکیورٹی۔ وزیر موصوف نے اس ضرورت پر بھی زور دیا کہ ہمارے تعلیمی نظام میں ثقافت اور اقدار کو صحیح ڈھنگ سے اجاگر کیا جائے، تاکہ ہمارا ماضی ہماری نظروں سے اوجھل نہ ہوجائے، کیونکہ ہم اب مستقبل میں خود کو جدید بنانے کی راہ پر گامزن ہیں۔


    عام طور پر اس بات کو تسلیم کیا جاتا ہے کہ ریاستیں کلسٹر کالج قائم کرکے، تعلیمی اور حکمرانی سے متعلق اصلاحات پر عمل درآمد کرکے عمدہ کارکردگی انجام دے رہے ہیں، جسے سراہا گیا ہے۔ خاص طور پر کچھ اقدامات جیسے ریاستی کالج کھولنا، لڑکیوں کے لئے کالج قائم کرنا، پالی ٹیکنک ادارے قائم کرنا، ہنرمندی سے متعلق اکیڈمیاں اور سینٹر قائم کرنا، طلبہ کے مینٹرشپ پروگرام شروع کرنا، اسمارٹ کلاس رومس اور اسکالرشپ کے لئے اسٹارٹ اَپ قائم کرنے کی غرض سے ٹیکنالوجی مراکز کو فروغ دینا، تعلیم یافتہ اور ہنرمند طلبہ باہر نہ جائیں، اس کے لئے ای آریو ڈی آئی ٹی ای پروگرام شروع کرنا وغیرہ۔


    شرکاء نے تعلیم کے بہت سے پہلوؤں اور طلبہ کے تعلیمی معیار میں بہتری کے لئے بہترین طریقہ کار کے بارے میں سیکھنے سکھانے پر بھی تبادلۂ خیال کیا۔ ریاستوں کے وزرائے تعلیم اور سی اے بی ای کے ارکان نے اس تبادلۂ خیال میں سرگرمی سے حصہ لیا۔


    20 ریاستوں کے وزرائے تعلیم، 28 ریاستوں اور مرکز کے زیر انتظام علاقوں کے نمائندوں، سی اے بی ای کے ارکان، خودمختار تنظیموں کے سربراہان، یونیورسٹیوں کے وائس چانسلرز، اعلیٰ تعلیم کے محکمے اور سی اے بی ای کی ممبر سکریٹری محترمہ رینا رے، اسکولی تعلیم اور خواندگی کے محکمے کے خصوصی سکریٹری جناب آر سبرامنیم اور اعلیٰ تعلیم کے محکمے کے خصوصی سکریٹری اس میٹنگ میں موجود تھے۔ میٹنگ میں مرکزی اور ریاستی سرکاروں کے سینئر افسران نے بھی شرکت کی۔


    U-343

    
    
    (Release ID: 1516926) Visitor Counter : 2
    
    
    
    
    

*