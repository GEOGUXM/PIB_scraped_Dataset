      امور داخلہ کی وزارت

      قومی سلامتی کمیشن کی تشکیل
      Posted On: 04 JAN 2018 2:52PM by PIB Delhi


    نئی دہلی ،4 جنوری : امورداخلہ کے وزیرمملکت ،جناب ہنس راج گنگارام اہیر نے، راجیہ سبھا میں، ایک سوال کے تحریری جواب میں بتایا ہے کہ پرکاش سنگھ بنام یونین آف انڈیا ودیگرکی جانب سے دائرکردہ مفاد عامہ عرضی دعوے اوردیگرپولیس اصلاحات کے سلسلے سے متعلق امورکے ضمن میں فیصلہ دیتے ہوئے عدالت عالیہ ، سپریم کورٹ کے ذریعہ ایک قومی سلامتی کمیشن کی تشکیل کی ہدایات پرعمل کرتے ہوئے، ایسے آئی پی ایس افسروں کے ناموں کی سفارش کرنے کی غرض سے، 2جنوری ،2017 کو ایک کمیٹی ، جس کا نام ‘‘قومی سلامتی اورمرکزی پولیس عملہ فلاح وبہبود کمیٹی ( سی این ایس اینڈ سی پی پی ڈبلیو) ’’ہے تشکیل دی گئی ہے ، جوکابینہ کی تقرری کمیٹی کو، ڈائرکٹرجنرل کی سطح پرمقررکئے جانے کے لئے آئی پی ایس افسروں کے ناموں کی سفارش پیش کرے گی ۔


    اس کمیٹی کی تشکیل میں درج ذیل عہدیداران شامل ہوں گے ۔


    1-وزیرداخلہ ۔ چیئرمین


    2-قومی سلامتی مشیر۔رکن


    3-کابینہ سکریٹری ۔رکن


    4-داخلہ سکریٹری ۔رکن


    5-ڈائرکٹر،انٹیلی جنس بیورو۔ رکن


    یہ کمیٹی ، افسران کی سینیئرٹی ، خدمات کی نوعیت اورکیفیت موزونیت ، افسران مذکورکی دستیابی اور کمیٹی کے لئے سفارش کئے جانے والے ناموں کے افسران کی مدت کار،جواس کمیٹی کے تحت مقررکئے جاسکیں، وغیرہ مدنظررکھتے ہوئے مرکزی مسلح پولیس کے سربراہ کے طورپر ان ناموں کی سفارش کرتی ہے ۔ سی اے پی ایف ایس میں ڈائرکٹرجنرل کے طورپر تقرری اسی کمیٹی کی سفارش کی بنیاد پرعمل میں آتی ہے ۔


    پولیس اسٹیبلشمنٹ بورڈ کا قیام کاعمل میں لانا،قابل احترام سپریم کورٹ کے 22ستمبر ،2006کے تحت عرضی دعویٰ ( سول ) نمبر 310، 1996، کے سلسلے میں ، پرکاش سنگھ و دیگربنام یونین آف انڈیا ودیگرکے تحت صادرکردہ ہدایات میں سے ایک ہے ۔ سپریم کورٹ کے مذکورہ فیصلے کی ایک نقل ، تمام ریاستی حکومتوں اورمرکزکے زیرانتظام علاقوں کو ، 26ستمبر ،2006کو ضروری کارروائی عمل میں لانے کے لئے ارسال کردی گئی تھی ۔


    مزید برآں ،لفظ ‘‘پولیس ’’،چونکہ آئین ہند کے ساتویں شیڈیول میں متذکرہ ایک ریاستی موضوع ہے ، لہذا بنیاد ی طورپریہ ذمہ داری ریاستی حکومت کی بنتی ہے کہ وہ مختلف النوع پولیس اصلاحات کو عملی جامہ پہنائے ۔ مرکز اپنے طورپرلگاتار،ریاستوں کو وقتافوقتاعوام الناس کی توقعات کی تکمیل کی غرض سے درکار پولیس انتظامیہ اصلاحات عمل میں لانے کی ہدایات دیتارہاہے ۔


    ***************


    U-94

    
    
    (Release ID: 1515443) Visitor Counter : 19