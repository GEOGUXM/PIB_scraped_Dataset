      صحت اور خاندانی بہبود کی وزارت

      وزارت صحت اور ٹاٹا میموریل سینٹر کے ذریعہ اولین ڈیجیٹل
      آن لائن آنکولوجی ٹیوٹوریل کا اجراء

      Posted On: 05 JAN 2018 5:07PM by PIB Delhi

    نئی دہلی، 5 جنوری 2018/ صحت اور خاندانی بہبود کی وزارت کی سکریٹری محترمہ پریتی سودن نے آج ملک کے پہلے ڈیجیٹل آن لائن آنکولوجی ٹیوٹوریل کا آغاز کیا۔ اس ٹیوٹریل کو ٹاٹا میموریل کے سینٹر نے وزارت صحت کے اشتراک سے تیار کیا ہے۔ آنکولوجی ٹیوٹوریل سیریز کا مقصد ملک بھر کے تمام ڈاکٹروں کو کینسر کی متعدد اقسام کی جلد سے جلد تشخیص ، روک تھام، مرض میں تسکین، باز آباد کاری اور علاج کرنے کے لئے تعلیم فراہم کرنا ہے۔ یہ اس قومی پروگرام کا ایک حصہ ہے جو کہ ٹاٹا میموریل سینٹر کے ذریعہ ریاستی حکومتوں کے اشتراک سے ملک بھر میں شروع کیا جائے گا۔


    اس موقع پر متعدد تقریب میں اظہار خیال کرتے ہوئے صحت اور خاندانی بہبود کی وزارت کی سکریٹری محترمہ پریتی سودن نے کہا کہ یہ بصیرت پر حامل ایک اہم قدم ہے۔ اس سے ملک میں انفارمیشن ٹکنالوجی میں اضافہ فراہم ہونے کے ساتھ ساتھ صحت خدمات اور لوگوں تک صحت کی رسائی کو مستحکم کرنے میں مدد ملے گی۔ انہوں نے مزید کہا کہ اس اقدام سے باقاعدہ طور پر ڈاکٹروں کو اپنے علم اور ہنر کی جدید کاری کرنے میں تعاون حاصل ہوگا۔ اس اقدام سے بہت سی قیمتی زندگیوں کو بچایا جاسکے گا اور کثیر تعداد میں لوگوں کے معیار زندگی کو بہتر بنانے میں مدد ملے گی۔ یہ کورس فزیشین، امراض نسواں کے ماہرین ، دانتوں کے ڈاکٹر اور حفظان صحت کے دیگر پیشہ ور افراد جو کہ کینسر کے ماہرین ہیں، کو ذہن میں رکھ کر تیار کیا گیا ہے۔ اس ٹیوٹوریل کے ذریعہ یہ ڈاکٹر بھی متعدد اقسام کی کینسر کی جلد از جلد تشخیص کرنے کے کلیدی رول ادا کرسکتے ہیں۔ اس کے ذریعہ ان ڈاکٹروں اور پیشہ ور افراد کو کینسر کے مرض سے متعلق بنیادی باتوں کا علم اور ہنر حاصل ہوگا کہ وہ آسانی سے کینسر کے معاملات کا پتہ لگاکر دوسری جگہ بہتر علاج کے لئے ریفر کرسکتے ہیں۔ اس کے اندر ثبوتوں پر مبنی رہنما خطوط اور کنسر کے بندوبست کے لئے ہنر کے ساتھ کینسر کے ماہر ڈاکٹروں کے علم کو تازہ کرنے کے لئے آن لائن ویڈیو لیکچر بھی تیار کیا گیا ہے۔


    اس اقدام کے ذریعہ وزارت صحت اور ٹاٹا میموریل سینٹر کے ذریعہ حکومت ہند کے ڈیجیٹل انڈیا پہل کے تحت ان لاکھوں ڈاکٹروں تک پہنچنے کی کوشش ہوگی جن کے پاس ذاتی طور پر جاکر کانفرنس میں شرکت کرنے کے وقت نہیں ہوتا ہے ۔ سی ایم ای دیہی علاقوں اور زمرہ دوم کے شہروں میں کام کرنےمیں مشغول ہوتے ہیں۔ اس ٹیوٹوریل میں ٹاٹا میموریل ہاسپٹل کے باہر ڈاکٹروں اور کینسر کےا مراض میں سائنٹفک جدید معلومات کے ساتھ وقفہ جاتی ویب پر مبنی تبادلہ خیال اور ای- لرننگ کی سہولت ہے۔ اس کورس تک درجہ ذیل لنک کے ذریعہ رسائی حاصل کی جاسکتی ہے۔


    https://www.omnicuris.com/academics/advanced-clinical-oncology


    اس موقع پر ڈاکٹر (پروفیسر) جگدیش پرساد، ڈی جی ایم ایس، صحت کی وزارت کے ایڈیشنل سکریٹری جناب سنجیو ، جناب منوج جھا (ا ے ایس اینڈ ایم ڈی) جوائنٹ سکریٹری محترمہ وندنا گرنانی اور ٹاٹا میموریل سینٹر اور صحت و خاندانی بہبود کی وزارت کے اعلی عہدیداران اور معزز شخصیا موجود تھیں۔


    ۔۔۔۔۔۔۔۔۔۔۔


    م ن۔م ع ۔ ج۔


    U- 101


    
    

    
    (Release ID: 1515683) Visitor Counter : 15