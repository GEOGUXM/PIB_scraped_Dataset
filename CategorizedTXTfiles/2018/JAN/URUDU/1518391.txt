      امور داخلہ کی وزارت

      وزیر داخلہ کا دورہ چنڈی گڑھ
      Posted On: 30 JAN 2018 8:07PM by PIB Delhi


    نئیدہلی۔ 31 ؍جنوری۔وزیر داخلہ جناب راجناتھ سنگھ نے کل مرکز کے زیر انتظام علاقے چنڈی گڑھ کا دورہ کیا۔ دن بھر کے دورے کے دوران، وزیر داخلہ نے نئے پروجیکٹوں کا آغاز کیا اور چنڈی گڑھ انتظامیہ کے ا فسروں سے ملاقات کی۔


    جناب راجناتھ سنگھ نے پوسٹ گریجویٹ انسٹی ٹیوٹ آف میڈیکل ایجوکیشن اینڈ ریسرچ چنڈ ی گڑھ کے احاطے میں 300 بستروں والے انفوسس فاؤنڈیشن ریڈ کراس ’’سرائے‘‘ کا بھی افتتاح کیا۔ سرائے کا مقصد یہ ہے کہ مریضوں اور ان کے تیمار داروں کو جو اقتصادی لحاظ سے کمزور طبقہ سے تعلق رکھتے ہوں ، امداد فراہم کی جائے ، اس سلسلے میں آراضی کی فراہمی ریڈ کراس سوسائٹی چنڈی گڑھ کو پی جی آئی ایم ای آر کی جانب سے کی گئی تھی جس نے انفوسس فاؤنڈیشن کے ساتھ سرائے کی تعمیر کیلئے مفاہمتی عرضداشت پر دستخط کیے تھے۔ وزیر داخلہ نے 9ستمبر 2016 کو سرائے کی تعمیر کیلئے سنگ بنیاد رکھا تھا ۔ یہ ادارہ جدید توانائی کی کفایت کے آلات اور توانائی اثرانگیزی آلات سے آراستہ اور پیراستہ ہے اور توقع کی جاتی ہے کہ اس سہولت سے یہاں آنے والے مریضوں اور پی جی آئی میں ان کے کنبوں کو کافی آسانی حاصل ہوگی۔ یہ سرائے 300 بستروں ، 36ڈورمیٹوریز ، 13 پرائیویٹ کمروں پر مشتمل ہے۔ یہاں لفٹ اور ریمپ بھی دستیاب ہیں جو اسے مختلف طور سے ا ہل افراد کے لئے رسائی کے لحاظ سے آسان بناتی ہے۔ تیسری منزل پر خواتین کیلئے ایک علیحدہ ونگ ہے۔ ڈورمیٹری کیلئے کرایہ فی کس 100 روپئے یومیہ اور نجی کمرے کیلئے 500 روپئے یومیہ ہے۔


    بعدازاں وزیر داخلہ نے جی ایم سی ایچ ، سیکٹر 16 چنڈی گڑھ میں ایڈمنسٹریٹیو بلاک اور آڈیٹوریم کا بھی آغاز کیا جو 12 کروڑ روپئے کی لاگت سے تعمیر کیا گیا ہے۔ ایڈمنسٹریٹیو بلاک 54537 مربع فٹ پر محیط ہے اور پانچ منزل اور ایک بیسمنٹ کی گنجائش موجود ہے۔ یہ آڈیٹوریم 4.50 کروڑ روپئے کی لاگت سے 10510 مربع فٹ کے رقبے پر تعمیر کیا گیا ہے۔دو منزلہ آڈیٹوریم ، ایک انتظامی دفتر، کتب خانے ، ڈیوڑھی اور گرین روم وغیرہ پر مشتمل ہے۔


    اپنے دورے کے دوران جناب راجناتھ سنگھ نے چنڈی گڑھ انتظامیہ کے سینئر افسروں سے ملاقات کی۔ وزیر داخلہ کو ماضی میں چنڈی گڑھ کے ذریعے حاصل کی گئی اہم کامیابیوں اور اس شہر کی مستقبل کی ضروریات کے متعلق پرزنٹیشن کے توسط سے آگاہ کرایا گیا۔ وزیر داخلہ نے چنڈی گڑھ انتظامیہ کی لگاتار ترقی کی کوششوں کی ستائش کرتے ہوئے کہا کہ حصولیابیوں نے شہر کو خوبصورت بنادیا ہے۔ انہوں نے یقین دہانی کرائی کہ وہ اس شہر کے باشندوں کی خوشحالی کیلئے شہر کے مطالبات کی تکمیل کے امکانات تلاش کریں گے۔


    پنجاب کے گورنر اور مرکز کے زیر انتظام علاقے چنڈی گڑھ کے ایڈمنسٹریٹر جناب وی پی سنگھ بنڈور اور رکن پارلیمنٹ یو ٹی چنڈی گڑھ محترمہ کرن کھیر بھی اس موقع پر موجود تھیں۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    U-579

    
    
    (Release ID: 1518391) Visitor Counter : 13
    
    
      Read this release in: English