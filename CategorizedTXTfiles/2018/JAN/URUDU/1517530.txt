      وزارت آیوش

      آیوش کےوزیر نے جے پور میں ہومیو پیتھی تحقیق کے ادارے کا سنگِ بنیاد رکھا
      Posted On: 23 JAN 2018 6:19PM by PIB Delhi


    نئی دہلی، 23 جنوری / آیوش کے وزیر مملکت ( آزادانہ چارج ) جناب شری پد یسو نائک نے 22 جنوری ، 2018 ء کو جے پور میں مرکزی تحقیقی ادارے کا سنگ بنیاد رکھا ہے ۔ یہ اپنی نوعیت کا تیسرا مرکزی تحقیقی ادارہ ہے ، جو ہومیو پیتھی سے متعلق مرکزی کونسل برائے تحقیق کے زیر اہتمام قائم کیا جائے گا ۔ واضح رہے کہ ہومیو پیتھی میں تحقیق کی مرکزی کونسل ، وزارتِ آیوش کے تحت ایک خود مختار باڈی ہے ، جو ملک بھر کے 23 اداروں میں ہومیو پیتھی کے شعبے میں سائنٹفک تحقیق انجام دیتی ہے ۔


    سنگِ بنیاد رکھنے کی تقریب کے دوران اپنی تقریر میں جناب نائک نے کہا کہ آیوش کی وزارت نے ہومیو پیتھی اور دیگر طریقہ ہائے علاج، جو آیوش کے تحت آتے ہیں ، کو مضبوط بنانے کے لئے خصوصی توجہ کے ساتھ بنیادی ڈھانچہ جاتی تقویت فراہم کرانے کا عمل شروع کر رکھا ہے۔ انہوں نے مزید کہا کہ تحقیقی اداروں کے بنیادی ڈھانچے کو مستحکم بنانے کا مطلب یہ ہوتا ہے کہ یہاں کی جانے والی تحقیق کی کوالٹی بہتر ہو گی، لہٰذا ہومیو پیتھی کےسلسلے میں شہادت پر مبنی زیادہ سے زیادہ اطلاعات حاصل ہوں گی ۔ اس مقصد کے ساتھ ہومیو پیتھی تحقیقی ادارے شملہ (ہماچل پردیش ) ، لکھنؤ ( اتر پردیش ) اور سلی گڑی ( مغربی بنگال ) میں بھی قائم کئے جائیں گے ۔ وزیر موصوف نے ریاست راجستھان کی ستائش کرتے ہوئے کہا کہ ہومیو پیتھی طریقہ علاج کی تعلیم کے سلسلے میں یہ ریاست سر فہرست ہے ۔ انہوں نے امید ظاہر کی کہ راجستھان ہومیوپیتھی تحقیق کے معاملے میں بھی بہت جلد سرکردہ حیثیت حاصل کرلے گا ۔


    یہ ادارہ سواستھ رکشا پروگرام کے سلسلے میں بھی پانچ گود لئے گئے گاؤوں یعنی چھارسا ، کمبھا واس ، ساکت پورہ ، کھرا لڈکھانی ، ہنتو پورہ میں اپنا تعاون دے رہا ہے ۔ قومی صحتی مشن کے سلسلے میں عنبر بلاک کے تحت آنے والے 19 گاؤوں میں ، اس پروگرام کے لئے ‘‘ہومیو پیتھی کے توسط سے بچوں کے دانت نکلنے کے عمل کو آسان اور صحت بخش ’’ بنانے کے لئے کام کیا جا رہا ہے ۔


    اس موقع پر آیوش کی وزارت کے سکریٹری جناب وید راجیش کوٹیچا نے بھی ہومیو پیتھی کی ترقی کے تئیں اپنی یکجہتی کا اظہار کیا ۔ پروجیکٹ آفیسر آر آر آئی ( ایچ ) جے پور ، ڈاکٹر گریندر پال اور جنرل سی سی آر ایچ کے ڈائریکٹر جنرل ڈاکٹر راج کمار منچندا ، ریسرچ آفیسر ( ایچ ) ڈاکٹر ایس بھونیشوری ، سائنٹس – 4 ڈاکٹر جے ڈی دریانی ، چیئر پرسن ڈرگ پروونگ کمیٹی ، سی سی آر ایچ ، ہومیو پیتھی یونیورسٹی کے وائس چانسلر پروفیسر سی بی نائک بھی اس موقع پر موجود تھے ۔


    456

    
    
    (Release ID: 1517530) Visitor Counter : 9