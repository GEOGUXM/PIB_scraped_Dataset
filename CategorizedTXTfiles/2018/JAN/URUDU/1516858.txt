      صدر جمہوریہ کا سکریٹریٹ

      صدرجمہوریہ کا ایمس کے 45ویں تقسیم اسناد کے جلسے سے خطاب
      Posted On: 16 JAN 2018 5:31PM by PIB Delhi


    نئی دہلی، 16 ؍جنوری،صدرجمہوریہ ہند جناب رام ناتھ کووند نے آج نئی دہلی میں آل انڈیا انسٹی ٹیوٹ آف میڈیکل سائنس (ایمس) کے 45ویں تقسیم اسناد کے جلسے میں شرکت کی اور اس سے خطاب کیا۔


    اس موقع پر تقریر کرتے ہوئے صدر جمہوریہ ہند نے کہا کہ ایمس بہترین کارکردگی کا ایک قومی مرکز ہے۔ طبی تحقیق اور حفظان صحت میں یہ ملک کے لئے ایک ماڈل ہے۔ انہوں نے کہا کہ ایمس کا نام اپنے آپ میں معیار عہد بستگی اور بہترین تجربے کا دوسرا نام ہے۔ انہوں نے کہا کہ یہاں کی فیکلٹی اور ڈاکٹر اور اس کے ساتھ ساتھ طلباء ہماری طبی برادری اور ہمارے ملک کے لئے فخر کا باعث ہیں۔


    صدرجمہوریہ نے گریجویشن کرنے والے ڈاکٹروں کو صلاح دی کہ جب وہ دنیا میں باہر نکلیں گے، ایسی دنیا میں جہاں ان کی خدمات کی پہلے سے کہیں زیادہ ضرورت ہے، انہیں یہ بات یاد رکھنی چاہئے کہ انہیں سماج کا قرض کا واپس کرنا ہے۔ انہوں نے یہ بھی کہا کہ یہ درست ہے کہ انہیں ان کی تعلیمی کارکردگی ، ان کی طبی صلاحیتوں اور ان کی مہارت کے لئے منصفانہ طور پر صلہ دیا جانا چاہئے۔ لیکن پھر بھی ایک ڈاکٹر کے طور پر ان کی خدمات ان کو دستیاب ہونی چاہئے جو آپ کی فیس ادا کرسکتے ہیں لیکن ان کو بھی حاصل ہونی چاہئیے جو آپ کی فیس ادا نہیں کرسکتے۔ بیماری غریب اور امیر میں کوئی امتیاز نہیں کرتی لیکن بدقسمتی کی بات یہ ہے کہ غریب زیادہ متاثر ہوتے ہیں۔ یہ سوسائٹی کے لئے ہے کہ اسے طبی سائنس سے فائدہ پہنچے اور یہ طبی سائنس کے لئے نہیں کہ وہ سماج سے منافع کمائے۔


    ملک میں ڈاکٹروں کی کمی کی طرف اشارہ کرتے ہوئے صدر جمہوریہ نے کہا کہ ڈاکٹروں کو زیادہ ساتھیوں کی صورت میں مدد کی ضرورت ہوتی ہے اور ہمیں سماج میں زیادہ ڈاکٹروں اور طبی پیشہ ور افراد کی دستیابی کو یقینی بنانے کے لئے ایک ریگولیٹری نظام کی ضرورت ہے۔ اس کی عدم موجودگی کی وجہ سے ہمارے ڈاکٹروں پر کام کا دباؤ بہت زیادہ ہے۔


    صدرجمہوریہ نے کہا کہ ہمارے موجودہ میڈیکل کالجوں میں، چاہئے وہ سرکاری ہوں کا پرائیویٹ ادارے ہوں، تقریبا 67000 انڈر گریجویٹ سیٹیں اور 31 ہزار پوسٹ گریجویٹ سیٹیں ہیں۔ ایک ارب 30 کروڑ کی آبادی والے ملک میں یہ بہت کم ہے۔ ہمیں ریگولیٹری رکاوٹوں کو دور کرنا ہوگا اور ایسے گروپوں کو روکنا ہوگا جنہوں نے ہمارے ملک میں معیاری طبی تعلیم کے فروغ میں رکاوٹ ڈالی ہے۔ اس کی وجہ سے ہمیں ہر سال، جتنے ہمارے عوام کو ضرورت ہے، بہت کم میڈیکل گریجویٹ اور پوسٹ گریجویٹ میسر آتے ہیں۔ اس کی وجہ سے میڈیکل کے طلباء دوسرے ملکوں میں داخلے لینے کی کوشش کرتے ہیں کیونکہ انہیں ملک میں اس کے لئے بہت کم مواقع حاصل ہیں۔ یہ چیز قابل قبول نہیں ہے۔ ایک قوم کے طور پر ہمیں اس صورت حال کو فوری طور پر حل کرنے کی ضرورت ہے۔ ہمیں ان نوجوانوں کے لئے زیادہ مواقع پیدا کرنے کی ضرورت ہے جو طبی میدان میں اپنا کیریئر بنانے کے خواہش مند ہیں۔


    ۰۰۰۰۰۰۰۰


    (م ن-و ا- ق ر)


    (16-01-2018)


    U- 32 4

    
    
    (Release ID: 1516858) Visitor Counter : 13