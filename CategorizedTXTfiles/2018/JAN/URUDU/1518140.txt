      وزارت خزانہ

      اقتصادی جائزے میں فضائی آلودگی پر تشویش کا اظہار کیا گیا ،ایجنسیوں ، نیزحکومتی اوربلدیاتی اداروں کے درمیان اشتراک وتعاون کے لیے مشورے دیئے گئے
      Posted On: 29 JAN 2018 3:05PM by PIB Delhi


    نئی دہلی؍ 29 جنوری2018، خزانہ اور کارپوریٹ امور کے مرکزی وزیر جناب ارون جیٹلی نے آج لوک سبھا میں اقتصادی جائزہ برائے 18-2017 پیش کیا۔


    اس اقتصادی جائزے میں دہلی میں متعدد وجوہات کے بنا ء پر موسم سرما کی آمد کے ساتھ ہی فضائی آلودگی میں اضافے پرتشویش کا اظہار کیا گیا۔جائزے میں دہلی کی فضائی آلودگی کے چار اہم اسباب قرار دیئے گئے ہیں۔ ان اسباب میں فصلوں کی باقیات کو نظر آتش کرنا، بایوماس کو جلانا، گاڑیوں سے آلودگی کا اخراج، شاہراہوں کی دھول، صنعتوں اور بجلی گھروں سے نکلنے والی آلودگی، سردی کے موسم میں حرارت پیدا کرنے کے لئے جلائی جانے والی آگ، حبس اور ہواؤں کی قلت ہیں۔ اس اقتصادی جائزے میں دہلی میں فضائی آلودگی کی صورتحال کے مسئلے کو منظم طورپر حل کرنے کے لئے مشورے دیئے گئے ہیں۔ علاوہ ازیں ایجنسیوں اور مرکزی و ریاستی حکومتوں کے درمیان، نیز بلدیاتی اداروں کے مابین اشتراک وتعاون پر زور دیا گیاہے۔


    اقتصادی جائزے میں کہا گیا ہے کہ فی الحال جن اقدامات کو نافذ کیا جارہا ہے، ان میں مختصر مدتی ایمرجنسی پلان کے علاوہ اوسط مدتی اور طویل مدتی کارروائیاں شامل ہیں۔ مختصر مدتی ایمرجنسی پلان کو لاگو کیا جارہا ہے۔ اس پلان کے تحت 24 گھنٹے پی ایم 2.5 بڑھ کر 300-400ug/m3 ہوجاتا ہے۔ اس میں زرعی فصلوں کی باقیات جلانے پر زبردست جرمانہ عائد کرنے کی بات کہی گئی ہے۔ آگ کا پتہ لگانے کے لئے سٹیلائٹ پر مبنی آلات کا استعمال کیا جائے گا۔ علاوہ ازیں کسانوں اور کاشتکاروں کو ترغیبات دیئے جائیں گے۔ اوسط مدتی اور طویل مدتی کارروائیوں میں گاڑیوں کی قیمت میں اضافہ، سرکاری نقل و حمل نظام کو بہتر بنانا، جدید ترین آلودگی سے پاک بسوں کی توسیع، پرانی گاڑیوں کو ختم کرنا اور BS-V1 کو تیز رفتار کرنا جیسے امور شامل ہیں۔


    اس اقتصادی جائزے میں یہ بات بھی کہی گئی ہے کہ زرعی فضلات اور باقیات کو قابل استعمال چارہ یا بایوفیولز میں تبدیل کرنے کے لئے ٹیکنالوجی کا استعمال کیا جائے۔ اسی طرح دھان کے علاوہ دیگر فصلوں کی کاشت کرنےکے لئے کسانوں کو انعامات دیئے جائیں۔ چاول اور گیہوں کی کھیتی کے لئے فضلات کے بندوبست کے لئے مناسب اقدامات کئے جائیں۔اس اقتصادی جائزے میں یہ بھی کہا گیا ہے کہ ہیپی سیڈر مشینوں کا استعمال کیا جائے۔ یہ مشینیں دھان او رگیہوں کی گھونٹیوں کو ہٹا ئے بغیر بیج بو دیتی ہیں۔ اس تکنیکی حل کو معاشیات کے ساتھ مشترک کیا جائے۔کسانوں کو ترغیبات دیئے جائیں۔ مرکزی اور ریاستی حکومتوں کو زرعی امداد باہمی کے اداروں اور مقامی اداروں کے ذریعے نافذ کرنا چاہئے۔


    اس اقتصادی جائزے میں خواتین اور بچوں پر پڑنے والے آلودگی کے برے اثرات کا بھی ذکر کیا گیا ہے۔ توانائی کے جدیدذرائع تک رسائی سے لکڑی جلانے کے عمل پر قابو پایا جاسکتا ہے۔ اس طرح سے تعلیم اور بچوں کے روزگار پر بھی مثبت اثرات مرتب ہوں گے۔


    ۔۔۔۔۔۔۔۔۔۔۔


    U.5 36

    
    
    (Release ID: 1518140) Visitor Counter : 18