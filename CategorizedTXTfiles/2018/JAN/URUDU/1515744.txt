      کارپوریٹ امور کی وزارتت

      کمپٹیشن کمیشن آف انڈیا (سی سی آئی) نے بیئر ایکٹی اینجیل شیفٹ اور مونسانٹو کمپنی کے درمیان مجوزہ الحاق سے متاثر ہونے والوں سے رائے ، تجویزیں اور اعتراضات طلب کئے ہیں
      Posted On: 05 JAN 2018 7:49PM by PIB Delhi


    نئی دہلی، 5 جنوری 2018/ 7 اگست 2017 کو کمپٹیشن کمیشن آف انڈیا (سی سی آئی) کو بیئر کی طرف سے مونسانٹو کمپنی (مونسانٹو) کے تمام شیئرز حاصل کرنے کے بارے میں بیئر ایکٹی اینجیل شیفٹ (بیئر) کی طرف سے دائر کیا گیا ایک نوٹس موصول ہوا تھا۔


    بیئر جو شیئرز حاصل کرنے والی کمپنی ہے وہ دراصل ایک جرمن اسٹاک کارپوریشن ہے۔ یہ حیاتیاتی علوم سے متعلق ایک کمپنی ہے جسے صحت کی دیکھ بھال اور زراعت کے شعبوں میں مہارت حاصل ہے۔ بیئر کمپنی اپنی سرگرمیاں تین اہم شعبوں میں چلاتی ہے۔ یعنی دوا سازی، صارفین کی صحت اور فصلوں کا علم ۔ دوسری طرف مونسانٹو کمپنی دنیا بھر میں زرعی مصنوعات سپلائی کرتی ہے مثلاً بیج ، بائیو ٹکنالوجی اور نباتات کش مادہ ۔


    کمیشن کی ابتدائی رائے یہ ہے کہ مجوزہ الحاق سے مسابقت پر برا اثر پڑ سکتا ہے اور اس نے 2002 کے کمپٹیشن ایکٹ کی دفعہ 29(2) کے تحت بیئر کو یہ ہدایت دی ہے کہ وہ الحاق کی تفصیلات شائع کرے تاکہ یہ عوام کے علم میں آسکیں اور متاثر افراد یا وہ افراد جن کے متاثر ہونے کا اندیشہ ہے ان تفصیلات سے واقف ہوسکیں۔


    بیئر کمپنی نے مجوزہ الحاق کی تفصیلات ہندستان کے چار اخباروں میں پہلے ہی شائع کردی ہیں۔ 5 جنوری 2018 کو بزنس لائن ، فائننشل ایکپسریس، انڈین ایکسپریس اور اسٹیٹس میں یہ تفصیلات شائع کی گئی ہیں، اس کے علاوہ متعلقہ فریقوں کی ویب سائٹوں پر بھی ان تفصیلات کو ڈال دیا گیا ہے۔ کمیشن کی ویب سائٹ ( www.cci.gov.in ). پر بھی ان تفصیلات کو ملاحظہ کیا جاسکتا ہے۔


    متعلقہ قانون کی دفعہ 29(3) کے ضابطوں کے تحت کمیشن کسی شخص یا اشخاص سے جو اس الحاق سے متاثر ہوئے ہوں یا جن کے متاثر ہونے کا امکان ہو تحریری طور پر ان کی رائے /اعتراضات/ تجویزیں طلب کرتا ہے۔ ان اعتراضات کو کمپٹشن کمیشن آف انڈیا کے سکریٹری کو بھیجا جاسکتا ہے جن کا پتہ ہے ہندستان ٹائمز ہاؤس ، 7ویں منزل ،18-20 کستوربا گاندھی مارگ نئی دہلی، 110001 یا ای-میل secy@cci.gov.in , ۔پر مجوزہ الحاق کی تفصیلات شائع ہونے کی تاریخ سے کام کے 15 دنوں کے اندر اندر بھیجا جاسکتا ہے۔


    کمیشن غیر مصدقہ اعتراضات پر غور نہیں کرے گا۔


    U- 154


    
    

    
    (Release ID: 1515744) Visitor Counter : 12