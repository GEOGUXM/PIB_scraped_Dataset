      سماجی انصاف اور تفویض اختیارات کی وزارت

      کابینہ نے 12ویں منصوبے سے آگے کی ارکان پارلیمنٹ کی مقامی، علاقائی ترقیاتی اسکیم جاری رکھنے کو منظوری دی
      Posted On: 10 JAN 2018 7:31PM by PIB Delhi


    نئی دہلی، 10 ؍ جنوری ؍وزیراعظم جناب نریندر مودی کی سربراہی میں اقتصادی امور سے متعلق کابینہ کمیٹی نے ارکان پارلیمنٹ کی مقامی ، علاقائی ترقیاتی اسکیم (ایم پی ایل اےڈی ایس) کو جاری رکھنے کیلئے اپنی منظوری دے دی ہے۔


    تفصیلات:


    یہ منظوری 31.03.2020 یعنی 14ویں مالیاتی کمیشن کی مدت تک دی گئی ہے۔ اس اسکیم میں سالانہ 3950 کروڑروپے مختص کئے جائیں گے اور آزاد ایجنسیوں کے ذریعے نگرانی کیلئے سالانہ اضافی 5کروڑ روپے کے ساتھ اگلے تین سالوں میں کُل 11850کروڑروپے دیئے جائیں گے۔ یہ رقم ریاست/ضلع کے افسروں کی صلاحیت سازی اور تربیت کیلئے دی جائے گی اور یہ رقم وزارت کے ذریعے دی جائے گی۔ایم پی ایل اے ڈی ایس فنڈز ضروری دستاویز کے حاصل ہونے پر نوڈل ضلع اتھارٹیز کو جاری کی جائے گی اور ایم پی ایل اے ڈی ایس سے متعلق رہنماخطوط کی شِقوں کے مطابق جاری کی جائے گی۔


    اثر:


    ملک کی پوری آبادی ایم پی ایل اے ڈی اسکیم کے تحت مقامی ضرورتوں مثلاً پینے کے پانی، تعلیم، عوامی صحت، صفائی اور سڑکوں کی تعمیر کے پائیدار اثاثوں کی تشکیل کے ذریعے فائدہ اٹھائے گی۔


    ایم پی ایل اے ڈی اسکیم کے نتیجے میں مختلف پائیدار کمیونٹی اثاثوں کی تشکیل ہوگی، جس کا کسی نہ کسی شکل میں مقامی برادریوں کی معاشی ، سماجی اور ثقافتی زندگی پر اثرپڑا ہے۔


    پس منظر:


    ایم پی ایل اے ڈی اسکیم 94-1993میں شروع کی گئی تھی، جو مرکز کی ایک سیکٹراسکیم یعنی شعبہ جاتی اسکیم ہے۔ اگست 2017 تک اسکیم کے شروع ہونے کے بعد سے ایم پی ایل اے ڈی اسکیم فنڈ سے 44،929.17کروڑروپے کُل 18،82،180کاموں کیلئے منظور کئے گئے۔


    یہ اسکیم ارکان پارلیمنٹ کو اس قابل بناتی ہے کہ وہ مقامی ضرورتوں کی بنیاد پر پائیدار کمیونٹی اثاثوں کی تشکیل کیلئے کاموں کی سفارش کریں، جو قومی ترجیحات مثلاً پینے کے پانی، تعلیم، عوامی صحت، صفائی ستھرائی اور سڑکوں کے شعبے میں اپنے اپنے حلقوں میں کئے جاتے ہیں۔ اسکیم کو رہنما خطوط کےذریعے چلایا جاتا ہے، جس کی جون 2016 میں آخری بار نظرثانی کی گئی تھی۔


    ************


    ) م ن ۔ ح ا ۔ ک ا (


    U-233

    
    
    (Release ID: 1516284) Visitor Counter : 6