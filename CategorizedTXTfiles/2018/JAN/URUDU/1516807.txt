      وزارت خزانہ

      گورنمنٹ اسٹاک کی فروخت (باز اجرائی) کے لئے نیلام
      Posted On: 16 JAN 2018 1:33PM by PIB Delhi


    نئی دہلی، 16 /جنوری۔ حکومت ہند نے فیصلہ کیا ہے کہ قیمت پر مبنی نیلام کے ذریعے (i) ‘‘گورنمنٹ اسٹاک، 2022 کے 6.84 فیصد حصے’’ کی 3 ہزار کروڑ روپئے (برائے نام) کی اعلان شدہ رقم پر فروخت۔ (ii) ‘‘گورنمنٹ اسٹاک، 2028 کے 7.17 فیصد حصے’’ کی 8 ہزار کروڑ روپئے (برائے نام) کی اعلان شدہ رقم پر فروخت (باز اجرائی)۔ (iii) ‘‘گورنمنٹ اسٹاک، 2034 کے 7.73 فیصد حصے’’ کی 2 ہزار کروڑ روپئے (برائے نام) کی اعلان شدہ رقم پر فروخت۔ (iv) ‘‘گورنمنٹ اسٹاک، 2046 کے 7.6 فیصد حصے’’ کی 2 ہزار کروڑ روپئے (برائے نام) کی اعلان شدہ رقم پر فروخت (باز اجرائی) کے لئے نیلام کا اہتمام کیا جائے، بشرطیکہ اعلان شدہ رقم 15 ہزار کروڑ سے زائد نہ ہو۔ سرکار کو ایک ہزار کروڑ روپئے فی کے حساب سے بدل اشتراک کے طور پر ایک ہزار کروڑ روپئے کا متبادل رکھنے کا اختیار حاصل ہوگا۔ یہ نیلام ملٹیپل پرائز میتھڈ کے طریقے سے ریزرو بینک آف انڈیا کے ممبئی دفتر واقع فورٹ، ممبئی میں 19 جنوری 2018 بروز جمعہ کیا جائے گا۔


    اہل افراد اور ادارے سرکاری سیکورٹیز کے نیلام میں غیرمقابلہ جاتی بولی کی سہولت یعنی اسکیم فار نان کمپٹیٹیو بڈنگ فیسیلٹی کی اسکیم کے مطابق اسٹاک کی فروخت کی اعلان شدہ رقم کے 5 فیصد کے حقدار ہوں گے۔


    غیرمقابلہ جاتی بولی اور مقابلہ جاتی بولیوں، دونوں کے لئے بولیاں ریزرو بینک آف انڈیا کور بینکنگ سالیوشن (ای کبیر) کے مقررہ الیکٹرانک طریقے سے 19 جنوری 2018 کو داخل کی جانی چاہئے۔ غیرمقابلہ جاتی بولیاں 19 جنوری 2018 کو 10:30 بجے صبح سے 11:30 بجے دن تک اور مقابلہ جاتی بولیاں 10:30 بجے صبح سے 12:00 بجے دن تک وصول کی جائیں گی۔


    ان نیلاموں کے نتائج بروز جمعہ 19 جنوری 2018 کو اعلان کئے جائیں گے اور کامیاب بولی دہندہ کے ذریعے ادائیگی 22 جنوری 2018 بروز پیر کو کی جائے گی۔


    ۔۔۔۔۔۔۔۔۔۔۔۔۔۔۔۔۔۔۔۔۔


    U-318

    
    
    (Release ID: 1516807) Visitor Counter : 11