      وزارت دفاع

      آئی این ایس وکرامادتیہ کا بہار ریجمنٹ اور ہندوستانی فضائیہ کے چھٹے اسکویڈرن کے ساتھ الحاق
      Posted On: 18 JAN 2018 4:05PM by PIB Delhi


    نئی دہلی۔ 18 ؍ جنوری۔ ہندوستانی بحریہ کے سب سے بڑے جہاز اور ملک کے واحد طیارہ برادار جہاز وکرامادتیہ کا باقاعدہ طور پر بہار ریجمنٹ کے ساتھ جو کہ ہندوستانی فوج کا بہت اہم پیدل دستہ ہے اور ہندوستانی فضائیہ کے اسکویڈرن نمبر چھ کے ساتھ باقاعدہ طور پر الحاق کردیا گیا ہے۔یہ اسکویڈرن سمندری حملوں میں خصوصیت رکھتا ہے اور جیگوار لڑاکا طیارے اڑاتا ہے۔ اس سلسلے میں رنگا رنگ تقریب کرور نیول بیس میں آئی این ایس وکرامادتیہ پر منعقد کی گئی۔ بحریہ کا یہ اڈہ مغربی گھاٹوں میں انتہائی خوبصورت اڈہ شمار کیا جاتا ہے۔وائس ایڈ مرل گریش لوتھرا، پی وی ایس ایم ، اے وی ایس ایم، وی ایس ایم، اے ڈی سی، فلیگ آفیسر کمانڈنگ انچیف، مغربی بحری کمانڈ اور لیفٹیننٹ جنرل امر جیت سنگھ، اے وی ایس ایم، ایس ایم، ملٹری سکریٹری اور بہار ریجمنٹ کے کرنل نے مہمان خصوصی کے طور پر تقریب میں شرکت کی۔ ایئر وائس مارشل ایم فرنانڈیز، وی ایم، وی ایس ایم، ایئر آفیسر کمانڈنگ میری ٹائم ایئر آفیشیل، ہندوستانی فضائیہ کی طرف سے سنیئر افسر کے طور پر شامل ہوئے۔ اس تقریب میں فوج کی تینوں شاخوں کے بہت سے سینئر افسروں نے بھی شرکت کی۔


    الحاق کی اس تاریخی تقریب کا آغاز فوج کی تینوں شاخوں کے سینئر افسروں کے ذریعہ گارڈ آف آنر کے معائنے سے ہوا۔ اس کے بعد ریئر ایڈ مرل آربی پنڈت، فلیگ آفیسر کمانڈنگ ویسٹرن فلیٹ نے تقریب سے خطاب کیا۔اپنی خیرمقدمی تقریر میں ایڈ مرل آر بی پنڈت نے الحاق کی اہمیت کو اجا گر کیا اور موجودہ دور میں اس کی افادیت پر روشنی ڈالی۔ ایڈ مرل صاحب نے کہا کہ اس الحاق کا مقصد تینوں یونٹوں کے درمیان دوستی کو فروغ دینا ہے جس سے فوج کی تینوں شاخوں کےد رمیان زیادہ اتحاد اور مل کر کام کرنے کا جذبہ پیدا ہوگا۔انہوں نے کہا کہ اس الحاق سے تینوں فوجوں کے جوانوں اور ان کے افراد خاندان کے مابین بھی رابطہ کو فروغ حاصل ہوگا۔


    تینوں یونٹوں کے درمیان باقاعدہ وابستگی کا آغاز ‘‘ چارٹر آف ایفلیشن’’ پڑھے جانے کے ساتھ ہوا۔ اس الحاق اور وابستگی کے مقاصد اس چارٹر میں مندرج ہیں۔اس کے بعدتینوں یونٹوں کے کمانڈنگ افسروں اور اپنے اپنے یونٹ کی نمائندگی کرنے والے سینئر افسروں نے چارٹر آف ایفلیشن پر دستخط کئے۔اس کے بعد تینوں یونٹوں کے مابین یادگاروں کا تبادلہ کیا گیا۔اس تقریب کی خصوصیت ہوائی جہازوں کا فلائی پاسٹ تھا۔ فلائی پاسٹ کی قیادت چیتک ہیلی کاپٹر وں نے کی اور اس کے بعدگوا میں واقع بحری فضائی اسٹیشن آئی این ایس انسا کے اسکویڈرن آئی این اے ایس 303 کے مگ 29K لڑاکا طیاروں نے فلائی پاسٹ میں شرکت کی۔


    الحاق کے سلسلے میں 17-18 جنوری کو بہت سے پروگرام منعقد کئے گئے۔ جن میں رات کے کھانے کی دعوت، الحاق کی تقریب اور تقریب میں شرکت کرنے کے لئے آنے والے افسروں کا معائنہ وغیرہ شامل تھا۔اس تقریب کا نقطہ عروج آئی این ایس وکرامادتیہ پر تمام مہمانوں کے لئے ایک عظیم بڑا کھانا تھا۔


    ************


    U-370

    
    
    (Release ID: 1517069) Visitor Counter : 12