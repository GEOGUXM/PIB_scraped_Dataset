      عملے، عوامی شکایات اور پنشن کی وزارت

      آئی اے ایس افسروں کے خلاف تادیبی کارروائی
      Posted On: 04 JAN 2018 4:26PM by PIB Delhi


    نئی دہلی؍ 04 جنوری،شمال مشرقی خطے کی ترقی کے مرکزی وزیر مملکت (آزادانہ چارج) وزیر اعظم کے دفتر میں وزیر مملکت، عملے، عوامی شکایات، پنشن، ایٹمی توانائی اور خلاء کے مرکزی وزیز مملکت ڈاکٹر جتندر سنگھ نے لوک سبھا میں ایک سوال کے تحریری جوب میں بتایا کہ مرکزی حکومت ، حکومت کے معاملات میں کام کرنے کے دوران بدسلوکی کے لئے آئی اے ایس افسروں کے خلاف تادیبی کارروائی کرنے کے لیے ایک مجاز اتھارٹی ہے۔ مرکزی حکومت ریاستی حکومت کی جانب سے شروع کی گئی تادیبی کارروائیوں کے معاملوں میں بھی مجاز اتھارٹی ہے، جہاں انکوائرئی کے بعد ایک بڑا جرمانہ تجویز کیا جاتا ہے۔ریاستی اور مرکزی معاملات میں آئی اے ایس افسروں کے خلاف 36 تادیبی معاملے مختلف مرحلوں میں چل رہے ہیں۔


    مرکزی حکومت تفتیش مکمل کرنے اور چارج شیٹ داخل کرنے کے بعد پی سی ایکٹ 1988 کے تحت جرائم کے لئے آئی اے ایس افسروں کے خلاف کارروائی کرنے کی منظوری کے لئے تجاویز پر بھی غور کرتی ہے۔ گزشتہ ایک سال میں مرکزی حکومت کی جانب سے 8معاملوں میں کارروائی کی منظوری دی گئی۔


    ڈپارٹمنٹ آف پی ٹی نے آل انڈیا سروسز (موت اور ریٹائرمنٹ فائدے) ضابطے 1958 کے ضابطے 16 کے ذیلی ضابطہ 3 کے تحت دیئے گئے اختیارات کا استعمال کرتے ہوئے 2014 کے بعد سے عوامی مفاد میں 4 آئی اے ایس افسروں کو قبل از وقت ریٹائر کردیا۔ کوئی بھی افسر جھارکھنڈ کیڈر سے تعلق نہیں رکھتا۔


    ریاستی حکومت کی رپورٹ کے مطابق جھارکھنڈ سے تعلق رکھنے والے 3 آئی اے ایس افسران فی الحال ریاستی حکومت کے معاملات میں کام کرنے کے دوران بدسلوکی کے لئے تادیبی کارروائیوں کا سامنا کررہے ہیں۔


    U: 105

    
    
    (Release ID: 1515487) Visitor Counter : 14