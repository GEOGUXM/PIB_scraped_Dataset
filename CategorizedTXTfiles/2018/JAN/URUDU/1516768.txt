      صدر جمہوریہ کا سکریٹریٹ

      دھرما ۔ دھما پر منعقدہ چوتھی بین الاقوامی کانفرنس کے افتتاح کے موقع پر صدرجمہوریہ ہند جناب رام ناتھ کووند کی تقریر
      Posted On: 15 JAN 2018 7:58PM by PIB Delhi


    نئی دہلی۔ 11 ؍ جنوری۔ویتنام بدھسٹ یونیورسٹی، انڈیا فاؤنڈیشن اور امور خارجہ کی وزارت، حکومت ہند کے اشتراک سے نالندہ یونیورسٹی کے ذریعہ منعقدہ ‘‘دھرما دھماروایتوںکی ملکی اور سماجی صورتحال پر بین الاقوامی کانفرنس’’کا افتتاح کرنے کے لئے یہاں آکر میں بے حد خوش ہوں۔خصوصی طور پر میں ان 11 ملکوں سے آئے ہوئے بین الاقوامی اسکالروں اور مندوبین کا خیرمقدم کرتا ہوں جو ا س کانفرنس میں شرکت کرنے کے لئے تشریف لائے ہیں۔

     1. میں جانتا ہوں کہ یہ چوتھا بین الاقوامی دھرما ۔ دھما کانفرنس ہے لیکن نالندہ یونیورسٹی کی میزبانی میں ریاست بہار میں منعقدہ ہونے والی یہ پہلی کانفرنس ہے۔ایک طرح سے دھرما۔ دھما کی جڑواں تہذیبیں اپنے گھر آگئی ہیں۔دونوں ہی تہذیبیں اعتقاد، دانشمندی اور روشنی کی قدیم سرزمین اور مقدس مٹی کے حامل اپنے وطن یعنی بھگوان بدھ کی سرزمین میں آئی ہیں۔
     2. جدید ریاستوں اور ریاستی حد بندیوں سے کافی پہلے بھگوان بدھ کے عہد میں پورا علاقہ مگدھ کے نام سے مشہورو معروف تھا۔ اس زمانے میں سنسکرت اور پالی رابطے کی بنیادی زبانیں تھیں۔دھرما ایک سنسکرت لفظ ہے۔جب کہ دھما پالی زبان کالفظ ہے۔دونوں کے معنی اور جڑیں ایک ہی ہیں۔مگدھ کے علاقے میں سفر کرنے کے دوران بھگوان بدھ اور ان کے پیروکاروں نے کیمپوں میں قیام کیا تھا جو کہ بعد میں مٹھ اور خانقاہوں میں تبدیل ہوگئے۔ان مٹھوں کو وہار کہاجاتا تھا۔ وہارکے لفظ سے ہی ہمیں بہار کا نام حاصل ہوا۔
     3. کانفرنس کے انعقاد کی جگہ کے علاوہ ا س کانفرنس کا وقت ہی بے حد موزوں اور مناسب ہے۔ہم آسیان۔ انڈیا ڈائیلاگ پارٹنر شپ کی 25 ویں سالگرہ منارہے ہیں۔جنوری کا مہینہ ہند ۔ آسیان رشتوں کا جشن منانے کا مہینہ ہے ۔ اس سال 26 جنوری کو ہندوستان کے یوم جمہوریہ کے موقع پر تمام دس آسیان ملکوں کے سربراہاں نئی دہلی میں منعقدہ یوم جمہوریہ کی تقریبات میں مہمانان اعزازی ہوں گے۔آج کی یہ کانفرنس ہندوستان اور آسیان ملکوں کے مشترکہ قدروں اور دوستی کی واضح مثال ہے۔اسی طرح بر صغیر اور جنوب مشرقی ایشیا دونوں ہی سے روحانی ثقافتی ورثے اور علم کا تعلق ہے۔
     4. یہ کانفرنس دھرما۔ دھما کی متنوع روایتوں کی مشترکہ جڑوں اور مماثلتوں کو سمجھنے کی ایک کوشش ہے۔ ہم اسے مختلف ناموں سے جانتے ہیں لیکن یہ ایک ہی سچائی کی طرف ہماری رہنمائی کرتے ہیں۔وہ ایک شاہراہ کی جانب زور دینے کے بجائے متعدد شاہراہوں کی طرف زور دے رہے ہیں جو کہ ہمیں اپنے مطلوبہ ہدف تک لے جائے گا۔اس کانفرنس میں ہونے والے تبادلہ خیالات کے دوران اسی ضروری سچائی کی تلاش کی جائے گی۔لیکن اخلاقی برتاؤ اور با معنی چیزوں کو حتمی شکل دینے کے لئے دھرما۔ دھما کے کردار پر بحث کی جائے گی۔یہ موضوعات آفاقی اور ابدی ہیں۔یہ موضوعات باہری چیلنجوں اور خود تشکیک کے طویل عہد میں بھی زندہ اور فتح یاب رہے ہیں۔ انسانی تاریخ کے ذریعہ قابل ذکر اثرات چھوڑے ہیں۔
     5. نالندہ یونیورسٹی خود ہی اس جذبے کی روشن مثال ہے۔قدیم یونیورسٹی جو کہ یہاں قائم تھی۔ نالندہ یونیورسٹی علم اور دانشمند ی کا ایک عجوبہ تھی۔یہ یونیورسٹی ہندوستان کے اسی خطے میں واقع تھی لیکن اس کی بین الاقوامی شناخت تھی۔یہ یونیورسٹی ایشیا کے تمام ملکوں سے طلباء، اسکالروں، سیاحوں اور مذہبی زائرین کو اپنی جانب راغب کرتی تھی۔بالکل اسی طرح آج کی نالندہ یونیورسٹی لافانی دھرما۔ دھما کی نمائندگی کرتی ہے۔دھرما۔ دھما وسیع المشرب فکر ہے۔اس یونیورسٹی کا تصور،قیام اور ترقی ہندوستان اور پارٹنر ملکوں بالخصوص آسیان ملکوں کی پیہم کوششوں کا نتیجہ ہے۔
     6. مجھےاطلاع دی گئی ہے کہ متعدد ہندوستانی اسکالروں کے ساتھ ساتھ اس کانفرنس کے دوران معزز بین الاقوامی مندوبین کے گراں قدر خیالات سنی جائے گی۔یہ معزز مندوبین دور دراز براعظموں بشمول شمالی اور جنوبی امریکہ سے تشریف لائے ہیں۔لیکن ان میں سے زیادہ تر ایشیا ۔ سینٹرل ایشیا سے لے کر جنوبی مشرقی ایشیا تک ۔کی تکثیریت کی نمائندگی کرتے ہیں۔اس کانفرنس میں نمائندگی کرنے والا ہر ایک ملک اور سماج بے مثال ہے اور اس کی خصوصیات جداگانہ ہے۔تاہم سبھی ممالک اور سبھی سماج دھرما۔ دھما کی روایتوں سے فیضیاب ہے۔سبھوں نے بھگوان بدھ کا پیغام حاصل کیا ہے۔وہ پیغام جو پورے ایشیا اور باہری ملکوں تک پھیلا ہے۔علاوہ ازیں یہ وہ پیغام ہے جس کے اندر ہم سب کو ایک ساتھ جوڑنے کی طاقت ہے۔
     7. بدھ ازم کا سفرایشیا کے تمام ملکوں تک رہا ہے اور بعد میں وہ ایک عالم گیر مذہب بن گیا۔ڈھائی ہزار سال قبل بہار کی اسی جگہ سے یہ مذہب پوری دنیا میں پھیلا۔اس طرح یہ کانفرنس اس عظیم واقعہ کی یاد گار ہےجس کی ابتداء اسی خطے سے ہوئی تھی۔
     8. بدھ ازم کا یہ سفربراعظم ایشیا کے تمام خطوں میں دھرما۔ دھما کی روایتوں کے علاوہ بہت کچھ لے کر گیا۔یہ اپنے ساتھ آرٹ اور دستکاری کو بھی لے گیا۔یہ اپنے ہمراہ جسمانی ورزش کی تکنیک یہاں تک کے مارشل آرٹ لے کر گیا۔
     9. بدھ ازم کی اصطلاح مقبولیت پانے سے پہلےبدھ ازم ہمارے پورے براعظم میں گلوبلائزیشن اور ایک دوسرے کو جوڑنے کے لئے اولین شکل اور بنیادتھی۔بدھ ازم نے خیالات کے تنوع اور تکثیریت کو فروغ دیا۔اس نے متعدد افکار اور آزدانہ خیالات کو جگہ دی اس نے انسانی رشتوں، سماجی اور اقتصادی لین دین کے دوران انفرادی زندگی میں اخلاقیات پر زور دیا۔بدھ ازم نے فطرت اور ماحول کے ساتھ ہم آہنگ ہو کر ا یک ساتھ جینے ، کام کرنے اور ایک دوسرے کا اشتراک اور تعاون کرنے کے اصولوں پر زور دیا۔بدھ ازم نے ایمان دار ، شفافیت پر مبنی اور ایک دوسرے کے لئے سود مند ، تجارت اور کاروبار کے لئے تحریک دی۔
    10. دھرما۔ دھما کی روایت اپنے آپ کو سدھارنے کے لئےسخت جدوجہد کرنے کی ضرورت اور اہمیت پر زور دیتا ہے تاکہ ہمیں صحیح علم و آگہی حاصل ہوسکے۔یہ اسی روشنی تک پہنچنے کا راستہ تھا جس کے سبب ایک شہزادہ سدھارتھ بھگوان بدھ بن گیا اور ایک جنگجو بادشاہ اشوک دھرما اشوک بن گیا۔
    11. کوئی بھی فرد جو کہ بھگوان بدھ کی تعلیمات سے متاثر ہوا ہے وہ بہترین شخص اوربہترین روشنی سے معمور بن گیا ۔جس شخص نے بھی بھگوان بدھ کی تعلیمات سے فیضان حاصل کیا ہے وہ مادیت سے اوپر اٹھ گیا ۔یہ انسانی زندگی کے لئے سچائی ہے اور انسانی سماج اور ملکوں پر بھی لاگو ہوتا ہے۔اس طرح ہم سبھی کو طمانیت اور سکون قبل کے لئے دھرما یا دھما کی تعریف ضرور کرنی چاہئے۔
    12. تخمینہ ہے کہ دنیا کی مجموعی آبادی کے نصف حصہ سے زائد آبادی اسی خطے میں رہتی ہے جو کہ تاریخی طور پر بھگوان بدھ کی تعلیمات سے متاثر ہے۔بھگوان بدھ کی تعلیمات انسانیت کے لئے مثالی تھی۔بھگوان بدھ کی وہ تعلیمات اکیسویں صدی میں بھی ہمارے لئے معنویت رکھتی ہیں اور ہمیں تحریک دیتی ہیں۔یہ وہی سچائی ہے جسے لائٹ آف ایشیا کہا گیا ہے۔

    خواتین و حضراتٍٍ:

     1. ہندوستان کی ایکٹ ایسٹ پالیسی کو اسی تناظر میں دیکھاجاناچاہئے۔ یہ پالیسی سفارتی اقدام سےکہیں زیادہ ہے۔ اس کا مقصد صرف وسیع تجارت اور سرمایہ کاری نہیں ہے بلکہ اس کا مقصد ہندوستان اور تمام شراکت دار ملکوں کے عوام کی ترقی اور خوشحالی کو یقینی بنانا ہے۔ اس طرح سے ایکٹ ایسٹ پالیسی کا مقصد محض اقتصادی مواقع کو باہم ساجھا کرنانہیں ہے بلکہ ان کروڑوں افراد کی امیدوں اور آرزؤوں کو باہم مربوط کرنا ہے جو کہ ہندوستان اور جنوبی مشرقی ایشیا میں رہائش پذیر ہیں۔اسی طرح ایشیا کے دیگر خطوں جہاں دھرما۔ دھما کے نقش موجود ہیں، میں رہائش پذیر باشندوں کے لئے بھی اتنا ہی ضروری ہے۔ہمارا ماضی مشترکہ وسائل رکھتا ہے۔اسی طرح ہمارا نصیب بھی ایک دوسرے کےساتھ وابستہ ہے۔یہ کانفرنس اور نالندہ کی نئی یونیورسٹی ہمارے اسی مشترکہ جذبے کی علامت ہے۔
     2. ہندوستان کی شمالی مشرقی ریاستوں اور بہار جیسی ریاستوں کے لئے روحانی، تہذیبی اور تجارتی رشتے سینکڑوں سال پہلے دھرما۔ دھما کے بھکشوؤں کے ذریعہ پیدا کئے گئے۔یہ رشتے ایک تاریخی یادگار سے کہیں زیادہ ہے۔ روحانی ، تہذیبی اور تجارتی رشتے ہماری سوسائٹی کے ڈی این اے میں پیوست ہیں۔ یہی وہ زندہ حقیقت ہے جو کہ شمال مشرقی ایشیا کو ترقی ، خوشحالی ، امن اور تکثریت کے لئے ایک فطری خطہ بناتی ہے۔ اس طرح ہم سبھی کے لئے دھرما۔ دھما دونوں ہی لا فانی سفر ہیں۔
     3. انہی الفاظ کے ساتھ میں چوتھے بین الاقوامی دھرما۔ دھما کانفرنس کے آغاز کا اعلان کرتا ہوں۔ میں آپ سبھی کو اس کانفرنس کی اگلی کارروائیوں کے لئے نیک خواہشات پیش کرتا ہوں۔

    شکریہ


    جے ہند


    U-252

    
    
    (Release ID: 1516768) Visitor Counter : 9
    
    
    
    
    

3.