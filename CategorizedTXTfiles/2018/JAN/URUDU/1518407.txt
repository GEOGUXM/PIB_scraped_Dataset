      وزارت دفاع

      تیسری اسکورپین آبدوز ’کرنج‘ مزگاؤں گودی پر لانچ کی گئی
      Posted On: 31 JAN 2018 1:31PM by PIB Delhi


    نئی دہلی۔ 31 ؍جنوری۔تیسری اسکورپین زمرے کی آبدوز ، جسے مزگاؤں ڈاک شپ بلڈرس لمیٹیڈ نے بھارتی بحریہ کیلئے تیار کیا ہے، کو آج یعنی 31 جنوری 2018 کو محترمہ رینا لانبا ، صدر بحریہ کی اہلیاؤں کی فلاح وبہبود ایسوسی ایشن ، نے اتھرو وید کے سنسکرت اشلوکوں کے ورد اور روایتی تقریبات جو بحریہ کے پلیٹ فارموں سے وابستہ ہیں ، کےد رمیان لانچ کیا۔ انہوں نے اس آبدوز کا نام کرنج تجویز کیا اور اس کے بہتر مستقبل کی تمنا کی۔


    بحریہ کے سربراہ ایڈمرل سنیل لانبا اس موقع پر مہمان خصوصی تھے۔ وائس ایڈمرل گریش لوتھرا، ایف او سی ۔ اِن۔ سی، مغربی بحری کمانڈ اور وائس ایڈمرل ڈی ایم دیش پانڈے ،جو جنگی بحری جہازوں کی تیاری اور حصول کے کنٹرولر ہیں ، ریئرایڈمرل گوئلیم ڈی گیریڈیل، ایشیا پیسفک کے سربراہ ، ڈی جی اے فرانس اور دیگر سینئر افسران اور معززین ، جن کا تعلق وزارت دفاع، ایم ڈی ایل اور ریاستی حکومت سے تھا، اس تقریب کے دوران موجود تھے۔ یہ تاریخی تقریب مزگاؤں ڈاک شپ یارڈ لمیٹیڈ کے ذریعے جاری میک اِن انڈیا پروگرام میں حاصل ہونے والی بڑی کامیابیوں کی مشاہد ہے اور یہ پروگرام دفاعی پیداوار کے محکمے کے ذریعے بڑی سرگرمی سے نافذ کیا جارہا ہے۔


    یہ آبدوز ممبئی پورٹ ٹرسٹ لے جائی گئی تاکہ اسے پونٹون سے الگ کیا جاسکے۔ اس کے بعد کرنج کو مختلف تجرباتی مراحل سے گزارا جائیگا اور اس کی سخت آزمائش کی جائے گی جو بندرگاہ اور سمندر دونوں جگہ انجام دی جائے گی بعد ازاں اسے بحریہ میں کمیشن کیا جائے گا۔


    اپنے سلسلے کی چھ اسکورپین آبدوزوں کی تعمیر سے متعلق ٹیکنالوجی کی منتقلی کا ٹھیکہ میسرز نول گروپ (سابق ڈی سی این ایس) فرانس کو بطور مشترکہ شریک کار دیا گیا تھا اور اس کی تعمیر ایم ڈی ایل کے ذریعے عمل میں آئی۔


    اپنی تقریر کے دوران ایڈمرل سنیل لانبا سی این ایس نے کہا کہ کرنج کے لانچ کیے جانے سے پہلی دو آبدوزو ں کی رکھ رکھاؤ اور تربیت سے متعلق فلسفے سے خاطر خواہ طور پر احتراز کرتے ہوئے یہ آبدوز لانچ کی گئی ہے اور تیسری آبدوز سے آگے بحریہ پوری طریقے سے تربیت اور اسناد بندی کے عمل میں خود کفیل ہوجائے گی۔ انہوں نے یہ بھی کہا کہ پرانی کرنج نے 1969 سے لیکر 2003 تک 1971 کی جنگ سمیت 34 طویل برسوں تک ملک کی خدمت انجام دی ہے۔


    یہ اسکورپین آبدوز کثیر نوعیت کے مشن یعنی سطح آب کے فن حرب ، آبدوز سے آبدوز کے مابین فن حرب، خفیہ اطلاع جمع کرنے ، سرنگیں بچھانے ، علاقے کی نگرانی کرنے وغیرہ کے لئے استعمال کی جاسکتی ہے۔ یہ آبدوز اس طرح سے وضع کی گئی ہے کہ ہر طرح کے حالات میں کام کرسکے اور بحریہ ٹاسک فورس کے دیگر عناصر کے ساتھ تال میل قائم رکھ سکے۔ گزشتہ برس 14 دسمبر 2017 کو آئی این ایس کلوری، جو اپنے سلسلے کی پہلی اسکورپین کلاس کی آبدوز تھی ، کو بھارتی بحریہ میں محترم وزیر اعظم نے کمیشن کیا تھا۔ اسکورپین سلسلے کی دوسری آبدوز کھنڈیری کو جنوری 2017 میں لانچ کیا گیا تھا اور فی الحال یہ سخت آزمائشوں اور تجربات کے مرحلے سے گزر رہی ہے اور جلد ہی اسے بھی ڈیلیور کیا جائیگا۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    U-582

    
    
    (Release ID: 1518407) Visitor Counter : 24