      زراعت اور کاشتکاروں کی فلاح و بہبود کی وزارت

      نسل کا اندراج وسیع تر مویشی وسائل اور اس سے متعلق
      معلومات اور اطلاعات کی دستاویز سازی کی سمت میں ایک اہم قدم ہے
      عالمی تنظیم تجارت کے عالمی منظرنامے میں دیسی مویشیوں کے نسلی تنوع اور
      دانشور اثاثوں کے حقوق کا تحفظ کیا جانا ضروری ہے : رادھا موہن سنگھ
      Posted On: 11 JAN 2018 12:14PM by PIB Delhi


    نئی دہلی، 11 ۔جنوری ۔زراعت اور کسانو کی فلاح کے مرکزی وزیر جناب رادھا موہن سنگھ نے کہا ہے کہ وسیع تر مویشی وسائل اور اس سے متعلق معلومات اور اطلاعات کی دستاویز سازی کی سمت میں نسل کا اندراج ایک اہم قدم کی حیثیت رکھتا ہے ،کیونکہ اس عمل سے ہمارے نسلی وسائل کی دستاویز کی تیاری کی جاتی ہے تاکہ نسلوں میں بہتری پید ا کرنے کے لئے باقاعدہ طورسے کوششیں کی جاسکیں اور ان وسائل کا بچاؤ اوران کا پائیدار استعمال کیا جاسکے ۔ جناب رادھا موہن سنگھ نے یہ بات نئی دہلی میں منعقد انیمل بریڈ رجسٹریشن سرٹیفکیٹس تقسیم کئے جانے کی تقریب سے خطاب کے دوران کہی ۔


    جنا ب رادھا موہن سنگھ نے کہا کہ ہمارے ملک میں مختلف النوع استعمال اورمختلف ماحولیاتی خطوں میں پائے جانے کی وجہ سے مویشیوں اور پولٹری یعنی مرغا مرغیوں کی بڑی تعداد میں نسلیں موجود ہیں۔ ہندوستان میں 512 ملین مویشی اور 729 ملین مرغ اور مرغیاں موجود ہیں ۔سردست ہندوستا ن میں مویشیوں کی 169 اور مرغ اور مرغی کی نسلوں کا اندراج ہی کیا جاسکا ہے ۔ جس میں مویشیوں کی 41 نسلیں شامل ہیں ۔ اس کے ساتھ ہی بھینسوں کی 13 نسلیں ، بھیڑوں کی 42 نسلیں ، بکری کی 28 نسلیں ، گھوڑے اور سؤر کی سات سات نسلیں ،اونٹ کی 9 نسلیں اور یاک اور گدھے کی ایک ایک نسل بھی موجود ہے ۔ علاوہ ازیں مرغ کی 18 نسلیں ،بطخ کی ایک نسل اور بڑی بطخ کی ایک نسل ہمارے پولٹری گروپ میں شامل ہے ۔ یہاں یہ بات اپنے آپ میں انتہائی اہمیت کی حامل ہے کہ ملک میں پہلی بار یاک بطخ اور بڑی بطخ کی نسل کا اندرا ج کیا گیا ہے ۔


    جناب رادھاموہن سنگھ نے اپنی تقریر میں آگے کہا کہ دستیاب بیش قیمت اور خود مختار مویشی وسائل کے نظام کی معتبر قومی دستاویز سازی کی ضرورت کو بخوبی سمجھا جانا ضروری ہے ۔ انڈین کونسل آف ایگری کلچرل ریسرچ (آئی سی اے آر ) نے مویشیوں اور مرغا مرغیوں کی نسلوں کے اندراج کا ایک عمل نیشنل بیورو آف اینمل جینیٹک ریسرچ (این بی اے جی آر ) کرنال میں 2007 میں شروع کیا تھا ۔ یہ نظام ہی قومی سطح پر مویشیوں کے نسلی وسائل کے اندراج کا تسلیم شدہ عمل ہے اور ایک بار اندارج ہوجانے کے بعد یہ نسلی مواد پبلک سیکٹر میں بھی شامل کردیا جاتا ہے تاکہ ان وسائل کی نسلوں میں بہتر ی ، بچاؤ اور ان کے بہتر استعمال کی خاطرفہرست سازی کی جاسکے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


      م ن ۔س ش۔ رم


    U-241

    
    
    (Release ID: 1516326) Visitor Counter : 16