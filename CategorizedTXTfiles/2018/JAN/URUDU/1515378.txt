      شمال مشرقی ریاستوں کی ترقی کی وزارت

      شمال مشرقی کونسل این ای سی کی حصولیابیاں
      Posted On: 03 JAN 2018 7:45PM by PIB Delhi


    نئی دہلی، 3 ؍جنوری؍شمال مشرقی خطے کی ترقی کے مرکزی وزیر مملکت (آزادانہ چارج) ، وزیراعظم کے دفتر میں وزیر مملکت ، عملے، عوامی شکایات، پنشن ،ایٹمی توانائی اور خلا کے مرکزی وزیر مملکت ڈاکٹر جتیندر سنگھ نے آج لوک سبھا میں ایک سوال کے تحریری جواب میں بتایا کہ شمال مشرقی کونسل نے اب تک شمال مشر ق کی تمام آٹھ ریاستوں میں کُل 628 پروجیکٹ شروع کئے ہیں، جن کیلئے 5427.24کروڑروپے کی لاگت آئے گی اور اس رقم کو منظوری بھی دے دی گئی ہے۔ ادھر 157پروجیکٹوں کیلئے 1725.44کروڑ روپے کی رقم کو بھی منظوری دے دی گئی ہے، جو شمال مشرقی ریاستوں کی ریاستی سرکاروں کے علاوہ ایجنسیوں کی نگرانی میں شروع کئے گئے ہیں۔


    وزیر موصوف نے بتایا کہ گزشتہ تین سال اور رواں مالی سال میں 3394.10 کروڑروپے کا بجٹ مختص کیا گیا ہے اور ان برسوں میں یعنی نومبر 2017 تک کُل 2936.09کروڑ روپے کا خرچہ ہوا۔ انہوں نے مزید بتایا کہ این ای سی کے ذریعے شروع کئے گئے 20110.03کروڑ روپے کی رقم پر کُل 284پروجیکٹ اور رواں مالی سال میں مکمل کر لئے گئے ہیں اور ان سالوں میں 3210.39 کروڑ روپے کی رقم کے کُل 430پروجیکٹ کو منظوری دی گئی ہے۔


    ************


    ( م ن ۔ح ا ۔ ک ا )


    U- 77

    
    
    (Release ID: 1515378) Visitor Counter : 13