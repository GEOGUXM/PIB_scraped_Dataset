      پیٹرولیم اور قدرتی گیس کی وزارت

      2017 ء اختتام سال کا جائزہ : پیٹرولیم اور قدرتی گیس کی وزارت
      Posted On: 16 JAN 2018 4:18PM by PIB Delhi


    I ۔ کھوج اور پیداوار


    1 ۔ ایچ ای ایل پی : اَپ اسٹریم سیکٹر میں ہائیڈرو کاربن رقبے کو مختص کرنے کے لئے نئی ہائیڈروکاربن ایکسپلو ریشن لائسنسنگ پالیسی (ایچ ای ایل پی ) کو 30 مارچ، 2016 کو نوٹیفائی کیا گیا تھا ۔ اس پالیسی کو یکم جولائی ، 2017 سے رسمی طور پر جاری کر دیا گیا ۔ اوپن ایکریج لائسنسنگ پالیسی (او اے ایل پی) ایچ ای ایل پی کا ایک اہم حصہ ہے، جو 30 جون، 2017 کو نوٹیفائی کیا گیا تھا ۔


    2 ۔ دریافت شدہ چھوٹے فیلڈ کی پالیسی : مرکزی کابینہ نے دریافت شدہ چھوٹے فیلڈ پالیسی کے تحت 69 سرحدی علاقوں کی تجویز کی تھی ۔ ان میں سے 67 دریافت شدہ چھوٹے فیلڈ کو 46 معاہدہ علاقوں کے ساتھ ضم کیا گیا تھا اور ان کی تجویز تیار کی گئی تھی ۔ ڈی ایس ایف بولی راؤنڈ -1 کی کامیابی کی بنیاد پر ، ڈی جی ایچ نے او این جی سی اور تیل کے 60 علاقوں کی نشاندہی کی ۔ یہ نامزد ہونے والے قوانین کے تحت کیا گیا تھا اور پی ایس سی قوانین کے تحت تمام بلاکوں کو ختم کر دیا گیا تھا ۔


    3 ۔ ہندوستان کے کیچڑ والے طاس کے علاقوں کا سروے: تیل اور گیس کی کھوج اور پیداوار کی سرگرمیوں کے لئے زلزلہ سے متعلق اعداد و شمار کے سلسلے میں حکومت نے ہندوستان کے تمام کیچڑ والے علاقوں کے لئے 2 ڈی زلزلہ سروے کے لئے منصوبے تیار کئے تھے ۔ اس منصوبے کی تخمینہ لاگت 2932.99 کروڑ روپئے ہے ۔ یہ منصوبہ 20-2019 ء تک مکمل ہوجائے گا ۔ 31 اکتوبر، 2017 تک، 1054 ایل کے ایم کا 2-ڈی زلزلہ سروے کیا جا چکا ہے ۔ ان میں سے ، او این جی سی نے 1902.68 ایل کے ایم کا سروے کا اور او آئی ایل نے 697.86 ایل کے ایم کا سروے کیا ۔


    4 ۔ نیشنل ڈاٹا ریپوزٹری (این ڈی آر ) : ڈی جی ایچ نے این ڈی آر کو قائم کیا تاکہ تجارتی ، تحقیقی وسائل کی ترقی اور تعلیمی مقاصد کے لئے کھوج اور پیداوار کے مواقع اور اعداد و شمار دستیاب ہوں ۔


    II ۔ قدرتی گیس:


    1 ۔ قومی گیس گرڈ ( پردھان منتری اُرجا گنگا ) : گیس پر مبنی معیشت اور توانائی باسٹک میں گیس کا حصہ 15 فیصد بڑھانے کے مقصد سے حکومت نے 15 ہزار کلومیٹر اضافی گیس پائپ لائن نیٹ ورک کی ترقی کا منصوبہ بنایا ہے ۔ اس وقت قدرتی گیس گرڈ ملک کے مغربی، شمالی اور جنوب مشرقی گیس بازار کو جوڑتا ہے ۔ یہ علاقے اہم گیس وسائل والے علاقے ہیں ۔ ملک کے مشرقی حصے کو صاف توانائی دینے کے عزم کے سلسلے میں ، 5176 کروڑ روپئے کی منظوری دی گئی ۔ یہ رقم 12940 کروڑ روپئے کے مجوزہ سرمایہ کا 40 فی صد ہے ۔


    2 ۔ شہری گیس تقسیم نیٹ ورک ( سی جی ڈی ) : وزیر اعظم جناب نریندر مودی نے نئی دہلی کے وگیان بھون میں 27 مارچ، 2015 کو منعقدہ اُرجا سنگم، 2015 میں اس بات کا ذکر کیا تھا کہ اگلے چار برسوں کے دوران شہروں میں آلودگی میں کمی لانے کے لئے پائپ لائن گیس کنکشن کو 28 لاکھ سے بڑھا کر 1 کروڑ کر دیا جائے گا ۔ اس وقت، 31 سی جی ڈی کمپنیاں 21 ریاستوں / مرکز کے زیر انتظام علاقوں کے 81 مقامات میں سی جی ڈی نیٹ ورک کی توسیع کر رہی ہیں ۔ یہ کمپنیاں پی این جی کی شکل میں صاف ستھری رسوئی گیس کے تقریبا 40 لاکھ کنکشن فراہم کر رہی ہیں ۔ حکومت کا منصوبہ ہے کہ گیس کی دستیابی اور پائپ لائن کنکشن کی بنیاد پر ملک بھر میں سی جی ڈی نیٹ ورک کا دائرہ بڑھایا جائے ۔


    3 ۔ نقل و حمل کے شعبے میں سی این جی / ایل این جی کا فروغ : حکومت ماحول دوست نقل و حمل کی ایندھن کے طور پر سی این جی کے استعمال کو فروغ دے رہی ہے ۔ اس کے لئے ، ملک میں سی جی ڈی کے نیٹ ورک کی توسیع کی جا رہی ہے ۔ حکومت نے ملک میں سی این جی کی خدمات کو فروغ دینے کے لئے رہنما خطوط جاری کئے ہیں تاکہ گھریلو گیس کی دستیابی کو یقینی بنایا جاسکے ۔ ساتھ ہی نقل وحمل کے شعبے میں سی این جی کی ضروریات کو پورا کیا جا سکے ۔


    III ۔ ریفائنری


    1 ۔ ریفائنری سیکٹر کو با صلاحیت بنانا : ملک میں 23 کام کرنے والی ریفائنر یوں میں سے 18 ریفائنریاں سرکاری سیکٹر ہیں ، جب کہ 3 نجی سیکٹر ہیں اور 2 ریفائنریاں مشترکہ ملکیت کی ہیں ۔ ان تمام ریفائنریوں کی کل صلاحیت 247.566 ایم ایم پی پی اے ہے ۔ ریفائنریوں کی کل صلاحیتوں میں سے سرکاری سیکٹر کی ریفائنریوں کی صلاحیت 142.066 ایم ایم ٹی ، مشترکہ ملکیت والی ریفائنریوں کی صلاحیت 17.3 ایم ایم ٹی اور نجی سیکٹر کی ریفائنریوں کی صلاحیت 88.2 ایم ایم ٹی ہے ۔ ملک نہ صرف گھریلو کھپت کے لئے ریفائنریوں کو بہتر بنانے کی صلاحیت میں خود منحصر ہے بلکہ مناسب مقدار میں پیٹرولیم مصنوعات کو برآمد بھی کرتا ہے ۔


    IV ۔ مارکیٹنگ


    1 ۔ پردھان منتری اُجوول یوجنا : یہ یوجنا 5 کروڑ بی پی ایل خواتین کو رسوئی گیس کنکشن دینے کے لئے شروع کی گئی تھی ۔ اس یوجنا کے تحت مالی سال17-2016 ء سے شروع ہوکر تین سالوں میں اس یوجنا کو مکمل کرنے کا ہدف مقرر کیا گیا تھا ۔ 04 دسمبر، 2017 کو، 3.2 کروڑ سے زائد بی پی ایل خواتین کو نئے ایل پی جی کنکشن دیئے جا چکے ہیں ۔ ان میں سے 30.5 فیصد اور 13.3 فیصد کنکشن بالترتیب درج فہرست ذاتوں اور درج فہرست قبائل کی خواتین کو دیئے گئے ہیں ۔


    2 ۔ پہل : 13 نومبر، 2017 کو 19.12 کروڑ صارفین پہل یوجنا میں شامل ہو چکے ہیں ۔ پہل کو سب سے بڑا براہ راست فائدہ اٹھانے کی سہولت اسکیم کے طور پر گنیز بک آف ورلڈ ریکارڈز میں شامل کیا گیا ہے ۔ اب تک 58243 کروڑ روپئے صارفین کے بینک کھاتوں میں جاری کئے جا چکے ہیں ۔ پہل کے سبب بے نامی بینک کھاتوں ، ایک سے زائد بینک کھاتوں اور منجمد کھاتوں کی شناخت کرنے میں مدد ملی ہے ۔ مالی سال 15-2014 ء ، 16-2015 ء اور 17-2016 ء کے دوران پہل کو لاگو کرنے کے سبب سبسڈی کے طور پر بچائی گئی رقم تقریباً 29446 کروڑ روپئے ہے ۔


    3-پی ڈی ایس کیروسن یوجنا میں فوائد کی براہ راست منتقلی (ڈی بی ٹی کے) :پی ڈی ایس-ایس کے او نظام تقسیم میں اصلاحات لانے کیلئے، بہتر سبسڈی نظام اور سبسڈی پر دیئے جانے والے کیروسن چوری کی روک تھام کیلئے اس یوجنا کو لاگو کیاگیاتھا۔ ڈی بی ٹی کو جھارکھنڈ کے سبھی اضلاع اور چھتیس گڑھ کے چار ضلعوں میں نافذ کیاگیا ہے۔ دیگر ریاستوں نے بھی یوجنا میں شامل ہونے کی گزارش کی ہے، اس کے علاوہ ریاستوں اور مرکز کے زیر انتظام علاقوں کی حوصلہ افزائی کی جا رہی ہے کہ وہ سبھی گھروں کو ایل پی جی کے دائرے میں لاکر کیروسن سے پاک ہو جائیں۔ اب تک دہلی، چنڈی گڑھ، دمن اور دیو، دادر اور نگرحویلی اور پڈوچیری جیسے مرکز کے زیرانتظام علاقے اور ہریانہ، آندھراپردیش اور پنجا ب جیسی ریاستیں کیروسن سے پاک بن چکی ہیں۔


    4-ایل پی جی دائرہ: سال 17-2016کے دوران 3.31کروڑرسے زائد نئے ایل پی جی کنکشن دیئے گئے۔ اسی طرح 18-2017 (18دسمبر2017 تک) کے دوران 2.15کروڑ سے زائد نئے ایل پی جی کنیکشن دیئے گئے۔ یکم نومبر 2017 کو نیشنل ایل پی جی کوریج 11جنوری 2015 کے 60.6 فیصد سے بڑھ کر 78.3فیصد تک پہنچ گیا ہے۔


    ایل پی جی کے دائرہ کو مزید وسعت دینے کیلئے ملک کی مختلف ریاستوں میں 6،149نئی ایل پی جی ڈسٹری بیوٹرشپ دینے کیلئے اشتہار جاری کیاگیا۔ اس کے انتخاب کا عمل جاری ہے۔19دسمبر 2017 کو 2،468 مقامات کیلئے ڈرا کیاگیا۔


    5-کیروسن اور ایل پی جی پر سبسڈی: یکم دسمبر 2017 کو تیل کی تقسیم کرنے والی کمپنیوں کو پی ڈی ایس کیروسن کے ہر ایک لیٹر پر 12.44کروڑروپے کا فائدہ ہو رہا ہے۔ سرکار ڈی بی ٹی ایل کے تحت ہر ایک سلینڈر پر 252 روپے کی نقد رقم معاوضہ کےطور پر دے رہی ہے۔


    6-تیل کی مارکیٹنگ کرنے والی کمپنیوں (او ایم سی) کے خردہ فروخت مراکز کی خودکاری:ایندھن کی مقدار اور کمیت کے ذریعہ صارفین کے اعتماد میں اضافہ کرنے کیلئے،نیز جعلی اور فرضی لین دین کی روک تھام کے مقصد سے پٹرولیم اور قدرتی گیس کی وزارت نے فی ماہ 100 کلو لیٹر سے زائد فروخت کرنے والے خردہ فروخت مراکز کیلئے خودکاری عمل کی شروعات کی۔ 15 نومبر 2017 کو فی ماہ 100 کلو لیٹر فروخت کرنے والے موجودہ 31،155 خردہ فروخت مراکز میں سے 21152خردہ مراکز کی خودکاری کی جا چکی ہے۔


    -7پٹرولیم اور قدرتی گیس کی وزارت کے ذریعہ ڈیجیٹل ادائیگی کا فروغ: خردہ فروخت مراکز سے بڑے پیمانے پر ڈیجیٹل ادائیگی شروع ہو گئی ہے۔ 28نومبر 2007 کو ملک کے 49،204(90فیصد) پٹرول پمپوں میں 82،132 پی او ایس ٹرمنل اور 81070 ای-وائلٹ آسانیاں فراہم کی جا رہی ہیں، یہ فروخت مراکز 95 فیصد سے زائد ایندھن فروخت کرتے ہیں۔


    V ۔خودکار ایندھن وژن:

     1. خودکار ایندھن وژن اور پالیسی :ملک میں بی ایس -4 اور بی ایس -6 ایندھن کی شروعات: حکومت نے مرحلہ وار طریقے سے یکم اپریل 2017 سے پورے ملک میں بی ایس -4 خودکار ایندھن کی سپلائی شروع کر دی ہے۔ حکومت نے یہ فیصلہ بھی کیا ہے کہ بی ایس-4 سے سیدھے بی ایس-6 درجے کے ایندھن کو نافذ کیا جائے گا، جو پورے ملک میں یکم اپریل 2020 سے لاگو کیا جائے گا۔ اس کیلئے نوٹیفکیشن جاری کردیا گیا ہے۔ علاوہ ازیں دہلی میں آلودگی کو دیکھتے ہوئے حکومت نے فیصلہ کیا ہے کہ قومی راجدھانی خطہ دہلی میں بی ایس-6 کو یکم اپریل 2015 سے لاگو کر دیا جائے گا۔
     2. ای بی پی پروگرام: ایتھانول کی دستیابی کو سدھارنے کیلئے حکومت نے 18-2017 سے ایتھانول کی مانگ کو پورا کرنے کیلئے قیمتوں پر نظر ثانی کی ہے اور اسے 40.85 روپے فی لیٹر مقرر کیا ہے۔ سل 16-2015 کے دوران تیل کی مارکیٹنگ کرنے والی کمپنیوں نے 30 نومبر 2016 تک 111کروڑ لیٹر ایتھانول کی خریداری کی جو کہ ایک ریکارڈ ہے۔ سال 17-2016 کیلئے تیل کی مارکیٹنگ کرنے والی کمپنیوں نے 278 کروڑ لیٹر ایتھانول کیلئے ٹینڈر جاری کئے، جس میں سے 14 نومبر 2017 تک 62.32 کروڑ لیٹر ایتھانول کو حاصل کر لیا گیا۔
     3. بایو ڈیزل پروگرام: حکومت نے 29جون 2017 نوٹیفکیشن کے ذریعے بایو ڈیزل (بی-100) کی براہ راست فروخت کا راستہ کھول دیا ہے۔ اسے ہائی اسپیڈ ڈیزل کے ساتھ ملایا جائے گا ، جو کہ بیوروآف انڈین اسٹینڈرڈ ز کے مطابق ہوگا۔
     4. لینگو سیلولوس روٹ کے ذریعہ دوسری پیڑھی کا ایتھانول:سرکاری سیکٹر کی تیل کمپنیاںملک کی 11 ریاستوں میں بارہ 2-جی ایتھانول پلانٹ لگا رہی ہیں۔ تیل مارکیٹنگ کمپنیوں اور ٹیکنالوجی خدمات فراہم کرنے والوں ( پانچ سمجھوتے)/ریاستی سرکار (ایک سمجھوتہ) کے ساتھ 6 مفاہمت ناموں پر دستخط کئے گئے ہیں۔ یہ 2جی ایتھانول پلانٹس پانچ مقامات پر لگائے جائیں گے۔ پنجاب کے بھٹنڈا میں ہندوستان پٹرولیم کارپوریشن لمیٹیڈ کے ذریعے قائم کردہ پہلے بایو فیول ریفائنری کیلئے سنگ بنیاد رکھا جا چکا ہے۔

    VI ۔ بین الاقوامی اشتراک و تعاون:


    1-بین الاقوامی اشتراک و تعاون: حکومت کی ایکٹ ایسٹ پالیسی کے مدنظر ہمسایہ ممالک کے ساتھ ہائیڈرو کاربن شعبے میں متعدد سمجھوتے کئے گئے ہیں۔ اس کے تحت بنگلہ دیش اور نیپال جیسے پڑوسی ملکوں کے ساتھ مختلف پائپ لائنوں کی تعمیر کی جا رہی ہے ، جو ہمارے ملک کی گیس گرڈوں سے جڑیں گی۔ نیپال ، بھوٹان اور موریشس کےساتھ بڑے پیمانے پر ہمارا مضبوط ہائیڈروکاربن کاروبار ہوتا ہے۔ بھارت نے میانمار کو پٹرولیم مصنوعات کا پہلا آزمائشی کارگو بھیجا۔ اسی طرح ہم ایک بین الااقوامی جے وی کمپنی کے ذریعے سری لنکا میں ایک ایل این جی ٹرمنل قائم کرنے کیلئے کام کر رہے ہیں۔


    VII ۔اہم ترین پروگرام:


    1-اسٹارٹ اپ انڈیا:مرکزی حکومت کے زیر انتظام کام کرنے والی تیل اور گیس کی کمپنیوں نے تین برسوں کیلئے 320کروڑ روپے کی اسٹارٹ اپ فنڈکا قیام کیا۔انہوں نے اپنی اسٹارٹ اپ ویب سائٹ شروع کر دی ہے او ر اختراعی چیلنجوں کی شروعات کی ہے۔ پہلے مرحلے میں 29 اسٹارٹ اپ فرموں کو منتخب کیا گیا ہے۔


    2-ہنرمندی کا فروغ:اِسکل انڈیا یعنی ہنرمندی کے فروغ پہل کے تحت سرٹیفکیشن کیلئے تربیت پلان کے ساتھ ہائیڈروکاربن سیکٹر اسکل کونسل (ایچ ایس ایس سی) کا قیام عمل میں آیا۔ اس کا ہدف 2022 ت 7.3 لاکھ افراد کو تربیت فراہم کرنا ہے۔


    3-میک ان انڈیا :حکومت نے 12اپریل 2017 کو سبھی تیل اور گیس کی سرکمپنیوں میں پرچیز پِری فرینس یعنی خریداری کی ترجیح فراہم کرنے کی پالیسی منظور کیا تاکہ سامان اورخدمات میں مقامی حصہ داری کو مستحکم بنایا جا سکے۔


    4-کاروبار کرنے میں آسانی:تیل اور گیس کی سرکاری کمپنیوں میں شفافیت اور ایمانداری کو یقینی بنانے کیلئے ماضی کے ٹریک ریکارڈ (پی ٹی آر) ضابطوں میں نرمی دینے پر غور کرنے کا فیصلہ کیا ہے۔ اس کا مقصد عوامی تحفظ، صحت اور کلیدی سکیورٹی آپریشن کو چھوڑ کر معیاری اور تکنیکی معاملات کے سلسلے میں پی ٹی آر ضابطوں کو نرم بنائے جانے کی بات ہے۔ یہ سبھی اسٹارٹ اپ کمپنیوں کیلئے ہیں۔


    5-اپیرینٹس کی شمولیت: سرکاری شعبے کی کمپنیوں کو ہدایت دی گئی ہے کہ وہ دسمبر 2017 تک اپنی کل افرادی قوت کے 10فیصد کی سطح تک اپیرینٹس کی شمولیت کیلئے ایکشن پلان تیار کریں۔


    VIII ۔سوؤچھ بھارت:


    1-سوؤچھ بھارت: صاف ستھرے بیت الخلاء کی دستیابی سے متعلق ترمیم شدہ تجویزوں ، بڑی بے ضابطگیوں، کے تحت کی گئی ہے۔ اسی طرح تیل مارکیٹنگ کمپنیوں نے جرمانہ کی تجویزوں پر مناسب طور پر نظر ثانی کی ہے۔ 15نومبر 2017کو پورے ملک میں تیل مارکیٹنگ کمپنیوں کے 55413خردہ فروخت مراکز ہیں، جن میں سے 54.411خردہ فروخت مراکز میں بیت الخلاء کی سہولت دستیاب ہے۔ ان میں سے 30،886خردہ فروخت مراکز میں مرد اور خواتین کیلئے علیحدہ علیحدہ بیت الخلاء ہیں۔ تیل کی مارکیٹنگ کرنے والی کمپنیاں ہر ممکن کوشش کر رہی ہیں کہ سبھی خرد ہ فروخت مراکز میں مرد اور خواتین کیلئے الگ الگ بیت الخلاء کی سہولت دستیاب ہوں۔


    ۔ ۔ ۔ ۔ ۔ ۔ ۔


    ( م ن ۔ م ع۔ک ا ۔ ع ا ۔


    U. No. 188


    

    
    (Release ID: 1516844) Visitor Counter : 12
    
    
    
    
    

4.