      خواتین اور بچوں کی ترقیات کی وزارت

      اختتامی سال کا جائزہ 2017: خواتین اور بچوں کی ترقی کی وزارت
      
      حکومت نے قومی تغذیہ مشن کے تحت 9000 کروڑ روپئے منظور کیے
      
      بیٹی بچاؤ بیٹی پڑھاؤ کے طورے ہندوستان میں توسیع اور سن بلوغیت میں داخل ہونے والی لڑکیوں کے لیے ملک گیر اسکیم
      
      حاملہ اور شیر خوار بچوں کی ماؤں کے لیے پردھان منتری ماترو وندنا یوجنا
      
      117 نئے ون اسٹاپ مراکز اور 10 نئے خواتین ہیلپ لائن 2017 میں فعال ہوگئے
      
      زچگی سے متعلق تعطیل 26 ہفتہ تک بڑھائی گئی
      
      کام کرنے والی جگہوں پر جنسی حراساں کے سلسلہ میں آن لائن شکایت کا میکنزم، ‘‘شی-باکس’’ کا قیام

      Posted On: 18 JAN 2018 8:06PM by PIB Delhi

    نئی دلّی ، 31 دسمبر / سال 2017 کے دوران خواتین اور بچوں کی وزارت نے قومی تغذیہ مشن، ‘‘بیٹی بچاؤ، بیٹی پڑھاؤ’’ کی پورے ملک میں توسیع، پردھان منتری ماترو وندنا یوجنا کی شروعات، سن بلوغیت میں داخل ہونے والی لڑکیوں کے لیے ملک گیر اسکیم، مہیلا شکتی کیندر اسکیم کی شروعات جیسی اپنی متعدد بڑی پہل کی منظوری اور شروعات کے ساتھ بڑی جست لگائی ہے اور خواتین نیز بچوں کی حفاظت کے فروغ کے لیے متعدد اقدامات کے علاوہ منجملہ دیگر باتوں کے شفافیت، خدمات کی فوری فراہمی کے علاوہ نقصانات کے خاتمہ کو یقینی بنانے کے لیے آئی سی ٹی کو بہتر بنا رہے ہیں۔


    قومی تغذیہ مشن (این این ایم):


    قومی کنبہ صحت سروے (این ایف ایچ ایس) کے مطابق اگرچہ تغذیہ کی کمی سے متعلق اشارئے میں کمی ظاہر ہوتی ہے۔ 2015-16 میں 2005-06 کے (3) NEHS کے مقابلہ میں 4 ہے تاہم پورے ملک میں تغذیہ کی کمی کی مجموعی صورتحال اب بھی خراب ہے۔ (4) NFHS میں 35.7 فیصد بچوں کی عمر 5 سال سے کم ہے اور ان کا وزن کم ہے اور 48 فیصد کی نمو ٹھیک دھنگ سے نہیں ہوئی ہے۔ مزید برآں 11.9 فیصد خواتین (15 سے 49 سال کی عمر تک) توانائی کی شدید قلت (جی ایم آئی میں 18.5 سے زائد کمی) ہوتی ہے جو کہ سابقہ این ایف ایچ-5 کی سطح سے کم ہے۔ اس میں کہا گیا ہے کہ 35.5 فیصد خواتین میں توانائی کی شدید قلت ہوتی ہے۔


    تغذیہ کی کمی کے اس مسئلہ سے جنگی پیمانہ پر نمٹنے کے لیے حکوم تہند نے 30 نومبر 2017 کو 9046 کروڑ روپئے کے تین سال کے بجٹ کے ساتھ قومی تغذیہ مشن کے قیام کو منظوری دی ہے۔ یہ مشن 2017-18 سے شروع ہوا ہے۔ یہ کئی پروگراموں کے انضمام کو یقینی بناتا ہے یعنی آنگن واڑی سروسیز، پردھان منتری ماترو وندنا یوجنا، ڈبلیو سی ڈی کی وزارت کی سن بلوغیت میں داخل ہونے والی لڑکیوں کی اسکیم، جنانی سو رکھشا یوجنا (جے ایس وائی)، وزارت صحت اور کنبہ بہبود کا قومی صحت مشن (این ایچ ایم)، پینے کے صاف پانی اور صفائی ستھرائی کی وزارت (ڈی ڈبلیو اینڈ ایس) کی سوچھ بھارت مشن، صارفین کے امور، خوراک اور سرکاری نظام تقسیم کی وزارت (سی اے ایف اینڈ پی ڈی) کا سرکاری نظام تقسیم (پی ڈی ایس)، دیہی ترقی کی وزارت کی مہاتما گاندھی قومی دیہی روزگار گارنٹی اسکیم (ایم جی این آر ای جی ایس)، شہری ترقی کی وزارت کی وساطت سے مقامی شہری بلدیاتی ادارے اور وزارت پنچایتی راج کی وساطت سے پینے کے پانی اور بیت الخلا کی اسکیمیں شامل ہیں۔


    قومی تغذیہ مشن (این این ایم) کا نشانہ آئندہ تین برسوں کے دوران 6 برس کی عمر تک کے بچوں، حاملہ اور شیر خوار بچوں کی ماؤں کی تغذیاتی حالت کو مقررہ مدت کے اندر بہتر بنانا ہے، جو حسب ذیل ہے:

                                                                                                                                                       
نمبر  مقصد                                                                                                             نشانہ                           
                                                                                                                                                       
                                                                                                                                                       
                                                                                                                                                       
1۔    چھ سال کی عمر تک کے بچوں میں نشو ونما ٹھیک ڈھنگ سے نہ ہونے کی حالت سے بچاؤ اور ان میں کمی۔                       سالانہ 2فیصد کی شرح سے 6فیصد تک 
                                                                                                                                                       
                                                                                                                                                       
                                                                                                                                                       
2۔    چھ سال تک کی عمر کے بچوں تغذیہ کی کمی (وزن کا کم ہونا)کی روک تھام اور کمی                                        سالانہ 2فیصد کی شرح سے 6 فیصد تک
                                                                                                                                                       
                                                                                                                                                       
                                                                                                                                                       
3۔    بچوں میں (چھ سے 59 ماہ تک) خون کی کمی کی حالت کو بہتر بنانا                                                      سالانہ 3فیصد کی شرح سے 9 فیصد تک
                                                                                                                                                       
                                                                                                                                                       
                                                                                                                                                       
4۔    15 سے 49 سال تک کے عمر والی خواتین اور سن بلوغیت میں داخل ہونے والی لڑکیوں میں خون کی کمی کی حالت کو بہتر بنانا  سالانہ 3فیصد کی شرح سے 9 فیصد تک
                                                                                                                                                       
                                                                                                                                                       
                                                                                                                                                       
5۔    پیدائش کے وقت کم وزن (ایل بی ڈبلیو) کی حالت کو بہتر بنانا                                                        سالانہ 2فیصد کی شرح سے 6 فیصد تک
                                                                                                                                                       
                                                                                                                                                       

    پروجیکٹ کی اہم سرگرمیوں میں اطلاعات ومواصلاتی ٹیکنالوجی ہے جس سے آئی سی ڈی کی ریئل ٹائم مانیٹرنگ (آئی سی ٹی – آر ٹی ایم) فعال ہوتی ہے۔ اس کے مطابق موبائل پر مبنی مشترکہ اپلی کیشن سافٹ ویئر (آئی سی ڈی ایس – سی اے ایس) تیار کیا گیا ہے۔ آنگن واڑی کارکنوں کو آئی سی ڈی ایس ۔ سی اے ایس اپلی کیشن کے حامل موبائل آلات کے ذریعہ فراہم کردہ خدمات سے متعلق معلومات فراہم کی جاتی ہیں۔ اے ڈبلیو ڈبلیو کے ذریعہ معلومات داخل کی جاتی ہیں جو ڈیش بورڈ پر نظر آتی ہیں اور www.icds.ers.gov.in پر بلاک، ضلع، ریاست اور مرکز کی سطح پر رسائی حاصل کی جاسکتی ہے۔


    161 اضلاع میں کامیابی سے عملدرآمد کے بعد پورے ملک میں بیٹی بچاؤ بیٹی پڑھاؤ (بی بی بی پی) اسکیم کی توسیع:


    بیٹی بچاؤ بیٹی پڑھاؤ حکومت کے اہم پروگراموں میں سے ایک ہے جس کی شروعات وزیر اعظم جناب نریندر مودی نے 22 جنوری 2015 کو ہریانہ کے پانی پت میں بچوں کے جنسی تناسب (سی ایس آر) میں کمی اور خواتین کے اختیارات میں کمی سے متعلق دوسرے مسائل کو حل کرنے سے متعلق تقریر کرتے ہوئے کی تھی۔ یہ ایک سہ وزارتی پروگرام ہے جس میں خواتین اور بچوں کی ترقی، صحت اور کنبہ بہبود کی وزارت اور فروغ انسانی وسائل کی وزارت شامل ہے، جو بچوں کے جنسی تناسب میں کمی والے منتخب 161 اضلاع میں کثیر شعبہ جاتی کارروائی استقرار حمل اور زچگی سے قبل تشخیص کی تکنیک (پی سی اینڈ پی این ڈی ٹی ) ایکٹ کے مؤثر نفاذ پر توجہ کے ساتھ لڑکیوں کی تعلیم کی وکالت کرتی ہے اور اس کی مہم چلاتی ہے۔


    یہ پروگرام تین سال کی مختصر مدت میں پورا ہوگا۔ یہ پروگرام سی ایس آر والے علاقوں میں قومی ایجنڈے کے طور پر کامیابی کے ساتھ بہتری لاسکا ہے۔ صحت اور کنبہ بہبود کی وزارت کے تازہ ترین ایچ ایم آئی ایس اعداد وشمار کے مطابق اپریل- مارچ 2015-16 اور 2016-17 کی مدت کے درمیان رجحانات حوصلہ افزا ہیں جن سے یہ ظاہر ہوتا ہے کہ 104 اضلاع میں ایس آر بی( پیدائش کے وقت جنسی تناسب) کا رجحان بہتر ہوا ہے۔ 119 اضلاع میں پیدائش کے بعد کی دیکھ بھال کے خلاف پہلی بار پیشرفت درج ہوئی ہے اور 146 اضلاع میں ادارہ جاتی زچگی کی حالت بہتر ہوئی ہے اس کے علاوہ تعلیم کے لیے مشترکہ ضلعی معلوماتی نظام (یو – ڈی آئی ایس ای) 2015-16 کے مطابق ثانوی تعلیم میں لڑکیوں کے اندراج 2013-14 میں 76 فیصد کے مقابلے میں 80.97 فیصد تک بڑھا ہے۔ منتخب اضلاع کے ہر اسکول میں لڑکیوں کے لیے بیت الخلا تعمیر کرایا گیا ہے۔


    161 اضلاع میں کامیابی سے عمل درآمد کی بنیاد پر کابینہ نے (بی بی بی پی) کی توسیع کو منظوری دی ہے جس میں موجودہ 161 اضلاع کے علاوہ 244 اضلاع میں کثیر شعبہ جاتی مداخلت شامل ہے جہاں کے کلکٹر / ڈی ایم / ڈی سی کی قیادت میں اسکیم پر ظاہری طور پر عمل درآمد ہوگا۔ الرٹ ڈسٹرک میڈیا، مشاورت اور رسائی کے ذریعہ 235 اضلاع کا احاطہ کیا جائے گا۔اس طرح ملک کے تمام 640 اضلاع (2011 کی مردم شماری کے مطابق) بچوں کے جنسی تناسب پر منفی اثر پڑے گا۔


    کابینہ نے 2017-18 سے 2019-20 تک 1132.5 کروڑ روپئے کے مجوزہ خرچ پر پورے ملک میں توسیع کے لیے منظوری دی ہے جسے مرکزی حکومت کے ذریعے صد فی صد فنڈ مہیا کرایا جائے گا۔


    سوشل میڈیا کی موجودگی


    بی بی بی پی فیس بک پیج: https://www.facebook.com/WCD.BetiBachaoBetiPadhao


    بی بی پی سے متعلق یو ٹیوب چینل(فلم / آڈیو- ویڈیو اسپوٹ) www.youtube.com/user/BetiBachaoBetiPadhao


    وکاس پیڈیا : http://vikaspedia.in/social-welfare/women-and-child-development/child-development-1/girl-child-welfare/beti-bachao-beti-padhao


    بی بی بی پی موبائل اپلی کیشن: https://apps.mgov.gov.in/descp.do?appid=792


    پردھان منتری ماترو وندنا یوجنا (پی ایم ایم وی وائی):


    پردھان منتری جناب نریندر مودی نے 31 دسمبر 2016 کو اہل حاملہ خواتین اور شیر خوار بچوں کی ماؤں کے لیے زچگی فائدہ پروگرام کے ملک گیر عمل درآمد کا اعلان کیا تھا۔ بعد ازاں اس پروگرام کا نام پردھان منتری ماترو وندنا یوجنا (پی ایم ایم وی وائی) کردیا گیا ہے۔ اہل استفادہ کنندگان کو حمل اور ادارہ جاتی ڈلیوری کے بعد منظور شدہ ضابطوں کے مطابق 6000 روپئے کے نقد حاصل ہوں گے۔


    اسکیم کے عمل درآمد رہنما خطوط، اسکیم کے نفاذ کے لیے سافٹ ویئر یعنی پردھان منتری ماترو وندنا یوجنا – کامن اپلی کیشن سافٹ ویئر (پی ایم ایم وی وائی – سی اے ایس) اور اس کے استعمال کرنے والوں کا مینول یکم ستمبر 2017 کو عزت مآب وزیر صحت اور کنبہ بہبود (ڈبلیو سی ڈی) کے ذریعہ شروع کیا گیا تھا۔ سال 2017-18 کے دوران پی ایم ایم وی وائی کے تحت تمام 36 ریاستوں / مرکز کے زیر انتظام علاقوں (یو ٹی) کے لیے اب تک 2016.36 کروڑ روپئے منظور کیے گئے ہیں جس میں سے 20 دسمبر 2017 تک 1991.72 کروڑ روپئے جاری کردیئے گئے ہیں۔


    سن بلوغیت میں داخل ہونے والی لڑکیوں کے لیے ملک گیر اسکیم:


    حکومت نے 16 نومبر 2017 کو 11 سے 14 سال کی عمر کی اسکول چھوڑنے والی سن بلوغیت میں داخل ہونے والی لڑکیوں کے لیے ، انھیں غیر تغذیہ کے تحت تغذیاتی امداد اور پیشہ ورانہ / اسکل ٹریننگ دینے کے لیے اسکیم کے عمل درآمد کو منظوری دی ہے۔ اسکیم میں 2017-18 کے دوران پورے ملک کے 205 اضلاع کے علاوہ 2017-18 میں ان میں سے 40 لاکھ اسکول جانے والی لڑکیوں کو تغذیہ فراہم کرنے کا نشانہ مقرر کیا گیا ہے۔ 2017-18 کے لیے سن بلوغیت میں داخل ہونے والی لڑکیوں کی اسکیم کے سلسلے میں 460 کروڑ روپئے مختص کئے گئے ہیں۔ ریاستوں / یو ٹی کے لیے جاری 333.59 کروڑ روپئے (20 دسمبر 2017 کو) جاری کئے گئے ہیں جن سے 81.97 لاکھ ایسی لڑکیوں کو فائدہ ہوا ہے۔


    خواتین کی فلاح وبہبود:


    2017 کے دوران گاؤں سطح پر خواتین کے مسائل کے حل کے لیے مہیلا شکتی کیندر اسکیم کی شروعات دیکھی گئی۔ اس نئی اسکیم کے تحت 115 انتہائی پسماندہ اضلاع میں 300 ہزار سے زائد رضاکار طلبا کو بھیجا جارہا ہے۔ یہ رضاکار مقامی کالجوں ، این سی سی، این ایس ایس ، این وائی کے وغیرہ سے حاصل کئے گئے ہیں۔ یہ خواتین کے ساتھ مل کر انھیں سرکاری فوائد تک رسائی حاصل کرنے میں مدد کریں گے۔اس اسکیم کے تحت 460 اصلاع میں خواتین کے ضلعی سطح کے مراکز قائم کئے جارہے ہیں جو خواتین سے متعلق تمام پہل کے لیے ضلعی سطح پر رابطہ فراہم کریں گے۔ خواتین سے متعلق ریاستی وسائل مراکز بلاک، اضلاع، ریاست اور مرکز کے درمیان رابطے کو یقینی بنانے کے لیے ریاستی سطح کے میکنزم ہوں گے۔


    خواتین کے لیے قومی پالیسی 2017 کا مسودہ تیار کیا گیا ہے اور یہ فی الحال زیر غور ہے۔ یہ پالیسی سماجی، معاشی تبدیلیوں جو 2001 کی پالیسی کے بعد سے آئی ہیں کو پیش نظر رکھ کر تیار کی گئی ہے۔ اس میں کثیر شراکت داروں سے متعلق معلومات کو پیش نظر رکھا گیا ہے۔ پالیسی کی تیاری کے عمل کے حصے کے طور پر 15000 سے زائد مختلف النوع آرا پر غور کیا گیا ہے۔ پالیسی کے مسودے میں منجملہ دیگر باتوں کے زراعت، صنعت، محنت، روزگار، این آر آئی خواتین سافٹ پاؤر، سروس سیکٹر، سائنس اور ٹیکنالوجی، گورننس اور فیصلہ سازی، تشدد، بہتر ماحول بنانے سمیت فوڈ سکیورٹی اور تغذیہ، تعلیم اور معیشت سمیت صحت سے متعلق خواتین کی مختلف النوع ضرورتوں کو پیش رکھا گیا ہے۔


    یہ کام کرنے والی خواتین کے لیے گیم چینجنگ پہل میں زچگی سے متعلق تعطیل کی مدت بڑھا کر 26 ہفتے (یعنی 6 ماہ سے کم) کردی گئی ہے۔ تنہا ماؤں کے لیے پاسپورٹ کے ضابطوں میں ان کے مطابق ترمیمات کی گئی ہیں۔ اب ماں یا باپ کے نام اپلی کیشن فارم میں دیا جاسکتا ہے اور درخواست دیتے وقت شادی یا طلاق سے متعلق سرٹیفکیٹ فراہم کرنے کی ضرورت نہیں ہوگی۔


    گذشتہ ایک سال کے دوران 117 نئے ون اسٹاک مراکز (او ایس سی) کام کرنے لگے ہیں جب کہ ان کی تعداد 51 تھی۔ ان 168 مراکز میں 70 ہزار سے زیادہ خواتین کو مدد پہنچائی ہے۔ وہ ایک کھڑکی سے پولیس، میڈیکل، قانونی اور نفسیاتی مدد سمیت متعدد خدمات فراہم کرتی ہیں اور 32 ریاست / یوٹی میں عارضی پناہ گاہیں بھی مہیا کراتے ہیں۔ 2020 تک مزید 150 او ایس سی قائم کرنے کا منصوبہ ہے۔


    2017 کے دوران 181 کے یونیفارم کوڈ کے ساتھ 10 نئے اومین ہیلپ لائن شروع کی گئی ہیں جو اب 28 ریاستوں کا احاطہ کرتی ہیں۔ گذشتہ ایک سال کے دوران 11 لاکھ سے زائد خواتین کے کالوں کو ہینڈل کیا گیا ہے۔


    کام کی جگہ پر جنسی حراس منٹ کے واقعات میں خواتین کی مدد کے لیے آن لائن شکایت میکنزم شی –باکس قائم کئے گئے ہیں۔ ملک میں کوئی بھی خاتون ملازمہ خواہ وہ سرکاری یا پرائیویٹ ادارے میں ملازمت کرتی ہو اس پورٹل کے ذریعے جنسی حراس منٹ کی آن لائن شکایت درج کراسکتی ہے۔


    بال وواہ روک تھام ایکٹ 2006 میں وزارت کے ذریعہ ترمیم کی تجویز پیش کی گئی ہے تاکہ قانون کی روبرو سے ایسی شادیوں کو غیر قانونی قرار دے دیا جائے۔ اس سے اس برے چلن کو مؤثر ڈھنگ سے روکا جاسکے گا۔ 2017 میں وزارت نے جنسی استحصال کے خلاف بچوں کے تحفظ ایکٹ (پی او سی ایس او) 2012 اور تعزیرات ہند کی دفعہ 375 (عصمت دری) کے درمیان تقسیم کے مسئلے کو لیا ہے۔ اس کے مطابق اس سال سپریم کورٹ کے ذریعہ ایک فیصلہ آیا ہے جس میں کسی بھی شخص اور اس کے نابالغ بیوی کے درمیان جنسی تعلق کو مجرمانہ کارروائی قرار دیا ہے جو کہ وزارت کی ایک بڑی کامیابی ہے۔ مزید برآں پنچایتیں چوں کہ گاؤں میں ہو رہے بال وواہ سے عام طور سے واقف ہوتی ہیں اس لئے وزارت بال وواہ کی اجازت دینے اور اس کی حوصلہ افزائی کرنے کے لیے پنچایت کے اراکین کے قانونی کارروائی کر رہی ہے۔


    وزارت نے تمام شرکا کے ساتھ جامع تبادلہ خیالات کے بعد غیر قانونی تجارت سے متعلق ایک بل کا خاکہ تیار کیا ہے ، جس میں ضابطہ جاتی اور بازآبادکاری کے پہلوؤں کے درمیان واضح خاکہ تیار کیا گیا ہے ۔ یہ بل زیر غور ہے ۔


    نربھیا فنڈ کے تحت ، متعدد پروجیکٹوں پر عمل درآمد کیا جا رہا ہے ۔ جس کا نظم خواتین کی حفاظت اور سیکورٹی سے متعلق وزارت کے ذریعہ کیا جا رہا ہے۔ گذشتہ ایک سال کے دوران 2000 کروڑ روپئے مالیت سے زائد کی تجاویز کا اندازہ لگایا گیا ۔ نربھیا فنڈ کے تحت تمام زیر نفاذ پروجیکٹوں کا پتہ لگانے کی غرض سے ایک فعال آن لائن ایم آئی ایس تیار کیا گیا ہے۔


    نربھیا فنڈ کے تحت 8 اہم شہروں میں خواتین کے تحفظ پر مرکوز پروجیکٹ تیار کئے گئے ہیں ۔ یہ شہر ہیں ،دہلی ، ممبئی ، چنئی ، کولکاتہ ، احمدآباد، بنگلورو، حیدرآباد اور لکھنؤ ۔


    ریلویز کے ذریعہ نربھیا کے تحت ایک مربوط ہنگامی کارروائی بندوبست سے متعلق ایک پروجیکٹ چلایا جا رہا ہے ۔ اس پروجیکٹ کے تحت ریلوے اسٹیشنوں اور ریل گاڑیوں میں قانون مسافروں کو پورے ہفتے 24 گھنٹے سیکورٹی مہیا کرانے کے لئے 983 اہم ریلوے اسٹیشنوں سی سی ٹی وی نصب کئے گئے اور نگرانی کے کمرے قائم کئے گئے ہیں ۔ جرائم سے متعلق رپورٹ درج کرانے کے لئے خواتین کی حوصلہ افزائی کے لئے مہیلا پولیس رضاکاروں کی تقرری کی جا رہی ہے اور وہ اپنی برادری میں رو ل ماڈل کے طور پر خدمات انجام دے رہی ہیں ۔ یہ اسکیم فی الحال پانچ ریاستوں میں زیر نفاذ ہیں ۔


    نر بھیا کے تحت سینٹرل وکٹم معاوضہ فنڈ تشکیل دیئے گئے ہیں جو کہ ریاستوں ؍ مرکز کے زیر انتظام علاقوں میں اپنے متاثرین کی معاوضہ اسکیم میں مدد کے لئے فنڈ کی رقم ہے ۔ اس سے جرائم اور تشدد سے متاثرہ خواتین کی بر وقت اور معقول مدد یقینی بنانے میں مدد مل رہی ہے ۔


    وزارت کے مشورے سے نئی ٹیکسی پالیسی رہنما خطوط وضع کئے گئے ہیں ، جن سے خواتین کے حفاظتی انتظامات بہتر ہوں گے۔


    بچوں کے جنسی استحصال سے متعلق مواد ؍ تصاویر کی آسانی سے دستیابی کے مسئلہ سے نمٹنے کے لئے الیکٹرانکس اور اطلاعاتی ٹیکنا لوجی کی وزارت نے بچوں کی جنسی استحصال سے متعلق مواد کی تقسیم اور ترسیل کی روک تھام کے لئے ملک میں تمام انٹر نیٹ سروس فراہم کرنے والوں کے لئے ایک مشاورت جاری کی ہے۔ خواتین اور بچوں کے تئیں آن لائن نا قابل قبول مواد کے خلاف شکایات کے ازالے اور ایسے تمام مواد کو تیزی سے انٹر نیٹ سے ہٹانے کی غرض سے ایک تیز رفتار میکنزم وضع کیا گیا ہے ۔


    وزارت میں عوامی شکایات کا ازالہ سیل بھی شروع کیا گیا ہے ۔ اس کی مدد سے خواتین اور بچے حکومت کو براہ راست اپنی شکایت بھیج سکتے ہیں ۔ اس سیل نے اپنے قیام کے بعد سے اب تک ایک سال کے اندر تقریباً 18 ہزار شکایت پر کارروائی کی ہے۔


    وزارت نے اس سال پنچایتی راج اداروں کی منتخب خاتون نمائندوں میں صلاحتیں پید اکرنے کے لئے متعدد اقدامات کئے ہیں تاکہ وہ اپنے اختیارات کا موثر ڈھنگ سے استعمال کر سکیں ۔ ایسی خواتین ترقیاتی منصوبوں کے مطابق اپنی ذمہ داریاں نبھا سکیں اس لئے انہیں نیشنل انسٹی ٹیوٹ آف پبلک کواپریشن اینڈ چائلڈ ڈیولپمنٹ کی وساطت سے تربیت دی جا رہی ہے۔


    بچوں کے تحفظ کی مربوط اسکیم:


    خواتین اور بچوں کی ترقی کی وزارت جے جے ایکٹ کے نفاذ کو یقینی بنانے کی غرض سے بچوں کے تحفظ کی مربوط اسکیم پر عمل درآمد کر رہی ہے۔ یہ اسکیم آئی س ڈی ایس کے تحت بچوں کے تحفظ کی خدمات کے طور پر وضع کی گئی ہے۔ قبل کی آئی سی پی ایس اسکیم جسے اب ای ایف سی کہا جاتا ہے اس کے لئے 18-2017 اور 20-2019 کی مدت کے لئے منظوری دی گئی ہے۔ اس اسکیم کے تحت سرمایہ میں چند اہم تبدیلیوں کے ساتھ اضافہ کیا گیا ہے:

     1. بچوں کی دیکھ بھال کے لئے دی جانے والی 2000 کی امداد میں گھروں میں ، کھلی پناہ گاہوں میں اور ایس اے اے میں سالانہ 8 فیصد کا اضافہ کر دیا گیا ہے۔
     2. بچوں کی تحفظ کے خدمات کے لئے سی آئی ایف کے ہیڈ آفس اور اس کے علاقائی مراکز کے لئے مختص رقم میں اضافہ کر کے 9.70 کروڑ روپے کر دیا گیا ہے۔

    استقبالیہ سینٹر میں بچوں کے لئے جھولے :


    وزارت نے ان چاہے نوزائیدہ بچوں کی زندگی بچانے اور ان کی کنبے کی نگہداشت کی سہولت بہم پہنچا کر ان کی باز آباد کاری کے مقصد سے سی اے آر اے کے زیر انتظام گود لینے والے نیٹ میں ڈالنے کے لئے اسپتالوں اور پی ایچ سی وغیرہ تمام اہم مقامات پر پالنے ؍ جھولے نصب کرنے کی ضرورت پر زور دیا ہے۔


    حوصلہ2017 کی تقریب:


    خواتین اور بچوں کی ترقی کی وزارت نے 16 سے 20 نومبر 2017 کے دوران بچوں کی دیکھ بھال کرنے والے اداروں میں مقیم بچوں کے لئے بچوں کی نگہداشت کرنے والے اداروں کے مابین میں 2017 کا انعقاد کر کے حقوق اطفال ہفتہ منایا تھا۔ ہفتہ بھر چلنے والے اس میلے کے دوران بچوں نے ’’بال سنسد ‘‘ ، ’’پینٹنگ‘‘کے مقابلے ،کھیلوں کے مقابلے ،فٹبال، شطرنج کے مقابلے اور مضمون نویسی جیسے متعدد پروگراموں میں شرکت کی ، ان مقابلوں میں پورے ملک میں بچوں کی نگہداشت کرنے والے اداروں سے متعلق رکھنے والے 400 سے زائد بچوں نے شرکت کی۔


    کھویا-پایا پورٹل:


    جون 2015 میں کھوئے ہوئے بچوں کی رپورٹنگ اور تلاش کے لئے شہریوں کی آسانیوں کے لئے کھویا، پایا پورٹل شروع کیا گیا تھا۔ 2 جون 2015 سے 19 دسمبر 2017 تک کھویا پایا پورٹل پر کھوئے اور لے بچوں کی رپورٹ کی گئی :

     1. پورٹل پر کھوئے ؍ دیکھے گئے بچوں سے متعلق شائع معاملات کی کل تعداد 4976
     2. پورٹل پر کھوئے ؍ دیکھے گئے بچوں سے متعلق مسترد کئے گئے معاملات کی کل تعداد 641
     3. پورٹل پر کھوئے ؍ دیکھے گئے بچوں سے متعلق بند کئے گئے کل معاملات 4704
     4. پوسکو(پی او سی ایس او ) 0

    کل معاملات 212004


    ریلوے چائلڈ لائین:


    83 ریلوے اسٹیشن ، جن کی بچوں کی غیر قانونی تجارت کے ذریعہ اور مقام کے طور پر شناخت کی گئی ، وہاں ریلویز کی وزارت کے اشتراک میں بچاؤ خدمات شروع کی گئی ہیں ۔ اس پہل پر فی الحال 33 ریلوے اسٹیشنوں پر عمل درآمد ہو رہا ہے ۔ وزارت کے ذریعہ اس سروس کو مزید 55 نئے ریلوے اسٹیشنوں پر شروع کرنے کی تجویز کو منظوری دی گئی ہے۔


    سکوچ( Skoch ) کو کیئرنگ کے لئے میرٹ ایوارڈ:


    کیئرنگ (سی اے آر آئی این جی ایس ) کو تین پیمانوں ، جن کے نام ارلی برڈ، جیوری اویلوایشن اور پاپولر ووٹ، پر درجہ بند کیا گیا ہے اور 21-20 دسمبر 2017 کو منعقدہ’’50 ویں اسکوچ کانفرنس‘‘ کے دوران اسکوچ آرڈر-اور –میرٹ ایوارڈ تفویض کیا گیا ہے۔


    سُدھار گرہ :


    مختلف حالات سے متاثرہ خواتین کو اپنا نشانہ بنا کر سدھار گرہ اسکیم شروع کی گئی ہے اور انہیں پناہگاہ ، خوراک ، کپڑے اور صحت کی سہولیات کے علاوہ انہیں معاشی اور سماجی تحفظ فراہم کرنے پر زور دیا گیا ہے ۔ ملک میں فی الحال کل 561 سدھار گرہ کام کر رہے ہیں ۔ جن سے 17291 استفادہ کنندگان کو فائدہ پہنچا ہے۔ ان کے علاوہ وزارت کے ذریعہ فراہم کر دہ فنڈ سے اترپردیش، کے ورنداون میں ہزار بیوہ قیام کی صلاحیت والا سنرکھ بنگر تعمیر کیا گیا ہے۔


    آنگن واڑی خدمات کے ساتھ مہاتما گاندھی نرینگا کے تحت آنگن واڑی سینٹر (اے ڈبلیو سی )عمارتوں کی تعمیر :


    دیہی ترقیات کی وزارت اور خواتین نیز بچوں کی ترقی کی وزارت کے ذریعہ اتحاد سی ڈی ایس اسکیم کے ساتھ ایم جی نریگا کے تحت 2019 تک گیارہ ریاستوں (آندھراپردیش، آسام ، بہار، چھتیس گڑھ، جھارکھنڈ ، مدھیہ پردیش، مہاراشٹر ، اڑیشہ،راجستھان ، تلنگانہ اور اترپردیش ) کے انتہائی پسماندہ اضلاع میں 2 لاکھ آنگن واڑی مراکز کی تعمیر سے 15 اگست 2015 ،متعلق ؍ مشترکہ رہنما خطوط جاری کئے گئے ہیں ۔ اسے ڈبلیو سی عمارتوں (تقریباً 4.5 لاکھ ) کی شدید قلت کے پیش نظر اسے ڈبلیو سی عمارتوں کی تعمیر میں ملک کے تمام اضلاع کو شامل کر لیا گیا ہے اور آئندہ چار برسوں کے دوران 2017 تک اے ڈبلیو سی کی تعمیر کا نشانہ 2 لاکھ سے بڑھا کر 4 لاکھ تک کر دیا گیا ہے۔


    ان تمام آنگن واڑی مراکز(اے ڈبلیو سی ) میں 14 ویں مالی کمیشن کے تحت پنچایتی راج اداروں میں دستیاب فنڈ سے پینے کے صاف پانی اور صفائی ستھرائی سہولیات فراہم کرائی جایں گی۔


    آئی سی ڈی ایس اسکیم کے تحت ڈی بی ٹی:


    وزارت نے آئی سی ڈی ایس اسکیم کے دو عناصر آنگن واڈی کارکنوں اور آنگن واڑی ہیلپروں کو اعزازیہ اور ( ii ) حاملہ خواتین اور شیر خوار بچوں کی پرورش کرنے والی مائیں اور 6 سال تک کی عمر کے بچوں کو اضافی تغذیہ فراہم کرنے ، فوائد؍ خدمات کی منتقلی کے لئے استفادہ کنندگان کی ابتدائی شناخت کے لئےآدھار کے استعمال کی گئی ہے اور اس سلسلے میں 6 فروری 2017 ڈلیوری خدمات میں تیزی لانے اور نقصانات کو روکنے میں مدد ملے گی۔


    اضافی تغذیہ (آئی سی ڈی ایس کے تحت ) رولز 2017:


    قومی خوراک سلامتی ایکٹ (این ایف ایس اے ) 2013 میں شامل التزامات کے پیش نظر وزارت نے معاون تغذیہ (بچوں کی مربوط ترقی خدمات اسکیم کے تحت ) ضابطہ 2017 کا 20 فروری 2017 کو اعلان کیا تھا ، جس کا مقصد ہر ایک حاملہ خاتون اور 6 ماہ تک کے شیر خوار بچوں کی پرورش کرنے والی ماؤں کے خصوصی استحقاق کو ضابطہ کرنے اور 6 سال تک کی عمر کے بچوں (اور ایسے بچے تغذیہ کی کمی سے متاثر ہیں) کو مذکورہ ایکٹ کی شیڈیول- II میں مذکور تغذیاتی معیارات کے مطابق سال میں 300 دن تغذیاتی غذا فراہم کرنے کا التزام رکھا گیا ہے ۔


    اضافی تغذیہ کی لاگت کے ضابطوں پر نظر ثانی :


    حکومت نے آنگ واڑی خدمات کے تحت سالانہ اعشاریے کی تیاری کے ساتھ اضافی تغذیہ کی لاگت کے ضابطوں پر نظر ثانی کی ہے۔


    ’ومین آف انڈیا فیسٹیول 2017(دلی ہاٹ ،آئی این اے )کا انعقاد ‘ :


    نامیاتی مصنوعات کی خاتون پیدا کاروں کی حوصلہ افزائی کے لئے یکم سے 15 اکتوبر 2017 تک نئی دہلی کے دلی ہاٹ میں وومین آف انڈیافیسٹیول 2017 کا انعقاد کیا گیا جس میں ملک کی 25 ریاستوں اور ملک کے دور دراز علاقوں سے تعلق رکھنے والی 530 سے زائدخاتون کسانوں اور صنعت کاروں نے شرکت کی ۔ اس پندرہ روزہ میلے کے دوران تمام شرکاء کے 1.84 کروڑ روپے تک کی مصنوعات فروخت ہوئیں۔


    ستوک فوڈ فیسٹیول :-23 سے 25 دسمبر 2017(احمد آباد)


    خواتین اور بچوں کی ترقی کی وزارت نے مذکورہ بالا تقریب میں 50 اسٹال لگائے تھے تاکہ 100 شرکاء (خصوصیت سے ایسی خاتون صنعت کار اور کسان جو نامیاتی مصنوعات کی پیداوارکرتی ہیں)کو اپنی مصنوعات کی نمائش اور فروخت کا موقع ملے اور ان شرکاء سمیت انہیں آمدنی کرنے کا بھی موقع ملے ۔


    سوچھ بھارت مشن :


    وزارت نے آنگن واڑی مراکزمیں ملک گیر صفائی ستھرائی کو برقرار رکھنے کے لئے یکم سے پندرہ مارچ 2017 کے دوران سوچھتا پکھواڑا منایا تھا ۔ تمام ریاستوں ؍ مرکز کے زیر انتظام علاقوں سے حکومت کے ’’سوچھ بھارت مشن‘‘اور ’’بال سوچھتا مشن ‘‘کی مختلف سرگرمیوں جیسے آنگن واڑیوں اور ان کے اطراف کی صفائی کھیل کود کے میدان اپنی صفائی (اپنی ؍ بچوں کی صفائی اور صحت ،صاف خوراک ، صاف پینے کے پانی ، صاف بیت الخلاء )سے متعلق صفائی ستھرائی جیسی مختلف سرگرمیوں کے ذریعے ان کی بڑے پیمانے پر تشہیر کی درخواست کی گئی ہے۔


    وزارت نے 15 ستمبر 2017 سے 2 اکتوبر 2017 تک ’’سوچھتا ہی سیوا‘‘نام کی مہم چلائی تھی ۔ وزارت نے مقامی آبادی کو ساتھ لے کر آنگن واڑی مراکز کی پوتائی ، آنگن واڑی مراکز کے اطراف کی صفائی ستھرائی پرانے ریکارڈ وں کی دستا ویز کاری ، بیت الخلاء کی تعمیر کی نگرانی ، سوچھتا کے لئے سی ایس آر کے تحت نجی شعبوں کو شامل کرنا ،’’نمامی گنگے ‘‘کے ساتھ ندیوں کے کنارے واقع آنگن واڑی کے اطراف میں صفائی مہم چلانے ، کیرائے پر چل رہے آنگن واڑی مراکز میں بیت الخلاؤں کی تعمیر ، ایسے آنگن واڑی مراکز کو بیت الخلاء کی حامل عمارتوں میں منتقل کرنا وغیرہ شامل تھی۔


    بین الاقوامی یوم خواتین کی تقریب :


    وزارت کے ذریعہ 8 مارچ 2017 کو بین الاقوامی یوم خواتین منایا گیا۔ اس تقریب میں عزت مآب صدر جمہوریہ نے اہم خواتین اور اداروں کو خواتین کو با اختیار بنانے کے لئے ان کے ذریعے کی گئی خدمات کا اعتراف کرتے ہوئے ناری شکتی پُرسکار عطا کیا۔


    اچھی حکمرانی :


    ای-آفس اور تیز رفتار رپورٹنگ نظام کے کامیاب عمل درآمد کے بعد وزارت نے حکومت کے ای مارکیٹ پلیس (جی ای ایم )کا نفاذ کیا ہے جس میں اس بات کو یقینی بنایا گیا ہے کہ تمام سرکاری خریداری جی ایف آر -2017 کے التزامات کے مطابق جی ای ایم کے ذریعے ہی ہوں ۔


    U. No. 65

    
    
    (Release ID: 1517145) Visitor Counter : 4
    
    
    
    
    

    
    
    
    
    
    
    
    
    
    
    
    
4.