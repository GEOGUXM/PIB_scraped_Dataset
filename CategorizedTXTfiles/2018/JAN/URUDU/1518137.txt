      وزارت خزانہ

      اہم خدمات:مختلف شعبوں کی کارکردگی اور ان شعبوں میں ترقی کو تیز کرنے کیلئے حکومت کی کچھ حالیہ پالیسیاں
      
      2017-18میں جی وی اے کی شرح ترقی میں خدمات کے سیکٹر کی حصہ داری تقریبا 72.5 فیصد

      Posted On: 29 JAN 2018 3:02PM by PIB Delhi

    خزانے اور کارپوریٹ امور کے مرکزی وزیر جناب ارون جیٹلی نے آج پارلیمنٹ میں 2017-18 کا اقتصادی جائزہ پیش کیا۔ خدمات کا سیکٹر، جس کی بھارت کی مجموعی اضافی قدر (جی وی اے)میں 55.2 فیصد کی حصہ داری ہے، 2017-18 کے دوران جی وی اے کی شرح ترقی میں تقریبا 72.5 فیصد کا تعاون رہنے کا امکان ہے۔ اگرچہ 2017-18 میں خدمات کے سیکٹر کی شرح ترقی مجموعی طور پر 8.3 فیصد رہنے کا امکان ہے، 2017-18 کی پہلی شش ماہی میں خدمات کی برآمدات میں شرح ترقی 16.2 فیصد تھی۔ حکومت نے ڈیجیٹائزیشن، ای –ویزا، لاجسٹک کے لئے بنیادی ڈھانچے کی صورت حال ، اسٹارٹ اپ انڈیا اور ہاؤسنگ سیکٹر کےلئے اسکیموں میں کئے گئے اقدامات شامل ہیں جن سے خدمات کے سیکٹر میں تیزی آسکتی ہے۔


    سیاحت:


    بھارت کا سیاحتی سیکٹر کی کارکردگی بہت اچھی رہی ہے جس میں بیرونی سیاحوں کی آمد (ایف ٹی اے) کی شرح میں سال 2016 میں 9.7 فیصدکا اضافہ ہوا اور یہ 8.8ملین تک پہنچ گئی جبکہ بیرونی زرمبادلہ کی کمائی (ایف ای ای) میں 8.8 فیصد کا اضافہ ہوا ور یہ 22.9 ارب امریکی ڈالر تک پہنچ گئی۔ 2017 کے دوران ایف ٹی اے 15.6 فیصد کی شرح ترقی کے ساتھ10.2 ملین تھا جبکہ ایف ای ای 27.7 ارب امریکی ڈالر رہی۔ اس سے 2016 کے مقابلے 20.8 فیصد کا اضافہ ظاہر ہوتا ہے۔ 2016 میں گھریلوسیاحوں کے دوروں میں 12.7 فیصد کا اضافہ ہوا اور یہ 1614 ملین تک پہنچ گئی جبکہ 2015 میں یہ تعداد 1432 ملین تھی۔ تمل ناڈو، اترپردش ، آندھراپردیش، مدھیہ پردیش اور کرناٹک 2016 میں سیاحت کی 5بہترین ریاستوں میں شامل ہیں۔


    حکومت نے سیاحت کو فروغ دینے کیلئے بہت سے اقدامات کئے ہیں جن میں163 ملکوں کے لئے سیاحت، میڈیکل اور تجارت کے تین زمروں کے تحت ای –ویزا سہولیات متعارف کرانا، مختلف چینلوں پر 2017-18 کے لئے عالمی میڈیا مہم کا آغاز کرنا، بھارت میں عالمی وراثت کے مقامات کا فروغ دینے کے لئے ْدی ہریٹج ٹرائیلس، کا آغاز مختلف بین الاقوامی ٹی وی چینلوں پر بین الاقوامی میڈیا مہم کا آغازبھارتی شہریوں کو اپنے ملک کے دورے کرنے کی ہمت افزائی کی خاطر‘دیکھا اپنا دیش’ ، ملک میں تمام ریاستوں میں سیاحتی پروگراموں کے ساتھ ‘سب کے لئے سیاحت اور ملک کی تمام ریاستوں میں سیاحتی پروگراموں کا انعقاد کے ساتھ ساتھ مختلف موضوعات پر متعلقہ فریقوں کے ساتھ ‘سیاحت اور حکمرانی’کے موضوع پر مباحثے کے اجلاس اور ورکشاپ شامل ہیں۔ ای-ٹورسٹ ویزا پر ایف ٹی ایز کی آمد میں سال 2016 میں 10.8 لاکھ کے ساتھ 57.2 فیصد کا اضافہ ہوا جو 2017 میں 17.0 لاکھ تھا۔


    آئی ٹی-بی پی ایم


    نیسکام (Nasscom) کے اعدادوشمار کے مطابق 2016-17 کے دوران بھارت کی اطلاعاتی ٹیکنالوجی- تجارتی عمل کے بندوبست (آئی ٹی-بی پی ایم) کی صنعت میں 8.1 فیصد کا اضافہ ہوا اور یہ 139.9 ارب ڈالر تک پہنچ گئی جبکہ 2015-16 میں یہ 129.4 فیصد تھی۔آئی ٹی -بی پی ایم کی برآمدات میں اسی عرصے کے دوران 7.6 فیصد کا اضافہ ہواور یہ 107.8 ارب امریکی ڈالر سے بڑھ کر 116.1 ارب امریکی ڈالر ہوگئی۔ ای-کامرس کی مارکیٹ میں بھی 33 ارب امریکی ڈالر کے اضافے کا امکان ہے جو 2016-17 میں 19.1 فیصد تھا۔


    اس سیکٹر کو مزید فروغ دینے کے لئے کئی اقدامات کئے گئے ہیں جن میں ڈیجیٹل شمولیت اور یکساں فروغ کے ساتھ 1.45 لاکھ افراد کو، خاص طور پر چھوٹے قصبوں میں بی پی او پروموشن اینڈ کامن سروس سینٹر قائم کرکے مدد کرنا، پانچ ہزار سیٹوں کے ساتھ علیحدہ شمال مشرقی بی پی او فروغ کی اسکیم ، جس میں 15 ہزار افراد کے روزگار کی صلاحیت ہو، ڈاٹا کے تحفظ کے لئے پالیسی قانون تیار کرنا، ڈیجیٹل انڈیا، میک ان انڈیا، اسمارٹ سٹیز، ای-حکمرانی جیسے طویل مدتی اقدامات کے لئے اسکل انڈیا کے ذیعے فروغ اور نقد رقم سے پاک معیشت کے لئے مہم اور اسٹارٹ اپ انڈیا کے ذریعے اختراعات کو فروغ دینے کی کوششیں کرنا شامل ہے۔


    زمین جائداد کا سیکٹر


    2017 کی پہلی شش ماہی میں کُل 257 ملین امریکی ڈالرکی ایف ڈی آئی کے ساتھ بھارت کے زمین جائداد کے سیکٹر میں بہتری کے آثار ظاہر ہونے لگے ہیں۔ اس سے پہلے 2016میں کُل ایف ڈی آئی اس سے آدھی سے بھی کم تھی۔


    زمین جائداد کے سیکٹر سے متعلق حکومت ہند کے ذریعے کی گئی حالیہ اصلاحات اور پالیسیوں میں پردھان منتری اواس یوجنا (پی ایم اے وائی) شامل ہیں جس کے تحت حکومت نے نومبر 2017 تک شہری علاقوں میں سستے مکانوں کے زمرے میں 3.1 ملین مکانوں کی منظوری دی ہے۔ ان میں سے تقریبا 1.6 ملین مکان تیار کر لئے گئے ہیں یا تعمیر کے مختلف مرحلوں میں ہیں اور تقریباً 0.4 ملین مکانات مشن کے تحت تیار کئے جا چکے ہیں۔ 2022 ء تک سب کے لئے مکان کے مشن میں تیزی لانے کی خاطر سستے مکانوں کے زمرے میں 21 ستمبر ، 2017 ء کو سستے مکانوں کے لئے پی پی پی پالیسی کا بھی اعلان کیا گیا ہے ۔ پی ایم اے وائی کے تحت قرض سے منسلک سبسڈی اسکیم ( سی ایل ایس ایس ) کو اوسط آمدنی والے گروپ ( ایم آئی جی ) کے سیگمینٹ تک توسیع دی گئی ہے ، جسے اس اسکیم میں یکم جنوری ، 2017 ء سے شامل کر لیا گیا ہے ۔ زمین – جائیداد کے ریگولیشن اور ڈیولپمنٹ سے متعلق قانون ، 2016 کے نفاذ سے اس بات کا اندازہ لگایا جا رہا ہے کہ جوابدہی کی وجہ سے زمین – جائیداد کے شعبے میں زیادہ ترقی ہوگی ، جس کے لئے لازمی انکشاف اور رجسٹریشن کی وجہ سے زیادہ شفافیت کو یقینی بنایا جائے گا ۔


    آر اینڈ ڈی


    پیشہ ورانہ سائنسی اور تکنیکی سرگرمیوں میں ، جن میں تحقیق و ترقی ( آر اینڈ ڈی ) کی خدمات شامل ہیں ، 15-2014 ء اور 16-2015 ء میں بالترتیب 17.5 فی صد اور 41.1 فی صد کا اضافہ ہوا ہے ۔ بھارت میں قائم آر اینڈ ڈی خدمات کی کمپنیوں میں ، جو عالمی مارکیٹ کا تقریباً 22 فی صد ہیں ، 12.7 فی صد کا اضافہ ہوا ہے ۔ البتہ رآر اینڈ ڈی پر بھارت کے مجموعی اخراجات جی ڈی پی کا تقریباً ایک فی صد ہیں ۔ بھارت عالمی اختراعات کے انڈیکس ( جی آئی آئی ) 2017 ء میں 127 ملکوں میں 60 ویں مقام پر ہے ، جب کہ 2016 ء میں یہ 66 ویں مقام پر تھا ۔


    حکومت کے زبردست تعاون کے ساتھ ، جس میں مختلف وزارتوں / محکموں کی اہم اسکیمیں شامل ہیں ، بھارت میں آر اینڈ ڈی سیکٹر میں آنے والے برسوں میں زبردست اضافہ ہونے کا امکان ہے ۔ ایک مطالعے کے مطابق بھارت میں انجینئرنگ کی آر اینڈ ڈی مارکیٹ میں 14 فی صد کا اضافہ ہوا ہے اور یہ 2020 ء تک 42 ارب امریکی ڈالر تک پہنچ جائے گی ۔


    خلاء


    مارچ ، 2017 ء سے سیٹلائٹ لانچ کرنے کے معاملے میں ، پی ایس ایل وی نے کامیابی کے ساتھ 254 سیٹلائٹ لانچ کئے ہیں ۔ سیٹلائٹ لانچ کرنے کی خدمات کی برآمدات سے بھارت کو حاصل ہونے والا بیرونی زر مبادلہ 16-2015 ء اور 17-2016ء میں کافی بڑھا ہے اور یہ ، جو 15-2014 ء میں 149 کروڑ روپئے تھا ، بڑھ کر بالترتیب 394 کروڑ روپئے اور 275 کروڑ روپئے ہو گیا ہے ۔


    سیٹلائٹ لانچ کرنے کی عالمی خدمات سے حاصل ہونے والے مالیے میں بھارت کی حصہ داری 16-2015 ء میں بڑھ کر 1.1 فی صد ہوگئی ہے ، جو 15-2014 ء میں 0.3 فی صد تھی ۔ اینٹرکس کو پی ایس ایل وی ، جی ایس ایل وی اور جی ایس ایل وی – ایم کے – III لانچ خدمات کے ذریعے بین الاقوامی برادری کے زیادہ استعمال کرنے اور بین الاقوامی برادری کے سیٹلائٹ لانچ کرنے کی امید ہے ۔


    ۔۔۔۔۔۔۔۔۔۔۔


    U-534


    

    
    (Release ID: 1518137) Visitor Counter : 16