      عملے، عوامی شکایات اور پنشن کی وزارت

      سنیماکی تفریح کو ‘نیوانڈیا’ کی توقعات سے وابستہ ہوناچاہئے :ڈاکٹرجتیندرسنگھ
      Posted On: 07 JAN 2018 11:56AM by PIB Delhi


    نئی دہلی ،8 جنوری: وزیرمملکت (آزادانہ چارج) شمال مشرقی خطے کی ترقیات کی وزارت(ڈونر) ، وزیرمملکت پی ایم او ، عملہ ، عوامی شکایات اور پنشن ، ایٹمی توانائی اورخلأ ، ڈاکٹرجتیندر سنگھ نے کہاہے کہ سنیماکی تفریح کو ‘‘نیوانڈیا’’ کی توقعات سے مملوہوناچاہئے ۔

    
    کل چنئی میں جنوبی بھارتی فلمی صنعت کی سرکردہ شخصیات جن میں تامل ، ملیالم ، تیلگواور کنّڑ سنیماکے کچھ معروف فلم ساز ، ہدایت کاراور موسیقی ، کمپوزر شامل تھے ، خطاب کرتے ہوئے وزیرموصوف نے کہاہے کہ ان کی زندگی کے چند ابتدائی سال اسی شہرمیں گذرے ہیں ، جب دیوی سنیما کمپلیکس اور اسٹارٹ تھیئٹرنوجوانوں کے خوابوں کی منزل ہواکرتے تھے اور انھوں نے کہا کہ وہ دن گذرگئے جب فلم دیکھنے کی غرض سے تھیئٹرجاناایک پرمسرت موقع ہواکرتاتھا اور فلم دیکھنے کے لئے کئی دن پہلے سے تیاری کی جاتی تھی اور فلم دیکھنے کے بعد کئی دن تک اس کا تذکرہ رہتاتھا۔
    
    آج ایک بچہ بھی اپنی جیب میں فلم کا تھیئٹررکھتاہے اور اپنے اسمارٹ فون پرمحض ایک ہلکے سے مس کے ساتھ اپنی پسند کی فلم دیکھ سکتاہے ۔یہی وہ نوعمروں کا حصہ تھا جو آج بھارت کی کل آبادی کا 70فیصد ہے اورہرفلم ساز کو اپنے آپ کو ان کی توقعات سے خود کومربوط کرنا اور اس کا سمجھنا لازم ہوتاتھا اور آج وزیراعظم جناب نریندرمودی اسی سلسلے کو ایک مشعل بردارکی طرح آگے بڑھارہے ہیں اور بے مثال نئے اقدامات کررہے ہیں جن کا مقصد تعمیر قوم کے کام میں نوجوانوں کو شریک کرنا ہے ۔
    
    ڈاکٹرجتیندرسنگھ نے خیال ظاہرکیاکہ ایسی کوئی فلم جوتفریح کے ذرائع توفراہم کرے لیکن پیغام سے عاری ہو، کھوکھلی ہوگی جب کہ پیغام کی حامل ایک فلم جس میں تفریحی عناصرموجود نہ ہوں نوجوان ناظرین کو متوجہ کرنے میں ناکام رہتی ہے جب کہ اس کا پیغام ان ہی کے لئے ہوتاہے ۔ اس سلسلے میں انھوں نے ستیہ جیت رے کی مثال پیش کی جن کی فلمیں ان دونوں عناصرسے مزین ہوتی تھیں ۔ جناب جتیندرسنگھ نے بطورخاص 1950کی ان کی معرکتہ الآرأ فلم ‘‘پاتھرپانچالی’’ کی مثال دیتے ہوئے کہاکہ آج تک یہ فلم ہرمرتبہ جب ہال پرلگتی ہے ، ناظرین کو متوجہ کرتی ہے اور سنیماہال ہاؤ س فل ہوجاتے ہیں ۔
    
    اے وی میپّن کے پوتے کا حوالہ دیتے ہوئے جنھوں نے گذشتہ زمانے میں متعدد فلمیں بنائی تھیں ، ڈاکٹرجتیندرسنگھ نے کہاکہ ایک زمانہ ایسا تھا جب بمبئی کی فلمی صنعت پرجنوبی ہند کے فلم ہاؤسز مثلاًاے وی ایم ، جیمنی ، ایل وی پرساد کا غلبہ تھا ، جنوبی ہندوستان کی فلمی صنعت اپنی ایک وراثت رکھتی ہے اور اس نے ایک پین انڈیا رول اداکیاہے اور وزیراعظم جناب نریندرمودی کے‘‘ نیوانڈیامشن ’’کی طرح پیغام رساں ثابت ہوئی ہے۔
    
    ایک بھارتی فلمی کمیشن کی تشکیل ، جی ایس ٹی میں چند ترامیم جیسے مطالبات پراپنے رد عمل کا اظہارکرتے ہوئے ، ڈاکٹرجتیندرسنگھ نے فلمی صنعت کے ایک وفد کو دلی آنے کی دعوت دی تاکہ ان موضوعات پرتفصیلی تبادلۂ خیالات ممکن ہوسکیں۔اس پروگرام کا مشترکہ اہتمام
    
    ‘‘ جنوبی بھارتی فلمی چیمبرس آف کامرس ’’اور ‘‘بھارت نیتی ’’ نے کیاتھا ۔

    ***************


    
    
    (م ن ۔ ع آ۔820108.01.)


    U-170

    
    
    (Release ID: 1515884) Visitor Counter : 10