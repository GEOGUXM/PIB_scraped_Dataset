      نیتی آیوگ

      کابینہ نے ہندوستا ن میں عالمی صنعت کاری چوٹی میٹنگ کی مشترکہ میزبانی کے لئے ہند امریکہ کے درمیان مفاہمت نامہ کو منظوری دی
      Posted On: 03 JAN 2018 4:43PM by PIB Delhi


    نئی دہلی، 03 جنوری / وزیراعظم جناب نریندر مودی کی قیادت میں مرکزی کابینہ نے ہندوستان میں عالمی صنعت کاری چوٹی میٹنگ (جی ای ایس) 2017 کی مشترکہ میزبانی کرنے کےلئے ہندوستان اور امریکہ کے درمیان ایک مفاہمت پر دستخط کو اپنی منظوری دے دی ہے۔ اس مفاہمت نامہ میں چوٹی کانفرنس خوش اسلوبی سے انجام دینے کے لئے فریقوں کے درمیان ذمہ داریوں و تعاون کے شعبوں نیز لاجسٹکس اور جگہ سے متعلق ضرورتوں کا ذکر کیا گیا ہے۔


    گلوبل انٹر پری نیورشپ سمٹ (جی ای ایس )2017 نے صنعت کاروں اور سرمایہ کاروں کو ایک زبردست موقع فراہم کیا ہے ۔ کردہ عالمی صنعتی لیڈروں کے ساتھ میٹنگیں کریں ،نیٹ ورکنگ اجلاس منعقد کریں اور نئے اشتراک بڑھانے کے لئے مقابل آرائی ، اسٹریٹجک ورکشاپ اور سیکٹر سے جڑے مخصوص پروگراموں کا انعقاد کریں ۔ اس سمٹ میں ایک فورم فراہم کیا گیا ہے تاکہ نوجوان صنعت کاروں ، خصوصاً خواتین صنعت کاروں اور محروم گروپوں کے لئے معاشی مواقع بڑھائے جا سکیں۔


    پس منظر


    جی ای ایس 2017 ، 28 سے 30 نومبر 2017 کو حیدرآباد میں ہوئی تھی جس میں ایم این سی ایس کے سی ای اوز ، پالیسی سازوں اور سرکاری افسروں کے علاوہ 150ملکوں کے 1500 سے زیادہ اندراج زدہ وفود نے شرکت کی تھی۔


    ہندوستان میں 2017 میں جی ای ایس کے 8 ویں ایڈیشن کی میزبانی کا فیصلہ مشترکہ اعلانیے کے تحت 7 جون 2016 کو وزیراعظم جناب نریندر مودی اور اس وقت کے امریکی صدر براک اوباما کے درمیان ایک میٹنگ میں کیا گیا تھا۔ 25 جون سے 27 جون 2017 کو امریکہ کے اپنے دورے کے دوران وزیراعظم کی طرف سے اس فیصلے کو دہرایا گیا تھا ۔انہوں نے ہندوستان میں جی ای ایس کے لئے امریکی وفد کی قیادت کرنے کی غرض سے امریکی صدر کی مشیر ایوانکا ٹرمپ کو مدعو کیا تھا۔ جی ای ایس ابھرتے ہوئے صنعت کاروں کے لئے ایک اہم فارم ہے۔ اس سمٹ نے عالمی صنعتی لیڈروں، بین الاقوامی صنعتکاروں ، سرمایہ کاروں ، اختراع کاروں کے نیٹ ورکنگ کے ساتھ میٹنگ کے لئے مواقع فراہم کئے ہیں۔ اس سمٹ نے مقابلہ آرائی ، اسٹریٹجک ورکشاپ اور سیکٹر پروگراموں کے لئے فورم بھی فراہم کیا ہے تاکہ صنعتکاروں اور سرمایہ کاروں میں نیا اشتراک پیدا کرنے میں مدد مل سکے۔


    57 U. No.

    
    
    (Release ID: 1515273) Visitor Counter : 10