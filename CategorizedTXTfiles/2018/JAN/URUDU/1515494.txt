      آبی وسائل، دریائی ترقیات اور گنگا احیاء کی وزارت

      گنگا دریا کی صفائی ستھرائی کے لئے بیرونی امداد
      Posted On: 04 JAN 2018 4:33PM by PIB Delhi


    نئی دہلی؍04جنوری،آبی وسائل، دریا کی ترقی اور گنگا کی صفائی ستھرائی کے مرکزی وزیر مملکت ڈاکٹر ستیہ پال سنگھ نے آج لوک سبھا میں ایک تحریری جواب میں بتایا کہ گنگا کی صفائی کے لئے قومی مشن بیرون ملکوں؍بیرونی ایجنسیوں سے دریائے گنگاکی صفائی ستھرائی کے لئے مالی (قرض کے ذریعے)اور تکنیکی امداد حاصل کررہا ہے۔ انہوں نے بتایا کہ آبی وسائل ، دریا کی ترقی اور گنگا کی صفائی ستھرائی کی وزارت نے 27 جون 2017 کو نیدر لینڈ کے ساتھ ایک مفاہمت نامے پر دستخط کئے تھے ، جس کا مقصد تکنیکی اور سائنسی صلاحیتوں کو مستحکم کرنا ہے اور پانی کے بندوبست کے شعبے میں تعاون کو فروغ دینا ہے۔مفاہمت نامے کے تحت تعاون کے شعبے میں دریائے گنگا سمیت دریاؤں کے لیے آلودگی کو کم کرنا شامل ہے، جو کہ اس مشن کا اہم مقصد ہے۔


    انہوں نے بتایا کہ جی آئی زیڈ جرمنی، ہند جرمن باہمی تعاون کے تحت گنگا کی صفائی ستھرائی کے لیے تکنیکی تعاون فراہم کررہا ہے اور اس نے تین ملین یورو کی رقم کا وعدہ کیا ہے۔


    جاپان انٹرنیشنل کوآپریشن ایجنسی نے گنگا ایکشن پلانII-پروجیکٹ(وارانسی) (جی اے پیII-)اور دہلی میں یمنا ایکشن پلان پروجیکٹIII-(وائی اے پیIII-) کے لئے 43.755 بلین جے پی وائی کے دو قرضے منظور کئے ہیں۔


    عالمی بینک نے قومی گنگا دریا طاش اتھارٹی پروجیکٹوں کو فنڈ دینے کے لئے حکومت ہند کو ایک ارب امریکی ڈالر کا قرض منظور کیا ۔ اس قرض کے تحت فنڈز انسٹی ٹیوشنل ڈیولپمنٹ پروجیکٹ اور ترجیحاتی بنیادی ڈھانچے کے پروجیکٹ کے لئے دستیاب ہیں۔


    منظور شدہ پروجیکٹوں میں خرچ کی بنیاد پر رقم عالمی بینک اور جی آئی سی اے کے ذریعے ادا کی جائے گی۔


    U: 104


    

    
    (Release ID: 1515494) Visitor Counter : 11