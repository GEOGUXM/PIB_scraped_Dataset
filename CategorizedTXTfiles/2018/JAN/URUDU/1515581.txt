      سماجی انصاف اور تفویض اختیارات کی وزارت

      سڑکوں پر بھیک مانگنے والوں کی لعنت کو ختم کرنے کا منصوبہ
      Posted On: 04 JAN 2018 7:28PM by PIB Delhi


    نئی دہلی؍04جنوری،سماجی انصاف اور تفویض اختیارات کے وزیر مملکت جناب وجے سمپلا نے آج راجیہ سبھا میں ایک تحریری جواب میں بتایا کہ سماجی انصاف اور تفویض اختیارات کی وزارت نے بھکاریوں کی بازآبادکاری ، ان کی دیکھ بھال اور تحفظ کے لئے ایک اسکیم مرتب کرنے کے عمل سے گزر رہی ہے۔


    عورتوں اور بچوں کی ترقی کی وزارت نے مطلع کیا ہے کہ وزارت ایسے بچوں کے لئے، جنہیں دیکھ بھال اور تحفظ کی ضرورت ہے مرکز کی نگرانی والی بچوں کے تحفظ کی ایک مربوط اسکیم نافذ کررہی ہے۔تحفظ اور دیکھ بھال کے ضرورتمند بچوں (سی این سی پی) کی جوینائل جسٹس(بچوں کی دیکھ بھال اور تحفظ )کے قانون-2015 کی دفعہ 2(14) کے تحت تشریح کی گئی ہے۔ جوینائل جسٹس ایکٹ کی دفعہ 2(14) (ii) کے مطابق ایک بچہ جو کچھ وقت کے لئے لیبر قوانین کے برخلاف کام کرتے ہوئے پایا گیا ، بھیک مانگتے ہوئے پایا گیا یا سڑکوں پر رہتے ہوئے دکھائی دیا تو اس بچے کو دیکھ بھال اور تحفظ کی ضرورت کے طورپر سمجھا جائے گا۔ جوینائل جسٹس ایکٹ کی عمل آوری ریاستی حکومتوں ؍مرکز کے زیر انتظام علاقوں کی انتظامیہ پر ہے۔ بچوں کے تحفظ کی مربوط اسکیم آئی سی پی ایس کے تحت مشکل حالات سے دو چار بچوں کی صورتحال کے جائزے کے لیے ریاستی حکومتوں اور مرکز کے زیر انتظام علاقوں کو مالی امداد فراہم کی گئی ہے۔ انہیں بچوں کی دیکھ بھال کے اداروں کے مختلف طرز کے رکھ رکھاؤ اور قیام کے لئے بھی یہ مالی امداد فراہم کی گئی ہے۔بچوں کی دیکھ بھال کے اداروں میں باز آبادکاری اقدامات کے طورپر بچوں کو ایک تعلیمی نظام کے تحت ادارے کے اندر یا ادارے کے باہرمناسب تعلیم فراہم کی جاتی ہے۔


    م ن۔ح ا ۔ن ع


    U: 122

    
    
    (Release ID: 1515581) Visitor Counter : 9