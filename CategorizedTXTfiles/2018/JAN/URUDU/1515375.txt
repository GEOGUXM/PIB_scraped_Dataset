      ٹیکسٹائلز کی وزارت

      کابینہ نے پٹسن کے سامان میں لازمی پیکیجنگ کیلئے ضابطوں کی توسیع کو منظوری دی
      Posted On: 03 JAN 2018 7:41PM by PIB Delhi


    نئی دہلی، 3 ؍ جنوری ؍وزیراعظم جناب نریندر مودی کی سربراہی میں اقتصادی امور سے متعلق کابینہ کمیٹی نے 18-2017پٹسن سال کیلئے پٹسن سامان میں غذائی اجناس اور شوگر کی لازمی پیکیجنگ کیلئے اپنی منظوری دے دی ہے۔ اس فیصلے سے پٹسن شعبے کی زبردست مانگ پوری ہوگی اور اس شعبے سے جڑے ورکروں اور کسانوں کی روزی روٹی میں مدد ملے گی۔ 18-2017 کی مدت یکم جولائی 2017 سے 30جون 2018 ہے۔


    خصوصیات:


    · معاشی امور سے متعلق کابینہ کمیٹی سی سی ای اے نے پٹسن پیکیجنگ مٹیریئل ایکٹ 1987 کے تحت لازمی پیکیجنگ کے ضابطوں میں توسیع کر دی ہے۔


    · منظوری میں کہا گیا ہے کہ 90 فیصد غذائی اجناس اور 20 فیصد شوگر پروڈکٹس جوٹ بیگوں میں لازمی طور پر پیک کئے جائیں گے۔


    · اس فیصلے میں یہ بھی کہا گیا ہے کہ غذائی اجناس کی پیکیجنگ کیلئے تمام ضروری جوٹ بیگوں میں رکھے جائیں گے۔غذائی اجناس کی 100فیصد پیکنگ پٹسن کی بوریوں میں کرنے کی گنجائش ہے۔ بشرطیکہ پٹسن صنعت مانگ کوپوری کرنے میں اہل ہو۔


    اثرات:


    اس فیصلے سے ملک کے مشرقی اور شمال مشرقی خطوں خصوصاً مغربی بنگال، بہار، آسام، اڈیشہ ، آندھرپردیش، میگھالیہ اور تریپورہ میں واقع ورکروں اور کسانوں کو ہوگا۔


    پٹسن صنعتوں کو فروغ دینے کیلئے حکومت کی طرف سے کئے گئے اقدامات:


    پٹسن کا زیادہ تر دارومدار سرکاری شعبے پر منحصر ہے، جو ہر سال 55سوکروڑروپے سے زیادہ کے پٹسن پروڈکٹس کی خرید کرتاہے۔ اس بات کا خیال رکھتے ہوئے تقریباً 3 لاکھ 70 ہزار ورکرس اور تقریباً 40 لاکھ کسانوں کی روزی روٹی پٹسن کے شعبے پر منحصر ہے، حکومت پٹسن شعبے کی ترقی کیلئے ٹھوس کوششیں کر رہی ہے اور خام پٹسن کی کوالٹی اور پیداواریت بڑھا رہی ہے۔ پٹسن سیکٹر کی گوناگونیت میں اضافہ کر رہی ہے اور پٹسن مصنوعات کی مانگ کو فروغ دے رہی ہے۔


    · پٹسن سیکٹر میں مانگ کو فروغ دینے کی غرض سے حکوت نے 5جنوری 2017 سے بنگلہ دیش اور نیپال سے پٹسن کے سامان کی درآمد پر ڈمپنگ پر وصو ل کیا جانے والا محصول نافذ کر دیا ہے۔ ان اقدامات کے نتیجے میں آندھرپردیش میں 13ٹوائن ملوں نے کام کاج دوبارہ شروع کر دیا ہے، جس سے 20ہزار ورکروں کو فائدہ ہو رہا ہے۔ اس کے علاوہ ڈمپنگ پر وصول کئے جانے والے محصول نے ہندوستانی پٹسن کی صنعت کیلئے گھریلو مارکیٹ میں پٹسن کے سامان کی 2 لاکھ میٹرک ٹن کی اضافی مانگ کی گنجائش فراہم کر دی ہے۔


    · خام پٹسن کی پیداوار اور کوالٹی کو بہتر بنانے کی غرض سے حکومت تقریباً ایک لاکھ کسانوں کی مدد کر رہی ہے۔ پٹسن آئی کیئر نام سےاحتیاط سے تیار کئے گئے بندوبست سے کچے پٹسن کی پیداوار اور کوالٹی کو بہتر بنانےکیلئے سرکار بیج ڈیل کا استعمال کرکے لائن میں بوائی پہئے والی کدال اور نوکدار نِرائی مہیاکرانے جیسےبہتر زرعی عمل کو وسعت دے کر تقریباً ایک لاکھ پٹسن کسانوں کی مدد کر رہی ہے۔ ان بندوبست سے کچے پٹسن کی کوالٹی اور پیداوار یت بڑھی ہے اور پٹسن کسانوں کی آمدنی میں 10 ہزار روپے فی ہیکٹئر تک اضافہ ہوا ہے۔


    · جوٹ کسانوں کی مدد کیلئے جوٹ کارپوریشن آف انڈیا نے 15-2014 سے 4سال کیلئے 204کروڑروپے کی گرانٹ دی ہے تاکہ پٹسن سیکٹر میں قیمت کے استحکام کو یقینی بنایا جا سکے۔


    · جوٹ سیکٹرکی گوناگونیت کو تقویت پہنچانے کی غرض سے نیشنل جوٹ بورڈ نے نیشنل انسٹی ٹیوٹ آف ڈیزائن کے ساتھ اشتراک کیا ہے اور ایک جوٹ ڈیزائن سیل گاندھی نگرمیں کھولا گیا ہے۔


    · ریاستی سرکاروں خاص کر شمال-مشرقی خطے اور سڑک ٹرانسپورٹ کی وزارت اور آبی وسائل کی وزارت جیسے محکموں کے ساتھ پٹسن جیو ٹیکسٹائلس اور ایگرو ٹیکسٹائلس کے فروغ کی بھی شروعات کی گئی ہے۔


    · پٹسن کے شعبے میں شفافیت فراہم کرنے کی غرض سے جوٹ اسمارٹ ایک ای-گورنمنٹ پہل دسمبر 2016 میں شروع کی گئ تھی، جس میں حکومت کی ایجنسیوں کے ذریعے بی-ٹویل سیکنگ کی خریداری کیلئے ایک مربوط پلیٹ فارم فراہم کیا گیا ہے۔ مزید یہ کہ جے سی آئی جوٹ کسانوں کو ایم ایس پی کے تحت جوٹ کی خریداری پر 100فیصد فنڈ آن لائن منتقل کر رہی ہے۔


    ************


    03.01.2018 )


    ) م ن ۔ ح ا ۔ ک ا (


    U- 86

    
    
    (Release ID: 1515375) Visitor Counter : 5