      وزارات ثقافت

      ڈاکٹر مہیش شرما نے نئی دلّی میں آرٹ کی 59ویں قومی نمائش کا افتتاح کیا
      Posted On: 18 JAN 2018 8:22PM by PIB Delhi


    نئی دہلی،19/جنوری۔ للت کلا اکیڈمی کی آرٹ کی قومی نمائش میں ہر سال عمدہ فن پاروں کی نمائش کی جاتی ہے جس کا مقصد ان فن پاروں کی ستائش کرنا اور انھیں تسلیم کرنا ہے۔ثقافت کے وزیر مملکت(آزادانہ چارج) ڈاکٹر مہیش شرما نے نئی دلّی میں آج للت کلا گیلری میں 59ویں قومی نمائش کا افتتاح کیا۔ اس نمائش میں پینٹنگز، مجسّمے، گرافکس، فوٹوگرافس، ڈرائنگ، نصب کئے جانے والے فن پاروں اور ملٹی میڈیا جیسے میڈیموں کی تخلیقات رکھی گئی ہیں۔ نمائش میں ملک بھر کے فنکار، آرٹ کلکٹر، آرٹ کے دلدادہ لوگ اور نقاد حصہ لے رہے ہیں۔ ڈاکٹر مہیش شرما نے آرٹ کی 59ویں قومی نمائش سے متعلق کتابچے کا بھی افتتاح کیا۔

    
    ثقافت کے وزیر ڈاکٹر مہیش شرما نے کہا کہ جو شخص جسمانی محنت کرتا ہے وہ ایک مزدور ہے، جو شخص اپنے دماغ کا استعمال کرتا ہے وہ انجینئر ہوسکتا ہے، لیکن یہ محض ایک آرٹسٹ ہوتا ہے جو اپنے دل کی گہرائیوں سے کام کرتا ہے۔ آئیے ہم ان سبھی آرٹسٹوں کو ایک پلیٹ فارم فراہم کرنے میں ان کی مدد کریں، تاکہ یہ اپنے فن پاروں کی نمائش کرسکیں۔
    
    افتتاح کی اس تقریب میں اَدویتا گدانائک، وجے کمار، کیتھرین کمار، پرویش کھنہ، مکل پوار، گوگی سروج پال، آنند موئے بنرجی، امت دتہ جیسے مشہور آرٹسٹوں نے بھی شرکت کی۔
    
    اکیڈمی کو پورے ملک سے 1433 آرٹسٹوں کی طرف سے ان کے فن کے 3644 نمونے موصول ہوئے تھے۔ انتخاب کرنے والی جیوری نے اس نمائش کے لئے مختلف زمروں میں 171 فن کاروں کی 172 تخلیقات کو منتخب کیا۔ جیوری نے آرٹ کی 59ویں قومی نمائش کے لئے ان 172 فن پاروں میں سے 15 کو قومی اکیڈمی کے انعامات کے لئے منتخب کیا۔
    
    U-385

    
    
    (Release ID: 1517170) Visitor Counter : 6
    
    
      Read this release in: English