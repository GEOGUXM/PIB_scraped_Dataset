      وزارت خزانہ

      ہندوستان کو اب تک تاخیر سےتبدیل ہونے کا چیلنج در پیش نہیں ہے
      
      ترقی کی رفتار کو قائم رکھنے کے لئے انسانی سرمایے اور زرعی پیداوار میں تیز ی کے ساتھ بہتری لانے پر توجہ مرکوز کرنے کی ضرورت

      Posted On: 29 JAN 2018 3:16PM by PIB Delhi

    خزانہ اور کارپوریٹ امور کے مرکزی وزیر جناب ارون جیٹلی نے آج لوک سبھا میں اقتصادی جائزہ برائے 18-2017 پیش کیا۔اقتصادی جائزے کے ایک باب میں اس بات کا مطالعہ کیا گیا ہے کہ کس طریقے سے ‘‘تاخیر سے تبدیل ہونے کا چیلنج’’ ملک کو درپیش ہے اور آنے والے برسوں میں ہندوستان کی ترقی پر اس سے کس طرح کے اثرات مرتب ہوں گے۔


    اس اقتصادی جائزے میں یہ بات نوٹ کی گئی ہے کہ موجودہ عہد اقتصادی تبدیلی کا عہد ہے۔ اس عہد میں ہندوستان سمیت غریب ممالک نےمالدار ملکوں کے مقابلے زیادہ تیزی کے ساتھ ترقی کیا ہے اور اسی طرح مالدار ملکوں اور غریب ممالک کے درمیان زندگی جینے کے معیار میں موجود خلیج میں کمی آئی ہے۔ہندوستان 1960 میں کم آمدنی والے ملک سے 2008 میں اوسط آمدنی والے ملک میں شامل ہوا اور اب ہندوستان اوسط آمدنی والے ملک سے آگے نکل جانے کی کوشش کررہا ہے۔ البتہ اس بات کا خدشہ ہے کہ ہندوستان جیسے تاخیر سے بدلنے والے ملکوں کے لئے تبدیلی کےاس عمل میں تاخیر ہوسکتی ہے۔عالمی سطح پر مالی بحران کے باوجود ہندوستان اس تبدیلی سے گزر نے کی کوشش کررہا ہے۔ اقتصادی جائزے میں اس بات کو اجاگر کیا گیا ہے کہ ہندوستان کو معاشی ترقی کے دوران تاخیر سے تبدیلی کے چیلنج کے خوف کو دور کرنے کے لئے چار چیلنجوں سے مقابلہ کرنے کی ضرورت ہے۔ ان چار چیلنجوں میں گلوبلائزیشن کے خلاف شدید رد عمل، جس میں برآمدات کے مواقع کم ہوجاتے ہیں، کم پیداوار سے زیادہ پیداوار والے سیکٹروں میں وسائل کو منتقل کرنے کی مشکلات(ساختیاتی تبدیلی)، ٹیکنالوجی کی حامل کام کی جگہوں کی مانگوں کے مطابق انسانی سرمایے کو جدید تر بنانے کا چیلنج اور زراعت کے ساتھ ماحولیاتی تبدیلی کے مسئلے کا مقابلہ کرنا جیسے امور ہیں۔


    (الف) ہائپر گلوبلائزیشن کو مسترد کرنا یا گلوبلائزیشن کے خلاف شدید ردعمل-


    جاپان، جنوبی کوریا اور چین جیسے جلد تبدیل ہونے والے ممالک 30 برسوں تک تبدیلی کے دوران برآمدات کی شرح ترقی 15 فیصد سے زائدرکھنے کے قابل تھے، تاہم ہندوستان جیسے تاخیر سے تبدیل ہونے والے ملکوں کے لئے تجارتی ماحول بدل چکا ہے۔ 2011 سے تیز رفتار گلوبلائزیشن کے خلاف ترقی یافتہ ملکوں میں شدید ردعمل کے سبب عالمی تجارتی مجموعی گھریلو پیداوار میں کمی واقع ہوئی ہے۔ اس کا مطلب یہ ہو ا کہ برآمدات کے مواقع میں کمی واقع ہوئی۔خصوصاً جب ترقی یافتہ ملکوں میں سیاست ، کم تجارت والی جی ڈی پی کی سمت جارہی ہو۔


    (ب) ساختیاتی تبدیلی سے احتراز یا کم پیداوار سے زیادہ پیداوار کے سیکٹر میں وسائل کو منتقل کرنے کی دشواریاں-


    ملک کی کامیاب ترقی کے لئے وسائل کو کم پیداوار سے زیادہ پیداوار والے سیکٹر میں منتقل کرنے کی ضرورت ہوتی ہے۔ ساختیاتی تبدیلی میں اس وقت رکاوٹ پیدا ہوتی ہے جب وسائل غیر رسمی انداز میں کم پیداوار والے سیکٹر سے دوسرے سیکٹروں میں منتقل ہوتے ہیں۔مطالعے کے دوران مجموعی ترقی اور اچھی ترقی کے درمیان رابطے میں فقدان دیکھنے میں آیا ہے۔


    (ج) ٹیکنالوجی سے بھرپور کام کی جگہوں کی مانگوں کے مطابق انسانی سرمایے کو جدید تر بنانا-


    ہندوستان جیسے تاخیر سے تبدیل ہونے والے ممالک ساختیاتی تبدیلی کے لئے بنیادی ضروری تعلیم مہیا کرنے میں ناکام ہیں۔ اس بات کا اس وقت پتہ چلا جب گریڈ 3سے لے کر 8 تک کےتقریباً40 سے لے کر 50 فیصد دیہی بچوں کے پاس تعلیم کے لئے درکار بنیادی معیاردستیاب نہیں ہے۔اس ناکامی کے سبب نئے ساختیاتی تبدیلی کے لئے انسانی سرمایے میں مشکل پیش آئے گی۔ٹیکنالوجی کی حامل کام کی جگہوں میں زیادہ ہنرمند افراد کی ضرورت ہوتی ہے۔ تاہم سال 2014 سے اس صورتحال میں بہتری آنے کا رجحان ہے۔


    (د) زراعت کے ساتھ ساتھ ماحولیاتی تبدیلی کا چیلنج-


    مالدار ملکوں کے لئے زرعی پیداوار کی شرح ترقی پذیر ممالک کے مقابلے لگاتار زیادہ ہے۔ہندوستان کی زرعی پیداوار کی شرح ترقی گزشتہ 30 برسوں کے دوران اوسطاً مشکل سے 3 فیصد پر ٹھہرا ہوا ہے۔ ایسا ہونے کے سبب درجہ حرارت کے لئے بھی خطرہ بنا ہوا ہے۔ تاخیر سے بدلنے والے ملکوں کے لئے زرعی پیداوار نہ صرف لوگوں کے لئے غذا مہیا کرنے کے لئے اہم ہے، بلکہ انسانی سرمایے کو یقینی بنانے کے لئے بھی ضروری ہے، کیونکہ یہ افراد زراعت سے جدید شعبوں کی طرف منتقل ہوتے ہیں۔


    اقتصادی جائز ے میں اس بات کو اجاگر کیا گیا ہے کہ ہندوستان کی ترقی کم پیداوار سے زیادہ پیداوار اور متحرک شعبوں میں محنت کے وسائل کی منتقلی تک محدود ہے، جبکہ زرعی شرح ترقی اس کے مقابلے متوازن ہے۔انسانی سرمایے میں تیزی سے بہتری لانا ہندوستان کی ترقی کو برقرار رکھنے کے لیے ضروری ہے۔ اسی طرح ملک کی اقتصادی ترقی کی رفتار کو برقرار رکھنے کے لئے زرعی پیداوار کو بہتر بنانا ضروری ہے۔ اس کے لئے ماحولیاتی تبدیلی اور پانی کی قلت جیسے مسئلوں پر بھی قابو پاناہوگا۔ اس طرح سے ہندوستان ممکن ہے کہ تاخیر سے تبدیل ہونے والے چیلنج کا سامنا نہ کرنا پڑے۔


    ۔۔۔۔۔۔۔۔۔۔۔


    U.5 40

    
    
    (Release ID: 1518150) Visitor Counter : 34