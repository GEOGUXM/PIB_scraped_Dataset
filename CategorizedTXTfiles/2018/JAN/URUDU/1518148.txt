      وزارت خزانہ

      اقتصادی جائزے میں کھلے میں رفع حاجت مبرا علاقوں میں مثبت صحتی اور اقتصادی اثرات کا ذکر کیا گیا ہے
      
      دیہی علاقوں میں صفائی ستھرائی کے احاطے میں خاطر خواہ طور پر اضافہ ہوا ہے اور یہ احاطہ 2014 ء میں 39 فی صد سے بڑھ کر جنوری ، 2018 ء میں 76 فی صد تک پہنچ گیا ہے

      Posted On: 29 JAN 2018 3:13PM by PIB Delhi

    نئی دہلی، 29 جنوری 2018، 18-2017ء کے اقتصادی جائزے میں اُن بنیادی حقائق کا ذکر کیا گیا ہے ، جن کا تعلق حفظان صحت کی کوالٹی اور صفائی ستھرائی سے ہے اور یہ بھی کہا گیا ہے کہ ان حقائق نے صحت کے نتائج کو بہتر بنانے میں اہم اثرات مرتب کئے ہیں ۔ 2 اکتوبر ، 2014 ء کو سووچھ بھارت مشن ( گرامین ) کے آغاز کے ساتھ دیہی بھارت میں صفائی ستھرائی احاطہ ، جو 2014 ء میں 39 فی صد کے بقدر تھا ، اس میں خاطر خواہ اضافہ درج کیا گیا اور یہ احاطہ جنوری ، 2018 ء میں 76 فی صد کے قریب پہنچ گیا ۔ خزانہ اور کمپنی امور کے وزیر جناب ارون جیٹلی نے 18-2017 ء کا اقتصادی جائزہ آج پارلیمنٹ میں پیش کیا ۔


    دیہی علاقوں میں کھلے میں رفع حاجت کے لئے جانے والوں کی تعداد اکتوبر ، 2014 ء میں 55 کروڑ کے بقدر تھی ، جو جنوری ، 2018 ء میں گھٹ کر 25 کروڑ کے بقدر ہو گئی ۔ اب تک 296 اضلاع اور 307349 گاؤں ، ملک بھر میں کھلے میں رفع حاجت سے مبرا ( او ڈی ایف ) قرار دیئے جا چکے ہیں ۔ 8 ریاستیں اور 2 مرکز کے زیر انتظام علاقے یعنی سکم اور ہماچل پردیش ، کیرلا ، ہریانہ ، اترا کھنڈ ، چھتیس گڑھ ، اروناچل پردیش ، گجرات ، دمن اور دیو اور چنڈی گڑھ مکمل طور پر او ڈی ایف قرار دیئے جا چکے ہیں ۔ قومی سیمپل سروے آفس ( این ایس ایس او ) اور کوالٹی کنٹرول آف انڈیا ( کیو سی آئی ) کی جانب سے لئے گئے جائزوں کے مطابق انفرادی طور پر بیت الخلاؤں کے استعمال کے معاملے یعنی جہاں جہاں بیت الخلاء تعمیر ہو چکے ہیں ، وہاں 90 فی صد سے زائد افراد 17-2016 ء کے دوران بیت الخلاؤں کا استعمال کر رہے تھے ۔


    سروے میں اس امر پر اطمینان کا اظہار کیا گیا ہے کہ دیہی علاقوں میں کھلے میں رفع حاجت کے لئے جانے والے افراد کی تعداد میں خاطر خواہ طور پر کمی واقع ہوئی ہے ، جس کے مثبت صحتی اور اقتصادی اثرات او ڈی ایف مبرا علاقوں میں دیکھے گئے ہیں ۔ ایک رپورٹ کے مطابق ، جس کا عنوان ‘ بھارت میں ایس بی ایم کے مالی اور اقتصادی اثرات ’ ہے ، یونیسیف کے تخمینے کے مطابق کہا گیا ہے کہ دیہی علاقوں میں بھارت میں ایک کنبہ ، جو کھلے میں رفع حاجت کے لئے نہ جاتا ہو ، وہ ہر سال 50000 روپئے کی بچت کرتا ہے ۔


    ۔۔۔۔۔۔۔۔۔۔۔


    ڈی ایس ایم/ او کے / آر ایم۔م ن۔ ع ا


    U- 553

    
    
    (Release ID: 1518148) Visitor Counter : 30