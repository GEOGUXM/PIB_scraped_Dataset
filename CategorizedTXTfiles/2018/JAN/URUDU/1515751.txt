      صحت اور خاندانی بہبود کی وزارت

      غذائی اشیا کی جانچ
      Posted On: 05 JAN 2018 7:57PM by PIB Delhi


    نئی دہلی؍ 05 جنوری،صحت اور خاندانی فلاح و بہبود کے وزیر مملکت جناب اشونی کمار چوبے نے آج یہاں لوک سبھا میں ایک تحریری جواب میں بتا یا کہ خوراک کے تحفظ کے مقصد کے لئے غذائی تحفظ اور معیارات ایکٹ 2006 اور اس ایکٹ کے تحت بننے والے دیگر قوانین و ضوابط کے تحت خوراک مصنوعات کی پیداوار اور جانچ کو ضابطہ بند کیا جاتا ہے۔فوڈ سیفٹی اینڈ اسٹینڈرڈز اتھارٹی آف انڈیا(ایف ایس ایس اےآئی) نے 14-2013 میں 72اسٹیٹ ؍پبلک فوڈ لیباریٹریز کا سروے کیا تھا۔سروے کے دوران پتہ چلا کہ خوراک کی جانچ کے 62 لیباریٹریز کام کررہے ہیں اور ملک بھر میں زیادہ تر خوراک کی جانچ کے لیب میں جانچ کی سہولیات کی کمی ہے۔مزید برآں مطالعہ سے پتہ چلا کہ خوراک کی جانچ کی ریاستی لیباریٹریز کو فوری طورپر جانچ کے بنیادی ڈھانچہ، خوراک کی جانچ کے لئے تربیت یافتہ سائنسی اور تکنیکی افرادی قوت کی دستیابی کے اعتبار سے اپگریڈ کئے جانے کی ضرورت ہے۔ اس کے مطابق481.95 کروڑ روپے کے مجموعی لاگت سے موبائل فوڈ ٹیسٹنگ لیب کی فراہمی سمیت ایف ایس ایس اے آئی نے ملک بھر میں خوراک کی جانچ کے نظام کو مضبوط کرنے کے لئے سرکاری شعبے کی ایک اسکیم شروع کی ہے۔ اس اسکیم کو 17-2016 سے 19-2018 تک کی مدت میں نافذ کیا جائے گا۔ یہ اسکیم، منجملہ دیگر چیزوں کے ، درج ذیل اجزاء پر مشتمل ہے:

     1. خوراک کی جانچ کے تقریباً 45 اسٹیٹ لیباریٹریز کو مضبوط کرنا۔
     2. خوراک کی جانچ کے تقریباً12 ریفرل لیباریٹریز کو مضبوط کرنا۔
     3. خوراک کی جانچ کے لئے تقریباً 62 موبائل لیب قائم کرنا۔
     4. خوراک کی جانچ کی لیباریٹریز کے اہلکاروں کی صلاحیت سازی۔

    م ن ۔ن ا۔ ن ع


    U: 151


    

    
    (Release ID: 1515751) Visitor Counter : 14
    
    
    
    
    

4.