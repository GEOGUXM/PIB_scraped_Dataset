      دیہی ترقیات کی وزارت

      حکومت تمام طلباء کے لئے بہترین اساتذہ ، بہترین بنیادی ڈھانچہ اور بہترین اسکالر شپ فراہم کرانے کے لئے عہد بستہ : جناب پرکاش جاوڑیکر
      Posted On: 24 JAN 2018 8:06PM by PIB Delhi


    نئی دہلی، 24 جنوری / ‘‘ تکنیکی تعلیم کے لئے معیاری اقدامات ’’ کے موضوع پر ایک روزہ کانفرنس کا انعقاد آج یہاں نئی دلّی میں کیا گیا ۔ اس کانفرنس کا اہتمام آل انڈیا کونسل فار ٹیکنیکل ایجوکیشن ( اے آئی سی ٹی ای ) نے کیا تھا ۔ اس کانفرنس میں ، انسانی فروغ وسائل کے مرکزی وزیر جناب پرکاش جاوڑیکر نے بطور مہمانِ خصوصی شرکت کی ۔ ایچ آر ڈی کے وزیر مملکت ڈاکٹر ستیہ پال سنگھ نے بھی اس موقع پر شرکت کی ۔ اس کانفرنس کا مقصد تکنیکی تعلیم میں درپیش چیلنجوں اور مسائل پر ریاستی حکومتوں اور مرکزی حکومتوں کے وائس چانسلروں ، سرکردہ تعلیم دانوں اور پالیسی سازوں کے تجربات اور نظریات کو مشترک کرنا تھا ۔ ان شخصیات کے روشن نظریات سے اسٹریٹیجک منصوبہ بندی اور اے آئی سی ٹی ای کے ذریعہ مختلف پالیسی اقدامات کے موثر نفاذ میں مدد ملے گی ۔


    کانفرنس اہم ایجنڈہ درج ذیل ہے :

     1. معیاری تعلیم پر اے آئی سی ٹی ای کے ذریعہ لئے گئے اقدامات کا نفاذ ۔
     2. ٹیکنیکل ایجوکیشن کوالٹی امپروومنٹ پروگرام ( ٹی ای کیو آئی پی ) III ۔ عملی منصوبہ ۔
     3. ماڈل نصاب کا آغاز اور عملی منصوبے کا نفاذ ۔
     4. ڈجیٹل کیمپوں کے لئے عملی منصوبہ ۔
     5. این بی اے کے ذریعہ الحاق ۔ پروگریس اور پلان آف ایکشن ۔
     6. ٹیچر ٹریننگ ۔

    کانفرنس میں شرکت کرنے والوں میں تکنیکی یونیورسٹیوں کے وائس چانسلرس ، ڈیمڈ یونیورسٹیوں اور پرائیویٹ یونیورسٹیوں کے وائس چانسلرس ، ریاستی سرکاروں کے تکنیکی تعلیم کے سکریٹری اور ڈائریکٹرس ، سرکردہ تعلیم داں ، معروف ماہرین ، جنہوںن ے انڈر گریجویٹ ، پوسٹ گریجویٹ ، انجینئرنگ اور مینجمنٹ کورسوں کے لئے نصاب تشکیل دیا ، شامل ہیں ۔ اس کے علاوہ ، فروغ انسانی وسائل کے سنیئر حکام بھی اس کانفرنس میں شریک ہوئے ۔


    U. No. 487


    

    
    (Release ID: 1517722) Visitor Counter : 12
    
    
    
    
    

6.