      نائب صدر جمہوریہ ہند کا سکریٹریٹ

      بیرون ملک آباد ہندوستانی شہریوں کی کامیابی ہندوستانی قدروں کی ہم آہنگی اور
      
      مجموعیت کی بدولت ہے۔نائب صدرجمہوریہ ہند
      
      جناب ایم وینکیا نائیڈو نے کہا کہ ہندوستانی قوم پرستی انہی قدروں کے تحفظ اور ان کی عمل آوری پر فخر کرتی ہے
      
      وقتی انحراف بنیادی ہندوستانی قدروں کو نقصان نہیں پہنچا پاتا آج دنیا کودرپیش سب سے بڑا چیلنج دہشت گردی ہے ، کسی مذہب میں اس کی کوئی بنیاد نہیں ہے : نائب صدر جمہوریہ ہند

      Posted On: 10 JAN 2018 1:40PM by PIB Delhi

    
    نئی دہلی،10۔جنوری ۔نائب صدر جمہوریہ ہند جناب ایم وینکیا نائیڈو نے کہا کہ دنیا کے مختلف حصوں میں آباد ہند نژاد شہریوںکی کامیابی ہندوستانی قدروں کی ہم آہنگی اور اجتماعیت کی بدولت ہی ممکن ہوسکی ہے ۔ جناب نائیڈو نے اپنے ان تاثرات کا اظہار پہلی پی آئی او - پارلیمنٹیرین کانفرنس کے افتتاحی اجلاس سے اپنے خطاب میں کیا ۔
    
    جناب نائیڈو نے دنیا کے مختلف خطوں میں آباد تین کروڑسے زائد ہند نژاد شہریوں (پی آئی او ) کی کامیابیوں کی ستائش کرتے ہوئے کہا کہ دنیا کے مختلف ملکوں کے قانون ساز اداروں میں ہند نژاد شہریوں کی موجودگی عالمی امور پر ہندوستان کے اثرات کےا ٓفاق کی توسیع سے بھی آگے کے امر کی حیثیت رکھتی ہے ۔ انہوں نے کہا کہ میرے خیال سے یہ یقیناََ ہندوستانی قدروںکی ہم آہنگی اور اجتماعیت کی بدولت ہی ممکن ہوسکا ہے، جن کی پاسداری ہمارا ملک دور قدیم سے اب تک مختلف صدیوں کے دوران مسلسل کرتا رہا ہے ۔
    
    جناب نائیڈو نے کہا کہ ہماری دھرتی کی مختلف سطحوں میں ہم آہنگی صدیوں سے قائم رہی ہے ۔ہماری قدروں کی یہ پاسداری اُن افراد میں خصوصیت کے ساتھ کی ہے ، جنہوں نے حصول تعلیم ،کاروبارتجارت اور مذہبی تشہیر کی غرض سے دنیا کے مختلف حصوں کا سفرکیا تھا ۔ ایسی ہر مہم نے ہماری روائتی قدروں اور اخلاقیات کو مالامال اور مستحکم کیا تھا۔ مادروطن ہندوستان کے شہری اور وہ افراد ، جن کی بنیادیں اسی سرزمین میں پیوست ہیں ، بجاطور پر ان کھری قدروں پر فخر کرسکتے ہیں ، جو بنی نوع انسا ن کے اتحاد کے اصول قائم کرتی ہیں۔
    
    جناب وینکیا نائیڈو نے اپنے تاثرات کی مزید وضاحت کرتے ہوئے کہا کہ جب ہم ہندوستانی قومیت اور ہندوستانی قوم پرستی کی بات کرتے ہیں تو ہم دراصل اس فخر کا اظہار کرتے ہیں ، جو مجموعی انسانیت سے منسلک ہے ۔ یہ وہ اجتماعیت ہے ، جو ہماری مادر وطن کی سرزمین میں ہی پیدا ہوئی تھی ۔ کچھ گم کردہ راہ اور بھٹکے ہوئے لوگوں کی غلط کاریاں اور غلط بیانیاں کسی بھی طوراورہماری مادر وطن کی بنیادی قدروں کو نقصان نہیں پہنچا سکتیں۔
    
    جناب وینکیا نائیڈو نے مزید کہا کہ ہمارے شہری اس ہندوستانی قوم پرستی کے جذبے پر فخر کا اظہار کرتے ہیں ،جس نے ملک کے مختلف سماجی اور مذہبی رنگوں کو یکجا اور ہم آہنگ کیا ہے ۔ ہند نژاد شہری (پی آئی او ) جن ملکوں میں آباد ہیں ، ان کی قدروں کی پاسداری کرتے ہیں ، جو ایک بار پھر اس ہم آہنگی کی تصدیق کرتا ہے ، جو ہماری ہندوستانی قدروں کے قلوب میں موجود ہیں ۔
    
    جناب نائیڈو نے اپنی تقریر کو آگے بڑھاتے ہوئے کہا کہ آج دنیا کو درپیش سب سے بڑا خطرہ دہشت گردی ہے ۔اس وبا سے مقابلے کے لئے عالمی اتفاق رائے پیدا کیا جانا ازحد ضروری ہے ۔ ہم سبھی لوگوں کو اس امر کا اعتراف کرنا چاہئے کہ دہشت گردی انسانیت کے لئے سب سے بڑا خطرہ ہے اور اس پر قابو پانے کے لئے مسلسل کا م کرنا چاہئے ۔ بدقسمتی سے آج کچھ لوگوں نے دہشت گردی کو مذہب کا لباس پہنا رکھا ہے ۔ دراصل کسی بھی مذہب میں دہشت گردی کی کوئی بنیاد نہیں ہے ۔
    
    جناب نائیڈو نے کہا کہ آج دنیا کے مختلف خطوں میں سب سے بڑی تعداد میں آباد ہندوستانی برادری ہندوستان کے ثقافتی ،سیاسی اور معاشی رابطوں کو دنیا کے ساتھ مستحکم کرتی ہے ۔ انہو ں نے زو ردے کر کہا کہ آج نئے ہندوستان کی تعمیر کے لئے انتہائی معقول طریقے سے کوششیں کی جارہی ہیں ۔اس موقع پر انہوں نے اس معمولی جانور گلہری کی ، سمندر پر بھگوان رام کے لئے پل بنانے کی اس کی بساط بھر کوشش کا تذکرہ بھی کیا ۔
    
    م ن ۔س ش۔ رم
    
    U-202

    
    
    (Release ID: 1516128) Visitor Counter : 25