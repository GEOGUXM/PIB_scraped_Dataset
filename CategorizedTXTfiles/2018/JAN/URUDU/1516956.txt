      وزارت دفاع

      آسان بنایا گیا’’میک-II ‘‘: دفاعی پیداوار میں میک ان انڈیا کی سمت میں اہم اقدامات
      Posted On: 17 JAN 2018 3:58PM by PIB Delhi


    نئی دہلی، 17/جنوری ۔ دفاع میں ’’میک ان انڈیا ‘‘ کو فروغ دینے کے لئے وزیر دفاع محترمہ نرملا سیتا رمن کی زیر صدارت دفاعی خریداری کونسل نے 16 جنوری 2018 کو اپنی میٹنگ میں ایک آسان ’’میک-II‘‘ طریقۂ کار کو منظوری دی ہے جس سے دفاعی آلات کی خریداری میں صنعتوں کی شراکت داری بڑھے گی۔ اس طریقۂ کار سے متبادل اشیاء کی در آمدات میں بہت زیادہ مدد ملے گی اور اس سے اختراعی حل کو فروغ ملے گا۔ یہ آسان ’’میک-II‘‘ طریقہ ٔ کار دفاعی خریداری طریقۂ کار (ڈی پی پی-2016) میں موجودہ ’’میک پروسیزر‘‘میں ترمیم کرے گا۔


    صنعت کے ساتھ کئی دور کے مشاورت کے بعد اس نظر ثانی شدہ طریقۂ کار کو حتمی شکل دی گئی ہے ۔ نئے ’’میک-II‘‘ طریقۂ کار کی نمایاں خصوصیات درج ذیل ہیں:


      * صنعت پروجیکٹوں کے بارے میں اپنی تجویز پیش کر سکتی ہے اور خصوصی طور پر ان اشیاء کے بارے میں ،جنہیں فی الحال درآمد کیا جا رہا ہے۔ اسٹارٹ اپ یا افراد بھی اپنی تجاویز دے سکتے ہیں۔ ہیڈکواٹرس ان سلسلے وار پروجیکٹوں کی ایک فہرست بھی مرتب کریں گے جنہیں اس نئے طریقۂ کار کے تحت ’’میک-II‘‘ پروجیکٹ کے طور پر لیا جا سکتا ہے۔

      * ممکنہ ’’میک-II‘‘ پروجیکٹوں کی منظوری سکریٹری (دفاعی پیداوار) کی زیر صدارت ایک کمیٹی کے تحت محکمہ دفاع ، ایچ کیو کے ڈی آر ڈی او پر مشتمل ایک کمیٹی کے ذریعے دی جائے گی۔اس کمیٹی کے ذریعے بنیادی طور پر منظوری ملنے کے بعد ان پروجیکٹوں کو وزارت دفاع ؍ دفاعی پیداوار کے محکمہ کی ویب سائٹ پر منسلک کر دیا جائے گا، جس میں صنعت کو شرکت کی دعوت دی جائے گی۔
      * دلچسپی ظاہر کرنے والے صنعت کاروں کی تعداد کی کوئی حد نہیں ہوگی۔
      * اس کے بعد ایک تجارتی آر ایف پی جاری کیا جائے گا ۔ایک بار جب آر ایف پی جاری ہو جائے گا تو اسے واپس نہیں لیا جائے گا۔ بولی میں جس صنعت کی جیت ہوتی ہے اسے آڈر کی یقین دہانی کرائی جاتی ہے۔
      * سروس ہیڈ کوارٹر (ایس ایچ کیو) اس طریقۂ کار کے تحت پروسیس کا راستہ ہموار کر نے کے لئے پروجیکٹ کا راستہ ہموار کرنے والی ایک ٹیم کی تشکیل کرے گا۔

    U-347

    
    
    (Release ID: 1516956) Visitor Counter : 23
    
    
      Read this release in: English
    
    
    

*