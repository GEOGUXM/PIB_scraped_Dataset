      سٹرک ٹرانسپورٹ اور شاہراہوں کی وزارت

      کابینہ نے جموں و کشمیر میں دو لین والی دو سمتی زوجیلا ٹنل کی تعمیر اور دیکھ ریکھ
      
      کی منظوری دی ہے

      Posted On: 03 JAN 2018 5:19PM by PIB Delhi

    نئی دہلی، 3 جنوری 2018/اقتصادی امور کی کابینہ کمیٹی نے جس کی میٹنگ کی صدارت وزیراعظم جنا ب نریندر مودی نے کی، دو لین والی دو سمتی زوجیلا ٹنل جس کے ساتھ متوازی باہر جانے کی ٹنل بھی شامل ہے، کی تعمیر ، اس کی عمل آوری اور دیکھ ریکھ کی منظوری دی ہے۔ اس ٹنل میں سری نگر لیہہ سیکشن پر راستے شامل نہیں ہیں جو 95 کلو میٹر کے فاصلے پر این ایچ 1-اے اور 118 کلو میٹر کے فاصلے پر جموں کشمیر میں انجینئرنگ ، حصولی اور تعمیر (ای پی سی) طریقہ کار سے منسلک کرتے ہیں۔ اس ٹنل کی تعمیر سے سری نگر، کارگل اور لیہہ کے درمیان تمام موسموں میں آمدروفت کی سہولت فراہم ہوگی اور ان علاقوں کی مجموعی طور پر اقتصادی اور سماجی اقتصادی یکجہتی میں مدد ملے گی۔ اس پروجیکٹ کی اسٹریٹیجک اور سماجی اقتصادی اہمیت ہے اور یہ پروجیکٹ جموں و کشمیر میں اقتصادی طور پر پسماندہ ضلعوں کی ترقی کا ایک ذریعہ ثابت ہوگا۔


    پروجیکٹ کی تفصیلات:


    *اس پروجیکٹ کی تعمیر کا دورانیہ 7 سال ہوگا جس کا شمار تعمیر کی تاریخ سے ہوگا۔


    *پروجیکٹ کی سول کنسٹرکشن کی لاگت 4899.42 کروڑ روپے ہوگی۔


    *پروجیکٹ کی مکمل لاگت 6808.69 کروڑ روپے ہوگی۔ اس میں زمین کی حصول کی لاگت ، آباد کار ی اور باز آباد کاری نیز تعمیر سے پہلے کی دیگر سرگرمیاں شامل ہیں۔ اس کے علاوہ اس ٹنل کی چار سال تک کی دیکھ ریکھ کی لاگت بھی شامل ہے۔


    *اس پروجیکٹ کا مقصد 14.200 کلو میٹر طویل خروج کی ایک متبادل ٹنل کے ساتھ 14.150 کلو میٹر طویل 2 لین والی دوسمتوں والی واحد ٹیوب ٹنل کی تعمیر ہے جس میں جموں و کشمیر میں بالتل اور مینا مرگ کے درمیان کے راستے شامل نہیں ہیں۔


    *اس ٹنل کے راستوں کی تعمیر کا کام علیحدہ سے کیا جائے گا۔


    * اس پروجیکٹ پر عمل درآمد کا کام قومی شاہراہوں اور بنیادی ڈھانچے کی ترقی کی کارپوریشن (این ایچ آئی ڈی سی ایل) کے ذریعہ سڑک ٹرانسپورٹ اور شاہراہوں کی وزارت (ایم او آر ٹی این ایچ) انجام دے گی۔


    اثرات:


    *اس پروجیکٹ کا اصل مقصد جموں کشمیر میں کلیدی نوعیت کے اعتبار سے اہم لیہہ علاقے تک تمام موسموں میں آمدروفت کی سہولت فراہم کرنا ہے۔ اس وقت یہ سہولت زیادہ سے زیادہ چھ مہینوں کے لئے حاصل رہتی ہے کیونکہ دروں پر برف باری ہوتی ہے اور برف کے تودے کھسکنے کا خطرہ برقرار رہتا ہے۔


    *یہ پروجیکٹ دیگر جاری پروجیکٹوں کی طرح مثلاً گگن کیگر میں 6.5 کلو میٹر طویل زیڈ مورہ ٹنل کے ساتھ کشمیر اور لداخ کے دونوں علاقوں کے درمیان محفوظ تیز رفتار اور سستے رابطے کو یقینی بنائے گا۔


    *ا س سے پروجیکٹ کی سرگرمیوں کےتعلق سے مقامی مزدوروں کے لئے روزگار کے مواقع میں مزید اضافہ ہوگا۔


    *مکمل ہونے پر اس پروجیکٹ کے توسط سے مقامی کاروبار اور روزگار میں زبردست اضافہ ہوگا کیونکہ یہ علاقے قومی مارکیٹ اور خوبصورت علاقے سے مربوط ہوجائیں گے اور یہاں سارے سال سیاحوں کی آمدورفت رہے گی۔


    * ان شعبوں میں مختلف سطحوں پر روزگار کے مواقع پیدا ہوں گے۔


    U- 53


    
    

    
    (Release ID: 1515306) Visitor Counter : 8