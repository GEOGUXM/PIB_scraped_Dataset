      کابینہ

      مرکزی کابینہ نے ہندستان اور میاں ما کے درمیان زمینی سرحدی کراسنگ کے سمجھوتے کی منظوری دی ہے
      Posted On: 03 JAN 2018 5:28PM by PIB Delhi


    نئی دہلی، 3 جنوری 2018/ مرکزی کابینہ نے ، جس کی میٹنگ کی صدارت وزیراعظم جناب نریندر مودی نے کی ، ہندستان اور میاں ما کےدرمیان زمینی سرحدی کراسنگ کے سمجھوتے کی منظوری دے دی ہے۔


    اس سمجھوتے کی بدولت دونوں ملکوں کے سرحدی علاقوں میں رہنے والے لوگوں کے لئے نقل و حرکت کے حقوق کو جو پہلے بھی موجود ہیں ، باضابطہ اور خوشگوار بنایا جاسکے گا۔ اس کے علاوہ مجاز پاسپورٹ اور ویزا کی بنیاد پر لوگوں کی آمدروفت میں آسانی پیدا ہوگی جس سے دونوں ملکوں کے درمیان اقتصادی اور سماجی رابطوں میں اضافہ ہوگا۔


    یہ سمجھوتہ ہندستان اور میاں ما کی سرحدوں کی آر پار لوگوں کی نقل و حرکت کے بندوبست میں مددگار ثابت ہوگا۔ امید ہے کہ اس سے ہندستان کی شمال مشرقی ریاستوں کے عوام کا میاں ما کے لوگوں کے ساتھ رابطہ بڑھے گا اور مزید یکجہتی پیدا ہوگی۔


    اس سمجھوتے سے شمال مشرق کی معیشت کو فروغ حاصل ہوگا اور میاں ما کے ساتھ ہمارے جغرافیائی رابطوں کو جلا ملے گی۔ نیز عوام سے عوام کے درمیان تعلقات کو فروغ حاصل ہوگا۔


    اس سمجھوتے سے سرحدوں پر رہنے والے بڑی تعداد میں قبائلی طبقوں کے روایتی حقوق کا تحفظ ہوسکے گا جو زمینی سرحد کے آر پار آزادانہ طور پر آنے جانے کےعادی ہیں۔


    U- 68


    
    

    
    (Release ID: 1515309) Visitor Counter : 8