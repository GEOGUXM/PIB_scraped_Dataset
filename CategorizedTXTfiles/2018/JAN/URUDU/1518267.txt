      آبی وسائل، دریائی ترقیات اور گنگا احیاء کی وزارت

      ملک کے 91 اہم آبی ذخائر میں پانی کے ذخیرے میں 2 فی صد کی کمی ہوئی
      Posted On: 29 JAN 2018 8:19PM by PIB Delhi


    نئی دہلی، 29 جنوری / ملک کے 91 بڑے آبی ذخائر میں 25 جنوری ، 2018 ء کو ختم ہونے والے ہفتے کے دوران جمع پانی کی مقدار 73.029 بی سی ایم تھی ، جو ان آبی ذخائر میں پانی جمع کرنے کی مجموعی گنجائش کے 45 فیصد کے بقدر ہے۔ یہ 18 جنوری ، 2018 ء کو ختم ہونے والے ہفتے میں 47 فی صد تھی ۔ اس کے ساتھ ہی یہ مقدار پچھلے سال کی اسی مدت میں جمع پانی کے 91 فی صد ہے ، جب کہ گزشتہ دس برس کی اوسط کے 91 فی صد کے بقدر ہے۔


    ان 91آبی ذخائر میں پانی جمع کرنے کی مجموعی گنجائش 161.993 بی سی ایم ہے ، جو ان آبی ذخائر کی مکمل گنجائش 257.81 بی سی ایم کے 63 فیصد کے بقدر ہے ۔ ان آبی ذخائر میں سے 37 بڑے آبی ذخائر ایسے ہیں ، جن سے 60 میگاواٹ سے زائد کی پن بجلی پیدا کی جاتی ہے۔


    91 بڑے آبی ذخائر میں جمع پانی کی خطہ وار صورتحال :


    شمالی خطہ :


    ملک کے شمالی خطے میں ہماچل پردیش، پنجاب اور راجستھان کی ریاستیں شامل ہیں جن میں پانی کے 6بڑے آبی ذخائر واقع ہیں ، سینٹرل واٹر کمیشن ان ذخائر میں جمع پانی پر نگاہ رکھتا ہے۔ سردست ان آبی ذخائر میں جمع پانی کی مقدار 18.01 بی سی ایم ہے ، ان ذخائر کے کل سردست دستیاب ذخیرہ اندوزی کے 7.91 بی سی ایم کے مساوی ہے ، جب کہ پانی کی مجموعی گنجائش کے 44فیصد کے بقدر ہے۔ پچھلے سال کی اسی مدت کے دوران ان آبی ذخائر میں جمع پانی کی مقدار 39 فیصد اور پچھلے 10برسوں کے اوسط کے 45 فیصد کے بقدر تھی۔ اس طرح جاری سال کے دوران ان آبی ذخائر میں جمع پانی کی مقدار پچھلے سال کی اسی مدت کے مقابلے میں بہتر اور پچھلے 10برس کے اوسط کے مقابلے میں بھی بہتر ہے۔


    مشرقی خطہ :


    ملک کے مشرقی خطے میں جھارکھنڈ ، اڈیشہ، مغربی بنگال او رتریپورہ کی ریاستیں شامل ہیں ، جن میں پانی کے15بڑے آبی ذخائر واقع ہیں ، سینٹرل واٹر کمیشن ان ذخائر میں جمع پانی پر نگاہ رکھتا ہے۔ ان آبی ذخائر میں پانی جمع کرنے کی مجموعی گنجائش 18.83بی سی ایم ہے۔ سردست ان آبی ذخائر میں 12.56 بی سی ایم پانی موجود ہے ، جو ان آبی ذخائر میں پانی جمع کرنے کی مجموعی گنجائش کے 67فیصد کے بقدر ہے۔ پچھلے سال کی اسی مدت میں ان آبی ذخائر ان کی مجموعی گنجائش کے 73فیصد کے بقدر پانی موجود تھا ، جو پچھلے دس برس کے اوسط کے 61فیصد کے بقدر تھا ۔ اس طرح جاری سال کے دوران ان آبی ذخائر میں جمع پانی کی صورتحال پچھلےسال کے مقابلے بہتر لیکن پچھلے دس برس کے اوسط کے مقابلے میں بھی بہتر ہے۔


    مغربی خطہ :


    ملک کے مغربی خطے میں گجرات اور مہاراشٹر کی ریاستی واقع ہیں۔ ان ریاستوں میں پانی کے 27بڑے آبی ذخائر واقع ہیں جن میں جمع پانی کی صورتحال پر سینٹرل واٹر کمیشن نگاہ رکھتا ہے۔ ان آبی ذخائر میں پانی جمع کرنے کی مجموعی گنجائش 31.26بی سی ایم ہے۔ سردست ان آبی ذخائر میں جمع پانی کی مقدار 14.70بی سی ایم ہے ، جو ان آبی ذخائر میں جمع موجودہ پانی کے 47 فیصد کے بقدر ہے ۔ پچھلے سال کی اسی مدت کے دوران ان آبی ذخائر میں جمع پانی کی مقدار ان کی مجموعی گنجائش کے 55 فیصد کے بقد رتھی اور پچھلے دس برس کے اوسط کے 51فیصد کے بقدر تھی۔ اس طرح ان آبی ذخائر میں جمع پانی کی مقدار پچھلے سال کے مقابلے کم اور پچھلے دس برس کے اوسط کے مقابلے میں بھی کم ہے۔


    وسطی خطہ :


    ملک کے وسطی خطے میں اترپردیش ، اتراکھنڈ، مدھیہ پردیش اور چھتیس گڑھ کی ریاستیں شامل ہیں۔ ان ریاستوں میں پانی کے 12 بڑے آبی ذخائر واقع ہیں ، جن میں پانی جمع کرنے کی مجموعی گنجائش 42.30بی سی ایم ہے۔ سردست ان آبی ذخائر میں جمع پانی کی مقدار 18.34بی سی ایم ہے ، جو ان ذخائر میں پانی جمع کرنے کی مجموعی گنجائش کے 43فیصد کے بقدر ہے۔ پچھلے سال کی اسی مدت کے دوران ان آبی ذخائر میں جمع پانی کی مقدار ان کی مجموعی گنجائش کے 65فیصد اور پچھلے دس برس کے اوسط کے 49فیصد کے بقدر تھی۔ اس طرح جاری سال کے دوران ان آبی ذخائر میں جمع پانی کی مقدار پچھلے سال کے مقابلے کم ہے۔اسی طرح پچھلے دس برس کے اوسط کے مقابلے میں بھی یہ کم ہے۔


    جنوبی خطہ :


    ملک کے جنوبی خطے میں آندھرپردیش، تلنگانہ، اے پی اینڈ ٹی جی (دونوں ریاستوں کے دو مشترکہ پروجیکٹ) کرناٹک ، کیرلا اور تمل ناڈو کی ریاستیں واقع ہیں۔ ان ریاستوں میں پانی کے 31بڑے آبی ذخائر واقع ہیں ، جن میں جمع پانی کی صورتحال پر سینٹرل واٹر کمیشن نگاہ رکھتا ہے۔ ان آبی ذخائر میں پانی جمع کرنے کی مجموعی گنجائش 51.59 بی سی ایم ہے۔ سردست ان آبی ذخائر میں جمع پانی کی موجودہ مقدار 19.53 بی سی ایم ہے ، جو ان میں پانی جمع کرنے کی مجموعی گنجائش کے 38فیصد کے بقدر ہے۔ پچھلے سال کی اسی مدت کے دوران ان آبی ذخائر میں 29 فیصد پانی موجود تھا اور پچھلے دس برس کے اوسط کے 46فیصد کے بقدر پانی موجود تھا ۔ اس طرح جاری سال کے دوران ان آبی ذخائر میں جمع پانی کی مقدار پچھلے سال کے مقابلے بہتر ہے لیکن پچھلے دس برس کی اسی مدت کے اوسط کے مقابلے میں کم تر ہے۔


    جن ریاستوں کی آبی ذخائر میں جمع پانی کی صورتحال پچھلے سال کے مقابلے بہتر رہی ، ان میں ہماچل پردیش ، مغربی بنگال ، تری پوری ، مہاراشٹر ، اترا کھنڈ ، اے پی اینڈ ٹی جی (دونوں ریاستوں کے دو مشترکہ پروجیکٹ) ، آندھرا پردیش ، کرناٹک ، کیرلا اور تمل ناڈو شامل ہیں اور جن ریاستوں کے آبی ذخائر میں جمع پانی کی صورتحال پچھلے سال کے مقابلے کم رہی ان میں پنجاب ، راجستھان ، جھارکھنڈ ، اڈیشہ ، گجرات ، اتر پردیش ، مدھیہ پریش ، چھتیس گڑھ اور تلنگانہ شامل ہیں ۔


    U. No. 561

    
    
    (Release ID: 1518267) Visitor Counter : 4