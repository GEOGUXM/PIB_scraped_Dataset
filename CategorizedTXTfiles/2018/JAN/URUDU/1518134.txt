      وزارت خزانہ

      مائل بہ تخفیف توازن کے بھنورمیں پھنسنے سے بچنے کے لئے اقتصادی جائزے میں مالی وفاقیت اورجوابدہی کا راستہ اپنائے جانے پر زوردیا گیا ہے
      Posted On: 29 JAN 2018 3:01PM by PIB Delhi


    اگرمالیاتی وفاقیت کا نشانہ حاصل نہ کیا جائے تو کیا توازن میں تخفیف ہوسکتی ہے ۔ یہی وہ اہم سوال ہیں جو آج پارلیمنٹ میں مرکزی وزیر مالیات وکارپوریٹ امور جناب ارون جیٹلی کے ذریعہ پیش کئے گئے اقتصادی جائزے میں اٹھایا گیا ہے ۔ جائزے میں اشارہ کیا گیا ہے کہ دیہی علاقوں کے مقامی اداروں کے ذریعہ ٹیکسوںکی کم وصولیابی مالیاتی وفاقیت اورجوابدہی کے نشانے کے حصول میں دشواریاں پیداکررہی ہے ۔ واضح ہوکہ پنچایتوںکو مرکزی /ریاستی سرکاروں سے اس مالیہ کا 95 فیصد مالیہ حاصل ہوتا ہے جو انہیں ٹیکسوںکی وصولیابی سے حاصل ہوتا ہے ۔ جہاں کیرل ،آندھرا پردیش اورکرناٹک جیسی ریاستوں میں پنچایتیں بھی راست ٹیکس وصول کرتی ہیں جبکہ اترپردیش جیسی ریاستوں کے مواضعات کی آمدنی سرمائے کی منتقلی پر ہی منحصر ہوتی ہے ۔اس کا سبب یہ ہے کہ کچھ ریاستی سرکاروں نے پنچایتوں کو اثاثہ جاتی اور تفریحاتی ٹیکسوںکی وصولیابی کا اختیار نہیں دیا ہے جبکہ پنچایتوں کے ذریعہ ٹیکس وصولی میں پنچایتوں کے ذریعہ ٹیکس وصولی میں جائیداد اورتفریحاتی ٹیکس شامل ہیں لیکن اراضی اورشاہراہوں پرواقع ٹال پلازہ میں وصول کئے جانے والے ٹیکس شامل ہیں ہیں ۔بعض معاملات ایسے بھی سامنے آئے ہیں کہ مقامی سرکاروں کے ذریعہ جائیداد ٹیکس اورمالگزاری کی وصولیابی کا اختیاردئے جانے کے باوجود وصولیابی کی شرح محض 7سے 19 فیصد تک ہی رہی ہے ۔ کیرل اور کرناٹک کے بعض دیہی علاقے پنچایتوںکو تفویض اختیارات کے معاملے میں آگے رہے ہیں ۔ان علاقوں میں ہاؤس ٹیکس اورمالگزاری کی وصولیابی اس کے ممکنہ امکانات کے تہائی حصے کے بقدررہی ہے ۔


    اس جائزے میں یہ اشارہ بھی کیا گیا ہے کہ معاشی اورسیاسی ترقی دراصل تمام ٹیکسوں میں راسٹ ٹیکسوں کی وصولیابی میں اضافے کے نتیجے میں ہوئی ہے ، جہاں یورپ میں راست ٹیکسوں کے کھاتوں کی مقدار کل ٹیکسوں کے 70 فیصد کے بقدر ہے ،وہیں ہندوستان میں یہ مقدار 35 فیصد ہی رہی ہے ۔دیگر ممالک سے قطع نظر ہندوستان میں راست ٹیکسوں کی وصولیابی پر انحصار کم ہوتا جارہا ہے اور اگر گڈس اینڈ سروسز ٹیکس (جی ایس ٹی )مالگزاری کی وصولیابی کا اہم وسیلہ ثابت ہوا تو کمی کا یہ رجحان آئندہ بھی جاری رہے گا ۔ مزیدبرآں اس مالیاتی واقتصادی جائزے میں مالیاتی عدم مرکزیت کوبسااوقات ایک پسندیدہ معاشی امر کے بجائے ایک سیاسی اور فلسفیاتی اصول سمجھاجاتا ہے ۔ جائزے میں گرورابندر ناتھ ٹیگور کے اقتباسات پیش کرتے ہوئے اس بات کی اہمیت کواجاگر کیا گیا ہے کہ مالیاتی عدم مرکزیت ،اخراجات اور ٹیکسوںکی وصولیابی میں ممکنہ حدتک مقامی ترجیحات شامل ہونی چاہئیں تاہم ہندوستان میں ریاستوںکو ٹیکسوں سے حاصل ہونےوالی آمدنی کا محض 6 فیصدحصہ ہی حاصل ہوپاتا ہے جبکہ برازیل میں یہ مقدار19 اورجرمنی میں 44 فیصدہے ۔ تیسری سطح پر ہندوستان میں مقامی سرکاری ادارے اپنے وسائل سے محض 6فیصد مالگزاری کی وصولیابی ہی کرپاتے ہیں جبکہ برازیل اور جرمنی میں یہ مقدار 40 فیصدکےبقدر ہے ۔ درایں اثنا ہندوستان میں شہری سرکاری ادارے راست ٹیکسوں کی مجموعی وصولیابی کا 18 فیصدحصہ حاصل کرتے ہیں جوبرازیل کے 19 فیصداور جرمنی کے 26 فیصد کے قریب ہی ہے ۔ مزید برآں ہندوستان کے شہری سرکاری ادارے اپنےوسائل سےوصول کی جانے والی مالگزاری کے 44فیصد حصےکی وصولیابی کرتے ہیں جس سے ظاہرہوتا ہے کہ ہندوستانی میں شہری سرکاری ادارے،دیہی سرکاری ادارے مالیاتی طورسے زیادہ طاقتور اور مضبوط ہیں ۔


    آئین کی 73 ویںاور 74 ویں ترمیم کے لئےایک بہتر اعدادوشمار اور دیگر شواہدفراہم کرائے جانے کی غرض سے شہری اوردیہی سرکاری اداروںکو ہندوستان کے وفاقی ڈھانچے میں زیادہ اختیارات دئے جانے چاہئیں ۔اس کے ساتھ ہی انہیں حکمرانی اورجوابدہی میں زیادہاختیارات حاصل ہونے چاہئیں ۔ یہ ادارے کم مالگزاری وسائل سے راست ٹیکسوں کی کم وصولیابی کرتے ہیں ، لیکن اس کا سبب یہ نہیں سمجھا جانا چاہئے کہ انہیں خاطرخواہ مالیاتی اختیارات حاصل نہیں ہیں بلکہ اصل سبب یہ ہے کہ یہ ادارے اپنے موجودہ ٹیکس اختیارات کو بخوبی استعمال نہیں کرتے ۔


    اس جائزے میں یہ سوال بھی اٹھایا گیا ہے کہ کیا یہ مسئلہ ریاستی سرکاروں کے ذریعہ ٹیکس وصولی کے امکانات کو پوری طرح بروئے کار لانے میں عدم دلچسپی کا نتیجہ ہے ۔ کیا ہمارے شہری زیادہ ادئیگی کرنے کے اہل ہونے کے باوجود زیادہ ادائیگی صرف اس لئے نہیں کرتے کہ نہیں بہتر معیاری خدمات حاصل نہیں ہورہی ہیں ۔ جائزے میں یہ بھی کہا گیا ہے کہ ان سوالات کے جوابات تفویض اختیارات اورعدمرکزیت سےمتعلق مستقبل کودئے جانے چاہئیں ۔ جب تک کہ نمایاں مسائل کی شناخت کرکے انہیں حل نہ کیا جائے ۔ ریاستی اور تیسری سطح کی سرکاریں عدم توازن کے مسئلے میں مبتلارہیں گی۔


    ۔۔۔۔۔۔۔۔۔۔۔۔۔۔۔۔۔


    U-533

    
    
    (Release ID: 1518134) Visitor Counter : 16