      پیٹرولیم اور قدرتی گیس کی وزارت

      پٹرولیم اور قدرتی گیس کی وزارت کی طرف سے نئی دلی میں ایکڑوار کھلے لائسنس دینے کے پروگرام کے پہلے دور کی شروعات
      Posted On: 18 JAN 2018 7:03PM by PIB Delhi


    نئی دہلی، 18 ؍ جنوری ؍توانائی کی مسلسل فراہمی اور کفایت شعاری کے وزیراعظم کے ویژن کو پورا کرنے کی غرض سے پٹرولیم اور قدرتی گیس کی وزارت (ایم او پی این جی) نےپچھلے کچھ برسوں میں بہت سے اصلاحی اقدامات کئے ہیں۔ اس مقصد کو تقویت دیتے ہوئے حکومت نے 18 جنوری 2018 کو بین الاقوامی مسابقتی نیلامی کیلئے ایکڑوں کے حساب سے کھلے لائسنس دینے کے پروگرام (او اے ایل) کےتحت پہلے دور کی بولی لگانے کی شروعات کی۔


    اس مایہ ناز تقریب کی صدارت پٹرولیم اور قدرتی گیس ، ہنرمندی کے فروغ اور صنعت کاری کے وزیر جناب دھرمیندر پردھان نے کی۔ اس موقع پر حکومت کے سینئراہلکار بھی موجود تھے۔ ان کے علاوہ تقریب میں بڑے صنعت کار ، سفراء، پالیسی ساز بینکار، ای اینڈ پی کمپنیوں کےسرکردہ پیشہ ور افرا د بھی موجودتھے، جن کی تعداد ایک سو سے زیادہ تھی۔


    ہندوستان میں پہلی مرتبہ بولیاں لگانے والے 55 افراد کے منتخبہ بلاکوں کیلئے جن کا رقبہ طاس کے علاقوں میں 59،282 مربع کلومیٹر تھا۔ ان کا بولی لگانے کیلئے اعلان کیا گیا۔ حکومت نے گزشتہ آٹھ برسوں میں جس رقبے کیلئے بولی لگوائی ہے یہ اس میں اب تک کا سب سے بڑا رقبہ تھا۔


    تقریب کے دوران انہوں نے ای بِڈنگ پورٹل اور نوٹس انوائٹنگ آفر (این آئی او) کا افتتاح بھی کیا۔ ای بِڈنگ پورٹل نیلامی کا پوری طرح محفوظ اور شفاف پورٹل ہے، جہاں بولی لگانے والے دنیا کے کسی بھی حصے سے اپنی بولی درج کراسکتے ہیں۔ اس کے ساتھ ہی ساتھ ‘ڈی جی ایچ وَن ٹَچ’ موبائل ایپلی کیشن کا آغاز بھی کیا گیا، جس کے ذریعے ڈی جی ایچ، پالیسی اقدامات اور دیگر متعلقہ معلومات کو بہت آسانی سے حاصل کیا جا سکتا ہے۔


    اس کے بعد وزیر موصوف نے ایک اہم تقریر کی، جس میں ہندوستان کے تیل اور گیس کے شعبے کی تیزرفتار ترقی کے بہت سے مثبت پہلوؤں کو اجاگر کیاگیا۔ انہوں نے پٹرولیم اور قدرتی گیس کی وزارت کے ذریعے شروع کی گئی اصلاحات کا ذکر بھی کیا۔ بڑی اصلاحات میں کوئلے کی تلاش اور اس کا لائسنس دینے کے بارے میں پالیسی (ایچ ای ایل پی) ، دریافت کئے گئے چھوٹے فیلڈ (ڈی ایس ایف) قومی اعداد و شمار جمع کرنےکا طریقۂ کار اور کوئلے کے وسائل کا دوبارہ جائزہ لینے کا طریقہ جیسی اصلاحات شامل ہیں۔ انہوں نے بتایا کہ پچھلے 20 برسوں میں ہندوستان میں دوبارہ جائزے کے کام سے وسائل کے تخمینے میں 50 فیصد اضافے کا اظہار ہوتاہے۔ انہوں نے ای اینڈ پی ماحولیاتی نظام کو مزید مستحکم بنانے کی غرض سے مستقبل کی کوششوں کے بارے میں بھی اظہار خیال کیا۔ انہوں نے کہا کہ یہ کام تیل اور گیس کی عالمی کمپنیوں کے تعاون سے اور عالمی درجے کی ٹیکنالوجی کے استعمال کے ذریعے اندرون ملک تیل اور گیس کی پیداوار بڑھا کر کیا جائے گا۔ جناب دھرمیندرپردھان نے اس موقع پر میڈیا سے بھی بات چیت کی اور ہندوستان کے ای اینڈ پی شعبے میں ترقی نیز مستقبل کی حکمت عملی کے بارے میں انہیں واقف کرایا۔


    پٹرولیم اور قدرتی گیس کی وزارت کے سکریٹری جناب کے ڈی ترپاٹھی نے ہندوستان کے ای اینڈ پی سیکٹر کے مجموعی منظرنامے کے بارے میں اظہار خیال کیا۔


    ڈی جی، ڈی جی ایچ جناب اتانو چکرورتی نے ہندوستان کے ای اینڈ پی مواقع کے بارے میں ایک تفصیلی مقالہ پیش کیا۔ جوائنٹ سکریٹری (ایکسپلوریشن) جناب امرناتھ نے اختتامی خطبہ دیا، جس میں انہوں نے اس سیکٹرمیں اپنا رول ادا کرنے کیلئے اس معاملے سے دلچسپی رکھنے والے مختلف افراد کی ستائش کی۔


    اس کے بعد ایک جامع ورکشاپ کی ، جس میں پالیسی کے خاص خاص اجزاء کی تفصیل پیش کی گئی اور لوگوں کو بلاک وار نیلامی کی پیشکش کے بارے میں تفصیلی اطلاع فراہم کی گئی۔ ورکشاپ میں ای اینڈ پی شعبے سے وابستہ 200سے زیادہ افراد نےشرکت کی۔


    U- 378

    
    
    (Release ID: 1517136) Visitor Counter : 7