      کانکنی کی وزارت

      جناب نریندرسنگھ تومر نے اڈیشہ میں خام لوہے کی پیداوار کا جائزہ لیا
      Posted On: 16 JAN 2018 7:28PM by PIB Delhi


    نئی دہلی، 16 ؍ جنوری ؍کانکنی کے مرکزی وزیر جناب نریندرسنگھ تومر نے اڈیشہ میں 6کانوں کے بند ہو جانے کے بعد خام لوہے کی پیداوار کا جائزہ لینے کیلئے اڈیشہ کے کانکنی کمپنیوں کے ساتھ آج میٹنگ کی۔ اس میٹنگ کے دوران یہ بات واضح طورپر نوٹ کی گئی کہ کچھ کانوں میں ماحولیاتی کلیئرنس اور دیگر حدوں کے اندر ابھی بھی پیداوار بڑھانے کی کافی گنجائش ہے۔ وزیرموصوف نے کانکنی کرنے والی کمپنیوں سے کہا کہ وہ کانکنی سے متعلق سپریم کورٹ کے احکامات اور فیصلوں کو ملحوظ نظر رکھیں اور اپنی پیداوار کو زیادہ سے زیادہ ممکنہ حد تک بڑھائیں۔ جنوری کے مہینے میں خام لوہے کی پیداوار اگرچہ کم رہنے کا امکان ہے۔ تاہم کانکنی کرنے والی کمپنیوں نے یقین دلایا کہ وہ آئندہ مہینوں میں اپنی پیداوار میں اضافہ کریں گی تاکہ اسٹیلی کی صنعت کو درکار خام لوہے کی پوری طرح سپلائی کی جا سکے۔ وزیرموصوف نے کانکنی کرنے والی کمپنیوں سے کہا کہ وہ اپنی پیداوار میں اضافہ کریں۔ انہوں نے کمپنیوں کویقین دلایا کہ ان کی وزارت پیداوار بڑھانے میں مکمل تعاون کرے گی۔انہوں نے کہا کہ کانکنی کمپنیوں کو اگرکوئی دشواری ہوتی ہے، تو وہ ان کی وزارت سے رابطہ کرنے میں پوری طرح آزاد ہیں۔


    ************


    


    ) م ن ۔ م ع ۔ ک ا (


    U- 330

    
    
    (Release ID: 1516893) Visitor Counter : 5