      زراعت اور کاشتکاروں کی فلاح و بہبود کی وزارت

      کسان فصل کے روٹیشن ، مربوط کاشتکاری ، کٹائی کے ڈبل ، ٹرپل نظام کے ذریعہ آمدنی میں اضافہ کر سکتے ہیں : رادھا موہن سنگھ
      Posted On: 06 JAN 2018 7:37PM by PIB Delhi


    نئی دہلی۔06 جنوری، 2018؛ زراعت اور کسان بہبود کے وزیر جناب رادھا موہن سنگھ نے شمال مشرق پہاڑی علاقہ سے متعلق آئی سی اے آر ریسرچ کمپلیکس، امیام، میگھالیہ کی جانب سے منعقدہ شمال مشرق علاقائی زراعتی میلہ 2018 سے خطاب کیا۔


    انہوں نے کہا کہ شمال مشرق کے پہاڑی علاقے سے متعلق آئی سی اے آر ریسرچ کمپلیکس اپنی ابتدا سے اب تک متعدد بنیادی اور حکمتی کام انجام دیے ہیں اور شمال مشرق کے پہاڑی علاقوں میں کاشتکاری سے متعلق مسائل کے سلسلے میں ہونے والی تحقیق کا اطلاق کیا ہے۔ اس نے مخصوص علاقے میں کاشتکاری کے 32 نظام اور زرعی جنگلاتی ماڈل تیار کیے ہیں۔ ان میں منتقلی والی کھیتی کے قابل عمل متبادل، 56 قسم کی فصل کا اجرا جس میں 37 قسم کے چاول، زیادہ فائدہ پہنچانے والی مویشیوں کی نشاندہی اور مچھلی کی متعدد قسمیں شامل ہیں۔ یہ مذکورہ ادارے کی خصوصیات ہیں۔ زراعت کے فروغ میں ہنرمند انسانی وسائل کی ضرورت پر زور دیتے ہوئے امپھال میں واقع سنٹرل زرعی یونیورسٹی کو مستحکم کیا گیا ہے۔ مودی حکومت سے پہلے شمال مشرق میں صرف سات کالج تھے جواب بڑھ کر 13 ہو گئے ہیں۔ ان میں میگھالیہ میں قائم ہونے والے باغبانی اور زراعت سے متعلق کالج شامل ہیں۔ میگھالیہ میں پانچ کرشی وگیان کیندر تھے جو اب بڑھ کر سات ہو گئے ہیں۔


    وزیر موصوف نے کہا کہ حکومت نے دیہی علاقوں میں رہنے والے لوگوں بالخصوص کاشتکاروں کی بہبود کے لیے متعدد پروگرام اور کاشتکاری کے موجودہ نظام کو بہتر کیا گیا ہے اور اس طرح زراعت اور متعلقہ شعبے کی آمدنی میں دوگنا اضافہ ہوا ہے۔


    جناب رادھا موہن سنگھ نے کہا کہ بہتر ٹیکنالوجی کو اپنا کر پیداواریت اور کسانوں کی آمدنی کو بڑھایا جا سکتا ہے۔


    ۔۔۔۔۔۔۔۔۔۔۔۔۔۔۔۔۔۔۔۔۔


    (م ن ۔ رض۔ م ج۔ ت ح


    U-160

    
    
    (Release ID: 1515835) Visitor Counter : 15