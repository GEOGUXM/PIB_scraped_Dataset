      نائب صدر جمہوریہ ہند کا سکریٹریٹ

      نائب صدر جمہوریۂ ہند نے مالویہ نیشنل انسٹی ٹیوٹ اینڈ ٹکنالوجی کے بارہویں
      
      جلسٔہ تقسیم اسناد میں شرکت کی
      
      تنگ نظری تفریق پید ا کرتی ہے ، ہمیں ایک عالمی قائد بننے کے لئے
      
      وسیع تر عالمی تصورات رکھنے چاہئیں۔ ایم وینکیا نائیڈو

      Posted On: 08 JAN 2018 2:30PM by PIB Delhi

    نئیدہلی،08۔جنوری ۔نائب صدر جمہوریہ ہند جناب ایم وینکیا نائیڈو نے کہا ہے کہ تنگ نظری ہمیشہ تفریق پیدا کرتی ہے اور ہمیں ایک عالمی قائد کی حیثیت حاصل کرنے کے لئے وسیع تر عالمی تصورات رکھنے چاہئیں ۔ جناب نائیڈو راجستھان کی راجدھانی جے پور میں مالویہ نیشنل انسٹی ٹیوٹ آف ٹکنالوجی کے بارہویں جلسہ تقسیم اسناد سے خطاب کررہے تھے ۔انہوں نے کہا کہ حقیقی تعلیم سچائی اور نئی حقیقتوں کے حصول میں ہماری مدد کرتی ہے۔


    جناب نائیڈو نے کہا کہ تعلیمی میدان اورجدت طرازی کے فروغ سے فرد کو نئے خطوّں کے سفر پر لے جاتی ہے۔ میں چاہتا ہوں کہ آپ اپنے تناظر میں وسعت پید اکریں اور اپنی مالامال تعلیمی روایت سے استفادہ کریں ۔ جناب نائیڈو نے طلبأ سے زور دے کر کہا ہے معلومات کے حصول کی دوڑ میں اپنی راہ سے بھٹک نہ جائیں ۔ بلکہ اس پر غورکریں اور اس پر گفتگو کریں ۔ ایک بار اگر آپ کو مختلف حقیقتوں کا علم حاصل ہوجائے تو آپ معلومات حاصل کرلیں گے ۔ لیکن اب بھی نامکمل رہے گی ۔ آپ میں اس کے اندر جھانکنے اور اس کا تجربہ کرنے کی اہلیت ہونی چاہئے ۔ اسی کو ہم خرد کے نام سے موسوم کرتے ہیں۔


    جناب وینکیا نائیڈ و نے طلبا سے مخاطب ہوتے ہوئے کہا کہ جب تک وہ اچھائی اوربرائی ، اخلاق اور بداخلاق اور حق وباطل کے درمیان واضح تمیز کرنے کی سطح پر نہیں پہنچ جاتے ،اس وقت تک وہ تعلیم کے دائرے سے باہر ہی رہیں گے ۔ اس کے ساتھ ہی جناب نائیڈو نے طلبا کی حوصلہ افزائی کرتے ہوئے کہا کہ آج دستیاب ٹکنالوجی جی معلومات سے مضبوط سائنسی بنیاد کھڑی کرنی چاہئے ۔ آج آپ کو دنیا کے بہترین نظریات اورتصورات دستیاب ہیں ۔ اس لئے آپ کو معلومات کے دائرے میں وسعت پیدا کرنی چاہئے ۔ آپ کو آج ہندوستانی سیاق وسباق میں جدید ترین ٹکنالوجی کے اطلاق کی بھی سہولت حاصل ہے ۔ یہی وہ وسیع تر تصویر ہے جو آپ کو اپنے ذہن میں رکھنی چاہئے ۔جناب وینکیا نائیڈو کی تقریر کا متن حسب ذیل ہے :


    ’’ مجھےآج اس باوقار ادارے کے بارہویں سالانہ جلسہ تقسیم اسنادمیں آپ کےساتھ شرکت کرکے انتہائی مسرت ہورہی ہے۔ جلسہ تقسیم اسناد ادارے اور طلبا دونوں کے لئے انتہائی اہم سنگ میل کی حیثیت رکھتا ہے ۔ جہاں ادارے کے لئے جلسہ تقسیم اسناد مہارت کے جادہ پر پیش قدمی کی حیثیت رکھتا ہے وہیں طلبا کے لئے اپنا مرحلہ تعلیم مکمل کرکے نئے دور میں داخل ہونے کے لئے ایک سنگ میل کی حیثیت رکھتا ہے ۔ یہ دراصل ایک لمحۂ تقریب کی حیثیت رکھتا ہے ۔


    میں اس موقع پر ہر طالب علم کو اس کی کامیابی کے حصول کے لئے مبارکباد پیش کرتا ہوں ۔ اس کے ساتھ ہی میں ان والدین کو خراج ستائش پیش کرتا ہوں ، جنہوں نے اپنے بچوں کی صلاحیتوں کو پروان چڑھایا ہے ۔ اس کے ساتھ ہی میں اس ادارے کے اساتذہ اور محکمہ انتظامیہ کو عزم مصمم کے ساتھ مہارت حاصل کرنے کی کوششوں کے لئے مبارکباد پیش کرتا ہوں ۔


    میرے پیارے طالبان علم !


    آج آپ نے اس اہم اور باوقار ادارے سے گریجویشن کی تعلیم حاصل کی ہے ، جس کا نام ملک میں تصوراتی ادارے قائم کرنے والی ایک عظیم شخصیت کے نام پر رکھا گیا ہے۔ یہ عظیم شخصیت تھی : بھارت رتن مہامنا مدن موہن مالویہ جی کی ۔ اس موقع پر یہ ذکر کرنا بے جا نہ ہوگا کہ مالویہ جی ہی وہ عظیم شخصیت تھے ، جنہوں نے ، ’’ ستیہ میو جیتے‘‘ کے مثالی نعرے کو عوام الناس میں مقبول بنایا ۔ یہ بات ایک بیّن سچائی کی حیثیت رکھتی ہے کہ یہ مثالی نعرہ ہمارے مجاہدین آزادی کے عظیم کرداروں کی عکاسی کرتا ہے ۔ یہی وہ عہد بستگی ہے ، جس نے ہماری حوصلہ افزائی مسلسل جاری رکھی ۔


    عزیزی طلبأ !


    معلومات حاصل کرنے کی رو میں بھٹک نہ جائیں ۔ لیکن اس کے ساتھ ہی معلومات حاصل کرنے کا عمل جاری رکھیں ۔ بلکہ اس کی عکاسی کریں ،اس پر غور کریں اور اس پر گفتگو کریں ۔ ایک بار جب آپ کو مختلف النوع سچائیوں کا علم ہوجائے گا تو آپ معلومات کے حامل ہوجائیں گے لیکن یہ معلومات بھی اس وقت تک نامکمل رہے گی جب تک کہ آپ اس کے داخل میں جھانک کر نہ دیکھیں ۔اس کا تجربہ نہ کریں اور اس سے مضبوط مطابقت کی اہلیت حاصل نہ کرلیں ۔ اسی کو ہم عقل یا خرد کے نام سے موسوم کرتے ہیں ۔ جب تک آپ اچھائی اور برائی ، اخلاق اوربداخلاق اور حق وباطل میں امتیاز کرنے کی سطح تک نہیں پہنچ جاتے اس وقت تک آپ تعلیم کی چہاردیواری سے باہر ہی رہیں گے ۔


    آج آپ نے ملک کے ایک اہم اعلیٰ تعلیمی ادارے سے گریجویشن مکمل کیا ہے ۔ اب آپ اپنی تعلیمی کوششوں میں مزید ترقی کرنے کی سمت میں مطلوب معلومات اور ہنر مندیوں کے حامل ہوچکے ہیں ۔ ہمیشہ یادرکھیں کہ تعلیم میں کبھی نقطۂ آخر نہیں ہوتا ، اس میں صرف کاماز ہوتے ہیں۔ آپ اپنی تدریس اور اپنی معلومات کی تازہ کاری جاری رکھیں۔آپ کے اندر اپنی معلومات یا اپنے علم میں خلاؤں کو شناخت کرنے کی اہلیت ہونی چاہئے۔ آپ کے اندر دنیا بھر سے تعلیم حاصل کرنے کی اہلیت ہونی چاہئے کہ بہر حال علم کی کوئی حد نہیں ہوتی ۔ ہمارا ملک ایک ایسا ملک ہے جہاں ہمیشہ دنیا بھر کے بہترین نظریات اور تصورات کا خیر مقدم کیا گیا ہے ۔ تنگ نظری تفریق پید ا کرتی ہے ۔ آپ کو ایک عالمی لیڈر بننے کے لئے ایک وسیع ترعالمی تصور کا حامل ہوناچاہئیے ۔


    عزیز طالبان علم !


    میں آپ کی کوششوں میں کامیابی کے لئے نیک خواہشات پیش کرتا ہوں ۔ اب آپ اپنی دنیا کی چہرہ کاری ، اپنے تصورات ، نظریات اور اقدامات سے کریں گے ۔ بابائے قوم مہاتما گاندھی اکثر کہا کرتے تھے ۔’’ پہلے خود میں وہ تبدیلی لاؤ ، جو تم دنیا میں دیکھنا چاہتے ہو‘‘


    اس موقع پر میں اس ادارے کے ڈائرکٹر اور اساتذ ہ کو اسے ملک کا بہترین علمی ادارہ بنانے کی کامیاب کوششوں کے لئے مبارکباد پیش کرتا ہوں ۔ آپ نے گزشتہ متعدد برسوں کے دوران اپنی تعلیم کا اعلیٰ معیار جاری رکھا ہے ۔ آج آپ ملک کے بہتری اعلیٰ تعلیمی ادارے کی حیثیت رکھتے ہیں ۔مجھے امید ہے کہ آپ مزیدبہتری کی کوششیں جاری رکھیں گے اورآئندہ برسوں میں اعلیٰ تعلیم کے حصول کے مواقع میں اضافے کرنے کی کوششیں جاری رکھیں گے۔


    ۰۰۰۰۰۰۰۰۰۰۰۰۰۰۰۰۰۰۰۰۰


    U-173

    
    
    (Release ID: 1515903) Visitor Counter : 32