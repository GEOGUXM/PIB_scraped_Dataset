      آبی وسائل، دریائی ترقیات اور گنگا احیاء کی وزارت

      صاف گنگا کے قومی مشن نے 295 کروڑ روپے کی مالیت کےنمامی گنگا پروجیکٹس کو منظوری دی
      Posted On: 04 JAN 2018 5:45PM by PIB Delhi


    نئی دہلی؍ 04 جنوری،صاف گنگا کے قومی مشن این ایم سی جی نے 295.01 کروڑ روپے کی مالیت کے 5پروجیکٹوں کو منظوری دے دی ہے۔ ان پروجیکٹوں کا تعلق مغربی بنگال میں گندے پانی کی نکاسی کے بندوبست سے ہے، جس پر 278.6 کروڑ روپے کی لاگت آنے کا تخمینہ ہے۔ ایک پروجیکٹ کا تعلق اترا کھنڈ میں گندے پانی کے نکاسی سے ہے، جس پر 4.68 کروڑ روپے کی لاگت آنے کا تخمینہ ہے اور 11.73 کروڑ روپے کی مالیت کا ایک پروجیکٹ کا تعلق وارانسی میں گھاٹ کو بہتر بنانے کے کام سے متعلق ہے۔


    ان پروجیکٹوں کو منظور کئے جانے کے ساتھ ہی دریا گنگا سے متصل زیادہ آلودگی والے شہروں میں گندے پانی کی نکاسی کے بندوبست سے متعلق تمام پروجیکٹوں کو منظوری دے دی گئی ہے۔


    اتراکھنڈ کے ہری دوار میں غیر احاطہ کئے گئے کچھ علاقوں میں سیور لائنوں کو بچھانے کے لئے ایک پروجیکٹ کو منظوری دے دی گئی ہے، جس پر 4.68 کروڑ لاگت آئے گی۔


    وارانسی میں مختلف گھاٹوں کی مرمت اور دیگر کاموں کے لئے 11.73 کروڑ روپے مالیت کے پروجیکٹ کو منظوری دی گئی ہے۔ اس پروجیکٹ کا مقصد بولڈر پچنگ کے ذریعے گھاٹوں کی خراب حالت کو ٹھیک کرنا ہے اور گھاٹوں کو اس قابل بنانا ہے کہ وہ لمبے عرصے تک کام کرے۔ اس کے علاوہ سیاحوں اور عقیدت مندو کو خطرے اور مصائب سے بچانا ہے۔


    U: 112


    

    
    (Release ID: 1515529) Visitor Counter : 7