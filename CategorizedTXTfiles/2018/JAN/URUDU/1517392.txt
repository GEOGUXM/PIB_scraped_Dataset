      سماجی انصاف اور تفویض اختیارات کی وزارت

      ریاستی چینلائزنگ ایجنسیوں، سرکاری دائرہ کار کے بینکوں اور این ایچ ایف ڈی سی کے علاقائی دیہی بینکوں کی قومی کانفرنس
      Posted On: 22 JAN 2018 1:52PM by PIB Delhi


    نئی دہلی۔22؍جنوری۔ریاستی چینلائزنگ ایجنسیوں ، سرکاری دائرہ کار کے بینکوں اور این ایچ ایف ڈی سی کے تحت علاقائی دیہی بینکوں کی ایک قومی کانفرنس 19جنوری 2018 کو منعقد ہوئی۔ سماجی انصاف اور تفویض اختیارات کے وزیر جناب تھاور چند گہلوت، سماجی انصاف اور تفویض اختیارات کے وزیر مملکت جناب کرشن پال گرجر اور محکمہ تفویض اختیارات برائے معذورین (دیوانگ جن) کی سکریٹری محترمہ شکنتلا ڈی گاملن بھی اس موقع پر موجود تھیں۔ اس کے علاوہ این ایچ ایف ڈی سی کے ڈائرکٹر حضرات یعنی جناب ایس سی ایل گپتا اور جناب ڈی این شرما اور ایس سی اے / گرامین بینکوں اور سرکاری دائرہ کار کے شعبے کے بینکوں نے بھی اس کانفرنس میں شرکت کی۔


    جناب تھاور چند گہلوت اور کرشن پال گرجر نے مندوب ایجنسیوں سے خطاب کیا اور انہیں مشورہ دیا کہ وہ این ایچ ایف ڈی سی کے ساتھ بہتر تال میل بناکر کام کریں اور انہوں نے چینلائزنگ ایجنسیوں سے کہا کہ وہ دیوانگ جنوں یعنی مختلف طور سے اہل افراد کی فلاح وبہبود کیلئے چلائی جانے والی این ایچ ایف ڈی سی اسکیموں کے نفاذ کیلئے بہتر طریقے سے کام کریں۔


    ڈی ای پی ڈبلو ڈی کے سکریٹری اور این ایچ ایف ڈی سی کے ڈائرکٹر حضرات نے بھی مندوبین سے خطاب کیا۔ این ایچ ایف ڈی سی کے سی ایم ڈی جناب ڈی آر سرین نے این ایچ ایف ڈی سی اسکیموں کے نفاذ سے وابستہ پہلوؤں پر خطاب کیا جن کا تعلق دیوانگ جنوں یعنی مختلف طور سے ا ہل افراد کی فلاح وبہبود سے تھا۔ انہوں نے این ایچ ایف ڈی سی کی رعایتی اسکیموں کے دائرہ کار کو ملک بھر میں بڑھانے کیلئے ایس سی اے /پی ایس بی/ آر آر بی سے تجاویز بھی طلب کی۔


    کانفرنس کے دوران بہترین کارکردگی کا مظاہرہ کرنے والے ایس سی اے / پی ایس بی/ آر آر بی جن کا تعلق این ایچ ایف ڈی سی سے ہے، کو ترغیباتی چیک بھی فراہم کیے گئے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    U- 435

    
    
    (Release ID: 1517392) Visitor Counter : 16