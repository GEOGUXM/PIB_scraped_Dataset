      امور صارفین، خوراک اور عوامی تقسیم کی وزارت

      اختتام سال جائزہ۔ 2017: محکمہ امور صارفین
      Posted On: 02 JAN 2018 12:52PM by PIB Delhi


    سال 2017 کے دوران محکمہ صارفین امور کی سرگرمیوں کی اہم جھلکیاں درج ذیل ہیں:


    قیمت نگرانی سیل(پی ایم سی)


    اے) قیمت استحکام فنڈ (پی ایس ایف)

      * قیمتوں میں استحکام کے لئے موثر بازار مداخلت کی خاطر گھریلو خرید اور درآمدات کے توسط سے 20 لاکھ ٹن دالوں کا بفر اسٹاک بنایا گیا ہے۔
      * اب تک 20.50 لاکھ ٹن اسٹاک میں سے 3.36 لاکھ میٹرک ٹن دالوں کی ترسیل کے بعد بفر میں 17.14 لاکھ میٹرک ٹن دالیں دستیاب ہیں۔ ان میں سے 3.79 لاکھ ٹن دالیں درآمد کی گئی تھیں جبکہ 16.71 لاکھ ٹن دالیں گھریلو بازاروں سے خریدی گئی تھیں۔
      * گھریلو بازاروں سے جن 16.71 لاکھ ٹن دالوں کی خرید کی گئی تھی، ان میں سے 15.52 لاکھ ٹن ڈالیں کے ایم ایس 17۔2016 اور آر ایم ایس 18۔2017 سے خریدی گئی تھیں جس سے تقریباً 849128 کسانوں کو فائدہ ہوا۔
      * قیمتوں میں استحکام کے لئے پیازوں کی خرید اور درآمدات نیفیڈ، ایس ایف اے سی اور ایم ایم ٹی سی کے توسط سے کی گئی۔
      * بفر میں موجود دالوں کا استعمال ریاستوں میں ان کی اسکیموں کے توسط سے تقسیم کے لئے سپلائی کے کام میں کیا جارہا ہے۔ اسی طرح سے ان دالوں کی سپلائی غذائیت سے متعلق مرکزی حکومت کی وزارتوں / محکموں کی اسکیموں اور براہ راست یا نجی ایجنسیوں کے توسط سے ضیافت کی خدمات انجام دینے والے اداروں کو کی جارہی ہے۔ مزید برآں دالیں نیلامی کے توسط سے بھی بازاروں میں پہنچائی جارہی ہیں۔
      * ان اقدامات سے پورے سال کے دوران دالوں کی قیمتوں کو مناسب سطح پر برقرار کھنے کے عمل کو یقینی بنایا جاسکا۔

    بی) قیمتوں پر نگرانی کو مضبوط بنانے والا سیل (پی ایم سی)


    ریاستی حکومتوں کو گرانٹ جاری کرکے ریاستی سطح پر قیمتوں پر نگرانی رکھنے والے سیل کو مضبوط بنایا جارہا ہے۔ مناسب پالیسی جاتی سفارشات اور بازار میں مداخلت سے متعلق کاررائیوں کے ذریعہ قیمتوں کو مستحکم کیا جارہا ہے۔


    لیگل میٹرولوجی (قانونی نظامِ وزن و پیمائش)

      * صارفین کے مفادات کے تحفظ اور کاروبار کو آسان بنانے کے مقصد سے لیگل میٹرو لوجی (ڈبہ بند اشیا) ضوابط 2011 میں ترمیم کی گئی

    (یکم جنوری 2018 سے نافذ العمل)

      * فروخت کنندہ کے ذریعہ ای۔ کامرس پلیٹ فارم پر ڈسپلے (آویزاں) کئے جانے والے سامان میں ضابطو ں کے تحت درکار اعلانات شامل ہوں۔
      * ضابطوں میں خصوصیت کے ساتھ اس بات کا ذکر کیا گیا ہے کہ کوئی بھی شخص کسی قابل شناخت پہلے سے ڈبہ بند سامان پر الگ الگ ایم آر پی (دوہری ایم آر پی) کا اعلان نہیں کرے گا۔
      * اعلانات کے لئے استعمال میں لائے جانے والے حروف اور ہندسوں کے حجم میں اضافہ کیا گیا ہے تاکہ صارفین اسے آسانی سے پڑھ سکیں۔
      * کل مقدار کی جانچ کو مزید سائنٹفک بنایا گیا ہے۔
      * رضاکارانہ طور پر بار کوڈ/ کیو آر کوڈ کی اجازت ہے۔
      * غذائی تحفظ اور معیارات قانون کے تحت خوردنی اشیا سے متعلق اعلانات کے التزامات کو متعلقہ ضابطوں کے ساتھ ہم آہنگ کیا گیا ہے۔
      * وہ طبی آلات جنہیں ڈرگس قرار دیا گیا ہے، انہیں اس ضابطے کے تحت اعلانات کی ضرورت والے دائرے میں لایا گیا ہے۔
      * جی ایس ٹی کی شرح میں کمی کے سبب 31 دسمبر 2017 تک نظرثانی شدہ ایم آر پی ڈسپلے کرنے کی اجازت
      * یکم جولائی 2017 سے جی ایس ٹی کے نفاذ کے سبب ایسی مثالیں سامنے آسکتی ہیں جہاں ڈبہ بند سامان کی خردہ فروخت کی قیمت میں تبدیلی کی ضرورت پیش آئے۔ اس تناظر میں صارفین امور ، خوراک اور عوامی نظام تقسیم کے مرکزی وزیر جناب رام ولاس پاسوان نے مینوفیکچرروں یا پیکروں یا ڈبہ بند سامان کے درآمد کاروں کو تین ماہ تک یعنی یکم جولائی 2017 سے 30 ستمبر 2017 تک موجودہ خردہ فروخت کی قیمت کے ساتھ ساتھ نظرثانی شدہ خردہ فروخت کی قیمت (ایم آر پی) درج کرنے کی اجازت دی تھی۔ ایم آر پی میں اس تبدیلی کی اجازت مہر لگاکر، اسٹیکر لگاکر یا آن لائن پرنٹنگ ، جو بھی طریقہ کار ہو، کے ذریعہ دی گئی تھی۔
      * ضروری ترمیم کے ساتھ غیر استعمال شدہ پیکیجنگ میٹریل/ ریپر کے استعمال کی اجازت بھی 30 ستمبر 2017 تک دی گئی تھی۔
      * مزید کچھ وقت کے لئے مذکورہ سہولت میں توسیع کی درخواستوں کے پیش نظر اسٹیمپنگ، اسٹیکر یا آن لائن پرنٹنگ کے ذریعہ نظرثانی شدہ ایم آر پی کے ڈسپلے کی تاریخ میں 31 مارچ 2018 تک توسیع کردی گئی ہے۔
      * مزید برآں حکومت نے کچھ مخصوص سامان کا جی ایس ٹی کی شرحوں میں کمی کی ہے۔ اس وجہ سے لیگل میٹرو لوجی (ڈبہ بند سامان) ضوابط 2011 کے ضابطہ نمبر 6 کے ذیلی ضابطہ نمبر 3 کے تحت اس بات کی اجازت دی گئی ہے کہ ڈبہ بند سامان پر کم کی گئی قیمت کا اعلان 31 مارچ 2018 تک اضافی اسٹیکر لگاکر یا مہر لگاکر یا آن لائن پرنٹنگ کے ذریعہ کیا جاسکے۔اس صورت میں بھی ایم آر پی سے متعلق سابقہ لیبل / اسٹیکر نظر آنا چاہیے۔
      * جاری کی گئی ایڈوائزی (ہدایت):
      * کاروبار کو آسان بنانے کے مقصد سے سبھی متعلقین کو ایک ایڈوائزری جاری کی گئی تھی جس میں بتایا گیا تھا کہ کھلے ریڈمیڈ کپڑے لیگل میٹرولوجی (ڈبہ بند سامان) ضوابط 2011 کے دائرے میں نہیں آتے۔
      * صارفین کے مفاد میں سبھی ریاستوں/ مرکز کے زیر انتظام علاقوں کے لیگل میٹرولوجی کنٹرولر ز کو یہ ایڈوائزری جاری کی گئی تھی کہ وہ قیمت سے زیادہ وصولی اور دوہرے ایم آر پی سے متعلق التزامات کا نفاذ کریں۔ حکومت مہاراشٹڑ نے وانکھیڑے اسٹیڈیم، ممبئی کو قیمت سے زیادہ وصولی سے متعلق ضابطوں کے التزامات کی تعمیل کے لئے نوٹس جاری کیا جس کے بعد ان انہوں نے اپنے وینڈروں کو ضابطوں کے التزامات پر عمل درآمد کے لئے کہا۔
      * صارفین کے مفادات کے تحفظ کے لئے سبھی ریاستی حکومتوں کو ایڈوائزری جاری کی گئی کہ وہ سبھی طبی آلات پر ایم آر پی سمیت سبھی طرح کے اعلانات کو یقینی بنائیں۔
      * صارفین کے مفاد میں سبھی ریاستی حکومتوں کو یہ ایڈوائزری بھی جاری کی گئی کہ وہ پٹرول/ ڈیزل اور ایل پی جی سلینڈروں کی صحیح مقدار کو یقینی بنائیں۔

    بیورو آف انڈین اسٹینڈرز (بی آئی ایس) قانون 2016


    22مارچ 2016 کو نوٹیفائی کئے گئے نئے بیورو آف انڈین اسٹینڈرز (بی آئی ایس) قانون 2016 کو 12اکتوبر 2017 سے نافذ کردیا گیا ہے۔یہ قانون بیورو آف انڈین اسٹینڈرز (بی آئی ایس) کو ہندوستان کا قومی معیار سازی سے متعلق ادارہ قرار دیتا ہے۔ اس قانون کے التزامات حکومت کو یہ اختیارات دیتے ہیں کہ وہ کسی بھی شیڈیولڈ انڈسٹری کے سامان ، پروسیس، سسٹم یا سروس کو جسے وہ انسانوں، جانوروں یا پودوں کی صحت، ماحولیات کے تحفظ یا غلط طریقے سے کاروبار کے طریقوں کے انسداد یا قومی سلامتی کے لئے ضروری سمجھے، کو لازمی سرٹی فکیشن نظام کے دائرے میں لاسکتی ہے۔ ان التزامات کے تحت قیمتی دھاتوں کے سامانوں پر ہال مارکنگ کو لازمی قرار دیا گیا ہے۔ یا قانون مختلف قسم کے آسان ہم آہنگی جائزہ اسکیموں کی اجازت بھی دیتا ہے۔ یہ قانون مرکزی حکومت کو یہ اختیار بھی دیتا ہے کہ وہ بی آئی ایس کے علاوہ کوئی اتھارٹی / ایجنسی مقرر کرے جو معیارات کے مطابق مصنوعات اور خدمات کی مطابقت کی توثیق کرے اور مطابقتی سرٹی فکیٹ جاری کرے۔مزید برآں اس میں مرمت یا واپسی سے متعلق التزامات بھی شامل ہیں۔ نیا قانون ملک میں کاروبار کرے کو آسان بنانے میں مدد کرے گا، میک ان انڈیا مہم کو فروغ دے گا اور صارفین کو معیاری مصنوعات اور خدمات کی دستیابی کو یقینی بنائے گا۔ بیورو آف انڈین اسٹینڈرز رولز ، 2017 بھی 13 اکتوبر 2017 کو نوٹیفائی کیا گیا تھا۔


    صارف تحفظ اکائی

      * نئی دلی میں 26 سے 27 اکتوبر 2017 کے درمیان یو ایم سی ٹی اے ڈی کے تعاون سے ایک بین الاقوامی صارف تحفظ کانفرنس کا انعقاد کیا گیا تھا جس میں مشرقی، جنوبی اور جنوب مشرقی ایشیائی ممالک کے شرکا نے شرکت کی تھی۔ اس کانفرنس کا موضوع ‘‘نئے بازاروں میں صارفین کو با اختیار بنانا’’ تھا۔ اس کانفرنس میں تقریباً 1800 مندوبین نے شرکت کی جن میں 60 غیر ملکی مندوبین شامل ہیں۔ اس کانفرنس میں جن امور پر تبادلہ خیال کیا گیا، ان میں صارفین کے تحفظ سے متعلق اقوام متحدہ کی رہنما ہدایات اور ان کا نفاذ، صارفین تحفظ میں متعلقین کی شراکت داری، آن لائن صارفین کا تحفظ، مالی خدمات میں صارفین کی شمولیت کو فروغ دینا، صارفین کو خواندہ اور بااختیار بنانا اور خطرے والے نیز اقتصادی طور پر محروم صارفین کے تحفظ کا خصوصی چیلنج شامل ہیں۔ اس کانفرنس میں جو نتائج اخذ کئے گئے، ان میں صارفین کے تحفظ سے متعلق اقوام متحدہ کی رہنما ہدایات کے جامع نفاذ کو حکومت اور دیگر متعلقین ترجیح بنانا شامل ہے تاکہ سبھی ملکوں اور کامرس کے سبھی شعبوں میں صارفین کے تحفظ سے متعلق کوششوں کو مزید موثر بنایا جاسکے۔کانفرنس میں جو نتائج اخذ کئے گئے ان میں ڈیجیٹل تناظر میں صارفین کے حقوق کا تحفظ بھی شامل ہے تاکہ ای۔ کامرس کی پائیدار اور شمولیت پر مبنی ترقی ہوسکے۔اس کے لئے سرحد پار تعاون اور نفاذ وغیرہ سے متعلق مسائل کا تدارک بھی ضروری ہے۔
      * مرکزی حکومت نے درج ذیل اقدامات کے ذریعے صارفین کے حقوق کے مزید تحفظ کے لئے 20 دسمبر 2017 کو نیا صارف تحفظ بل 2017 پارلیمنٹ میں پیش کئے جانے کو بھی منظوری دے دی ہے۔

    (i موجدہ قانون کو مضبوط بنانا۔


    (ii صارفین کی شکایات کا تیزی کے ساتھ تدارک


    (iii صارفین کو بااختیار بنانا اور


    (iv بازار کے چیلنجوں کا مقابلہ کرنے کے لئے قانون سازی کی جدید کاری۔


    ۔۔۔۔۔۔۔۔۔۔۔


    م ن۔م م ۔ ن ا۔


    U- 27

    
    
    (Release ID: 1515052) Visitor Counter : 15
    
    
    
    
    

*