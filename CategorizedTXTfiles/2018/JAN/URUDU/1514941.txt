      شمال مشرقی ریاستوں کی ترقی کی وزارت

      حکومت شمال مشرق میں رابطہ کاری اورآنے جانے کی سہولتوں کو بہتربنانے پرتوجہ مرکوز کررہی ہے :ڈاکٹرجتیندرسنگھ
      Posted On: 01 JAN 2018 6:20PM by PIB Delhi


    نئی دہلی ،2 جنوری : شمال مشرقی خطے کی ترقیات کے وزیرمملکت (آزادانہ چارج) ، وزیراعظم کے دفترمیں وزیرمملکت ، عملہ ، عوامی شکایات ،پنشن ، ایٹمی توانائی اورخلأ کے وزیرمملکت، ڈاکٹرجتیندرسنگھ نے کہاہے کہ حکومت نے شمال مشرقی خطے میں گوناگوں طرز کے بنیادی ڈھانچہ پروجیکٹوں کو عملی جامہ پہنانے کے کام کو مہمیز کیاہے ۔

    
    شمال مشرقی خطے کی ترقیات کی وزارت کے سال 2018کے کیلنڈرکے اجرأ کے بعد ،میڈیا نمائندگان سے گفتگوکرتے ہوئے ڈاکٹرجتیندرسنگھ نے کہاکہ وزیراعظم ، جناب نریندرمودی کی قیادت میں، حکومت نے شمال مشرقی خطے میں ،ریل ، سڑک ، فضائی اور زمینی اندرون ملک آبی راستوں کے ذریعہ کنکٹی وٹی کو فروغ دینے کے لئے باقاعدہ طورپر توجہ مرکوز کی ہے اورمتعدد بجلی پروجیکٹوں کے ذریعہ یہ خطہ پہلے سے ہی فاضل بجلی پیداکرنے کے راستے پرگامزن ہوچکاہے ۔
    
    16دسمبر ،2017کو وزیراعظم جناب نریندرمودی نے آؤیزوال ،میزورم میں کہاتھاکہ مرکز نے پہلے ہی شمال مشرق کی تمام ریاستوں کی راجدھانیوں کو ریلوے کے نقشے پرلانے کا عہد کررکھاہے اور اس خطے میں 47000کروڑروپے کے لاگت سے ایک ہزارتین سوپچاسی کلومیٹرلمبائی کے 15نئے پروجیکٹوں کوعملی جامہ پہنارہی ہے ۔ وزیراعظم کے ہاتھوں 60میگاواٹ کے تیویریال پن بجلی پروجیکٹ کو قوم کے نام وقف کئے جانے کے ساتھ میزورم ، سکم اورتریپورہ کے بعد شمال مشرق میں تیسری فاضل بجلی کی حامل ریاست بن گئی ہے ۔تیویریال پروجیکٹ کا اعلان 1998میں اس وقت کی اٹل بہاری واجپئی حکومت کی جانب سے کیاگیاتھا۔ وزیراعظم نے کہاتھاکہ یہ اپنی نوعیت کا اولین مرکزی پروجیکٹ ہے جو بڑی کامیابی کے ساتھ میزورم میں نافذ کیاگیاہے ۔
    
    ایئرپورٹس اتھارٹی آف انڈیا نے شمال مشرقی ریاستوں میں خطہ جاتی ہوائی کنکٹی وٹی کو مستحکم بنانے کے لئے متعدد اقدامات کئے ہیں ۔ اگرتلہ ہوائی اڈے پر500کروڑروپے کی تخمینہ لاگت سے ایک نئی ٹرمنل عمارت تعمیر کی جارہی ہے اورآئندہ تین برسوں کے دوران ایئرپورٹس اتھارٹی آف انڈیا ،2500کروڑروپے صرف کرے گی ۔ ایئرپورٹس اتھارٹی آف انڈیاکے چیئرمین جناب گورو پرساد مہاپاترانے 15دسمبر ،2017کو اگرتلہ میں یہ بات کہی تھی ۔ اس خطے میں ریاستی راجدھانیوں کو باہم مربوط کرنے والے 92ہوائی راستے مرکز کی اڑان اسکیم کے تحت فراہم کرائے جانے کا مرکزی منصوبہ ہے ۔
    
    علاقائی کنکٹی وٹی اور سیاحت مضمرات کو بڑھاوادینے کا حوالہ دیتے ہوئے انھو ں نے کہاکہ 2016کے دوران 1.6لاکھ غیرملکی اور 77لاکھ گھریلو سیاحوں نے آسام اور دیگرشمال مشرقی ریاستوں کا دورہ کیا۔ اور اس طریقے سے گذشتہ برس کے مقابلے میں سیاحوں کی آمدمیں 5.2فیصد کا اضافہ درج کیاگیا۔ گذشتہ برس اس خطے نے سیاحوں کی آمدکے معاملے میں 15.18فیصد سے زائد کا اضافہ درج کیا گیاتھا۔
    
    شمال مشرقی خطے میں اندرون ملک آبی راستوں کے نقل وحمل کے نظام کو فروغ دینے کے لئے 29دسمبر2017کو مرکزی جہازرانی وزیرجناب نتن گڈکری نے دریائے برہم پترپر پانڈو۔دھبری کے راستے پر،کارگوموومنٹ کو جھنڈی دکھائی تھی ۔ قومی آبی شاہراہ نمبر 2پر،کارگونقل وحمل، گواہاٹی میں پانڈو سے آسام ہوتے ہوئے دھبری تک بنگال کی سرحدپر پہنچنے کا راستہ لاگت میں کمی لائے گااور تین سوکلومیٹرسڑک کی مسافت بھی بچائے گا۔ دریائے برہم پترکا 891کلومیٹر کاراستہ جو شمال مشرقی بالائی آسام سے دھبری ہوکرنکلتاہے اسے 1988میں قومی آبی شاہراہ نمبر 2قراردیاگیاتھا۔ اس دریاپر نقل وحمل کو آسان بنانے کے لئے 5پلوں کی تعمیرکی جائے گی ۔ یہ پل جورہاٹ کو نعمتی گھاٹ سے جوڑ دے گا۔ اسی طریقے سے دیسانگ مکھ کو تیکے لی پتھاسے ، لوئت کو کھبلوسے ، نمالی گڑھ کو گوہ پورسے اور شمالی گواہاٹی کو گواہاٹی سے مربوط کردیاجائے گا ۔ وزیرموصوف نے ان خیالات کااظہارآسام میں مجولی جزیرے میں منعقدہ فلیگنگ آف تقریب کے دوران کیاتھا۔اسی طریقے سے رول آن ۔ رول آ ف ( رورو) فیری خدمات کو جس کے ذریعہ بڑی تعدادمیں مسافروں اورموٹرگاڑیوں کو اس پار سے اس پار لے جانے کا انتظام ہوگا، جناب نتن گڈکری نے کہاتھا کہ شمال مشرقی بھارت اپنی نوعیت کی اولین ایئرڈسپنسری ،جلد ہی حاصل کرلے گا جو ہیلی کاپٹرپرمبنی ہوگی ۔ ڈونر کی وزارت نے پہلے ہی اس پہل قدمی کے لئے اپنی جانب سے تعاون کے ایک حصے کے طورپر 25کروڑروپے کی رقم فراہم کی ہے ۔ ڈونر کی وزارت کی جانب سے پیش کردہ تجویز منظورکرلی گئی ہے اور شہری ہوابازی کی وزارت میں پروسیسنگ کے حتمی مراحل میں ہے ۔
    
    ڈاکٹرجتیندرسنگھ نے کہاکہ اروناچل پردیش نے ریاست کو کھلے میں رفع حاجت سے پاک (اوڈی ایف ) ریاست بنانے کے کام میں مکمل طورسے کامیابی حاصل کرنے کے ساتھ سال نوکا خیرمقدم کیاہے ۔ سکم کے بعد یہ دوسری ریاست ہے جس نے اوڈی ایف اسٹیٹس حاصل کیاہے ۔ اروناچل پردیش نے اس سلسلے میں 2اکتوبر ،2019کی مقررہ ڈیڈ لائن سے پہلے ہی اپنے یہاں یہ کام مکمل کرلیاتھا۔ ریاستی حکومت نے اپنی جانب سے قومی اوڈی ایف ٹارگیٹ میں ایک سا ل دس مہینوں کی تخفیف کردی تھی اور 31دسمبر2017تک کام مکمل ہوناتھا تاہم اروناچل پردیش نے اس سے پہلے ہی اوڈی ایف اسٹیٹس حاصل کرلیا۔ سووچھ بھارت مشن کے تحت جو پروجیکٹ شروع کیاگیاتھا اس پرکارروائی اس کے بعدہی شروع ہوسکی جب ریاستی حکومت نے اپنی جانب سے فی ٹوائلٹ 8ہزارروپے کی ترغیبات فراہم کرنی شروع کیں ۔ یہ رقم، مرکزی امداد ، جو 12ہزارروپے کے بقدر تھی ،کے علاوہ فراہم کی گئی تاکہ فی ٹوائلٹ 20ہزارروپے کی فراہمی ممکن ہوسکے ۔
    
    (م ن ۔ ع آ۔820102.01.)
    U-23

    
    
    (Release ID: 1514941) Visitor Counter : 8