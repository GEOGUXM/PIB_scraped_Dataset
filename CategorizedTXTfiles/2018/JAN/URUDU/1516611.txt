      امور داخلہ کی وزارت

      اختتام سال 2017 کا جائزہ: وزارت داخلہ
      
      سال 2017 کے دوران داخلی امور کی وزارت کی سرگرمیوں کی جھلکیاں حسب ذیل ہیں
      
      کابینہ نے پولیس فورسز کی جدید کاری کی جامع اسکیم منظور کی

      Posted On: 12 JAN 2018 8:09PM by PIB Delhi

    1۔وزیراعظم جناب نریندر مودی کی سربراہی میں مرکز ی کابینہ نے 27 ستمبر کو 18-2017 سے 20-2019 کےلئے پولیس فورس کی جدید کاری (ایم پی ایف) جامع اسکیم کے نفاذ کو اپنی منظوری دی۔تین سال سے زیادہ کی مدت کی اسکیم کے لئے مالی تخمینہ 26.060 کروڑ روپے ہے اس میں سے مرکزی حکومت کی حصہ داری 18636 کروڑ روپے ہوگی اور ریاست کی کل حصہ داری 6424 کروڑ روپےہوگی ۔ اندرونی سلامتی لا اینڈ آرڈر خواتین کی سلامتی جدید ہتھیاروں کی دستیابی پولیس فورسیز کی موبیلٹی ،سازوسامان کا تعاون ، ہیلی کاپٹروں کی خدمات لینا، پولیس وائر لیس کی جدید کاری، نیشنل سٹیلائٹ نیٹ ورک ، سی سی ٹی این ایس پروجیکٹ اور ای- جیل پروجیکٹ وغیرہ کے لئے اسکیم کےتحت خصوصی شق تیار کی گئی ہے۔


    2۔کابینہ نے ایک سال تک جرم اور جرائم کا پتہ لگانے کےنیٹ ورک اور نظام پروجیکٹ کے نفاذ کی توسیع کو منظوری دی ۔ اپریل میں وزیراعظم نریندر مودی کی سربراہی میں اقتصادی امور سے متعلق کابینہ کمیٹی نے 31 مارچ 2017 سےمزید ایک سال کے لئے جرم اور جرائم کاپتہ لگانے کےنیٹ ورک اور نظام (سی سی ٹی این ٹی) پروجیکٹ کے نفاذ کےمرحلے کی توسیع کےلئےوزارت داخلہ (ایم ایچ اے)کی تجویز کو منظوری دی ہے۔ اس توسیع سے پروجیکٹ کے باقی مقاصد کو جامع طور پر حاصل کرنے میں مدد ملے گی ۔ پروجیکٹ کا رکھ رکھاؤ مرحلہ 2022 تک جاری رہے گا کیونکہ اسے اس سے پہلے ہی منظوری دی جاچکی ہے۔ کل 2 ہزار کروڑ روپے کےکل لاگت کے ساتھ 1550 کروڑ روپے کی رقم جو اب تک پروجیکٹ کےلئےکل رقم مختص کی گئی تھی ، 17-2016 تک خرچ کی گئی۔


    داخلی امور کے مرکزی وزیر مملکت جناب ہنسراج گنگارام اہیر نے 6 اپریل 2017 کو سی سی ٹی این ایس کے کام کا جائزہ لیا۔


    مرکزی وزیر داخلہ نے سی سی ٹی این ایس پروجیکٹ کے تحت ڈیجیٹل پولیس پورٹل کا آغاز کیا


    مرکزی وزیر داخلہ جناب راج ناتھ سنگھ نے 21 اگست 2017 کو نئی دہلی میں سی سی ٹی این ایس پروجیکٹ کے تحت ڈجیٹل پولیس پورٹل کا آغاز کیا۔ وزارت داخلہ سی سی ٹی این ایس ڈاٹا بیس کے ساتھ پولیس ، عدالتیں، جیلوں، استغاثہ ، فارنسیک لیبارٹریز ، انگلیوں کے نشانات اور جونائل ہومز یعنی بچوں کی جیل جیسے کرمنل (فوجداری) انصاف کے نظام کےمختلف شعبوں کو مربوط کرنے کےلئے مختلف اقدامات کرے گا۔


    4۔ یہ انٹرآپریبل کرمنل انصاف کا نظام (آئی سی جےایس) پالیسی سازوں سمیت تمام شراکت داروں کے لئے ایک سود مند ذریعہ ہوگا۔ ڈجیٹل پولیس پورٹل سے شہری ایف آئی آر ان لائن رجسٹرر (درج) کرسکیں گے اور پورٹل 34 ریاستوں اور مرکز کےزیر انتظام علاقوں میں ابتدا میں سات پبلک ڈلیوری خدمات کی پیش کش کرے گا ۔ سی سی ٹی این ایس پورٹل تحقیق یا تفتیش کرنے والے کو ملک کےکسی بھی حصے سے کسی بھی کرمنل (مجرم) کی ریکارڈ تاریخ کو مکمل کرنے میں مدد کرے گا ۔


    وزارت داخلہ (ایم ایچ اے) ہتھیار اور اسلحہ تیار کرنے کے شعبے میں ‘میک ان انڈیا’ کو فروغ دے گا


    اکتوبر میں وزارت داخلہ نے حکومت کی اسلحہ تیار کرنے کے شعبے میں میک ان انڈیا کو فروغ دینے کے لئے اسلحہ کے قوانین میں نرم روی اختیار کی ہے کیونکہ اس کا مقصد ہتھیار اور گولہ بارود تیار کرنے کے شعبے میں روزگار کے مواقع پیدا کرنے کو بھی فروغ دینا ہے۔


    بی ایس ایف کے ائرونگ نے اپنے پائلٹس اور عملہ شامل کیا


    بی ایس ایف کے ائرونگ نے 9 فروری 2017 کو اپنے خود کےپائلٹس اور عملے کو شامل کرنے کے ساتھ ہی ایک نئے باب کا اضافہ کیا ہے۔ داخلی امور کے مرکزی وزیر مملکت جناب کرن رجی جو ایسی پہلی شخصیت بن گئے ہیں جنہیں بی ایس ایف کے ہوائی حملے نے گوہاٹی سے ایم آئی -17 ہیلی کاپٹر سے ہوائی سفر کرایا۔ اب تک بی ایس ایف کے طیاروں کو ہندستانی فضائیہ کے عملے کے لوگ آپریٹ کررہے ہیں۔


    مرکزی وزیر داخلہ نے بائیں بازو کی انتہا پسندی سے متاثر ریاستوں کی جائزہ میٹنگ کی صدارت کی


    8 مئی کو مرکزی وزیر داخلہ نے بائیں بازو کی انتہا پسندی سے متاثر ہ ریاستوں کی صورتحال کا جائز ہ لیا۔ وزیرداخلہ کی مخصوص ہدایات پر ضلع مجسٹریٹوں اور بائیں بازو کی انتہاپسندی سےبری طرح متاثرہ ضلعوں کے ایس پی بھی موجود تھے۔ جناب راج ناتھ سنگھ نے بائیں بازو کی انتہا پسندی سے لڑنے کے لئے ایک آپریشن حکمت عملی ‘سمادھان’ (SAMADHAN) کا آغاز کیا۔ سمادھان کے ایس(S) سے اسمارٹ لیڈر شپ بنا ۔اے (A)سے جارحانہ حکمت عملی بنا۔ ایم (M)سے تحریک اور تربیت بناکارروائی کے قابل انٹلی جینس سے اے(A) بنا۔ ڈیش بورڈ پر مبنی اہم نتیجے والے علاقے سے ڈی(D) بنا ۔ جدید ٹکنالوجی سے ایچ(H) بنا ۔لہرتھیڑ سے ایکشن پلان سے اے(A) بنا ۔مالیہ کی رسائی سے این(N) بنا۔ یہ سب اس حکمت عملی کے عوامل ہیں۔


    مرکزی وزیر داخلہ نے بائیں بازو کی انتہا پسندی سے متاثرہ ریاستوں میں سیکورٹی سے متعلق معاملات اور ترقیاتی پروجیکٹوں کے اسٹیٹس کا جائزہ لینے کے لئے 4 اگست کو نئی دہلی میں ایک میٹنگ بلائی تھی ۔ میٹنگ کے دوران مختلف ترقیاتی پروجیکٹوں نیز سڑک کی ضرورت کے منصوبے، ہوائی رابطے، بجلی و تعلیم و صحت اور بکنگ شعبوں کا جائزہ لیا گیا۔


    آر آر پی-1 کے تحت ،4433 کلو میٹر سڑکیں تعمیر کی گئیں جس میں 1504 کلو میٹر سڑک بھی شامل ہے جسے انتہائی مشکل علاقوں میں گزشتہ تین سال کے دوران تعمیر کیا گیا۔ وزیر داخلہ نے باقی بچی سڑکوں کی جلد سے جلد تعمیر کے لئے بھی کہا ہے۔


    جناب راج ناتھ سنگھ نے 29اگست کو نئی دہلی میں بائیں بازو کی انتہا پسندی سے متعلق معاملات پر داخلی امور کی وزارت کے لئے مشاورتی کمیٹی کی ایک میٹنگ کی صدارت کی تھی۔ انہوں نے ممبروں کومطلع کیا تھا کہ بائیں بازو کی انتہا پسندی کی صورتحال میں ان برسوں میں خاطر خواہ بہتری آئی ہے اور گزشتہ تین سال کے دوران انتہا پسندی کے رجحان میں کمی آئی ہے۔ 2010 کے اعدادوشمار کے مقابلے 2016 میں تشدد آمیز واقعات کی تعداد میں 53 فی صد کی کمی آئی اور اموات میں 72 فی صد کی کمی ہوئی اور یہ رجحان 2017 میں برقرار رہا ۔ جناب راج ناتھ سنگھ نے ممبروں کو مزید مطلع کیا کہ اس سال مجموعی طور پر صورتحال یہ بتاتی ہے کہ تشدد آمیز واقعات کی تعداد میں کمی کا رجحان دیکھنے کو ملا ہے اور 2016 کی ایسی مدت کے مقابلے اس سال تشدد آمیز واقعات میں 25.6 فی صد کی کمی درج کی گئی۔


    جناب راج ناتھ سنگھ نے 3 نومبر 2017 کو چھتیس گڑھ میں بائیں بازو کی انتہا پسندی کی صورتحال کے بارے میں اعلی سطح کی میٹنگ کی صدارت کی۔ ہنر مندی کے فروغ کو بڑھانے کی کوششوں کے حصے کے طو ر پر چھتیس گڑھ کو 9 آئی ٹی آیز اور 14 صلاحیت سازی کے فروغ کے سینٹروں کے لئے منظوری دے دی ہے۔ یہ اقدام اس لئے اٹھایا گیا ہے کہ تاکہ تعلیم کے بنیادی ڈھانچے کو بہتر بنایا جاسکے۔ بیجا پور اور سکما میں 2 کیندریہ ودیالیوں اور بیجاپور ،نارائن پور اور کونڈا گاؤں میں تین جے این وی ایس کو منظوری دی گئی ہے۔ جگدل پور میڈیکل کالج کو جدید کاری کے لئے منظوری دی گئی ہے۔ یہ سب پی ایم ایس ایس وائی کے تحت 200 کروڑ روپے کی لاگت سے مہارت کے مرکز کے طو رپر ان کی منظوری دی گئی ہے۔


    ویزا نظا م میں نرم روی:


    یکم اپریل 2017 سے ای-ویزا کو تین زمروں میں تقسیم کردیا گیا ہے جس میں ایک ای ویزا ٹورسٹ دوسرا ای بزنس ویزا او ر تیسرا ای –میڈیکل ویزا شامل ہے۔ اس وقت ای ویزا کی سہولت 25 ہوائی اڈوں کے ذریعہ داخلے کے لئے 163 ملکوں کے شہریوں کو دی گئی ہے۔( اس سے پہلے ای ویزا سروس 16 ہوائی اڈوں کے ذریعہ دی گئی تھی) 5 انڈین بندرگاہوں کوچن، گوا، بنگلور، ممبئی اور چنئی مختلف ملکوں سے کروز سیاحت کی۔ کوچن ، گوا ، منگلور ، ممبئی اور چنئی ایسی پانچ بندرگاہیں ہیں جنہیں مختلف ممالک سے بحری جہازوں پر ہونے والے سیاحت کے مضمرات سے استفادہ کرنا ہے۔


    ای ویزا اسکیم کے تحت درخواست کے لئے ونڈو 30 دن سے بڑھاکر 120 دن کردی گئی ہے۔ ای ٹورسٹ اور ای بزنس ویزا پر دوہرے داخلے کے ساتھ اور ای میڈیکل ویزا پر تہرے داخلے کے ساتھ ای ویزا پر قیام کی مدت 30 سے بڑھاکر 60 کردی گئی ہے۔ طبی سیاحوں کو مدد فراہم کرنے کے لئے الگ امیگریشن کاؤنٹرس اور سہولت کے ڈیسک دہلی ،ممبئی، چنئی، بنگلورو اور حیدرآباد کے ہوائی اڈوں پر فراہم کئے گئے ہیں۔


    دہلی بین الاقوامی ہوائی اڈہ پر امیگزیشن سروس میں سدھار


    مرکزی داخلہ سکریٹری جناب راجیو گوہا نے ایک نومبر کو نئی دہلی میں ایک میٹنگ کی صدارت کی تھی جس میں دہلی ہوائی اڈہ پر امیگریشن خدمات کو بہتر بنانے کے لئے پیشہ ور افرادی قوت جدید آلات کی گنجائش ، اضافی جگہ کی گنجائش، ٹکنالوجی کی جدید کاری سمیت مختلف اقدامات پر تبادلہ خیال کیا گیا تھا۔ ان اقدامات سے دہلی کے بین الاقوامی ہوائی اڈہ پر امیگریشن خدمات میں خاطر خواہ سدھار آیا جس سے نہ صرف ہندستان آنے والے غیر ملکی شہریوں کو سہولت حاصل ہوگی بلکہ ہندستانی شہری بھی غیر ممالک کا سفر کرسکیں گے۔


    مرکزی وزیر داخلہ نے ایس ایس بی کے نئے انٹلی جنس سیٹ آپ شروع کیا


    مرکزی وزیر داخلہ راج ناتھ سنگھ نے 18 ستمبر کو نئی دہلی میں ایک تقریب کے دوران سشستر سیما بل (ایس ایس بی ) کےنئے انٹلی جینس سیٹ اپ کا آغاز کیا۔ اس سے مرکزی وزیر داخلہ کی منظوری کے بعد فورس کی طویل عرصے زیر التوا مانگ پوری ہوئی۔ ا یس ایس بی کو ہند-نیپال اور ہند-بھوٹان سرحدوں کے لئے سرکردہ انٹلی جینس ایجنسی (ایل آئی اے) کے طور پر قرار دیا گیا ہے۔ مرکزی وزارت داخلہ نے بٹالین سے فرنٹیئر ہیڈ کواٹرس کے لئے مختلف عہدوں میں 650 پوسٹ (آسامیوں ) کی منظوری دی ہے۔


    مرکز نےجموں و کشمیر میں جناب ونیشور شرما کو اپنا نمائندہ مقرر کیا


    حکومت نے جموں و کشمیر میں منتخبہ نمائندوں ، مختلف تنظیموں اور متعلقہ افراد کے ساتھ مذاکرات شروع کرنے کے لئے انٹلی جینس بیورو کے سابق ڈائریکٹر جناب ونیشور شرما کو مقرر کیا۔ جموں و کشمیر میں عوام کےمختلف طبقوں کی طرف سے مثبت ابتدائی ردعمل پر غور کرتے ہوئے اس بات کا امکان ہے کہ ریاست میں تمام فریق، جو امن میں یقین رکھتے ہیں ، مذاکرات کے عمل میں شامل ہونے کے علاوہ حکومت کی پہل کی حمایت کریں گے۔


    مرکزی وزیر داخلہ نے جموں و کشمیر کا چار دن کا دورہ کیا


    مرکزی وزیر داخلہ جناب راج ناتھ سنگھ نے ستمبر 2017 سے جموں کشمیر کا چار روزہ دورہ کیا۔ جموں میں ایک پریس کانفرنس سے خطاب کرتے ہوئے جناب راج ناتھ سنگھ نے کہا کہ مرکز جموں و کشمیر کے تینوں علاقوں میں مساوی ترقی کو یقینی بنانے کی کوشش کررہی ہے۔ پی ایم ڈی پی کے تحت بہت سے پروجیکٹوں پر عملدآمد ہورہا ہے۔ مرکز نے کشمیر وادی کے مائیگرینٹس کو 3 ہزار روزگار دینے کا فیصلہ کیا ہے اور اس مد کے تحت ریاست کے لئے ان لوگوں کے لئے معاوضہ میں اضافہ بھی کیا ہے جو کراس فائرنگ کے دوران مارے گئے ہیں اور یہ معاوضہ ایک لاکھ سےبڑھاکر 5 لاکھ روپے کیا گیا ہے ۔


    حکومت نے کشمیر وادی میں 6 ہزار عبوری رہائش گاہیں تعمیر کرنے کا بھی فیصلہ کیا ہے ۔ انہوں نے کہا کہ حکومت نے پی او جے کےمائیگرئنٹس کی باز آبا د کار ی کے لئے 2000 کروڑ روپے کا پیکج بھی مختص کیا ہے ۔


    جموں و کشمیر میں سی آر پی ایف کی ہیلپ لائن


    جموں و کشمیر میں 16 جنوری 2017 کو سی آ ر پی ایف ہیلپ لائن کا آغاز کیا گیا تھا۔ ہیلپ لائن اعتماد بڑھانے اور شہریوں کا اعتماد بحال کرنے کے لئے شروع کی گئی ہے۔


    مرکز نے جموں وکشمیر کے لئے خصوصی صنعتی اقدام کی اسکیم اڑان کی مدت کار میں توسیع کو منظوری دی۔


    اقتصادی امور سے متعلق کابینہ کمیٹی نے جسکی صدارت وزیراعظم جناب نریندر مودی نے کی تھی ،20 ستمبر 2017 کو جموں و کشمیر کے لئے خصوصی صنعتی اسکیم اڑان کی مدت کار میں 31 دسمبر 2018 تک توسیع کے لئے وزارت داخلہ کی تجویز کو منظوری دی تھی۔ اس سلسلہ میں کوئی ترمیم بھی نہیں کی گئی تھی۔ ابتدا میں اڑان کی مدت 17-2016 تک تھی۔


    جناب راج ناتھ سنگھ نے بین ریاستی کونسل کی قائمہ کمیٹی کی میٹنگوں کی صدارت کی


    مرکزی وزیر داخلہ نے 9 اپریل کو نئی دہلی میں بین ریاستی کونسل کی 11 ویں قائمہ کمیٹی کی میٹنگ کی صدارت کی تھی۔ قائمہ کمیٹی نے ولیوم دوئم او ر سوئم میں شامل پونچھی کمیشن کی مختلف سفارشات کی تفصیل سے جانچ کی تھی ۔ جناب راج ناتھ سنگھ نے 25 نومبر کو نئی دہلی میں بین ریاستی کونسل کی قائمہ کمیٹی کی 12 ویں میٹنگ کی صدارت کی تھی۔ انہوں نے کہا تھا کہ پونچھی کمیشن کی رپورٹ سے متعلق قائمہ کمیٹی کی سفارشات کو وزیراعظم کی سربراہی میں بین ریاستی کونسل کے سامنے پیش کیا جائے گا ۔


    جزائر کی ترقیاتی ایجنسی کی میٹنگیں


    مرکزی وزیر داخلہ نے 24 جون 2017 کو نئی دہلی میں نو تشکیل شدہ جزائر کی ترقیاتی ایجنسی کی پہلی میٹنگ کی صدارت کی تھی۔ ترقیاتی ایجنسی (آئی ڈی اے) یکم جون 2017 کو قائم کی گئی تھی اور جزائر کی ترقی کے لئے وزیراعظم کی جائزہ میٹنگ کے بعد یہ ایجنسی قائم کی گئی تھی۔


    جناب راج ناتھ سنگھ نے 8 نومبر کو نئی دہلی میں آئی ڈی اے کی دوسری میٹنگ کی صدارت کی تھی ۔ آئی ڈی اے 9 جزائر (انڈومان و نکوبار میں چار استھ ،روئش ،لانگ ، ایوس) اور پانچ لکشدیپ ، منی کوائے بنگارام، تھنساکارا، چیری یام، سوہیلی) کی زبردست ترقی کے لئے ترقیاتی منصوبوں اور تفصیلی ماسٹر پلان کے تصور کا جائزہ لیا۔ یہ فیصلہ بھی کیا گیا تھا کہ شمال انڈومان اور نکوبار جزائر میں دگلی پور کے نزدیک شب پور میں بحریہ کا ہوائی اسٹیشن کو مشترکہ استعمال کرنے والے ہوائی اڈہ کے طور پر استعمال کیا جائے گا ۔ یہ بھی فیصلہ کیاگیا کہ منی کوا ے جزیرے پر ہوائی اڈہ (جوائنٹ یوزر ایئر پورٹ) سمیت پی پی پی پیکج کو ترقی دیا جائے تاکہ سیاحت کی گنجائش برقرار ررکھی جاسکے۔


    ایف سی آرا سے رجسٹریشن کی منسوخی کے لئے انجمنوں کو وجہ بتاؤ نوٹس جاری


    ایک ہی وقت کے اقدام کے تحت تمام انجمنوں کو 12مئی 2017 کو اپ لوڈ کئےگئے ۔ سرکاری نوٹس کے ذریعہ ایک موقع پر فراہم کرایا گیا تاکہ وہ ایک ہفتے کے اندر اندر مالی سال 11-2010 سےفراہم لے کر 15-2014 تک کے تمام اپنے سالانہ رٹرنز کو داخل کریں۔ جولائی 2017 میں 5 ہزار 922 ایسوسی ایشن (انجمنو) کو وجہ بتاؤ نوٹس جاری کئے گئے ۔ اس کے علاوہ 2 ہزار سے زیادہ غیر سرکاری تنظیموں (این جی اوز) سے کہا گیا تھا کہ وہ اپنے موجودہ ایف سی آر سے نامزد بنک کھاتوں کا جواز پیش کریں اور ان این جی اوز کی فہرست ویب سائٹ www.feraonline.nic.in پر دستیاب ہے۔ ایک ہزار سے زیادہ این جی اوز کو ان کے بیرونی عطیات کےکھاتوں کو آپریٹ کرنے (چالو رکھنے) سے رد کردیا ہے۔ یہ ان جی اوز ایف سی آر اے 2010 اور بنائے گئےضابطوں کی مختلف شقوں کی خلاف ورزی کررہی ہیں اور غیر ملکی فنڈ کو غلط استعمال کررہی ہیں۔ آخر میں ایف سی آر اے 2010 اوربنائے گئے ضابطوں کی شقوں پر عمل آوری کو یقینی بنانے کے لئے حکومت نے 19 ستمبر 2017 کو پبلک نوٹس کے ذریعہ ان 4842 ایسوسی ایشنوں (انجمنوں) کو ایک سے زیادہ موقع فراہم کیا گیا تھا کہ وہ 11-2010 سے 16-2015 کی مدت کے لئے میٹنگ سالوں کے لئے جرمانے کے ساتھ اپنی سالا نہ رٹرنز داخل کریں، جنہوں نے 12 مئی 2017 تک پبلک نوٹس پر عمل درآمد نہیں کیا گیا تھا جس کےنتیجے میں ان کے رجسٹریشن منسوخ کردیئے گئے۔


    آفات کے خطرے کو کم کرنے پر قومی پلیٹ فارم کی دوسری میٹنگ


    وزیر داخلہ جناب راج ناتھ سنگھ نے 15مئی کو نئی دہلی میں آفات کے خطرے کو کم کرنے کےقومی پلیٹ فارم کی دو روزہ دوسری میٹنگ کا افتتاح کیا تھا۔ اس میٹنگ کا موضوع تھا ‘پائیدار ترقی کے لئے آفات کے خطرے کو کم کرنا :2030 تک ہندستان کو رہنے کے قابل بنانا۔


    این آئی اے کا نیا ہیڈکوارٹر دفتر کمپلکس کا افتتاح


    مرکزی وزیر داخلہ راج ناتھ سنگھ نے 10 اکتوبر 2017 کو نئی دہلی میں این آئی اےکے نئے ہیڈکوارٹر آفس کمپلکس کا افتتاح کیا ۔ جناب راجناتھ سنگھ نے کہا کہ این آئی اے نے حال ہی میں کشمیر وادی میں دہشت گردی کے لئے دی جانے والی مالی امداد پر روک لگانے کی کارروائی شروع کی ہے جس کی دشمن پڑوسی ملک اور تیسرے ممالک میں ان کے ساتھی اعانت کررہے ہیں۔ انہوں نے کہا کہ حکومت نے تحقیقات میں این آئی اے کو مکمل خودمختاری دینے کے لئے اقدامات شروع کئے ہیں۔


    جودھپور میں آئی بی کی ویسٹ زون علاقائی تربیتی سینٹر کا افتتاح


    مرکز وزیر داخلہ نے 16 اکتوبر کو راجستھان کے جودھپور میں انٹلی جینس بیورو (آئی بی) کے ویسٹ زون علاقائی تربیتی سینٹر کا افتتاح کیا ۔ اس تربیتی سینٹر کا مقصد ریاستی پولیس اسپیشل برانچوں کو بااختیار بنانا اور انہیں مستحکم کرنا ہے ۔ ویسٹ زون مدھیہ پردیش ، گوا، گجرات، راجستھان اور مہاراشٹر کو بھی شامل کرے گا۔


    پولیس تحقیق اور ترقی کے بیورو کی نئی ہیڈکوارٹرس بلڈنگ مرکزی وزیر داخلہ نے 8 ستمبر کو نئی دہلی میں داخلی امور کی وزارت کی بی پی آر اینڈ دی کی نئی ہیڈکوارٹرس بلڈنگ کا افتتاح کیا ۔


    این آئی ڈی ایم کا سنگ بنیاد: امور داخلہ کے وزیر مملکت جناب کرن رجی جو نے 17 فروری 2017 کو نئی دہلی میں نیشنل انسٹی ٹیوٹ آف ڈزاسٹر منجمنٹ (این آئی ڈی ایم) کا سنگ بنیاد رکھا ۔


    آندھراپردیش میں نئے این ڈی آر ایف کیمپس کا سنگ بنیاد


    مرکزی وزیر داخلہ نے 9 جنوری کو آندھراپردیش کےکونڈا پولورو کے مقام پر نئے این ڈی آر ایف کیمپس کا سنگ بنیاد رکھا۔ یہ کیمپس 50 ایکڑ رقبے پرمشتمل ہے اور اس کے لئےزمین ، آندھراپردیش سرکار کے فراہم کی تھی اور تعمیر کےاخراجات مرکزی حکومت برداشت کرے گی۔


    ماسکو میں سیکورٹی تعاون سے متعلق ہندروسمجھوتے پر دستخط


    مرکزی وزیر داخلہ جناب راج ناتھ نے 27 سے 29 نومبر تک ماسکو کا تین روزہ دورہ کیا تھا اور ہندستان کی داخلی امور کی وزارت اور روسی فیڈریشن کی اندورنی معاملات کی وزارت کے درمیان سیکورٹی کے بارے میں ایک مزید جامع مکمل سمجھوتے پردونوں ملکوں کے وزرا نے دستخط کئے۔ یہ سمجھوتے سیکورٹی سے متعلق معاملات میں تعاون کے لئے جامع اپروچ فراہم کرتا ہے۔ ہندستان کی این سی بی اور روسی فیڈریشن کی اندرونی امور کی وزارت کےدرمیان ایک مشترکہ ایکشن پلان پر دستخط کئے گئے۔ یہ پلان 20-2018 کی مدت کےلئے ہے۔


    مرکزی وزیر داخلہ کا جمہوریہ کرغساتان میں ہنگامی صورتحال سے نمٹنے اور اسے روکنے کے لئے ایس سی او ممبر ملکوں کی حکومت اتھارٹیز کےسربراہوں کی 9ویں میٹنگ سےخطاب


    اگست 2017 میں مرکزی وزیر داخلہ کی سربراہ میں ایک اعلی سطحی ہندستانی وفد نے کرغستان جمہوریہ کے شہر آتا (ATA) میں ہنگامی صورتحال کو ختم کرنے اور اسے روکنے کے لئے شنگائی تعاون تنظیم ایس سی او کے ممبر ملکوں کے سربرہان حکومت کے 9ویں میٹنگ میں شرکت کی۔ ایس سی او میٹنگ میں افتتاحی بیان دیتے ہوئے مرکزی وزیر داخلہ جناب راج ناتھ نے ہندستان کی رکنیت کے لئے حمایت کرنے پر ایس سی او کے سبھی ممبر ملکوں کا تہہ دل سے شکریہ ادا کیا۔ جناب راج ناتھ سنگھ نے شہروں میں زلزلے کی مشترکہ تحقیق اور بچاؤ عمل کا اہتمام کرنے کی تجویز بھی پیش کی تاکہ اجتماعی تیاریوں کو بہتر بنایا جاسکے۔


    Cont….


    روس کے ایف ایس بی کے ڈائریکٹر کا دورہ


    مرکزی وزیر داخلہ نے 24 مارچ کو نئی دہلی میں روسی فیڈریشن کی فیڈرل سیکورٹی سروس کے ڈائریکٹر جناب الیکزینڈر بورٹ نیکوف کی سربراہی میں 9 رکنی روسی فیڈریشن کا خیر مقدم کیا۔ جناب راج ناتھ سنگھ نے بتایا کہ دونوں ملکوں کے درمیان بین ایجنسی تعاون کو باہمی ، علاقائی اور بین الاقوامی امور کا احاطہ کرنا چاہئے۔


    ہندستان اور امریکہ کے درمیان ہوم لینڈ سیکورٹی سے متعلق تعاون کا میمورنڈم


    مرکزی کابینہ نے 28 جون کو ہند اور امریکہ کے درمیان ہوم لینڈ سیکورٹی کےبارے میں تعاون کے ایک میمورنڈم کو منظوری دی تھی۔ یہ ہندستان اور امریکہ کے درمیان باہمی سیکورٹی تعلقات کو مزید مستحکم کرے گی اور چھ ذیلی گروپوں کے مابین کوآرڈینیشن (ّربط) اور ایسی بات چیت میں بھی مدد گار ثابت ہوگی جو کہ دونوں ملکوں کےد رمیان ہوم لینڈ سیکورٹی مذاکرات کے تحت تشکیل دیئے جانے کےلئے تجویز کئےگئےہیں۔


    ہندستان اور برطانیہ کے درمیان ہوئے داخلی معاملات کے مذاکرات


    ہندستان اور امریکہ کے درمیان پہلے داخلی امور کے مذاکرات 4 مئی کو نئی دہلی میں منعقد ہوئے تھے۔ اس وقت کے ہندستان کے مرکزی داخلہ سکریٹری جناب راجیو ہرش کی سربراہی میں ہندستانی وفد اور برطانیہ کی سیکنڈ مستقل سکریٹری داخلی دفتر محترمہ پیٹسی ولکنسن کی سربراہی میں یہ مذاکرات ہوئے تھے۔


    ہندستان اور برطانیہ دونوں نے دہشت گردی مخالف میکنزم پر تعاون کرنے کے بارے میں زور دیا تھا اور سائبر جرائم کی روک تھام کے لئے اپنی حمایت کو اور زیادہ وسعت دینے پر بھی زور دیا تھا۔ دونوں فریقوں نے ا ن انتظامات کو باقاعدہ بنانے پر اتفاق کیا تھا۔ دوسری داخلی امور کی مذاکرات 17 جولائی کو لندن میں ہوئے تھے جس میں ہندستانی وفد کی قیادت جناب راجیو مہرشی اور برطانوی وفد کی قیادت برطانیہ کے داخلی امور کے دفتر کے مستقل سکریٹری جناب فلپ روئنام کے تھے۔


    ہندستان آسٹریلیا کی مشترکہ اسٹرینگ کمیٹی کی پہلی میٹنگ


    ہندستان آسٹریلیا کی مشترکہ اسٹرینگ کمیٹی کی پہلی میٹنگ 6 اکتوبر 2017 کو نئی دہلی میں ہوئی تھی۔ داخلی امور کی وزارت کے ایڈیشنل سکریٹری جناب ٹی وی ایس این پرساد و جناب اسٹیفن بوہومس فرست اسٹیٹس سکریٹری انٹرنیشنل اور ڈویژن کرنل جسٹس گروپ، اٹارنی جنرل محکمے نے اپنے اپنے متعلقہ وفود کی قیادت کی تھی۔ دونوں فریقوں نے انسداد ، دہشت گردی میں تعاون کے لئے دائرہ بڑھانے پر تبادلہ خیال کیا تھا اور انتہا پسندی اور شدت کی روک تھام کے علاوہ غیر قانونی مالی لین دین اور سائبر جرائم کو روکنے پر بھی تعاون بڑھانے پر تبادلہ خیال ہوا تھا۔


    کرن رجی جو نے میکسیکو کے کانکن میں آفات کے خطرے کو کم کرنے کےلئے عالمی پلیٹ فارم پر ملک کا موقف پیش کیا


    داخلی امور کے مرکزی وزیر مملکت جناب کرن رجی جو کی سربراہی میں ایک اعلی سطحی ہندستانی وفد نے 22 سے 26 مئی 2017 کو میکسیکو کے شہر کانکن میں آفات کے خطرے کو کم کرنے کے لئے عالمی پلیٹ فارم میں شرکت کی۔ ملک کے موقف کو پیش کرتے ہوئے جناب کرن رجی جو نے سینڈاران فریم ورک منظور کئے جانے کے بعد ہندستان کی طرف سے کئے گئے اقدامات کے بارے میں جانکاری دی


    4 روزہ طویل بمسٹیک آفات کے بندوبست کی ایکسرسائز 2017


    کثیر شعبہ جاتی تکنیکی اوراقتصادی تعاون ، آفات کے بندوبست کی ایکسرسائز (بمسٹیک ڈی ایم ای ایکس 2017) کے لئے پہلی خلیج بنگال پہل 10 سے 13 اکتوبر 2013 کو ہوئی تھی۔ بمسٹیک کےممبر ملکوں بنگلہ دیش ، ہندستان، میانمار ، سری لنکا ، تھائی لینڈ ، بھوٹان اور نیپال نے چار روزہ ایکسرسائز میں شرکت کی تھی۔ جس کا اہتمام قومی آفات کے بندوبست کی فورس (این ڈی آر ایف) نے کیا تھا جو دہلی اورقومی راجدھانی خطے میں نوڈل ایجنسی ہے۔


    کابینہ نے پولیس تربیت اور ترقی سے متعلق تکنیکی تعاون پر ہند اور افٖغانستان کے درمیان باہمی مفاہمت نامہ کو منظوری دی


    مرکزی کابینہ نے وزیراعظم جناب نریندر مودی کی سربراہی میں 27 ستمبر 2017 کو پولیس کی تربیت اور ترقی سےمتعلق تکنیکی تعاو ن کے سلسلہ میں ہند اور افغانستان کے درمیان ایک مفاہمت نامہ پر دستخط کو اپنی منظوری دی ۔ یہ مفاہمت نامہ افغانستان کی قومی پولیس کی صلاحیت سازی میں مددگار ثابت ہوگا اور خطے میں سیکورٹی معاملات کو بہتر کرے گا۔


    ہندستان اور تھائی لینڈ نےمنشیات ، سائیکوٹروپک چیزوں ان کے پری کرسر اور کیمیکلز کے علاوہ منشیات کے استعمال کی روک تھام کے بارے میں تعاون پرا یک مفاہمت نامہ پردستخط کئے


    ہندستان کےمرکزی وزیر مملکت جناب ہنسراج گنگارام اہیر اور تھائی لینڈ کے انصاف کے وزیر جناب سواپھن تانی وردھنا کی موجودگی میں 30 جون 2017 کو نئی دہلی میں ہندستان اور تھائی لینڈ نے ایک مفاہمت نامہ پر دستخط کئے۔ اس مفاہمت نامےسے منشیات اور منشیات کا دھندا کرنے سے روکنے کے سلسلہ میں ہندستان اور تھائی لینڈ کے درمیان ایسی تعاون میں اضافہ ہوگا۔


    میانمار میں 21 ویں ہندستان میانمار قومی سطح کی میٹنگ


    21 ویں ہند-میانمار قومی سطح کی میٹنگ 5 اور 6 جولائی 2017 کو میانمار کی راجدھانی شہر نیپی تا میں ہوئی۔ ہندستانی وفد کی قیادت اس وقت کے داخلہ سکریٹری جناب راجیو گواہا نے کی جبکہ میانمار کے وفد کی قیادت داخلی امور کے نائب وزیر میجر جنرل آن سویے نے کی تھی۔ میٹنگ کے دوران سیکورٹی، منشیات کے دھندے کی روک تھام میں تعاون ، سرحدی معاملات جنگلی جانوروں کی اسمگلنگ ، ویزا اور ایک دوسرے کے ملکوں کی جیلوں میں قیدیوں کے بارے میں تبادلہ خیا ل کیا گیا۔


    مرکزی وزیر داخلہ راج ناتھ سنگھ نےہند –بنگلہ دیش سرحدی ریاستوں کے وزرا اعلی کے ساتھ میٹنگ کی صدارت کی


    مرکزی وزیر داخلہ راج ناتھ سنگھ نے 7 دسمبر کو کولکتہ میں ہند-بنگلہ دیش سرحدی ریاستوں کے وزرا اعلی کے ساتھ میٹنگ کی صدارت کی تھی۔ جناب راج ناتھ سنگھ نے سرحد کے تحفظ کے خول پروف میکنزم اور کثیر رخی میکنزم کے لئے بارڈ پرووٹیکشن گرڈ (بی پی جی) کی سوچ کو اجاگر کیا۔


    وزیر داخلہ نے گیسٹگوک میں ہند- چین پر پانچ ریاستوں کے وزیراعلی کی پہلی میٹنگ کی صدارت کی


    مرکزی وزیر داخلہ جناب راج ناتھ سنگھ نے 20 مئی کو گنگٹوک ہیں۔ چین کے ساتھ لگنے والی سرحدوں کے وزیراعلی کی جائزہ میٹنگ کی صدارت کی ۔ انہوں نے کہا کہ سرحدی علاقوں کے ترقیاتی پروگراموں کے لئے مرکزی امداد میں اضافہ کیا گیا ہے اور یہ امداد جو 17-2016 میں 990 کروڑ روپے تھی اور رواں مالی سال میں بڑھاکر 1100 کروڑ روپے کردی گئی۔


    مرکزی وزیر داخلہ نے ہند- میانمار سرحدی معاملات کا جائزہ لینے کے لئے میٹنگ کی صدارت کی


    مرکزی وزیر داخلہ راج ناتھ سنگھ نے جون 2017 کو میزورم کے شہر ایزول میں ہند میانمار سرحدی ریاستوں کی جائزہ میٹنگ کی صدارت کی۔ انہوں نے مطلع کیا کہ بین الاقوامی سرحدوں سے متصل سرحدی علاقوں کی مخصوص ترقیاتی ضرورتیں پوری کرنے کے لئے 17 سرحدی ریاستوں کے لئے بی اے ڈی پی کے تحت 18-2017 میں 11سو کروڑ روپے کا اضافہ کیا گیا ہے۔


    مرکزی وزیر داخلہ نے مالی شعبے میں سائبر جرائم کو روکنے کے لئے اقدامات کا جائزہ لیا


    مرکزی وزیر داخلہ جناب راج ناتھ سنگھ نے 13 نومبر کو نئی دہلی میں موجودہ ریاستوں کے نمائندوں اور متعلقہ تمام ایجنسیوں کی ایک میٹنگ کی صدارت کی جس میں ان فیصلوں کی پیش رفت کا جائزہ لیا گیا جو کارڈز اور خاص کر ای-والیٹس کے استعمال کے نتیجے میں ہونے والے مالی شعبے کی دھوکہ دہی کو ختم کرنے کے لئے 19 ستمبر 2017 کو ان کے ذریعہ بلائی گئی میٹنگ کے دوران کئے گئے تھے۔


    فون فراڈ کے بارے میں ایک بین الاقوامی وزارت کمیٹی 28 ستمبر 2017 کو مرکزی وزارت داخلہ (ایم ایچ اے) میں تشکیل دی گئی ہے ۔ ایم ایچ اے کے ایڈیشنل سکریٹری کی سربراہی میں کمیٹی کی پہلی میٹنگ 24 اکتوبر 2017 کو ہوئی تھی اور اس میں ہندستان میں ہورہے فون فراڈ کی مختلف نوعیت پر تبادلہ خیال ہوا تھا اور اس طرح کے واقعات کو روکنے کے لئے مختلف دعویداروں کی تنظیموں کی جانب سے اقدامات کئے جانے والے اقدامات پر بھی تبادلہ خیال ہوا تھا۔


    راج ناتھ سنگھ نے دشمن کی جائیدادوں سے متعلق معاملات کا جائزہ لیا


    مرکزی وزیر داخلہ راج ناتھ ناتھ سنگھ نے 18 دسمبر کو مرکزی وزارت داخلہ کی مجاہدین آزادی اور باز آباد کاری ڈویژن کے کام کاج کا جائزہ لیا۔ جناب راج ناتھ سنگھ نے ہدایات دی کہ دشمن کی جائیداد کے قانون 2017 میں نئی شقوں کی اہمیت کا خیال کرتے ہوئے جس میں حال ہی میں دشمن کی جائیدادوں کو نمٹانے / منتقل کرنے کو شامل کرنے کے لئے ترمیم کی تھی اور ضابطوں کو تیزی سے نوٹیفائی کیا جائے۔ میٹنگ کے دوران اس بات سے مطلع کیا گیا اور 6289 دشمن کی جائیدادوں کا سروے مکمل کرلیا گیا ہے اور باقی 2991 جائیدادوں کا سروے مکمل کرلیا جائے گا۔


    عورتوں کو بااختیار بنانے کے لئے کوہیما اور دیماپور میں خواتین کا پولیس اسٹیشن کا قیام


    مرکزی وزیر داخلہ راج ناتھ سنگھ نے 8 دسمبر 2017 کو ہم بل فیسٹول کے موقع پر مہمان خصوصی کی حیثیت سے اظہار خیال کرتے ہوئے عورتوں کی حیثیت سے اظہار خیال کرتے ہوئے عورتوں کو بااختیار بنانے کے لئے کوہیما اور دیما پور میں خواتین کے پولیس اسٹیشنوں کے قیام اور ناگالینڈ کی 15 انڈیا ریزرو (مہیلا) بٹالین قائم کرنے پر ریاستی سرکارکے رول کی تعریف کی۔


    مرکزی داخلہ سکریٹری نے عورتوں کے تحفظ پر جائزہ میٹنگ کی صدارت کی


    مرکزی وزیر داخلہ سکریٹری جناب راجیو گواہا نے ملک کے آٹھ میٹروپولیٹین شہروں دلی، ممبئی، کولکتہ، چنئی، احمد آباد ،بنگلور و ، لکھنؤ اور حید رآباد میں عورتوں کے لئے محفوظ شہر کے جامع منصوبوں کی تشکیل کے عمل شروع کرنے کے لئے 22 نومبر 2017 کو ایک میٹنگ کی صدارت کی۔


    وزیر داخلہ راج ناتھ سنگھ نے شہیدوں کے کنبوں کو عوام کی جانب سے عطیات دینے کے لئے ویب پورٹل ‘بھارت کے ویرا’ کا افتتاح کیا۔


    مرکزی وزیر داخلہ راج ناتھ سنگھ نے 9 اپریل 2017 کو ویب پورٹل اور موبائیل ایپلی کیشن بھارت کےو یر کا افتتا ح کیا ۔شہیدوں کے کنبوں کو عوام کی جانب سے عطیہ دینے کے لئے آگے آئیں جنہوں نے فرض انجام دیتے ہوئے اپنی قربانیاں پیش کیں ۔


    کابینہ نے مرکزی کابینہ مسلح بوفورس فورسیز اور آسام رائفلز کے میڈیکل افسروں کی پنشن کی عمر بڑھانے کو منظوری دی


    مرکزی کابینہ نے 12 جولائی 2017 کو سینٹرل مسلح پولیس فورسز اور آسام رائفلز کےمیڈیکل افسروں کی پنشن کی عمر 60 سے 65 بڑھانے کےلئے اپنی منظوری دی۔ اس سے اسپیشلسٹ اور جنرل ڈیوٹی میڈیکل کیڈر میں افسروں کے برقرار رہنے میں مدد ملے گی اور مریضوں کی بہتر دیکھ بھال اور میڈیکل کالجوں میں مناسب اکیڈمی سرگرمیوں میں بھی مدد ملے گی اور اس کا صحت کی دیکھ بھال کی خدمات فراہم کرنے کے لئے صحت کے قومی پروگراموں کے موثر نفاذ میں مدد ملے گی۔


    سی اے پی ایف عملے کی شکایات کو دور کرنے کے لئے ایم ایچ اےموبائیل ایپلی کیشن شروع کی گئیں


    مرکزی وزیر داخلہ نے 11 مئی 2017 کو سینٹرل آرمڈ پولیس فورسیز (سی اے پی ایف ایس) کے عملے کی شکایتوں کو دور کرنے کے لئے ایم ایچ اے موبائیل ایپلی کیشن شروع کی ۔ مرکزی وزیر داخلہ نےبھی اس موقع پر بی ایس ایف ایپ شروع کیا۔ ایم ایچ اسے موبائیل ایپلیکیشن ایک مشترکہ نظام فراہم کرتا ہے۔ جس میں مختلف سی اے پی ایف کا تمام عملہ ایک موبائیل ایپلی کیشن کے ذریعہ اپنی شکایات داخل کرسکتا ہے اور مزید کارروائی کے لئے داخل کی گئی شکایتوں کو وصول کرنے کے لئے متعلقہ فورسز کو یہ ایپلی کیشن فراہم کرتا ہے۔ موبائیل ایپلی کیشن ایم ایچ اے کے لئے ایک شق بھی ہے تاکہ سی اے پی ایف عملے کی شکایات پر مختلف سی اے پی ایف کی طرف سے کی گئی کارروائی کی مسلسل نگرانی کی جاسکے اور شکایتوں کے ازالے کےنظام میں مزید بہتری کے لئے عمل کو ریگولیٹ یعنی منضبط کیا جاسکے۔


    سی اے پی ایف عملے کے لئے فلاحی اور بازآباد کاری بورڈ (ڈبلیو اے آر جی) موبائیل ایپ کا آغاز


    18 ستمبر کو مرکزی داخلہ نے سی اے پی ایف عملے کےلئے فلاحی اور باز آباد کاری بورڈ (ڈبلیو اے آر بی) موبائیل ایپ کا آغاز کیا ۔ یہ ایپ گوکل پلے اسٹور پر دستیاب ہے اور یہ یوزر فرینڈلی ہے۔ اس کی مختلف سود مند خصوصیتیں ہیں تاکہ ریٹائر سی اے پی ایف ایس اور آسام رائفل عملے کو ان کی جائز شکایتوں کو دور کرنے کے لئے انہیں دوبارہ ملازمت دلانے اور دیگر اہم معلومات فراہم کرانے میں آسانی پیدا ہوسکے۔


    بی ایس ایف اور این ایس ڈی سی نے ہنرمندی کے فروغ پر ایک مفاہمت نامے پر دستخط کئے


    بی ایس ایف اور این ایس ڈی سی مرکزی وزیر مملکت (آزادانہ چارج) ہنرمندی کے فروغ اور اینٹری پری نیورشپ جناب راجیو پرتاپ روڈی اور امور داخلہ کے مرکزی وزیر مملکت جناب کرن رجی جو کی موجودگی میں 31 جولائی کو نئی دہلی میں قومی ہنر مندی کے فروغ کے کارپوریشن کے ساتھ ایک مفاہمت نامے پر دستخط کئے۔ اس مفاہمت نامے سے این ایس ڈی سی ریٹائرڈ اور ریٹائرڈ ہونے والے بی ایس عملے ساتھ ہی ساتھ سرحدی علاقوں میں رہنے والی آبادی کو ہنر مندی کے فروغ کی تربیت فراہم کرسکے گی۔


    راج ناتھ سنگھ نے(YUVA) یوا ہنر مندی کا ایک پروگرام کاا فتتاح کیا


    مرکزی وزیر داخلہ نے 29 اگست کو نئی دہلی میں پردھان منتری کوشل وکاس یوجنا کے تحت دلی پولیس کے ذریعہ ایک پہل اور ہنر مندی کے فروغ کے پروگرام یوا کا افتتاح کیا۔


    منشیات اور نارکوٹکس ڈرگ اور سائیکو ٹروپکس چیزوں کو ضبط کرنے کے معاملے میں افسروں اور مخبروں اور دیگر لوگوں کو دیئے جانے والے انعامات کے لئے نئے رہنما خطوط


    حکومت ہند نے انعام دیئے جانے سے متعلق نئےرہنما خطوط جاری کئے ہیں۔ اسے افسروں، مخبروں اور دیگر لوگوں کو دیئے جانے والے انعامات کے لئے نئے رہنما خطوط کو جاری کئے گئے تھے۔ اس کا مقصد انفارمرس یعنی مخبروں اور گورنمنٹ کے افسروں کے لئے انعام کی ادائیگی کی رقم میں اضافہ کرنا ہے۔


    ہندستانی پولیس دستے نے امریکہ میں ہوئے عالمی پولیس اور فائر گیمز کے دوران 321 تمغے حاصل کرکے ایک ریکارڈ بنایا


    101 رکنی ہندستانی پولیس دستہ اگست میں امریکہ میں ہوئے عالمی پولیس اور فائر گیمز (کھیل کو د مقابلوں ) سے 321 تمغے حاصل کرکے ہندستان لو ٹا اور اس نے 321 تمغے حاصل کرکے ایک ریکارڈ بھی بنایا۔ ہندستانی پولیس دستے نے سونے کے 151 چاندی کے 99 اور کانسے کے 71 تمغے جیتے۔ اس نے یہ تمام تمغے سات ایونٹس (مقابلوں) میں حاصل کئے۔ انہوں نے سات سے 16 اگست 2017 تک چلنے والے گیمز میں حصہ لیا تھا جو لاس اینجلس و کیلی فورنیا میں ہوئے تھے۔


    ۔۔۔۔۔


    

    
    (Release ID: 1516611) Visitor Counter : 17