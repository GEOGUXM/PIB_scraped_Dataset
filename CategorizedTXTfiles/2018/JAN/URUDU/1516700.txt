      کامرس اور صنعت کی وزارتہ

      سی آئی پی اے ایم- ڈی آئی پی پی نے کالج اور یونیورسٹیوں کے طلباء کے لئے آئی پی مسابقت کا آغاز کیا
      Posted On: 15 JAN 2018 11:15AM by PIB Delhi


    نئی دہلی۔ 15 ؍جنوری۔صنعتی پالیسی اور فروغ کے محکمے (ڈی آئی پی پی) کے تحت آئی پی آر فروغ و انتظام شعبے (سی آئی پی اے ایم) نے ایسوچیم اور ای آر آئی سی ایس ایس او ایم انڈیا کے تعاون واشتراک سے اپنے نوعیت کے منفرد دانشورانہ املاک مسابقت ’آئپرزم‘ کا اہتمام کیا ہے، جو کالج اور یونیورسٹی کے طلباء کے لئے ہے۔


    یہ مقابلہ طلباء کو قذاقی اور کاؤنٹر فیٹنگ (یعنی جعلی اور نقلی سامان بنانے )کے زمرے کے تحت 30 ا ور60 سیکنڈ کی مدت کی فلمیں داخل کرنے کی دعوت دیتا ہے۔ دوسرا زمرہ جو اسی مسابقت کے تحت آتا ہے، اس کا تعلق موبائل گیمنگ ایپ آن آئی پی سے ہے۔ اندراجات قبول کرنے کی آخری تاریخ 31 مارچ 2018 ہے۔ آئی این آر کے تحت 4 لاکھ روپئے کے نقد انعامات ، کامیاب ہونےوالی ٹیموں کو یادگاری لوح، اسناد اور سی آئی پی اے ایم کے ویب سائٹ ( www.cipam.gov.in ) کے اعتراف کے ساتھ دیے جائیں گے۔ اس مسابقت کے اہتمام کا مقصد یہ ہے کہ نوجوان نسل میں جدت طرازی اور خلاقیت کے جذبے کو فروغ دیا جائے۔ اس کے توسط سے نوجوان تخلیق کاروں کو ایک منفرد موقع حاصل ہوگا کہ وہ اپنی تخلیقات کو قومی پلیٹ فارم پر تسلیم کیے جانے کا اعزاز حاصل ہوتے ہوئے دیکھ سکیں گے۔


    کاؤنٹر فیٹنگ یعنی نقل کرکے نقلی سامان بنانے اور قذاقی کی وجہ سے صنعتوں کو بڑے پیمانے پر خسارہ لاحق ہوتا ہے اور صارفین کیلئے سلامتی خطرات پیدا ہوجاتے ہیں۔ اس کے تئیں بیداری پیدا کرنے سے عوام میں بیداری آئےگی اور اس طرح کے جرائم سے نمٹنا آسان ہوجائے گا۔ چوں کہ عوام کو اس سلسلے میں برعکس اثرات اور اقتصادی نتائج کی جانکاری نہیں ہوتی جس کے نتیجے میں نقلی اور جعلی ساز وسامان کا سرکولیشن اور چلن بڑھ جاتا ہے۔


    اس سلسلے میں ویب سائٹ www.iprism.co.in یا سی آئی پی اے ایم ٹوئیٹر @CIPAM_India یا فیس بک CIPAM India پر رابطہ قائم کرکے مکمل تفصیلات حاصل کی جاسکتی ہیں۔


    واضح رہے کہ قومی آئی پی آر پالیسی کو 12 مئی 2016 کو اختیار کیا گیا تھا تاکہ ایک فعال آئی پی ایکو سسٹم ملک بھر میں وجود میں لایا جاسکے۔


    ***************


    U- 298

    
    
    (Release ID: 1516700) Visitor Counter : 19
    
    
      Read this release in: English