      نائب صدر جمہوریہ ہند کا سکریٹریٹ

      عہدحاضرکے انداز حیات کی چنوتیوں سے نمٹنے کے لئے ہمیں واجبی لاگت والا حفظان صحت نظا م درکارہے:
      نائب صدرجمہوریہ ہند
      کولکاتہ میں 11ویں عالمی حفظان صحت سربراہ ملاقا ت2017 سے خطاب

      Posted On: 01 JAN 2018 12:12PM by PIB Delhi

    نئی دہلی ،یکم جنوری : نائب صدرجمہوریہ ہند، جناب ایم وینکیانائیڈونے کہاہے کہ ہمیں عہد حاضرکے انداز حیات کی چنوتیوں سے نمٹنے کے لئے واجبی لاگت والا حفظان صحت کا نظام اورمالیاتی ماڈل درکارہےتاکہ ہم تمام تقاضو ں پرپورے اترسکیں ۔ موصوف کولکاتہ میں بھارت نثراد معالجین کی امریکی ایسوسی ایشن کے زیراہتمام منعقدہ 11ویں عالمی حفظان صحت سربراہ ملاقات 2017سے خطاب کررہے تھے ۔ مغربی بنگال کے گورنرجناب کیسری ناتھ ترپاٹھی اور مغربی بنگال کے شہری ترقیات کے وزیر جناب فرہاد حکیم اور دیگرمعززین بھی اس موقع پرموجود تھے ۔


    نائب صدرجمہوریہ ہند نے کہاہے کہ بھارت اقتصادی لحاظ سے ترقی کررہاہے اور لوگوں کی آمدنی میں اضافہ ہورہاہے لیکن جہاں کہیں بھی کنبے میں طبی ہنگامی حالات یامیڈیکل ایمرجنسی کی صورت حال پیداہوتی ہے ، عام انسان اس کے اخراجات برداشت کرنے سے قاصر رہتاہے ۔ چوں کہ صحت بیمہ کا چلن ابھی اتناعام نہیں ہواہے اور بھارتی آبادی کی اکثریت اپنے ذاتی مصارف سے صحت سے متعلق ہنگامی حالات کی صورت میں نجی شعبے میں دستیاب طبی علاج اورمعالجہ کا راستہ اپناتی ہے ، ایسی صورت میں یہ مسئلہ اورزیادہ پیچیدہ ہوجاتاہے ۔


    نائب صدرجمہوریہ ہند نے کہاکہ طبی برادری کو چاہئے کہ وہ حفظان صحت کو واجبی لاگت کی سطح پرلانے کے لئے طبی آلات کی لاگت کو کم کرنے کے لئے کوشاں ہو۔ انھوں نے کہاکہ نوجوان افزوں طورپرمختلف وجوہات جن میں جمودی انداز حیات ، عدم توازن پرمبنی غذائی اعادات اور روزگارسے متعلق دباو ،شامل ہیں ،کے نتیجے میں مختلف امراض کاشکارہورہے ہیں ۔


    نائب صدرجمہوریہ ہند نے کہا کہ آج بھار ت کو جتنی چنوتیاں درپیش ہیں ، ان میں سے ایک بڑی چنوتی عام انسان میں بڑھتی ہوئی ذیابیطس کی شکایت ہے جو عام طورپربڑھتی جارہی ہے ۔انھوں نے کہا کہ ذیابیطس کے مطالعہ سے یہ بات ظاہرہوئی ہے کہ ذیابیطس کا پھیلاونچلے سماجی اقتصادی گروپوں میں زیادہ ہے جو شہری خطوں میں رہتے ہیں اور یہ شہری خطے زیادہ ترقی یافتہ ریاستوں کے ہیں ۔اوریہ بات ازحدتشویش کی ہے کہ ایسا ان علاقوں میں ہورہاہے ۔ نائب صدرجمہوریہ ہند نے بھارت نژاد معالجین کی امریکی ایسوسی ایشن(اے اے پی آئی) کے زیراہتمام گیارہویں عالمی حفظان صحت چوٹی کانفرنس- 2017کے افتتاحی اجلاس میں شریک ہوکر خوشی کا اظہارکیا۔ انھوں نے یہ بھی کہا کہ یہ بات بھی باعث مسرت ہے کہ (اے اے پی آئی ) مشن برائے بھارت ، بھارت میں تمام لوگوں کے لئے کوالٹی کی حامل حفظان صحت کی خدمات کو قابل رسائی بنانے کے لئے اہم کرداراداکررہی ہے ۔


    *************


    U-03

    
    
    (Release ID: 1514832) Visitor Counter : 20