      وزارت خزانہ

      اقتصادی جائزے میں کہا گیا ہے کہ محنت اور مزدوروں سے متعلق قوانین کے نفاذ کے لئے ٹیکنالوجی پر مبنی اقدامات کئے جائیں گے تاکہ شفافیت اور جوابدہی کو یقینی بنایا جا سکے
      Posted On: 29 JAN 2018 2:45PM by PIB Delhi


    نئی دہلی، 29 جنوری 2018، 18-2017ء کے اقتصادی جائزے میں متعدد لیبر اصلاحات اقدامات کو نمایاں کیا گیا ہے ۔ جائزے میں کہا گیا ہے کہ مخصوص ٹیکنالوجی کے حامل اقدامات ، جو پیچیدگی اور نفاذ کے معاملے میں خدمات کی فراہمی کو زیادہ بہتر طور پر یقینی بنائیں گے اور شفافیت اور جوابدہی لائیں گے ، ان کے توسط سے مزدور قوانین کا بہتر نفاذ ہو سکے گا ۔ یہ تمام باتیں 18-2017 ء کے اس اقتصادی جائزے میں کہی گئی ہیں ، جسے خزانہ اور کمپنی امور کے وزیر جناب ارون جیٹلی نے آج پارلیمنٹ میں پیش کیا ۔ اس جائزے میں محنت کے شعبے میں قانونی اصلاحات کا جائزہ لیا گیا ہے ۔ یہ تمام اصلاحات اس مقصد سے نافذ کی جا رہی ہیں کہ ایک طرف روز گار کے مواقع فراہم ہو سکیں اور اس آبادی کو روزی روٹی کا ہمہ گیر ذریعہ بھی حاصل ہو سکے ، جو بیشتر طور پر غیر رسمی معشیت سے وابستہ ہے ۔


    سروے میں کہا گیا ہے کہ حکومت نے شرم سویدھا پورٹل ، مزدور قوانین / قواعد کے تحت رجسٹروں کا رکھ رکھاؤ ، یونیورسل اکاؤنٹ نمبر اور قومی کیریئر سروس پورٹل جیسے متعدد ٹیکنا لوجی سے آراستہ تبدیلی اقدامات متعارف کرائے ہیں تاکہ پیچیدگی کا خاتمہ ہو سکے اور شفافیت اور جوابدہی کا راستہ ہموار ہو اور مزدور قوانین کا بہتر طور پر نفاذ ممکن ہو سکے ۔


    سروے میں کہا گیا ہے کہ مہاتما گاندھی قومی دیہی روز گار ضمانت ایکٹ ( ایم جی این آر ای جی اے ) کے ذریعے 18-2017ء کے دوران اعلیٰ ترین بجٹی تخصیصات عمل میں آئی ہیں ۔ تقریباً 4.6 کروڑ کنبوں کو 14 جنوری ، 2018ء تک 18-2017ء کے دوران 177.8 کروڑ افرادی دن کے بقدر روزگار فراہم کرایا گیا ۔ اس میں سے 54 فی صد روزگار خواتین کے ذریعے بہم پہنچائے گئے ، 22 فی صد درج فہرست ذاتوں اور 17 فی صد درج فہرست قبائل کے ذریعے فراہم کرائے گئے ۔


    ۔۔۔۔۔۔۔۔۔۔۔


    ڈی ایس ایم/ او کے / آر ایم۔م ن۔ ع ا


    U- 555

    
    
    (Release ID: 1518113) Visitor Counter : 18