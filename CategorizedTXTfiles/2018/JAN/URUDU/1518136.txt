      وزارت خزانہ

      بھارت کا بیرونی سیکٹر مضبوط ہے:اقتصادی جائزہ
      Posted On: 29 JAN 2018 3:03PM by PIB Delhi


    خزانے اور کارپوریٹ امور کے مرکزی وزیر جناب ارون جیٹلی کے ذریعے آج پارلیمنٹ میں پیش کئے گئے اقتصادی جائزے برائے 2017-18 میں کہا گیا ہے کہ بھارت کا بیرونی شعبہ 2017-18 میں قابل بحالی اور مضبوط رہا ہے۔


    بین الاقوامی پیش رفت


    عالمی معیشت اب رفتار پکڑ رہی ہے اور امید ہے کہ یہ، جو 2016 میں 3.2 فیصد تھی، 2017 میں 3.6 فیصد اور 2018 میں 3.7 فیصد تک پہنچ جائے گی۔ یہ بات بین الاقوامی مالیاتی فنڈ نے اپنے جائزےمیں کہی ہے۔


    بھارت کے ادائیگی کے توازن کی صورت حال، جو 2013-14 سے اطمینان بخش رہی ہے، پہلی سہ ماہی میں چالو کھاتے کے خسارے (سی اے ڈی) میں نسبتا اضافے کے باوجود 2017-18 کی پہلی شش ماہی میں قابل اطمینان رہی ہے۔ بھارت کا سی اے ڈی 2017-18 کی دوسری سہ ماہی میں 7.2 ارب امریکی ڈالر (جی ڈی پی کا 1.2 فیصد) تھا، جو اس سے پہلی سہ ماہی میں 15.0 ارب امریکی ڈالر (جی ڈی پی کا 2.5 فیصد) رہا تھا۔


    تجارتی خسارہ


    بھارت کا تجارتی خسارہ (کسٹم کی بنیاد پر)،جس میں 2014-15 سے مسلسل کمی آرہی تھی، 2017-18 کی پہلی شش ماہی میں بڑھ کر 74.5 ارب امریکی ڈالر ہوگیا، جو 2016-17کی پہلی شش ماہی میں 43.4 ارب امریکی ڈالر تھا۔ بھارت کا تجارتی خسارہ 2016-17 میں 108.5 ارب امریکی ڈالر تھا جس میں پی او ایل خسارہ اور غیر پی او ایل خسارہ دونوں کو کم کیا گیا۔ سال 2017-18 (اپریل تا دسمبر) میں تجارتی خسارے میں (کسٹم کی بنیادپر) 46.4 فیصد کا اضافہ ہوا اور یہ 114.9 ار ب امریکی ڈالر ہوگیا جس میں پی او ایل خسارے میں 27.4 فیصد کا اضافہ ہوا جبکہ غیر پی او ایل خسارے میں 65.0 فیصد کا اضافہ ہوا۔


    تجارتی ساخت


    2016-17 میں برآمدات کا فروغ وسیع البنیاد تھا جس میں ٹیکسٹائل اورمتعلقہ مصنوعات اور چمڑہ اور چمڑے سے بنی اشیاء کے علاوہ اہم زمروں میں مثبت فروغ ہو ئی ہے۔ سال 2017-18 (اپریل تا نومبر) کے دوران بڑے شعبوں میں، جن میں برآمدات میں اچھا فروغ حاصل ہوا ہے، ان میں انجینئرنگ اشیاء، پیٹرولیم خام، پیٹرولیم مصنوعات شامل ہیں جبکہ کیمیکل اورمتعلقہ مصنوعات، ٹیکسٹائل اور اس سے متعلق مصنوعات میں متعدل اضافہ درج کیا گیا لیکن جواہرات اور زیورات میں منفی فروغ رہا۔


    اس سال اور آنے والے سال کے دوران بھارت کے بیرونی سیکٹر کے امکانات تابناک نظر آتے ہیں کیونکہ عالمی تجارت کے 2017 میں 4.2 فیصد اور 2018 میں 4 فیصد کی شرح سے بڑھنے کی پیش گوئی کی گئی ہے۔ جبکہ یہ 2016 میں 2.4 فیصد تھی۔ تجارتی ساجھیدار ملکوں میں بھی بہتری آرہی ہے اور ان سب کے علاوہ بھارت کی برآمدات کی شرح میں بھی تیزی آرہی ہے۔ البتہ تیل کی قیمتوں میں اضافے کی وجہ سے کچھ خطرہ موجود ہے۔ دوسری جانب جی ایس ٹی، لاجسٹک اور حکومت کی تجارت میں آسانی پیدا کرنے والی پالیسیاں مزید مددگار ثابت ہوسکتی ہیں۔


    ۔۔۔۔۔۔۔۔۔۔۔


    ڈی ایس ایم/آر ایم۔ م ن۔ و ا۔ ق ر۔


    U-544


    

    
    (Release ID: 1518136) Visitor Counter : 18