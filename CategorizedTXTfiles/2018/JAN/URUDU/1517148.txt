      بھارتی چناؤ کمیشن

      میگھالیہ ، ناگا لینڈ اور تری پورہ قانون ساز اسمبلیوں کے عام انتخابات 2018 کے لئے تاریخوں کااعلان
      Posted On: 18 JAN 2018 8:09PM by PIB Delhi


    نئی دہلی۔ 18 ؍ جنوری۔میگھالیہ، ناگا لینڈ اور تری پورہ قانون ساز اسمبلیوں کی میعاد ختم ہونے کی تاریخیں درج ذیل ہیں:۔

                       
میگھالیہ   6 مارچ 2018 
                       
                       
                       
ناگا لینڈ  13 مارچ 2018
                       
                       
                       
تری پورہ   14 مارچ 2018
                       
                       

    آئین ہند کی آرٹیکل 324 اور آرٹیکل 172(1) ،نیز عوامی نمائندگی ایکٹ 1951 کی دفعہ 15 کے تحت فراہم کردہ اختیارات فرائض اور ذمہ داریوں کی روشنی میں الیکشن کمیشن آف انڈیا کے لئے ضروری ہے کہ وہ میگھالیہ ، ناگالینڈ اور تری پورہ قانون ساز اسمب لیوں کی موجودہ میعاد ختم ہونے سے قبل نئی قانون ساز اسمبلیوں کی تشکیل کے لئے عام انتخابات کاانعقاد کرے۔

     1. اسمبلی حلقوں کی کل تعداد

    2008 میں پارلیمانی اور اسمبلی حلقوں کی نئی حد بندی کے آرڈر کے مطابق میگھالیہ ، نا گا لینڈ اور تری پورہ اسمبلی حلقوں کی کل تعداد اور درج فہرست ذاتوں اور درج فہرست قبائل کے لئے مخصوص سیٹوں کی تعداد درج ذیل ہے۔

                                                                                                         
ریاست      اسمبلی حلقوں کی کل تعداد  درج فہرست ذاتوں کے لئے مختص سیٹیں  درج فہرست قبائل کے لئے مختص سیٹیں
                                                                                                         
                                                                                                         
                                                                                                         
میگھالیہ   60                        ---                                55                               
                                                                                                         
                                                                                                         
                                                                                                         
ناگا لینڈ  60                        ---                                59                               
                                                                                                         
                                                                                                         
                                                                                                         
تری پورہ   60                        10                                 20                               
                                                                                                         
                                                                                                         

     1. رائے دہندگان کی فہرست


    لیکشن کمیشن آف انڈیا کا اس بات پر مکمل یقین ہے کہ غلطیوں سے پاک خالص اور جدید ترین رائے دہندگان کی فہرست آزدانہ، منصفانہ اور معتبر انتخابات کی بنیاد ہے۔ لہذا رائے دہندگان کی فہرست کو معیاری اور بہتر بنانے کے لئے پوری توجہ مرکوز کی جاتی ہے۔ انتخابی کمیشن نے انتخابات والی ریاستوں کےد ورے کے بعد ریاست کی انتخابی مشینری کو ہدایت جاری کی تھی کہ وہ یکم جنوری 2018 تک صحیح ڈھنگ سے مقرر وقت میں رائے دہندگان کی فہرست میں خصوصی نظرثانی کے کام کو تکمیل تک پہنچائے تاکہ رائے دہندگان کی فہرست میں ریاست کے تمام اہل ووٹروں کے ناموں کے اندراج کو یقینی بنایا جاسکے۔ رائے دہندگان کی فہرست میں سدھار کرنے کے لئے خصوصی کوششیں کی گئی۔ رائے دہندگان کی فہرست سے متعلق تمام مسائل کو حل کرنے کے لئے نہایت اہم سرگرمیاں انجام دی گئی۔


    میگھالیہ، ناگا لینڈ اور تری پورہ ریاستوں کے تمام اسمبلی حلقوں میں رائے دہندگان کی موجودہ فہرست پر نظرثانی کاکام یکم جنوری 2018 یکت اریخ تک مکمل کرلیا گیا ہے۔ ریاست تری پورہ میں رائے دہندگان کی حتمی فہرست کی اشاعت کا کام 5 جنوری 2018 کو مکمل کرلیا گیا۔ جب کہ ریاست میگھالیہ اور ریاست ناگا لینڈ میں رائے دہندگان کی حتمی فہرست کی اشاعت کا کام 10 جنوری 2018 کو مکمل کرلیا گیا۔


    رائے دہندگان کی حتمی فہرست سے متعلق تفصیلات الیکشن کمیشن آف انڈیا کی ویب سائٹ پر دستیاب ہیں۔ رائے دہندگان کی حتمی


    فہرست کے مطابق مذکورہ ریاستوں میں رائے دہندگان کی کل تعداد درج ذیل ہے:


    ووٹوں کی فہرست پر نظر ثانی کی آخری تاریخ یکم جنوری 2018 کو رائے دہندگان کی فہرست پر خصوصی نظر ثانی

                                                                                                
ریاست     رائے دہندگان کی مجوزہ فہرست کے مطابق ووٹروں کی کل تعداد  رائے دہندگان کی حتمی فہرست کے
                                                                                                
                                                                                                
                                                                   مطابق ووٹروں کی کل تعداد     
                                                                                                
                                                                                                
                                                                                                
میگھالیہ  17,68,515                                                18,30,104                    
                                                                                                
                                                                                                
                                                                                                
ناگالینڈ  11,63,388                                                11,89,264                    
                                                                                                
                                                                                                
                                                                                                
تری پورہ  25,05,997                                                25,69, 216                   
                                                                                                
                                                                                                

     1. فوٹو الیکٹورل رولز


    قانون ساز اسمبلیوں کے لئے عام انتحابات میں فوٹو الیکٹورل رولز( پی ای آر) یعنی فوٹو والے ووٹروں کی فہرست کا استعمال کیاجائے گا۔


    مذکورہ ریاستوں میں فوٹو والی ووٹروں کی فہرست میں فوٹو کا تناسب درج ذیل ہے:

                             
ریاست      پی ای آر کا تناسب
                             
                             
                             
میگھالیہ   100 فیصد          
                             
                             
                             
ناگا لینڈ  97.92 فیصد        
                             
                             
                             
تری پورہ   100 فیصد          
                             
                             

    (b) ووٹر فوٹو شناختی کارڈ( ای پی آئی سی)


    پولنگ کے وقت پولنگ مراکز پر رائے دہندگان کی شناخت کرنالاززی امر ہے۔ جن ووٹروں کو ووٹر فوٹو شناختی کارڈ( ای پی آئی سی) مہیا کرایا گیا ہے ان کی شناخت ای پی آئی سی کے ذریعہ کی جائے گی۔ فی الحال میگھالیہ، نا گالینڈ اور تری پورہ میں ای پی آئی سی کوریج درج ذیل ہے:

                                  
ریاست       ای پی آئی سی کا تناسب
                                  
                                  
                                  
میگھالیہ    100 فیصد              
                                  
                                  
                                  
نا گا لینڈ  97.92 فیصد            
                                  
                                  
                                  
تری پورہ    100 فیصد              
                                  
                                  

    تمام رہائش پذیر ووٹروں کو مشورہ دیا جاتا ہے کہ وہ اپنے اسمبلی حلقوں میں واقع الیکٹورل


    رجسٹریشن آفیسر سے ووٹر فوٹو شناختی کارڈ(ای پی آئی سی) کو فوری طور پر حاصل کریں۔اس بات کو یقینی بنانے کے لئے کہ کوئی بھی ووٹر ووٹ دینے سے محروم نہ رہے،ووٹروں کی شناخت کے لئے اضافی دستاویزات کے لئے اجازت ناموں کے لئے علیحدہ احکامات جاری کئے جائیں گے۔


    (c) فوٹو ووٹر سلیپ


    ووٹروں کو ان کے پولنگ مراکز کے بارے میں صحیح اطلاع دینے کے لئے نیز تفصیلات کو جاننے کے لئے پولنگ کی تاریخ سے کم از کم سات دن پہلے ضلعی انتخابی افسر کے ذریعہ تمام ووٹروں کو فوٹو والے ووٹر سلیپ مہیا کرائی جائے گی تاکہ انہیں یہ پتہ چل سکے کہ ان کا نام ووٹوں کی فہرست میں کہاں پر ہے۔الیکشن کمیشن نے تمام ضلعی انتخابی افسران ریٹرنگ آفیسر اور مشاہدین کو احکامات دیئے ہیں کہ وہ ووٹر سلیپ کی تقسیم کے عمل کی نگرانی کریں۔


    (d) ووٹروں کے لئے رہنما خطوط


    تری پورہ، ناگا لینڈ اور میگھالیہ کے قانون ساز اسمبلیوں کے عام انتخابات کے لئے ووٹرو ں کے لئے رہنما خطوط الیکشن سے قبل ہر ایک گھرانے میں فراہم کرائے جائیں گے۔ اس کے اندر ووٹوں کے ا وقات، بوتھ لیبل افسروں سے رابطہ کرنے سے متعلق پوری تفصیلات، اہم ویب سائٹ ، ہیلپ لائن نمبر، پولنگ مراکز پر ووٹروں کی شناخت کے لئے درکار دستاویزات کے علاوہ پولنگ مراکز پر کیا کرنا ہے اور کیا نہیں کرنا ہے، جیسے امور کے بارے میں پوری اطلاع ہوگی۔ بوتھ لیبل افسران کے ذریعہ فوٹو ووٹر سلیپ کے ساتھ ووٹروں کے لئے یہ رہنما خطوط تقسیم کئے جائیں گے۔


    (3) پولنگ مراکز اور خصوصی سہولتیں


    میگھالیہ ، نا گا لینڈ اور تری پورہ میں پولنگ مراکز کی تفصیلات درج ذیل ہیں:

                                                                                            
ریاست       2013 میں پولنگ مراکز کی کل تعداد  2018 میں پولنگ مراکز کی کل تعداد  اضافے کی شرح
                                                                                            
                                                                                            
                                                                                            
میگھالیہ    2485                              3082                              24 فیصد     
                                                                                            
                                                                                            
                                                                                            
نا گا لینڈ  2023                              2187                              8.10 فیصد   
                                                                                            
                                                                                            
                                                                                            
تری پورہ    3041                              3214                              5.69 فیصد   
                                                                                            
                                                                                            

    (a) پولنگ مراکز پر یقینی طور پر دستیاب کم از کم سہولتیں(اے ایم ایف)


    تمام پولنگ مراکز پر موجود سہولتوں میں اضافہ کرنے کے لئے الیکشن کمیشن نے بنیادی طور پر دستیاب کم از کم سہولتوں(بی ایم ایف) کو یقینی طور پر دستیاب کم از کم سہولتوں(اے ایم ایف) میں تبدیل کردیا ہے۔اس کے مطابق چیف الیکٹورل آفیسر کو احکامات جاری کئے گئے ہیں کہ وہ ہر ایک پولنگ مرکز میں یقینی طور پر دستیاب کم از کم سہولتیں ( اے ایم ایف) کو یقینی بنائیں۔ ان سہولتوں میں پینے کا پانی، سائبان، بیت الخلاء، جسمانی طور پر معذور رائے دہندگان کے لئے ریمپ کا انتظام جیسے امور شامل ہیں۔


    (b) معذور افراد کے لئے سہولتیں


    الیکشن کمیشن آف انڈیا نے احکامات جاری کئے ہیں کہ تمام پولنگ مراکز گراؤنڈ فلور پر واقع ہوں اسی طرح معذور افراد پر مشتمل رائے دہندگان کے لئے ریمپ کاانتظام تاکہ انہیں کوئی پریشانی نہ ہوں۔اسی طرح الیکشن کمیشن معذور افراد کی سہولتوں میں اضافہ کرنے کے لئے احکامات جاری کئے ہیں کہ اسمبلی حلقوں میں تمام معذور افراد کی شناخت کی جائے اور ان کے لئے ووٹنگ کے دن ضروری انتظامات کئے جائیں۔


    (c) خواتین کے خصوصی بندوبست


    مرد اور خواتین رائے دہندگان کے ووٹ ڈالنے کے لئے علیحدہ علیحدہ قطار ہوں گی۔مرد اور خواتین رائے دہندگان کو باری باری پولنگ مراکز میں داخل کیا جائے گا۔ پولنگ مراکز میں ہر ایک مرد رائے دہندہ کے بعد دو خاتون رائے دہندہ کو داخلے کی اجازت ہوں گی۔ مزید برآں بزرگ، شہریوں اور گود میں بچے والی خواتین کو ترجیح دی جائے گی۔


    (d) ووٹوںکی سہولت کے لئے پوسٹرز


    الیکشن کے انعقاد سے متعلق ضابطے 1968 کے ضابطہ (31) کے تحت ووٹروں کو بیدار کرنے کے لئے ہر ایک پولنگ مرکز پر متعلقہ اطلاعات فراہم کرنا ضروری ہے۔الیکشن کمیشن آف انڈیا نے احکامات جاری کئے ہیں کہ تمام پولنگ مراکز میں ووٹروں کی سہولتوں کے لئے پوسٹرز لگائے جائیں گے تاکہ ووٹروں کو بڑے پیمانے پر سہولت دی جاسکے۔ کل چار پوسٹرز ڈیزائن کئے گئے ہیں۔ الیکشن کمیشن نے احکامات جاری کئے ہیں کہ ووٹروں کی سہولتوں کے لئے پوسٹرز( وی ایف پی ) کو تمام پولنگ والی ریاستوں میں ہر ایک پولنگ مرکز پر چسپاں کیا جائے۔ان پوسٹروں میں ووٹروں کو کیا کرنا ہے اور کیا نہیں کرنا ہے سے متعلق ضروری معلومات دستیاب رہیں گی۔


    (e) ووٹروں کی امداد کے لئے بوتھ


    ریاست کے ہر ایک پولنگ مرکز پر ووٹروں کی امداد کے لئے بوتھ قائم کئے جائیں گے۔ ا س بوتھ میں بوتھ لیبل افسران کے علاوہ دیگر افسران کی ٹیم ہوں گی اس کامقصد ووٹروں کو ان کے پولنگ بوتھ کا نمبر اور نمبرشمار کا پتہ دینا ہے تاکہ رائے دہندگان کو کوئی پریشانی نہ ہو۔


    (f) ووٹنگ کے راز کو یقینی بنانے کے لئے معیاری ووٹنگ اپارٹمنٹ


    ووٹنگ کے وقت اور ووٹنگ کمپارنمنٹ کے استعمال کے دوران ووٹنگ سے متعلق راز کو یقینی بنانے کے لئے الیکشن کمیشن نے مناسب انتظامات کئے ہیں۔ الیکشن کمیشن نے ووٹنگ کمپارٹمنٹ کی لمبائی بڑھانے کا فیصلہ کیا ہے پہلے ووٹنگ کمپارٹمنٹ کی اونچائی 24 انچ تھی جو اب بڑھا کر 30 انچ کردی گئی ہے۔


    (4) تمام خواتین پر مشتمل انتظامیہ والے پولنگ مراکز


    انتخابی عمل میں عورتوں کی شراکت داری کو بڑھانے کے لئے نیز جنسی مساوات کو بڑھانے کے تئیں مضبوط عہد کے حصے کے طور پر الیکشن کمیشن نے احکامات جاری کئے ہیں کہ ممکنہ حد تک ہر ایک اسمبلی حلقے میں ایک پولنگ مرکز ایسا قائم کیاجائے جس کے انتظام اور انصرام کی ذمہ داری تمام خواتین کے ہاتھ میں ہو ۔ ایک ایسا پولنگ مرکز جس میں عملے کے تمام افراد بشمول پولیس، سلامتی اہلکار خواتین ہی ہوں۔


    (5) الیکٹرانک ووٹنگ مشین( ای وی ایم) اور ووٹر ویری فائی ایبل پپیر آڈٹ ٹریل(وی وی پی اے ٹی )


    میگھالیہ، ناگا لینڈ اور تری پورہ کی تمام ریاستوں میں تمام پولنگ مراکز میں ای وی ایم اور وی وی پی اے ٹی کا استعمال کیاجائے گا تاکہ الیکشن کی شفافیت اور قدر میں اضافہ کیاجاسکے۔ الیکشن کمیشن نے مناسب تعداد میں ای وی ایم اور وی وی پی اے ٹی کی دستیابی کو یقینی بنانے کے لئے مناسب انتظامات کئے ہیں تاکہ صحیح ڈھنگ سے الیکشن کا عمل ممکن ہوسکے۔

     1. ای وی ایم اور وی وی پی اے ٹی میں ان میں سے کوئی نہیں( نوٹا) کا آپشن

    ووٹ ڈالنے والی مشین میں آخری امید وار کے نام کے نیچے نوٹا آپشن کے لئے ایک بٹن ہوگا تاکہ اگر کوئی رائے دہندہ کسی بھی امیدوار کو اپنا نمائندہ منتخب نہیں کرناچاہتا تو وہ نوٹا کا بٹن دبا سکے۔ کمیشن نے نوٹا آپشن کے لئے ایک نئی علامات مہیا کی ہے۔ اس سے نئی علامات کا ڈیزائن انسٹی ٹیوٹ آف ڈیزائن ( ان آئی ڈی نے تیار کیا) اس نئی علامات کے ذریعہ ووٹروں کو اپنا ووٹ ڈالنے میں سہولت فراہم کرے گی۔نوٹا کی نئی علامت یہ ہے:


    (b) ای وی ایم بیلٹ پیپر پر امیدواروں کی تصویریں


    رائے دہندہ کے ذریعہ امیدواروں کی شناخت کو آسان بنانے کے لئے الیکشن کمیشن نے پیلٹ پر امیدواروں کے فوٹو گراف کو پرنٹ کرنے کے لئے ا ضافی طریقہ کار کیا ہے۔ ای وی ا یم پیلٹ پیپر پر ا میدواروں کی تصویر بھی دیکھی جاسکے گی۔اس مقصد کے لئے امیدواروں کے لئے ضروری ہے کہ وہ اپنا حالیہ اسٹیمپ سائز فوٹو گراف متعلقہ ریٹرنگ آفیسر کے پاس جمع کرائیں۔


    (6) پولنگ سے متعلق عملے کی تعیناتی


    پولنگ پارٹیوںکی تشکیل بے ترتیبانہ انداز میں خصوصی آئی ٹی ایپلی کیشن کے ذریعہ کی جائے گی۔ تین مرحلے میں بےترتیبانہ انداز اختیار کیاجائے گا۔ پہلے تمام اہل افسران کے اعداد وشمار ذیلی سطح پر اکٹھے کئے جائیں گے۔ ان میں سے کم از کم 120 افراد کا انتخاب کیاجائے گا۔ ان منتحب افراد کو پولنگ ڈیوٹی کے لئے ٹریننگ دی جائے گی۔ دوسرے مرحلے کے تحت اس تربیت یافتہ افراد میں سے اصلی پولنگ پارٹی کا انتخاب کیاجائے گا۔ تیسرے مرحلے کے تحت پولنگ مراکز ان پولنگ پارٹیوں کو مختص کئے جائیں گے۔اسی طرح پولیس کے اہلکار اور ہوم گارڈوں کا بھی انتخاب کیاجائے گا۔


    (7) فوجیوں ووٹروں کے لئے الیکٹرانکلی ٹرانسمیٹ پوسٹل بیلٹ سسٹم( ای ٹی پی بی ایس)


    الیکشن کمیشن نے یکم جنوری 2018 کو کل 999468 فوجی رائے دہندگان کے لئے ووٹوں کی فہرست 2018 اور مجوزہ فہرست ترمیم کے لئے نوٹیفائی کیا۔ الیکشن کمیشن کی کوشش ہے کہ تمام فوجیوں کے ناموں کا اندراج رائے دہندگان کی فہرست میں ہوسکے۔ 31 جنوری 2018 کو فوجی رائے دہندگان کے لئے حتمی انتخابی فہرست شائع کی جائے گی۔ الیکشن کمیشن نے پنجاب، اترپردیش، اترا کھنڈ اور منی پور کی چار ریاستوں اور گوا کی ریاستی اسمبلی انتخابات کے دوران پوری ریاست میں تجرباتی بنیاد پر ای ٹی پی بی ایس کو نافذ کیا۔الیکشن کمیشن نے میگھالیہ، ناگا لینڈ اور تری پورہ اسمبلی انتخابات میں بھی ای ٹی پی بی ایس کو نافذ کرنے کا فیصلہ کیا ہے۔


    (8) امیدواروں کے حلف نامے


    (a) تمام خانوں کو پر کرنے کا عمل:


    سپریم کورٹ کے ذریعہ 13 ستمبر 2013 کو دیئے گئے فیصلے کی روشنی میں الیکشن کمیشن آف انڈیا نے تمام ریٹرنگ آفیسروں کے لئے اس بات کو لازمی بنایا ہے کہ وہ امیدواروں کے ذریعہ دیئے گئے تمام ضروری اطلاعات اور معلومات کی جانچ کریں۔الیکشن کمیشن تمام امیدواروں کے لئے احکامات جاری کئے ہیں کہ وہ حلف نامے میں دیئے گئے تمام خانوں کو پوری طرح بھریں۔حلف نامے میں اگر کوئی کالم خالی رہ جاتا ہے تو ریٹرننگ آفیسر متعلقہ امیدوار کو نوٹس جاری کرے گا۔ تاکہ وہ تمام خانوں کو پر کرکے مکمل طور سے حلف نامے کو دوبارہ داخل کریں پھر بھی اگر کوئی کمی رہ جاتی ہے تو ریٹرننگ آفیسر جانچ پڑتال کے وقت امیدواروں کی امیدواری ختم کرسکتے ہیں۔


    (9) مثالی ضابطہ اخلاق


    فوری طو ر پر مثالی ضابطہ اخلاق عمل میں آگیا ہے۔ میگھالیہ، ناگا لینڈ اور تری پورہ تمام ریاستوں میں مثالی ضابطہ اخلاق کے تمام ضابطے لاگو ہوں گے۔یہ ضابطے تمام امیدوار سیاسی پارٹیوں اور ریاستی حکومتوں کے لئے نافذ العمل ہیں۔اسی طرح مرکزی حکومت کے لئے بھی مثالی ضابطہ اخلاق نافذالعمل ہوگیا ہے۔


    (10) مواصلات کے لئے پلان


    الیکشن کمیشن نے پولنگ کے دن مناسب ڈھنگ سے انتخابات منعقد کرانے کے لئے ضلع اور حلقے کی سطح پر ٹھوس مواصلاتی پلان تیار کرنے اور نافذ کرنے کو کافی اہمیت دی ہے۔ اس مقصد کو حاصل کرنے کے لئے الیکشن کمیشن نے میگھالیہ، ناگا لینڈ اور تری پورہ کے تمام چیف الیکٹورل آفیسر کو احکامات جاری کئے ہیں کہ وہ ریاستی ہیڈ کوارٹرز میں ٹیلی مواصلات کے محکمے کے افسران، بی ایس این ایل # ایم ٹی این ایل حکام کے ساتھ اشتراک و تعاون بنائیں تاکہ ریاست میں مواصلات نیٹ ورکنگ کی صحیح صورت حال کا جائزہ لیاجاسکے اور کسی بھی خرابی کاازالہ کیاجاسکے۔


    (11) ویڈیو گرافی/ ویب کاسٹنگ/ سی سی ٹی وی کوریج


    تمام اہم امور کی ویڈیو گرافی کی جائے گی۔ ضلعی سطح پر انتخابی افسران اس مقصد کے لئے مناسب تعداد میں ویڈیو اور ڈیجٹیل کیمرہ نیز کیمرہ ٹیم کا بندوبست کریں گے۔ ویڈیو گرافی کے امور میں کاغذات نامزدگی داخل کرنا، کاغذات نامزدگی کی جانچ پڑتال، انتخابی نشان کو مختص کرنے کا عمل، پہلی سطح کی جانچ پڑتال نیز الیکٹرانک ووٹنگ مشین کا اسٹوریج ، اہم عوامی میٹنگ ، جلوس ،پوسٹل بیلٹ پیپر کو ڈسپیچ کرنا، خطرے والا پولنگ مراکز میں انتخابی عمل، ووٹنگ والے ای وی ایم اور وی وی پی اے ٹی کے علاوہ ووٹوں کی گنتی جیسے امور شامل ہیں۔


    (12) امن وقانون، سلامتی بندوبست اور افواج کی تعیناتی


    انتخابات منعقد کرانے کے دوران وسیع سلامتی بندوبست کی ضرورت ہوتی ہے۔ اس میں پولنگ سے متعلق عملے کی سلامتی، پولنگ اسٹیشنوں اور پولنگ میٹریلس کے علاوہ پورے الیکشن کے عمل کی مجموعی سلامتی بھی شامل ہیں۔مرکزی مسلح پولیس افواج سی اے پی ایف کی تعیناتی مقامی پولیس کے ساتھ ساتھ کی جاتی ہے تاکہ منصفانہ طریقے اور پرامن انداز میں انتخابی عمل کو تکمیل تک پہنچایا جاسکے۔


    ضمیمہ 1


    تری پورہ قانون ساز اسمبلی ا کے لئے عام نتخابات کی تاریخیں:

                                                                           
پولنگ کے پروگرام                                 تری پورہ                  
                                                                           
                                                                           
                                                 (تمام 60 اسمبلی حلقوں میں)
                                                                           
                                                                           
                                                                           
گزٹ نوٹیفیکشن جاری ہونے کی تاریخ                 24 جنوری 2018 ( بدھ)      
                                                                           
                                                                           
                                                                           
کاغذات نامزدگی داخل کرنے کی آخری تاریخ          31 جنوری 2018 ( بدھ)      
                                                                           
                                                                           
                                                                           
کاغذات نامزدگی کی جانچ پڑتال کی تاریخ            یکم فروری 2018 (جمعرات)   
                                                                           
                                                                           
                                                                           
کاغذات نامزدگی واپس لینے کی آخری تاریخ          3 فروری 2018 (سنیچر)      
                                                                           
                                                                           
                                                                           
پولنگ کی تاریخ                                   18 فروری 2018 ( اتوار)    
                                                                           
                                                                           
                                                                           
ووٹوں کی گنتی کی تاریخ                           3 مارچ 2018 ( سنیچر)      
                                                                           
                                                                           
                                                                           
وہ تاریخ جس سے قبل الیکشن کا عمل مکمل ہوجائے گا  5 مارچ 2018 ( سوموار)     
                                                                           
                                                                           

    ضمیمہ 2


    میگھالیہ اور ناگا لینڈ قانون ساز اسمبلیوں کے لئے عام انتخابات کی تاریخیں:

                                                                                            
پولنگ کے پروگرام                                 میگھالیہ اور ناگا لینڈ                     
                                                                                            
                                                                                            
                                                 (دونوں ریاستوں کے تمام 60 اسمبلی حلقوں میں)
                                                                                            
                                                                                            
                                                                                            
گزٹ نوٹیفیکشن جاری ہونے کی تاریخ                 31 جنوری 2018 ( بدھ)                       
                                                                                            
                                                                                            
                                                                                            
کاغذات نامزدگی داخل کرنے کی آخری تاریخ          7 فروری 2018 ( بدھ)                        
                                                                                            
                                                                                            
                                                                                            
کاغذات نامزدگی کی جانچ پڑتال کی تاریخ            8 فروری 2018 (جمعرات)                      
                                                                                            
                                                                                            
                                                                                            
کاغذات نامزدگی واپس لینے کی آخری تاریخ          12 فروری 2018 (سوموار)                     
                                                                                            
                                                                                            
                                                                                            
پولنگ کی تاریخ                                   27 فروری 2018 (منگل)                       
                                                                                            
                                                                                            
                                                                                            
ووٹوں کی گنتی کی تاریخ                           3 مارچ 2018 ( سنیچر)                       
                                                                                            
                                                                                            
                                                                                            
وہ تاریخ جس سے قبل الیکشن کا عمل مکمل ہوجائے گا  5 مارچ 2018 ( سوموار)                      
                                                                                            
                                                                                            

    U-373


    

    
    (Release ID: 1517148) Visitor Counter : 7
    
    
    
    
    

      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
1.