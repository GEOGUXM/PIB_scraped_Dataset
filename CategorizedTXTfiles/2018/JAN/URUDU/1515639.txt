      کارپوریٹ امور کی وزارتت

      کمپٹیشن کمیشن آف انڈیا نے کیمسٹ اینڈ ڈرگسٹ ایسوسی ایشن آف بڑودہ اور
      
      فیڈریشن آف گجرات کیمسٹ اینڈ ڈرگسٹ ایسوسی ایشن پرجرمانہ عائد کیا

      Posted On: 05 JAN 2018 3:13PM by PIB Delhi

    نئیدہلی،05۔جنوری ۔کمپٹیشن کمیشن آف انڈیا (کمیشن ) نے کیمسٹ اینڈ ڈرگسٹ ایسوسی ایشن آف بڑودہ (سی ڈی اے بی )اور فیڈریشن آف گجرات اسٹیٹ کیمسٹ اینڈ ڈرگسٹ ایسوسی ایشن (گجرات فیڈریشن ) کو کمپٹیشن ایکٹ 2002 (ایکٹ ) کی خلاف ورزی کا مرتکب پایا ہے ۔ اس سلسلے میں وڈودرہ کے ایک اسٹاکسٹ نے ایک اطلاعاتی مراسلہ داخل کیا ہے ،جس میں الزام عائد کیا گیا ہے کہ سال 2012 میں کمیشن کے ایک سابقہ حکم نامے کے باوجود سی ڈی اے بی نے بازار میں ادویہ کی دستیابی کو محدود اور قابو میں رکھنے کی روش جاری رکھی ہے ۔ سی ڈی اے بی نے یہ کام اسٹاکسٹ کے تقرر سے قبل ’’اعتراض نہیں ‘‘ (این او سی ) اور پروڈکٹ انفارمیشن سروس (پی آئی ایس ) کی ادائیگی بازار میں فارماسیوٹیکل کمپنیوں نے نئی دوا بھیجنے سے قبل جاری رکھی ہے ۔


    اس سلسلے میں ڈائرکٹر جنرل (ڈی جی ) کے ذریعہ ) کی جانے والی تحقیقات سے معلوم ہوا کہ سی ڈی اے بی کے علاوہ گجرات فیڈریشن کے ریاستی سطح کے ادارے بھی اس خلاف ورزی میں شامل رہے ہیں ۔ کمیشن نے تفصیلی تفتیش کے بعد پایا کہ فارماسیوٹیکل کمپنیوں کے ذریعہ نئے اسٹاکسٹوںکی تقرری سے قبل سی ڈی اے بی اور گجرات فیڈریشن نے پی آئی ایس کی ادائیگی پر بازار میں نئی ادویہ فراہم کرائے جانے کا سلسلہ جاری رکھا ہے ۔ اس طرح انہوں نے مذکورہ ایکٹ کی دفعہ تین کی ذیلی دفعہ ایک کے ساتھ ملاکر پڑھی جانے والی دفعہ تین کی ذیلی دفعہ تین کی شق نمبر بی کی خلاف ورزی کی ہے ۔مزید برآں کمیشن نے سی ڈی اے بی اورگجرات فیڈریشن کے وکی شاہ (صدر سی ڈی اے بی) ، جناب جشونت پٹیل (صدر گجرات فیڈریشن )نامی عہدے داروں کو اس ایکٹ کی دفعہ 48 کے تحت غیر مقابلہ جاتی طریقوں میں ملوث ہونے کا ذمہ دار قرار دیا ہے ۔


    اس کے مطابق گجرات فیڈریشن اور اس کے عہدے داروں کو ہدایت کی گئی ہے کہ وہ مذکورہ بالا غیرمقابلہ جاتی طریقوں میں ملوث ہونے سے گریز کریں ۔ اس کےساتھ ہی کمیشن نے سی ڈی اے بی اورگجرات فیڈریشن کی اوسط آمدنی کے دس فیصد کے مساوی رقم علی الترتیب ایک لاکھ 8 ہزار 588 روپے اورگیارہ لاکھ 549 روپے کا مالی جرمانہ عائد کیا ہے ۔ان اداروں کی اوسط آمدنی کے دس فیصد کے بقدر قم علی الترتیب 34 ہزار 48 روپے اور 62144 روپے کا جرمانہ بھی سی ڈی اے بی کے صدر جناب وی ٹی شاہ اور گجرات فیڈریشن کے صدر جناب جشونت پٹیل پر عائد کیا ہے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    U-133

    
    
    (Release ID: 1515639) Visitor Counter : 10