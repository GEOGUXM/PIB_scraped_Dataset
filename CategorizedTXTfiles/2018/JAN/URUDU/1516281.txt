      کامرس اور صنعت کی وزارتہ

      وزیراعظم عالمی اقتصادی فورم کی سالانہ میٹنگ 2018میں شرکت
      Posted On: 10 JAN 2018 7:28PM by PIB Delhi


    نئی دہلی، 10 ؍ جنوری ؍وزیراعظم جناب نریندر مودی سوئٹزرلینڈ کے ڈاؤوس کے مقام پر 23سے 26 جنوری 2018 کو ہونے والی عالمی اقتصادی فورم کی سالانہ میٹنگ 2018 میں شرکت کریں گے، جس کا موضوع ہے‘‘ ایک بٹی ہوئی دنیا میں ایک مشترکہ مستقبل کی تشکیل’’۔وزیراعظم جناب نریندر مودی 1997کے بعد فورم کی سالانہ میٹنگ میں شرکت کرنے والے پہلے وزیراعظم ہوں گے۔ اس سالانہ میٹنگ میں 350 سیاسی لیڈر (حکومت کے 60 سے زیادہ سربراہان) دنیا کی سب سے اہم کمپنیوں کے میئرپرسن اور چیف ایگزیکٹیو افسران کے علاوہ زندگی کے مختلف شعبوں سے تعلق رکھنے والے ایک ہزار سے زیادہ لیڈر شرکت کریں گے۔


    وزیراعظم 23جنوری 2018 کو صبح 11 بجے یعنی ہندوستانی وقت کے مطابق سہ پہر ساڑھے تین بجے افتتاحی مکمل اجلاس سے خطاب کریں گے۔ ووہ ڈاؤوس میں دنیا کے اعلیٰ کاروباری سربراہوں کے ساتھ بھی ملاقات کریں گے۔ جناب مودی بڑے ٹرانس نیشنل کارپوریشنوں کے 120 اعلیٰ چیف ایگزیکٹیو افسروں پر مشتمل بین الاقوامی کاروباری کونسل کےممبروں کے ساتھ بھی تبادلۂ خیال کریں گے۔ کامرس وصنعت کی وزارت کے صنعتی پالیسی اور فروغ کا محکمہ 22 جنوری کی شام کو سالانہ میٹنگ 2018 کے شرکاء کیلئے استقبالیہ کی میزبانی کرے گا، جو ہندوستان میں کاروباری مواقع پیش کرے گا۔ ساتھ ہی ساتھ ہندوستانی کھانے اور ہندوستانی ثقافت بھی پیش کرے گا۔ سالانہ میٹنگ میں وزیرخزانہ جناب ارون جیٹلی ، کامرس و صنعت کے وزیرجناب سریش پربھو، ریل و کوئلے کے وزیر پیوش گوئل، پٹرولیم اور گیس کے وزیر جناب دھرمیندر پردھان، شمال مشرقی خطے کی ترقی کے مرکزی وزیر مملکت ، وزیراعظم کے دفتر میں وزیر مملکت ، عملے، عوامی شکایات،پنشن، ایٹمی توانائی اور خلاء کے وزیرڈاکٹر جتیندر سنگھ ، خارجی امور کے وزیر مملکت جناب ایم جے اکبر بھی شرکت کریں گے۔


    ہندوستان اس سالانہ میٹنگ میں ہندوستان میں زبردست کاروباری مواقع کے ساتھ ساتھ زبردست اصلاحات پیش کرے گا، جو کہ گزشتہ ساڑھے تین سال میں نافذ کی گئی ہیں۔ ان میں بڑے پیمانے پر ایف ڈی آئی اصلاحات شامل ہیں، جس سے ملک میں اس مدت میں 195 ارب ڈالر آئے ہیں۔


    ************


    ) م ن ۔ ح ا ۔ ک ا (


    U-197

    
    
    (Release ID: 1516281) Visitor Counter : 6