      پیٹرولیم اور قدرتی گیس کی وزارت

      او این جی سی کی طرف سے ایچ پی سی ایل کا حصول
      Posted On: 23 JAN 2018 2:51PM by PIB Delhi


    نئی دہلی، 23 /جنوری۔ پٹرولیم اور قدرتی گیس ، ہنرمندی کے فروغ اور چھوٹی صنعتوں کے وزیر جناب دھرمیندر پردھان نے میڈیا کے افراد سے بات چیت کی اور او این جی سی کے ذریعے ایچ پی سی ایل کے حصول کے بارے میں بتایا۔


    جناب پردھان نے مطلع کیا کہ بھارتی حکومت نے 20 جنوری 2018 کو او این جی سی کے ساتھ ایک معاہدہ کیا ہے۔ یہ معاہدہ ایچ پی سی ایل نے 51.11 فیصد مساویانہ حصص کی فروخت سے متعلق ہے۔ یہ فروخت 36 ہزار 915 کروڑ روپئے میں کی جائے گی۔ جناب پردھان نے کہا کہ یہ قدم ملک میں تیل کی بڑی کمپنیاں قائم کرنے کے لئے 2017-18 کے بجٹ اعلان کے مطابق کیا گیا ہے۔


    جناب پردھان نے کہا کہ او این جی سی – ایچ پی سی ایل کا اتحاد پہلا اختراعی انداز کا اتحاد ہے، جس سے دونوں کمپنیوں کی طاقت میں اضافہ کرنے میں مدد ملے گی۔ ایچ پی سی ایل کو قبضے میں لے کر او این جی سی بھارت کی تیل کی پہلی مربوط کمپنی بن جائے گی، جس کی موجودگی پوری ویلیو چینج میں رہے گی۔ گروپ کمپنی کو یہ سہولت حاصل ہوگی کہ بڑے جوکھم برداشت کرنے، زیادہ سرمایہ کاری کے فیصلے کرنے اور تجارت میں بہتری لانے کی اپنی صلاحیت میں اضافہ کرے۔


    جناب پردھان نے کہا کہ او این جی سی – ایچ پی سی ایل کے مربوط ہونے سے پیٹرو کیمیکل اور تجارت کو بہتر بنانے میں کارکردگی کی مختلف سطحوں پر بڑے پیمانے پر صلاحیت کی پیشکش کا ماحول ملے گا۔ جناب پردھان نے کہا کہ ایچ پی سی ایل مرکزی شعبے کی سرکاری کمپنی ہی رہے گی، جس کا انتظام بورڈ دیکھے گا اور یہ اپنی امتیازی شناخت اور مارکہ کی قدر کو برقرار رکھے گی۔


    ۔۔۔۔۔۔۔۔۔۔۔۔۔۔۔۔۔۔۔۔۔


    U-447

    
    
    (Release ID: 1517474) Visitor Counter : 12