      ریلوے کی وزارت

      ریلویز کی وزارت تعمیراتی صنعت کے سربراہان کے ساتھ ’’میگاکنکلیو‘‘ کا انعقاد کرے گی تاکہ جرأت آمیز ’’ریلوے انفراسٹرکچر ڈیولپمنٹ پروجیکٹس‘‘ کے تیزی کے ساتھ نفاذ کو یقینی بنایا جاسکے
      Posted On: 16 JAN 2018 7:41PM by PIB Delhi


    نئی دہلی، 16 ؍جنوری،جرأت آمیز ریلوے انفراسٹرکچر ڈیولپمنٹ پروجیکٹس کے تیزی کےساتھ نفاذ کو یقینی بنانے کے لئے ایک اہم پہل کے تحت ریلویز کی وزارت کل یعنی 17 جنوری 2018 کو تمام شراکت داروں بشمول تعمیراتی صنعت کے سربراہان کے ساتھ ’’میگاکنکلیو‘‘ کا انعقاد کرے گی۔ اس میگا کنکلیو میں نہ صرف ریلوے بورڈ کے اراکین اور ریلویز کے سینئر زونل افسران تعمیراتی صنعت کے سربراہوں کے ساتھ تبادلہ خیال کریں گے بلکہ ریلویز اور کوئلہ کے مرکزی وزیر جناب پیوش گوئل بھی کنکلیو کے شرکاء کے ساتھ باہمی بات چیت کریں گے۔ اس کنکلیو کا نام ’’نرمان-سمواد‘‘ رکھا گیا ہے۔ اس کنکلیو کا اہتمام ریلویز کی وزارت کے تحت کام کرنےو الی سرکاری سیکٹر کی کمپنی ریل وکاس نگم لمیٹڈ (آر وی این ایل) کررہی ہے۔ واضح رہے کہ ریل وکاس نگم لمیٹڈ ریلوے پروجیکٹوں کو تیزی کے ساتھ نافذ کرنے کے لئے وزارت ریلویز کی بے حد اہم کمپنی ہے۔ یہ کنکلیو ریلوے پروجیکٹوں کے نفاذ کے دوران درپیش چیلنجوں اور رکاوٹوں کے سلسلے میں تبادلہ خیال کرنے کے لئے ایک موقع فراہم کرے گا۔ اسی طرح اس کنکلیو میں ریلوے پروجیکٹوں کی عمل آورے کے دوران صلاحیت سازی میں اضافہ کرنے اور پروجیکٹوں سے متعلق رکاوٹوں کو دور کرنے کے لئے تجاویز طلب کی جائیں گی۔


    ریلوے بورڈ کے سینئر افسران کے علاوہ زونل ریلویز، سی پی ایس ای کے اعلیٰ حکام اور تقریباً 400 تعمیراتی وکنسلٹینسی کمپنیوں کے سربراہان اور منتظمین اس کنکلیو میں شرکت کریں گے تاکہ تعمیراتی صنعت کو درپیش مسائل پر گفتگو کی جاسکے اور مسائل کے حل کے لئے ممکنہ علاج دریا کیا جاسکے۔ انڈین ریلویز کے جرأت آمیز انفراسٹرکچر ڈیولپمنٹ پروجیکٹس میں ریلوے لائنوں کو ڈبل کرنا، بجلی کاری پروجیکٹ، پہاڑی علاقوں میں ریلوے پروجیکٹس، ڈیڈی کیڈٹ فرائٹ کوریڈور (ڈی ایف سی) اور ڈائمنڈ کواڈری لیٹرل ہائی اسپیڈ پروجیکٹس شامل ہیں۔


    اس کنکلیو میں ریلوے پروجیکٹوں سے متعلق تمام امور پر تفصیلی گفتگو کی جائے گی تاکہ ریلویز کےپروجیکٹوں کے تیزی کے ساتھ نفاذ کو یقینی بنایا جاسکے۔


    ۔۔۔۔۔۔۔۔۔۔۔


    (م ن-م ع- ق ر)


    U- 3 31

    
    
    (Release ID: 1516895) Visitor Counter : 10