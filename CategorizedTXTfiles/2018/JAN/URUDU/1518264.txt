      وزیراعظم کا دفتر

      پارلیمنٹ کے بجٹ اجلاس سے قبل وزیراعظم کا میڈیا کو دیئے گئے انگریزی بیان کا متن
      Posted On: 29 JAN 2018 8:12PM by PIB Delhi


    نئی دہلی، 29 /جنوری۔ نمسکار دوستو!پارلیمنٹ کا بجٹ اجلاس آج سے شروع ہوگیا ہے۔ یہ اجلاس صدرجمہوریہ ہند کے خطاب کے ساتھ شروع ہوتا ہے۔ پارلیمنٹ کے گزشتہ اجلاس میں ہماری کوششیں تھیں اور پورے ملک کو ا میدیں تھیں کہ تین طلاق( طلاق ثلاثہ) جیسے اہم مسئلہ پر کوئی سیاست نہیں ہوگی تاکہ مسلم خواتین کو ان کا حق مل سکے۔ تاہم سپریم کورٹ کے حکم کے با وجود طلاق ثلاثہ سے متعلق بل پارلیمنٹ میں منظور نہیں ہوسکا۔ مجھے امید ہے اور میں ملک کی تمام سیاسی پارٹیوں سے مسلم خواتین کے حقوق کے تحفظ کے لئے طلاق ثلاثہ سے متعلق بل کو مل کر منظور کرانے کی اپیل کرتا ہوں۔ بلاشبہ مسلم خواتین کے لئے یہ 2018 کا بہترین تحفہ ہوگا۔


    بجٹ ا جلاس کافی اہم ہے ۔ پوری عالمی برادری کو ہندوستان کی معیشت کے تعلق سے کافی امیدیں وابستہ ہیں۔ یہ اجلاس اس وقت ہورہا ہے جب پوری دنیا ہماری جانب دیکھ رہی ہے۔خواہ وہ عالمی قرض درجہ بندی(ریٹنک) کرنے والی ایجنسیاں ہوں ،عالمی بینک ہوں جو ہندوستان کی ترقی اور آگے کے راستے کے بارے میں اپنی مثبت آرا دیتے رہے ہیں۔یہ بجٹ ملک کی تیز رفتار سے آگے بڑھ رہی معیشت کو نئی توانائی دینے والا ہے۔ملک کے عام شہریوں کی امیدوں، تمناؤں کی تکمیل کرنے والا بجٹ آئے گا اور بجٹ کے بعد مہینے بھر مختلف کمیٹیوں میں بجٹ کا وسیع تجزیہ ہوتا ہے۔ تجربہ یہ رہا ہے کہ ان کمیٹیوں میں سیاسی پارٹیوں کے مفاد سے اوپر ملک کا مفاد ہوتا ہے۔سبھی پارٹیوں کے لوگ برسراقتدار پارٹی کی خامیوں اور کمیوں کو اجا گر کرتے ہیں جب کہ حزب مخالف کے اراکین اس کی خوبیوں کو اجاگر کرتے ہیں۔ ایک طرح سے یہ بہت ہی صحت مند ماحول اور صحت مند بحث ومباحثہ کا ماحول ہوتا ہے۔


    کل جب کل پارٹی میٹنگ منعقد ہوئی تو میں نے یہ اپیل کی تھی کہ ہمیں کمیٹی میں بحث ومباحثہ میں زیادہ سے زیادہ مدد کرنی چاہئے اور اس بات کو یقینی بنانا چاہئے کہ بجٹ کے زیادہ سے زیادہ فوائد عام آدمی تک پہنچیں۔ہمارا مقصد دلتوں، دبے کچلے، نادار اور ان لوگوں تک پہنچنے کا ہوناچاہئے جن کو ان فوائد تک رسائی حاصل نہیں ہوتی۔ ہمیں یہ دیکھنے کی ضرورت ہے کہ گاؤں کے غریبوں، کسانوں اور مزدوروں کو بجٹ کا زیادہ سے زیادہ فائدہ کیسے پہنچے۔آئیے! ہم اس موضوع پر تفصیل سے تبادلہ خیال کریں اور مثبت مشورے دیں تاکہ آگےکا لائحہ عمل تیار کیا جاسکے۔


    ***


      Uno- 559

    
    
    (Release ID: 1518264) Visitor Counter : 6