      پارلیمانی امور کی وزارت

      پارلیمنٹ کے بجٹ اجلاس2018 شروع ہونے سے قبل کل پارٹی میٹنگ کا انعقاد
      
      وزیر اعظم نریندر مودی نے تمام سیاسی پارٹیوں سے قومی نشانہ حاصل کرنے کے لئے بجٹ اجلاس میں سازگار اور خوشگوار ماحول بنانے کے اجتماعی کوشش کرنے کی ضرورت پر زور دیا
      
      68 دنوں تک چلنے والے اجلاس میں کل 31نشستیں ہوں گی

      Posted On: 29 JAN 2018 8:04PM by PIB Delhi

    نئی دہلی،29جنوری؍پارلیمنٹ کے بجٹ اجلاس 2018ء شروع ہونے سے قبل راجیہ سبھا اور لوک سبھا میں سیاسی پارٹیوں کے ایوان کے لیڈروں سے خطاب کرتے ہوئے وزیر اعظم نریندر مودی نے کہا کہ حکومت تمام سیاسی پارٹیوں کی طرف سے اٹھائے گئے معاملات کو زبردست اہمیت دیتی ہے۔ انہوں نے تمام سیاسی پارٹیوں کو تلقین کی کہ وہ قومی نشانے کے حصول کے لئے بجٹ اجلاس کے دوران ایک سازگار ماحول بنانے کے لئے اجتماعی طورپر کوشش کریں۔


    وزیر اعظم نے پارلیمنٹ کی مختلف قائمہ کمیٹیوں میں علامتی کوششوں سے گریز کرنے کے لئے تمام سیاسی پارٹیوں کی حوصلہ افزائی کی اور ان سے ایک سے زیادہ تعمیری رول ادا کرنے کو کہا تاکہ کمیٹیوں کے سامنے لائے گئے قومی اہمیت کے حاصل معاملات کو ٹھوس طریقے پر حل کئے جاسکیں۔ وزیر اعظم نے تمام لیڈروں سے اپیل کی کہ وہ شراکت داری جمہوریت کے رول ماڈل کے طورپر پارلیمنٹ کی کمیٹی کے نظام کو فروغ دیں جو ہندوستان میں تمام ریاستی قانون ساز اسمبلیوں میں اپنایا جاسکے۔


    میٹنگ کے دوران پارٹیوں کے لیڈروں کی طرف سے بہت سے معاملے اٹھائے گئے۔ سبھی پارٹیوں نے اس بات پر اتفاق کیا کہ پارلیمنٹ کے کام کاج کو خوش اسلوبی سے چلائے جانے کو یقینی بنایا جائے اور دونوں ایوانوں میں تعمیری بحث و مباحثہ کے ذریعے تعطل کو دور کیا جائے۔


    پارلیمانی امور کے مرکزی وزیر جناب اننت کمار کے بعد میں نامہ نگاروں کو بتایا کہ حکومت نے تمام پارٹیوں خصوصاً اپوزیشن سے ایوان کے کام کاج کو خوش اسلوبی سے چلانے کے لئے ان سے تعاون کرنے کی اپیل کی۔ وزیر موصوف نے مطلع کیا کہ تمام پارٹیاں مثبت بجٹ اجلاس کے حق میں ہیں۔ حکومت ایوان میں کسی بھی معاملے پر بحث کے لئے تیار ہے۔


    جناب اننت کمار نے مزید بتایا کہ پارلیمنٹ کے بجٹ اجلاس 29جنوری 2018 سے شروع ہوگا اور یہ اجلاس 6 اپریل 2018 یعنی جمعہ کو اختتام پذیر ہوگا اور اس مدت کے دوران پارلیمنٹ کے دونوں ایوانوں کو 9 فروری2018 کو ملتوی کردیا جائے گا۔ 5 مارچ 2018 یعنی پیر کو پھر اجلاس شروع ہوگا جس میں قائمہ کمیٹیاں مختلف وزارتوں؍محکموں کو گرانٹس کی مانگوں کا جائزہ لیں گی اور اس کے بعد اپنی رپورٹ پیش کریں گی ۔ وزیر موصوف نے کہا کہ اجلاس کی 31 نشستیں ہوں گی۔ پہلے حصے میں 8 نشستیں ہوں گی اور دوسرے حصے میں 23 نشستیں ہوں گی۔ اجلاس 68 دن تک چلے گا۔


    اجلاس میں 19-2018 کے لئے مرکزی بجٹ سے متعلق مالی معاملات پر توجہ دی جائے گی اور صدر جمہوریہ کے خطبے پر شکریہ کی تحریک پر بجٹ ہوگی۔ انہوں نے کہا کہ مرکزی بجٹ برائے 19-2018 لوک سبھا میں ایک فروری 2018 کو پیش کیا جائے گا۔


    کل پارٹی میٹنگ میں وزیر داخلہ راج ناتھ سنگھ، وزیر خزانہ ارون جیٹلی، پارلیمانی امور کے مرکزی وزیر مملکت وجے گوئل، پارلیمانی امور آبی وسائل دریا کی ترقی کے وزیر ارجن رام میگھوال کے علاوہ دیگر وزراء نے شرکت کی۔


    U: 558


    

    
    (Release ID: 1518261) Visitor Counter : 4