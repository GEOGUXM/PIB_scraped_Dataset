      وزارت خزانہ

      اقتصادی جائزے میں ایس ڈی جی – 3 اور نظام صحت کے تحت فراہم کرائی جانے والی خدمات کو مستحکم بنانے کے نشانوں کے حصول کی عہد بندگی کا اعادہ کیا گیا ہے
      Posted On: 29 JAN 2018 2:47PM by PIB Delhi


    نئی دہلی، 29 جنوری 2018، 18-2017ء کے اقتصادی جائزے میں بھارت کے ذریعے ہمہ گیر ترقیات نشانوں – 3 ( ایس ڈی جی – 3 ) کے حصول کی عہد بندگی کا اعادہ کیا گیا ہے ۔ ان میں سے کچھ نشانے قومی صحتی پالیسی ، 2017 سے مربوط ہیں ۔ یہ بات آج پارلیمنٹ میں خزانہ اور کمپنی امور کے وزیر جناب ارون جیٹلی کے ذریعے پیش کئے گئے 18-2017 ء کے اقتصادی جائزے میں کہی گئی ہے ۔ سروے میں چھوت سے پھیلنے والی بیماریوں سے لے کر غیر چھوت والی بیماریوں کی طرف ہونے والی منتقلی ، جو 1990 ء اور 2016ء کے درمیان نظر میں آئی ہے ، کا بھی ذکر ہے ۔ اس سروے میں کہا گیا ہے کہ زچہ اور بچہ کے ناقص تغذیہ کا مسئلہ 2016 ء میں بھارت میں از حد چنوتی بھرا رسک فیکٹر رہا ہے ۔ دیگر کلیدی رِسک حقائق میں فضائی کثافت اور آلودگی ، خوراک سے متعلق خطرات ، بلڈ پریشر میں اضافہ اور ذیابیطس وغیرہ شامل ہیں ۔


    سروے میں قومی صحتی پالیسی ، 2017 کا بھی ذکر ہے ، جس میں سفارش کی گئی ہے کہ ریاستی شعبے کی جانب سے صحت کے شعبے میں کئے جانے والے اخراجات کو ریاستی حکومت کے بجٹ میں 2020 ء تک بڑھا کر 8 فی صد سے زائد کیا جانا چاہیئے ۔ اس جائزے میں اس رپورٹ کا بھی حوالہ دیا گیا ہے ، جس کا عنوان ہے ‘بھارت : صحت اور ملک کی ریاستیں ’ 2017 ۔ اس کے تحت بیماریوں اور تمام ریاستوں میں 1990 ء سے 2016 ء کے درمیان امراض کی تقسیم اور اُن سے متعلق انکشافات کا جامع حوالہ بھی پیش کیا گیا ہے ۔ معذوری کے بعد معذوری سے سمجھوتہ کرکے گزاری جانے والی زندگی ( ڈی اے ایل وائی ) کے سلسلے میں ایک نظریہ بھی پیش کیا گیا ہے تاکہ بیماریوں کے بوجھ اور رِسک فیکٹر کے تجزیے کے لئے ایک فریم ورک وضع کیا جا سکے ۔ سروے میں اس بات کی وکالت کی گئی ہے کہ ڈی ایل اے وائی برتاؤ کے معاملے میں سبھی تمام بڑی ریاستوں میں عوامی اخراجات کی اثر انگیزی کی تفہیم بہت ضروری ہے اور اس امر کا بھی تجزیہ کیا جانا چاہیے کہ کیا ریاستوں کے ذریعے صحت پر زیادہ خرچ کئے جانے سے ، بہتر نتائج حاصل ہو سکتے ہیں ۔


    سروے میں ذکر کیا گیا ہے کہ بھارت میں انفرادی طور پر صحت کے حالات بہتر ہوئے ہیں اور پیدائش کے وقت عرصۂ حیات میں 10 برس کا اضافہ ہو گیا ہے اور یہ اضافہ 1990ء سے 2015 ء کے درمیان ہوا ہے ۔ اس جائزے میں یہ بات بھی کہی گئی اور تشویش کے ساتھ کہی گئی ہے کہ مختلف شہروں میں تشخیصاتی جانچ کی اوسط شرحوں میں کافی فرق ہے اور اس سلسلے میں صحتی خدمات پر ذاتی اخراجات کو کم کرنے کے لئے شرحوں کو معیار بند کیا جانا ضروری ہے ۔


    اس جائزے کے مطابق قومی صحتی پالیسی ، 2017 صحتی خدمات فراہمی نظام کو مستحکم بنائے گی اور اس طریقے سے آفاقی طور پر صحت کی سہولتوں کی فراہمی کے معاملے میں احاطہ کرنا ممکن ہو سکے گا۔


    ۔۔۔۔۔۔۔۔۔۔۔


    ڈی ایس ایم/ او کے / آر ایم۔م ن۔ ع ا


    U- 554

    
    
    (Release ID: 1518116) Visitor Counter : 17