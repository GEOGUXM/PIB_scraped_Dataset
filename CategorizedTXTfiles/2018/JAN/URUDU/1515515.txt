      آبی وسائل، دریائی ترقیات اور گنگا احیاء کی وزارت

      دریاؤں کو آپس میں ملانے کیلئے ایک علیحدہ فنڈ کا قیام
      Posted On: 04 JAN 2018 5:33PM by PIB Delhi


    نئی دہلی، 4 ؍ جنوری ؍آبپاشی کی وزارت نے ، جو اب آبی وسائل ، دریاؤں کی ترقی اور گنگا کی صفائی کی وزارت کہلاتی ہے، اگست 1980 میں پانی کو ایک طاس سے دوسرے طاس تک منتقل کرنے اور پانی کوایسے طاسوں سے ، جہاں پانی کی بہتات ہے، پانی کی کمی والے طاستوں تک منتقل کرنے کیلئے نیشنل پراسپیکٹیو پلان (این پی پی) تیار کیا تھا۔ این پی پی کے تحت پانی کو ترقی دینے کی قومی ایجنسی ( این ڈبلیو ڈی اے) نے جوڑے جانے کیلئے 30 سلسلوں کی نشاندہی کی ہے تاکہ ان کی امکانی رپورٹ (ایف آر ایس) تیار کی جا سکے۔ ان سلسلوں میں 16 سلسلے جزیرہ نما کے تحت ہیں اور 14 ہمالین سلسلے کے تحت ہیں۔ ان سبھی 30سلسلوں کی پہلے کی امکانی رپورٹ (پی ایف آر) تیار کر لی گئی ہے اور اس رپورٹ کو این ڈبلیو ڈی اے نے متعلقہ ریاستی حکومتوں کو بھیج دیا۔ سروے اور جانچ پڑتال کے بعد جزیرہ نما حصے کے تحت 14 سلسلوں کی امکانی رپورٹیں اور ہمالیائی سلسلے کے تحت 2 سلسلوں کی امکانی رپورٹیں اور 7 سلسلوں کی امکانی رپورٹوں کے مسودے مکمل ہو گئے ہیں۔


    اس وقت سروے جانچ پڑتال اور پہلے کی امکانی رپورٹ (پی ایف آر)/امکانی رپورٹ (ایف آر)/مفصل پروجیکٹ رپورٹ(ڈی پی آر)کیلئے رقم آبی وسائل ، دریاؤں کی ترقی اور گنگا کی صفائی کی وزارت کی دریائی طاس کے بندوبست سے متعلق اسکیم کے ذریعے لگائی جا رہی ہے۔ وزارت نے دریاؤں کو آپس میں ملانے کیلئے ٹاسک فورس کے تحت 12ستمبر2017 کو مالی پہلوؤں سے متعلق ایک گروپ تشکیل دیا تھا۔ اس کا مقصد آئی ایل آر پروجیکٹوں کے مالی پہلوؤں کا جائزہ لینا اور اسکیم پر عمل در آمد کیلئے فنڈ دینے کے طریقۂ کا ر کو طے کرنا تھا۔ مالی پہلوؤں سے متعلق گروپ کی 3 مٹنگیں 24اکتوبر 2017، 17 نومبر 2017 اور 8دسمبر 2017 کو ہو چکی ہیں۔


    طویل مدتی سینچائی فنڈ کے ذریعے اندرا ساگر پولا ورم پروجیکٹ کیلئے رقمیں جاری کی جا رہی ہیں۔ یہ فنڈ پردھان منتری کرشی سینچائی یوجنا پروجیکٹوں کو رقمیں فراہم کرنے کیلئے زراعت اور دیہی ترقی کے قومی بینک کے ذریعے تشکیل دیا گیا تھا۔ پورا ورم پروجیکٹ میں گوداوری طاس سے 80 ٹی ایم سی پانی کرشنا طاس کو منتقل کرنے کی گنجائش رکھی گئی ہے۔ پولا ورم سینچائی پروجیکٹ کی اصل نہر کو جو 174 کلومیٹر طویل ہے ، 80 ٹی ایم سی گواوری کا پانی کرشنا ندی میں منتقل کرنے کی تجویز ہے۔ اس نہر کے ذریعے مغربی گوداؤری اور کرشنا اضلاع میں 3 اعشاریہ 2 لاکھ ایکڑ زمین کی سینچائی کا منصوبہ بنایا گیا ہے۔ مرکزی حکومت نے پولاورم پروجیکٹ کو قومی پروجیکٹ قرار دے دیا ہے۔


    آندھر پردیش کی حکومت نے پولاورم سینچائی پروجیکٹ سے جلد فائدے حاصل کرنے کی غرض سے پٹی سیما لفٹ اسکیم شروع کی ہے۔ اس کا مقصد سیلاب کے اس پانی کو استعمال کرنا ہے، جو بیکار ہو کر سمندر میں مل جاتا ہے۔


    پٹی سیما لفٹ اسکیم کا کام مکمل ہو چکا ہےاور اب پانی کو 16-2015سے پولاورم نہر سے جاری کیا جا رہا ہے۔


    یہ اطلاع آبی وسائل، دریاؤں کی ترقی اور گنگا کی صفائی کے مرکزی وزیر مملکت جناب ارجن رام میگھوال نے آج لوک سبھا میں ایک سوال کے تحریری جواب میں دی۔


    110U-

    
    
    (Release ID: 1515515) Visitor Counter : 11