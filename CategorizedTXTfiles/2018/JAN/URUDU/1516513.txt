      بجلی کی وزارت

      ‘سوبھاگیہ’ اسکیم کے تحت ‘شارٹ فلم ’بنانے والوں کی مسابقت
      Posted On: 12 JAN 2018 2:29PM by PIB Delhi


    نئی دہلی ،12 جنوری: حکومت ہند نے مارچ ، 2019 تک ملک کے تمام دیہی وشہری علاقوں میں آخری گھرتک، بجلی فراہم کرنے کے آفاقی گھریلوبرق کاری نصب العین کے تحت، پردھان منتری ہرگھرسہج بجلی یوجنا (سوبھاگیہ )شروع کی ہے ۔


    دیہی برق کاری کارپوریشن ( آرای سی ) ایک نورتن کمپنی ہے جو وزارت بجلی کے دائرہ کارکے تحت کام کررہی ہے ۔ یہ کمپنی مختصرفلمیں بنانے والوں کے مقابلے کا اہتمام کررہی ہے تاکہ سوبھاگیہ اسکیم کے تحت بیداری پیداکی جاسکے اورعوام الناس کو اس پروگرام کا سفیربنایاجاسکے ۔ اس سلسلے میں اندراجات داخل کرنے کی تاریخ 10جنوری ، 2018سے شروع ہوئی ہے اوراندراجات داخل کرنے کی آخری تاریخ 31جنوری ،2018ہے ۔


    مختصرفلموں /ویڈیوز کے زمرے میں درج ذیل نکات شامل ہیں :


    *تعمیرقوم میں برق کاری کا کردار


    *خواتین کو بااختیاربنانے کے کام میں برق کاری کے اثرات اوران سے وابستہ حقیقی زندگی کے واقعات


    *صنعت کاری پربرق کاری کے اثرات اور ان سے وابستہ حقیقی زندگی کے واقعات


    *تعلیمی اصلاح پربرق کاری کے اثرات اور ان سے وابستہ حقیقی زندگی کے واقعات


    *زراعت پربرق کاری کے اثرات اور ان سے وابستہ حقیقی زندگی کے واقعات


    ویڈیوکی مدت زیادہ سے زیادہ تین منٹ کی ہونی چاہئے اوراسے براہ راست www.saubhagya.gov.in پراپ لوڈ کیاجاناچاہئے ۔ یہ ویڈیو گوگل ڈرائیو/مائیکروسافٹ ون ڈرائیویا ڈراپ باکس کابھی استعمال کرکے شیئرکیاجاسکتاہے اور اندراجات فارم پربھی اسے شیئر کیاجاسکتاہے ۔


    اس مسابقت کے لئے اندراجات کا استعمال، آرای سی کے ذریعہ مختلف پلیٹ فارموں اور سوبھاگیہ اسکیم کی مختلف اشتہارا تی مہمات کے لئے بھی کیاجاسکتاہے ۔ قواعد وضوابط سمیت اس مسابقت کی تمام ترتفصیلات کے لئے درج ذیل ویب سائٹ پررابطہ قائم کیاجاسکتاہے ۔


    www.saubhagya.gov.in


    U-259

    
    
    (Release ID: 1516513) Visitor Counter : 16