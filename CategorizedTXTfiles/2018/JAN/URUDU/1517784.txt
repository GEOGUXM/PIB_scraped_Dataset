      دیہی ترقیات کی وزارت

      ایم جی نریگا کے تحت صلاحیت سازی اور معیاری اثاثے کی تخلیق اہم کام
      Posted On: 25 JAN 2018 1:45PM by PIB Delhi


    نئی دہلی، 25 /جنوری۔ مہاتما گاندھی نریگا کا مقصد مستحکم ترقی کے لئے پیداوار والے اور دیرپا اثاثوں کی تخلیق کے ذریعے دیہی علاقوں میں گزربسر کے وسائل کو مستحکم کرنا ہے۔ اسے یقینی بنانے کے لئے پچھلے تین سال میں کاموں کو وقت پر مکمل کرنے اور ان کے معیار میں بہتری لانے کے لئے کافی زیادہ زور دیا گیا ہے۔ ایم جی نریگا کی کارکردگی میں صلاحیت سازی اور اس پروگرام پر عمل درآمد کے معیار میں بہتری لانے کے لئے ہنرمندی کو جدید بنانے پر برابر توجہ مرکوز کی گئی ہے۔


    ایم جی نریگا کے تحت نامکمل کاموں کو مکمل کرنا حکومت کی سب سے بڑی ترجیح ہے۔ جیسا کہ وزارت ان سبھی 61.39 لاکھ کاموں کو مکمل کرنے پر توجہ دے رہی ہے، جو 4.54 کروڑ روپئے کے کاموں میں سے نامکمل پڑے ہیں۔ یہ کام پروگرام کے آغاز میں ہی شروع ہوگئے تھے۔ وزارت نے قریبی نظر رکھتے ہوئے اور ریاستوں کے ساتھ زبردست کارکردگی کا مظاہرہ کرتے ہوئے اس بات کو یقینی بنایا ہے کہ وہ مالی سال 2016-17 اور موجودہ مالی سال کے دوران اب تک 1.02 سے زیادہ کاموں کو مکمل کرلے۔ ہم مؤثر نظر رکھ کر تکمیل کے کام میں بہتری کی امید کرتے ہیں۔


    متنوع نوعیت، کام کی مقدار اور اس میں حصہ لینے والے مختلف فریقوں کی صلاحیتوں اور ٹارگیٹ گروپوں کی ضرورتوں کے مطابق الگ الگ تربیتی طریقے تیار کئے گئے ہیں۔ تربیت کے یہ طریقے سکشم کے بینر تلے تکنیکی عملے کو تربیت دینے کی بنیاد پر تیار کئے گئے ہیں۔ یہ پروگرام 19 جون 2017 کو دیہی ترقی کے وزیر نے شروع کیا تھا، جو 15 مارچ 2018 کو مکمل ہوجائے گا، جس میں 65 ہزار تکنیکی افراد شامل ہیں۔


    ایم جی نریگا کے کارکنوں کو ہنرمندی کی تربیت دینا توجہ کا اہم مرکز ہے۔ ابھی تک 6367 برہنہ پا ٹیکنیشینس کو تربیت دی جاچکی ہے، تاکہ کام کی صحیح منصوبہ بندی کرکے وقت پر کڑی نظر رکھ کر اور کام کی نگرانی کرتے ہوئے اثاثوں کے معیار اور استحکام میں بہتری لائی جاسکے، نیز گرام پنچایت کی سطح پر تکنیکی وسائل کی دستیابی میں خلا کو بھی پُر کیا جائے گا۔


    وزارت نے لاگت کے معمول میں یکسانیت لاکر، لیکیج کو کم سے کم کرکے اور کاموں کے معیار میں بہتری لاکر تخمینوں کو معیاری بنانے کے اقدامات کئے ہیں۔ وزارت نے ریاست، ضلعے اور بلاک سطحوں پر وسائل والے افراد کی ترقی شروع کی ہے۔


    پروگرام میں شفافیت لانے اور اس کے تحت کی جانے والی سرگرمی کو منظرعام پر لانے کے لئے وزارت جیو ایم جی نریگا پر عمل درآمد کررہی ہے، جو ایم جی نریگا کے اثاثوں سے متعلق اعداد و شمار کو ظاہر کرنے، ان کا تجزیہ کرنے اور ان کو تلاش کرنے کے لئے جی آئی ایس پر مبنی ایک حل ہے۔ جیسا کہ پورے ملک میں اب تک 2.34 کروڑ اثاثوں کو جیو ٹیگ کیا جاچکا ہے۔ یہ کامیابی مشن کے طور پر کام کرتے ہوئے 2.6 لاکھ کارکنوں میں صلاحیت پیدا کرکے حاصل کی گئی ہے۔ اب وزارت نے 31 ریاستوں ؍ مرکز کے زیر انتظام علاقوں میں یکم نومبر 2017 سے جیو ایم جی نریگا کا دوسرا مرحلہ شروع کیا ہے۔ جیو ایم جی نریگا کے دوسرے مرحلے کے تحت جیو ٹیگنگ کا کام تین مرحلوں میں کیا جارہا ہے، جو اس طرح ہے: (i) کام شروع ہونے سے پہلے۔ (ii) کام کئے جانے کے دوران۔ (iii) کام مکمل ہونے پر۔


    U-499

    
    
    (Release ID: 1517784) Visitor Counter : 15