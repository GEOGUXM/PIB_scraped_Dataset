      وزارت دفاع

      رکشا منتری نے ہندوستان کی بحری طاقت کے مظاہرے کی تقریب کی صدارت کی
      Posted On: 10 JAN 2018 2:27PM by PIB Delhi


    نئی دہلی، 10 ۔جنوری ۔مرکزی وزیر دفاع محترمہ نرملا سیتا رمن نے گزشتہ رو ز ہندوستان کی بحری طاقت کے مظاہرے کی تقریب کی صدارت کی۔ہندوستان کے مغربی ساحلی پانیوں میں ہونے والے اس مظاہرے میں طیارہ بردار ہندوستانی بحری جہاز وکرما دتیہ ،تین آبدوزوں اور مختلف بحری طیاروں سمیت دس سے زائد جنگی بحری جہازوں نے شرکت کی ۔


    وزیر دفاع موصوفہ نے سب سے پہلے کولکتہ کلاس ڈسٹرائر آئی این ایس کولکتہ پر سفر کیا ۔ یہ جہاز ہندوستان میں دیسی طریقے سے تیار کیا گیا ہے ۔ بعد میں انہوں نے آئی این ایس وکرما دتیہ پر پوری شب گزاری ۔ حقیقی حالات میں ان جہازوں کی کارکردگی کی غرض سے محترمہ نرملا سیتا رمن نے 8 جنوری کی شب میں اپنے حفاظتی عملے کے ساتھ ہمہ جہت خطرات کی فضا تیار کرکے ملک کے بحری جہازوں کی طاقت وتوانائی کی اندازہ کاری کی ۔


    ان دو دنوں کے درمیان ہندوستان کی بحری طاقت اور اہلیت کا جائزہ لیتے ہوئے محترمہ نرملا سیتا رمن نے بحریہ کے متعدد سنگین آپریشنوں کی سربراہی کی ، جس میں فضائی حملہ آوری کی روک تھام، بندوقوں اور راکٹوں کے ذریعہ گولی باری جہاز سے جہاز تک منتقلی ،شب میں فضائی پرواز اور آبدوزوں کے آپریشن شامل تھے ۔ ہندوستانی بحریہ کے مغربی بیڑے نے بحریہ کی طاقت کی مہارت اور عملی مظاہرے کے ثبوت کے طور پر مغربی ساحلی پانیوں میں بحریہ کی ان بڑی مشقوں کا اہتمام کیا ۔


    اس موقع پر وزیر دفاع محترمہ نرملا سیتارمن نے جنگ کے لئے تیار رہنے پر ہندوستانی بحریہ کی ستائش کرتے ہوئے کہا کہ مغربی بیڑے کی حقیقی صلاحیت کا جائزہ لینے کے بعد مجھے یقین ہوگیا ہے کہ ہماری بحریہ کسی بھی قسم کے خطرے سے ملک وقوم کو محفوظ رکھنے کی اہلیت وصلاحیت رکھتی ہے ۔ فوج کی تمام عملی سطحوں پر مسلح افواج کے عملے سے ضروری معلومات حاصل کرنے کی مسلسل کوششوں کی ستائش کرتے ہوئے محترمہ نرملاسیتا رمن نے بحریہ کے عملے سے قریبی طورسے گفتگو کی اور ان جنگی بحری جہازوں پر موجود ناوکوں سے کھلا تبادلہ خیال کیا اور بالآخر نرملا سیتا رمن ا س آپریشن کو خیر باد کہہ کر ہیلی کاپٹر کے ذریعہ آئی این ایس ہنسا پر گوا پہنچیں ۔


    U-203

    
    
    (Release ID: 1516140) Visitor Counter : 10