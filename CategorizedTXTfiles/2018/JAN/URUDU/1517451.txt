      وزارت خزانہ

      حکومت ہند ، حکومتِ اتراکھنڈ اور عالمی بینک نے اترا کھنڈ کی پہاڑی ریاست میں آبی سپلائی خدمات کو بہتر بنانے کے لئے 120 ملین امریکی ڈالر کے بقدر کے قرض کے معاہدے پر دستخط کئے
      Posted On: 22 JAN 2018 7:29PM by PIB Delhi


    نئی دہلی، 22 جنوری / حکومت ہند ، حکومت اترا کھنڈ اور عالمی بینک نے آج نئی دلّی میں 120 ملین امریکی ڈالر کے قرض کے معاہدے پر دستخط کئے ہیں ۔ اس قرض کا استعمال اترا کھنڈ کے پہاڑی علاقوں میں آبی سپلائی کو بہتر بنانے کے لئے کیا جائے گا ۔ اس معاہدے کے تحت پروجیکٹ پر وزارت خزانہ کے تحت اقتصادی امور کے محکمے کے جوائنٹ سکریٹری جناب سمیر کمار کھرے نے حکومت ہند کی جانب سے ، حکومت اترا کھنڈ کی جانب سے پینے کے پانی اور صفائی ستھرائی کے محکمے کے سکریٹری جناب اروند سنگھ ہینکی اور بھارت میں عالمی بینک کے کنٹری ڈائریکٹر مسٹر ہشام عابدو نے اپنے دستخط کئے ہیں ۔


    اترا کھنڈ کے پیری – اربن علاقوں کے لئے آبی سپلائی میں بہتری سے ریاست کو پوری ریاست میں پانی کی سپلائی کرنے میں آسانی ہو گی اور پیری – شہری علاقوں میں آبی سپلائی کی صورت حال ہمہ گیر پیمانے پر بہتر ہو سکے گی ۔ اس قرض کی مدد سے خدمات پر مبنی موثر آبی سپلائی برائے پیری اربن ایریاز عمل میں لائی جا سکے گی اور موجودہ نگرانی نظام مستحکم ہو گا ۔ آبی سپلائی کے تحت پیری – اربن علاقوں میں ماسٹر منصوبوں کی تیاری اور انہیں اختیار کرنے کا راستہ ہموار ہو گا ۔


    ترقی اور شہری کرن نے ‘‘ پیری – اربن علاقوں ’’ ( زیادہ تر میدانی علاقے میں ) اضافہ کیا ہے ، جب کہ انہیں دیہی علاقے کے طور پر زمرہ بند کیا گیا ہے تاہم یہ اپنی نوعیت کے لحاظ سے شہری علاقے ہیں ( آبادی کی تعداد معیشت کے ڈھانچے اور عوامی توقعات کے لحاظ سے ) ۔ ان از حد آباد علاقوں کے سلسلے میں رسمی زمرہ بندی میں ، جو خلاء واقع ہو گیا ہے اور ان کی اصل ضروریات کو ذہن میں رکھتے ہوئے پانی اور بجلی کی سپلائی منفرد حکمرانی ، بنیادی ڈھانچے اور خدمات ڈلیوری چنوتیوں سے مربوط ہے ۔


    2001 ء سے لے کر 2011 ء کے دوران ریاست کی شہری آبادی میں 42 فی صد کا اضافہ درج کیا گیا ہے ، جو خاطر خواہ طور پر 32 فی صد کے قومی اوسط سے زیادہ ہے ۔ جہاں ایک طرف ریاست نے آبی سپلائی کے معاملے میں اختراعی طریقۂ کار اپنانے اور نافذ کرنے میں بڑی کامیابیاں حاصل کی ہیں ، وہیں پیری – اربن علاقوں میں آبی سپلائی پر توجہ مرکوز نہیں کی گئی ہے ۔


    وزارت خزانہ کے تحت اقتصادی امور کے محکمے کے جوائنٹ سکریٹری جناب سمیر کمار کھرے نے اس موقع پر اظہار خیال کرتے ہوئے کہا کہ حکومت ہند کے نظریے کے مطابق 700000 سے زائد افراد ریاست کے پیری – اربن علاقو ں میں سکونت پذیر ہیں اور توقع کی جاتی ہے کہ وہ اس پروگرام سے مستفید ہوں گے ۔ جناب کھرے نے کہا کہ بڑھتی ہوئی شہر کاری کی وجہ سے دیہی اور شہری علاقوں کے مابین واقع تفریق آہستہ آہستہ مٹتی جا رہی ہے ۔ پیری - شہری علاقوں میں اضافے کی وجہ سے اتراکھنڈ کو ترقیات سے متعلق متعدد چنوتیاں درپیش ہیں ۔ جناب کھرے نے اپنی بات ختم کرتے ہوئے کہا کہ اس پروجیکٹ کے تحت ریاست کی پیری – اربن آبادی ، خصوصاً خواتین کو ریگولر آبی سپلائی خدمات تک رسائی آسان ہو جائے گی اور اُن کا وقت بچے گا ، جسے وہ دیگر سماجی اور اقتصادی منفعت بخش سرگرمیوں میں لگا سکتی ہیں ۔


    یہ پروگرام ریاست کے پیری – اربن علاقوں میں پانی کی سپلائی بڑھانے ، اس کی کوالٹی اور معتبریت میں اضافہ کرنے کے عمل کو تقویت دے گا ۔ خدمات کی فراہمی پائپ لائن پر مشتمل نیٹ ورک کے ذریعے کی جائے گی اور میٹر سروس کنکشن فراہم کرائے جائیں گے ۔ خصوصی توجہ آپریشن اور مینجمنٹ پر ہو گی ۔ پروگرام کے تحت خدمات کو بہتر بنانے کے لئے چند دیگر نکات میں کم از کم 16 گھنٹے کی پانی کی سپلائی ، جو حکومت ہند کے آبی معیارات پر پوری اترے ، 12 ایم کے کم از کم دباؤ کے ساتھ ایک سال میں 300 دنوں تک پانی کی سپلائی کو یقینی بنانا ، 100 فی صد بنیادوں پر صارفین کے لئے میٹر محصولات کے نظام کو بہتر بنانا اور آپریشن اور مینجمنٹ لاگت کی وصولی کے لئے ہمہ گیر آبی سپلائی نظام اور صارفین پر استعمال کے محصولات اور شفاف سبسڈی وغیرہ شامل ہیں ۔


    اس موقع پر اظہار خیال کرتے ہوئے محترمہ اسمتا مشرا ، جو عالمی بینک کی ٹاسک ٹیم کی رہنما اور سرکردہ آبی سپلائی اور صفائی ستھرائی ماہر ہیں ، نے کہا کہ تیز رفتار اقتصادی ترقی اور شہری کرن کے نتیجے میں بہتر عوامی خدمات کا مطالبہ بڑھتا جا رہا ہے اور پیری – اربن علاقوں میں آبی سپلائی اس مطالبے کا ایک پہلو ہے ۔ انہوں نے کہا کہ یہ پروگرام اب ریاست کی ایک ترجیح بن چکی ہے اور شہری علاقوں میں 2030 ء تک اور دیہی علاقوں میں 2022 ء تک آفاقی بنیادوں پر آبی سپلائی کا احاطہ کر لیا جائے گا ۔ انہوں نے کہا کہ ہمیں امید ہے کہ یہ پروگرام دوسروں کو بھی راستہ دکھائے گا اور پیری – اربن علاقوں میں موجود چنوتیوں سے نمٹنے کے لئے سروس ڈلیوری سے وابستہ معاملات کے لئے بھی رہنمائی فراہم کرے گا۔


    عالمی بینک سے حاصل ہونے والا 120 ملین امریکی ڈالر کے بقدر کا قرض 5 سال کی رعایت کا حامل ہے اور 17 برسوں میں واجب الادا ہو گا ۔


    ( م ن ۔ ع ا )


    U. No. 442

    
    
    (Release ID: 1517451) Visitor Counter : 8