      عملے، عوامی شکایات اور پنشن کی وزارت

      آج دنیا عالمی لائحۂ عمل کی تلاش میں ہے: ڈاکٹر جتیندر سنگھ
      Posted On: 24 JAN 2018 11:50AM by PIB Delhi


    نئی دہلی، 24 /جنوری۔ شمال مشرقی خطے کی ترقیات (ڈونر) کے وزیر مملکت (آزادانہ چارج)، وزیر اعظم کے دفتر میں وزیر مملکت، عملہ، عوامی شکایات اور پنشن، ایٹمی توانائی اور خلا، ڈاکٹر جتیندر سنگھ نے کہا ہے کہ آج دنیا گوناگونی اور تضادات کے باوجود یکساں کسوٹیوں کے ساتھ عالمی لائحۂ عمل کی تلاش میں ہے۔ وزیر موصوف 23 جنوری 2018 کو داؤس، سوئٹزرلینڈ میں منعقدہ عالمی اقتصادی فورم کے دوران ‘‘نازک شہروں سے احیا تک’’ کے موضوع پر منعقدہ ایک پینل تبادلۂ خیالات میں اظہار خیال کررہے تھے۔ جناب جتیندر سنگھ نے کہا کہ مختلف ممالک میں ان کے تکثیریت اور گوناگونی پر منحصر خصوصیات کی وجہ سے ایسا ممکن ہے کہ مقامی تناظر کی پہچان آسانی سے نہ کی جاسکے۔ مثال کے طور پر سوئٹزرلینڈ کی آبادی محض 8 ملین ہے، جو دلّی کی آبادی سے بھی کم ہے، تاہم ایک جواب دہ حکومت اور شہریوں کی شمولیت کے ساتھ ترقی پذیر دنیا میں سامنے آنے والے بیشتر مسائل کا حل نکالا جاسکتا ہے۔ پینل میں شامل دیگر حضرات میں برطانیہ کے وزیراعظم مسٹر ڈیوڈ کیمرون اور سوئٹزرلینڈ کے صدر جناب برسیٹ کے نام شامل تھے۔


    ڈاکٹر جتیندر سنگھ نے مزید کہا کہ آج دنیا کے 239 سے بھی زیادہ شہروں کو کثافت یا آلودگی، مختلف مفادات کے ٹکراؤ، دہشت گردی، بیروزگاری اور بجلی کے فقدان کے علاوہ دیگر مسائل کی وجہ سے ‘‘نازک’’ اور حساس کے زمرے میں رکھا گیا ہے۔ ضرورت اس بات کی ہے کہ شہری علاقے کو اَپ گریڈ کرکے یہاں رہائش پذیر افراد کو بہتر سہولتیں فراہم کرائی جائیں۔ جب ڈاکٹر جتیندر سنگھ سے بھارت کے شمال مشرقی خطوں کی شورش کے پس منظر میں نازک شہروں کے ان کے تجربے کے بارے میں وضاحت کرنے کے لئے کہا گیا تو ڈاکٹر جتیندر سنگھ نے کہا کہ مودی حکومت کے گزشتہ ساڑھے تین برسوں کے دوران اس خطے میں بڑے پیمانے پر استحکام قائم ہوا ہے۔ انھوں نے کہا کہ شورش اور ‘‘نزاکت’’ کے مابین بھی ایک رشتہ ہے اور یہ رشتہ ترقی کے فقدان اور عدم مؤثر سیاسی قیادت کا ہے۔ انھوں نے کہا کہ بدعنوانی سے نہ صرف ریاست کی قیادت کی اخلاقی حیثیت اور دبدبہ کم ہوتا ہے، بلکہ ریاست کے خزانے پر بھی زبردست وزن پڑتا ہے۔ بصورت دیگر اس سرمائے کا استعمال منفعت بخش طور پر اس نزاکت کے خاتمے کے لئے کیا جاسکتا ہے۔


    ڈاکٹر جتیندر سنگھ نے مزید کہا کہ نوجوانوں کی بڑھتی ہوئی امنگوں اور توقعات کے ساتھ جو ترقیات کے لئے ایک نیک شگون ہے، ہمیشہ ایک طرح کی حسیت محسوس کی جاتی رہی ہے، خواہ یہ ازحد آئیڈیل کی صورت حال رہی ہو، کیونکہ حسیت اور نزاکت بذات خود ایک دوسرے سے مربوط اصطلاحات ہیں اور کل جو چیز بہت حساس اور نازک رہی ہو وہ ہوسکتا ہے آج اتنی حساس اور نازک نہ رہ جائے اور آج جو چیز بہت حساس اور نازک ہے، ہوسکتا ہے وہ آنے والے کل میں ویسی نہ رہے۔


    U-465

    
    
    (Release ID: 1517579) Visitor Counter : 8