      امور داخلہ کی وزارت

      این ڈی آر ایف نے اپنا 13 واں یوم تاسیس منایا
      
      این ڈی آر ایف نے گزشتہ سال قدرتی آفات کے دوران 4 ہزار زندگیاں بچائیں

      Posted On: 19 JAN 2018 7:28PM by PIB Delhi

    نئی دہلی، 19 جنوری 2018/ قومی آفات بندوبستی فورس (این ڈی آر ایف) نے آج یہاں اپنا 13 واں یوم تاسیس منایا ۔ اس موقع پر منعقدہ تقریب میں انٹلی جینس بیورو کے ڈائریکٹر جناب راجیو جین مہمان خصوصی تھے۔ این ڈی آر ایف کے ڈائریکٹر جنرل جناب سنجے کمار، این ڈی ایم اے کے رکن جناب آر کے جین، این ڈی آر ایف کے انسپکٹر جنرل جناب روی جوئیش ککو اور این ایس ڈی سی کے جناب وشال شرما نے اس پروگرام میں شرکت کی۔


    جناب راجیو جین نے آفات کے دوران بندوبست کے شعبے میں اس کے کردار کے لئے این ڈی آر ایف کی تعریف کی اور کہا کہ اس فورس نے گزشتہ چند برسوں دوران پیشہ واریت کے اعلی معیار ، پختہ ارادوں کے مظاہرے نیز بہادری کے ساتھ کثیر رخی چیلنجوں کےمقابلہ کے لئے کڑی محنت کرکے لوگوں کی جانیں جانیں بچانے کا قابل تعریف کام کیا ہے۔ این ڈی ایم اے کے رکن جناب آر کے جین نے بھی این ڈی آر ایف کے عملہ کی کڑی محنت، اخلاص اور لگن کی تعریف کی۔ انٹلی جینس بیورو کے ڈائریکٹر جناب راجیو جین نے گزشتہ سال ملک میں آئی تباہکاریوں کے دوران 4000 افراد کی جانیں بچانے میں اس کے کردار کے لئے این ڈی آر ایف کی تعریف کرتے ہوئے کہا کہ اس ادارے نے ان برسوں کے دوران ملک کے عوام کی توقعات پوری کی ہیں۔


    این ڈی آر ایف کے ڈائریکٹر جنرل جناب سنجے کمار نے ملک کو لاحق آفات کے خطرات اور ہندستان نیز پوری دنیا میں تباہ کاری کے بندوبست میں آئی اہم تبدیلیوں پر روشنی ڈالی ۔ انہوں نے سماج کی تباہی کے اثرات کو برداشت کرنے کی صلاحیت میں اضافہ پر زور دیتے ہوئے اپنے مختلف رسائی پروگراموں یعنی عوام کو مانوس کرنے کی مشقوں، اسکول سیفٹی پروگرام (ایس ایس پی) اور فرضی مشقوں کے ذریعہ جس میں فورس کے ذریعہ اب تک 55.5 لاکھ افراد کو حساس بنایا گیا ہے، کے ذریعہ ایک شہری کو حساس بنانے کے لئے کئے گئے اقدامات پر روشنی ڈالی ۔ ڈائریکٹر جنرل سنجے کمار نے مزید کہا کہ این ڈی آر ایف ، آفات کے دوران کارروائی اور بندوبست کے میدان میں حکومت ہند کا واضح چہرہ بن گیا ہے اور قومی نیز بین الاقوامی پلیٹ فارم پر متعدد اعزاز سے سرفراز کیا گیا ہے۔ سال 2017 کے دوران این ڈی آر ایف نے سیلاب کی تباہی سے لے کر ، مٹی کے تودے کھسکنے ، کشتیوں کے غرق آب ہونے، ریل گاڑیوں کے حادثات اورعمارتوں کے انہدام تک کے دوران 447 کارروائیاں کی ہیں اور 4000 انسانی زندگیاں بچائیں اور ایک لاکھ افراد کو ہٹاکر محفوظ مقام تک پہنچایا ہے۔


    این ڈی آر ایف اور این ایس ڈی سی نے ایک مفاہمتی عرضداشت پر دستخط بھی کئے ہیں۔ فیس بک پر تعاون کی جھلکیوں میں نشان زد جغرافیائی پیغام رسانی، تباہی سے متعلق معلومات فراہم کرنے والے رضاکار اور سماجی صلاحیت سازی شامل ہیں۔


    اس موقع پر مہمان خصوصی نے این ڈی آر ایف کے یادگاری مجلہ کا اجرا کیا اور این ڈی آر ایف کے عملہ کی غیر معمولی خدمات کے لئے کھیل کود کےمقابلوں ، بین اسکول مقابلوں اور نمایاں خدمات کے سلسلہ میں میڈل پیش کیا۔


    ان پروگراموں کو مختلف تنظیموں ، وزارتوں ، پی ایم او، این ڈی ایم اے، این آئی ڈی ایم کے نمائندوں ، چیف آف سی اے پی ایف، ایس ڈی آر ایف اور میڈیا سےتعلق رکھنے والے افراد نے دیکھا۔


    ۔۔۔۔۔۔۔۔۔۔۔


    U-400


    
    

    
    (Release ID: 1517275) Visitor Counter : 7