      عملے، عوامی شکایات اور پنشن کی وزارت

      افسران کے خلاف فوجداری معاملات
      Posted On: 03 JAN 2018 4:29PM by PIB Delhi


    نئی دہلی؍ 04 جنوری،سی بی آئی نے یکم جنوری 2014 سے 30 نومبر 2017 یعنی گزشتہ تین برسوں کے دوران انڈین ایڈمنسٹریٹیو سروسز، انڈین پولس سروسز، انڈین ریوینیو سروسز اور انڈین فارن سروسز کے افسروں کے خلاف 139 فوجداری معاملے درج کیے ہیں۔ اس سلسلے میں شمال مشرقی خطے کی ترقی کے مرکزی وزیر مملکت (آزادانہ چارج) وزیر اعظم کے دفتر میں وزیر مملکت، عملے، عوامی شکایات، پنشن، ایٹمی توانائی اور خلاء کے مرکزی وزیز مملکت ڈاکٹر جتندر سنگھ نے لوک سبھا میں ایک سوال کے تحریری جوب میں بتایا کہ حکومت عوامی خدمات میں کسی بھی طرح کی بدعنوانی کے امکانات کو کم سے کم کرنے کے لیے مختلف اقدامات کررہی ہے۔


    انہوں نے کہا کہ آل انڈیا سروس (ڈسپلن اینڈ اپیل )ضابطے 1969 میں ترمیم کی گئی ہے ،تاکہ انکوائری اتھارٹی کے حکم کے وصول ہونے کی تاریخ سے چھ ماہ کی مدت کے اندر رپورٹ داخل کرنے اور انکوائری ختم کرنے کی شق کو شامل کیا جاسکے۔


    سرکاری ملازموں میں ایمانداری کو یقینی بنانے کے لیے وزارتوں؍محکموں؍کیڈرس کہا گیا ہے کہ وہ افسروں ؍حکام نیز آئی اے ایس ، آئی پی ایس، آئی آر ایس اور آئی ایف ایس سے تعلق رکھنے والے افسروں کی مختلف ضابطوں اور شقوں کے تحت مستقل نظرثانی کریں۔ زیر التوا تادیبی کارروائیوں کو تیزی سے نمٹانے کے لیے مستقل نظرثانی کی جاتی ہے اور متعلقہ کیڈرس؍محکموں کی طرف سے مقررہ وقت کے اندر مقدموں کے معاملوں کی زیر التوا منظوری کو تیزی سے نمٹانے پر بھی نظرثانی کی جاتی ہے۔


    U: 97


    

    
    (Release ID: 1515486) Visitor Counter : 3