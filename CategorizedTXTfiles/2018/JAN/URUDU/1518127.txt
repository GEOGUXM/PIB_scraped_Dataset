      وزارت خزانہ

      18-2017 کے دوران سروسز سیکٹرمیں ایف ڈی آئی ایکویٹی کی آمد میں 15.0 فیصد کا اضافہ
      Posted On: 29 JAN 2018 2:55PM by PIB Delhi


    مالی سال 18-2017(اپریل تا اکتوبر) کے دوران سروسز سیکٹر میں براہ راست غیر ملکی سرمایہ کاری (ایف ڈی آئی) ایکویٹی کی آمد میں 15.0 فیصد کا اضافہ ہوا۔ ایسا اس وجہ سے ممکن ہو سکا، کیونکہ حکومت ہند نے اس بات کو یقینی بنانے کے لئے کہ ہندوستان بڑے پیمانے پر غیر ملکی سرمایہ کاروں کے لئے سب سے زیادہ پسندیدہ مقام بن سکے،متعدد بڑے اقدامات کئے ہیں۔ حکومت کے بڑے اصلاحی اقدامات میں قومی دانشورانہ املاک حقوق (آئی پی آر) پالیسی کا اعلان ، سازوسامان اور خدمات ٹیکس (جی ایس ٹی ) کا نفاذ اور ملک میں تجارت کرنے کو آسان بنانے جیسے متعدد امور شامل ہیں۔یہ بات خزانہ اور کارپوریٹ امور کے مرکزی وزیر جناب ارون جیٹلی کے ذریعے آج لوک سبھا میں پیش کئے گئےاقتصادی جائزے میں کہی گئی ہے۔


    ملک کے اندر اقتصای اصلاحات کی رفتار کا اندازہ اس حقیقت سے بخوبی لگایا جاسکتا ہے کہ اس مدت کے دوران سروسز سیکٹر سمیت 25 سیکٹروں میں اقتصادی اصلاحات کئے گئے۔ اسی طرح سے 100 شعبوں میں ایف ڈی آئی کی پالیسی میں اصلاحات کئے گئے۔علاوہ ازیں متعدد شعبوں مثلاً تعمیراتی سیکٹر ، براڈ کاسٹنگ، خردہ تجارت، فضائی نقل و حمل، بیمہ اور پنشن میں براہ راست غیر ملکی سرمایہ کاری (ایف ڈی آئی) کی پالیسی کے ضابطوں کو آسان بنایا گیاہے۔ فی الحال 90فیصد سے زیادہ ایف ڈی آئی کی آمد خود کار طریقوں سے ہورہی ہے۔ ای –فائلنگ کے کامیاب نفاذ اور غیر ملکی سرمایہ کاری فروغ بورڈ (ایف آئی پی بی) کے ذریعے آن لائن ایف ڈی آئی درخواست شروع کئے جانے کے بعد حکومت نے مرکزی بجٹ 18-2017 میں ایف آئی پی بی کے مسئلے کو حل کرنے کا اعلان کیا تھا۔ حال ہی میں 10 جنوری 2018 کو مرکزی کابینہ نے ایف ڈی آئی پالیسی میں ترمیم کو منظوری دی ہے۔ اس کے تحت سنگل برانڈ ریٹیل ٹریڈنگ کے لئے خود کار طریقے سے 100 فیصد ایف ڈی آئی کی اجازت دی گئی۔ غیر ملکی ایئرلائنز کو ایئر انڈیا میں 49 فیصد تک سرمایہ کاری کرنے کی اجازت دی گئی۔


    سروسز سیکٹر میں گرچہ ایف ڈی آئی کی درجہ بندی ناگزیر ہے، تاہم محکمہ برائے صنعتی پالیسی و فروغ(ڈی آئی پی پی) کے سروسز سیکٹر کی تعریف کے تحت آنے والے سیکٹر، اسی طرح ٹیلی مواصلات، تجارت و کاروبار، کمپیوٹر ہارڈ ویئر اور سافٹ ویئر ، تعمیرات ، ہوٹل اور سیاحت ، اسپتال اور معالجاتی مراکز، کنسلٹینسی خدمات، سمندری نقل وحمل اور اطلاعات و نشریات جیسے مالیاتی اور غیر مالیاتی خدمات کے اعلیٰ ترین 10 سروسز سیکٹر پر مشتمل مشترکہ ایف ڈی آئی کی حصے داری ہے۔ان شعبوں کو ایف ڈی آئی کے لئے سب سے موزوں کہا جاسکتا ہے، تاہم ان شعبوں میں کچھ غیر خدمات والے عناصر کو بھی شامل کیا جاسکتا ہے۔ اپریل 2000 سےلے کر اکتوبر 2017 تک مجموعی ایف ڈی آئی ایکویٹی آمد میں ان سروسز کی حصے داری 56.6 فیصد ہے، جبکہ مالی سال 18-2017 (اپریل تا اکتوبر ) کے دوران ایف ڈی آئی ایکویٹی کی آمد65.8 فیصد رہی۔ اگر مزید 5 سروسز یا سروسز متعلقہ شعبوں مثلاً خردہ خریدو فروخت ، زرعی خدمات ، تعلیم، کتابیں، اشاعت اور فضائی نقل و حمل کو شامل کرلیا جائے تو مذکورہ مدت کے دوران سروسز سیکٹر میں ایف ڈی آئی ایکویٹی کی آمد کی کل حصے داری58.5 فیصد اور 69.6فیصدبالترتیب ہوجائے گی۔17-2016 میں سروسز سیکٹر (اعلیٰ ترین 10 سیکٹروں بشمول تعمیراتی) میں ایف ڈی آئی ایکویٹی کی آمد میں 0.9 فیصد کی گراوٹ درج ہوئی۔ یہ گراوٹ 26.4 بلین امریکی ڈالر شکل میں رہی ۔ اگرچہ مجموعی طورپر ایف ڈی آئی ایکویٹی کی آمد میں 8.7 کا فیصد اضافہ درج کیا گیا۔مالی سال 18-2017(اپریل تا اکتوبر) کے دوران سروسز سیکٹر میں ایف ڈی آئی ایکویٹی کی آمد میں 15.0 فیصد کا اضافہ ہوا ہے، جبکہ مجموعی ایف ڈی آئی ایکویٹی کی آمد میں یہ اضافہ 0.8 فیصد ہے۔ایسا اس وجہ سے ہوسکا کہ کیونکہ دو شعبوں ٹیلی مواصلات اور کمپیوٹر سافٹ ویئر و ہارڈ ویئر میں بڑے پیمانے پر ایف ڈی آئی کی آمد ہوئی۔


    ۔۔۔۔۔۔۔۔۔۔۔


    U.5 31

    
    
    (Release ID: 1518127) Visitor Counter : 12