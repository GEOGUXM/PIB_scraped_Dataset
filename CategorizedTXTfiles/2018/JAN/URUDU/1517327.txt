      پینے کے پانی اور صفائی ستھرائی کی وزارت

      ریاستوں نے سال 2019 میں اوڈی ایف کو یقینی بنانے کے لیے رویے میں تبدیلی کی کوششوں کو فروغ دینے کا عہد کیا
      Posted On: 20 JAN 2018 7:50PM by PIB Delhi


    نئی دہلی۔ 20 جنوری پینے کے پانی اور صفائی ستھرائی کی وزارت نے 19 اور 20 جنوری 2018 کو گروگرام ، ہریانہ میں سوچھ بھارت مشن (دیہی) پر دو روزہ قومی رابطہ پروگرام کا اہتمام کیا ۔ اس پروگرام میں ملک بھر کی ریاستوں افسران اور سوچھ بھارت مشن کے ڈئریکٹروں نے شرکت کی ۔ شرکاء نے سوچھ بھارت مشن (دیہی) سے متعلق مختلف امور ، پیش رفت اور خاص طور پر ریاستوں کے ماتحت آئی ای سی (انفارمیشن ایجوکیشن کمیونی کیشن ) پر خصوصی توجہ دی ۔


    سوچھ بھارت مشن اپنے نفاذ کے اپنے آخری سال میں داخل ہونے سے پہلے ریاستوں نے 2018 میں کھلے میں رفع حاجت سے آزاد(او ڈی ایف) ہونے کے سلسلے میں کامیابی حاصل کرنے سے متعلق اپنے منصوبوں پر تبادلہ خیال کیا ۔ ریاستوں نے کامیابی کے حصول کے بعد اپنے او ڈی ایف کی صورتحال کو برقرار رکھنے کے لیے اپنے پلا ن کا تبادلہ بھی کیا ۔ انہوں نے اس بات کی بھی یقین دہانی کرائی کہ مذکورہ مشن کے تحت تعمیر شدہ بیت الخلاء کا استعمال گاؤں کے ہر گھرکےتمام افراد کرتے ہیں ۔


    پینے کے پانی اور صفائی و ستھرائی کی وزارت میں سکریٹری جناب پرمیشورن ایر نے اپنے افتتاحی تقریر میں کہا کہ اس مشن نے اپنے آغاز سے ایک طویل سفر طے کیا ہے ۔ انہوں نے بتایا کہ تین لاکھ گاؤں ، 300 اضلاع اور دس ریاستوں / مرکز زیر انتظام خطوں کو کھلے میں رفع حاجت سے آزاد قرار دیا گیا ہے ۔


    ۔۔۔۔۔۔۔۔۔۔۔۔۔۔۔۔۔۔۔۔۔


    (م ن ۔ رض۔ م ج۔ ت ح (


    U-420,

    
    
    (Release ID: 1517327) Visitor Counter : 8