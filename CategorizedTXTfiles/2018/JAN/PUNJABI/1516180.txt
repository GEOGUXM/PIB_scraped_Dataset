      ਆਰਥਿਕ ਮਾਮਲਿਆਂ ਬਾਰੇ ਮੰਤਰੀ ਮੰਡਲ ਕਮੇਟੀ

      ਮੰਤਰੀ ਮੰਡਲ ਵੱਲੋਂ ਸਾਂਸਦ ਲੋਕਲ ਏਰੀਆ ਵਿਕਾਸ ਯੋਜਨਾ (ਐੱਮਪੀਲੈਡਸ) ਨੂੰ 12ਵੀਂ ਯੋਜਨਾ ਤੋਂ ਅੱਗੇ ਵੀ ਜਾਰੀ ਰੱਖਣ ਲਈ ਪ੍ਰਵਾਨਗੀ
      Posted On: 10 JAN 2018 4:41PM by PIB Chandigarh


    Cabinet approves continuation of Members of Parliament Local Area Development Scheme beyond 12th Plan


    ਮੰਤਰੀ ਮੰਡਲ ਵੱਲੋਂ ਸਾਂਸਦ ਲੋਕਲ ਏਰੀਆ ਵਿਕਾਸ ਯੋਜਨਾ (ਐੱਮਪੀਲੈਡਸ) ਨੂੰ 12ਵੀਂ ਯੋਜਨਾ ਤੋਂ ਅੱਗੇ ਵੀ ਜਾਰੀ ਰੱਖਣ ਲਈ ਪ੍ਰਵਾਨਗੀ


    ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਦੀ ਪ੍ਰਧਨਗੀ ਹੇਠ ਆਰਥਕ ਮਾਮਲਿਆਂ ਦੀ ਕਮੇਟੀ ਨੇ ਖੇਤਰੀ ਵਿਕਾਸ ਯੋਜਨਾ (ਐੱਮਪੀਲੈਡਸ) ਨੂੰ 14ਵੇਂ ਵਿੱਤ ਕਮਿਸ਼ਨ ਦੇ ਕਾਰਜਕਾਲ ਯਾਨੀ 31.03.2020 ਤੱਕ ਜਾਰੀ ਰੱਖਣ ਨੂੰ ਆਪਣੀ ਪ੍ਰਵਾਨਗੀ ਦੇ ਦਿੱਤੀ ਹੈ।


    ਵੇਰਵਾ:


    ਯੋਜਨਾ ਨੂੰ 3950 ਕਰੋੜ ਰੁਪਏ ਦੇ ਸਲਾਨਾ ਵੰਡ ਅਤੇ 11850 ਕਰੋੜ ਰੁਪਏ ਦੇ ਕੁੱਲ ਅਨੁਮਾਨਤ ਖਰਚੇ ਦੇ ਨਾਲ ਅਗਲੇ 3 ਸਾਲਾਂ ਤੱਕ ਜਾਰੀ ਰੱਖਣ ਅਤੇ ਅਜ਼ਾਦ ਏਜੰਸੀ (ਏਜੰਸੀਆਂ) ਰਾਹੀਂ ਨਿਗਰਾਨੀ ਅਤੇ ਮੰਤਰਾਲੇ ਵੱਲੋਂ ਰਾਜ/ਜ਼ਿਲ੍ਹਾ ਪੱਧਰ ’ਤੇ ਅਧਿਕਾਰੀਆਂ ਦੀ ਸਮਰੱਥਾ ਵਿੱਚ ਵਾਧਾ ਕਰਨ ਉਨ੍ਹਾਂ ਨੂੰ ਦਿੱਤੀ ਜਾਣ ਵਾਲੀ ਸਿਖਲਾਈ ਦੇ ਮਕਸਦ ਨਾਲ ਯੋਜਨਾ ਵਿੱਚ 5 ਕਰੋੜ ਰੁਪਏ ਦੀ ਹੋਰ ਰਾਸ਼ੀ ਰੱਖੀ ਗਈ ਹੈ।


    ਐੱਮਪੀਲੈਡਸ ਦੇ ਫੰਡ ਨੋਡਲ ਜ਼ਿਲ੍ਹਾ ਅਧਿਕਾਰੀਆਂ ਨੂੰ ਜ਼ਰੂਰੀ ਦਸਤਾਵੇਜ਼ਾਂ ਦੇ ਮਿਲਣ ਅਤੇ ਐੱਮਪੀਲੈਡਸ ਸਬੰਧੀ ਦਿਸ਼ਾ-ਨਿਰਦੇਸ਼ਾਂ ਦੇ ਉਪਬੰਧਾਂ ਅਨੁਸਾਰ ਹੀ ਜਾਰੀ ਕਾਤੇ ਜਾਂਦੇ ਹਨ।


    ਪ੍ਰਭਾਵ:


    ਐੱਮਪੀਲੈਡਸ ਯੋਜਨਾ ਦੇ ਤਹਿਤ ਪੇਅਜਲ, ਸਿੱਖਿਆ, ਲੋਕ ਸਿਹਤ, ਸਵੱਛਤਾ ਅਤੇ ਸੜਕਾਂ ਜਿਹੇ ਰਾਸ਼ਟਰੀ ਪਹਿਲ ਵਾਲੇ ਖੇਤਰਾਂ ਵਿੱਚ ਸਥਾਨਕ ਤੌਰ ’ਤੇ ਮਹਿਸੂਸ ਕੀਤੀਆਂ ਗਈਆਂ ਜ਼ਰੂਰਤਾਂ ਦੇ ਅਧਾਰ ’ਤੇ ਟਿਕਾਊ ਸੰਪਤੀ ਦੇ ਨਿਰਮਾਣ ਨਾਲ ਦੇਸ਼ ਦੀ ਸੰਪੂਰਨ ਅਬਾਦੀ ਨੂੰ ਲਾਭ ਹੋਵੇਗਾ ।


    ਐੱਮਪੀਲੈਡਸ ਯੋਜਨਾ ਸਦਕਾ ਅਜਿਹੀਆਂ ਵੱਖ-ਵੱਖ ਟਿਕਾਊ ਜਨਤਕ ਸੰਪਤੀਆਂ ਦਾ ਨਿਰਮਾਣ ਕੀਤਾ ਗਿਆ ਹੈ ਜਿਨ੍ਹਾਂ ਨੇ ਲੋਕਾਂ ਦੇ ਸਮਾਜਕ, ਸੱਭਿਆਚਾਰਕ ਤੇ ਆਰਥਿਕ ਜੀਵਨ ਨੂੰ ਕਿਸੇ ਨਾ ਕਿਸੇ ਤਰ੍ਹਾਂ ਪ੍ਰਭਾਵਿਤ ਕੀਤਾ ਹੈ।


    ਪਿਛੋਕੜ:


    1993-94 ਵਿੱਚ ਲਾਂਚ ਕੀਤੀ ਗਈ ਐੱਮਪੀਲੈਡਸ ਯੋਜਨਾ ਕੇਂਦਰ ਦੀ ਨਿਰੰਤਰ ਯੋਜਨਾ ਹੈ। ਯੋਜਨਾ ਸ਼ੁਰੂ ਹੋਣ ਤੋਂ ਬਾਅਦ ਅਗਸਤ, 2017 ਤੱਕ ਐੱਮਪੀਲੈਡਸ ਫੰਡਾਂ ਵਿੱਚੋਂ 44,929.17 ਕਰੋੜ ਰੁਪਏ ਦੇ ਕੁੱਲ 18,82,180 ਕਾਰਜ ਪ੍ਰਵਾਨ ਕੀਤੇ ਗਏ ਹਨ।


    ਇਹ ਯੋਜਨਾ ਸਾਂਸਦ ਨੂੰ ਉਨ੍ਹਾਂ ਦੇ ਚੋਣ ਹਲਕੇ ਵਿੱਚ ਪੇਅਜਲ, ਸਿੱਖਿਆ, ਲੋਕ ਸਿਹਤ, ਸਵੱਛਤਾ ਸੜਕਾਂ ਜਿਹੇ ਰਾਸ਼ਟਰੀ ਪਹਿਲ ਵਾਲੇ ਖੇਤਰਾਂ ਵਿੱਚ ਸਥਾਨਕ ਤੌਰ ’ਤੇ ਮਹਿਸੂਸ ਕੀਤੀਆਂ ਗਈਆਂ ਜ਼ਰੂਰਤਾਂ ਦੇ ਅਧਾਰ ’ਤੇ ਟਿਕਾਊ ਜਨਤਕ ਸੰਪਤੀਆਂ ਦੇ ਨਿਰਮਾਣ ਲਈ ਸਿਫਾਰਸ਼ ਕਰਨ ਦੇ ਸਮਰੱਥ ਬਣਾਉਂਦੀ ਹੈ। ਇਹ ਯੋਜਨਾ ਕੁਝ ਦਿਸ਼ਾ-ਨਿਰਦੇਸ਼ਾਂ ’ਤੇ ਅਧਾਰਤ ਹੈ ਜਿਨ੍ਹਾਂ ਨੂੰ ਅੰਤਮ ਵਾਰ ਜੂਨ, 2016 ਵਿੱਚ ਸੰਸ਼ੋਧਿਤ ਕੀਤਾ ਗਿਆ ਸੀ।

    
    
    (Release ID: 1516180) Visitor Counter : 10