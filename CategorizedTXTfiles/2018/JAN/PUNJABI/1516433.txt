      ਵਿੱਤ ਮੰਤਰਾਲਾ

      ਆਮਦਨ ਕਰ ਵਿਭਾਗ ਨੇ ਬੇਨਾਮੀ ਜਾਇਦਾਦ ਦੇ ਲੈਣ-ਦੇਣ ‘ਤੇ ਰੋਕ ਕਾਨੂੰਨ ਦੇ ਤਹਿਤ ਕਾਰਵਾਈ ਤੇਜ਼ ਕੀਤੀ: 900 ਤੋਂ ਵੱਧ ਮਾਮਲਿਆਂ ਵਿੱਚ 3500 ਕਰੋੜ ਰੁਪਏ ਤੋਂ ਵੱਧ ਬੇਨਾਮੀ ਜਾਇਦਾਦ ਜ਼ਬਤ
      Posted On: 11 JAN 2018 6:23PM by PIB Chandigarh


    Income Tax Department steps-up actions under Prohibition of Benami Property Transactions Act :Benami properties of more than Rs. 3,500 crore in more than 900 cases attached


    ਆਮਦਨ ਕਰ ਵਿਭਾਗ ਨੇ ਬੇਨਾਮੀ ਜਾਇਦਾਦ ਦੇ ਲੈਣ-ਦੇਣ ‘ਤੇ ਰੋਕ ਕਾਨੂੰਨ ਦੇ ਤਹਿਤ ਕਾਰਵਾਈ ਤੇਜ਼ ਕੀਤੀ: 900 ਤੋਂ ਵੱਧ ਮਾਮਲਿਆਂ ਵਿੱਚ 3500 ਕਰੋੜ ਰੁਪਏ ਤੋਂ ਵੱਧ ਬੇਨਾਮੀ ਜਾਇਦਾਦ ਜ਼ਬਤ


    ਆਮਦਨ ਕਰ ਵਿਭਾਗ ਵੱਲੋਂ ਤੇਜ਼ ਕੀਤੇ ਗਏ ਯਤਨਾਂ ਦੇ ਕਾਰਨ ਬੇਨਾਮੀ ਜਾਇਦਾਦ ਦੇ ਲੈਣ-ਦੇਣ ‘ਤੇ ਰੋਕ ਕਾਨੂੰਨ (ਬੇਨਾਮੀ ਕਾਨੂੰਨ) ਅਧੀਨ 900 ਤੋਂ ਵੱਧ ਮਾਮਲਿਆਂ ਵਿੱਚ ਅਸਥਾਈ ਜ਼ਬਤੀ ਕੀਤੀ ਗਈ ਹੈ । ਬੇਨਾਮੀ ਕਾਨੂੰਨ 01 ਨਵੰਬਰ , 2016 ਨੂੰ ਲਾਗੂ ਕੀਤਾ ਗਿਆ ਸੀ । ਜ਼ਬਤ ਕੀਤੀ ਗਈ ਜਾਇਦਾਦ ਵਿੱਚ ਜ਼ਮੀਨ , ਫ਼ਲੈਟ , ਦੁਕਾਨਾਂ , ਗਹਿਣੇ , ਵਾਹਨ , ਬੈਂਕ ਖਾਤਿਆਂ ਵਿੱਚ ਜਮ੍ਹਾਂ ਰਕਮ , ਫਿਕਸਡ ਡਿਪਾਜ਼ਿਟ ਆਦਿ ਸ਼ਾਮਲ ਹਨ । ਜ਼ਬਤ ਕੀਤੀ ਗਈ ਜਾਇਦਾਦ ਦਾ ਮੁੱਲ 3500 ਕਰੋੜ ਰੁਪਏ ਤੋਂ ਵੱਧ ਹੈ । ਇਸ ਵਿੱਚ 2900 ਕਰੋੜ ਰੁਪਏ ਦੀ ਅਚਲ ਜਾਇਦਾਦ ਸ਼ਾਮਲ ਹਨ ।


    ਪੰਜ ਮਾਮਲਿਆਂ ਵਿੱਚ ਬੇਨਾਮੀ ਜਾਇਦਾਦ ਦੀ ਅਸਥਾਈ ਜਬਤ ਕੀਤੀ ਗਈ ਰਕਮ 150 ਕਰੋੜ ਰੁਪਏ ਤੋਂ ਵੱਧ ਹੈ , ਜਿਸ ਦੀ ਪੁਸ਼ਟੀ ਨਿਰਣਾਇਕ ਅਥਾਰਿਟੀ ਨੇ ਕੀਤੀ ਹੈ । ਅਜਿਹੇ ਇੱਕ ਮਾਮਲੇ ਵਿੱਚ ਇਹ ਸਾਬਤ ਹੋਇਆ ਕਿ ਇੱਕ ਰੀਅਲ ਅਸਟੇਟ ਕੰਪਨੀ ਨੇ ਕਰੀਬ 50 ਏਕੜ ਜ਼ਮੀਨ ਖਰੀਦੀ ਹੈ , ਜਿਸ ਦਾ ਮੁੱਲ 110 ਕਰੋੜ ਰੁਪਏ ਤੋਂ ਵੱਧ ਸੀ । ਇਸ ਦੇ ਲਈ ਅਜਿਹੇ ਲੋਕਾਂ ਦਾ ਨਾਮ ਵੀ ਬੇਨਾਮੀਦਾਰਾਂ( benamidars ) ਵੱਜੋਂ ਇਸਤੇਮਾਲ ਕੀਤਾ ਗਿਆ , ਜਿਨ੍ਹਾਂ ਕੋਲ ਟੈਕਸ ਦਾ ਕੋਈ ਜ਼ਰੀਆ ਨਹੀਂ ਸੀ , ਇਸ ਦੀ ਪੁਸ਼ਟੀ ਜ਼ਮੀਨ ਵੇਚਣ ਵਾਲਿਆਂ ਦੇ ਨਾਲ-ਨਾਲ ਇਸ ਵਿੱਚ ਸ਼ਾਮਲ ਦਲਾਲਾਂ ਨੇ ਕੀਤੀ । ਇਕ ਹੋਰ ਮਾਮਲੇ ਵਿੱਚ ਵਿਮੁੱਦਰੀਕਰਣ ਦੇ ਬਾਅਦ ਦੋ ਮੁਲਾਂਕਣ ਕਰਤਾਵਾਂ ਨੂੰ ਆਪਣੇ ਕਰਮਚਾਰੀਆਂ , ਸਹਿਯੋਗੀਆਂ ਆਦਿ ਦੇ ਨਾਮਾਂ ਤੋਂ ਕਈ ਬੈਂਕ ਖਾਤਿਆਂ ਵਿੱਚ ਨੋਟਬੰਦੀ ਵਾਲੀ ਮੁਦਰਾ ਜਮ੍ਹਾਂ ਕਰਦੇ ਹੋਏ ਪਾਏ ਗਏ , ਜੋ ਕਿ ਅੰਤ ਵਿੱਚ ਉਨ੍ਹਾਂ ਦੇ ਬੈਂਕ ਖਾਤਿਆਂ ਵਿੱਚ ਭੇਜੀ ਜਾਣੀ ਸੀ । ਲਾਭਵੰਦ ਹੋਣ ਵਾਲੇ ਵਿਅਕਤੀਆਂ ਦੇ ਕੋਲ ਭੇਜੀ ਜਾਣ ਵਾਲੀ ਕੁੱਲ ਰਕਮ ਕਰੀਬ 39 ਕਰੋੜ ਰੁਪਏ ਸੀ । ਇੱਕ ਹੋਰ ਮਾਮਲੇ ਵਿੱਚ , ਇੱਕ ਅਜਿਹੇ ਵਿਅਕਤੀ ਦੇ ਵਾਹਨ ਤੋਂ 1.11 ਕਰੋੜ ਰੁਪਏ ਦੀ ਨਕਦ ਰਕਮ ਪਕੜੀ ਗਈ , ਜਿਨ੍ਹਾਂ ਇਸ ਨਕਦੀ ਦਾ ਮਾਲਕ ਹੋਣ ਤੋਂ ਇਨਕਾਰ ਕਰ ਦਿੱਤਾ । ਨਾਲ ਹੀ ਇਸ ਨਕਦੀ ਦੇ ਮਾਲਕ ਹੋਣ ਦੀ ਦਾਵੇਦਾਰੀ ਕਿਸੇ ਨੇ ਨਹੀਂ ਕੀਤੀ ਅਤੇ ਨਿਰਣਾਇਕ ਅਥਾਰਿਟੀ ਵੱਲੋਂ ਇਸ ਨੂੰ ਬੇਨਾਮੀ ਜਾਇਦਾਦ ਐਲਾਨ ਕਰ ਦਿੱਤਾ ਗਿਆ ।


    ਇਸ ਤੋਂ ਪਹਿਲਾਂ , ਆਮਦਨ ਕਰ ਵਿਭਾਗ ਨੇ ਬੇਨਾਮੀ ਕਾਨੂੰਨ ਦੇ ਅਧੀਨ ਕਾਰਵਾਈਆਂ ਤੇਜ਼ ਕੀਤੀਆਂ ਸੀ । ਇਸ ਕਾਨੂੰਨ ਵਿੱਚ ਬੇਨਾਮੀ ਨੂੰ ਅਸਥਾਈ ਜ਼ਬਤ ਕਰਨ ਅਤੇ ਇਸ ਦੇ ਬਾਅਦ ਬੇਨਾਮੀ ਜਾਇਦਾਦਾਂ ਨੂੰ ਜ਼ਬਤ ਕਰਨ ਦਾ ਪ੍ਰਾਵਧਾਨ ਹੈ , ਭਾਵੇਂ ਇਹ ਚਲ ਜਾਇਦਾਦ ਹੋਵੇ ਜਾਂ ਅਚਲ । ਇਸ ਵਿੱਚ ਲਾਭਵੰਦ ਹੋਣ ਵਾਲੇ ਵਿਅਕਤੀ , ਬੇਨਾਮੀਦਾਰ ਅਤੇ ਬੇਨਾਮੀ ਕਾਰੋਬਾਰਾਂ ਵਿੱਚ ਸਾਝੇਦਾਰ ਬਣਨ ਵਾਲਿਆਂ ਲਈ ਸਜਾ ਦਾ ਵੀ ਪ੍ਰਾਵਧਾਨ ਹੈ , ਜਿਸ ਦੀ ਸਜਾ ਸੱਤ ਸਾਲ ਦੇ ਕਠੋਰ ਜੇਲ੍ਹ ਅਤੇ ਜਾਇਦਾਦ ਦੇ ਬਜ਼ਾਰ ਮੁੱਲ ਦਾ 25% ਤੱਕ ਜ਼ੁਰਮਾਨੇ ਵਜੋਂ ਹੋ ਸਕਦੀ ਹੈ ।


    ਵਿਭਾਗ ਨੇ ਮਈ , 2017 ਵਿੱਚ ਦੇਸ਼ ਭਰ ਵਿੱਚ ਆਪਣੇ ਜਾਂਚ ਡਾਇਰੈਕਟੋਰੇਟਸ ਦੇ ਅਧੀਨ 24 ਸਮਰਪਿਤ ਜਾਇਦਾਦ ਨਿਸ਼ੇਧ ਇਕਾਈਆਂ (ਬੀਪੀਯੂ) ਦੀ ਸਥਾਪਨਾ ਕੀਤੀ , ਤਾਂਕਿ ਜਾਇਦਾਦ ਦੇ ਖ਼ਿਲਾਫ਼ ਤੇਜ਼ੀ ਨਾਲ ਕਾਰਵਾਈ ਕੀਤੀ ਜਾ ਸਕੇ ।


    ਵਿਭਾਗ ਕਾਲੇ ਧਨ ਦੇ ਖ਼ਿਲਾਫ਼ ਸੰਯੁਕਤ ਅਭਿਆਨ ਜਾਰੀ ਰੱਖਣ ਲਈ ਪ੍ਰਤੀਬੱਧ ਹੈ ਅਤੇ ਬੇਨਾਮੀ ਲੈਣ-ਦੇਣ ਦੇ ਖ਼ਿਲਾਫ਼ ਕਾਰਵਾਈ ਵਿੱਚ ਤੇਜ਼ੀ ਜਾਰੀ ਰਹੇਗੀ ।


    *****

    
    
    (Release ID: 1516433) Visitor Counter : 13