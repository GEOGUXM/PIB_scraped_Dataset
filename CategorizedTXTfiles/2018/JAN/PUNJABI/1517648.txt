      ਸੈਰ ਸਪਾਟਾ ਮੰਤਰਾਲਾ

      ਲਾਲ ਕਿਲ੍ਹੇ, ਦਿੱਲੀ ਵਿਖੇ 26 ਤੋਂ 31 ਜਨਵਰੀ, 2018 ਤੱਕ 'ਭਾਰਤ ਪਰਵ' ਦਾ ਆਯੋਜਨ ਕੀਤਾ ਜਾ ਰਿਹਾ ਹੈ
      Posted On: 24 JAN 2018 5:10PM by PIB Chandigarh


    ‘BHARAT PARV’ being organized from 26 th to 31 st January, 2018 at Red Fort, Delhi


    ਲਾਲ ਕਿਲ੍ਹੇ , ਦਿੱਲੀ ਵਿਖੇ 26 ਤੋਂ 31 ਜਨਵਰੀ , 2018 ਤੱਕ ' ਭਾਰਤ ਪਰਵ ' ਦਾ ਆਯੋਜਨ ਕੀਤਾ ਜਾ ਰਿਹਾ ਹੈ


    ਗਣਤੰਤਰ ਦਿਵਸ 2018 ਦੇ ਪ੍ਰੋਗਰਾਮਾਂ ਦੇ ਹਿੱਸੇ ਵਜੋਂ ' ਭਾਰਤ ਪਰਵ ' ਸਮਾਰੋਹ ਭਾਰਤ ਸਰਕਾਰ ਵੱਲੋਂ ਲਾਲ ਕਿਲ੍ਹੇ ਵਿਖੇ 26 ਤੋਂ 31 ਜਨਵਰੀ , 2018 ਤੱਕ ਆਯੋਜਿਤ ਕੀਤਾ ਜਾ ਰਿਹਾ ਹੈ। ਇਸ ਨੂੰ ਆਯੋਜਿਤ ਕਰਨ ਦਾ ਮੁੱਖ ਮੰਤਵ ਦੇਸ਼ ਭਗਤੀ ਦੀ ਭਾਵਨਾ ਪੈਦਾ ਕਰਨਾ , ਦੇਸ਼ ਦੀ ਅਮੀਰ ਸੱਭਿਆਚਾਰਕ ਵੰਨਸੁਵੰਨਤਾ ਨੂੰ ਵਧਾਉਣਾ ਅਤੇ ਆਮ ਲੋਕਾਂ ਦੀ ਸ਼ਮੂਲੀਅਤ ਯਕੀਨੀ ਬਣਾਉਣਾ ਹੈ ।


    ਸੈਰ-ਸਪਾਟਾ ਮੰਤਰਾਲਾ ਇਸ ਪ੍ਰੋਗਰਾਮ ਲਈ ਨੋਡਲ ਮੰਤਰਾਲਾ ਹੈ , ਜਿਸ ਵਿੱਚ ਮੁੱਖ ਤੌਰ ' ਤੇ ਗਣਤੰਤਰ ਦਿਵਸ ਪਰੇਡ ਦੀਆਂ ਝਾਂਕੀਆਂ ਦੀ ਪੇਸ਼ਕਾਰੀ , ਹਥਿਆਰਬੰਦ ਬਲਾਂ ਦੇ ਬੈਂਡ ਵੱਲੋਂ ਪੇਸ਼ਕਾਰੀ , ਵੱਖ-ਵੱਖ ਰਾਜਾਂ ਦੇ ਪਕਵਾਨਾ ਦੇ ਸਟਾਲ , ਕ੍ਰਾਫਟ ਮੇਲਾ , ਦੇਸ਼ ਦੇ ਵੱਖ-ਵੱਖ ਖੇਤਰਾਂ ਤੋਂ ਸੱਭਿਆਚਾਰਕ ਪ੍ਰੋਗਰਾਮ ਅਤੇ ਵਿਗਿਆਪਨ ਅਤੇ ਦ੍ਰਿਸ਼ ਪ੍ਰਚਾਰ ਡਾਇਰੈਕਟੋਰੇਟ (ਡੀਏਵੀਪੀ) ਵੱਲੋਂ ਫੋਟੋ ਪ੍ਰਦਰਸ਼ਨੀ ਦਾ ਆਯੋਜਨ ਸ਼ਮਾਲ ਹਨ ।


    ਸੱਭਿਆਚਾਰਕ ਪੇਸ਼ਕਾਰੀਆਂ ਵਿੱਚ ਉੱਤਰੀ ਜ਼ੋਨਲ ਸੱਭਿਆਚਾਰਕ ਕੇਂਦਰ ਵੱਲੋਂ ਸੰਚਾਲਿਤ ਪਰੰਪਰਾਗਤ / ਕਬਾਇਲੀ ਨ੍ਰਿੱਤ ਅਤੇ ਸੰਗੀਤ ਦੇ ਆਯੋਜਨ ਦੇ ਨਾਲ ਹੀ ਦੇਸ਼ ਦੇ ਵੱਖਰੇ ਰਾਜਾਂ / ਕੇਂਦਰ ਸ਼ਾਸਤ ਪ੍ਰਦੇਸ਼ਾਂ ਤੋਂ ਸੱਭਿਆਚਾਰਕ ਮੰਡਲੀਆਂ ਦੀਆਂ ਪੇਸ਼ਕਾਰੀਆਂ ਸ਼ਾਮਲ ਹਨ । ਫੂਡ ਕੋਰਟ ਦੇ ਰਾਜਾਂ / ਕੇਂਦਰ ਸ਼ਾਸਿਤ ਪ੍ਰਦੇਸ਼ਾਂ , ਨੈਸ਼ਨਲ ਐਸੋਸੀਏਸ਼ਨ ਆਵ੍ ਸਟ੍ਰੀਟ ਵੈਂਡਰਜ਼ ( NASVI ) ਵੱਲੋਂ ਵੱਖ-ਵੱਖ ਖੇਤਰਾਂ ਦੇ ਪਰੰਪਰਾਗਤ ਪਕਵਾਨਾ ਦੇ ਨਾਲ-ਨਾਲ ਹੋਟਲ ਪ੍ਰਬੰਧਨ ਸੰਸਥਾਵਾਂ ਅਤੇ ਆਈਟੀਡੀਸੀ ਵੱਲੋਂ ਵੀ ਸਟਾਲ ਲਗਾਏ ਜਾਣਗੇ ।


    ਕਰਾਫਟ ਮੇਲੇ ਵਿੱਚ 50 ਸਟਾਲਾਂ ਨਾਲ ਦੇਸ਼ ਦੀਆਂ ਵੱਖ-ਵੱਖ ਹਸਤਕਲਾਵਾਂ ਪੇਸ਼ ਕੀਤੀਆਂ ਜਾਣਗੀਆਂ , ਜਿਹੜੇ ਕਿ ਰਾਜ ਸਰਕਾਰਾਂ ਅਤੇ ਕੱਪੜਾ ਮੰਤਰਾਲੇ ਵੱਲੋਂ ਹੈਂਡੀਕ੍ਰਾਫਟ ਦੇ ਵਿਕਾਸ ਕਮਿਸ਼ਨਰ ਦੇ ਦਫਤਰ ਵੱਲੋਂ ਉਪਲੱਬਧ ਕਰਵਾਈਆਂ ਜਾਣਗੀਆਂ । ਉੱਥੇ ਥੀਮ ਸਟੇਟ ਪੈਵਲੀਅਨਜ਼ ਹੋਣਗੇ ਜਿੱਥੇ ਹਰ ਰਾਜ ਆਪਣੀ ਸਮਰੱਥਾ ਅਨੁਸਾਰ ਸੈਰ ਸਪਾਟਾ ਉਤਪਾਦ ਪੇਸ਼ ਕਰੇਗਾ । ਡੀਏਵੀਪੀ "ਨਯਾ ਭਾਰਤ ਹਮ ਕਰਕੇ ਰਹੇਗੇਂ" ਵਿਸ਼ੇ ਉੱਤੇ ਇੱਕ ਪ੍ਰਦਰਸ਼ਨੀ ਲਗਾ ਰਿਹਾ ਹੈ । ਭਾਰਤ ਦੇ ਵੱਖ-ਵੱਖ ਰਾਜਾਂ ਦੇ ਪਕਵਾਨਾਂ ਨੂੰ ਉਤਸ਼ਾਹਿਤ ਕਰਨ ਲਈ ਫੂਡ ਕੋਰਟ ਵਿੱਚ ਇੱਕ ਜੀਵੰਤ ' ਕੁੱਕਰੀ ਪ੍ਰਦਰਸ਼ਨ ਖੇਤਰ ' ਬਣਾਇਆ ਜਾ ਰਿਹਾ ਹੈ ।


    ਭਾਰਤ ਪਰਵ ਦੇ ਪ੍ਰੋਗਰਾਮ ਦਾ ਉਦਘਾਟਨ 26 ਜਨਵਰੀ , 2018 ਸ਼ਾਮ 5.00 ਵਜੇ ਕੀਤਾ ਜਾਵੇਗਾ ਅਤੇ ਜਨਤਾ ਲਈ ਰਾਤ 10.00 ਵਜੇ ਤੱਕ ਖੁੱਲ੍ਹਾ ਰਹੇਗਾ । 27 ਤੋਂ 31 ਜਨਵਰੀ , 2018 ਤੱਕ , ਇਹ ਪ੍ਰੋਗਰਾਮ ਦੁਪਹਿਰ 12 ਵਜੇ ਤੋਂ ਸ਼ਾਮ 10.00 ਵਜੇ ਤੱਕ ਖੁੱਲ੍ਹਾ ਰਹੇਗਾ। ਸਮਾਰੋਹ ਜਨਤਾ ਲਈ ਖੁੱਲ੍ਹਾ ਹੈ ਅਤੇ ਐਂਟਰੀ ਮੁਫ਼ਤ ਹੈ ਹਾਲਾਂਕਿ , ਐਂਟਰੀ ਪਹਿਚਾਣ ਪੱਤਰ ਨਾਲ ਹੋਵੇਗੀ।


    *****

    
    
    (Release ID: 1517648) Visitor Counter : 8