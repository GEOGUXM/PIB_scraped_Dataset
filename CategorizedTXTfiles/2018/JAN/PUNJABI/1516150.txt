      ਰਾਸ਼ਟਰਪਤੀ ਸਕੱਤਰੇਤ

      ਭਾਰਤ ਦੇ ਰਾਸ਼ਟਰਪਤੀ ਨੇ ਪੀਆਈਓ ਪਾਰਲੀਮੈਂਟੇਰੀਅਨ ਦੇ ਅੰਤਰਰਾਸ਼ਟਰੀ ਸੰਮੇਲਨ ਦਾ ਉਦਘਾਟਨ ਕੀਤਾ
      Posted On: 10 JAN 2018 3:09PM by PIB Chandigarh


    President of India inaugurates international conference of PIO Parliamentarians


    ਭਾਰਤ ਦੇ ਰਾਸ਼ਟਰਪਤੀ ਨੇ ਪੀਆਈਓ ਪਾਰਲੀਮੈਂਟੇਰੀਅਨ ਦੇ ਅੰਤਰਰਾਸ਼ਟਰੀ ਸੰਮੇਲਨ ਦਾ ਉਦਘਾਟਨ ਕੀਤਾ


    ਭਾਰਤ ਦੇ ਰਾਸ਼ਟਰਪਤੀ ਸ੍ਰੀ ਰਾਮ ਨਾਥ ਕੋਵਿੰਦ ਨੇ ਪੀਆਈਓ ਪਾਰਲੀਮੈਂਟੇਰੀਅਨ ਦੇ ਅੰਤਰਰਾਸ਼ਟਰੀ ਸੰਮੇਲਨ ਦਾ ਅੱਜ (10 ਜਨਵਰੀ , 2018 ਨੂੰ) ਨਵੀਂ ਦਿੱਲੀ ਵਿਖੇ ਉਦਘਾਟਨ ਕੀਤਾ । ਇਹ ਕਾਨਫਰੰਸ ਅੰਤਰਰਾਸ਼ਟਰੀ ਸਹਿਯੋਗ ਪਰਿਸ਼ਦ-ਭਾਰਤ ਵੱਲੋਂ ਪੀਆਈਓ ਚੈਂਬਰ ਆਵ੍ ਕਮਰਸ ਐਂਡ ਇੰਡਸਟਰੀ ਅਤੇ ਭਾਰਤ ਸਰਕਾਰ ਦੇ ਵਿਦੇਸ਼ ਮੰਤਰਾਲਾ ਦੇ ਸਹਿਯੋਗ ਨਾਲ ਕੀਤੀ ਜਾ ਰਹੀ ਹੈ ।


    ਇਸ ਮੌਕੇ ਉੱਤੇ ਬੋਲਦਿਆਂ ਰਾਸ਼ਟਰਪਤੀ ਨੇ ਕਿਹਾ ਕਿ ਭਾਰਤੀ ਮੂਲ ਦੇ ਲੋਕਾਂ ਨੇ ਜਿਨ੍ਹਾਂ ਵੀ ਦੇਸ਼ਾਂ ਵਿੱਚ ਰਹਿਣ ਲਈ ਟਿਕਾਣਾ ਲੱਭਿਆ ਹੈ , ਤਕਰੀਬਨ ਸਾਰੇ ਹੀ ਦੇਸ਼ਾਂ ਵਿੱਚ ਉੱਚ ਪ੍ਰਸ਼ੰਸਾਯੋਗ ਅਹੁਦਿਆਂ ਉੱਤੇ ਪਹੁੰਚੇ ਹੋਏ ਹਨ । ਉਨ੍ਹਾਂ ਨੇ ਉਸ ਦੇਸ਼ ਅਤੇ ਉਸ ਸਮਾਜ ਦੇ ਭਲੇ ਵਿੱਚ ਹਿੱਸਾ ਪਾਇਆ ਹੈ ਜਿਸ ਨਾਲ ਉਸ ਦੇਸ਼ ਦੀ ਆਰਥਿਕਤਾ ਭਰਪੂਰ ਹੋਈ ਹੈ ਅਤੇ ਉੱਥੋਂ ਦੇ ਸੱਭਿਆਚਾਰ ਅਤੇ ਬੌਧਿਕ ਸੰਪਦਾ ਵਿੱਚ ਵਾਧਾ ਹੋਇਆ ਹੈ । ਇਸ ਤੋਂ ਇਲਾਵਾ ਭਾਰਤੀ ਮੂਲ ਦੇ ਲੋਕ ਇਟਲੀ , ਬੋਲੀਵੀਆ , ਅਤੇ ਤਨਜ਼ਾਨੀਆ ਵਰਗੇ ਦੇਸ਼ਾਂ ਵਿੱਚ ਫਾਰਮਾਂ ਵਿੱਚ ਸਖ਼ਤ ਮਿਹਨਤ ਕਰਦੇ ਹਨ । ਉਹ ਸਿਲੀਕਾਨ ਵੈਲੀ ਦੇ ਈਕੋ ਸਿਸਟਮ ਨੂੰ ਟੈੱਕ ਸਟਾਰਟ ਅੱਪ ਕਰਨ ਵਿੱਚ ਯੋਗਦਾਨ ਪਾ ਰਹੇ ਹਨ । ਉਹ ਖਾੜੀ ਖੇਤਰ ਵਿੱਚ ਦੁਬਈ ਅਤੇ ਹੋਰ ਪ੍ਰਮੁੱਖ ਵਪਾਰਕ ਸ਼ਹਿਰਾਂ ਦੀ ਆਰਥਿਕਤਾ ਲਈ ਰੀੜ੍ਹ ਦੀ ਹੱਡੀ ਦੀ ਭੂਮਿਕਾ ਅਦਾ ਕਰ ਰਹੇ ਹਨ । ਨਿਊਯਾਰਕ , ਲੰਦਨ ਅਤੇ ਸਿੰਗਾਪੁਰ ਵਰਗੇ ਵਿਸ਼ਵਵਿਆਪੀ ਵਿੱਤੀ ਕੇਂਦਰ ਜੇ ਭਾਰਤੀ ਲੋਕਾਂ ਦੀ ਮਦਦ ਨਾ ਮਿਲੀ ਹੁੰਦੀ ਤਾਂ ਉਹ ਅੱਜ ਵਰਗੇ ਨਾ ਦਿਸਦੇ ।


    ਰਾਸ਼ਟਰਪਤੀ ਨੇ ਕਿਹਾ ਕਿ ਇੱਕ ਦੇਸ਼ ਵਜੋਂ ਸਾਨੂੰ ਆਪਣੇ ਪ੍ਰਵਾਸੀ ਭਾਰਤੀ ਭਰਾਵਾਂ ਅਤੇ ਭੈਣਾਂ ਵੱਲੋਂ ਕੀਤੇ ਗਏ ਕਾਰਜਾਂ ਉੱਤੇ ਮਾਣ ਹੈ । ਉਨ੍ਹਾਂ ਨੇ ਵਿਸ਼ਵ ਭਰ ਵਿੱਚ ਭਾਰਤ ਅਤੇ ਭਾਰਤੀਆਂ ਦੀ ਪਛਾਣ ਬਣਾਈ ਹੈ । ਉਹ ਭਾਰਤੀ ਸੱਭਿਆਚਾਰ ਪ੍ਰਤੀ ਸੱਚੇ ਸਿੱਧ ਹੋਏ ਹਨ ਅਤੇ ਉਨ੍ਹਾਂ ਨੇ ਹਜ਼ਾਰਾਂ ਮੀਲ ਦੂਰ ਰਹਿੰਦੇ ਹੋਏ ਵੀ ਆਪਣੀਆਂ ਜੜ੍ਹਾਂ ਨਾਲ ਪ੍ਰਸ਼ੰਸਾਯੋਗ ਗਠਜੋੜ ਕਾਇਮ ਰੱਖਿਆ ਹੋਇਆ ਹੈ । ਅੱਜ ਵਿਸ਼ਵ ਵਿੱਚ ਜੇ ਭਾਰਤੀ ਫਿਲਮਾਂ ਅਤੇ ਖਾਣੇ ਦੀ ਧਾਕ ਜੰਮੀ ਹੋਈ ਹੈ ਤਾਂ ਉਹ ਇਸ ਕਰ ਕੇ ਹੈ ਕਿ ਪ੍ਰਵਾਸੀ ਭਾਰਤੀ ਉਨ੍ਹਾਂ ਨੂੰ ਦੂਰਦੁਰਾਡੇ ਸਥਾਨਾਂ ਤੱਕ ਲੈ ਕੇ ਗਏ ਹਨ ।


    ਰਾਸ਼ਟਰਪਤੀ ਨੇ ਕਿਹਾ ਕਿ ਪੀਆਈਓ ਪਾਰਲੀਮੈਂਟੇਰੀਅਨ ਹੁੰਦੇ ਹੋਏ ਉਨ੍ਹਾਂ ਲੋਕਾਂ ਨੇ ਉੱਥੋਂ ਦੇ ਜਨਤਕ ਜੀਵਨ ਵਿੱਚ ਭਾਰਤੀ ਜੀਵਨ ਢੰਗ ਪ੍ਰਤੀ ਸਮਝ-ਬੂਝ ਪੈਦਾ ਕੀਤੀ ਹੈ । ਉਨ੍ਹਾਂ ਲਈ ਇਹ ਅਹਿਮ ਹੈ ਕਿ ਉਹ ਉਨ੍ਹਾਂ ਦੇਸ਼ ਦੀਆਂ ਪਹਿਲਾਂ ਨੂੰ ਭਾਰਤ ਦੇ ਵਿਕਾਸ ਨਾਲ ਜੋੜਨ ਅਤੇ ਦੇਖਣ ਕਿ ਇਨ੍ਹਾਂ ਦਾ ਕੀ ਪ੍ਰਭਾਵ ਪੈਂਦਾ ਹੈ ।


    **********

    
    
    (Release ID: 1516150) Visitor Counter : 8