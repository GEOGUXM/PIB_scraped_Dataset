      ਸੂਚਨਾ ਤੇ ਪ੍ਰਸਾਰਣ ਮੰਤਰਾਲਾ

      ਸ੍ਰੀਮਤੀ ਸਮ੍ਰਿਤੀ ਜ਼ੁਬਿਨ ਈਰਾਨੀ ਨੇ ਸੂਚਨਾ ਅਤੇ ਪ੍ਰਸਾਰਣ ਮੰਤਰਾਲੇ ਦੀ ਸਲਾਹਕਾਰੀ ਕਮੇਟੀ ਦੀ ਮੀਟਿੰਗ ਦੀ ਪ੍ਰਧਾਨਗੀ ਕੀਤੀ
      Posted On: 05 JAN 2018 10:22AM by PIB Chandigarh


    Smt. Smriti Zubin Irani Chairs Consultative Committee Meeting of the Ministry of Information & Broadcasting


    ਸ੍ਰੀਮਤੀ ਸਮ੍ਰਿਤੀ ਜ਼ੁਬਿਨ ਈਰਾਨੀ ਨੇ ਸੂਚਨਾ ਅਤੇ ਪ੍ਰਸਾਰਣ ਮੰਤਰਾਲੇ ਦੀ ਸਲਾਹਕਾਰੀ ਕਮੇਟੀ ਦੀ ਮੀਟਿੰਗ ਦੀ ਪ੍ਰਧਾਨਗੀ ਕੀਤੀ


    ਸੂਚਨਾ ਅਤੇ ਪ੍ਰਸਾਰਣ ਮੰਤਰੀ ਸ੍ਰੀਮਤੀ ਸਮ੍ਰਿਤੀ ਜ਼ੁਬਿਨ ਈਰਾਨੀ ਨੇ ਸੂਚਨਾ ਅਤੇ ਪ੍ਰਸਾਰਣ ਮੰਤਰਾਲੇ (ਆਈਐਂਡਬੀ) ਦੀ ਸਲਾਹਕਾਰ ਕਮੇਟੀ ਦੀ ਮੀਟਿੰਗ ਦੀ ਪ੍ਰਧਾਨਗੀ ਕੀਤੀ । ਮੀਟਿੰਗ ਵਿੱਚ ਅੰਤਰਰਾਸ਼ਟਰੀ ਫਿਲਮ ਮੇਲਾ (ਇਫੀ) 2017 ਆਯੋਜਿਤ ਕਰਨ ਵਿੱਚ ਲਗਾਏ ਗਏ ਯਤਨਾਂ ਬਾਰੇ ਅਤੇ ਇਫੀ ਦੇ ਅਗਲੇ ਐਡੀਸ਼ਨ ਵਿਚ ਸੁਧਾਰ ਕਰਨ ਲਈ ਚੁੱਕੇ ਜਾਣ ਵਾਲੇ ਕਦਮਾਂ ਬਾਰੇ ਵਿਚਾਰ ਵਟਾਂਦਰਾ ਕੀਤਾ ਗਿਆ ।


    ਸ੍ਰੀਮਤੀ ਈਰਾਨੀ ਨੇ ਕਮੇਟੀ ਦੇ ਮੈਂਬਰਾਂ ਨੂੰ ਮੰਤਰਾਲੇ ਵੱਲੋਂ ਇਫੀ 2017 ਆਯੋਜਿਤ ਕਰਨ ਲਈ ਚੁੱਕੇ ਗਏ ਕਦਮਾਂ ਅਤੇ ਪਹਿਲਕਦਮੀਆਂ ਬਾਰੇ ਜਾਣੂ ਕਰਵਾਇਆ । ਉਨ੍ਹਾਂ ਨੇ ਦੱਸਿਆ ਕਿ ਇਸ ਵਾਰੀ ਸਾਰੀਆਂ ਕਮੇਟੀਆਂ ਦਾ ਮੁੜ ਗਠਨ ਕੀਤਾ ਗਿਆ ਹੈ , ਸੰਚਾਲਨ ਕਮੇਟੀ ਅਤੇ ਪੂਰਵ ਅਵਲੋਕਨ ਕਮੇਟੀਆਂ ਦਾ ਵਿਸਤਾਰ ਕੀਤਾ ਗਿਆ ਹੈ । ਉਨ੍ਹਾਂ ਇਸ ਗੱਲ ਉੱਤੇ ਜ਼ੋਰ ਦਿੱਤਾ ਕਿ ਪਹਿਲੀ ਵਾਰੀ ਇਫੀ ਨੇ ਸਰਕਾਰੀ ਤੌਰ ਉੱਤੇ ਟੋਰਾਂਟੋ ਅਤੇ ਵੀਨਸ ਫਿਲਮ ਮੇਲਿਆਂ ਨਾਲ ਸਹਿਯੋਗ ਕੀਤਾ । ਉਨ੍ਹਾਂ ਕਿਹਾ ਕਿ ਇਫੀ 2017 ਵਿਚ 9 ਮਾਸਟਰ ਕਲਾਸਿਜ਼ ਦਾ ਆਯੋਜਨ ਕੀਤਾ ਗਿਆ , 197 ਫਿਲਮਾਂ ਪ੍ਰਦਰਸ਼ਿਤ ਕੀਤੀਆਂ ਗਈਆਂ ਅਤੇ 493 ਡੈਲੀਗੇਟਾਂ ਨੂੰ ਸੱਦਾ ਦਿੱਤਾ ਗਿਆ ।


    ਕਮੇਟੀ ਦੇ ਮੈਂਬਰਾਂ ਨੇ ਇਫੀ 2017 ਆਯੋਜਿਤ ਕਰਨ ਲਈ ਮੰਤਰਾਲਾ ਵਲੋਂ ਕੀਤੇ ਗਏ ਯਤਨਾਂ ਦੀ ਪ੍ਰਸ਼ੰਸਾ ਕਰਦਿਆਂ ਕਿਹਾ ਕਿ ਖੇਤਰੀ ਫਿਲਮਾਂ ਨੂੰ ਇਫੀ ਵਿੱਚ ਵਧੇਰੇ ਨੁਮਾਇੰਦਗੀ ਦਿੱਤੀ ਜਾਣੀ ਚਾਹੀਦੀ ਹੈ । ਉਨ੍ਹਾਂ ਇਸ ਸਾਲ ਦੀਆਂ ਫਿਲਮਾਂ ਦੀ ਚੋਣ ਅਤੇ ਵਧੇਰੇ ਗਿਣਤੀ ਵਿੱਚ ਫਿਲਮੀ ਭਾਈਚਾਰੇ ਦੇ ਇਸ ਵਿੱਚ ਹਿੱਸਾ ਲੈਣ ਦੀ ਵੀ ਪ੍ਰਸ਼ੰਸਾ ਕੀਤੀ । ਉਨ੍ਹਾਂ ਨੇ ਪ੍ਰਸਤਾਵ ਰੱਖਿਆ ਕਿ ਸਮਾਜਿਕ ਫਿਲਮਾਂ ਦੇ ਮੇਲੇ ਜਿਵੇਂ ਕਿ ਕਿਸਾਨ ਫਿਲਮ ਮੇਲੇ ਵੀ ਆਯੋਜਿਤ ਕੀਤੇ ਜਾਣੇ ਚਾਹੀਦੇ ਹਨ ।


    ਮੰਤਰਾਲੇ ਵੱਲੋਂ ਸ੍ਰੀ ਅਸ਼ੋਕ ਕੁਮਾਰ ਪਰਮਾਰ ਨੇ ਇੱਕ ਪ੍ਰੈਜ਼ੈਂਟੇਸ਼ਨ ਪੇਸ਼ ਕੀਤੀ ਜਿਸ ਵਿੱਚ ਇਫੀ 2017 ਦਾ ਜਾਇਜ਼ਾ ਲਿਆ ਗਿਆ । ਮੈਂਬਰਾਂ ਨੂੰ ਇਫੀ 2017 ਆਯੋਜਿਤ ਕਰਨ ਵਿੱਚ ਲੱਗੇ ਯਤਨਾਂ ਬਾਰੇ ਦੱਸਿਆ ਗਿਆ ।


    ਇਸ ਮੀਟਿੰਗ ਵਿਚ ਸੰਸਦ ਮੈਂਬਰ ਸ੍ਰੀ ਮਨੋਜ ਕੁਮਾਰ ਤਿਵਾੜੀ , ਸ਼੍ਰੀ ਵਿਵੇਕ ਗੁਪਤਾ , ਸ੍ਰੀਮਤੀ ਦੇਵ (ਮੁਨਮੁਨ ਸੇਨ) , ਸ੍ਰੀ ਮਧੂਸੂਦਨ ਮਿਸਤਰੀ , ਡਾ. ਸੰਜੇ ਜੈਸਵਾਲ ਨੇ ਹਿੱਸਾ ਲਿਆ । ਸਕੱਤਰ ਆਈਐਂਡਬੀ ਸ੍ਰੀ ਐੱਨ ਕੇ ਸਿਨ੍ਹਾ ਅਤੇ ਮੰਤਰਾਲੇ ਦੇ ਹੋਰ ਸੀਨੀਅਰ ਅਧਿਕਾਰੀ ਵੀ ਮੀਟਿੰਗ ਵਿੱਚ ਮੌਜੂਦ ਸਨ ।


    *****

    
    
    (Release ID: 1515870) Visitor Counter : 6