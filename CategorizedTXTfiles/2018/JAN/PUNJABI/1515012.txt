      ਪ੍ਰਧਾਨ ਮੰਤਰੀ ਦਫਤਰ

      ਪ੍ਰੋ. ਐੱਸਐੱਨ ਬੋਸ ਦੀ 125ਵੀਂ ਜਨਮ ਵਰ੍ਹੇਗੰਢ ਦੇ ਯਾਦਗਾਰੀ ਸਮਾਗਮ ਦੇ ਪਰਦਾ ਉਠਾਉਣ (curtain raiser) ਦੇ ਸਮਾਰੋਹ ਮੌਕੇ ਵੀਡਿਓ ਕਾਨਫਰੰਸ ਰਾਹੀਂ ਪ੍ਰਧਾਨ ਮੰਤਰੀ ਦੇ ਸੰਬੋਧਨ ਦਾ ਮੂਲ-ਪਾਠ
      Posted On: 01 JAN 2018 5:10PM by PIB Chandigarh


    Text of PM’s address on the occasion of the curtain raiser ceremony of the commemoration of Prof. S.N. Bose’s 125th birth anniversary, at Kolkata via video conference


    ਪ੍ਰੋ. ਐੱਸਐੱਨ ਬੋਸ ਦੀ 125 ਵੀਂ ਜਨਮ ਵਰ੍ਹੇਗੰਢ ਦੇ ਯਾਦਗਾਰੀ ਸਮਾਗਮ ਦੇ ਪਰਦਾ ਉਠਾਉਣ ( curtain raiser) ਦੇ ਸਮਾਰੋਹ ਮੌਕੇ ਵੀਡਿਓ ਕਾਨਫਰੰਸ ਰਾਹੀਂ ਪ੍ਰਧਾਨ ਮੰਤਰੀ ਦੇ ਸੰਬੋਧਨ ਦਾ ਮੂਲ-ਪਾਠ


    ਅੱਜ ਬਹੁਤ ਹੀ ਚੰਗਾ ਅਵਸਰ ਹੈ ਜਦੋਂ ਅਸੀਂ ਦੇਸ਼ ਲਈ ਆਪਣਾ ਜੀਵਨ ਸਮਰਪਤ ਕਰਨੇ ਵਾਲੇ ਦੇਸ਼ ਦੇ ਮਹਾਨ ਸਪੂਤ ਨੂੰ ਯਾਦ ਕਰ ਰਹੇ ਹਾਂ। ਇਹ ਦੇਸ਼ ਲਈ ਨਿਰੰਤਰ ਕਾਰਜ ਕਰਨ ਦਾ , ਖੁਦ ਨੂੰ ਖਪਾ ਦੇਣ ਦਾ ਜਜ਼ਬਾ ਹੈ ਜੋ ਸਾਨੂੰ ' ਦਿਨ ਸਮੇਂ ਪਹਿਰ ਦੀਆਂ ਚਿੰਤਾਵਾਂ ਤੋਂ ਪਰੇ ' ਇਸ ਤਰ੍ਹਾਂ ਲਿਆਉਂਦਾ ਹੈ।


    ਆਚਾਰਿਆ ਸਤੇਂਦਰ ਨਾਥ ਬੋਸ ਦੇ 125 ਵੇਂ ਜਨਮ ਉਤਸਵ ' ਤੇ ਮੈਂ ਤੁਹਾਨੂੰ ਸਾਰਿਆਂ ਅਤੇ ਵਿਸ਼ੇਸ਼ ਕਰਕੇ ਵਿਗਿਆਨਕ ਭਰਾਵਾਂ ਨੂੰ ਬਹੁਤ ਬਹੁਤ ਵਧਾਈ ਦਿੰਦਾ ਹਾਂ।


    ਦੋਸਤੋ , ਮੈਨੂੰ ਹਰ ਸਾਲ ਦੀ ਸ਼ੁਰੂਆਤ ਵਿੱਚ ਪ੍ਰਸਿੱਧ ਵਿਗਿਆਨੀਆਂ ਨਾਲ ਗੱਲਬਾਤ ਕਰਨ ਦਾ ਸੁਭਾਗ ਮਿਲਦਾ ਹੈ। ਮੈਨੂੰ ਖੁਸ਼ੀ ਹੈ ਕਿ ਅੱਜ ਦਾ ਸ਼ੁਭ ਅਵਸਰ ' ਤੇ ਮੈਨੂੰ ਤੁਹਾਡੇ ਨਾਲ ਵਿਚਾਰ ਸਾਂਝੇ ਕਰਨ ਦੀ ਪ੍ਰਵਾਨਗੀ ਦਿੰਦਾ ਹੈ।


    ਅੱਜ , ਅਸੀਂ ਆਚਾਰਯ ਸਤੇਂਦਰ ਨਾਥ ਬੋਸ ਦੇ 125 ਵੇਂ ਜਨਮ ਦਿਵਸ ਦੇ ਸਾਲ ਭਰ ਚਲਣ ਵਾਲੇ ਜਸ਼ਨਾਂ ਦੀ ਸ਼ੁਰੂਆਤ ਕਰ ਰਹੇ ਹਾਂ ਜਿਹੜੇ ਅੱਜ ਦੇ ਦਿਨ 1894 ਵਿੱਚ ਪੈਦਾ ਹੋਏ ਸਨ। ਮੈਂ ਉਨ੍ਹਾਂ ਦੀਆਂ ਉਪਲੱਬਧੀਆਂ ਤੋਂ ਬਹੁਤ ਸਿੱਖਿਆ ਹੈ ਜੋ ਉਨ੍ਹਾਂ ਦੇ ਸਮੇਂ ਅਤੇ ਸਮਾਜ ਤੋਂ ਬਹੁਤ ਅੱਗੇ ਸਨ।


    ਸਾਥੀਓ , ਦੇਸ਼ ਬੰਧੂ ਚਿਤਰੰਜਨ ਦਾਸ ਨੇ ਆਪਣੇ ਇੱਕ ਗੀਤ ਕਾਵਿ ਵਿੱਚ ਕਿਹਾ ਸੀ


    '' ਬੰਗਾਲ ਕੇ ਜਲ ਔਰ ਬੰਗਾਲ ਕੀ ਮਿੱਟੀ ਮੇਂ ਏਕ ਚਿਰੰਤਰ ਸਤਯ ਨਿਹਿਤ ਹੈ।’’


    ਇਹ ਉਹ ਸੱਚ ਹੈ ਜੋ ਬੰਗਾਲ ਦੇ ਲੋਕਾਂ ਨੂੰ ਚਿੰਤਨ ਮਨਨ ਦੇ ਉਸ ਪੱਧਰ ' ਤੇ ਲੈ ਜਾਂਦਾ ਹੈ ਜਿੱਥੇ ਪਹੁੰਚਣਾ ਮੁਸ਼ਕਿਲ ਹੁੰਦਾ ਹੈ। ਇਹ ਉਹ ਸੱਚ ਹੈ ਜਿਸ ਕਾਰਨ ਬੰਗਾਲ ਨੇ ਸਦੀਆਂ ਤੱਕ ਦੇਸ਼ ਦੀ ਧੁਰੀ ਬਣਕੇ ਦੇਸ਼ ਨੂੰ ਜੋੜ ਕੇ ਰੱਖਿਆ ਹੈ।


    ਅਜ਼ਾਦੀ ਅੰਦੋਲਨ ਦੀ ਗੱਲ ਹੋਵੇ , ਸਾਹਿਤ ਹੋਵੇ , ਵਿਗਿਆਨ ਹੋਵੇ , ਸਪੋਰਟਸ ਹੋਣ , ਹਰ ਖੇਤਰ ਵਿੱਚ ਬੰਗਾਲ ਦੇ ਜਲ ਅਤੇ ਬੰਗਾਲ ਦੀ ਮਿੱਟੀ ਦਾ ਪ੍ਰਭਾਵ ਸਪਸ਼ਟ ਨਜ਼ਰ ਆਉਂਦਾ ਹੈ। ਸਵਾਮੀ ਰਾਮਕ੍ਰਿਸ਼ਨ ਪਰਮਹੰਸ , ਸਵਾਮੀ ਵਿਵੇਕਾਨੰਦ , ਗੁਰੂਵਰ ਰਵਿੰਦਰ ਨਾਥ ਟੈਗੋਰ , ਸੁਭਾਸ਼ ਚੰਦਰ ਬੋਸ , ਸ਼ਿਆਮਾ ਪ੍ਰਸਾਦ ਮੁਖਰਜੀ , ਬੰਕਿਮ ਚੰਦਰ , ਸ਼ਰਦ ਚੰਦਰ , ਸੱਤਿਆਜੀਤ ਰੇ , ਤੁਸੀਂ ਕਿਸੇ ਵੀ ਖੇਤਰ ਦਾ ਨਾਂ ਲਓ , ਬੰਗਾਲ ਦਾ ਕੋਈ ਨਾ ਕੋਈ ਸਿਤਾਰਾ ਉੱਥੇ ਚਮਕਦਾ ਦਿਖੇਗਾ।


    ਭਾਰਤ ਲਈ ਇਹ ਮਾਣ ਦੀ ਗੱਲ ਹੈ ਕਿ ਇਸ ਭੂਮੀ ਨੇ ਇੱਕ ਤੋਂ ਵਧ ਕੇ ਇੱਕ ਵਿਗਿਆਨਕ ਵੀ ਪੂਰੀ ਦੁਨੀਆ ਨੂੰ ਦਿੱਤੇ। ਆਚਾਰਿਆ ਐੱਸਐੱਨ ਬੋਸ ਤੋਂ ਇਲਾਵਾ ਜੇਸੀ ਬੋਸ , ਮੇਘਨਾ ਦ ਸਾਹਾ ਕਿੰਨੇ ਹੀ ਨਾਂ ਹਨ ਜਿਨ੍ਹਾਂ ਨੇ ਦੇਸ਼ ਵਿੱਚ ਆਧੁਨਿਕ ਵਿਗਿਆਨ ਦੀ ਬੁਨਿਆਦੀ ਮਜ਼ਬੂਤ ਕੀਤੀ।


    ਬਹੁਤ ਘੱਟ ਸਰੋਤ ਅਤੇ ਬਹੁਤ ਜ਼ਿਆਦਾ ਸੰਘਰਸ਼ ਦੇ ਵਿਚਕਾਰ ਉਨ੍ਹਾਂ ਨੇ ਆਪਣੇ ਵਿਚਾਰਾਂ , ਖੋਜਾਂ ਨਾਲ ਲੋਕਾਂ ਦੀ ਸੇਵਾ ਕੀਤੀ। ਅੱਜ ਵੀ ਅਸੀਂ ਉਨ੍ਹਾਂ ਦੀ Commitment ਅਤੇ Creativity ਤੋਂ ਸਿੱਖ ਰਹੇ ਹਾਂ।


    ਦੋਸਤੋ , ਸਾਡੇ ਕੋਲ ਆਚਾਰਯ ਐੱਸਐੱਨ ਬੋਸ ਦੇ ਜੀਵਨ ਅਤੇ ਕਾਰਜਾਂ ਤੋਂ ਸਿੱਖਣ ਲਈ ਬਹੁਤ ਕੁਝ ਹੈ , ਉਹ ਇੱਕ ਸਵੈ ਸਿੱਖੇ ਵਿਦਵਾਨ ਸਨ , ਉਹ ਕਈ ਰੁਕਾਵਟਾਂ ਦੇ ਬਾਵਜੂਦ ਸਫਲ ਹੋਏ। ਇਨ੍ਹਾਂ ਵਿੱਚ ਰਸਮੀ ਖੋਜ ਸਿੱਖਿਆ ਦੀ ਕਮੀ ਅਤੇ ਵਿਸ਼ਵ ਵਿਗਿਆਨਕ ਸਮੁਦਾਇ ਨਾਲ ਘੱਟ ਸੰਪਰਕ ਸ਼ਾਮਲ ਹੈ। 1924 ਦਾ ਉਨ੍ਹਾਂ ਦਾ ਵਿਲੱਖਣ ਕਾਰਜ ਉਨ੍ਹਾਂ ਦੇ ਵਿਗਿਆਨ ਪ੍ਰਤੀ ਦ੍ਰਿੜ੍ਹ ਸਮਰਪਣ ਕਾਰਨ ਸੀ।


    ਉਨ੍ਹਾਂ ਨੇ ਕੁਆਂਟਮ ਸਟੈਟਿਕਸ ਅਤੇ ਆਧੁਨਿਕ ਪ੍ਰਮਾਣੂ ਸਿਧਾਂਤ ਦੇ ਆਧਾਰ ਦੀ ਨੀਂਹ ਰੱਖੀ। ਆਇਨਸਟਾਈਨ ਦੀ ਜੀਵਨੀ ਦੇ ਲੇਖਕ ਅਬਰਾਹਿਮ ਪੇਸ ਨੇ ਉਨ੍ਹਾਂ ਦੇ ਕੰਮ ਨੂੰ ਪੁਰਾਣੇ ਕੁਆਂਟਮ ਸਿਧਾਂਤ ' ਤੇ ਆਖਰੀ ਚਾਰ ਕ੍ਰਾਂਤੀਕਾਰੀ ਦਸਤਾਵੇਜ਼ਾਂ ਦੇ ਰੂਪ ਵਿੱਚ ਮੰਨਿਆ। ਸਤੇਂਦਰ ਨਾਥ ਬੋਸ ਦਾ ਨਾਮ ਵਿਗਿਆਨ ਦੇ ਇਤਿਹਾਸ ਅਤੇ ਸਾਇੰਸ ਦੀਆਂ ਧਾਰਨਾਵਾਂ ਜਿਵੇਂ ਬੋਸ ਸਟੈਟਿਕਸ , ਬੋਸ ਆਇਨਸਟਾਈਨ ਕੰਡੈਂਸੇਸ਼ਨ ਅਤੇ ਹਿੱਗਜ਼ ਬੋਸਨ ਵਿੱਚ ਅਮਰ ਹੈ।


    ਉਨ੍ਹਾਂ ਦੇ ਕੰਮ ਦੇ ਬੁਨਿਆਦੀ ਮਹੱਤਵ ਦਾ ਅੰਦਾਜ਼ਾ ਇਸ ਤੱਥ ਤੋਂ ਲਗਾਇਆ ਜਾ ਸਕਦਾ ਹੈ ਕਿ ਬਾਅਦ ਵਿੱਚ ਖੋਜਕਰਤਾਵਾਂ ਵੱਲੋਂ ਵੱਖ ਵੱਖ ਭੌਤਿਕ ਕਾਰਜਾਂ ਲਈ ਉਨ੍ਹਾਂ ਦੇ ਵਿਚਾਰਾਂ ਨੂੰ ਅੱਗੇ ਲੈ ਕੇ ਜਾਣ ਲਈ ਭੌਤਿਕ ਵਿਗਿਆਨ ਵਿੱਚ ਕਈ ਨੋਬਲ ਪੁਰਸਕਾਰ ਦਿੱਤੇ ਗਏ।


    ਪ੍ਰੋਫੈਸਰ ਬੋਸ ਖੇਤਰੀ ਭਾਸ਼ਾਵਾਂ ਵਿੱਚ ਵਿਗਿਆਨ ਪੜ੍ਹਾਉਣ ਲਈ ਇੱਕ ਯੋਧਾ ਸਨ। ਉਨ੍ਹਾਂ ਨੇ ਬੰਗਾਲੀ ਵਿਗਿਆਨ ਪੱਤ੍ਰਿਕਾ ' ਗਿਆਨ-ਓ-ਬਿਗਿਆਨ ' (Gyan-o-Bigyan) ਦੀ ਸ਼ੁਰੂਆਤ ਕੀਤੀ।


    ਸਾਡੇ ਨੌਜਵਾਨਾਂ ਵਿੱਚ ਵਿਗਿਆਨ ਦੀ ਸਮਝ ਅਤੇ ਸਮਝ ਨੂੰ ਪ੍ਰੋਤਸਾਹਨ ਦੇਣ ਲਈ ਇਹ ਮਹੱਤਵਪੂਰਨ ਹੈ ਕਿ ਅਸੀਂ ਇੱਕ ਵੱਡੇ ਪੈਮਾਨੇ ' ਤੇ ਵਿਗਿਆਨ ਸੰਚਾਰ ਨੂੰ ਉਤਸ਼ਾਹਿਤ ਕਰੀਏ। ਭਾਸ਼ਾ ਨੂੰ ਇੱਕ ਰੁਕਾਵਟ ਨਹੀਂ ਹੋਣਾ ਚਾਹੀਦਾ , ਪਰ ਇਸ ਕਾਰਜ ਵਿੱਚ ਇੱਕ ਸਹਾਇਕ ਹੋਣਾ ਚਾਹੀਦਾ ਹੈ।


    ਸਾਥੀਓ , ਭਾਰਤ ਦਾ scientific research eco-system ਬਹੁਤ ਮਜ਼ਬੂਤ ਰਿਹਾ ਹੈ। ਸਾਡੇ ਇੱਥੇ ਨਾ ਪ੍ਰਤਿਭਾ ਦੀ ਘਾਟ ਹੈ , ਨਾ ਮਿਹਨਤ ਦੀ ਅਤੇ ਨਾ ਹੀ ਪ੍ਰਯੋਜਨ ਦੀ।


    ਪਿਛਲੇ ਕੁਝ ਦਹਾਕਿਆਂ ਵਿੱਚ ਭਾਰਤ science ਅਤੇ technology ਦੇ ਖੇਤਰ ਵਿੱਚ ਹੋਰ ਤੇਜੀ ਨਾਲ ਉੱਭਰਿਆ ਹੈ। IT ਸੈਕਟਰ ਹੋਵੇ , Space technology ਹੋਵੇ , Missile technology ਹੋਵੇ , ਭਾਰਤ ਨੇ ਆਪਣੀ ਧਾਕ ਪੂਰੀ ਦੁਨੀਆ ' ਤੇ ਜਮਾਈ ਹੈ। ਸਾਡੇ ਵਿਗਿਆਨਕਾਂ , ਸਾਡੇ ਟੈਕਨੋਲੋਜੀ ਐਕਸਪਰਟਾਂ ਦੀਆਂ ਇਹ ਉਪਲੱਬਧੀਆਂ ਪੂਰੇ ਦੇਸ਼ ਲਈ ਮਾਣ ਦਾ ਵਿਸ਼ਾ ਹਨ।


    ਜਦੋਂ ISRO ਦੇ ਰਾਕਿਟ ਤੋਂ ਇੱਕ ਵਾਰ ਵਿੱਚ 100 ਤੋਂ ਜ਼ਿਆਦਾ ਸੈਟੇਲਾਈਟ ਛੱਡੇ ਜਾਂਦੇ ਹਨ ਤਾਂ ਪੂਰੀ ਦੁਨੀਆ ਅੱਖਾਂ ਫੈਲਾ ਕੇ ਦੇਖਦੀ ਹੈ। ਉਸ ਸਮੇਂ ਅਸੀਂ ਭਾਰਤੀ ਆਪਣਾ ਮੱਥਾ ਉੱਚਾ ਕਰਕੇ , ਆਪਣੇ ਵਿਗਿਆਨਕਾਂ ਦੇ ਇਸ ਕਾਰਜ ਤੋਂ ਪ੍ਰਫੁਲਿੱਤ ਹੁੰਦੇ ਹਾਂ।


    ਸਾਥੀਓ , ਤੁਸੀਂ ਲੈਬ ਵਿੱਚ ਜਾ ਕੇ ਮਿਹਨਤ ਕਰਦੇ ਹੋ , ਆਪਣਾ ਜੀਵਨ ਖਪਾਉਂਦੇ ਹੋ , ਉਹ ਸਿਰਫ਼ ਲੈਬ ਵਿੱਚ ਹੀ ਰਹਿ ਜਾਏ ਤਾਂ ਇਹ ਦੇਸ਼ ਦੇ ਨਾਲ , ਤੁਹਾਡੇ ਨਾਲ ਬਹੁਤ ਵੱਡਾ ਅਨਿਆਂ ਹੋਵੇਗਾ। ਦੇਸ਼ ਦੀ ਵਿਗਿਆਨਕ ਸਮਰੱਥਾ ਵਧਾਉਣ ਲਈ ਤੁਹਾਡੀ ਮਿਹਨਤ ਉਦੋਂ ਹੋਰ ਰੰਗ ਲਿਆਵੇਗੀ ਜਦੋਂ ਤੁਸੀਂ ਆਪਣੇ fundamental knowledge ਨੂੰ , ਅੱਜ ਦੇ ਦੌਰ ਦੇ ਹਿਸਾਬ ਨਾਲ ਦੇਸ਼ ਦੇ ਆਮ ਇਨਸਾਨ ਤੱਕ ਪਹੁੰਚਾ ਸਕੋ। ਇਸ ਲਈ ਅੱਜ ਬਹੁਤ ਜ਼ਰੂਰੀ ਹੈ ਕਿ ਸਾਡੀਆਂ innovations, ਸਾਡੀ ਰਿਸਰਚ ਦਾ ਫਾਇਨਲ Out Come ਤੈਅ ਹੋਵੇ। ਕੀ ਤੁਹਾਡੀਆਂ ਖੋਜਾਂ ਨਾਲ ਕਿਸੇ ਗਰੀਬ ਦੀ ਜ਼ਿੰਦਗੀ ਅਸਾਨ ਹੋ ਰਹੀ ਹੈ , ਮੱਧ ਵਰਗ ਦੇ ਕਿਸੇ ਵਿਅਕਤੀ ਦੀਆਂ ਮੁਸ਼ਕਿਲਾਂ ਘੱਟ ਹੋ ਰਹੀਆਂ ਹਨ ?


    ਜਦੋਂ ਸਾਡੇ ਵਿਗਿਆਨਕ ਪ੍ਰਯੋਗਾਂ ਦਾ ਅਧਾਰ ਸਾਡੀਆਂ ਸਮਾਜਿਕ ਆਰਥਿਕ ਸਮੱਸਿਆਵਾਂ ਦਾ ਸਮਾਧਾਨ ਹੋਵੇਗਾ , ਤੁਹਾਡੇ ਫਾਇਨਲ Out Come ਨੂੰ ਆਪਣਾ ਟੀਚਾ ਤੈਅ ਕਰਨ ਵਿੱਚ ਵੀ ਅਸਾਨੀ ਹੋਵੇਗੀ।


    ਮੇਰਾ ਵਿਸ਼ਵਾਸ ਹੈ ਕਿ ਸਾਡੇ ਦੇਸ਼ ਦੇ ਵਿਗਿਆਨਕ ਆਪਣੀ out of box thinking ਦੇਸ਼ ਨੂੰ ਅਜਿਹੇ creative technology solutions ਦਿੰਦੇ ਰਹਿਣਗੇ , ਜਿਸਦਾ ਫਾਇਦਾ ਆਮ ਨਾਗਰਿਕਾਂ ਨੂੰ ਹੋਏਗਾ ਜੋ ਉਨ੍ਹਾਂ ਦੀ ਜ਼ਿੰਦਗੀ ਨੂੰ ਹੋਰ ਅਸਾਨ ਬਣਾਏਗਾ।


    ਮੈਨੂੰ ਦੱਸਿਆ ਗਿਆ ਹੈ ਕਿ ਅਲੱਗ ਅਲੱਗ ਵਿਗਿਆਨਕ ਸੰਸਥਾਨਾਂ ਨੇ Solar Power, Clean Energy, Water conservation Waste Management ਵਰਗੇ ਵਿਸ਼ਿਆਂ ਨੂੰ ਧਿਆਨ ਵਿੱਚ ਰੱਖਦੇ ਹੋਏ R&D projects ਸ਼ੁਰੂ ਕੀਤੇ ਹਨ। ਇਸ ਤਰ੍ਹਾਂ ਦੇ ਪ੍ਰੋਜੈਕਟਾਂ ਅਤੇ ਉਨ੍ਹਾਂ ਦੇ ਨਤੀਜੇ ਲੈਬ ਵਿੱਚ ਹੀ ਨਾ ਰਹਿ ਜਾਣ , ਇਹ ਵੀ ਸਾਡੀ ਸਮੂਹਿਕ ਜ਼ਿੰਮੇਵਾਰੀ ਹੈ।


    ਪਤਵੰਤੇ ਵਿਗਿਆਨੀਓ ਅਤੇ ਵਿਦਿਆਰਥੀਓ , ਤੁਸੀਂ ਸਭ ਨੇ ਅਧਿਐਨ ਕੀਤਾ ਹੈ ਅਤੇ ਕੁਐਂਟਮ ਮਕੈਨਿਕਸ ਦੇ ਵੀ ਮਾਹਰ ਹੋ । ਮੈਂ ਇਸ ਦਾ ਅਧਿਐਨ ਨਹੀਂ ਕੀਤਾ ਪਰ ਮੈਂ ਸਮਝਦਾ ਹਾਂ ਕਿ ਬਹੁਤ ਸਾਰੇ ਅਜਿਹੇ ਪਾਠ ਹਨ ਜੋ ਭੌਤਿਕ ਵਿਗਿਆਨ ਰੋਜ਼ਾਨਾ ਦੇ ਜੀਵਨ ਵਿੱਚ ਸਿਖਾ ਸਕਦਾ ਹੈ । ਇਕ ਪ੍ਰਮਾਣਿਕ ਅਣੂ ਅਸਾਨੀ ਨਾਲ ਡੂੰਘੇ ਖੂਹ ਵਿੱਚੋਂ ਬਚ ਨਹੀਂ ਸਕਦਾ ਪਰ ਇੱਕ ਕੁਐਂਟਮ ਅਣੂ ਅਜਿਹਾ ਕਰ ਸਕਦਾ ਹੈ ।


    ਇੱਕ ਜਾਂ ਦੂਜੇ ਕਾਰਣ ਕਰਕੇ ਅਸੀਂ ਆਪਣੇ ਆਪ ਨੂੰ ਇਕੱਲੇਪਣ ਵਿੱਚ ਸਮੇਟ ਲਿਆ ਹੈ । ਅਸੀਂ ਆਪਣੇ ਅਨੁਭਵਾਂ ਬਾਰੇ ਦੂਜੀਆਂ ਸੰਸਥਾਵਾਂ ਅਤੇ ਰਾਸ਼ਟਰੀ ਪ੍ਰਯੋਗਸ਼ਾਲਾਵਾਂ ਦੇ ਸਾਥੀ ਵਿਗਿਆਨੀਆਂ ਨਾਲ ਸਹਿਯੋਗ ਨਹੀਂ ਕਰਦੇ , ਉਨ੍ਹਾਂ ਨਾਲ ਗਠਜੋੜ ਨਹੀਂ ਕਰਦੇ ਅਤੇ ਉਨ੍ਹਾਂ ਨਾਲ ਸਾਂਝੇ ਨਹੀਂ ਕਰਦੇ ।


    ਆਪਣੀ ਅਸਲੀ ਸਮਰੱਥਾ ਤੱਕ ਪਹੁੰਚਣ ਅਤੇ ਭਾਰਤੀ ਵਿਗਿਆਨੀਆਂ ਨੂੰ ਉਨ੍ਹਾਂ ਦੀ ਬਣਦੀ ਪ੍ਰਸ਼ੰਸਾ ਦਿਵਾਉਣ ਲਈ ਸਾਨੂੰ ਉਸ ਪ੍ਰਮਾਣਿਕ ਅਣੂ ਨੂੰ ਪਸੰਦ ਕਰਨਾ ਚਾਹੀਦਾ ਹੈ ਜੋ ਕਿ ਇੱਕਲੇਪਣ ਵਿੱਚ ਚਲਾ ਜਾਂਦਾ ਹੈ । ਅੱਜ ਇਹ ਹੋਰ ਜ਼ਿਆਦਾ ਅਹਿਮ ਹੈ ਕਿਉਂਕਿ ਵਿਗਿਆਨ ਬਹੁਤ ਬਹੁ-ਵਿਸ਼ਿਆਂ ਵਾਲਾ ਬਣ ਗਿਆ ਹੈ ਅਤੇ ਇਸ ਦੇ ਲਈ ਸਖਤ ਯਤਨਾਂ ਦੀ ਲੋੜ ਹੈ ।


    ਮੈਂ ਮਨੁੱਖੀ ਅਤੇ ਖੋਜ ਢਾਂਚੇ ਨੂੰ ਵੱਧ ਤੋਂ ਵੱਧ ਸਾਂਝਾ ਕਰਨ ਦੀ ਲੋੜ ਬਾਰੇ ਗੱਲ ਕਰਦਾ ਹਾਂ ਜੋ ਕਿ ਬਹੁਤ ਮਹਿੰਗਾ ਹੈ ਅਤੇ ਜਿਸ ਦੀ ਜ਼ਿੰਦਗੀ ਬਹੁਤ ਛੋਟੀ ਹੁੰਦੀ ਜਾ ਰਹੀ ਹੈ ।


    ਮੈਨੂੰ ਦੱਸਿਆ ਗਿਆ ਹੈ ਕਿ ਸਾਡੇ ਵਿਗਿਆਨਕ ਵਿਭਾਗ ਇਸ ਵੇਲੇ ਬਹੁ-ਪੜਾਵੀ ਪਹੁੰਚ ਉੱਤੇ ਕੰਮ ਕਰ ਰਹੇ ਹਨ । ਮੈਂ ਸਮਝਦਾ ਹਾਂ ਕਿ ਇੱਕ ਪੋਰਟਲ ਦਾ ਵਿਕਾਸ ਵਿਗਿਆਨਕ ਢਾਂਚੇ ਨੂੰ ਸਾਂਝਾ ਕਰਨ ਲਈ ਕੀਤਾ ਜਾਂਦਾ ਹੈ । ਇਸ ਨਾਲ ਸੋਮਿਆਂ ਨੂੰ ਸਾਂਝਾ ਕਰਨ ਅਤੇ ਉਨ੍ਹਾਂ ਨੂੰ ਨਿਪੁੰਨਤਾ ਅਤੇ ਪਾਰਦਰਸ਼ਤਾ ਨਾਲ ਨੱਥੀ ਕਰਨਾ ਚਾਹੀਦਾ ਹੈ ।


    ਇੱਕ ਢੰਗ ਤਰੀਕਾ ਅਕਾਦਮਿਕ ਮਾਹਿਰਾਂ ਅਤੇ ਖੋਜ ਤੇ ਵਿਕਾਸ ਸੰਸਥਾਵਾਂ ਦਰਮਿਆਨ ਮਜ਼ਬੂਤ ਸਹਿਯੋਗ ਲਈ ਪੇਸ਼ ਕੀਤਾ ਜਾ ਰਿਹਾ ਹੈ । ਸ਼ਹਿਰ ਅਧਾਰਤ ਖੋਜ ਅਤੇ ਵਿਕਾਸ ਕਲਸਟਰਜ਼ ਤਿਆਰ ਕੀਤੇ ਜਾ ਰਹੇ ਹਨ ਤਾਂਕਿ ਅਕਾਦਮਿਕ ਮਾਹਰਾਂ ਤੋਂ ਸੰਸਥਾਵਾਂ ਤੱਕ ਅਤੇ ਉਦਯੋਗਾਂ ਤੋਂ ਸਟਾਰਟ ਅੱਪਸ ਤੱਕ ਵਿਗਿਆਨ ਅਤੇ ਟੈਕਨੋਲੋਜੀ ਭਾਈਵਾਲਾਂ ਨੂੰ ਇਕੱਠਾ ਕੀਤਾ ਜਾ ਸਕੇ ।


    ਇਸ ਯਤਨ ਦੀ ਸਫਲਤਾ ਸਾਡੀਆਂ ਸਾਰੀਆਂ ਸੰਸਥਾਵਾਂ ਅਤੇ ਪ੍ਰਯੋਗਸ਼ਾਲਾਵਾਂ ਨੂੰ ਇਸ ਨੀਤੀ ਅਧੀਨ ਲਿਆਉਣ ਦੀ ਯੋਗਤਾ ਉੱਤੇ ਨਿਰਭਰ ਕਰਦੀ ਹੈ । ਇਸ ਦੇ ਲਈ ਸਾਨੂੰ ਸਭ ਨੂੰ ਪੂਰਾ ਸਹਿਯੋਗ ਦੇਣਾ ਪਵੇਗਾ । ਇਹ ਢੰਗ ਤਰੀਕਾ ਇਹ ਯਕੀਨੀ ਬਣਾਉਣ ਵਾਲਾ ਹੋਣਾ ਚਾਹੀਦਾ ਹੈ ਕਿ ਦੇਸ਼ ਦੇ ਇੱਕ ਦੂਰ ਦੁਰਾਡੇ ਇਲਾਕੇ ਤੋਂ ਵਿਗਿਆਨੀਆਂ ਦੀ ਸੋਮਿਆਂ ਤੱਕ , ਜਿਵੇਂ ਕਿ ਆਈਆਈਟੀ ਦਿੱਲੀ , ਦੇਹਰਾਦੂਨ ਦੀ ਇੱਕ ਸੀਐੱਸਆਈਆਰ ਲੈਬ ਤੱਕ ਖੁਲ੍ਹੀ ਪਹੁੰਚ ਹੋਵੇ । ਸਾਡਾ ਟੀਚਾ ਇਹ ਯਕੀਨੀ ਬਣਾਉਣਾ ਹੋਣਾ ਚਾਹੀਦਾ ਹੈ ਕਿ ਸਾਡੇ ਸਾਰੇ ਯਤਨ ਅਤੇ ਕਾਰਵਾਈਆਂ ਵੱਖ-ਵੱਖ ਹਿੱਸਿਆਂ ਦੇ ਸਮੁੱਚੇ ਕੰਮਾਂ ਤੋਂ ਵੱਡੇ ਹੋਣ ।


    ਸਾਥੀਓ , Development, Growth ਅਤੇ Transformation ਦੇ ਲਈ Science ਅਤੇ Technology ਇੱਕ Extraordinary Engine ਦੀ ਤਰ੍ਹਾਂ ਕੰਮ ਕਰਦੀ ਹੈ । ਮੈਂ ਤੁਹਾਨੂੰ , ਦੇਸ਼ ਦੇ ਵਿਗਿਆਨਕ ਭਾਈਚਾਰੇ ਨੂੰ ਫਿਰ ਬੇਨਤੀ ਕਰਾਂਗਾ ਕਿ ਆਪਣੀ ਖੋਜ ਦੀ ਦਿਸ਼ਾ ਸਾਡੇ socio-economic challenges ਨੂੰ ਧਿਆਨ ਵਿੱਚ ਰਖਦੇ ਹੋਏ ਤੈਅ ਕਰੋ ।


    ਤੁਹਾਡੀ ਜਾਣਕਾਰੀ ਵਿੱਚ ਹੈ ਕਿ ਦੇਸ਼ ਵਿੱਚ ਲੱਖਾਂ ਲੋਕ ਵਿਸ਼ੇਸ਼ ਤੌਰ ਤੇ ਆਦਿਵਾਸੀ ਭਾਈਚਾਰੇ ਵਿੱਚ ਹਜ਼ਾਰਾਂ ਬੱਚੇ sickle cell anemia ਤੋਂ ਪੀੜਤ ਹਨ । ਇਸ ਉੱਤੇ ਦਹਾਕਿਆਂ ਤੋਂ ਖੋਜ ਹੋ ਰਹੀ ਹੈ ਪਰ ਕੀ ਅਸੀਂ ਠਾਣ ਸਕਦੇ ਹਾਂ ਕਿ ਇਸ ਬਿਮਾਰੀ ਦਾ cost effective simple solution ਪੂਰੀ ਦੁਨੀਆ ਨੂੰ ਦੇਣਗੇ ?


    ਕੀ ਕੁਪੋਸ਼ਣ ਦੀ ਚੁਣੌਤੀ ਨਾਲ ਨਜਿੱਠਣ ਲਈ ਹੋਰ ਜ਼ਿਆਦਾ ਸਸਤੀਆਂ ਅਤੇ prorich tein ਦਾਲਾਂ ਦੀ ਨਵੀਂ ਕਿਸਮ ਨੂੰ ਵਿਕਸਤ ਜਾ ਸਕਦਾ ਹੈ ? ਕੀ ਸਬਜ਼ੀਆਂ ਅਤੇ ਸਾਡੇ ਅਨਾਜ ਦੀ ਕੁਆਲਟੀ ਨੂੰ ਹੋਰ ਬਿਹਤਰ ਕੀਤਾ ਜਾ ਸਕਦਾ ਹੈ ? ਕੀ ਨਦੀਆਂ ਦੀ ਸਫਾਈ ਲਈ , ਨਦੀਆਂ ਨੂੰ ਘਾਹ ਫੂਸ ਤੋਂ ਮੁਕਤੀ ਦਿਵਾਉਣ ਲਈ , ਨਦੀਆਂ ਨੂੰ ਪ੍ਰਦੂਸ਼ਣ ਤੋਂ ਮੁਕਤ ਕਰਨ ਲਈ ਨਵੀਆਂ technologies ਉੱਤੇ ਕੰਮ ਹੋਰ ਤੇਜ਼ ਕੀਤਾ ਜਾ ਸਕਦਾ ਹੈ ?


    ਕੀ Malaria, Tuberculosis Japanese Encephalitis ਵਰਗੀਆਂ ਬਿਮਾਰੀਆਂ ਦੀ ਰੋਕਥਾਮ ਲਈ ਨਵੀਆਂ ਦਵਾਈਆਂ , ਨਵੇਂ ਟੀਕਿਆਂ ਦਾ ਵਿਕਾਸ ਕੀਤਾ ਜਾ ਸਕਦਾ ਹੈ ? ਕੀ ਅਸੀਂ ਅਜਿਹੇ ਖੇਤਰਾਂ ਦੀ ਚੋਣ ਕਰ ਸਕਦੇ ਹਾਂ ਜਿਥੇ ਸਾਡੇ ਰਵਾਇਤੀ ਗਿਆਨ ਅਤੇ ਆਧੁਨਿਕ ਵਿਗਿਆਨ ਨੂੰ ਇੱਕ ਰਚਨਾਤਮਕ ਢੰਗ ਨਾਲ blend ਕੀਤਾ ਜਾ ਸਕੇ ?


    ਦੋਸਤੋ , ਵੱਖ ਵੱਖ ਕਾਰਣਾਂ ਕਰਕੇ ਅਸੀਂ ਪਹਿਲੀ ਸਨਅਤੀ ਕ੍ਰਾਂਤੀ ਨੂੰ ਗਵਾਇਆ ਹੈ । ਅਸੀਂ ਅਜਿਹੇ ਮੌਕੇ ਹੁਣ ਹੋਰ ਨਹੀਂ ਗਵਾ ਸਕਦੇ । ਉੱਭਰ ਰਹੇ ਖੇਤਰ , ਜਿਵੇਂ ਕਿ ਬਨਾਵਟੀ ਸਿਆਣਪ , ਬਿੱਗ ਡਾਟਾ ਵਿਸ਼ਲੇਸ਼ਣ , ਮਸ਼ੀਨ ਲਰਨਿੰਗ , ਸਾਈਬਰ ਫਿਜ਼ੀਕਲ ਸਿਸਟਮ , ਜੀਨੋਮਿਕਸ ਅਤੇ ਬਿਜਲਈ ਗੱਡੀਆਂ ਹੁਣ ਨਵੀਆਂ ਚੁਣੌਤੀਆਂ ਹਨ ਜਿਨ੍ਹਾਂ ਵੱਲ ਤੁਹਾਨੂੰ ਧਿਆਨ ਦੇਣ ਦੀ ਲੋੜ ਹੈ । ਇਹ ਯਕੀਨੀ ਬਣਾਓ ਕਿ ਇੱਕ ਦੇਸ਼ ਵਜੋਂ ਅਸੀਂ ਉੱਭਰ ਰਹੀਆਂ ਟੈਕਨੋਲੋਜੀਆਂ ਅਤੇ ਖੋਜਾਂ ਨਾਲ ਕਦਮ ਮਿਲਾ ਕੇ ਚੱਲ ਸਕੀਏ ।


    ਜਿਸ ਢੰਗ ਨਾਲ ਸਾਡਾ ਵਿਗਿਆਨਕ ਭਾਈਚਾਰਾ ਇਨ੍ਹਾਂ ਚੁਣੌਤੀਆਂ ਨਾਲ ਨਜਿੱਠੇਗਾ , ਉਸ ਤੋਂ ਹੀ ਸਾਡੀ ਸਮਾਰਟ ਨਿਰਮਾਣ , ਸਮਾਰਟ ਸਿਟੀਜ਼ , ਇੰਡਸਟਰੀ 4.0 ਅਤੇ ਇੰਟਰਨੈੱਟ ਆਵ੍ ਥਿੰਗਜ਼ ਵਿੱਚ ਸਫਲਤਾ ਨਿਰਭਰ ਕਰੇਗੀ । ਸਾਡਾ ਵਿਗਿਆਨਕ ਈਕੋ ਸਿਸਟਮ ਸਿੱਧੇ ਤੌਰ ‘ਤੇ ਖੋਜੀਆਂ ਅਤੇ ਉੱਦਮੀਆਂ ਨੂੰ ਸ਼ਕਤੀ ਪ੍ਰਦਾਨ ਕਰਨ , ਉਸ ਨੂੰ ਨਿਯਮਬੱਧ ਕਰਨ ਅਤੇ ਉਸ ਨੂੰ ਸ਼ਕਤੀਸ਼ਾਲੀ ਬਣਾਉਣ ਵਾਲਾ ਹੋਣਾ ਚਾਹੀਦਾ ਹੈ ।


    ਸਾਥੀਓ , ਸਾਡੇ ਦੇਸ਼ ਕੋਲ demographic dividend ਦੀ ਜਿੰਨੀ ਤਾਕਤ ਹੈ ਉਸ ਨਾਲ ਪੂਰੀ ਦੁਨੀਆ ਨੂੰ ਈਰਖਾ ਹੋ ਸਕਦੀ ਹੈ । ਇਸ ਗੱਲ ਨੂੰ ਧਿਆਨ ਵਿੱਚ ਰੱਖਦੇ ਹੋਏ ਸਰਕਾਰ ਸਟੈਂਡ ਅੱਪ ਇੰਡੀਆ , ਸਟਾਰਟ ਅੱਪ ਇੰਡੀਆ , ਸਕਿੱਲ ਡਿਵੈਲਪਮੈਂਟ ਮਿਸ਼ਨ , ਪ੍ਰਧਾਨ ਮੰਤਰੀ ਮੁਦਰਾ ਯੋਜਨਾ ਵਰਗੇ ਪ੍ਰੋਗਰਾਮ ਚਲਾ ਰਹੀ ਹੈ । ਇਸੇ ਲੜੀ ਵਿੱਚ ਅਸੀਂ ਦੇਸ਼ ਵਿੱਚ 20 ਅਜਿਹੇ ਸੰਸਥਾਨ ਬਣਾਉਣ ਦੀ ਕੋਸ਼ਿਸ਼ ਕਰ ਰਹੇ ਹਾਂ ਜੋ ਦੁਨੀਆ ਵਿੱਚ ਆਪਣੀ ਧਾਕ ਜਮਾਉਣ , ਜਿਨ੍ਹਾਂ ਦੀ ਪਛਾਣ ਵਰਲਡ ਕਲਾਸ ਵਜੋਂ ਹੋਵੇ ।


    Institutes of Eminence ਮਿਸ਼ਨ ਵਿੱਚ ਸ਼ਾਮਲ ਹੋਣ ਲਈ ਸਰਕਾਰ , Higher Education ਨਾਲ ਜੁੜੀਆਂ ਪ੍ਰਾਈਵੇਟ ਅਤੇ ਜਨਤਕ ਸੰਸਥਾਵਾਂ ਨੂੰ ਆਪ ਕੰਟਰੋਲ ਕਰ ਰਹੀ ਹੈ । ਅਸੀਂ ਨਿਯਮਾਂ ਵਿਚ ਤਬਦੀਲੀ ਕੀਤੀ ਹੈ , ਕਾਨੂੰਨਾਂ ਵਿੱਚ ਤਬਦੀਲੀ ਕੀਤੀ ਹੈ । Public Sector ਦੇ ਜੋ ਸੰਸਥਾਨ ਚੁਣੇ ਜਾਣਗੇ ਉਨ੍ਹਾਂ ਨੂੰ ਇੱਕ ਤੈਅ ਸਮੇਂ ਵਿੱਚ 1000 ਕਰੋੜ ਰੁਪਏ ਦੀ ਆਰਥਿਕ ਮਦਦ ਵੀ ਦਿੱਤੀ ਜਾਵੇਗੀ ।


    ਮੇਰੀ S N Bose National Centre for Basic Sciences ਅਤੇ ਅਜਿਹੇ ਹੀ ਹੋਰ Institutes ਨੂੰ ਤਾਕੀਦ ਹੈ ਕਿ ਉਹ ਵੀ ਆਪਣੇ ਸੰਸਥਾਨ ਨੂੰ Top Ranking ਵਾਲਾ ਸੰਸਥਾਨ ਬਣਾਉਣ ਲਈ ਪਲਾਨ ਕਰਨ , ਉਸ ਉੱਤੇ ਕੰਮ ਕਰਨ । ਅੱਜ ਮੇਰੀ ਇੱਕ ਤਾਕੀਦ ਤੁਹਾਨੂੰ ਇਹ ਵੀ ਹੈ ਕਿ ਆਪਣੇ ਸੰਸਥਾਨਾਂ ਵਿੱਚ ਇਸ ਤਰ੍ਹਾਂ ਦਾ ਈਕੋ ਸਿਸਟਮ ਬਣਾਓ , ਜਿਸ ਨਾਲ ਵਿਦਿਆਰਥੀ ਅਤੇ ਨੌਜਵਾਨ Research ਲਈ ਹੋਰ Motivate ਹੋਣ ।


    ਜੇ ਹਰ ਵਿਗਿਆਨੀ ਸਿਰਫ ਇੱਕ ਬੱਚੇ ਦੀ ਸਾਇੰਸ ਦੀ ਪੜ੍ਹਾਈ , Research ਪ੍ਰਤੀ ਉਸ ਦਾ ਰੁਝਾਨ ਵਧਾਉਣ ਲਈ ਆਪਣ ਾ ਥੋੜਾ ਸਮਾਂ ਦੇਣ ਲੱਗੇ ਤਾਂ ਦੇਸ਼ ਵਿੱਚ ਲੱਖਾਂ ਵਿਦਿਆਰਥੀਆਂ ਦਾ ਭਵਿੱਖ ਬਣ ਸਕਦਾ ਹੈ । ਆਚਾਰਯ S.N. Bose ਦੇ 125ਵੇਂ ਜਨਮ ਸਾਲ ਵਿੱਚ ਇਹ ਉਨ੍ਹਾਂ ਨੂੰ ਸਭ ਤੋਂ ਵੱਡੀ ਸ਼ਰਧਾਂਜਲੀ ਹੋਵੇਗੀ ।


    ਸਾਥੀਓ , 2017 ਵਿੱਚ ਅਸੀਂ ਸਭ ਨੇ , ਸਵਾ ਸੌ ਕਰੋੜ ਭਾਰਤੀਆਂ ਨੇ ਮਿਲ ਕੇ ਸੰਕਲਪ ਲਿਆ ਹੈ । ਇਹ ਸੰਕਲਪ ਹੈ ਨਿਊ ਇੰਡੀਆ ਦਾ । ਇਹ ਸੰਕਲਪ ਹੈ 2022 ਤੱਕ ਆਪਣੇ ਦੇਸ਼ ਨੂੰ ਅੰਦਰੂਨੀ ਬੁਰਾਈਆਂ ਤੋਂ ਮੁਕਤ ਕਰਨ ਦਾ , ਇਹ ਸੰਕਲਪ ਹੈ ਉਸ ਭਾਰਤ ਦੇ ਨਿਰਮਾਣ ਦਾ ਜਿਸ ਦਾ ਸੁਪਨਾ ਸਾਡੇ ਅਜ਼ਾਦੀ ਘੁਲਾਟੀਆਂ ਨੇ ਦੇਖਿਆ ਸੀ ।


    2018 ਦਾ ਇਹ ਸਾਲ ਇਸ ਸੰਕਲਪ ਲਈ ਬਹੁਤ ਅਹਿਮ ਹੈ । ਇਹੋ ਤਾਂ ਸਾਲ ਹੈ ਜਦੋਂ ਅਸੀਂ ਆਪਣੀ ਪੂਰੀ ਤਾਕਤ , ਆਪਣੀ ਸਾਰੀ ਊਰਜਾ ਇਸ ਸੰਕਲਪ ਦੀ ਸਿੱਧੀ ਲਈ ਲਗਾ ਦੇਈਏ ।


    ਦੇਸ਼ ਦੇ ਹਰ ਵਿਅਕਤੀ , ਹਰ ਪਰਿਵਾਰ , ਹਰ ਸੰਸਥਾ , ਹਰ ਸੰਗਠਨ , ਹਰ ਵਿਭਾਗ , ਹਰ ਮੰਤਰਾਲਾ ਆਪਣੇ ਆਪਣੇ ਵੱਲੋਂ ਯੋਗਦਾਨ ਦੇਵੇ । ਜਿਵੇਂ ਕਿਸੇ ਸਟੇਸ਼ਨ ਤੋਂ ਗੱਡੀ ਚੱਲਦੀ ਹੈ ਤਾਂ ਉਹ 5-10 ਮਿੰਟ ਬਾਅਦ ਆਪਣੀ ਪੂਰੀ ਰਫਤਾਰ ਵਿੱਚ ਆਉਂਦੀ ਹੈ , ਉਸੇ ਤਰ੍ਹਾਂ 2018 ਦਾ ਇਹ ਸਾਲ ਸਾਨੂੰ ਆਪਣੀ ਪੂਰੀ ਰਫਤਾਰ ਵਿੱਚ ਲਿਆਉਣ ਲਈ ਹੈ ।


    ਦੇਸ਼ ਦੇ ਵਿਗਿਆਨਕ ਭਾਈਚਾਰੇ ਨੂੰ ਵੀ Science ਅਤੇ Technology ਨਾਲ ਜੁੜੇ ਹਰ ਵਿਅਕਤੀ ਨੂੰ ਆਪਣੀ innovation ਅਤੇ Research ਦਾ Focus ਨਿਊ ਇੰਡੀਆ ਦੇ ਨਿਰਮਾਣ ਉੱਤੇ ਕੇਂਦ੍ਰਿਤ ਕਰਨਾ ਪਵੇਗਾ ।


    ਤੁਹਾਡੀਆਂ innovations ਦੇਸ਼ ਦੇ ਗਰੀਬ ਅਤੇ ਦਰਮਿਆਨੇ ਵਰਗ ਨੂੰ ਮਜ਼ਬੂਤ ਕਰਨਗੀਆਂ , ਦੇਸ਼ ਨੂੰ ਮਜ਼ਬੂਤ ਕਰਨਗੀਆਂ । ਆਖਿਰ ਆਧਾਰ ਹੋਵੇ , ਡਾਇਰੈਕਟ ਬੈਨੀਫਿਟ ਟ੍ਰਾਂਸਫਰ ਹੋਵੇ , ਸੌਇਲ ਹੈਲਥ ਕਾਰਡ ਹੋਵੇ , ਯੋਜਨਾਵਾਂ ਦੀ ਸੈਟੇਲਾਈਟ ਅਤੇ ਡ੍ਰੋਨ ਨਾਲ ਮੌਨੀਟ੍ਰਿੰਗ ਹੋਵੇ , ਇਹ ਸਾਰੀਆਂ ਵਿਵਸਥਾਵਾਂ ਤੁਹਾਡੀਆਂ ਹੀ ਬਣਾਈਆਂ ਹੋਈਆਂ ਹਨ ।


    ਅਜਿਹਾ ਹੋਰ ਕੀ ਕੀ ਕੀਤਾ ਜਾ ਸਕਦਾ ਹੈ ? ਕਿਵੇਂ job-led economic growth ਵਿੱਚ ਮਦਦ ਕੀਤੀ ਜਾ ਸਕਦੀ ਹੈ , ਇਸ ਬਾਰੇ ਵਿਗਿਆਨਕ ਸੰਸਥਾਵਾਂ ਬਹੁਤ ਯੋਗਦਾਨ ਕਰ ਸਕਦੀਆਂ ਹਨ । ਵਿਸ਼ੇਸ਼ ਤੌਰ ‘ਤੇ ਦੇਸ਼ ਦੇ ਦਿਹਾਤੀ ਖੇਤਰਾਂ ਵਿੱਚ , ਉਨ੍ਹਾਂ ਦੀਆਂ ਲੋੜਾਂ ਦੇ ਹਿਸਾਬ ਨਾਲ ਨਵੀਂ ਟੈਕਨੋਲੋਜੀ ਦਾ ਨਿਰਮਾਣ ਕਰਨ , ਨਵੀਂ ਟੈਕਨੋਲੋਜੀ ਨੂੰ ਪਿੰਡਾਂ ਤੱਕ ਪਹੁੰਚਾਉਣ ਵਿੱਚ ਤੁਹਾਡੀ ਭੂਮਿਕਾ ਬਹੁਤ ਅਹਿਮ ਹੈ ।


    ਸਾਥੀਓ , Housing, drinking water, power, railways, rivers, roads, airports, irrigation, communications, digital infrastructure ਵਰਗੇ ਕਈ ਖੇਤਰਾਂ ਵਿੱਚ ਨਵੇਂ-ਨਵੇਂ innovations ਤੁਹਾਡੀ ਉਡੀਕ ਕਰ ਰਹੇ ਹਨ ।


    ਸਰਕਾਰ ਤੁਹਾਡੇ ਨਾਲ ਹੈ , ਸੋਮੇ ਤੁਹਾਡੇ ਨਾਲ ਹਨ , ਸਮਰੱਥਾ ਤੁਹਾਡੇ ਵਿੱਚੋਂ ਕਿਸੇ ਦੀ ਵੀ ਘੱਟ ਨਹੀਂ , ਇਸ ਲਈ ਸਫਲਤਾ ਨੂੰ ਤੁਹਾਡੇ ਕੋਲ ਆਉਣਾ ਹੀ ਪਵੇਗਾ । ਤੁਸੀਂ ਸਫਲ ਹੋਵੋਗੇ ਤਾਂ ਦੇਸ਼ ਸਫਲ ਹੋਵੇਗਾ । ਤੁਹਾਡੇ ਸੰਕਲਪ ਸਿੱਧ ਹੋਣਗੇ ਤਾਂ ਦੇਸ਼ ਦੇ ਸੰਕਲਪ ਸਿੱਧ ਹੋਣਗੇ ।


    ਦੋਸਤੋ , ਉਦਘਾਟਨ ਵੀ ਇੱਕ ਉਦੇਸ਼ ਦੀ ਪੂਰਤੀ ਕਰਦੇ ਹਨ , ਬਸ਼ਰਤੇ ਕਿ ਤੁਹਾਡੇ ਕੋਲ ਅਗਲੇਰੀ ਕਾਰਵਾਈ ਯੋਜਨਾ ਹੋਵੇ । ਮੈਨੂੰ ਜਾਣ ਕੇ ਖੁਸ਼ੀ ਹੋਈ ਹੈ ਕਿ ਤੁਹਾਡੇ ਕੋਲ ਭਵਿੱਖ ਲਈ ਉਤਸ਼ਾਹ ਵਧਾਊ ਅਤੇ ਅਹਿਮ ਕਾਰਵਾਈਆਂ ਦੀ ਲਾਈਨ ਲੱਗੀ ਹੋਈ ਹੈ ।


    ਮੈਨੂੰ ਦੱਸਿਆ ਗਿਆ ਹੈ ਕਿ ਸਕੂਲਾਂ ਅਤੇ ਕਾਲਜਾਂ ਵਿੱਚ 100 ਤੋਂ ਵੱਧ ਲੈਕਚਰਾਂ ਦਾ ਪ੍ਰਬੰਧ ਕੀਤਾ ਗਿਆ ਹੈ । ਕਈ ਰਾਸ਼ਟਰੀ ਅਤੇ ਅੰਤਰਰਾਸ਼ਟਰੀ ਕਾਨਫਰੰਸਾਂ , ਅਤੇ ਵਿਗਿਆਨਕ ਤੌਰ ‘ਤੇ ਚੁਣੌਤੀ ਭਰਪੂਰ ਸਮੱਸਿਆਵਾਂ ਦੇ 125 ਹੱਲਾਂ ਬਾਰੇ ਮੁਕਾਬਲੇ ਵੀ ਤੁਹਾਡੇ ਏਜੰਡੇ ‘ਤੇ ਹਨ ।


    ਵਧੀਆ ਵਿਚਾਰ ਸਮੇਂ ਤੋਂ ਵੀ ਅੱਗੇ ਜਾ ਕੇ ਆਪਣੀ ਅਹਿਮੀਅਤ ਰੱਖਦੇ ਹਨ । ਅੱਜ ਵੀ ਆਚਾਰਯ ਬੋਸ ਦੇ ਕੰਮ ਵਿਗਿਆਨੀਆਂ ਨੂੰ ਪ੍ਰਭਾਵਿਤ ਕਰ ਰਹੇ ਹਨ ।


    ਮੈਂ ਤੁਹਾਨੂੰ ਸਭ ਨੂੰ ਵਿਗਿਆਨਕ ਖੋਜ ਦੇ ਉੁੱਭਰ ਰਹੇ ਮੋਰਚਿਆਂ ਉੱਤੇ ਸਫਲਤਾ ਲਈ ਸ਼ੁਭ ਇਛਾਵਾਂ ਦਿੰਦਾ ਹਾਂ । ਮੈਨੂੰ ਭਰੋਸਾ ਹੈ ਕਿ ਤੁਹਾਡੇ ਅਣਥੱਕ ਯਤਨਾਂ ਨਾਲ ਦੇਸ਼ ਦਾ ਇੱਕ ਵਧੀਆ ਅਤੇ ਚਮਕਦਾਰ ਭਵਿੱਖ ਹੋਵੇਗਾ ।


    ਮੈਂ ਤੁਹਾਡੇ ਸਾਰਿਆਂ ਲਈ ਇੱਕ ਸਫ਼ਲ ਅਤੇ ਰਚਨਾਤਮਕ ਨਵੇਂ ਸਾਲ ਦੀ ਕਾਮਨਾ ਕਰਦਾ ਹਾਂ ।


    ਜੈ ਹਿੰਦ!


    

    
    (Release ID: 1515012) Visitor Counter : 3