      ਰੇਲ ਮੰਤਰਾਲਾ

      ਪਟਿਆਲਾ ਦੇ ਮਹਾਰਾਜਾ ਵੱਲੋਂ ਇਸਤੇਮਾਲ ਕੀਤੀ ਗਈ 108 ਸਾਲ ਪੁਰਾਣੀ ਮੋਨੋ ਰੇਲ ਹੁਣ ਰਾਸ਼ਟਰੀ ਰੇਲ ਅਜਾਇਬ ਘਰ, ਨਵੀਂ ਦਿੱਲੀ ਵਿੱਚ ਚਾਲੂ
      Posted On: 10 JAN 2018 5:46PM by PIB Chandigarh


    108 Years Old Monorail used by Maharaja of Patiala is now operational at National Rail Museum, New Delhi.
    
    This monorail hauled by steam locomotives is one of its kind in the world.


    ਪਟਿਆਲਾ ਦੇ ਮਹਾਰਾਜਾ ਵੱਲੋਂ ਇਸਤੇਮਾਲ ਕੀਤੀ ਗਈ 108 ਸਾਲ ਪੁਰਾਣੀ ਮੋਨੋ ਰੇਲ ਹੁਣ ਰਾਸ਼ਟਰੀ ਰੇਲ ਅਜਾਇਬ ਘਰ , ਨਵੀਂ ਦਿੱਲੀ ਵਿੱਚ ਚਾਲੂ


    ਇਹ ਭਾਫ਼ ਇੰਜਣ ਨਾਲ ਚੱਲਣ ਵਾਲੀ ਦੁਨੀਆ ਵਿੱਚ ਆਪਣੇ ਤਰ੍ਹਾਂ ਦੀ ਅਨੋਖੀ ਮੋਨੋ ਰੇਲ


    ਭਾਰਤੀ ਰੇਲਵੇ ਦੀ ਅਮੀਰ ਵਿਰਾਸਤ ਨੂੰ ਹੁਣ ਦਰਸ਼ਕਾਂ ਲਈ ਰਾਸ਼ਟਰੀ ਰੇਲ ਅਜਾਇਬ ਘਰ , ਚਾਣਕਿਆਪੁਰੀ , ਨਵੀਂ ਦਿੱਲੀ ਵਿੱਚ ਖੋਲ੍ਹ ਦਿੱਤਾ ਗਿਆ ਹੈ । ਅਜਾਇਬ ਘਰ ਵਿੱਚ ਆਕਰਸ਼ਣ ਦਾ ਪ੍ਰਮੁੱਖ ਕੇਂਦਰ 108 ਸਾਲ ਪੁਰਾਣੀ ਮੋਨੋ ਰੇਲ ਹੈ ਜਿਸ ਨੂੰ ਪਟਿਆਲਾ ਦੇ ਮਹਾਰਾਜਾ , ਸਵਰਗਵਾਸੀ ਸ਼੍ਰੀ ਭੁਪਿੰਦਰ ਸਿੰਘ ਵਰਤਦੇ ਸਨ । ਹੁਣੇ-ਹੁਣੇ ਰਾਸ਼ਟਰੀ ਰੇਲ ਅਜਾਇਬ ਘਰ ਨੇ ਇਸ ਰੇਲ ਨੂੰ ਹਰ ਸ਼ੁੱਕਰਵਾਰ ਸੈਲਾਨੀਆਂ ਲਈ ਸ਼ੁਰੂ ਕਰਨ ਦੀ ਪਹਿਲ ਕੀਤੀ ਹੈ । ਭਾਫ਼ਇੰਜਣ ਨਾਲ ਚੱਲਣ ਵਾਲੀ ਮੋਨੋ ਰੇਲ ਦੁਨੀਆ ਵਿੱਚ ਆਪਣੀ ਤਰ੍ਹਾਂ ਦੀ ਅਨੋਖੀ ਹੈ । ਇਸ ਮੋਨੋ ਰੇਲ ਵਿੱਚ ਯਾਤਰਾ ਇੱਕ ਨਿਰਾਲਾ ਅਨੁਭਵ ਹੈ ।


    ਇਸ ਤੋਂ ਇਲਾਵਾ ਸੈਲਾਨੀ ਅਜਾਇਬ ਘਰ ਵਿੱਚ ਕਈ ਅਦਭੁੱਤ ਪ੍ਰਦਰਸ਼ਨੀਆਂ ਦਾ ਆਨੰਦ ਲੈ ਸਕਦੇ ਹਨ ।


    ਭਾਰਤ ਦੀ ਰੇਲ ਵਿਰਾਸਤ ਦਾ ਕੇਂਦਰ , ਰਾਸ਼ਟਰੀ ਰੇਲ ਅਜਾਇਬ ਘਰ ਸਾਰਿਆਂਦੀ ਰੇਲਵੇ ਵਿੱਚ ਦਿਲਚਸਪੀ ਪੈਦਾ ਕਰਨ ਵਾਲਾ ਅਤੇ ਆਕਰਸ਼ਣ ਦਾ ਕੇਂਦਰ ਹੈ । ਇਸ ਅਜਾਇਬ ਘਰ ਦਾ 1 ਫਰਵਰੀ , 1977 ਨੂੰ ਰਸਮੀ ਤੌਰ ‘ਤੇ ਉਦਘਾਟਨ ਕੀਤਾ ਗਿਆ ਸੀ , ਇਹ ਏਸ਼ੀਆ ਵਿੱਚ ਆਪਣੀ ਕਿਸਮ ਦਾ ਇੱਕ ਅਨੋਖਾ ਅਜਾਇਬ ਘਰ ਹੈ , ਜਿਸ ਵਿੱਚ ਇਤਿਹਾਸ , ਵਿਰਾਸਤ , ਰੋਮਾਂਸ , ਅਤੀਤ ਦੀ ਝਲਕ , ਆਨੰਦ , ਆਮੋਦ-ਪ੍ਰਮੋਦ ਅਤੇ ਮਨੋਰੰਜਨ ਦਾ ਇੱਕ ਹੀ ਥਾਂ ‘ਤੇ ਦਿਲਚਸਪ ਅਜਾਇਬ ਘਰ ਹੈ । ਚਾਣਕਿਆਪੁਰੀ , ਨਵੀਂ ਦਿੱਲੀ ਵਿੱਚ 10 ਏਕੜ ਖੇਤਰ ਵਿੱਚ ਫੈਲੇ ਇਸ ਅਜਾਇਬ ਘਰ ਵਿੱਚ ਇੱਕ ਗੈਲਰੀ ਹੈ ਜੋ ਵੱਖ-ਵੱਖ ਪ੍ਰਦਰਸ਼ਨੀਆਂ , ਮਾਡਲਾਂ , ਰਿਕਾਰਡਾਂ , ਫੋਟੋਆਂ , ਕੁੱਲ-ਚਿਨ੍ਹਾਂ , ਦਸਤਾਵੇਜਾਂ ਆਦਿ ਨੂੰ ਸਮਰਪਿਤ ਹੈ । 100 ਤੋਂ ਵੱਧ ਅਸਲ ਆਕਾਰ ਦੀਆਂ ਪ੍ਰਦਰਸ਼ਿਤ ਵਸਤਾਂਪੁਰਾਣੀ ਸ਼ਾਨ ਨੂੰ ਦਰਸਾਉਂਦੀਆਂ ਹਨ । ਇਹ ਅਜਾਇਬ ਘਰ ਦਰਸ਼ਕਾਂ ਨੂੰ ਰੇਲਵੇ ਦੇ ਇਤਿਹਾਸ ਅਤੇ ਉਸ ਦੀ ਵਿਰਾਸਤ ਨੂੰ ਰੋਮਾਂਚਕ ਯਾਤਰਾ ਵਿੱਚ ਲੈ ਜਾਂਦਾ ਹੈ ਅਤੇ ਦੇਸ਼ ਦੀ ਉਦਯੋਗਿਕ ਅਤੇ ਆਰਥਿਕ ਪ੍ਰਗਤੀ ਵਿੱਚ ਉਸ ਦੇ ਯੋਗਦਾਨ ਨੂੰ ਦਰਸਾਉਂਦਾ ਹੈ ।


    ***

    
    
    (Release ID: 1516424) Visitor Counter : 15