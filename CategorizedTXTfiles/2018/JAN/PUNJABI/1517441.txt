      ਵਿੱਤ ਮੰਤਰਾਲਾ

      ਰਾਸ਼ਟਰੀ ਨਿਵੇਸ਼ ਅਤੇ ਬੁਨਿਆਦੀ ਢਾਂਚਾ ਫੰਡ (ਐੱਨਆਈਆਈਐੱਫ) ਨੇਪਹਿਲਾ ਨਿਵੇਸ਼ ਕੀਤਾ
      Posted On: 22 JAN 2018 6:47PM by PIB Chandigarh


    National Investment and Infrastructure Fund (NIIF) makes its First Investment; NIIF has partnered with DP World to create an investment platform for ports, terminals, transportation and logistics businesses in India.


    ਰਾਸ਼ਟਰੀ ਨਿਵੇਸ਼ ਅਤੇ ਬੁਨਿਆਦੀ ਢਾਂਚਾ ਫੰਡ (ਐੱਨਆਈਆਈਐੱਫ) ਨੇਪਹਿਲਾ ਨਿਵੇਸ਼ ਕੀਤਾ, ਐੱਨਆਈਆਈਐੱਫ ਨੇ ਭਾਰਤ ਵਿੱਚ ਬੰਦਰਗਾਹਾਂ, ਟਰਮੀਨਲਾਂ, ਆਵਾਜਾਈ ਅਤੇ ਮਾਲ ਅਸਬਾਬ ਕਾਰੋਬਾਰਾਂ ਲਈ ਇੱਕ ਨਿਵੇਸ਼ ਮੰਚ ਤਿਆਰ ਕਰਨ ਵਾਸਤੇ ਡੀਪੀ ਵਰਲਡ ਨਾਲ ਭਾਈਵਾਲੀ ਕੀਤੀ


    ਭਾਰਤ ਸਰਕਾਰ ਨੂੰ ਇਹ ਜਾਣ ਕੇ ਖੁਸ਼ੀ ਹੋਈ ਹੈ ਕਿ ਅੱਜ ਰਾਸ਼ਟਰੀ ਨਿਵੇਸ਼ ਅਤੇ ਬੁਨਿਆਦੀ ਢਾਂਚਾ ਫੰਡ (ਐੱਨਆਈਆਈਐੱਫ) ਨੇ ਆਪਣਾ ਪਹਿਲਾ ਨਿਵੇਸ਼ ਕੀਤਾ ਹੈ। ਐੱਨਆਈਆਈਐੱਫ ਨੇ ਭਾਰਤ ਵਿੱਚ ਬੰਦਰਗਾਹਾਂ,ਟਰਮੀਨਲਾਂ ਆਵਾਜਾਈ ਅਤੇ ਮਾਲ - ਅਸਬਾਬ ਕਾਰੋਬਾਰਾਂ ਲਈ ਇੱਕ ਨਿਵੇਸ਼ ਮੰਚ ਤਿਆਰ ਕਰਨ ਵਾਸਤੇ ਡੀਪੀ ਵਰਲਡ ਨਾਲ ਭਾਈਵਾਲੀ ਕੀਤੀ ਹੈ। ਇਹ ਮੰਚ ਬੰਦਰਗਾਹਾਂ ਦੇ ਖੇਤਰ, ਸਮੁੰਦਰੀ ਬੰਦਰਗਾਹਾਂ ਤੋਂ ਅੱਗੇ ਦਰਿਆਈ ਬੰਦਰਗਾਹਾਂ ਅਤੇ ਆਵਾਜਾਈ, ਮਾਲ ਟਰਾਂਸਪੋਰਟ ਗਲਿਆਰੇ, ਬੰਦਰਗਾਹਾਂ ਨੂੰ ਜਾਣ ਵਾਲੇ ਵਿਸ਼ੇਸ਼ ਆਰਥਿਕ ਜ਼ੋਨਾਂ, ਅੰਦਰੂਨੀ ਕੰਟੇਨਰ ਟਰਮੀਨਲਾਂ ਅਤੇ ਕੋਲਡ ਸਟੋਰੇਜ ਸਮੇਤ ਮਾਲ - ਅਸਬਾਬ ਬੁਨਿਆਦੀ ਢਾਂਚੇ ਵਿੱਚ ਨਿਵੇਸ਼ ਕਰੇਗਾ।


    ਵਿੱਤ ਮੰਤਰਾਲੇ ਦੇ ਆਰਥਕ ਮਾਮਲੇ ਵਿਭਾਗ (ਡੀਈਏ) ਦੇ ਸਕੱਤਰ ਸ਼੍ਰੀ ਸੁਭਾਸ਼ ਚੰਦਰਗਰਗ ਨੇ ਕਿਹਾ, ‘‘ ਐੱਨਆਈਆਈਐੱਫ, ਜਿਸ ਦੀ ਸਥਾਪਨਾ ਭਾਰਤ ਵਿੱਚ ਵਿਦੇਸ਼ੀ ਨਿਵੇਸ਼ ਨੂੰ ਆਕਰਸ਼ਿਤ ਕਰਨ ਲਈ ਇੱਕ ਪ੍ਰਮੁੱਖ ਮੰਚ ਵਜੋਂ ਹੋਈ ਸੀ, ਨੇ ਚੰਗੀ ਪ੍ਰਗਤੀ ਕੀਤੀ ਹੈ। ਸਾਨੂੰ ਇਹ ਜਾਣ ਕੇ ਖੁਸ਼ੀ ਹੈ ਕਿ ਐੱਨਆਈਆਈਐੱਫ ਬੰਦਰਗਾਹਾਂ ਅਤੇ ਮਾਲ - ਅਸਬਾਬ ਦੇ ਖੇਤਰ ਵਿੱਚ ਨਿਵੇਸ਼ ਮੰਚ ਤਿਆਰ ਕਰਨ ਲਈ ਪਹਿਲਾ ਨਿਵੇਸ਼ ਕੀਤਾ ਹੈ। ਅਕਤੂਬਰ, 2017 ਵਿੱਚ ਫੰਡ ਇੱਕਠਾ ਕਰਨ ਦੇ ਆਪਣੇ ਪਹਿਲੇ ਪਰਿਣਾਮ ਤੋਂ ਬਾਅਦ ਹੁਣ ਆਪਣਾ ਪਹਿਲਾ ਨਿਵੇਸ਼ ਕਰਕੇ ਐੱਨਆਈਆਈਐੱਫ (NIIF) ਪ੍ਰਤੱਖ ਰੂਪ ਵਿੱਚ ਪ੍ਰਗਤੀ ਕਰ ਰਿਹਾ ਹੈ।


    *****

    
    
    (Release ID: 1517441) Visitor Counter : 6