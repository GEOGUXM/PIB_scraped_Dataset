      ਵਿੱਤ ਮੰਤਰਾਲਾ

      ਟੈਕਸ ਚੋਰੀ ਕਰਨ ਵਾਲਿਆਂ ਦੇ ਖ਼ਿਲਾਫ਼ ਕਾਨੂੰਨੀ ਕਾਰਵਾਈ ਵਿੱਚ ਜ਼ਬਰਦਸਤ ਵਾਧਾ
      Posted On: 12 JAN 2018 10:38AM by PIB Chandigarh


    Sharp increase in prosecutions of tax evaders by Income Tax Department


    ਟੈਕਸ ਚੋਰੀ ਕਰਨ ਵਾਲਿਆਂ ਦੇ ਖ਼ਿਲਾਫ਼ ਕਾਨੂੰਨੀ ਕਾਰਵਾਈ ਵਿੱਚ ਜ਼ਬਰਦਸਤ ਵਾਧਾ


    ਆਮਦਨ ਟੈਕਸ ਵਿਭਾਗ ਕਾਲੇ ਧਨ ਦੀ ਸਮਸਿਆ ਨਾਲ ਨਜਿੱਠਣ ਲਈ ਉੱਚਤਮ ਪ੍ਰਾਥਮਿਕਤਾ ਦੇ ਰਿਹਾ ਹੈ। ਇਸ ਉਦੇਸ਼ ਨੂੰ ਧਿਆਨ ਵਿੱਚ ਰੱਖਦਿਆਂ ਵਿਭਾਗ ਨੇ ਟੈਕਸ ਚੋਰੀ ਦੇ ਕਈ ਮਾਮਲਿਆਂ ਵਿੱਚ ਕਾਨੂੰਨੀ ਕਾਰਵਾਈ ਸ਼ੁਰੂ ਕੀਤੀ ਹੈ।


    ਵੱਖ-ਵੱਖ ਅਪਰਾਧਾਂ ਲਈ ਕਾਨੂੰਨੀ ਕਾਰਵਾਈ ਦੀ ਪਹਿਲ ਕੀਤੀ ਗਈ ਹੈ ਜਿਸ ਵਿੱਚ ਜਾਣ ਬੁੱਝ ਕੇ ਟੈਕਸ ਚੋਰੀ ਕਰਨਾ ਅਤੇ ਕਿਸੇ ਪ੍ਰਕਾਰ ਦੇ ਟੈਕਸ ਦਾ ਭੁਗਤਾਨ ਨਾ ਕਰਨਾ: ਜਾਣ ਬੁੱਝ ਕੇ ਆਮਦਨ ਟੈਕਸ ਰਿਟਰਨ ਦਾਖ਼ਲ ਨਾ ਕਰਨਾ: ਵੈਰੀਫਿਕੇਸ਼ਨ ਵਿੱਚ ਫਰਜ਼ੀ ਜਾਣਕਾਰੀ ਅਤੇ ਸ੍ਰੋਤ ‘ਤੇ ਕੱਟੇ ਗਏ/ਸੰਗ੍ਰਹਿਤ ਟੈਕਸ ਨੂੰ ਜਮ੍ਹਾਂ ਨਾ ਕਰਾਉਣਾ ਅਤੇ ਇਸ ਵਿੱਚ ਬਹੁਤ ਜ਼ਿਆਦਾ ਦੇਰੀ ਕਰਨਾ ਸ਼ਾਮਲ ਹੈ।


    ਵਿੱਤ ਸਾਲ 2017-18 (ਨਵੰਬਰ 2017 ਤੱਕ) ਦੇ ਦੌਰਾਨ ਵਿਭਾਗ ਨੇ 2225 ਮਾਮਲਿਆਂ ਵਿੱਚ ਵੱਖ-ਵੱਖ ਅਪਰਾਧਾਂ ਲਈ ਕਾਨੂੰਨੀ ਕਾਰਵਾਈ ਕਰਨ ਸਬੰਧੀ ਸ਼ਿਕਾਇਤਾਂ ਦਾਖ਼ਲ ਕੀਤੀਆਂ। ਜਦੋਂ ਕਿ ਪਿਛਲੇ ਸਾਲ 784 ਸ਼ਿਕਾਇਤਾਂ ਦਾਖ਼ਲ ਕੀਤੀਆਂ ਗਈਆਂ ਸਨ ਜੋ 184% ਵਾਧੇ ਨੂੰ ਦਰਸਾਉਂਦੀਆਂ ਹਨ । ਵਰਤਮਾਨ ਵਿੱਤ ਸਾਲ (ਨਵੰਬਰ 2017 ਤੱਕ) ਦੇ ਦੌਰਾਨ ਵਿਭਾਗ ਵੱਲੋਂ ਸੰਯੋਜਿਤ ਸ਼ਿਕਾਇਤਾਂ ਦੀ ਸੰਖਿਆ 1052 ਸੀ ਜਦੋਂ ਕਿ ਪਿਛਲੇ ਸਾਲ ਇਹ ਸੰਖਿਆ 575 ਸੀ। ਅਪਰਾਧਾਂ ਦਾ ਸੰਯੋਜਨ ਉਦੋਂ ਕੀਤਾ ਜਾਂਦਾ ਹੈ ਜਦੋਂ ਕਸੂਰਵਾਰ ਆਪਣਾ ਅਪਰਾਧ ਸਵੀਕਾਰ ਕਰ ਲੈਂਦਾ ਹੈ ਅਤੇ ਨਿਰਧਾਰਤ ਸ਼ਰਤਾਂ ਅਨੁਸਾਰ ਸੰਯੋਜਿਤ ਜ਼ੁਰਮਾਨਾ ਦੇ ਦਿੰਦਾ ਹੈ।


    ਟੈਕਸ ਚੋਰੀ ਕਰਨ ਵਾਲਿਆਂ ਦੇ ਖ਼ਿਲਾਫ਼ ਵਿਭਾਗ ਵੱਲੋਂ ਨਿਰਣਾਇਕ ਅਤੇ ਕੇਂਦਰਿਤ ਕਾਰਵਾਈ ਕਰਨ ਦੇ ਕਾਰਨ ਅਦਾਲਤਾਂ ਵੱਲੋਂ ਦੋਸ਼ੀ ਠਹਰਾਏ ਗਏ ਡਿਫਾਲਟਰਾਂ ਦੀ ਸੰਖਿਆ ਵਿੱਚ ਵਰਤਮਾਨ ਵਿੱਤ ਸਾਲ ਦੌਰਾਨ ਤੇਜ਼ੀ ਨਾਲ ਵਾਧਾ ਦਰਜ ਕੀਤਾ ਗਿਆ। ਵਰਤਮਾਨ ਸਾਲ (ਨਵੰਬਰ 2017 ਤੱਕ) ਦੇ ਦੌਰਾਨ ਵੱਖ-ਵੱਖ ਅਪਰਾਧਾਂ ਲਈ 48 ਵਿਅਕਤੀਆਂ ਨੂੰ ਦੋਸ਼ੀ ਠਹਰਾਇਆ ਗਿਆ ਜਦੋਂ ਕਿ ਪਿਛਲੇ ਸਾਲ ਇਨ੍ਹਾਂ ਦੀ ਸੰਖਿਆ 13 ਸੀ, ਇਨ੍ਹਾਂ ਦੀ ਸੰਖਿਆ ਵਿੱਚ 269% ਵਾਧਾ ਹੋਇਆ।


    ਉਦਾਹਰਣ ਵੱਜੋਂ ਕੁੱਝ ਮਾਮਲੇ ਇਸ ਪ੍ਰਕਾਰ ਹਨ:


    1. ਦੇਹਰਾਦੂਨ ਦੀ ਇੱਕ ਅਦਾਲਤ ਨੇ ਛੁਪਾ ਕੇ ਵਿਦੇਸ਼ੀ ਬੈਂਕ ਖ਼ਾਤਾ ਰੱਖਣ ‘ਤੇ ਡਿਫਾਲਟਰਾਂ ਨੂੰ ਦੋਸ਼ੀ ਠਹਿਰਾਇਆ ਅਤੇ ਟੈਕਸ ਚੋਰੀ ਕਰਨ ਦੀ ਕੋਸ਼ਿਸ਼ ਦੇ ਆਰੋਪ ਵਿੱਚ ਉਨ੍ਹਾਂ ਨੂੰ 2 ਸਾਲ ਦੀ ਜੇਲ੍ਹ ਅਤੇ ਹਰ ਡਿਫਾਲਟਰ ਲਈ ਮੋਨੇਟਰੀ ਜ਼ੁਰਮਾਨੇ ਦੇ ਨਾਲ ਵੈਰੀਫੀਕੇਸ਼ਨ ਵਿੱਚ ਫਰਜ਼ੀ ਜਾਣਕਾਰੀ ਲਈ 2 ਸਾਲ ਦੀ ਸਜ਼ਾ ਸੁਣਾਈ।


    2. ਸੀਜੀਐੱਮ, ਜਲੰਧਰ ਦੀ ਅਦਾਲਤ ਨੇ ਇੱਕ ਕਪੜਾ ਵਪਾਰੀ ਨੂੰ 2 ਸਾਲ ਦੀ ਕਠੌਰ ਜੇਲ੍ਹ ਦੀ ਸਜ਼ਾ ਸੁਣਾਈ। ਇਸ ਵਪਾਰੀ ਨੇ ਟੈਕਸ ਚੋਰੀ ਦੇ ਇਰਾਦੇ ਨਾਲ ਆਪਣੇ ਵਕੀਲ ਅਤੇ ਗਵਾਹ ਨਾਲ ਮਿਲ ਕੇ ਐਫੀਡੇਵਿਟ ਅਤੇ ਤੋਹਫਾ ਦਸਤਾਵੇਜਾਂ ਵਿੱਚ ਜਾਲਸਾਜ਼ੀ ਕਰ ਕੇ ਵਿਭਾਗ ਨਾਲ ਧੋਖਾਧੜੀ ਦੀ ਕੋਸ਼ਿਸ਼ ਕੀਤੀ। ਅਦਾਲਤ ਨੇ ਵਪਾਰੀ ਨੂੰ ਸਜਾ ਦੇਣ ਦੇ ਨਾਲ ਹੀ, ਝੂਠੇ ਐਫੀਡੇਵਿਟ ਦੀ ਵੈਰੀਫਿਕੇਸ਼ਨ ਕਰਨ ‘ਤੇ ਵਕੀਲ ਨੂੰ ਅਤੇ ਇਸ ਗੰਭੀਰ ਅਪਰਾਧ ਵਿੱਚ ਸਹਾਇਤਾ ਅਤੇ ਸਹਿਯੋਗ ਕਰਨ ਲਈ ਗਵਾਹ ਨੂੰ ਵੀ ਇੱਕ-ਇੱਕ ਸਾਲ ਦੀ ਜੇਲ੍ਹ ਦੀ ਸਜ਼ਾ ਸੁਣਾਈ।


    ਆਮਦਨ ਵਿਭਾਗ ਟੈਕਸ ਚੋਰੀ ਦੇ ਖ਼ਿਲਾਫ਼ ਅਭਿਆਨ ਨੂੰ ਅੱਗੇ ਵੱਧਾਉਣ ਲਈ ਪ੍ਰਤੀਬੱਧ ਹੈ ਅਤੇ ਟੈਕਸ ਚੋਰੀ ਕਰਨ ਵਾਲਿਆਂ ਦੇ ਖ਼ਿਲਾਫ਼ ਕਾਰਵਾਈ ਵਰਤਮਾਨ ਵਿੱਤੀ ਸਾਲ ਦੇ ਬਾਕੀ ਭਾਗ ਵਿੱਚ ਵੀ ਜਾਰੀ ਰਹੇਗੀ ।


    *****

    
    
    (Release ID: 1516677) Visitor Counter : 2