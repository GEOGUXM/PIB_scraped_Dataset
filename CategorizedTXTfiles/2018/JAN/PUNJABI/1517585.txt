      ਆਯੂਸ਼

      ਆਯੁਸ਼ ਮੰਤਰੀ ਨੇ ਜੈਪੁਰ ਵਿਖੇ ਹੋਮਿਓਪੈਥੀ ਖੋਜ ਸੰਸਥਾ ਦਾ ਨੀਂਹ ਪੱਥਰ ਰੱਖਿਆ
      Posted On: 23 JAN 2018 12:54PM by PIB Chandigarh


    AYUSH Minister lays foundation stone for Homeopathy Research Institute in Jaipur


    ਆਯੁਸ਼ ਮੰਤਰੀ ਨੇ ਜੈਪੁਰ ਵਿਖੇ ਹੋਮਿਓਪੈਥੀ ਖੋਜ ਸੰਸਥਾ ਦਾ ਨੀਂਹ ਪੱਥਰ ਰੱਖਿਆ


    ਕੇਂਦਰੀ ਆਯੁਸ਼ ਰਾਜ ਮੰਤਰੀ (ਸੁਤੰਤਰ ਚਾਰਜ) ਸ਼੍ਰੀ ਸ਼੍ਰੀਪਦ ਯੈਸੋ ਨਾਇਕ ਨੇ 22 ਜਨਵਰੀ, 2018 ਨੂੰ ਜੈਪੁਰ ਵਿਖੇ ਕੇਂਦਰੀ ਖੋਜ ਸੰਸਥਾ ( CRI ) ਦਾ ਨੀਂਹ ਪੱਥਰ ਰੱਖਿਆ। ਦੇਸ਼ ਭਰ ਵਿੱਚ 23 ਸੰਸਥਾਵਾਂ ਸਹਿਤ ਹੋਮਿਓਪੈਥੀ ਵਿੱਚ ਵਿਗਿਆਨਕ ਖੋਜ ਕਰਨ ਵਾਲੇ, ਆਯੁਸ਼ ਮੰਤਰਾਲੇ ਦੇ ਇੱਕ ਖ਼ੁਦ-ਮੁਖ਼ਤਾਰ ਸੰਸਥਾਨ, ਸੈਂਟਰਲ ਕੌਂਸਲ ਫਾਰ ਰਿਸਰਚ ਇਨ ਹੋਮਿਓਪੈਥੀ ( CCRH ) ਦੀ ਅਗਵਾਈ ਅਧੀਨ ਕੰਮ ਕਰਨ ਵਾਲੀ ਇਹ ਤੀਸਰੀ ਸੀਆਰਆਈ ( CRI ) ਹੋਵੇਗੀ।


    ਨੀਂਹ-ਪੱਥਰ ਸਮਾਰੋਹ ਦੌਰਾਨ ਸੰਬੋਧਨ ਕਰਦਿਆਂ ਸ਼੍ਰੀ ਨਾਇਕ ਨੇ ਕਿਹਾ ਕਿ ਆਯੁਸ਼ ਮੰਤਰਾਲਾ, ਹੋਮਿਓਪੈਥੀ ਅਤੇ ਆਯੁਸ਼ ਦੀਆਂ ਹੋਰ ਪ੍ਰਣਾਲੀਆਂ ਨੂੰ ਲੋੜੀਂਦਾ ਬੁਨਿਆਦੀ ਢਾਂਚਾ ਮੁਹੱਈਆ ਕਰਾਉਣ ਲਈ ਵਚਨਬੱਧ ਹੈ। ਉਨ੍ਹਾਂ ਕਿਹਾ ਕਿ ਖੋਜ ਸੰਸਥਾਨਾਂ ਦੇ ਬੁਨਿਆਦੀ ਢਾਂਚੇ ਨੂੰ ਮਜ਼ਬੂਤ ਕਰਨ ਨਾਲਖੋਜ ਗੁਣਵੱਤਾ ਵਿੱਚ ਸੁਧਾਰ ਹੋਵੇਗਾ ਅਤੇ ਇਸ ਤਰ੍ਹਾਂ ਹੋਮਿਓਪੈਥੀ ਦੇ ਖੇਤਰ ਵਿੱਚ `ਤੇ ਹੋਰ ਸਬੂਤ ਅਧਾਰਤ ਜਾਣਕਾਰੀ ਪ੍ਰਾਪਤ ਹੋ ਸਕੇਗੀ । ਮੰਤਰੀ ਨੇ ਦੱਸਿਆ ਕਿ ਇਸ ਉਦੇਸ਼ ਨਾਲ ਹਿਮਾਚਲ ਪ੍ਰਦੇਸ਼ ਵਿੱਚ ਸ਼ਿਮਲਾ, ਯੂਪੀ ਵਿੱਚ ਲਖ਼ਨਊ ਅਤੇ ਪੱਛਮੀ ਬੰਗਾਲ ਵਿੱਚ ਸਿੱਲੀਗੁੜੀ ਵਿਖੇ ਹੋਮਿਓਪੈਥੀ ਖੋਜ ਸੰਸਥਾਵਾਂ ਵਿਚਾਰ ਅਧੀਨ ਹਨ। ਮੰਤਰੀ ਨੇ ਹੋਮਿਓਪੈਥੀ ਸਿੱਖਿਆ ਦੇ ਖੇਤਰ ਵਿੱਚ ਮੋਹਰੀ ਬਣਨ ਲ ਈ ਰਾਜਸਥਾਨ ਦੀ ਪ੍ਰਸ਼ੰਸਾ ਕੀਤੀ।


    ਇਹ ਸੰਸਥਾ ਪੰਜ ਗੋਦ ਲਏ ਪਿੰਡਾਂ, ਪਿੰਡਾਂ ਵਿਖੇ ਸਵਸਥਯ ਰਕਸ਼ਣ ਪ੍ਰੋਗਰਾਮ ਵਿੱਚ ਵੀ ਯੋਗਦਾਨ ਪਾ ਰਹੀ ਹੈ। ਨੈਸ਼ਨਲ ਹੈਲਥ ਮਿਸ਼ਨ ਅਧੀਨ ‘‘ਹੋਮਿਓਪੈਥੀ ਰਾਹੀਂ ਬੱਚਿਆਂ ਦੇ ਤੰਦਰੁਸਤ ਦੰਦ ਨਿਕਲਣ ( Healthy Teething in Children through Homoeopathy )’’ ਪ੍ਰੋਗਰਾਮ ਲਈ ਅੰਬਰ ਬਲਾਕ ਦੇ 19 ਪਿੰਡ ਕਵਰ ਕੀਤੇ ਜਾ ਰਹੇ ਹਨ ।

    
    
    (Release ID: 1517585) Visitor Counter : 2