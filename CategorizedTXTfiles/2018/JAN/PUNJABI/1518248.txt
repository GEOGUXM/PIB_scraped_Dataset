      ਵਿੱਤ ਮੰਤਰਾਲਾ

      ਆਰਥਿਕ ਸਰਵੇਖਣ ਨੇ ਖੁੱਲ੍ਹੇ ਵਿਚ ਪਖਾਨੇ ਤੋਂ ਮੁਕਤ (ਓਡੀਐੱਫ) ਖੇਤਰਾਂ ਵਿਚ ਹਾਂਪੱਖੀ ਸਿਹਤ ਅਤੇ ਆਰਥਿਕ ਪ੍ਰਭਾਵਾਂ ਦਾ ਨੋਟਿਸ ਲਿਆ
      Posted On: 29 JAN 2018 6:26PM by PIB Chandigarh


    Economic Survey Takes Note of Positive Health and Economic Impact in ODF Areas


    Sanitation Coverage in Rural India Increases Substantially from 39% in 2014 to 76% in January, 2018


    ਆਰਥਿਕ ਸਰਵੇਖਣ ਨੇ ਖੁੱਲ੍ਹੇ ਵਿਚ ਪਖਾਨੇ ਤੋਂ ਮੁਕਤ (ਓਡੀਐੱਫ) ਖੇਤਰਾਂ ਵਿਚ ਹਾਂਪੱਖੀ ਸਿਹਤ ਅਤੇ ਆਰਥਿਕ ਪ੍ਰਭਾਵਾਂ ਦਾ ਨੋਟਿਸ ਲਿਆ


    ਗ੍ਰਾਮੀਣ ਭਾਰਤ ਵਿੱਚ ਸਫ਼ਾਈ ਦੀ ਕਵਰੇਜ 2014 ਦੇ 39% ਤੋਂ ਵਧ ਕੇ ਜਨਵਰੀ 2018 ਵਿੱਚ 76% ਤੱਕ ਪਹੁੰਚੀ


    2017-18 ਦੇ ਆਰਥਿਕ ਸਰਵੇਖਣ ਵਿੱਚ ਇਸ ਮੂਲ ਤੱਥ ਨੂੰ ਨੋਟ ਕੀਤਾ ਗਿਆ ਕਿ ਸਫ਼ਾਈ ਅਤੇ ਸਵੱਛਤਾ ਦੀ ਕੁਆਲਟੀ ਨੇ ਸਿਹਤ ਦੇ ਨਤੀਜਿਆਂ ਉੱਤੇ ਕਾਫੀ ਪ੍ਰਭਾਵ ਪਾਇਆ ਹੈ । 2 ਅਕਤੂਬਰ , 2014 ਨੂੰ ਸ਼ੁਰੂ ਕੀਤੇ ਗਏ ਸਵੱਛ ਭਾਰਤ ਮਿਸ਼ਨ (ਦਿਹਾਤੀ) ਨਾਲ ਦਿਹਾਤੀ ਖੇਤਰਾਂ ਵਿਚ ਸਫਾਈ ਦੀ ਕਵਰੇਜ 2014 ਦੇ 39 % ਤੋਂ ਵਧ ਕੇ ਜਨਵਰੀ 2018 ਵਿਚ 76 % ਹੋ ਗਈ ਹੈ । 2017-18 ਦਾ ਆਰਥਿਕ ਸਰਵੇਖਣ ਅੱਜ ਕੇਂਦਰੀ ਵਿੱਤ ਅਤੇ ਕਾਰਪੋਰੇਟ ਮਾਮਲਿਆਂ ਦੇ ਮੰਤਰੀ ਸ੍ਰੀ ਅਰੁਣ ਜੇਟਲੀ ਨੇ ਸੰਸਦ ਵਿਚ ਪੇਸ਼ ਕੀਤਾ ।


    ਦਿਹਾਤੀ ਖੇਤਰਾਂ ਵਿਚ ਖੁੱਲ੍ਹੇ ਵਿਚ ਪਖਾਨੇ ਜਾਣ ਵਾਲੇ ਲੋਕਾਂ ਦੀ ਗਿਣਤੀ 2014 ਵਿੱਚ 55 ਕਰੋੜ ਸੀ , ਜੋ ਜਨਵਰੀ 2018 ਵਿਚ ਘਟ ਕੇ 25 ਕਰੋੜ ਰਹਿ ਗਈ ਹੈ । ਦੇਸ਼ ਭਰ ਵਿੱਚ 296 ਜ਼ਿਲਿਆਂ ਅਤੇ 307,349 ਪਿੰਡਾਂ ਨੂੰ ਖੁੱਲ੍ਹੇ ਵਿੱਚ ਪਖਾਨੇ ਤੋਂ ਮੁਕਤ (ਓਡੀਐੱਫ) ਐਲਾਨ ਕੀਤਾ ਗਿਆ ਹੈ । 8 ਰਾਜਾਂ ਅਤੇ ਦੋ ਕੇਂਦਰ ਸ਼ਾਸਿਤ ਪ੍ਰਦੇਸ਼ਾਂ , ਜਿਵੇਂ ਕਿ ਸਿੱਕਮ , ਹਿਮਾਚਲ ਪ੍ਰਦੇਸ਼ , ਕੇਰਲ , ਹਰਿਆਣਾ , ਉੱਤਰਾਖੰਡ , ਛੱਤੀਸਗੜ੍ਹ , ਅਰੁਣਾਚਲ ਪ੍ਰਦੇਸ਼ , ਗੁਜਰਾਤ , ਦਮਨ-ਦਿਊ , ਅਤੇ ਚੰਡੀਗੜ੍ਹ ਨੂੰ ਪੂਰੀ ਤਰ੍ਹਾਂ ਖੁਲ੍ਹੀ ਥਾਂ ਉੱਤੇ ਪਖਾਨੇ ਤੋਂ ਮੁਕਤ ਐਲਾਨ ਕੀਤਾ ਗਿਆ ਹੈ । ਨੈਸ਼ਨਲ ਸੈਂਪਲ ਸਰਵੇ ਦਫ਼ਤਰ (ਐੱਨਐੱਸਐੱਸਓ) ਅਤੇ ਕੁਆਲਟੀ ਕੌਂਸਲ ਆਵ੍ ਇੰਡੀਆ (ਕਿਊਸੀਆਈ) ਵੱਲੋਂ ਨਿਜੀ ਵਿਅਕਤੀਆਂ ਦੇ ਕਰਵਾਏ ਗਏ ਸਰਵੇਖਣਾਂ ਵਿੱਚ ਸਾਹਮਣੇ ਆਇਆ ਹੈ ਕਿ ਉਨ੍ਹਾਂ ਵਿਚੋਂ 90% ਤੋਂ ਵੱਧ ਦੀ 2016 ਅਤੇ 2017 ਵਿੱਚ ਪਹੁੰਚ ਸੀ ।


    ਸਰਵੇਖਣ ਵਿਚ ਤਸੱਲੀਬਖਸ਼ ਢੰਗ ਨਾਲ ਦੇਖਿਆ ਗਿਆ ਹੈ ਕਿ ਦਿਹਾਤੀ ਖੇਤਰਾਂ ਵਿਚ ਖੁੱਲ੍ਹੀ ਥਾਂ ` ਤੇ ਪਖਾਨੇ ਜਾਣ ਵਾਲੇ ਵਿਅਕਤੀਆਂ ਦੀ ਗਿਣਤੀ ਵਿੱਚ ਭਾਰੀ ਕਮੀ ਆਉਣ ਨਾਲ ਸਿਹਤ ਉੱਤੇ ਚੰਗਾ ਪ੍ਰਭਾਵ ਪਿਆ ਹੈ ਅਤੇ ਚੰਗਾ ਆਰਥਿਕ ਅਸਰ ਵੀ ਹੋਇਆ ਹੈ । ਇੱਕ ਰਿਪੋਰਟ , ਜਿਸ ਦਾ ਸਿਰਲੇਖ ' ਐੱਸਬੀਐੱਮ ਦੇ ਭਾਰਤ ਵਿੱਚ ਵਿੱਤੀ ਅਤੇ ਆਰਥਿਕ ਪ੍ਰਭਾਵ ' ਹੈ , ਵਿੱਚ ਯੂਨੀਸੈਫ ਨੇ ਅੰਦਾਜ਼ਾ ਲਗਾਇਆ ਹੈ ਕਿ ਦਿਹਾਤੀ ਖੇਤਰਾਂ ਵਿੱਚ ਓਡੀਐੱਫ ਪਿੰਡਾਂ ਵਿਚ ਹਰ ਘਰ ਵਿੱਚ ਪ੍ਰਤੀ ਸਾਲ 50 , 000 ਰੁਪਏ ਦੀ ਬੱਚਤ ਹੁੰਦੀ ਹੈ ।


    ******

    
    
    (Release ID: 1518248) Visitor Counter : 8