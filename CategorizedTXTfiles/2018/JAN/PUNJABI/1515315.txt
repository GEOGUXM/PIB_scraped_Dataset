      ਨੀਤੀ ਆਯੋਗ

      ਮੰਤਰੀ ਮੰਡਲ ਨੇ ਭਾਰਤ ਅਤੇ ਅਮਰੀਕਾ ਦਰਮਿਆਨ ਗਲੋਬਲ ਉੱਦਮਤਾ ਸਿਖਰ ਸੰਮੇਲਨ 2017 (ਜੀਈਐੱਸ 2017) ਨੂੰ ਭਾਰਤ ਵਿੱਚ ਸਾਂਝੇ ਤੌਰ `ਤੇ ਕਰਵਾਉਣ ਦੇ ਸਹਿਮਤੀ ਪੱਤਰ ਨੂੰ ਪ੍ਰਵਾਨਗੀ ਦਿੱਤੀ
      Posted On: 03 JAN 2018 5:36PM by PIB Chandigarh


    Cabinet approves MoU between India and the USA for co-hosting the Global Entrepreneurship Summit 2017 (GES-2017) in India


    ਮੰਤਰੀ ਮੰਡਲ ਨੇ ਭਾਰਤ ਅਤੇ ਅਮਰੀਕਾ ਦਰਮਿਆਨ ਗਲੋਬਲ ਉੱਦਮਤਾ ਸਿਖਰ ਸੰਮੇਲਨ 2017 (ਜੀਈਐੱਸ 2017) ਨੂੰ ਭਾਰਤ ਵਿੱਚ ਸਾਂਝੇ ਤੌਰ `ਤੇ ਕਰਵਾਉਣ ਦੇ ਸਹਿਮਤੀ ਪੱਤਰ ਨੂੰ ਪ੍ਰਵਾਨਗੀ ਦਿੱਤੀ


    ਕੇਂਦਰੀ ਮੰਤਰੀ ਮੰਡਲ ਨੇ ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਦੀ ਅਗਵਾਈ ਹੇਠ ਭਾਰਤ ਅਤੇ ਅਮਰੀਕਾ ਦਰਮਿਆਨ ਭਾਰਤ ਵਿੱਚ ਹੋਏ ਗਲੋਬਲ ਉੱਦਮਤਾ ਸਿਖਰ ਸੰਮੇਲਨ (ਜੀਈਐੱਸ) 2017 ਨੂੰ ਸਾਂਝੇ ਤੌਰ `ਤੇ ਕਰਵਾਉਣ ਦੀ ਆਪਣੀ ਕਾਰਜ ਉਪਰੰਤ ਪ੍ਰਵਾਨਗੀ ਦਿੱਤੀ ਹੈ । ਇਸ ਸਮਝੌਤੇ ਵਿੱਚ ਜ਼ਿੰਮੇਵਾਰੀਆਂ ਦੀ ਵੰਡ , ਸਹਿਯੋਗ ਦੇ ਖੇਤਰਾਂ , ਜਿਨ੍ਹਾਂ ਵਿੱਚ ਲੌਜਿਸਟਿਕਸ ਅਤੇ ਸਿਖਰ ਸੰਮੇਲਨ ਵਾਲੀ ਜਗ੍ਹਾ ਦੀ ਚੋਣ ਸ਼ਾਮਲ ਸੀ , ਬਾਰੇ ਫੈਸਲਾ ਕੀਤਾ ਗਿਆ ।


    ਜੀਈਐੱਸ 2017 ਨੇ ਉੱਦਮੀਆਂ ਅਤੇ ਨਿਵੇਸ਼ਕਾਂ ਨੂੰ ਵਿਸ਼ਵ ਦੀ ਸਨਅਤ ਦੇ ਆਗੂਆਂ ਨਾਲ ਮੁਲਾਕਾਤਾਂ ਕਰਨ , ਨੈੱਟਵਰਕਿੰਗ ਸੈਸ਼ਨਾਂ , ਭਾਰੀ ਮੁਕਾਬਲੇਬਾਜ਼ੀ , ਵਰਕਸ਼ਾਪਾਂ ਅਤੇ ਸੈਕਟਰ ਦੇ ਅਧਾਰ ਤੇ ਪ੍ਰੋਗਰਾਮਾਂ ਲਈ ਸ਼ਾਨਦਾਰ ਮੌਕਾ ਪ੍ਰਦਾਨ ਕੀਤਾ । ਸਿਖਰ ਸੰਮੇਲਨ ਨੇ ਨੌਜਵਾਨ ਉੱਦਮੀਆਂ , ਵਿਸ਼ੇਸ਼ ਤੌਰ ਤੇ ਮਹਿਲਾ ਉੱਦਮੀਆਂ ਅਤੇ ਸੀਮਾਂਤੀ ਗਰੁੱਪਾਂ ਨੂੰ ਆਰਥਿਕ ਮੌਕੇ ਵਧਾਉਣ ਲਈ ਮੰਚ ਪ੍ਰਦਾਨ ਕੀਤਾ ।


    ਪਿਛੋਕੜ


    ਜੀਈਐੱਸ 2017 , ਹੈਦਰਾਬਾਦ ਵਿਖੇ 28 ਤੋਂ 30 ਨਵੰਬਰ ਨੂੰ ਕਰਵਾਇਆ ਗਿਆ । ਇਸ ਵਿੱਚ 150 ਦੇਸ਼ਾਂ ਦੇ 1500 ਤੋਂ ਵੱਧ ਰਜਿਸਟਰਡ ਡੈਲੀਗੇਟਾਂ ਤੋਂ ਇਲਾਵਾ ਬਹੁਰਾਸ਼ਟਰੀ ਕੰਪਨੀਆਂ() ਦੇ ਮੁੱਖ ਕਾਰਜਕਾਰੀ ਅਧਿਕਾਰੀਆਂ () , ਨੀਤੀ ਘੜਨ ਵਾਲਿਆਂ ਅਤੇ ਸਰਕਾਰੀ ਅਧਿਕਾਰੀਆਂ ਨੇ ਹਿੱਸਾ ਲਿਆ ।


    ਜੀਈਐੱਸ 2017 ਭਾਰਤ ਵਿੱਚ ਕਰਵਾਉਣ ਦਾ ਫੈਸਲਾ ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਅਤੇ ਉਸ ਵੇਲੇ ਦੇ ਅਮਰੀਕਾ ਦੇ ਰਾਸ਼ਟਰਪਤੀ ਬਰਾਕ ਓਬਾਮਾ ਨੇ 7 ਜੂਨ , 2016 ਨੂੰ ਇੱਕ ਸਾਂਝੇ ਐਲਾਨਨਾਮੇ ਵਿੱਚ ਕੀਤਾ ਸੀ । ਇਸ ਨੂੰ 25 ਤੋਂ 27 ਜੂਨ ਤੱਕ ਪ੍ਰਧਾਨ ਮੰਤਰੀ ਦੇ ਅਮਰੀਕਾ ਦੌਰੇ ਦਰਮਿਆਨ ਮੁੜ ਦੁਹਰਾਇਆ ਗਿਆ ਅਤੇ ਉਨ੍ਹਾਂ ਨੇ ਅਮਰੀਕੀ ਰਾਸ਼ਟਰਪਤੀ ਦੀ ਸਲਾਹਕਾਰ ਸੁਸ਼੍ਰੀ ਇਵਾਂਕਾ ਟ੍ਰੰਪ ਨੂੰ ਇਕ ਵਫਦ ਦੇ ਆਗੂ ਵਜੋਂ ਭਾਰਤ ਵਿਚ ਹੋਣ ਵਾਲੇ ਜੀਈਐੱਸ ਵਿੱਚ ਸ਼ਾਮਿਲ ਹੋਣ ਲਈ ਸੱਦਾ ਦਿੱਤਾ ।


    ਜੀਈਐੱਸ ਨਵੇਂ ਉੱਭਰ ਰਹੇ ਉੱਦਮੀਆਂ ਲਈ ਇੱਕ ਉੱਘਾ ਮੰਚ ਹੈ । ਸਿਖਰ ਸੰਮੇਲਨ ਨੇ ਉੱਦਮੀਆਂ ਨੂੰ ਵਿਸ਼ਵ ਉਦਯੋਗ ਦੇ ਆਗੂਆਂ ਨਾਲ ਮੁਲਾਕਾਤ ਕਰਨ , ਅੰਤਰਰਾਸ਼ਟਰੀ ਉੱਦਮੀਆਂ , ਇਨੋਵੇਟਰਾਂ ਅਤੇ ਨਿਵੇਸ਼ਕਾਂ ਦਰਮਿਆਨ ਨੈੱਟਵਰਕਿੰਗ ਦਾ ਮੌਕਾ ਪ੍ਰਦਾਨ ਕੀਤਾ । ਸਿਖਰ ਸੰਮੇਲਨ ਨੇ ਸਖਤ ਮੁਕਾਬਲੇਬਾਜ਼ੀ , ਵਰਕਸ਼ਾਪਾਂ ਅਤੇ ਸੈਕਟਰ ਪ੍ਰੋਗਰਾਮਾਂ ਰਾਹੀਂ ਉੱਦਮੀਆਂ ਦਰਮਿਆਨ ਨਵੇਂ ਸਹਿਯੋਗ ਨੂੰ ਵਧਾਉਣ ਦਾ ਮੌਕਾ ਵੀ ਦਿੱਤਾ । ਸਿਖਰ ਸੰਮੇਲਨ ਨੇ ਨੌਜਵਾਨ ਉੱਦਮੀਆਂ , ਖਾਸ ਤੌਰ `ਤੇ ਮਹਿਲਾ ਉੱਦਮੀਆਂ ਅਤੇ ਸਟਾਰਟ-ਅੱਪਸ ਲਈ ਆਰਥਿਕ ਮੌਕੇ ਵਧਾਉਣ ਦਾ ਮੌਕਾ ਵੀ ਪ੍ਰਦਾਨ ਕੀਤਾ ।

    
    
    (Release ID: 1515315) Visitor Counter : 6