      ਵਿੱਤ ਮੰਤਰਾਲਾ

      ਭਾਰਤ ਦਾ ਵਿਦੇਸ਼ੀ ਖੇਤਰ ਮਜ਼ਬੂਤ ਹੋਇਆ : ਆਰਥਿਕ ਸਰਵੇਖਣ
      Posted On: 29 JAN 2018 6:29PM by PIB Chandigarh


    India’s External Sector Continues to be Strong Says the Economic Survey


    ਭਾਰਤ ਦਾ ਵਿਦੇਸ਼ੀ ਖੇਤਰ ਮਜ਼ਬੂਤ ਹੋਇਆ : ਆਰਥਿਕ ਸਰਵੇਖਣ


    ਕੇਂਦਰੀ ਵਿੱਤ ਅਤੇ ਕਾਰਪੋਰੇਟ ਮਾਮਲਿਆਂ ਦੇ ਮੰਤਰੀ ਸ਼੍ਰੀ ਅਰੁਣ ਜੇਟਲੀ ਨੇ ਅੱਜ ਸੰਸਦ ਵਿੱਚ ਆਰਥਿਕ ਸਰਵੇਖਣ 2017-18 ਪੇਸ਼ ਕੀਤੇ। ਆਰਥਿਕ ਸਰਵੇਖਣਅਨੁਸਾਰ ਵਿੱਤ ਵਰ੍ਹੇ 2017-18 ਵਿੱਚ ਹਾਲੇ ਤੱਕ ਭਾਰਤ ਦਾ ਵਿਦੇਸ਼ੀ ਸੈਕਟਰ ਲਚਕਦਾਰ ਅਤੇ ਸਸ਼ਕਤ ਬਣਿਆ ਹੋਇਆ ਹੈ।


    ਅੰਤਰਰਾਸ਼ਟਰੀ ਘਟਨਾਕ੍ਰਮ


    ਗਲੋਬਲ ਅਰਥਵਿਵਸਥਾ ਗਤੀ ਪਕੜ ਰਹੀ ਹੈ ਅਤੇ ਇਸ ਦੇ 2016 ਵਿੱਚ 3.2% ਤੋਂ ਵਧ ਕੇ 2017 ਵਿੱਚ 3.6% ਤੱਕ ਪਹੁੰਚਣ ਦਾ ਅਨੁਮਾਨ ਹੈ, ਜੋ ਆਈਐੱਮਐੱਫ ਵੱਲੋਂ ਦਿੱਤੇ ਪਿਛਲੇ ਅਨੁਮਾਨਾਂ ਵਿੱਚ ਸੁਧਾਰ ਨੂੰ ਦਰਸ਼ਾਉਂਦਾ ਹੈ।


    ਭਾਰਤ ਦੇ ਭੁਗਤਾਨ ਸੰਤੁਲਨ ਦੀ ਸਥਿਤੀ 2013-14 ਤੋਂ ਹੀ ਚੰਗੀ ਬਣੀ ਹੋਈ ਹੈ ਅਤੇ ਵਿੱਤ ਵਰ੍ਹੇ 2017-18 ਦੀ ਪਹਿਲੀ ਤਿਮਾਹੀ ਵਿੱਚ ਚਾਲੂ ਖਾਤੇ ਘਾਟੇ (ਸੀਏਡੀ) ਵਿੱਚ ਕੁਝ ਵਾਧੇ ਦੇ ਬਾਵਜੂਦ ਵਿੱਤ ਵਰ੍ਹੇ 2017-18 ਦੀ ਪਹਿਲੀ ਛਿਮਾਹੀ ਵਿੱਚ ਭੁਗਤਾਨ ਸੰਤੁਲਨ ਦੀ ਸਥਿਤੀ ਚੰਗੀ ਰਹਿਣ ਦੀ ਉਮੀਦ ਹੈ, ਜਿਸ ਦੀ ਵਜ੍ਹਾ ਦੂਜੀ ਤਿਮਾਹੀ ਵਿੱਚ ਸੀਏਡੀ ਵਿੱਚ ਕਮੀ ਰਹੀ ਹੈ। ਵਿੱਤ ਵਰ੍ਹੇ 2017-18 ਦੀ ਪਹਿਲੀ ਤਿਮਾਹੀ ਵਿੱਚ ਭਾਰਤ ਦਾ ਚਾਲੂ ਖਾਤਾ ਘਾਟਾ 15 ਅਰਬ ਅਮਰੀਕੀ ਡਾਲਰ (ਜੀਡੀਪੀ ਦਾ 2.5%) ਰਿਹਾ ਸੀ, ਜੋ ਦੂਜੀ ਤਿਮਾਹੀ ਵਿੱਚ ਤੇਜ਼ੀ ਨਾਲ ਘਟ ਕੇ 7.2 ਅਰਬ ਅਮਰੀਕੀ ਡਾਲਰ (ਜੀਡੀਪੀ ਦਾ 1.2%) ਰਹਿ ਗਿਆ।


    ਵਪਾਰ ਘਾਟਾ


    ਭਾਰਤ ਦਾ ਵਪਾਰ ਘਾਟਾ (ਕਸਟਮ ਡਿਊਟੀ ਦੇ ਅਧਾਰ 'ਤੇ ) ਵਿੱਤ ਵਰ੍ਹੇ 2014-15 ਤੋਂ ਲਗਾਤਾਰ ਘਟਦਾ ਜਾ ਰਿਹਾ ਸੀ, ਲੇਕਿਨ ਵਿੱਤ ਵਰ੍ਹੇ 2016-17 ਦੀ ਪਹਿਲੀ ਛਿਮਾਹੀ ਦੇ 43.4 ਅਰਬ ਅਮਰੀਕੀ ਡਾਲਰ ਦੀ ਤੁਲਨਾ ਵਿੱਚ ਵਿੱਤੀ ਵਰ੍ਹੇ 2017-18 ਦੀ ਪਹਿਲੀ ਛਿਮਾਹੀ ਵਿੱਚ ਵਪਾਰ ਘਾਟਾ ਵਧ ਕੇ 74.5 ਅਰਬ ਅਮਰੀਕੀ ਡਾਲਰ ਹੋ ਗਿਆ। ਵਿੱਤ ਵਰ੍ਹੇ 2016-17 ਵਿੱਚ ਪੀਓਐੱਲ ਅਤੇ ਗ਼ੈਰ ਪੀਓਐੱਲ ਦੋਵਾਂ ਪ੍ਰਕਾਰ ਦੇ ਘਾਟਿਆਂ ਵਿੱਚ ਕਮੀ ਦੇ ਨਾਲ ਭਾਰਤ ਦਾ ਵਪਾਰ ਘਾਟਾ 108.5 ਅਰਬ ਅਮਰੀਕੀ ਡਾਲਰ ਰਿਹਾ ਸੀ। 2017-18 (ਅਪ੍ਰੈਲ-ਦਸੰਬਰ) ਵਿੱਚ ਵਪਾਰ ਘਾਟਾ (ਕਸਟਮ ਡਿਊਟੀ ਦੇ ਅਧਾਰ 'ਤੇ) 46.4% ਵੱਧ ਕੇ 114.9 ਅਰਬ ਅਮਰੀਕੀ ਡਾਲਰ ਦੇ ਪੱਧਰ `ਤੇ ਪਹੁੰਚ ਗਿਆ, ਜਿਸ ਵਿੱਚ ਪੀਓਐੱਲ ਘਾਟੇ ਵਿੱਚਲਾ 27.4% ਅਤੇ ਗ਼ੈਰ ਪੀਓਐੱਲ ਘਾਟੇ ਵਿੱਚਲਾ 65% ਦਾ ਵਾਧਾ ਸ਼ਾਮਲ ਹੈ।


    ਵਪਾਰ ਸੰਰਚਨਾ


    2016-17 ਵਿੱਚ ਨਿਰਯਾਤ ਵਾਧਾ ਕਾਫੀ ਹੱਦ ਤੱਕ ਕੱਪੜਾ ਤੇ ਸਬੰਧਤ ਉਤਪਾਦਾਂ ਅਤੇ ਚਮੜਾ ਅਤੇ ਚਮੜਾ ਨਿਰਮਾਤਿਆਂ ਨੂੰ ਛੱਡ ਕੇ ਸਾਰੀਆਂ ਪ੍ਰਮੁੱਖ ਸ਼੍ਰੇਣੀਆਂ ਵਿੱਚ ਹੋਏ ਸਕਾਰਾਤਮਕ ਵਾਧੇ `ਤੇ ਅਧਾਰਤ ਸੀ। 2017-18 (ਅਪ੍ਰੈਲ-ਨਵੰਬਰ) ਦੌਰਾਨ ਚੰਗਾ ਨਿਰਯਾਤ ਵਾਧਾ ਦਰਜ ਕਰਨ ਵਾਲੇ ਵੱਡੇ ਸੈਕਟਰਾਂ ਵਿੱਚ ਜਿੱਥੇ ਇੰਜੀਨਿਅਰਿੰਗ ਸਮਾਨ ਅਤੇ ਪੈਟ੍ਰੋਲੀਅਮ ਕਰੂਡ ਤੇ ਉਤਪਾਦ ਸ਼ਾਮਲ ਸਨ। ਉੱਥੇ ਰਸਾਇਣਕ ਅਤੇ ਸਬੰਧਤ ਉਤਪਾਦ,ਕੱਪੜਾ ਅਤੇ ਸਬੰਧਤ ਉਤਪਾਦਾਂ ਦੇ ਨਿਰਯਾਤ ਵਿੱਚ ਮਾਮੂਲੀ ਵਾਧਾ ਦਰਜ ਕੀਤਾ ਗਿਆ। ਹਾਲਾਂ ਕਿ ਪ੍ਰਮੁੱਖ ਰਤਨਾ ਅਤੇ ਗਹਿਣਿਆਂ ਵਿੱਚ ਨਕਾਰਾਤਮਕ ਵਾਧਾ ਰਿਹਾ।


    ਗਲੋਬਲ ਵਪਾਰ ਵਿੱਚ ਸੁਧਾਰ ਦੇ ਅਨੁਮਾਨ ਨਾਲ ਭਾਰਤ ਵਿੱਚ ਇਸ ਵਰ੍ਹੇ ਅਤੇ ਅਗਲੇ ਵਰ੍ਹੇ ਵਿਦੇਸ਼ੀ ਖੇਤਰ ਦੀਆਂ ਸੰਭਾਵਨਾਵਾਂ ਬਿਹਤਰ ਜਾਪਦੀਆਂ ਹਨ। 2017 ਅਤੇ 2018 ਵਿੱਚ ਗਲੋਬਲ ਵਪਾਰ ਵਿੱਚ ਕ੍ਰਮਵਾਰ: 4.2% ਅਤੇ 4% ਦੇ ਵਾਧੇ ਦਾ ਅਨੁਮਾਨ ਹੈ, ਜਦੋਂ ਕਿ 2016 ਦੌਰਾਨ ਵਪਾਰ ਵਿੱਚ 2.6% ਦਾ ਵਾਧਾ ਹੋਇਆ ਸੀ। ਪ੍ਰਮੁੱਖ ਭਾਈਵਾਲਾਂ ਦੇਸ਼ਾਂ ਨਾਲ ਵਪਾਰ ਵਿੱਚ ਸੁਧਾਰ ਹੋ ਰਿਹਾ ਹੈ ਅਤੇ ਭਾਰਤ ਦਾ ਨਿਰਯਾਤ ਗਤੀ ਪਕੜ ਰਿਹਾ ਹੈ। ਹਾਲਾਂਕਿ ਇਸ ਨਾਲ ਵਿਦੇਸ਼ ਤੋਂ ਪੈਸੇ ਭੇਜਣ ਵਿੱਚ ਵਾਧਾ ਦੇਖਣ ਨੂੰ ਮਿਲ ਸਕਦੀ ਹੈ, ਜਿਸ ਦੀ ਸ਼ੁਰੂਆਤ ਵੀ ਹੋ ਗਈ ਹੈ। ਸਰਕਾਰ ਦੀਆਂ ਜੀਐੱਸਟੀ, ਲੌਜਿਸਟਿਕਸ ਵਰਗੀਆਂ ਸਮਰਥਨਕਾਰੀ ਨੀਤੀਆਂ ਅਤੇ ਕਾਰੋਬਾਰ ਅਸਾਨ ਬਣਾਉਣ ਨਾਲ ਸਬੰਧਤ ਨੀਤੀਆਂ ਤੋਂ ਵੀ ਅੱਗੇ ਮਦਦ ਮਿਲ ਸਕਦੀ ਹੈ।

    
    
    (Release ID: 1518249) Visitor Counter : 9