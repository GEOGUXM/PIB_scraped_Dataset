      ਸਿਹਤ ਤੇ ਪਰਿਵਾਰ ਭਲਾਈ ਮੰਤਰਾਲਾ

      ਸ਼ੂਗਰ ਦੇ ਗ਼ਰੀਬ ਮਰੀਜ਼ਾਂ ਦਾ ਵਿੱਤੀ ਬੋਝ ਘਟਾਉਣ ਲਈ ਚੁੱਕੇ ਜਾ ਰਹੇ ਕਦਮ
      Posted On: 02 JAN 2018 5:50PM by PIB Chandigarh


    Steps Taken for reducing Financial Load on Poor Diabetic Patients


    ਸ਼ੂਗਰ ਦੇ ਗ਼ਰੀਬ ਮਰੀਜ਼ਾਂ ਦਾ ਵਿੱਤੀ ਬੋਝ ਘਟਾਉਣ ਲਈ ਚੁੱਕੇ ਜਾ ਰਹੇ ਕਦਮ


    ਲੇਡੀ ਹਾਰਡਿੰਗ ਹਸਪਤਾਲ (ਐੱਲਐੱਚਐੱਮਸੀ) ਵਲੋਂ ਦਿੱਤੀ ਗਈ ਸੂਚਨਾ ਅਨੁਸਾਰ ਕਮਿਊਨਿਟੀ ਮੈਡੀਸਨ ਵਿਭਾਗ ਵਿਚ ਐੱਮਡੀ ਦੇ ਥੀਸਿਜ਼ ਅਧੀਨ ਲਾਲ ਬਹਾਦੁਰ ਸ਼ਾਸਤਰੀ ਹਸਪਤਾਲ (ਜੀਐੱਨਸੀਟੀ , ਦਿੱਲੀ) ਦੇ ਸਹਿਯੋਗ ਨਾਲ ਕਲਿਆਣਪੁਰੀ ਸ਼ਹਿਰੀ ਸਿਹਤ ਕੇਂਦਰ (ਐੱਲਐੱਚਐੱਮਸੀ) ਵਿਖੇ 2014-17 ਵਿੱਚ ਇੱਕ ਅਧਿਐਨ ਕੀਤਾ ਗਿਆ । ਅਧਿਐਨ ਅਨੁਸਾਰ ਸ਼ੂਗਰ ਦੀ ਦੇਖਭਾਲ ਉੱਤੇ ਪ੍ਰਤੀ ਵਿਅਕਤੀ ਸਲਾਨਾ ਖਰਚ 8958.00 ਰੁਪਏ ਸੀ ।


    ਜਨ ਸਿਹਤ ਅਤੇ ਹਸਪਤਾਲ ਕਿਉਂਕਿ ਰਾਜ ਦੀ ਜ਼ਿੰਮੇਵਾਰੀ ਹੈ , ਇਸ ਲਈ ਪਹੁੰਚਯੋਗ , ਕਿਫਾਇਤੀ ਅਤੇ ਕੁਆਲਟੀ ਦੀਆਂ ਸਿਹਤ ਸੇਵਾਵਾਂ ਮੁਹੱਈਆ ਕਰਵਾਉਣਾ ਸਬੰਧਤ ਰਾਜ ਸਰਕਾਰਾਂ ਦੀ ਜ਼ਿੰਮੇਵਾਰੀ ਬਣਦੀ ਹੈ । ਰਾਸ਼ਟਰੀ ਸਿਹਤ ਮਿਸ਼ਨ ਤਹਿਤ ਸਿਹਤ ਸੰਭਾਲ ਉੱਤੇ ਖਰਚ ਨੂੰ ਘਟਾਉਣ ਲਈ ਰਾਜ ਸਰਕਾਰਾਂ/ਕੇਂਦਰ ਸ਼ਾਸਤ ਪ੍ਰਦੇਸ਼ਾਂ ਨੂੰ ਮਦਦ ਪ੍ਰਦਾਨ ਕੀਤੀ ਜਾਂਦੀ ਹੈ ਤਾਂ ਕਿ ਉਨ੍ਹਾਂ ਦਾ ਸਿਹਤ ਸੰਭਾਲ ਢਾਂਚਾ ਮਜ਼ਬੂਤ ਹੋ ਸਕੇ । ਇਹ ਮਦਦ ਉਨ੍ਹਾਂ ਵੱਲੋਂ ਪ੍ਰੋਗਰਾਮ ਲਾਗੂ ਕਰਨ ਵਾਲੀਆਂ ਯੋਜਨਾਵਾਂ ਉੱਤੇ ਅਧਾਰਤ ਹੁੰਦੀ ਹੈ ।


    ਭਾਰਤ ਸਰਕਾਰ ਵੱਲੋਂ ਰਾਸ਼ਟਰੀ ਸਿਹਤ ਮਿਸ਼ਨ ਅਧੀਨ ਕੈਂਸਰ , ਸ਼ੂਗਰ , ਕਾਰਡੀਓਵਸਕੁਲਰ ਬਿਮਾਰੀਆਂ ਅਤੇ ਸਟ੍ਰੋਕ (ਐੱਨਪੀਸੀਡੀਸੀਐੱਸ) ਦੀ ਰੋਕਥਾਮ ਦੇ ਰਾਸ਼ਟਰੀ ਪ੍ਰੋਗਰਾਮ ਨੂੰ ਲਾਗੂ ਕੀਤਾ ਜਾ ਰਿਹਾ ਹੈ । ਇਸ ਪ੍ਰੋਗਰਾਮ ਦੇ ਉਦੇਸ਼ਾਂ ਵਿਚ ਜ਼ਿਲ੍ਹਾ ਹਸਪਤਾਲਾਂ ਅਤੇ ਭਾਈਚਾਰਕ ਸਿਹਤ ਕੇਂਦਰਾਂ (ਸੀਐੱਚਸੀਜ਼) ਵਿੱਚ ਐੱਨਸੀਡੀ ਕਾਇਮ ਕਰ ਕੇ ਬਿਮਾਰੀਆਂ ਪ੍ਰਤੀ ਜਾਗਰੂਕਤਾ ਪੈਦਾ ਕਰਨਾ , ਬਿਮਾਰੀਆਂ ਦੀ ਪਛਾਣ ਕਰਨਾ ਅਤੇ ਉਨ੍ਹਾਂ ਦੇ ਇਲਾਜ ਦੀ ਸਹੂਲਤ ਪ੍ਰਦਾਨ ਕਰਨਾ ਸ਼ਾਮਲ ਹੈ ।


    ਬਿਮਾਰੀਆਂ ਦੀ ਜਲਦੀ ਪਛਾਣ ਕਰਨ ਲਈ ਅਬਾਦੀ ਪੱਧਰ ਉੱਤੇ ਕੰਟਰੋਲ ਲਈ ਪਹਿਲਕਦਮੀ ਕਰਨਾ ਅਤੇ ਆਮ ਐੱਨਸੀਡੀਜ਼ (ਸ਼ੂਗਰ , ਬੱਲਡ ਪ੍ਰੈਸ਼ਰ , ਅਤੇ ਕੈਂਸਰ ਜਿਵੇਂ ਕਿ ਛਾਤੀ ਦਾ ਕੈਂਸਰ , ਮੂੰਹ ਦਾ ਕੈਂਸਰ ਅਤੇ ਸਰਵਾਈਕਲ ਕੈਂਸਰ) ਲਈ 100 ਤੋਂ ਵੱਧ ਜ਼ਿਲਿਆਂ ਵਿਚ 2017-18 ਵਿੱਚ ਪਹਿਲਕਦਮੀ ਕੀਤੀ ਗਈ ਹੈ । ਇਸ ਨਾਲ ਇਨ੍ਹਾਂ ਬਿਮਾਰੀਆਂ ਦੀ ਜਲਦੀ ਪਛਾਣ ਹੋ ਸਕੇਗੀ , ਉਨ੍ਹਾਂ ਦਾ ਇਲਾਜ ਹੋ ਸਕੇਗਾ ਅਤੇ ਸ਼ੂਗਰ ਦਾ ਗ਼ਰੀਬ ਮਰੀਜ਼ਾਂ ਉੱਤੇ ਜੋ ਵਿੱਤੀ ਬੋਝ ਪੈਂਦਾ ਹੈ ਉਹ ਘਟੇਗਾ ।


    ਰਾਸ਼ਟਰੀ ਸਿਹਤ ਮਿਸ਼ਨ ਤਹਿਤ ਮੁਫ਼ਤ ਦਵਾਈਆਂ ਅਤੇ ਮੁਫਤ ਪਛਾਣ ਦੀ ਪਹਿਲਕਦਮੀ ਅਧੀਨ ਜਨ ਸਿਹਤ ਸਹੂਲਤਾਂ ਅਧੀਨ ਜ਼ਰੂਰੀ ਦਵਾਈਆਂ ਅਤੇ ਬੀਮਾਰੀਆਂ ਦੀ ਪਛਾਣ ਦਾ ਮੁਫ਼ਤ ਪ੍ਰਬੰਧ ਕੀਤਾ ਜਾ ਰਿਹਾ ਹੈ ।


    ਸਿਹਤ ਅਤੇ ਪਰਿਵਾਰ ਭਲਾਈ ਮੰਤਰਾਲੇ ਨੇ ਅੰਮ੍ਰਿਤ (ਅਫੋਰਡੇਬਲ ਮੈਡੀਸਨਜ਼ ਐਂਡ ਰਿਲਾਏਬਲ ਇੰਪਲਾਂਟਸ ਫਾਰ ਟ੍ਰੀਟਮੈਂਟ ) ਸਟੋਰ ਸ਼ੁਰੂ ਕੀਤੇ ਹਨ ਜਿਥੇ ਕਿ ਜੀਵਨ ਬਚਾਊ ਦਵਾਈਆਂ ਅਸਲ ਪ੍ਰਚੂਨ ਕੀਮਤ ਤੋਂ ਬਹੁਤ ਜ਼ਿਆਦਾ ਛੋਟ ਨਾਲ ਪ੍ਰਦਾਨ ਕੀਤੀਆਂ ਜਾਂਦੀਆਂ ਹਨ ।


    ਰਾਜ ਮੰਤਰੀ (ਸਿਹਤ ਅਤੇ ਪਰਿਵਾਰ ਭਲਾਈ) ਸ੍ਰੀਮਤੀ ਅਨੂਪ੍ਰਿਯਾ ਪਟੇਲ ਨੇ ਰਾਜ ਸਭਾ ਵਿਚ ਇਕ ਸਵਾਲ ਦੇ ਲਿਖਤ ਜਵਾਬ ਵਿੱਚ ਇਹ ਸੂਚਨਾ ਦਿੱਤੀ ।

    
    
    (Release ID: 1515056) Visitor Counter : 9