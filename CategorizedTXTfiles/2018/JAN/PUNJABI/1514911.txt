      ਯੁਵਾ ਮਾਮਲੇ ਤੇ ਖੇਡ ਮੰਤਰਾਲਾ

      ਯੂਵਾ ਮਾਮਲਿਆਂ ਅਤੇ ਖੇਡ ਮੰਤਰਾਲਾ ਨੇ ਖੇਲੋ ਇੰਡੀਆ ਸਕੂਲ ਖੇਡਾਂ 2018-2022 ਦੇ ਪ੍ਰਸਾਰਣ ਅਧਿਕਾਰ ਸਟਾਰ ਸਪੋਰਟਸ ਨੂੰ ਦਿੱਤੇ
      Posted On: 01 JAN 2018 6:28PM by PIB Chandigarh


    Ministry of Youth Affairs & Sports awards 2018-2022 broadcast rights of Khelo India School Games to Star Sports


    ਯੂਵਾ ਮਾਮਲਿਆਂ ਅਤੇ ਖੇਡ ਮੰਤਰਾਲਾ ਨੇ ਖੇਲੋ ਇੰਡੀਆ ਸਕੂਲ ਖੇਡਾਂ 2018-2022 ਦੇ ਪ੍ਰਸਾਰਣ ਅਧਿਕਾਰ ਸਟਾਰ ਸਪੋਰਟਸ ਨੂੰ ਦਿੱਤੇ


    * ਭਾਰਤ ਸਰਕਾਰ ਨੇ ਫੈਸਲਾ ਕੀਤਾ ਹੈ ਕਿ ਖੇਲੋ ਇੰਡੀਆ ਸਕੂਲ ਗੇਮਜ਼ (ਕੇਆਈਐੱਸਜੀ) ਦੇ 2018-22 ਦੇ ਪ੍ਰਸਾਰਣ ਅਧਿਕਾਰ ਸਟਾਰ ਸਪੋਰਟਸ ਨੂੰ ਦਿੱਤੇ ਜਾਣ ।


    * 31 ਜਨਵਰੀ , 2018 ਤੋਂ ਸ਼ੁਰੂ ਹੋਣ ਵਾਲੀਆਂ ਇਨ੍ਹਾਂ ਸਲਾਨਾ ਖੇਡਾਂ ਵਿੱਚ ਕਈ ਖੇਡਾਂ — ਜਿਮਨਾਸਟਿਕਸ , ਬੈਡਮਿੰਟਨ , ਹਾਕੀ ਅਤੇ ਹੋਰ ਖੇਡਾਂ ਸ਼ਾਮਲ ਹਨ ।


    * ਖੇਲੋ ਇੰਡੀਆ ਦੀ ਸਥਿਤੀ ਸੁਧਾਰਨ ਦਾ ਉਦੇਸ਼ ਮੁਢਲੀ ਸਿਹਤ ਕ੍ਰਾਂਤੀ ਰਾਹੀਂ ਦੇਸ਼ ਭਰ ਵਿੱਚ ਖੇਡ ਸੱਭਿਆਚਾਰ ਦੀ ਭਾਵਨਾ ਪੈਦਾ ਕਰਨਾ ਹੈ ਅਤੇ ਕੇਆਈਐੱਸ ਜੀ ਇਸ ਨੀਤੀ ਦਾ ਇੱਕ ਅਹਿਮ ਪਹਿਲੂ ਹੈ । ਅਜਿਹਾ ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਦੇ ਭਾਰਤ ਦੇ ਨੌਜਵਾਨਾਂ ਲਈ ਸੁਪਨਿਆਂ ਨੂੰ ਧਿਆਨ ਵਿੱਚ ਰੱਖ ਕੇ ਕੀਤਾ ਜਾ ਰਿਹਾ ਹੈ ।


    * ਇੱਕ ਮੁਢਲੀ ਖੇਡ ਕ੍ਰਾਂਤੀ ਆਉਣ ਵਾਲੇ ਸਾਲਾਂ ਵਿੱਚ ਭਾਰਤ ਨੂੰ ਇੱਕ ਖੇਡਾਂ ਦਾ ਪਾਵਰ ਹਾਊਸ ਬਣਨ ਵਿੱਚ ਮਦਦ ਦੇਵੇਗੀ ।


    * ਇਸ ਪ੍ਰੋਗਰਾਮ ਦੀਆਂ ਮੁੱਖ ਖੇਡਾਂ ਦਾ ਪ੍ਰਸਾਰਣ ਸਟਾਰ ਸਪੋਰਟਸ ਅਤੇ ਹਾਟ ਸਟਾਰ ਉੱਤੇ ਹੋਵੇਗਾ


    ਯੂਵਾ ਮਾਮਲਿਆਂ ਅਤੇ ਖੇਡ ਮੰਤਰਾਲਾ ਦੀ ਇੱਕ ਅਹਿਮ ਪਹਿਲਕਦਮੀ ਵਜੋਂ ਖੇਲੋ ਇੰਡੀਆ ਨੇ ਸਟਾਰ ਸਪੋਰਟਸ , ਜੋ ਕਿ ਭਾਰਤ ਦੀ ਪ੍ਰਮੁੱਖ ਪ੍ਰਸਾਰਣ ਕੰਪਨੀ ਹੈ , ਨੂੰ ਆਪਣੀਆਂ ਆ ਰਹੀਆਂ ਖੇਲੋ ਇੰਡੀਆ ਸਕੂਲ ਖੇਡਾਂ , 2018 ਦੇ ਪ੍ਰਸਾਰਣ ਅਧਿਕਾਰ ਪ੍ਰਦਾਨ ਕਰਨ ਦਾ ਫੈਸਲਾ ਕੀਤਾ ਹੈ । ਸਟਾਰ ਸਪੋਰਟਸ ਕੋਲ ਇਹ ਪ੍ਰਸਾਰਣ ਅਧਿਕਾਰ 2022 ਤੱਕ ਰਹਿਣਗੇ ।


    ਉਦੇਸ਼ ਅਤੇ ਸੁਪਨਾ


    ਖੇਲੋ ਇੰਡੀਆ ਦੀ ਸ਼ੁਰੂਆਤ ਖੇਡਾਂ ਦਾ ਅਧਾਰ ਵਧਾਉਣ ਅਤੇ ਖੇਡਾਂ ਵਿੱਚ ਮੁਹਾਰਤ ਹਾਸਲ ਕਰਨ ਦੇ ਦੋਹਰੇ ਟੀਚੇ ਨੂੰ ਧਿਆਨ ਵਿੱਚ ਰੱਖ ਕੇ ਕੀਤੀ ਗਈ ਹੈ । ਪ੍ਰਧਾਨ ਮੰਤਰੀ ਸ੍ਰੀ ਨਰੇਂਦਰ ਮੋਦੀ ਦੇ ਸੁਪਨੇ ਨੂੰ ਧਿਆਨ ਵਿੱਚ ਰੱਖਦਿਆਂ ਖੇਲੋ ਇੰਡੀਆ ਨੇ ਮੁੱਢਲੇ ਪੱਧਰ ਉੱਤੇ ਖੇਡਾਂ ਦੇ ਸੱਭਿਆਚਾਰ ਨੂੰ ਪ੍ਰਫੁੱਲਤ ਕਰਨ ਦਾ ਟੀਚਾ ਰੱਖਿਆ ਹੈ । ਖੇਡਾਂ ਨੂੰ ਇਸ ਵਿਵਸਥਿਤ ਢੰਗ ਨਾਲ ਅੱਗੇ ਵਧਾਉਣ ਨਾਲ ਕਈ ਮੌਕੇ ਸਾਹਮਣੇ ਆਉਣਗੇ , ਜਿਵੇਂ ਕਿ ਬੱਚਿਆਂ ਅਤੇ ਨੌਜਵਾਨਾਂ ਦਾ ਸਮੁੱਚਾ ਵਿਕਾਸ , ਭਾਈਚਾਰਕ ਵਿਕਾਸ , ਲਿੰਗਕ ਕੁਆਲਟੀ , ਇੱਕ ਸਿਹਤਮੰਦ ਦੇਸ਼ , ਰਾਸ਼ਟਰੀ ਮਾਣ ਅਤੇ ਆਰਥਿਕਤਾ ਆਦਿ ।


    ਯੂਵਾ ਮਾਮਲੇ ਅਤੇ ਖੇਡ ਰਾਜ ਮੰਤਰੀ (ਸੁਤੰਤਰ ਚਾਰਜ ) ਕਰਨਲ ਰਾਜਯਵਰਧਨ ਸਿੰਘ ਰਾਠੌੜ ਨੇ ਕਿਹਾ ਕਿ '' ਕਾਫੀ ਸੋਚ ਵਿਚਾਰ ਅਤੇ ਚਰਚਾ ਕਰ ਕੇ ਅਤੇ ਪਾਰਦਰਸ਼ੀ ਬੋਲੀ ਦੇ ਅਮਲ ਨੂੰ ਅਪਣਾਉਣ ਤੋਂ ਬਾਅਦ ਸਾਨੂੰ ਇਹ ਐਲਾਨ ਕਰਨ ਵਿੱਚ ਖੁਸ਼ੀ ਹੋ ਰਹੀ ਹੈ ਕਿ ਖੇਲੋ ਇੰਡੀਆ ਸਕੂਲ ਖੇਡਾਂ 2018 ਲਈ ਅਸੀਂ ਸਟਾਰ ਸਪੋਰਟਸ ਨਾਲ ਪ੍ਰਸਾਰਣ ਅਧਿਕਾਰਾਂ ਦੀ ਭਾਈਵਾਲੀ ਕਰ ਰਹੇ ਹਾਂ । ਇਹ ਪਹਿਲਾ ਮੌਕਾ ਹੈ ਕਿ ਸਕੂਲ ਖੇਡਾਂ ਦਾ ਟੀ ਵੀ ਅਤੇ ਡਿਜੀਟਲ ਪਲੇਟਫਾਰਮ ‘ਤੇ ਇੱਕੋ ਸਮੇਂ ਸਿੱਧਾ ਪ੍ਰਸਾਰਣ ਹੋਵੇਗਾ । ਸਟਾਰ ਸਪੋਰਟਸ ਅਤੇ ਹਾਟ ਸਟਾਰ , ਭਾਰਤ ਵਿੱਚ ਬਹੁ-ਖੇਡਾਂ ਈਕੋ ਸਿਸਟਮ ਕਾਇਮ ਕਰਨ ਦਾ ਸੁਪਨਾ ਪੂਰਾ ਕਰਨ ਦੇ ਚਾਹਵਾਨ ਹਨ , ਸਾਡੇ ਆਦਰਸ਼ ਭਾਈਵਾਲ ਸਿੱਧ ਹੋਣਗੇ ਅਤੇ ਇਸ ਨਾਲ ਆਉਣ ਵਾਲੇ ਸਾਲਾਂ ਵਿੱਚ ਭਾਰਤ ਖੇਡਾਂ ਦਾ ਇੱਕ ਵਿਸ਼ਵ ਪੱਧਰੀ ਪਾਵਰ ਹਾਊਸ ਬਣ ਸਕੇਗਾ ।


    ***

    
    
    (Release ID: 1514911) Visitor Counter : 4