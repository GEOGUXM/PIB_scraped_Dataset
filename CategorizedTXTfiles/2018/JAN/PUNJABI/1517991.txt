      ਰਾਸ਼ਟਰਪਤੀ ਸਕੱਤਰੇਤ

      ਭਾਰਤ ਦੇ ਰਾਸ਼ਟਰਪਤੀ ਸ਼੍ਰੀ ਰਾਮ ਨਾਥ ਕੋਵਿੰਦ ਦਾ ਗਣਤੰਤਰ ਦਿਵਸ ਦੀ ਪੂਰਵ ਸੰਧਿਆ `ਤੇ ਰਾਸ਼ਟਰ ਦੇ ਨਾਮ ਸੰਦੇਸ਼
      Posted On: 25 JAN 2018 3:05PM by PIB Chandigarh


    Address by The President of India Shri Ram Nath Kovind on The Eve of The Republic Day of India 2018


    ਭਾਰਤ ਦੇ ਰਾਸ਼ਟਰਪਤੀ ਸ਼੍ਰੀ ਰਾਮ ਨਾਥ ਕੋਵਿੰਦ ਦਾ ਗਣਤੰਤਰ ਦਿਵਸ ਦੀ ਪੂਰਵ ਸੰਧਿਆ ` ਤੇ ਰਾਸ਼ਟਰ ਦੇ ਨਾਮ ਸੰਦੇਸ਼


    ਮੇਰੇ ਪਿਆਰੇ ਦੇਸ਼ ਵਾਸੀਓ


    1. ਆਪਣੇ ਦੇਸ਼ ਦੇ , 69 ਵੇਂ ਗਣਤੰਤਰ ਦਿਵਸ ਦੀ ਪੂਰਵ ਸੰਧਿਆ ` ਤੇ ਤੁਹਾਨੂੰ ਸਾਰਿਆਂ ਨੂੰ ਬਹੁਤ - ਬਹੁਤ ਵਧਾਈ ! ਇਹ ਰਾਸ਼ਟਰ ਦੇ ਪ੍ਰਤੀ ਆਦਰ ਦੀ ਭਾਵਨਾ ਦੇ ਨਾਲ ਸਾਡੀ ਪ੍ਰਭੂਸਤਾ ਦਾ ਉਤਸਵ ਮਨਾਉਣ ਦਾ ਵੀ ਅਵਸਰ ਹੈ। ਇਹ , ਉਨ੍ਹਾਂ ਲੱਖਾਂ ਸੁਤੰਤਰਤਾ ਸੈਨਾਨੀਆਂ ਦੇ ਮਹਾਨ ਪ੍ਰਯਤਨਾਂ ਅਤੇ ਬਲੀਦਾਨ ਨੂੰ ਆਭਾਰ ਦੇ ਨਾਲ ਯਾਦ ਕਰਨ ਦਾ ਦਿਨ ਹੈ , ਜਿਨ੍ਹਾਂ ਨੇ ਆਪਣਾ ਖੂਨ - ਪਸੀਨਾ ਇੱਕ ਕਰਕੇ , ਸਾਨੂੰ ਅਜ਼ਾਦੀ ਦਿਵਾਈ , ਅਤੇ ਸਾਡੇ ਗਣਤੰਤਰ ਦਾ ਨਿਰਮਾਣ ਕੀਤਾ। ਅੱਜ ਦਾ ਦਿਨ ਸਾਡੀਆਂ ਲੋਕਤਾਂਤਰਿਕ ਕਦਰਾਂ - ਕੀਮਤਾਂਨੂੰ ਨਮਨ ਕਰਨ ਦਾ ਵੀ ਦਿਨ ਹੈ।


    2. ਦੇਸ਼ ਦੇ ਲੋਕਾਂ ਨਾਲ ਹੀ ਲੋਕਤੰਤਰ ਬਣਦਾ ਹੈ। ਸਾਡੇ ਨਾਗਰਿਕ , ਕੇਵਲ ਗਣਤੰਤਰ ਦੇ ਨਿਰਮਾਤਾ ਅਤੇ ਸੰਰੱਖਿਅਕ ਹੀ ਨਹੀਂ ਹਨ , ਬਲਕਿ ਉਹ ਹੀ ਇਸ ਦੇ ਅਧਾਰ ਦਾ ਥੰਮ੍ਹ ਹਨ। ਸਾਡਾ ਹਰ ਨਾਗਰਿਕ , ਸਾਡੇ ਲੋਕਤੰਤਰ ਨੂੰ ਸ਼ਕਤੀ ਦਿੰਦਾ ਹੈ - ਹਰ ਇੱਕ ਸੈਨਿਕ , ਜੋ ਸਾਡੇ ਦੇਸ਼ ਦੀ ਰੱਖਿਆ ਕਰਦਾ ਹੈ ; ਹਰ - ਇੱਕ ਕਿਸਾਨ , ਜੋ ਸਾਡੇ ਦੇਸ਼ਵਾਸੀਆਂ ਦਾ ਪੇਟ ਭਰਦਾ ਹੈ ; ਹਰ - ਇੱਕ ਪੁਲਿਸ ਅਤੇ ਅਰਧ - ਸੈਨਿਕ ਬਲ , ਜੋ ਸਾਡੇ ਦੇਸ਼ ਨੂੰ ਸੁਰੱਖਿਅਤ ਰੱਖਦਾ ਹੈ ; ਹਰ - ਇੱਕ ਮਾਂ , ਜੋ ਦੇਸ਼ਵਾਸੀਆਂ ਦਾ ਪਾਲਣ - ਪੋਸ਼ਣ ਕਰਦੀ ਹੈ ; ਹਰ - ਇੱਕ ਡਾਕਟਰ , ਜੋ ਦੇਸ਼ਵਾਸੀਆਂ ਦਾ ਇਲਾਜ ਕਰਦਾ ਹੈ ; ਹਰ - ਇੱਕ ਨਰਸ , ਜੋ ਦੇਸ਼ਵਾਸੀਆਂ ਦੀ ਸੇਵਾ ਕਰਦੀ ਹੈ ; ਹਰ - ਇੱਕ ਸਵੱਛਤਾ ਕਰਮਚਾਰੀ , ਜੋ ਸਾਡੇ ਦੇਸ਼ ਨੂੰ ਸਾਫ਼ - ਸੁਥਰਾ ਅਤੇ ਸਵੱਛ ਰੱਖਦਾ ਹੈ ; ਹਰ - ਇੱਕ ਅਧਿਆਪਕ , ਜੋ ਸਾਡੇ ਦੇਸ਼ ਨੂੰ ਸਿੱਖਿਅਤ ਬਣਾਉਂਦਾ ਹੈ ; ਹਰ - ਇੱਕ ਵਿਗਿਆਨ ੀ , ਜੋ ਸਾਡੇ ਦੇਸ਼ ਲਈ ਇਨੋਵੇਸ਼ਨ ਕਰਦਾ ਹੈ ; ਹਰ - ਇੱਕ ਮਿਜ਼ਾਈਲ ਟੈਕਨੋਲੋਜ ਿ ਸਟ , ਜੋ ਸਾਡੇ ਦੇਸ਼ ਦੀ ਸਮਰੱਥਾ ਨੂੰ ਇੱਕ ਨਵੀਂ ਉਚਾਈ ` ਤੇ ਲੈ ਜਾਂਦਾ ਹੈ ; ਹਰ - ਇੱਕ ਜਾਗਰੂਕ ਆਦਿਵਾਸੀ , ਜੋ ਸਾਡੇ ਦੇਸ਼ ਦੇ ਪਰਿਆਵਰਣ ਅਤੇ ਕੁਦਰਤੀ ਸੰਸਾਧਨਾਂ ਨੂੰ ਸੁਰੱਖਿਅਤ ਰੱਖਦਾ ਹੈ ; ਹਰ - ਇੱਕ ਇੰਜੀਨੀਅਰ , ਜੋ ਸਾਡੇ ਦੇਸ਼ ਨੂੰ ਇੱਕ ਨਵਾਂ ਸਰੂਪ ਦਿੰਦਾ ਹੈ ; ਹਰ - ਇੱਕ ਨਿਰਮਾਣ ਵਰਕਰ , ਜੋ ਸਾਡੇ ਦੇਸ਼ ਦਾ ਨਿਰਮਾਣ ਕਰਦਾ ਹੈ ; ਸਾਡੇ ਸੀਨੀਅਰ ਨਾਗਰਿਕ , ਜੋ ਮਾਣ ਨਾਲ ਇਹ ਦੇਖਦੇ ਹਨ ਕਿ ਉਹ ਆਪਣੇ ਲੋਕਤੰਤਰ ਨੂੰ ਕਿੰਨਾਂ ਅੱਗੇ ਲੈ ਆਏ ਹਨ ; ਹਰ - ਇੱਕ ਯੁਵਾ , ਜਿਸ ਵਿੱਚ ਸਾਡੇ ਦੇਸ਼ ਦੀ ਊਰਜਾ , ਆਸਾਂ , ਅਤੇ ਭਵਿੱਖ ਸਮਾਏ ਹੋਏ ਹਨ ਅਤੇ ਹਰ - ਇੱਕ ਪਿਆਰਾ ਬੱਚਾ , ਜੋ ਸਾਡੇ ਦੇਸ਼ ਲਈ ਨਵੇਂ ਸੁਪਨੇ ਦੇਖ ਰਿਹਾ ਹੈ।


    3. ਅਜਿਹੇ ਹੋਰ ਵੀ ਬਹੁਤ ਸਾਰੇ ਲੋਕ ਹਨ , ਜਿਨ੍ਹਾਂ ਦਾ ਉਲੇਖ ਮੈਂ ਨਹੀਂ ਕਰ ਸਕਿਆ , ਉਹ ਵੀ ਅਲੱਗ - ਅਲੱਗ ਤਰੀਕਿਆਂ ਨਾਲ ਦੇਸ਼ ਨੂੰ ਆਪਣਾ ਯੋਗਦਾਨ ਦੇ ਰਹੇ ਹਨ। ਤੁਹਾਨੂੰ ਸਾਰਿਆਂ ਨੂੰ ਗਣਤੰਤਰ ਦਿਵਸ ਦੀਆਂ ਸ਼ੁਭਕਾਮਨਾਵਾਂ !


    4. 26 ਜਨਵਰੀ , 1950 ਨੂੰ , ਭਾਰਤ ਇੱਕ ਗਣਤੰਤਰ ਵਜੋਂ ਸਥਾਪਿਤ ਹੋਇਆ । ਸਾਡੇ ਰਾਸ਼ਟਰ ਨਿਰਮਾਣ ਦੀ ਯਾਤਰਾ ਵਿੱਚ , ਇਹ ਦੂਜਾ ਮਹੱਤਵਪੂਰਨ ਪੜਾਅ ਸੀ। ਸਾਨੂੰ ਅਜ਼ਾਦੀ ਹਾਸਲ ਕੀਤਿਆਂ , ਲਗਭਗ ਢਾਈ ਸਾਲ ਹੀ ਬੀਤੇ ਸਨ। ਲੇਕਿਨ ਸੰਵਿਧਾਨ ਦਾ ਨਿਰਮਾਣ ਕਰਨ , ਉਸ ਨੂੰ ਲਾਗੂ ਕਰਨ ਅਤੇ ਭਾਰਤ ਦੇ ਗਣਰਾਜ ਦੀ ਸਥਾਪਨਾ ਕਰਨ ਦੇ ਨਾਲ ਹੀ ਅਸੀਂ ਅਸਲ ਵਿੱਚ ,‘ ਸਾਰੇ ਨਾਗਰਿਕਾਂ ਦਰਮਿਆਨ ਬਰਾਬਰੀ ’ ਦਾ ਆਦਰਸ਼ ਕਾਇਮ ਕੀਤਾ , ਚਾਹੇ ਅਸੀਂ ਕਿਸੇ ਵੀ ਧਰਮ , ਖੇਤਰ ਜਾਂ ਭਾਈਚਾਰੇ ਦੇ ਕਿਉਂ ਨਾ ਹੋਈਏ। ਸਮਤਾ ਜਾਂ ਬਰਾਬਰੀ ਦੇ ਇਸ ਆਦਰਸ਼ ਨੇ , ਅਜ਼ਾਦੀ ਦੇ ਨਾਲ ਪ੍ਰਾਪਤ ਹੋਏ ਸੁਤੰਤਰਤਾ ਦੇ ਆਦਰਸ਼ ਨੂੰ ਪੂਰਨਤਾ ਪ੍ਰਦਾਨ ਕੀਤੀ। ਇੱਕ ਤੀਜਾ ਆਦਰਸ਼ ਵੀ ਸੀ , ਜੋ ਸਾਡੇ ਲੋਕਤੰਤਰ ਦੇ ਨਿਰਮਾਣ ਦੇ ਸਮੂਹਿਕ ਪ੍ਰਯਤਨਾਂ ਨੂੰ , ਅਤੇ ਸਾਡੇ ਸੁਪਨਿਆਂ ਦੇ ਭਾਰਤ ਨੂੰ , ਸਾਰਥਕ ਬਣਾਉਂਦਾ ਸੀ। ਇਹ ਸੀ ਭਰਾਤਰੀ ਭਾਵ ਜਾਂ ਭਾਈਚਾਰੇ ਦਾ ਆਦਰਸ਼ ! ਮਿਲਜੁਲ ਕੇ ਰਹਿਣ ਅਤੇ ਕੰਮ ਕਰਨ ਦਾ ਆਦਰਸ਼ !


    5. ਜਿਵੇਂ ਕਿ ਅਸੀਂ ਜਾਣਦੇ ਹਾਂ , ਸਾਡੀ ਅਜ਼ਾਦੀ , ਸਾਨੂੰ ਇੱਕ ਕਠਿਨ ਸੰਘਰਸ਼ ਦੇ ਬਾਅਦ ਮਿਲੀ ਸੀ। ਇਸ ਸੰਗ੍ਰਾਮ ਵਿੱਚ , ਲੱਖਾਂ ਲੋਕਾਂ ਨੇ ਹਿੱਸਾ ਲਿਆ ਸੀ। ਉਨ੍ਹਾਂ ਸੁਤੰਤਰਤਾ ਸੈਨਾਨੀਆਂ ਨੇ , ਦੇਸ਼ ਲਈ ਆਪਣਾ ਸਭ ਕੁਝ ਨਿਛਾਵਰ ਕਰ ਦਿੱਤਾ। ਬਹੁਤਿਆਂ ਨੇ ਤਾਂ ਆਪਣੇ ਪ੍ਰਾਣਾਂ ਦੀ ਆਹੂਤੀ ਦੇ ਦਿੱਤੀ । ਅਜ਼ਾਦੀ ਦੇ ਸੁਪਨੇ ਨਾਲ ਪੂਰੀ ਤਰ੍ਹਾਂ ਪ੍ਰੇਰਿਤ ਹੋ ਕੇ , ਮਹਾਤਮਾ ਗਾਂਧੀ ਦੀ ਅਗਵਾਈ ਹੇਠ , ਇਹ ਮਹਾਨ ਸੈਨਾਨੀ ਸਿਰਫ਼ ਰਾਜਨੀਤਕ ਸੁਤੰਤਰਤਾ ਪ੍ਰਾਪਤ ਕਰਕੇ ਸੰਤੁਸ਼ਟ ਹੋ ਸਕਦੇ ਸਨ। ਉਨ੍ਹਾਂ ਦਾ ਟੀਚਾ ਉਨ੍ਹਾਂ ਨੂੰ ਪ੍ਰਾਪਤ ਹੋ ਚੁੱਕਾ ਸੀ। ਪਰੰਤੂ , ਉਨ੍ਹਾਂ ਨੇ ਪਲ ਭਰ ਵੀ ਅਰਾਮ ਨਹੀਂ ਕੀਤਾ। ਉਹ ਰੁਕੇ ਨਹੀਂ , ਬਲਕਿ ਦੂਣੇ ਉਤਸ਼ਾਹ ਨਾਲ , ਸੰਵਿਧਾਨ ਬਣਾਉਣ ਦੇ ਮਹੱਤਵਪੂਰਨ ਕਾਰਜ ਵਿੱਚ , ਪੂਰੀ ਨਿਸ਼ਠਾ ਨਾਲ ਜੁੱਟ ਗਏ। ਉਨ੍ਹਾਂ ਦੀ ਨਜ਼ਰ ਵਿੱਚ , ਸਾਡਾ ਸੰਵਿਧਾਨ , ਸਾਡੇ ਨਵੇਂ ਰਾਸ਼ਟਰ ਲਈ ਕੇਵਲ ਇੱਕ ਬੁਨਿਆਦੀ ਕਾਨੂੰਨ ਹੀ ਨਹੀਂ ਸੀ , ਬਲਕਿ ਸਮਾਜਿਕ ਬਦਲਾਅ ਦਾ ਇੱਕ ਦਸਤਾਵੇਜ਼ ਵੀ ਸੀ।


    6. ਸਾਡੇ ਸੰਵਿਧਾਨ ਨਿਰਮਾਤਾ ਬਹੁਤ ਦੂਰਦਰਸ਼ੀ ਸਨ। ਉਹ ‘ ਕਾਨੂੰਨ ਦਾ ਸ਼ਾਸਨ ‘ ਅਤੇ ‘ ਕਾਨੂੰਨ ਦੁਆਰਾ ਸ਼ਾਸਨ ’ ਦੇ ਮਹੱਤਵ ਅਤੇ ਗੌਰਵ ਨੂੰ ਭਲੀ - ਭਾਂਤੀ ਸਮਝਦੇ ਸਨ। ਉਹ ਸਾਡੇ ਰਾਸ਼ਟਰੀ ਜੀਵਨ ਦੇ ਇੱਕ ਅਹਿਮ ਦੌਰ ਦੇ ਪ੍ਰਤੀਨਿਧੀ ਸਨ। ਅਸੀਂ ਖੁਸ਼ਕਿਸਮਤ ਹਾਂ ਕਿ ਉਸ ਦੌਰ ਨੇ , ਸਾਨੂੰ ਸੰਵਿਧਾਨ ਅਤੇ ਗਣਤੰਤਰ ਦੇ ਰੂਪ ਵਿੱਚ , ਅਨਮੋਲ ਵਿਰਾਸਤ ਦਿੱਤੀ ਹੈ।


    ਮੇਰੇ ਪਿਆਰੇ ਦੇਸ਼ ਵਾਸੀਓ ,


    7. ਜਿਸ ਸ਼ੁਰੂਆਤੀ ਦੌਰ ਵਿੱਚ , ਸਾਡੇ ਸੰਵਿਧਾਨ ਦਾ ਸਰੂਪ ਤੈਅ ਕੀਤਾ ਗਿਆ , ਉਸ ਦੌਰ ਤੋਂ ਮਿਲੀ ਹੋਈ ਸਿੱਖਿਆ , ਸਾਡੇ ਲਈ ਅੱਜ ਵੀ ਪ੍ਰਾਸੰਗਿਕ ਹੈ। ਅਸੀਂ ਜੋ ਵੀ ਕੰਮ ਕਰੀਏ , ਜਿੱਥੇ ਵੀ ਕਰੀਏ , ਅਤੇ ਸਾਡੇ ਜੋ ਵੀ ਟੀਚੇ ਹੋਣ - ਉਸ ਦੌਰ ਦੀ ਸਿੱਖਿਆ , ਹਰ ਖੇਤਰ ਵਿੱਚ ਸਾਡੇ ਲਈ ਉਪਯੋਗੀ ਹੈ। ਉਹ ਸਾਡੇ ਰਾਸ਼ਟਰ ਨਿਰਮਾਣ ਦੇ ਅਭਿਆਨ ਨੂੰ ਪ੍ਰੇਰਣਾ ਦਿੰਦੀ ਹੈ।


    ਰਾਸ਼ਟਰ ਨਿਰਮਾਣ ਇੱਕ ਸ਼ਾਨਦਾਨ ਅਤੇ ਵਿਸ਼ਾਲ ਅਭਿਆਨ ਹੈ। ਨਾਲ ਹੀ ਨਾਲ , ਇਹ ਲੱਖਾਂ ਹੀ ਨਹੀਂ , ਬਲਕਿ ਕਰੋੜਾਂ ਛੋਟੇ - ਵੱਡੇ ਅਭਿਆਨਾਂ ਨੂੰ ਜੋੜ ਕੇ ਬਣਿਆ , ਇੱਕ ਸੰਪੂਰਨ ਅਭਿਆਨ ਹੈ। ਇਹ ਸਾਰੇ ਛੋਟੇ - ਵੱਡੇ ਅਭਿਆਨ ਸਮਾਨ ਰੂਪ ਵਿੱਚ ਮਹੱਤਵਪੂਰਨ ਹਨ। ਨਾਗਰਿਕਾਂ ਦੇ ਚਰਿੱਤਰ ਦਾ ਨਿਰਮਾਣ ਕਰਨਾ ਪਰਿਵਾਰਾਂ ਵੱਲੋਂ ਚੰਗੇ ਸੰਸਕਾਰਾਂ ਦੀ ਨੀਂਹ ਰੱਖਣਾ , ਗਲੀ - ਮੁਹੱਲੇ - ਪਿੰਡ ਅਤੇ ਸ਼ਹਿਰ ਵਿੱਚ ਭਾਈਚਾਰੇ ਦਾ ਮਾਹੌਲ ਬਣਾਉਣਾ , ਛੋਟੇ - ਵੱਡੇ ਕਾਰੋਬਾਰਾਂ ਦੀ ਸ਼ੁਰੂਆਤ ਕਰਨਾ , ਸੰਸਥਾਵਾਂ ਨੂੰ ਸਿਧਾਤਾਂ ਅਤੇ ਕਦਰਾਂ - ਕੀਮਤਾਂ ਦੇ ਅਧਾਰ ` ਤੇ ਚਲਾਉਣਾ , ਅਤੇ ਸਮਾਜ ਵਿੱਚੋਂ ਅੰਧ - ਵਿਸ਼ਵਾਸ ਅਤੇ ਊਚ - ਨੀਚ ਨੂੰ ਮਿਟਾਉਣਾ , ਇਹ ਸਾਰੇ ਰਾਸ਼ਟਰ - ਨਿਰਮਾਣ ਦੀ ਦਿਸ਼ਾ ਵਿੱਚ ਮਹੱਤਵਪੂਰਨਯੋਗਦਾਨ ਹਨ।

      * ਜਿੱਥੇ ਬੇਟੀਆਂ ਨੂੰ ਬੇਟਿਆਂ ਵਾਂਗ ਹੀ ਸਿੱਖਿਆ , ਸਿਹਤ ਅਤੇ ਅੱਗੇ ਵਧਣ ਦੀਆਂ ਸੁਵਿਧਾਵਾਂ ਦਿੱਤੀਆਂ ਜਾਂਦੀਆਂ ਹਨ , ਅਜਿਹੇ ਬਰਾਬਰ ਅਵਸਰਾਂ ਵਾਲੇ ਪਰਿਵਾਰ ਅਤੇ ਸਮਾਜ ਹੀ , ਇੱਕ ਖੁਸ਼ਹਾਲ ਰਾਸ਼ਟਰ ਦਾ ਨਿਰਮਾਣ ਕਰਦੇ ਹਨ।

    ਮਹਿਲਾਵਾਂ ਨੂੰ ਨਿਆਂ ਦਿਵਾਉਣ ਲਈ , ਸਰਕਾਰ ਕਾਨੂੰਨ ਲਾਗੂ ਕਰ ਸਕਦੀ ਹੈ ਅਤੇ ਨੀਤੀਆਂ ਵੀ ਬਣਾ ਸਕਦੀ ਹੈ - ਪਰੰਤੂ ਅਜਿਹੇ ਕਾਨੂੰਨ ਅਤੇ ਨੀਤੀਆਂ ਤਾਂ ਹੀ ਕਾਮਯਾਬ ਹੋਣਗੇ ਜਦੋਂ ਪਰਿਵਾਰ ਅਤੇ ਸਮਾਜ , ਸਾਡੀਆਂ ਬੇਟੀਆਂ ਦੀ ਅਵਾਜ਼ ਨੂੰ ਸੁਣਨਗੇ। ਸਾਨੂੰ ਪਰਿਵਰਤਨ ਦੀ ਇਸ ਪੁਕਾਰ ਨੂੰ ਸੁਣਨਾ ਹੀ ਹੋਵੇਗਾ।

      * ਆਤਮ ਵਿਸ਼ਵਾਸ ਨਾਲ ਭਰੇ , ਅਤੇ ਅਗਾਂਹ - ਵਧੂ ਸੋਚ ਰੱਖਣ ਵਾਲੇ ਯੁਵਾ ਹੀ , ਇੱਕ ਆਤਮ - ਵਿਸ਼ਵਾਸ - ਪੂਰਨ ਅਤੇ ਪ੍ਰਗਤੀਸ਼ੀਲ ਰਾਸ਼ਟਰ ਦਾ ਨਿਰਮਾਣ ਕਰਦੇ ਹਨ। ਸਾਡੇ 60% ਤੋਂ ਜ਼ਿਆਦਾ ਦੇਸ਼ਵਾਸੀ , 35 ਸਾਲ ਤੋਂ ਘੱਟ ਉਮਰ ਦੇ ਹਨ ਇਨ੍ਹਾਂ ਉੱਤੇ ਹੀ ਸਾਡੀਆਂ ਉਮੀਦਾਂ ਦਾ ਦਾਰੋਮਦਾਰ ਹੈ । ਅਸੀਂ ਸਾਖਰਤਾ ਨੂੰ ਕਾਫੀ ਅੱਗੇ ਵਧਾਇਆ ਹੈ ; ਹੁਣ ਸਾਨੂੰ ਸਿੱਖਿਆ ਅਤੇ ਗਿਆਨ ਦੇ ਦਾਇਰੇ ਹੋਰ ਵਧਾਉਣੇ ਹੋਣਗੇ। ਸਿੱਖਿਆ - ਪ੍ਰਣਾਲੀ ਵਿੱਚ ਸੁਧਾਰ ਕਰਨਾ , ਉਸ ਨੂੰ ਉੱਚਾ ਉਠਾਉਣਾ , ਅਤੇ ਉਸ ਦੇ ਦਾਇਰੇ ਨੂੰ ਵਧਾਉਣਾ - ਅਤੇ ਇੱਕੀਵੀਂ ਸਦੀ ਦੀ ਡਿਜੀਟਲ ਅਰਥਵਿਵਸਥਾ , ਜੀਨੋਮਿਕਸ , ਰੋਬੋਟਿਕਸ ਅਤੇ ਆਟੋਮੇਸ਼ਨ ਦੀਆਂ ਚੁਣੌਤੀਆਂ ਦੇ ਸਮਰੱਥ ਬਣਾਉਣਾ - ਸਾਡਾ ਉਦੇਸ਼ ਹੋਣਾ ਚਾਹੀਦਾ ਹੈ।
      * ਅਸੀਂ ਆਪਣੇ ਨੌਜਵਾਨਾਂ ਨੂੰ ਸਿੱਖਿਆ ਅਤੇ ਕੌਸ਼ਲ ਪ੍ਰਦਾਨ ਕਰਨ ਲਈ , ਬਹੁਤ ਸਾਰੇ ਪ੍ਰੋਗਰਾਮ ਸ਼ੁਰੂ ਕੀਤੇ ਹਨ , ਤਾਂ ਕਿ ਉਹ ਅੱਜ ਦੀ ਦੁਨੀਆ ਵਿੱਚ , ਵਿਸ਼ਵ ਪੱਧਰ ` ਤੇ , ਆਪਣੀ ਜਗ੍ਹਾ ਬਣਾ ਸਕਣ। ਇਨ੍ਹਾਂ ਪ੍ਰੋਗਰਾਮਾਂ ਲਈ ਵਿਆਪਕ ਸੰਸਾਧਨ ਮੁਹੱਈਆ ਕਰਵਾਏ ਗਏ ਹਨ। ਅਪਾਰ ਸੰਭਾਵਨਾਵਾਂ ਨਾਲ ਭਰੇ , ਸਾਡੇ ਪ੍ਰਤਿਭਾਸ਼ਾਲੀ ਨੌਜਵਾਨਾਂ ਨੂੰ , ਇਨ੍ਹਾਂ ਅਵਸਰਾਂ ਦਾ ਭਰਪੂਰ ਲਾਭ ਉਠਾਉਣਾ ਚਾਹੀਦਾ ਹੈ।
      * ਇਨੋਵੇਟਿਵ ਬੱਚੇ ਹੀ ਇੱਕ ਇਨੋਵੇਟਿਵ ਰਾਸ਼ਟਰ ਦਾ ਨਿਰਮਾਣ ਕਰਦੇ ਹਨ । ਇਸ ਟੀਚੇ ਨੂੰ ਪੂਰਾ ਕਰਨ ਲਈ , ਸਾਨੂੰ ਇੱਕ ਜਨੂਨ ਦੇ ਨਾਲ , ਜੁਟ ਜਾਣਾ ਚਾਹੀਦਾ ਹੈ। ਸਾਡੀ ਸਿੱਖਿਆ - ਪ੍ਰਣਾਲੀ ਵਿੱਚ , ਖ਼ਾਸ ਕਰਕੇ ਸਕੂਲਾਂ ਵਿੱਚ , ਰਟ ਕੇ ਯਾਦ ਕਰਨ ਅਤੇ ਸੁਣਾਉਣ ਦੀ ਬਜਾਏ , ਬੱਚਿਆਂ ਨੂੰ ਸੋਚਣ ਅਤੇ ਤਰ੍ਹਾਂ - ਤਰ੍ਹਾਂ ਦੇ ਪ੍ਰਯੋਗ ਕਰਨ ਲਈ ਪ੍ਰੋਤਸਾਹਤ ਕਰਨਾ ਚਾਹੀਦਾ ਹੈ। ਅਸੀਂ ਖੁਰਾਕ ਉਤਪਾਦਨ ਵਿੱਚ ਕਾਫੀ ਪ੍ਰਗਤੀ ਕੀਤੀ ਹੈ , ਪਰੰਤੂ ਅਜੇ ਵੀ , ਕੁਪੋਸ਼ਣ ਨੂੰ ਦੂਰ ਕਰਨ ਅਤੇ ਹਰੇਕ ਬੱਚੇ ਦੀ ਥਾਲ਼ੀ ਵਿੱਚ ਜ਼ਰੂਰੀ ਪੌਸ਼ਕ ਤੱਤ ਉਪਲੱਬਧ ਕਰਾਉਣ ਦੀ ਚੁਣੌਤੀ ਬਣੀ ਹੋਈ ਹੈ। ਇਹ ਸਾਡੇ ਬੱਚਿਆਂ ਦੇ ਸਰੀਰਕ ਅਤੇ ਮਾਨਸਿਕ ਵਿਕਾਸ ਲਈ , ਅਤੇ ਸਾਡੇ ਦੇਸ਼ ਦੇ ਭਵਿੱਖ ਲਈ ਬਹੁਤ ਹੀ ਮਹੱਤਵਪੂਰਨ ਹੈ।
      * ਮੁਹੱਲੇ - ਪਿੰਡ ਅਤੇ ਸ਼ਹਿਰ ਦੇ ਪੱਧਰ ` ਤੇ ਸਜਗ ਰਹਿਣ ਵਾਲੇ ਨਾਗਰਿਕਾਂ ਨਾਲ ਹੀ , ਇੱਕ ਸਜਗ ਰਾਸ਼ਟਰ ਦਾ ਨਿਰਮਾਣ ਹੁੰਦਾ ਹੈ। ਅਸੀਂ ਆਪਣੇ ਗੁਆਂਢੀ ਦੇ ਵਿਅਕਤੀਗਤ ਮਾਮਲਿਆਂ ਅਤੇ ਅਧਿਕਾਰਾਂ ਦਾ ਸਤਿਕਾਰ ਕਰਦੇ ਹਾਂ। ਤਿਉਹਾਰ ਮਨਾਉਂਦਿਆਂ , ਅਸੀਂ ਆਪਣੇ ਗੁਆਂਢੀ ਦੀ ਸੁਵਿਧਾ ਦਾ ਧਿਆਨ ਰੱਖਦੇ ਹਾਂ। ਕਿਸੇ ਦੂਸਰੇ ਨਾਗਰਿਕ ਦੇ ਗੌਰਵ , ਅਤੇ ਨਿਜੀ ਭਾਵਨਾ ਦਾ ਸ਼ੋਸ਼ਣ ਕੀਤੇ ਬਿਨਾ , ਕਿਸੇ ਦੇ ਨਜ਼ਰੀਏ ਨਾਲ ਜਾਂ ਇਤਿਹਾਸ ਦੀ ਕਿਸੇ ਘਟਨਾ ਬਾਰੇ ਵੀ ਅਸੀਂ ਅਲੱਗ ਨਜ਼ਰੀਆ ਰੱਖ ਸਕਦੇ ਹਾਂ। ਅਜਿਹੇ ਉਦਾਰਤਾ ਭਰੇ ਵਿਵਹਾਰ ਨੂੰ ਹੀ ਭਾਈਚਾਰਾ ਕਹਿੰਦੇ ਹਨ।
      * ਨਿਰਸੁਆਰਥ ਭਾਵਨਾ ਵਾਲੇ ਨਾਗਰਿਕਾਂ ਅਤੇ ਸਮਾਜ ਨਾਲ ਹੀ , ਇੱਕ ਨਿਰਸੁਆਰਥ ਭਾਵਨਾ ਵਾਲੇ ਰਾਸ਼ਟਰ ਦਾ ਨਿਰਮਾਣ ਹੁੰਦਾ ਹੈ। ਸਵੈ - ਇੱਛਕ ਸੰਗਠਨ ਬੇਸਹਾਰਾ ਲੋਕਾਂ ਅਤੇ ਬੱਚਿਆਂ , ਅਤੇ ਇੱਥੋਂ ਤੱਕ ਕਿ ਬੇਘਰ ਪੁਸ਼ੂਆਂ ਦੀ ਵੀ ਦੇਖਭਾਲ ਕਰਦੇ ਹਨ ; ਸਮੁੰਦਰੀ ਤਟਾਂ ਜਿਹੇ ਜਨਤਕ ਸਥਾਨਾਂ ਅਤੇ ਨਦੀਆਂ ਨੂੰ ਸਾਫ਼ ਰੱਖਦੇ ਹਨ । ਇੱਥੇ ਅਸੀਂ ਕਿਸੇ ਅਣਜਾਣ ਵਿਅਕਤੀ ਦੀ ਮਦਦ ਕਰਨ ਲਈ , ਖੂਨਦਾਨ ਜਾਂ ਅੰਗਦਾਨ ਕਰਨ ਨੂੰ ਤਿਆਰ ਰਹਿੰਦੇ ਹਾਂ। ਇੱਥੇ ਆਦਰਸ਼ਾਂ ਤੋਂ ਪ੍ਰੇਰਿਤ ਨਾਗਰਿਕ , ਦੂਰ - ਦਰਾਜ ਦੇ ਇਲਾਕਿਆਂ ਵਿੱਚ ਜਾ ਕੇ ਬੱਚਿਆਂ ਨੂੰ , ਲਗਨ ਦੇ ਨਾਲ , ਪੜ੍ਹਾਉਂਦੇ ਹਨ , ਅਤੇ ਸਿੱਖਿਆ ਰਾਹੀਂ ਉਨ੍ਹਾਂ ਬੱਚਿਆਂ ਦੀ ਜ਼ਿੰਦਗੀ ਸੰਵਾਰ ਦਿੰਦੇ ਹਨ। ਉਹ ਕਿਸੇ ਦੇ ਕਹਿਣ ` ਤੇ ਨਹੀਂ , ਆਪਣੀ ਅੰਤਰ - ਆਤਮਾ ਦੀ ਅਵਾਜ਼ ਸੁਣ ਕੇ , ਅਜਿਹਾ ਕਰਦੇ ਹਨ।
      * ਅਜਿਹੇ ਰਾਸ਼ਟਰ ਵਿੱਚ , ਖੁਸ਼ਹਾਲ ਪਰਿਵਾਰ , ਆਪਣੀ ਇੱਛਾ ਨਾਲ , ਆਪਣੀ ਸੁਵਿਧਾ ਦਾ ਤਿਆਗ ਕਰ ਦਿੰਦਾ ਹੈ - ਅੱਜ ਇਹ ਸਬਸਿਡੀ ਵਾਲੀ ਐੱਲਪੀਜੀ ਹੋਵੇ , ਜਾਂ ਕੱਲ੍ਹ ਕੋਈ ਹੋਰ ਸੁਵਿਧਾ ਵੀ ਹੋਵੇ - ਤਾਂ ਕਿ ਇਸ ਦਾ ਲਾਭ ਕਿਸੇ ਜ਼ਿਆਦਾ ਜ਼ਰੂਰਤਮੰਦ ਪਰਿਵਾਰ ਨੂੰ ਮਿਲ ਸਕੇ। ਆਓ , ਅਸੀਂ ਸਾਰੇ ਆਪਣੀਆਂ ਸਾਰੀਆਂ ਸੁਵਿਧਾਵਾਂ ਨੂੰ ਜੋੜ ਕੇ ਦੇਖੀਏ। ਅਤੇ ਇਸ ਦੇ ਬਾਅਦ , ਅਸੀਂ ਆਪਣੀ ਹੀ ਪਿੱਠਭੂਮੀ ਤੋਂ ਆਉਣ ਵਾਲੇ , ਉਨ੍ਹਾਂ ਵਾਂਝੇ ਦੇਸ਼ਵਾਸੀਆਂ ਨੂੰ ਦੇਖੀਏ , ਜੋ ਅੱਜ ਵੀ ਉੱਥੇ ਹੀ ਖੜ੍ਹੇ ਹਨ , ਜਿੱਥੋਂ ਕਦੇ ਅਸੀਂ ਸਾਰਿਆਂ ਨੇ ਆਪਣੀ ਯਾਤਰਾ ਸ਼ੁਰੂ ਕੀਤੀ ਸੀ। ਅਸੀਂ ਸਾਰੇ ਆਪਣੇ - ਆਪਣੇ ਮਨ ਵਿੱਚ ਝਾਤੀ ਮਾਰੀਏ , ਅਤੇ ਖ਼ੁਦ ਨੂੰ ਇਹ ਸਵਾਲ ਕਰੀਏ ‘ ਕਿ ਉਸ ਦੀ ਜ਼ਰੂਰਤ ਮੇਰੀ ਜ਼ਰੂਰਤ ਨਾਲੋਂ ਜ਼ਿਆਦਾ ਵੱਡੀ ਹੈ ? ਭਲਾਈ ਕਰਨ ਅਤੇ ਦਾਨ ਦੇਣ ਦੀ ਭਾਵਨਾ , ਸਾਡੇ ਸਦੀਆਂ ਪੁਰਾਣੇ ਸੱਭਿਆਚਾਰ ਦਾ ਹਿੱਸਾ ਹੈ। ਆਓ , ਅਸੀਂ ਸਾਰੇ ਇਸ ਭਾਵਨਾ ਨੂੰ ਹੋਰ ਵੀ ਮਜ਼ਬੂਤ ਬਣਾਈਏ।
      * ਸੱਭਿਆਚਾਰਕ ਪਰੰਪਰਾਵਾਂ , ਕਲਾ ਅਤੇ ਹਸਤਕਲਾ ਨੂੰ ਸੰਭਾਲਣ ਅਤੇ ਹੁਲਾਰਾ ਦੇਣ ਦੇ ਸਮੂਹਿਕ ਸੰਕਲਪ ਨਾਲ , ਇੱਕ ਜੀਵੰਤ ਸੱਭਿਆਚਾਰ ਵਾਲੇ ਰਾਸ਼ਟਰ ਦਾ ਨਿਰਮਾਣ ਹੁੰਦਾ ਹੈ। ਚਾਹੇ ਲੋਕ ਰੰਗ - ਮੰਚ ਦੇ ਕਲਾਕਾਰ ਹੋਣ , ਪਰੰਪਰਾਗਤ ਸੰਗੀਤਕਾਰ ਹੋਣ , ਬੁਣਕਰ ਅਤੇ ਹਸਤਕਲਾ ਕਾਰੀਗਰ ਹੋਣ , ਜਾਂ ਫੇਰ ਉਹ ਪਰਿਵਾਰ ਹੋਣ ਜੋ ਸਦੀਆਂ ਤੋਂ ਲੱਕੜੀ ਦੇ ਬਿਹਤਰੀਨ ਖਿਡੌਣੇ , ਜਾਂ ਰੋਜ਼ਾਨਾ ਇਸਤੇਮਾਲ ਹੋਣ ਵਾਲੇ ਬਾਂਸ ਦੇ ਸਮਾਨ , ਬਣਾਉਂਦੇ ਆ ਰਹੇ ਹਨ , ਇਨ੍ਹਾਂ ਸਾਰਿਆਂ ਦੇ ਹੁਨਰ ਨੂੰ ਜ਼ਿੰਦਾ ਰੱਖਣ ਲਈ , ਅਤੇ ਉਨ੍ਹਾਂ ਨੂੰ ਹੋਰ ਅੱਗੇ ਵਧਾਉਣ ਲਈ , ਪ੍ਰਭਾਵੀ ਯਤਨ ਕਰਨੇ ਹੋਣਗੇ।
      * ਅਨੁਸ਼ਾਸਿਤ ਅਤੇ ਨੈਤਿਕਤਾਪੂਰਨ ਸੰਸਥਾਵਾਂ ਤੋਂ , ਇੱਕ ਅਨੁਸ਼ਾਸਿਤ ਅਤੇ ਨੈਤਿਕ ਰਾਸ਼ਟਰ ਦਾ ਨਿਰਮਾਣ ਹੁੰਦਾ ਹੈ। ਅਜਿਹੀਆਂ ਸੰਸਥਾਵਾਂ , ਹੋਰਨਾਂ ਸੰਸਥਾਵਾਂ ਦੇ ਨਾਲ , ਆਪਣੇ ਭਾਈਚਾਰੇ ਦਾ ਆਦਰ ਕਰਦੀਆਂ ਹਨ। ਉੱਤਮਤਾ ਦੇ ਨਾਲ ਕੋਈ ਸਮਝੌਤਾ ਕੀਤੇ ਬਿਨਾ , ਉਹ ਆਪਣੇ ਕੰਮ - ਕਾਜ ਵਿੱਚ ਇਮਾਨਦਾਰੀ , ਅਨੁਸ਼ਾਸਨ ਅਤੇ ਮਰਿਯਾਦਾ ਬਣਾਈ ਰੱਖਦੀਆਂ ਹਨ। ਅਜਿਹੀਆਂ ਸੰਸਥਾਵਾਂ ਵਿੱਚ , ਕੰਮ ਕਰਨ ਵਾਲੇ ਲੋਕਾਂ ਦੀ ਨਹੀਂ ਸਗੋਂ ਸੰਸਥਾ ਦੀ ਮਹੱਤਤਾ ਸਭ ਤੋਂ ਉੱਪਰ ਹੁੰਦੀ ਹੈ। ਇਨ੍ਹਾਂ ਸੰਸਥਾਵਾਂ ਦੇ ਮੈਂਬਰ , ਦੇਸ਼ਵਾਸੀਆਂ ਦੇ ਟਰੱਸਟੀ ਵਜੋਂ , ਆਪਣੇ ਅਹੁਦੇ ਤੋਂ ਰੱਖੀਆਂ ਜਾ ਰਹੀਆਂ ਉਮੀਦਾਂ ` ਤੇ ਖਰੇ ਉਤਰਦੇ ਹਨ।

    8. ਭਾਰਤ ਦੇ ਰਾਸ਼ਟਰ ਨਿਰਮਾਣ ਦੇ ਅਭਿਆਨ ਦਾ ਇੱਕ ਅਹਿਮ ਉਦੇਸ਼ , ਇੱਕ ਬਿਹਤਰ ਵਿਸ਼ਵ ਦੇ ਨਿਰਮਾਣ ਵਿੱਚ ਯੋਗਦਾਨ ਦੇਣਾ ਵੀ ਹੈ - ਅਜਿਹਾ ਵਿਸ਼ਵ , ਜੋ ਮੇਲਜੋਲ ਅਤੇ ਆਪਸੀ ਸੁਹਿਰਦਤਾ ਨਾਲ ਭਰਿਆ ਹੋਵੇ ਅਤੇ ਜਿਸ ਦਾ ਆਪਣੇ ਨਾਲ ਅਤੇ ਪ੍ਰਕਿਰਤੀ ਨਾਲ ਸ਼ਾਂਤੀਪੂਰਨ ਸਬੰਧ ਹੋਵੇ। ਇਹੀ ‘ ਵਸੁਧੈਵ ਕੁਟੁੰਬਕਮ੍ ’ ( ‘ वसुधैवकुटुम्बकम्’ ) ਦਾ ਸਹੀ ਅਰਥ ਹੈ । ਅੱਜ ਦੇ ਤਣਾਅ ਭਰੇ ਅਤੇ ਦਹਿਸ਼ਤਵਾਦ ਤੋਂ ਪ੍ਰਭਾਵਿਤ ਯੁੱਗ ਵਿੱਚ , ਇਹ ਆਦਰਸ਼ ਭਾਵੇਂ ਵਿਵਹਾਰਕ ਨਾ ਲਗ ਰਿਹਾ ਹੋਵੇ , ਪਰੰਤੂ ਇਹੀ ਆਦਰਸ਼ ਹਜ਼ਾਰਾਂ ਸਾਲਾਂ ਤੋਂ ਸਾਨੂੰ ਸਾਰਿਆਂ ਨੂੰ ਪ੍ਰੇਰਣਾ ਦਿੰਦਾ ਆਇਆ ਹੈ। ਇਸ ਦੀ ਝਲਕ ਸਾਡੇ ਸੰਵਿਧਾਨ ਦੀਆਂ ਕਦਰਾਂ - ਕੀਮਤਾਂ ਵਿੱਚ ਵੀ ਦੇਖੀ ਜਾ ਸਕਦੀ ਹੈ। ਸਾਡਾ ਸਮਾਜ , ਇਨ੍ਹਾਂ ਸਿਧਾਂਤਾਂ ਉੱਤੇ ਅਧਾਰਿਤ ਹੈ। ਅਤੇ ਇਹੀ ਆਦਰਸ਼ , ਅਸੀਂ ਵਿਸ਼ਵ ਭਾਈਚਾਰੇ ਦੇ ਸਾਹਮਣੇ ਪੇਸ਼ ਕਰਦੇ ਹਾਂ।


    9. ਇਹੀ ਭਾਵਨਾ , ਅਸੀਂ ਪ੍ਰਵਾਸੀ ਭਾਰਤੀ ਪਰਿਵਾਰਾਂ ਦੇ ਵਿਸ਼ੇ ਵਿੱਚ ਵੀ ਅਪਣਾਉਂਦੇ ਹਾਂ। ਜਦ ਵਿਦੇਸ਼ਾਂ ਵਿੱਚ ਰਹਿਣ ਵਾਲੇ ਭਾਰਤੀ ਕਿਸੇ ਤਰ੍ਹਾਂ ਦੀਆਂ ਪ੍ਰੇਸ਼ਾਨੀਆਂ ਵਿੱਚ ਘਿਰ ਜਾਂਦੇ ਹਨ ਤਾਂ ਅਸੀਂ ਸੁਭਾਵਿਕ ਹੀ ਉਨ੍ਹਾਂ ਦੀ ਮਦਦ ਕਰਨ ਲਈ ਅੱਗੇ ਆਉਂਦੇ ਹਾਂ।


    ਪਿਆਰੇ ਦੇਸ਼ ਵਾਸੀਓ ,


    10. ਮੈਂ ਹੁਣੇ - ਹੁਣੇ , ਸੁਤੰਤਰਤਾ ਪ੍ਰਾਪਤੀ ਅਤੇ ਪਹਿਲੇ ਗਣਤੰਤਰ ਦਿਵਸ ਵਿਚਲੇ ਮਹਾਨ ਦੌਰ ਦਾ ਜ਼ਿਕਰ ਕੀਤਾ। ਇਹ ਦੌਰ - ਪੂਰੀ ਲਗਨ , ਸੰਕਲਪ ਅਤੇ ਪ੍ਰਤੀਬੱਧਤਾ ਨਾਲ ਦੇਸ਼ ਨੂੰ ਸੰਵਾਰਨ ਅਤੇ ਸਮਾਜ ਦੀਆਂ ਕੁਰੀਤੀਆਂ ਨੂੰ ਦੂਰ ਕਰਨ ਲਈ ਕੀਤੇ ਗਏ - ਨਿਰੰਤਰ ਪ੍ਰਯਤਨਾਂ ਦਾ ਦੌਰ ਸੀ। ਅੱਜ ਫੇਰ , ਅਸੀਂ ਇੱਕ ਅਜਿਹੇ ਹੀ ਮੁਕਾਮ ` ਤੇ ਖੜ੍ਹੇ ਹਾਂ। ਇੱਕ ਰਾਸ਼ਟਰ ਵਜੋਂ ਅਸੀਂ ਬਹੁਤ ਕੁਝ ਹਾਸਲ ਕੀਤਾ ਹੈ , ਪਰੰਤੂ ਅਜੇ ਵੀ ਬਹੁਤ ਕੁਝ ਕਰਨਾ ਬਾਕੀ ਹੈ। ਸਾਡੇ ਲੋਕਤੰਤਰ ਦਾ ਨਿਰਮਾਣ ਕਰਨ ਵਾਲੀ ਪੀੜ੍ਹੀ ਨੇ , ਜਿਸ ਭਾਵਨਾ ਨਾਲ ਕੰਮ ਕੀਤਾ ਸੀ , ਅੱਜ ਫੇਰ ਉਸੇ ਭਾਵਨਾ ਨਾਲ ਕੰਮ ਕਰਨ ਦੀ ਜ਼ਰੂਰਤ ਹੈ।


    11. ਸਾਲ 2020, ਵਿੱਚ ਸਾਡੇ ਗਣਤੰਤਰ ਦੇ 70 ਵਰ੍ਹੇ ਹੋ ਜਾਣਗੇ । 2022 ਵਿੱਚ ਅਸੀਂ ਆਪਣੀ ਸੁਤੰਤਰਤਾ ਦੀ 75 ਵੀਂ ਵਰ੍ਹੇਗੰਢ ਮਨਾਵਾਂਗੇ। ਨੇੜਲੇ ਭਵਿੱਖ ਵਿੱਚ ਆਉਣ ਵਾਲੇ ਇਹ ਬਹੁਤ ਹੀ ਮਹੱਤਵਪੂਰਨ ਅਵਸਰ ਹਨ। ਸੁਤੰਤਰਤਾ ਸੈਨਾਨੀਆਂ ਅਤੇ ਸੰਵਿਧਾਨ ਦੇ ਸਿਰਜਕਾਂ ਵੱਲੋਂ ਦਿਖਾਏ ਰਸਤਿਆਂ ` ਤੇ ਚੱਲਦੇ ਹੋਏ , ਅਸੀਂ ਇੱਕ ਬਿਹਤਰ ਭਾਰਤ ਦੇ ਨਿਰਮਾਣ ਲਈ ਯਤਨ ਕਰਨਾ ਹੈ - ਇੱਕ ਅਜਿਹੇ ਭਾਰਤ ਦੇ ਨਿਰਮਾਣ ਲਈ , ਜੋ ਆਪਣੀ ਯੋਗਤਾ ਦੇ ਅਨੁਸਾਰ , ਇੱਕੀਵੀਂ ਸਦੀ ਵਿੱਚ ਵਿਕਾਸ ਦੀਆਂ ਨਵੀਂਆਂ ਉਚਾਈਆਂ ` ਤੇ ਖੜ੍ਹਾ ਹੋਵੇਗਾ ਅਤੇ ਜਿੱਥੇ ਹਰ ਇੱਕ ਨਾਗਰਿਕ ਆਪਣੀ ਸਮਰੱਥਾ ਦਾ ਭਰਪੂਰ ਉਪਯੋਗ ਕਰ ਸਕੇਗਾ।


    12. ਜਿਸ ਤਰ੍ਹਾਂ ਇੱਕ ਮਾਂ ਆਪਣੇ ਬੱਚਿਆਂ ਦਾ ਪੇਟ ਭਰਨ ਲਈ , ਹਮੇਸ਼ਾ ਤਿਆਰ ਰਹਿੰਦੀ ਹੈ , ਉਸੇ ਤਰ੍ਹਾਂ ਇਸ ਦੇਸ਼ ਦੇ 130 ਕਰੋੜ ਤੋਂ ਜ਼ਿਆਦਾ ਲੋਕਾਂ ਦਾ ਪੇਟ ਭਰਨ ਲਈ ਸਾਡੇ ਕਿਸਾਨ ਦਿਨ - ਰਾਤ ਸਖ਼ਤ ਮਿਹਨਤ ਕਰਦੇ ਹਨ। ਸਾਨੂੰ ਆਪਣੇ ਕਿਸਾਨ ਭਾਈ - ਭੈਣਾਂ ਦੇ ਜੀਵਨ ਨੂੰ ਬਿਹਤਰ ਬਣਾਉਣ ਲਈ ਹੋਰ ਜ਼ਿਆਦਾ ਕੋਸ਼ਿਸ਼ਾਂ ਕਰਨ ਦੀ ਜ਼ਰੂਰਤ ਹੈ।


    ਸਾਡੀਆਂ ਹਥਿਆਰਬੰਦ ਸੈਨਾਵਾਂ ਅਤੇ ਪੁਲਿਸ ਤੇ ਅਰਧ - ਸੈਨਿਕ ਬਲਾਂ ਦੇ ਬਹਾਦਰ ਜਵਾਨਾਂ ਨੂੰ ਉਨ੍ਹਾਂ ਦੀ ਜ਼ਰੂਰਤ ਅਨੁਸਾਰ ਸਾਧਨ ਅਤੇ ਉਪਕਰਨ ਮਿਲਦੇ ਰਹਿਣ , ਇਸ ਲਈ ਸਾਨੂੰ ਆਪਣੇ ਰਣਨੀਤਕ ਨਿਰਮਾਣ ਖੇਤਰ ਨੂੰ ਨਿਰੰਤਰ ਆਧੁਨਿਕ ਅਤੇ ਮਜ਼ਬੂਤ ਬਣਾਈ ਰੱਖਣਾ ਹੋਵੇਗਾ।


    ਅਸੀਂ ‘ ਸਸਟੇਨੇਬਲ ਡਿਵੈਲਪਮੈਂਟ ’ ਦੇ ਟੀਚਿਆਂ ਦੀ ਪ੍ਰਾਪਤੀ ਦੀ ਦਿਸ਼ਾ ਵਿੱਚ ਤੇਜ਼ੀ ਨਾਲ ਅੱਗੇ ਵਧ ਰਹੇ ਹਾਂ। ਇਨ੍ਹਾਂ ਟੀਚਿਆਂ ਦੇ ਤਹਿਤ ਅਸੀਂ ਗ਼ਰੀਬੀ ਨੂੰ ਸਮਾਪਤ ਕਰਨ , ਸਾਰਿਆਂ ਲਈ ਉੱਤਮ ਸਿੱਖਿਆ ਅਤੇ ਸਿਹਤ ਸੁਵਿਧਾਵਾਂ ਉਪਲੱਬਧ ਕਰਵਾਉਣ ਅਤੇ ਸਾਡੀਆਂ ਬੇਟੀਆਂ ਨੂੰ ਹਰੇਕ ਖੇਤਰ ਵਿੱਚ ਬਰਾਬਰ ਅਵਸਰ ਦਿਵਾਉਣ ਲਈ ਵਚਨਬੱਧ ਹਾਂ।


    ਅਸੀਂ ਸਵੱਛ , ਹਰੀ , ਦਕਸ਼ ਊਰਜਾ , ਘੱਟ ਦਰਾਂ ` ਤੇ , ਲੋਕਾਂ ਤੱਕ ਪਹੁੰਚਾਉਣੀ ਹੈ। ਅਸੀਂ ‘ ਸਾਰਿਆਂ ਲਈ ਮਕਾਨ ’ ਦੇ ਟੀਚੇ ਨੂੰ , ਉਨ੍ਹਾਂ ਕਰੋੜਾਂ ਪਰਿਵਾਰਾਂ ਤੱਕ ਪਹੁੰਚਾਉਣਾ ਹੈ , ਜਿਨ੍ਹਾਂ ਨੂੰ ਅੱਜ ਵੀ , ਆਪਣੇ ਘਰ ਦਾ ਇੰਤਜ਼ਾਰ ਹੈ। ਅਸੀਂ ਇੱਕ ਅਜਿਹੇ ਆਧੁਨਿਕ ਭਾਰਤ ਦੀ ਰਚਨਾ ਦੀ ਕਰਨੀ ਹੈ , ਜੋ ਪ੍ਰਤਿਭਾਸ਼ਾਲੀ ਲੋਕਾਂ ਦਾ , ਅਤੇ ਉਨ੍ਹਾਂ ਦੀ ਪ੍ਰਤਿਭਾ ਦੇ ਉਪਯੋਗ ਲਈ ਅਥਾਹ ਅਵਸਰਾਂ ਵਾਲਾ ਦੇਸ਼ ਹੋਵੇ।


    13. ਅੱਜ ਵੀ , ਸਾਡੇ ਬਹੁਤ ਸਾਰੇ ਦੇਸ਼ਵਾਸੀ , ਸਮਾਜਿਕ ਅਤੇ ਆਰਥਿਕ ਰੂਪ ਵਿੱਚ ਪਿਛੜੇ ਹੋਏ ਹਨ। ਉਹ ਗ਼ਰੀਬੀ ਵਿੱਚ ਕਿਸੇ ਤਰ੍ਹਾਂ ਆਪਣੀ ਜ਼ਿੰਦਗੀ ਗੁਜ਼ਾਰ ਰਹੇ ਹਨ। ਸਾਡੇ ਇਨ੍ਹਾਂ ਭਰਾਵਾਂ ਅਤੇ ਭੈਣਾਂ ਨੂੰ ਮਾਣ ਦਿੰਦੇ ਹੋਏ ਉਨ੍ਹਾਂ ਦੀਆਂ ਬੁਨਿਆਦੀ ਜ਼ਰੂਰਤਾਂ ਨੂੰ ਕਾਫੀ ਮਾਤਰਾ ਵਿੱਚ ਪੂਰਾ ਕਰਨਾ , ਅਤੇ ਵਿਕਾਸ ਦੇ ਅਵਸਰ ਨਿਰੰਤਰ ਪ੍ਰਦਾਨ ਕਰਦੇ ਰਹਿਣਾ , ਸਾਡੇ ਲੋਕਤੰਤਰ ਦਾ ਸਭ ਤੋਂ ਮਹੱਤਵਪੂਰਨ ਉਦੇਸ਼ ਹੈ। ਉਨ੍ਹਾਂ ਦੇ ਜੀਵਨ ਨੂੰ ਖੁਸ਼ਹਾਲ ਬਣਾਉਣਾ ਹੀ , ਸਾਡੇ ਲੋਕਤੰਤਰ ਦੀ ਸਫਲਤਾ ਦੀ ਕਸੌਟੀ ਹੈ। ਗ਼ਰੀਬੀ ਦੇ ਸਰਾਪ ਨੂੰ , ਘੱਟ ਤੋਂ ਘੱਟ ਸਮੇਂ ਵਿੱਚ ਜੜ੍ਹੋਂ ਮਿਟਾ ਦੇਣਾ ਸਾਡਾ ਪੁਨੀਤ ਕਰਤੱਵ ਹੈ। ਇਹ ਕਰਤੱਵ ਪੂਰਾ ਕਰਕੇ ਹੀ , ਅਸੀਂ ਸੰਤੁਸ਼ਟੀ ਦਾ ਅਨੁਭਵ ਦਾ ਕਰ ਸਕਦੇ ਹਾਂ।


    ਪਿਆਰੇ ਦੇਸ਼ ਵਾਸੀਓ ,


    14. ਸਾਡਾ ਸਾਰਿਆਂ ਦਾ ਸੁਪਨਾ ਹੈ ਕਿ ਭਾਰਤ ਇੱਕ ਵਿਕਸਿਤ ਦੇਸ਼ ਬਣੇ। ਉਸ ਸੁਪਨੇ ਨੂੰ ਪੂਰਾ ਕਰਨ ਲਈ ਅਸੀ ਅੱਗੇ ਵਧ ਰਹੇ ਹਾਂ। ਸਾਡੇ ਯੁਵਾ - ਆਪਣੀ ਕਲਪਨਾ , ਅਕਾਂਖਿਆ ਅਤੇ ਆਦਰਸ਼ਾਂ ਦੇ ਬਲ ` ਤੇ - ਦੇਸ਼ ਨੂੰ ਅੱਗੇ ਲੈ ਜਾਣਗੇ। ਮੈਨੂੰ ਪੂਰਾ ਵਿਸ਼ਵਾਸ ਹੈ ਕਿ ਸਾਡੇ ਦੇਸ਼ਵਾਸੀ ਆਪਣੀ ਕਲਪਨਾ , ਅਕਾਂਖਿਆ ਅਤੇ ਆਦਰਸ਼ਾਂ ਲਈ ਆਪਣੀਆਂ ਲੋਕਤਾਂਤਰਿਕ ਕਦਰਾਂ - ਕੀਮਤਾਂ , ਅਤੇ ਭਾਰਤ ਦੇ ਪ੍ਰਾਚੀਨ ਆਦਰਸ਼ਾਂ ਤੋਂ ਹਮੇਸ਼ਾ ਪ੍ਰੇਰਣਾ ਲੈਂਦੇ ਰਹਿਣਗੇ।


    15. ਮੈਂ ਇੱਕ ਵਾਰ ਫੇਰ , ਆਪ ਸਭ ਨੂੰ , ਗਣਤੰਤਰ ਦਿਵਸ ਦੀਆਂ ਹਾਰਦਿਕ ਸ਼ੁਭਕਾਮਨਾਵਾਂ ਦਿੰਦਾ ਹਾਂ , ਅਤੇ ਆਪ ਸਭ ਦੇ ਉੱਜਵਲ ਅਤੇ ਸੁਖਦ ਭਵਿੱਖ ਦੀ ਮੰਗਲ - ਕਾਮਨਾ ਕਰਦਾ ਹਾਂ।


    ਧੰਨਵਾਦ


    ਜੈ ਹਿੰਦ !


    

    
    (Release ID: 1517991) Visitor Counter : 2
    
    
    
    
    

*