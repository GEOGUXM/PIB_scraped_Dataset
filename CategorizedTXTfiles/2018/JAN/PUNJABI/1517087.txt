      ਯੁਵਾ ਮਾਮਲੇ ਤੇ ਖੇਡ ਮੰਤਰਾਲਾ

      ਖੇਲੋ ਇੰਡੀਆ ਗੀਤ ਦੀ ਪਹੁੰਚ 200 ਮਿਲੀਅਨ ਦੇ ਪਾਰ
      Posted On: 17 JAN 2018 5:02PM by PIB Chandigarh


    Khelo India Anthem Scores a Double Century, Crosses 200m reach


    ਖੇਲੋ ਇੰਡੀਆ ਗੀਤ ਦੀ ਪਹੁੰਚ 200 ਮਿਲੀਅਨ ਦੇ ਪਾਰ


    ਖੇਲੋ ਇੰਡੀਆ ਗੀਤ, ਜਿਸ ਦੀ ਸ਼ਰੂਆਤ 15 ਜਨਵਰੀ ਨੂੰ ਕੀਤੀ ਗਈ ਸੀ, ਨੇ ਦੇਸ਼ ਵਿੱਚ ਆਪਣੀ ਥਾਂ ਬਣਾ ਲਈ ਹੈ। ਇਹ ਗੀਤ ਯੂ ਟਿਊਬ, ਫੇਸਬੁੱਕ, ਟਵਿੱਟਰ ਅਤੇ ਇੰਸਟਾਗ੍ਰਾਮ ਜਿਹੇ ਡਿਜੀਟਲ ਮੰਚਾਂ ’ਤੇ 200 ਮਿਲੀਅਨ ਤੋਂ ਜ਼ਿਆਦਾ ਲੋਕਾਂ ਤੱਕ ਆਪਣੀ ਪਹੁੰਚ ਬਣਾ ਚੁੱਕਾ ਹੈ। ਇਸ ਗੀਤ ਨੇ ਕਈ ਜਾਣੀਆਂ-ਪਛਾਣੀਆਂ ਹਸਤੀਆਂ ਅਤੇ ਰਾਜਨੇਤਾਵਾਂ ਦੇ ਦਿਲਾਂ ਦੀਆਂ ਤਾਰਾਂ ਨੂੰ ਛੂ ਲਿਆ ਹੈ। ਸਚਿਨ ਤੈਂਦੂਲਕਰ ਤੋਂ ਲੈ ਕੇ ਅਮਿਤਾਭ ਬਚਨ ਤੱਕ ਸਾਰਿਆਂ ਨੇ ਆਪਣੇ ਸੋਸ਼ਲ ਮੀਡੀਆ ਚੈਨਲਾਂ ‘ ਤੇ ਇਸ ਨੂੰ ਪਾਇਆ ਹੈ ਅਤੇ ਪ੍ਰੋਗਰਾਮ ਵਿੱਚ ਨਵੀਂ ਜਾਨ ਪਾਉਣ ਦੇ ਯਤਨ ਦੀ ਸਰਾਹਨਾ ਕੀਤੀ ਹੈ।


    ਇਸ ਗੀਤ ਦੀ ਸ਼ੁਰੂਆਤ ਯੁਵਾ ਮਾਮਲੇ ਅਤੇ ਖੇਡ ਰਾਜ ਮੰਤਰੀ ਕਰਨਲ ਰਾਜਯਵਰਧਨ ਸਿੰਘ ਰਾਠੋੜ ਨੇ ਸਟਾਰ ਇੰਡੀਆ ਦੇ ਮੈਨੇਜਿੰਗ ਡਾਇਰੈਕਟਰ ਸ਼੍ਰੀ ਸੰਜੈ ਗੁਪਤਾ ਨਾਲ ਪਿਛਲੇ ਸੋਮਵਾਰ ਨੂੰ ਨਵੀਂ ਦਿੱਲੀ ਵਿੱਚ ਕੀਤੀ ਸੀ।


    ਖੇਲੋ ਇੰਡੀਆ ਦੀ ਸ਼ੁਰੂਆਤ ਖੇਲੋ ਇੰਡੀਆ ਸਕੂਲ ਖੇਡਾਂ ਤੋਂ ਪਹਿਲਾਂ ਕੀਤੀ ਗਈ, ਜੋ ਯੁਵਾ ਮਾਮਲੇ ਅਤੇ ਖੇਡ ਮੰਤਰਾਲੇ ਦੀ ਇੱਕ ਪਹਿਲ ਹੈ। ਇਸ ਨੇ ਨੌਜਵਾਨਾਂ ਦੀਆਂ ਖੇਡਾਂ ਵਿੱਚ ਵੱਡੇ ਪੈਮਾਨੇ ’ਤੇ ਭਾਈਵਾਲੀ ਅਤੇ ਉੱਦਮਤਾ ਨੂੰ ਹੁਲਾਰਾ ਦਿੱਤਾ ਹੈ।


    ਖੇਲੋ ਇੰਡੀਆ ਗੀਤ ਹੁਣ ਟੈਲੀਵਿਜਨ, ਓਓਐੱਚ ਅਤੇ ਹੋਰ ਮੀਡੀਆ ’ਤੇ ਦਿਖਣ ਲਈ ਤਿਆਰ ਹੈ। ਇਸ ਗੀਤ ਦੀ ਸੰਕਲਪਨਾ ਓਗਿਲਵੀ ( Ogilvy ) ਨੇ ਕੀਤੀ ਅਤੇ ਸੰਗੀਤ ਦੀ ਰਚਨਾ ਲੂਈ ਬੈਂਕ ਅਤੇ ਫਿਲਮ ਨਿਰਵਾਣ ਫਿਲਮਸ ( Nirvana Films ) ਨੇ ਬਣਾਈ ਹੈ।


    ਖੇਲੋ ਇੰਡੀਆ ਪ੍ਰੋਗਰਾਮ ਵੱਖ-ਵੱਖ ਪੱਧਰਾਂ ' ਤੇ ਸਕੂਲਾਂ ਵਿੱਚ ਖੇਡਾਂ ਦੀ ਸ਼ੁਰੂਆਤ ਕਰਨ ਲਈ ਤਿਆਰ ਹੈ , ਜਿਸ ਦਾ ਸਿੱਧਾ ਪ੍ਰਸਾਰਣ ਸਟਾਰ ਸਪੋਰਟਸ ਕਰੇਗਾ। ਹਰ ਸਾਲ ਅੰਡਰ-17 ਟੂਰਨਾਮੈਂਟ ਅਤੇ ਇੱਕ ਪੋਰਟਲ ਜ਼ਰੀਏ 1000 ਖਿਡਾਰੀਆਂ ਨੂੰ ਚੁਣਿਆ ਜਾਵੇਗਾ । ਉਨ੍ਹਾਂ ਨੂੰ ਲਗਾਤਾਰ 8 ਸਾਲਾਂ ਤੱਕ ਹਰ ਸਾਲ ਪੰਜ ਲੱਖ ਰੁਪਏ ਦੇ ਵਜੀਫ਼ੇ ਦਿੱਤੇ ਜਾਣਗੇ।


    ***

    
    
    (Release ID: 1517087) Visitor Counter : 2