      ਖੇਤੀਬਾੜੀ ਮੰਤਰਾਲਾ

      ਸ਼੍ਰੀ ਗਜੇਂਦਰ ਸਿੰਘ ਸ਼ੇਖਾਵਤ ਨੇ ਬਰਲਿਨ ਵਿੱਚ ਆਯੋਜਿਤ ਖੇਤਬਾੜੀ ਮੰਤਰੀਆਂ ਦੀ ਕਾਨਫਰੰਸ ਵਿੱਚ ਹਿੱਸਾ ਲਿਆ
      Posted On: 22 JAN 2018 6:05PM by PIB Chandigarh


    Shri Gajendra Singh Sekhawat participate in the Agriculture Ministers’ Conference held in Berlin


    ਸ਼੍ਰੀ ਗਜੇਂਦਰ ਸਿੰਘ ਸ਼ੇਖਾਵਤ ਨੇ ਬਰਲਿਨ ਵਿੱਚ ਆਯੋਜਿਤ ਖੇਤਬਾੜੀ ਮੰਤਰੀਆਂ ਦੀ ਕਾਨਫਰੰਸ ਵਿੱਚ ਹਿੱਸਾ ਲਿਆ


    ਕੇਂਦਰੀ ਖੇਤੀ ਅਤੇ ਕਿਸਾਨ ਭਲਾਈ ਰਾਜ ਮੰਤਰੀ ਸ਼੍ਰੀ ਗਜੇਂਦਰ ਸਿੰਘ ਸ਼ੇਖਾਵਤ ਨੇ ਇੱਕ ਭਾਰਤੀ ਵਫਦ , ਜਿਸ ਵਿੱਚ ਡਾ. ਓ ਪੀ ਚੌਧਰੀ , ਜੁਆਇੰਟ ਸਕੱਤਰ ਪਸ਼ੂ ਪਾਲਨ , ਡੇਅਰੀ ਅਤੇ ਮੱਛੀ ਪਾਲਣ ਵਿਭਾਗ ਅਤੇ ਸ਼੍ਰੀ ਐੱਚਕੇ ਸੌਨਥਾਂਗ ( HK Suanthang ) ਡਾਇਰੈਕਟਰ , ਡੀਏਸੀਐੱਫ ਡਬਲਿਊ , ਸ਼ਾਮਲ ਸਨ , ਨਾਲ ਜਰਮਨੀ ਦੇ ਬਰਲਿਨ ਵਿੱਚ 10ਵੇਂ ਗਲੋਬਲ ਫੋਰਮ ਫਾਰ ਫੂਡ ਐਂਡ ਐਗਰੀਕਲਚਰ ਵਿੱਚ 20.1.2018 ਨੂੰ ਆਯੋਜਿਤ ਖੇਤੀਬਾੜੀ ਮੰਤਰੀਆਂ ਦੀ ਕਾਨਫਰੰਸ ਵਿੱਚ ਹਿੱਸਾ ਲਿਆ ।


    ਇਸ ਕਾਨਫਰੰਸ ਦਾ ਵਿਸ਼ਾ '' ਨਿਰੰਤਰ , ਜ਼ਿੰਮੇਵਾਰੀ ਅਤੇ ਨਿਪੁੰਨਤਾ ਨਾਲ ਪਸ਼ੂਆਂ ਦੇ ਭਵਿੱਖ ਨੂੰ ਰੂਪ ਦੇਣਾ - '' ਸੀ । ਇਸ ਵਿੱਚ 69 ਖੇਤੀਬਾੜੀ ਮੰਤਰੀਆਂ ਅਤੇ 6 ਅੰਤਰਰਾਸ਼ਟਰੀ ਸੰਗਠਨਾਂ , ਜਿਨ੍ਹਾਂ ਵਿੱਚ ਐਫ ਏ ਓ , ਡਬਲਿਊ ਟੀ ਓ ਅਤੇ ਪਸ਼ੂਆਂ ਦੀ ਸਿਹਤ ਬਾਰੇ ਵਿਸ਼ਵ ਸੰਗਠਨ (ਓਆਈਈ) ਵੀ ਸ਼ਾਮਿਲ ਸਨ , ਦੇ ਮੁਖੀਆਂ ਨੇ ਹਿੱਸਾ ਲਿਆ । ਇਸ ਕਾਨਫਰੰਸ ਤੋਂ ਬਾਅਦ ਮੰਤਰੀਆਂ ਵੱਲੋਂ ਜਾਰੀ ਇੱਕ ਬਿਆਨ ਵਿੱਚ ਪਸ਼ੂਆਂ ਦੇ ਉਤਪਾਦਨ ਤੋਂ ਵੱਧ ਰਹੀ ਅਬਾਦੀ ਲਈ ਕਾਫੀ , ਸੁਰੱਖਿਅਤ , ਪੌਸ਼ਟਿਕ , ਪਹੁੰਚਯੋਗ ਖਾਣਾ , ਮੁਹੱਈਆ ਕਰਵਾਉਣ ਬਾਰੇ ਚਰਚਾ ਹੋਈ ।


    ਕੇਂਦਰੀ ਰਾਜ ਮੰਤਰੀ ਨੇ ਡੇਅਰੀ , ਮੀਟ ਅਤੇ ਪੋਲਟਰੀ ਦੇ ਖੇਤਰ ਵਿੱਚ ਭਾਰਤ ਦੀ ਪ੍ਰਭਾਵਸ਼ਾਲੀ ਕਾਰਗੁਜ਼ਾਰੀ ਅਤੇ ਪਸ਼ੂਆਂ ਦੀ ਭਲਾਈ ਅਤੇ ਬਿਮਾਰੀਆਂ ਉੱਤੇ ਕੰਟਰੋਲ ਲਈ ਚੁੱਕੀਆਂ ਜਾ ਰਹੀਆਂ ਪਹਿਲਕਦਮੀਆਂ ਦਾ ਜ਼ਿਕਰ ਕੀਤਾ । ਸ਼੍ਰੀ ਸ਼ੇਖਾਵਤ ਨੇ ਭਾਰਤ ਵੱਲੋਂ ਜਲਵਾਯੂ ਦੇ ਪਸ਼ੂਆਂ ਅਤੇ ਫਸਲਾਂ ਉੱਤੇ ਵੱਧ ਰਹੇ ਪ੍ਰਭਾਵ ਨੂੰ ਘੱਟ ਕਰਨ ਲਈ ਕਦਮ ਚੁੱਕਣ ਉੱਤੇ ਜ਼ੋਰ ਦਿੱਤਾ ਅਤੇ ਵਿਕਸਿਤ ਦੇਸ਼ਾਂ ਨੂੰ ਕਿਹਾ ਕਿ ਉਹ ਬਰਾਬਰੀ ਦੇ ਸਿਧਾਂਤ ਦੀ ਪਾਲਣਾ ਕਰਨ ।


    ਸ਼੍ਰੀ ਸ਼ੇਖਾਵਤ ਨਾਲ ਗਏ ਵਫਦ ਨੇ ਆਪਣੇ ਬਰਲਿਨ ਦੌਰੇ ਦੌਰਾਨ ਤਿੰਨ ਹੋਰ ਦੇਸ਼ਾਂ ਜਰਮਨੀ , ਅਰਜਨਟਾਈਨਾ ਅਤੇ ਉਜ਼ਬੇਕਿਸਤਾਨ ਦੇ ਖੇਤੀਬਾੜੀ ਮੰਤਰੀਆਂ ਨਾਲ ਮੀਟਿੰਗਾਂ ਕੀਤੀਆਂ ।


    ਸ਼੍ਰੀ ਸ਼ੇਖਾਵਤ ਨੇ ਅਰਜਨਟਾਈਨਾ ਦੇ ਖੇਤੀਬਾੜੀ ਮੰਤਰੀ ਡਾ. ਲੁਇਸ ਮਿਗੁਏਲ ਐਚਵੇਹੇਅਰ ( Dr Luis Miguel Etchevehere ) ਨਾਲ ਮੁਲਾਕਾਤ ਕੀਤੀ ਅਤੇ ਸਾਂਝੇ ਹਿਤਾਂ ਦੇ ਕਈ ਖੇਤਰਾਂ ਜਿਵੇਂ ਕਿ ਫਲ਼ , ਸਬਜ਼ੀਆਂ ਅਤੇ ਮੀਟ ਬਾਰੇ ਚਰਚਾ ਕੀਤੀ । ਮੰਤਰੀ ਨੇ ਅਰਜਨਟਾਈਨਾ ਵੱਲੋਂ ਫਾਰਮਾਂ ਦੇ ਮਸ਼ੀਨੀਕਰਨ ਵਿੱਚ ਜੋ ਸਫਲਤਾ ਹਾਸਲ ਕੀਤੀ ਹੈ , ਉਸ ਵਿੱਚ ਭਾਰਤ ਦੀ ਦਿਲਚਸਪੀ ਦਿਖਾਈ । ਉਨ੍ਹਾਂ ਅਜਿਹੀਆਂ ਟੈਕਨੋਲੋਜੀਆਂ ਵਿੱਚ ਸਹਿਯੋਗ ਉੱਤੇ ਜ਼ੋਰ ਦਿੱਤਾ ਜੋ ਕਿ ਭਾਰਤੀ ਸਥਿਤੀਆਂ ਲਈ ਢੁਕਵੀਆਂ ਹੋਣ ।


    ***

    
    
    (Release ID: 1517426) Visitor Counter : 4