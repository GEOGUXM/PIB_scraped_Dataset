      ਮਾਈਕਰੋ , ਸਮਾਲ ਅਤੇ ਮੀਡੀਅਮ ਉੱਦਮ ਮੰਤਰਾਲਾ

      ਪ੍ਰਧਾਨ ਮੰਤਰੀ ਦਾ ਰੁਜ਼ਗਾਰ ਸਿਰਜਨ ਪ੍ਰੋਗਰਾਮ (ਪੀਐੱਮਈਜੀਪੀ)
      Posted On: 01 JAN 2018 6:29PM by PIB Chandigarh


    Prime Minister’s Employment Generation Programme (PMEGP)


    ਪ੍ਰਧਾਨ ਮੰਤਰੀ ਦਾ ਰੁਜ਼ਗਾਰ ਸਿਰਜਨ ਪ੍ਰੋਗਰਾਮ (ਪੀਐੱਮਈਜੀਪੀ)


    ਸੂਖਮ , ਛੋਟੇ ਅਤੇ ਦਰਮਿਆਨੇ ਅਦਾਰਿਆਂ (ਐੱਮਐੱਸਐੱਮਈ) ਮੰਤਰਾਲਾ ਵੱਲੋਂ ਪ੍ਰਧਾਨ ਮੰਤਰੀ ਦੇ ਰੁਜ਼ਗਾਰ ਸਿਰਜਨ ਪ੍ਰੋਗਰਾਮ (ਪੀਐੱਮਈਜੀਪੀ) , ਜੋ ਕਿ ਪ੍ਰਮੁੱਖ ਕਰਜ਼ਾ ਆਧਾਰਿਤ ਸਬਸਿਡੀ ਪ੍ਰੋਗਰਾਮ ਹੈ ਦਾ ਉਦੇਸ਼ ਗੈਰ- ਖੇਤੀ ਖੇਤਰ ਵਿੱਚ ਸੂਖਮ ਅਦਾਰੇ ਸਥਾਪਿਤ ਕਰਕੇ ਸਵੈਰੁਜ਼ਗਾਰ ਦੇ ਮੌਕੇ ਪੈਦਾ ਕਰਨਾ ਅਤੇ ਰਵਾਇਤੀ ਕਾਰੀਗਰਾਂ ਅਤੇ ਬੇਰੁਜ਼ਗਾਰ ਨੌਜਵਾਨਾਂ ਦੀ ਮਦਦ ਕਰਨਾ ਹੈ ।


    ਆਮ ਵਰਗ ਦੇ ਲਾਭਕਾਰੀ ਦਿਹਾਤੀ ਖੇਤਰਾਂ ਵਿੱਚ ਪ੍ਰਾਜੈਕਟ ਲਾਗਤ ਦੀ 25% ਅਤੇ ਸ਼ਹਿਰੀ ਖੇਤਰਾਂ ਵਿੱਚ 15% ਮਾਰਜਨ ਮਨੀ ਸਬਸਿਡੀ ਵਜੋਂ ਹਾਸਿਲ ਕਰ ਸਕਦੇ ਹਨ । ਵਿਸ਼ੇਸ਼ ਵਰਗਾਂ ਜਿਵੇਂ ਕਿ ਅਨੁਸੂਚਿਤ ਜਾਂਤਾ/ਅਨੁਸੂਚਿਤ ਕਬੀਲਿਆਂ/ ਓ ਬੀ ਸੀ/ਘੱਟ ਗਿਣਤੀ / ਔਰਤਾਂ/ਸਾਬਕਾ ਫੌਜੀਆਂ/ ਸਰੀਰਕ ਤੌਰ ਤੇ ਅਪੰਗ/ ਐੱਨਈਆਰ , ਪਹਾੜੀ ਅਤੇ ਸਰਹੱਦੀ ਇਲਾਕਿਆਂ ਦੇ ਉਮੀਦਵਾਰਾਂ ਲਈ ਦਿਹਾਤੀ ਖੇਤਰਾਂ ਵਿੱਚ ਮਾਰਜਨ ਮਨੀ ਸਬਸਿਡੀ 35% ਅਤੇ ਸ਼ਹਿਰੀ ਖੇਤਰਾਂ ਵਿੱਚ 25% ਰੱਖੀ ਗਈ ਹੈ ।


    18 ਸਾਲ ਤੋਂ ਉੱਪਰ ਉਮਰ ਦਾ ਕੋਈ ਵੀ ਵਿਅਕਤੀ ਇਸ ਦੇ ਯੋਗ ਹੈ । ਨਿਰਮਾਣ ਖੇਤਰ ਵਿੱਚ 10 ਲੱਖ ਤੋਂ ਵੱਧ ਦੀ ਲਾਗਤ ਵਾਲੇ ਪ੍ਰਾਜੈਕਟ ਲਗਾਉਣ ਲਈ ਅਤੇ ਵਪਾਰ , ਸਰਵਿਸ ਖੇਤਰ ਵਿੱਚ 5 ਲੱਖ ਤੱਕ ਦਾ ਪ੍ਰਾਜੈਕਟ ਲਗਾਉਣ ਲਈ ਇਹ ਮਦਦ ਲਈ ਜਾ ਸਕਦੀ ਹੈ । ਲਾਭਕਾਰੀ ਕੋਲ ਘੱਟੋ ਘੱਟ 8 ਵੀਂ ਕਲਾਸ ਪਾਸ ਹੋਣ ਦਾ ਸਰਟੀਫਿਕੇਟ ਹੋਣਾ ਚਾਹੀਦਾ ਹੈ । ਨਿਰਮਾਣ ਖੇਤਰ ਵਿੱਚ ਪ੍ਰਾਜੈਕਟ ਦੀ ਲਾਗਤ ਵੱਧ ਤੋਂ ਵੱਧ 25 ਲੱਖ ਰੁਪਏ ਅਤੇ ਸੇਵਾ ਖੇਤਰ ਵਿੱਚ 10 ਲੱਖ ਰੁਪਏ ਹੋਣੀ ਚਾਹੀਦੀ ਹੈ । ਇਹ ਲਾਭ ਪੀਐੱਮਈਜੀਪੀ ਅਧੀਨ ਸਿਰਫ ਨਵੇਂ ਯੂਨਿਟਾਂ ਨੂੰ ਹੀ ਹਾਸਲ ਹੋਣਗੇ ।


    ਇਕ ਔਨਲਾਈਨ ਪੀਐੱਮਈਜੀਪੀਈ-ਪੋਰਟਲ https://www.kviconline.gov.in/pmegpeportal/pmegphome/index.jsp 1 ਜੁਲਾਈ , 2016 ਨੂੰ ਸ਼ੁਰੂ ਕੀਤਾ ਗਿਆ ਸੀ । ਸਾਰਾ ਅਮਲ ਔਨਲਾਈਨ ਅਤੇ ਸਹੀ ਸਮੇਂ ਵਾਲਾ ਹੈ । ਅਰਜ਼ੀਕਰਤਾ ਨੂੰ ਔਨਲਾਈਨ ਪੋਰਟਲ ਉੱਤੇ ਹੀ ਅਰਜ਼ੀ ਦੇਣੀ ਪਵੇਗੀ ਅਤੇ ਉਹ ਆਪਣੀ ਅਰਜ਼ੀ ਦੇ ਸਟੇਟਸ ਬਾਰੇ ਪੀਐੱਮਈਜੀਪੀਈਈ-ਪੋਰਟਲ ਉੱਤੇ ਪਤਾ ਕਰ ਸਕਦਾ ਹੈ । ਲਾਭਕਾਰੀ ਨੂੰ ਫੀਡਬੈਕ ਦੇਣ ਲਈ ਔਨਲਾਈਨ ਪ੍ਰਬੰਧ ਕੀਤਾ ਗਿਆ ਹੈ ।


    ਇਹ ਪ੍ਰੈਸ ਰਿਲੀਜ਼ ਐੱਮਐੱਸਐੱਮਈ (ਸੁਤੰਤਰ ਚਾਰਜ) ਰਾਜਮੰਤਰੀ ਸ਼੍ਰੀ ਗਿਰੀਰਾਜ ਸਿੰਘ ਵੱਲੋਂ ਲੋਕ ਸਭਾ ਵਿੱਚ ਅੱਜ ਦਿੱਤੇ ਗਏ ਇੱਕ ਲਿਖਤ ਸਵਾਲ ਦੇ ਜਵਾਬ ਵਿੱਚ ਜਾਰੀ ਕੀਤੀ ਗਈ ।


    *****

    
    
    (Release ID: 1514912) Visitor Counter : 4