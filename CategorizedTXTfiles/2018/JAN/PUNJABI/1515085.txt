      ਸਿਹਤ ਤੇ ਪਰਿਵਾਰ ਭਲਾਈ ਮੰਤਰਾਲਾ

      ਜਨਮ ਸਮੇਂ ਘੱਟ ਭਾਰ ਵਾਲੇ ਬੱਚਿਆਂ ਲਈ ਸਕੀਮਾਂ
      Posted On: 02 JAN 2018 6:29PM by PIB Chandigarh


    Schemes For Children Born With Low Birth Weight


    ਜਨਮ ਸਮੇਂ ਘੱਟ ਭਾਰ ਵਾਲੇ ਬੱਚਿਆਂ ਲਈ ਸਕੀਮਾਂ


    ਕੁਪੋਸ਼ਣ , ਜਿਸ ਵਿੱਚ ਅਨੀਮੀਆ ਵੀ ਸ਼ਾਮਲ ਹੈ , ਇੱਕ ਬਹੁਪੱਖੀ , ਬਹੁਪੜਾਵੀ ਅਤੇ ਬਹੁ -ਖੇਤਰੀ ਸਮੱਸਿਆ ਹੈ । ਗਰਭਵਤੀ ਔਰਤਾਂ ਵਿੱਚ ਕੁਪੋਸ਼ਣ , ਬੱਚਿਆਂ ਦੇ ਘੱਟ ਭਾਰ ਵਾਲੇ (ਐਲਬੀਡਬਲਿਊ) ਪੈਦਾ ਹੋਣ ਦਾ ਇੱਕ ਕਾਰਣ ਹੈ । ਬੱਚਿਆਂ ਬਾਰੇ 2013-14 ਵਿੱਚ ਕਰਵਾਏ ਗਏ ਇੱਕ ਸਰਵੇਖਣ ਅਨੁਸਾਰ 18.6% ਨਵਜੰਮੇ ਬੱਚੇ 2.5 ਕਿਲੋਗ੍ਰਾਮ ਤੋਂ ਘੱਟ ਭਾਰ ਦੇ ਪੈਦਾ ਹੁੰਦੇ ਹਨ (ਜਿੰਨ੍ਹਾਂ ਦਾ ਭਾਰ ਤੋਲਿਆ ਜਾਂਦਾ ਹੈ) ।


    ਮਹਿਲਾ ਅਤੇ ਬਾਲ ਵਿਕਾਸ ਮੰਤਰਾਲਾ ਅੰਬਰੇਲਾ ਆਈਸੀਡੀਐੱਸ ਸਕੀਮ ਅਧੀਨ ਆਂਗਨਵਾੜੀ ਸੇਵਾਵਾਂ ਨੂੰ ਲਾਗੂ ਕਰ ਰਿਹਾ ਹੈ । ਇਸ ਸਕੀਮ ਅਧੀਨ ਗਰਭਵਤੀ ਔਰਤਾਂ ਅਤੇ ਦੁੱਧ ਪਿਆਉਣ ਵਾਲੀਆਂ ਮਾਵਾਂ ਨੂੰ ਖ਼ੁਰਾਕ ਮੁਹੱਈਆ ਕਰਵਾਈ ਜਾਂਦੀ ਹੈ ਤਾਂ ਕਿ ਖ਼ੁਰਾਕ ਦਾ ਜੋ ਘਾਟਾ ਸਿਫਾਰਿਸ਼ ਕੀਤੀ ਖ਼ੁਰਾਕ ਤੋਂ ਰਹਿ ਜਾਂਦਾ ਹੈ , ਉਹ ਪੂਰਾ ਹੋ ਸਕੇ । ਇਹ ਸਿਫਾਰਿਸ਼ ਇੰਡੀਅਨ ਕੌਂਸਲ ਫਾਰ ਮੈਡੀਕਲ ਰਿਸਰਚ ਵੱਲੋਂ ਗਰਭਵਤੀ ਔਰਤਾਂ ਦੀ ਖ਼ੁਰਾਕ ਲਈ ਕੀਤੀ ਗਈ ਹੈ ।


    ਰਾਸ਼ਟਰੀ ਸਿਹਤ ਮਿਸ਼ਨ (ਐੱਨਐੱਚਐੱਮ) ਅਤੇ ਅੰਬਰੇਲਾ ਦੇ ਪੁਨਰ ਉਤਪਾਦਕ ਅਤੇ ਬਾਲ ਸਿਹਤ ਪ੍ਰੋਗਰਾਮ ਅਧੀਨ ਗਰਭਵਤੀ ਔਰਤਾਂ ਵਿੱਚ ਕੁਪੋਸ਼ਣ ਦੇ ਖਾਤਮੇ ਲਈ ਹੇਠ ਲਿਖੀਆਂ ਪਹਿਲਕਦਮੀਆਂ ਕੀਤੀਆਂ ਗਈਆਂ ਹਨ ।


     1. ਗਰਭਵਤੀ ਔਰਤਾਂ ਦੀ ਅਨੀਮੀਆ ਅਤੇ ਆਇਰਨ ਫੌਲਿਕ ਐਸਿਡ (ਆਈਐੱਫਏ) ਖ਼ੁਰਾਕ ਲਈ ਸਰਬਵਿਆਪੀ ਸਕਰੀਨਿੰਗ ।

     2. ਗਰਭ ਦੌਰਾਨ ਕੈਲਸ਼ੀਅਮ ਦੇਣਾ ।
     3. ਗਰਭ ਦੌਰਾਨ ਪੇਟ ਦੇ ਕੀੜਿਆਂ ਦਾ ਖਾਤਮਾ ।
     4. ਭਾਰ ਵਧਣ ਦੀ ਮੌਨੀਟ੍ਰਿੰਗ ।
     5. ਖ਼ੁਰਾਕ , ਪਰਿਵਾਰ ਭਲਾਈ ਅਤੇ ਬਿਮਾਰੀਆਂ ਦੇ ਬਚਾਅ ਲਈ ਕੌਂਸਲਿੰਗ ।

    6. ਜਨਨੀ ਸ਼ਿਸ਼ੂ ਸੁਰਕਸ਼ਾ ਕਾਰਯਕ੍ਰਮ (ਜੇਐੱਸਐੱਸਕੇ) ਅਧੀਨ ਭਾਰਤ ਸਰਕਾਰ ਗਰਭਵਤੀ ਔਰਤਾਂ ਨੂੰ ਜਨਤਕ ਸਿਹਤ ਹਸਪਤਾਲਾਂ ਵਿੱਚ ਰਹਿਣ ਦੌਰਾਨ ਖ਼ੁਰਾਕ ਪ੍ਰਦਾਨ ਕਰਦੀ ਹੈ ।


    7. ਰਾਸ਼ਟਰੀ ਆਇਰਨ ਪਲਸ ਪਹਿਲਕਦਮੀ (ਐੱਨਆਈਪੀਆਈ) ਅਧੀਨ ਬੱਚਿਆਂ , ਅਲ੍ਹੜਾਂ , ਬੱਚਿਆਂ ਨੂੰ ਜਨਮ ਦੇਣ ਦੇ ਉਮਰ ਵਰਗ ਦੀਆਂ ਔਰਤਾਂ , ਗਰਭਵਤੀ ਔਰਤਾਂ ਅਤੇ ਦੁੱਧ ਪਿਆਉਣ ਵਾਲੀਆਂ ਮਾਵਾਂ ਨੂੰ ਆਇਰਨ ਫੌਲਿਕ ਖ਼ੁਰਾਕ ਪ੍ਰਦਾਨ ਕੀਤੀ ਜਾਂਦੀ ਹੈ ਤਾਂ ਕਿ ਉਨ੍ਹਾਂ ਦਾ ਅਨੀਮੀਆ ਤੋਂ ਬਚਾਅ ਹੋ ਸਕੇ ।


    8. ਪੌਸ਼ਟਿਕ ਵਿਭਿੰਨਤਾ ਨੂੰ ਹੁਲਾਰਾ ਦੇਣ ਲਈ ਸੂਚਨਾ , ਸਿੱਖਿਆ ਤੇ ਸੰਚਾਰ ( IEC ) ਰਾਹੀਂ ਸਿਹਤ ਤੇ ਪੋਸ਼ਣ ਸਿੱਖਿਆ ਪ੍ਰਦਾਨ ਕਰਨਾ ਤਾਕਿ ਆਇਰਨ ਭਰਪੂਰ ਖ਼ੁਰਾਕ ਸੁਨਿਸ਼ਚਿਤ ਕੀਤੀ ਜਾ ਸਕੇ ।


    ਰਾਜ ਮੰਤਰੀ (ਸਿਹਤ ਅਤੇ ਪਰਿਵਾਰ ਭਲਾਈ) , ਸ਼੍ਰੀ ਅਸ਼ਵਨੀ ਕੁਮਾਰ ਚੌਬੇ ਨੇ ਇਹ ਜਾਣਕਾਰੀ ਅੱਜ ਇੱਥੇ ਰਾਜ ਸਭਾ ਵਿੱਚ ਇੱਕ ਸਵਾਲ ਦੇ ਲਿਖ਼ਤੀ ਜਵਾਬ ਵਿੱਚ ਦਿੱਤੀ ।

    
    
    (Release ID: 1515085) Visitor Counter : 7
    
    
    
    
    

5.