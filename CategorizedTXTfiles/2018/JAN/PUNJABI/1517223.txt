      ਮਹਿਲਾ ਤੇ ਬਾਲ ਵਿਕਾਸ ਮੰਤਰਾਲਾ

      ਰਾਸ਼ਟਰਪਤੀ ਅਸਾਧਾਰਨ ਕੰਮ ਕਰਨ ਵਾਲੀਆਂ ਮਹਿਲਾਵਾਂ ਨੂੰ ਕੱਲ੍ਹ ਰਾਸ਼ਟਰਪਤੀ ਭਵਨ ਵਿੱਚ ਸਨਮਾਨਿਤ ਕਰਨਗੇ
      Posted On: 19 JAN 2018 5:18PM by PIB Chandigarh


    The President of India to felicitate exceptional women achievers at Rashtrapati Bhawan tomorrow


    ਰਾਸ਼ਟਰਪਤੀ ਅਸਾਧਾਰਨ ਕੰਮ ਕਰਨ ਵਾਲੀਆਂ ਮਹਿਲਾਵਾਂ ਨੂੰ ਕੱਲ੍ਹ ਰਾਸ਼ਟਰਪਤੀ ਭਵਨ ਵਿੱਚ ਸਨਮਾਨਿਤ ਕਰਨਗੇ


    ਰਾਸ਼ਟਰਪਤੀ ਸ਼੍ਰੀ ਰਾਮਨਾਥ ਕੋਵਿੰਦ ਆਪਣੇ - ਆਪਣੇ ਖੇਤਰ ਵਿੱਚ ਅਸਾਧਾਰਨ ਕੰਮ ਕਰਨ ਵਾਲੀਆਂ ਮਹਿਲਾਵਾਂ ਨੂੰ ਕੱਲ੍ਹ ਸਨਮਾਨਿਤ ਕਰਨਗੇ। ਮਹਿਲਾ ਅਤੇ ਬਾਲ ਵਿਕਾਸ ਮੰਤਰਾਲੇ ਵੱਲੋਂ ਵਿਸਤ੍ਰਿਤ ਜਾਂਚ ਪ੍ਰਕ੍ਰਿਆ ਅਪਨਾਉਣ ਦੇ ਬਾਅਦ ਚੁਣੀਆਂ ਗਈਆਂ 112 ਮਹਿਲਾਵਾਂ ਨੂੰ ਰਾਸ਼ਟਰਪਤੀ ਕੱਲ੍ਹ ਸ਼ਾਮ ਰਾਸ਼ਟਰਪਤੀ ਭਵਨ ਵਿੱਚ ਸਨਮਾਨਿਤ ਕਰਨਗੇ। ਕੱਲ੍ਹ ਸਨਮਾਨਿਤ ਹੋਣ ਵਾਲੀਆਂ ਮਹਿਲਾਵਾਂ ਵਿੱਚੋਂ ਪਹਿਲੀ ਮਹਿਲਾ ਜੱਜ, ਪਹਿਲੀ ਮਹਿਲਾ ਕੁਲੀ, ਮਿਜ਼ਾਈਲ ਪ੍ਰੋਜੈਕਟ ਦੀ ਅਗਵਾਈ ਕਰਨ ਵਾਲੀ ਪਹਿਲੀ ਮਹਿਲਾ, ਪਹਿਲੀ ਪੈਰਾ ਟਰੱਪਰ, ਪਹਿਲੀ ਓਲੰਪਿਅਨ ਸ਼ਾਮਲ ਹੈ।


    ਮਹਿਲਾ ਅਤੇ ਬਾਲ ਵਿਕਾਸ ਮੰਤਰੀ ਸ਼੍ਰੀਮਤੀ ਮੇਨਕਾ ਸੰਜੈ ਗਾਂਧੀ ਨੇ ਕਿਹਾ ਕਿ ਅਧਿਕਾਰ ਸੰਪੰਨ ਨਾਰੀ ਦੀ ਪਵਿੱਤਰ ਭਾਵਨਾ ਦੇ ਨਾਲ , ਮੰਤਰਾਲੇ ਨੇ ’ ਪਹਿਲੀਆਂ ਮਹਿਲਾਵਾਂ , ਦੀ ਧਾਰਨਾ ਵਿਕਸਿਤ ਕੀਤੀ ਹੈ। ਇਨ੍ਹਾਂ ਪਹਿਲੀਆਂ ਮਹਿਲਾਵਾਂ ਨੇ ਆਪਣੇ - ਆਪਣੇ ਖੇਤਰ ਵਿੱਚ ਅਸਾਧਾਰਨ ਕੰਮ ਕਰਕੇ ਪਹਿਲੀ ਮਹਿਲਾ ਬਣਨ ਲਈ ਕਈ ਰੁਕਾਵਟਾਂ , ਮਾਨਦੰਡਾਂ ਅਤੇ ਵਿਰੋਧਾਂ ਦਾ ਸਾਹਮਣਾ ਕੀਤਾ।


    ਰੱਖਿਆ ਮੰਤਰਾਲੇ , ਖੇਡ ਮੰਤਰਾਲੇ , ਲਿਮਕਾ ਬੁੱਕ ਆਵ੍ ਰਿਕਾਰਡ , ਪ੍ਰੈਸ ਕਲਿਪਿੰਗ , ਇੰਟਰਨੈੱਟ ਆਦਿ ਸਮੇਤ ਵੱਖ - ਵੱਖ ਸਰੋਤਾਂ ਦੀ ਮਦਦ ਨਾਲ 227 ਮਹਿਲਾਵਾਂ ਦੀ ਸੂਚੀ ਤਿਆਰ ਕੀਤੀ ਗਈ। ਸ਼੍ਰੀਮਤੀ ਮੇਨਕਾ ਸੰਜੈ ਗਾਂਧੀ ਨੇ ਕਿਹਾ ਕਿ ਜੱਜਾਂ ਦੇ ਪੈਨਲ ਦੀ ਮਦਦ ਨਾਲ 112 ਮਹਿਲਾਵਾਂ ਦੇ ਨਾਂਵਾਂ ਨੂੰ ਅੰਤਿਮ ਰੂਪ ਦਿੱਤਾ ਗਿਆ , ਜੋ ਅਸਾਧਾਰਨ ਕੰਮ ਕਰਕੇ ਆਪਣੇ - ਆਪਣੇ ਖੇਤਰਾਂ ਵਿੱਚ ਪਹਿਲੇ ਸਥਾਨ ’ ਤੇ ਰਹੀਆਂ ਹਨ।


    ਮਹਿਲਾ ਅਤੇ ਬਾਲ ਵਿਕਾਸ ਮੰਤਰਾਲਾ 8 ਮਾਰਚ ਨੂੰ ਉਨ੍ਹਾਂ ਮਹਿਲਾਵਾਂ ਨੂੰ ਨਾਰੀ ਸ਼ਕਤੀ ਪੁਰਸਕਾਰ ਪ੍ਰਦਾਨ ਕਰਦਾ ਹੈ ਜਿਨ੍ਹਾਂ ਨੇ ਸਮਾਜ ਵਿੱਚ ਯੋਗਦਾਨ ਦਿੱਤਾ ਹੈ ਲੇਕਿਨ ਉਨ੍ਹਾਂ ਨੂੰ ਪ੍ਰਸਿੱਧੀ ਨਹੀਂ ਮਿਲ ਪਾਈ ਹੈ। ਨਾਰੀ ਸ਼ਕਤੀ ਪੁਰਸਕਾਰ ਮਾਣਯੋਗ ਰਾਸ਼ਟਰਪਤੀ ਵੱਲੋਂ ਰਾਸ਼ਟਰਪਤੀ ਭਵਨ ਵਿੱਚ ਪ੍ਰਦਾਨ ਕੀਤੇ ਜਾਂਦੇ ਹਨ। ਇਨ੍ਹਾਂ ਪੁਰਸਕਾਰਾਂ ਦੇ ਨਾਲ ਮੰਤਰਾਲਿਆਂ ਨੇ ਨਵੀਆਂ ਵਿਵਸਥਾਵਾਂ ਸ਼ੁਰੂ ਕੀਤੀਆਂ ਹਨ ਜਿਸ ਦੇ ਅਧੀਨ ਉਨ੍ਹਾਂ ਮਹਿਲਾਵਾਂ ਨੂੰ ਪਹਿਚਾਣ ਪ੍ਰਦਾਨ ਕੀਤੀ ਜਾਂਦੀ ਹੈ ਜਿਨ੍ਹਾਂ ਨੇ ਅਸਾਧਾਰਨ ਕੰਮ ਕੀਤਾ ਹੈ। ਮੰਤਰਾਲੇ ਨੇ 2015 ਵਿੱਚ ਫੇਸਬੁੱਕ ਦੇ ਨਾਲ ਮਿਲ ਕੇ ਉਪਲੱਬਧੀ ਹਾਸਲ ਕਰਨ ਵਾਲੀਆਂ 100 ਮਹਿਲਾਵਾਂ ਦੀ ਪਹਿਚਾਣ ਕੀਤੀ ਜਿਨ੍ਹਾਂ ਨੇ ਸਰਵਜਨਕ ਕੰਮ ਦੇ ਵੱਖ-ਵੱਖ ਖੇਤਰਾਂ ਵਿੱਚ ਉੱਤਮਤਾ ਹਾਸਲ ਕੀਤੀ ਹੈ। ਰਾਸ਼ਟਰਪਤੀ ਇਨ੍ਹਾਂ ਮਹਿਲਾਵਾਂ ਦੀ ਮੇਜ਼ਬਾਨੀ ਕਰਦੇ ਹਨ। ’ਪਹਿਲੀ ਮਹਿਲਾ’ ਮੰਤਰਾਲੇ ਦੇ ‘ਉਪਲਬੱਧੀ ਹਾਸਲ ਕਰਨ ਵਾਲੀਆਂ 100 ਮਹਿਲਾਵਾਂ’ ਆਭਿਆਨ ਦਾ ਦੂਜਾ ਫੇਜ਼ ਹੈ।


    ਕੱਲ੍ਹ ਸਨਮਾਨਿਤ ਹੋਣ ਵਾਲੀਆਂ 112 ਮਹਿਲਾਵਾਂ ਦੀ ਜਾਣ ਪਛਾਣ ਦੇਖਣ ਲਈ ਇੱਥੇ ਕਲਿੱਕ ਕਰੋ-


    Click here for profiles of 112 Women Achievers to be honoured tomorrow.


    *****


    

    
    (Release ID: 1517223) Visitor Counter : 1