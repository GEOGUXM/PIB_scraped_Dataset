      ਟੈਕਸਟਾਈਲ ਮੰਤਰਾਲਾ

      ਪਟਸਨ ਸਮੱਗਰੀ ਵਿੱਚ ਲਾਜ਼ਮੀ ਪੈਕਿੰਗ ਲਈ ਮਾਪਦੰਡਾਂ ਦੇ ਵਿਸਤਾਰ ਨੂੰ ਮੰਤਰੀ ਮੰਡਲ ਦੀ ਪ੍ਰਵਾਨਗੀ
      Posted On: 03 JAN 2018 5:13PM by PIB Chandigarh


    Cabinet approves extension of norms for mandatory packaging in Jute Materials


    ਪਟਸਨ ਸਮੱਗਰੀ ਵਿੱਚ ਲਾਜ਼ਮੀ ਪੈਕਿੰਗ ਲਈ ਮਾਪਦੰਡਾਂ ਦੇ ਵਿਸਤਾਰ ਨੂੰ ਮੰਤਰੀ ਮੰਡਲ ਦੀ ਪ੍ਰਵਾਨਗੀ


    ਆਰਥਿਕ ਮਾਮਲਿਆਂ ਸਬੰਧੀ ਮੰਤਰੀ ਮੰਡਲ ਦੀ ਕਮੇਟੀ ਨੇ ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਦੀ ਪ੍ਰਧਾਨਗੀ ਵਿੱਚ ਪਟਸਨ ਸਾਲ 2017-18 ਲਈ ਅਨਾਜ ਤੇ ਚੀਨੀ ਦੀ ਪੈਕਿੰਗ ਜ਼ਰੂਰੀ ਤੌਰ ‘ਤੇ : ਪਟਸਨ ਸਮਗਰੀ ਵਿੱਚ ਹੀ ਕਰਨ ਦੀ ਪ੍ਰਵਾਨਗੀ ਦੇ ਦਿੱਤੀ ਹੈ । ਇਸ ਫ਼ੈਸਲੇ ਨਾਲ ਪਟਸਨ ਖੇਤਰ ਦੀ ਪ੍ਰਮੁੱਖ ਮੰਗ ਪੂਰੀ ਹੋਵੇਗੀ ਅਤੇ ਇਸ ਖੇਤਰ ‘ਤੇ ਨਿਰਭਰ ਕਾਮਿਆਂ ਅਤੇ ਕਿਸਾਨਾਂ ਨੂੰ ਰੋਜ਼ੀ-ਰੋਟੀ ਕਮਾਉਣ ਵਿੱਚ ਮਦਦ ਮਿਲੇਗੀ । ਪਟਸਨ ਸਾਲ 2017-18 1 ਜੁਲਾਈ , 2017 ਤੋਂ 30 ਜੂਨ , 2018 ਤੱਕ ਹੈ ।


    ਵਿਸ਼ੇਸ਼ਤਾਵਾਂ :

         1. ਆਰਥਿਕ ਮਾਮਲਿਆਂ ਸਬੰਧੀ ਕਮੇਟੀ ਨੇ ਪਟਸਨ ਪੈਕਿੰਗ ਸਮੱਗਰੀ (ਜੇਪੀਐੱਮ) ਐਕਟ , 1987 ਦੇ ਤਹਿਤਜ਼ਰੂਰੀ ਪੈਕਿੰਗ ਮਾਪਦੰਡਾਂ ਦਾ ਵਿਸਤਾਰ ਕੀਤਾ ਹੈ ।
         2. ਪ੍ਰ ਵਾਨਗੀ ਵਿੱਚ ਇਹ ਵਿਵਸਥਾ ਕੀਤੀ ਗਈ ਹੈ ਕਿ 90% ਅਨਾਜ ਤੇ 20% ਚੀਨੀ ਉਤਪਾਦਾਂ ਦੀ ਪੈਕਿੰਗ ਪਟਸਨ ਦੀਆਂ ਬੋਰੀਆਂ ਵਿੱਚ ਹੀ ਕਰਨੀ ਜ਼ਰੂਰੀ ਹੋਵੇਗੀ ।
         3. ਇਸ ਫ਼ੈਸਲੇ ਵਿੱਚ ਇਹ ਵੀ ਆਦੇਸ਼ ਹਨ ਕਿ ਪਹਿਲੀ ਵਾਰੀ ਵਿੱਚ ਅਨਾਜ ਦੀ ਪੈਕਿੰਗ ਦੀ ਪੂਰੀ ਮੰਗ ਪਟਸਨ ਦੀਆਂ ਬੋਰੀਆਂ ਲਈ ਹੀ ਦਿੱਤੀ ਜਾਵੇਗੀ । ਸੋ ਅਨਾਜ ਦੀ 100% ਪੈਕਿੰਗ ਪਟਸਨ ਦੀਆਂ ਬੋਰੀਆਂ ਵਿੱਚ ਹੀ ਕਰਨ ਦੀਵਿਵਸਥਾ ਹੈ ਬਸ਼ਰਤੇਕਿ ਪਟਸਨ ਉਦਯੋਗ ਮੰਗ ਨੂੰ ਪੂਰਾ ਕਰਨ ਵਿੱਚ ਸਮਰੱਥ ਹੋਵੇ ।

    ਪ੍ਰਭਾਵ :


    ਇਸ ਫ਼ੈਸਲੇ ਨਾਲ ਦੇਸ਼ ਦੇ ਪੂਰਬੀ ਅਤੇ ਉੱਤਰ-ਪੂਰਬੀ ਖੇਤਰ ਖਾਸ ਤੌਰ ‘ਤੇ ਪੱਛਮੀ ਬੰਗਾਲ , ਬਿਹਾਰ , ਓਡੀਸ਼ਾ , ਅਸਾਮ , ਆਂਧਰਾ ਪ੍ਰਦੇਸ਼ , ਮੇਘਾਲਿਆ ਅਤੇ ਤ੍ਰਿਪੁਰਾ ਵਿੱਚ ਰਹਿਣ ਵਾਲੇ ਕਿਸਾਨ ਤੇ ਕਾਮੇ ਲਾਭ ਉਠਾਉਣਗੇ ।


    ਪਟਸਨ ਉਦਯੋਗ ਨੂੰ ਪ੍ਰੋਤਸਾਹਨ ਦੇਣ ਲਈ ਸਰਕਾਰ ਵੱਲੋਂ ਕੀਤੇ ਗਏ ਉਪਾਅ :


    ਪਟਸਨ ਉਦਯੋਗ ਮੁੱਖ ਤੌਰ ‘ਤੇ ਸਰਕਾਰੀ ਖੇਤਰ ‘ਤੇ ਨਿਰਭਰ ਹੈ , ਜੋ ਪ੍ਰਤੀ ਸਾਲ 5500 ਕਰੋੜ ਰੁਪਏ ਤੋਂ ਵੱਧ ਦੇ ਪਟਸਨ ਉਤਪਾਦਾਂ ਦੀ ਖ਼ਰੀਦ ਕਰਦਾ ਹੈ । ਲਗਭਗ 3.7 ਲੱਖ ਕਾਮੇ ਅਤੇ ਲਗਭਗ 40 ਲੱਖ ਕਿਸਾਨ ਆਪਣੀ ਰੋਜ਼ੀ ਰੋਟੀ ਲਈ ਪਟਸਨ ਖੇਤਰਾਂ ‘ਤੇ ਨਿਰਭਰ ਹਨ , ਇਸ ਦ੍ਰਿਸ਼ਟੀਕੋਣ ਨਾਲ ਸਰਕਾਰ ਪਟਸਨ ਖੇਤਰ ਦੇ ਵਿਕਾਸ ਲਈ ਕੱਚੇ ਪਟਸਨ ਦੀ ਗੁਣਵੱਤਾ ਅਤੇ ਉਤਪਾਦਕਤਾ ਵਿੱਚ ਵਾਧਾ , ਪਟਸਨ ਖੇਤਰ ਦੀ ਵਿਭਿੰਨਤਾ ਅਤੇ ਪਟਸਨ ਉਤਪਾਦਾਂ ਨੂੰ ਵਧਾਉਣ ਅਤੇ ਉਨ੍ਹਾਂ ਦੀ ਮੰਗ ਨੂੰ ਬਣਾਈ ਰੱਖਣ ਦੇ ਯਤਨ ਕਰ ਰਹੀ ਹੈ । ਇਹ ਯਤਨ ਇਸ ਤਰ੍ਹਾਂ ਹਨ :


     1. ਪਟਸਨ ਖੇਤਰ ਵਿੱਚ ਵਧਦੀ ਮੰਗ ਦੇ ਮੱਦੇਨਜਰ ਭਾਰਤ ਸਰਕਾਰ ਨੇ 5 ਜਨਵਰੀ , 2017 ਤੋਂ ਬੰਗਲਾਦੇਸ਼ ਅਤੇ ਨੇਪਾਲ ਤੋਂ ਪਟਸਨ ਦੇ ਸਮਾਨ ਦੀ ਆਯਾਤ ‘ਤੇ ਡੈਫੀਨਿਟਿਵ ਐਂਟੀ ਡੋਪਿੰਗ ਡਿਊਟੀ ਹੈ । ਇਨ੍ਹਾਂ ਉਪਾਵਾਂ ਸਦਕਾ , ਆਂਧਰਾ ਪ੍ਰਦੇਸ਼ ਦੀਆਂ 13 ਟਵਿੱਨ ਮਿਲਾਂ ਨੇ ਮੁੜ ਪ੍ਰਕਿਰਿਆ ਸ਼ੁਰੂ ਕਰ ਦਿੱਤੀ ਸੀ ਜਿਸ ਨਾਲ 20 ਹਜ਼ਾਰ ਮਜਦੂਰੀਂ/ਕਾਮਿਆਂ ਨੂੰ ਲਾਭ ਹੋਇਆ । ਇਸ ਦੇ ਇਲਾਵਾ , ਡੈਫੀਨਿਟਿਵ ਐਂਟੀ ਡੋਪਿੰਗ ਡਿਊਟੀ ਲਗਾਏ ਜਾਣ ਨਾਲ ਭਾਰਤੀ ਪਟਸਨ ਉਦਯੋਗ ਲਈ ਸਵਦੇਸ਼ੀ ਬਜ਼ਾਰ ਵਿੱਚ 2 ਲੱਖ ਐੱਮਟੀ ਪਟਸਨ ਤੋਂ ਬਣਾਈਆਂ ਵਸਤਾਂ ਦੀਵਾਧੂ ਮੰਗ ਦੀ ਸੰਭਾਵਨਾ ਹੋਈ ਹੈ ।

     2. ਪਟਸਨ ਆਈ-ਕੇਅਰ ਨਾਮੀ ਸਾਵਧਾਨੀਪੂਰਵਕ ਤਿਆਰ ਕੀਤੀ ਗਈ ਵਿਵਸਥਾ ਤੋਂ ਕੱਚੀ ਪਟਸਨ ਦੀ ਉਤਪਾਦਕਤਾ ਅਤੇ ਗੁਣਵੱਤਾ ਵਿੱਚ ਸੁਧਾਰ ਕਰਨ ਲਈ ਸਰਕਾਰ ਬੀਜ ਡ੍ਰਿੱਲ ਦੀ ਵਰਤੋਂ ਕਰ ਕੇ ਲਾਈਨ ਵਿੱਚ ਬਿਜਾਈ , ਪਹੀਏ ਵਾਲੀ ਕੁਦਾਲ ਅਤੇ ਨੋਕਦਾਰ ਆਦਿ ਯੰਤਰਾਂ ਦਾ ਪ੍ਰਯੋਗ ਕਰਕੇ ਵੀਡ ਮੈਨੇਜਮੈਂਟ , ਗੁਣਵੱਤਾ ਵਾਲੇ ਪ੍ਰਮਾਣਿਤ ਬੀਜਾਂ ਦਾ ਵਿਭਾਜਨ ਅਤੇ ਮਾਇਕਰੋਬਾਇਅਲ ਸਮਰਥਿਤ ਰੇਟਿੰਗ ਪ੍ਰਦਾਨ ਕਰਨ ਵਾਲੀ ਸੁਧਰੀ ਹੋਈ ਖੇਤੀ ਸਬੰਧੀ ਪ੍ਰਕਿਰਿਆਵਾਂ ਦਾ ਪ੍ਰਸਾਰ ਕਰਕੇ ਲਗਭਗ ਇੱਕ ਲੱਖ ਪਟਸਨ ਕਿਸਾਨਾਂ ਦੀ ਸਹਾਇਤਾ ਕਰ ਰਹੀ ਹੈ । ਇਨ੍ਹਾਂ ਇੰਤਜ਼ਾਮਾਂ ਨਾਲ ਕੱਚੇ ਪਟਸਨ ਦੀ ਗੁਣਵੱਤਾ ਅਤੇ ਉਤਪਾਦਕਤਾ ਵਧੀ ਹੈ ਅਤੇ ਪਟਸਨ ਕਿਸਮਾਂ ਦੀ ਆਮਦਨ ਵਿੱਚ 10 ਰਜ਼ਾਰ ਰੁਪਏ ਪ੍ਰਤੀ ਹੈਕਟੇਅਰ ਤੱਕ ਦਾ ਵਾਧਾ ਹੋਇਆ ਹੈ ।

     1. ਪਟਸਨ ਕਿਸਾਨਾਂ ਦੀ ਮਦਦ ਦੇ ਉਦੇਸ਼ ਨਾਲ ਭਾਰਤੀ ਪਟਸਨ ਨਿਗਮ (ਜੇਸੀਆਈ) ਨੂੰ 2014-15 ਤੋਂ 4 ਸਾਲ ਲਈ 204 ਕਰੋੜ ਰੁਪਏ ਦ ੀ ਗ੍ਰਾਂਟ ਦਿੱਤੀ ਗਈ ਤਾਂ ਜੋ ਜੇਸੀਆਈ , ਐੱਮਸੀਪੀ ਅਭਿਆਨ ਚਲਾ ਸਕੇ ਅਤੇ ਪਟਸਨ ਖੇਤਰ ਵਿੱਚ ਮੁੱਲ ਸਥਿਰਤਾ ਨੂੰ ਯਕੀਨੀ ਬਣਾ ਸਕੇ ।


     1. ਪਟਸਨ ਖੇਤਰ ਦੀ ਵਿਭਿੰਨਤਾ ਨੂੰ ਸਹਾਇਤਾ ਪ੍ਰਦਾਨ ਕਰਨ ਦੇ ਉਦੇਸ਼ ਨਾਲ ਰਾਸ਼ਟਰੀ ਪਟਸਨ ਬੋਰਡ ਨੇ ਰਾਸ਼ਟਰੀ ਡਿਜ਼ਾਈਨ ਸੰਸਥਾਨ ਦੇ ਨਾਲ ਸਹਿਯੋਗ ਕੀਤਾ ਹੈ ਅਤੇ ਗਾਂਧੀਨਗਰ ਵਿੱਚ ਇੱਕ ਪਟਸਨ ਡਿਜ਼ਾਈਨ ਸੈੱਲਖੋਲਿਆ ਗਿਆ ਹੈ ।

     2. ਰਾਜ ਸਰਕਾਰਾਂ , ਵਿਸ਼ੇਸ਼ ਤੌਰ ‘ਤੇ ਉੱਤਰ-ਪੂਰਬੀ ਖੇਤਰ ਅਤੇ ਸੜਕ ਟਰਾਂਸਪੋਰਟ ਮੰਤਰਾਲੇ ਤੇ ਜਲ ਸੰਸਾਧਨ ਮੰਤਰਾਲੇ ਜਿਹੇ ਵਿਭਾਗਾਂ ਦੇ ਨਾਲ ਪਟਸਨ ਜਿਓ-ਟੈਕਸਟਾਈਲਸ ਅਤੇ ਐਗਰੋ-ਟੈਕਸਟਾਈਲਸ ਦੇ ਹੁਲਾਰੇ ਦੀ ਵੀ ਸ਼ੁਰੂਆਤ ਕੀਤੀ ਗਈ ਹੈ ।

    6 ਪਟਸਨ ਖੇਤਰ ਵਿੱਚ ਪਾਰਦਰਸ਼ਿਤਾ ਵਧਾਉਣਾ ਲਈ ਸਰਕਾਰੀ ਏਜੰਸੀਆਂ ਵੱਲੋਂ ਬੀ-ਟਵਿੱਲ ਸੈਕਿੰਗ( B-Twill sacking) ਦੀ ਖ਼ਰੀਦ ਲਈ ਸਾਂਝਾ ਪਲੇਟਫਾਰਮ ਮੁਹੱਈਆ ਕਰਾਉਣ ਲਈ ਦਸੰਬਰ , 2016 ਵਿੱਚ ਪਟਸਨ ਸਮਾਰਟ ਨਾਮਕ ਇੱਕ ਈ-ਗਵਰਨਮੈਂਟ ਪਹਿਲ ਦੀ ਸ਼ੁਰੂਆਤ ਕੀਤੀ ਗਈ ਸੀ । ਇਸ ਦੇ ਇਲਾਵਾ , ਭਾਰਤੀ ਪਟਸਨ ਨਿਗਮ ਲਿਮਟਡ (ਜੇਸੀਆਈ) ਘੱਟੋ-ਘੱਟ ਸਮਰਥਨ ਮੁੱਲ ਅਤੇ ਕਮਰਸ਼ੀਅਲ ਅਪਰੇਸ਼ਨਾਂ ਤਹਿਤ ਪਟਸਨ ਦੀ ਖ਼ਰੀਦ ਉੱਤੇ ਪਟਸਨ ਕਿਸਾਨਾਂ ਨੂੰ 100 % ਰਕਮ ਦੀ ਅਦਾਇਗੀ ਔਨਲਾਈਨ ਕਰ ਰਹੀ ਹੈ ।


    ****

    
    
    (Release ID: 1515510) Visitor Counter : 5
    
    
    
    
    

2.