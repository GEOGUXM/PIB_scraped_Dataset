      ਉਪ ਰਾਸ਼ਟਰਪਤੀ ਸਕੱਤਰੇਤ

      ਦਿਮਾਗੀ ਖੇਡਾਂ ਨੂੰ ਸਰੀਰਕ ਖੇਡਾਂ ਦੇ ਬਰਾਬਰ ਹੀ ਹਮਾਇਤ ਦੀ ਲੋੜ ਹੁੰਦੀ ਹੈ— ਉਪ ਰਾਸ਼ਟਰਪਤੀ
      Posted On: 09 JAN 2018 6:23PM by PIB Chandigarh


    Mind sports require support at par with physical sports: Vice President


    ਦਿਮਾਗੀ ਖੇਡਾਂ ਨੂੰ ਸਰੀਰਕ ਖੇਡਾਂ ਦੇ ਬਰਾਬਰ ਹੀ ਹਮਾਇਤ ਦੀ ਲੋੜ ਹੁੰਦੀ ਹੈ— ਉਪ ਰਾਸ਼ਟਰਪਤੀ


    ਭਾਰਤ ਦੇ ਉਪ ਰਾਸ਼ਟਰਪਤੀ ਸ੍ਰੀ ਐੱਮ ਵੈਂਕਈਆ ਨਾਇਡੂ ਨੇ ਕਿਹਾ ਹੈ ਕਿ ਦਿਮਾਗੀ ਖੇਡਾਂ ਨੂੰ ਵੀ ਸਰੀਰਕ ਖੇਡਾਂ ਦੇ ਬਰਾਬਰ ਹਮਾਇਤ ਅਤੇ ਉਤਸ਼ਾਹ ਦੀ ਲੋੜ ਹੁੰਦੀ ਹੈ । '' ਬਿਨਾ ਸ਼ੱਕ , ਸਰੀਰਕ ਖੇਡਾਂ ਦੀਆਂ ਆਪਣੀਆਂ ਸੀਮਾਵਾਂ ਹੁੰਦੀਆਂ ਹਨ ਪਰ ਦਿਮਾਗ ਦੀ ਸਮਰੱਥਾ ਅਸੀਮਤ ਹੁੰਦੀ ਹੈ ਅਤੇ ਇਸ ਦੀ ਸਮਰੱਥਾ ਦੀ ਪੂਰੀ ਵਰਤੋਂ ਹੋਣੀ ਚਾਹੀਦੀ ਹੈ ,'' । ਉਪ ਰਾਸ਼ਟਰਪਤੀ ਨੇ ਵਰਲਡ ਮੈਮੋਰੀ ਸਪੋਰਟਸ ਕੌਂਸਲ ਦੇ ਇੱਕ ਵਫ਼ਦ ਨੂੰ ਇੱਥੇ ਸੰਬੋਧਨ ਕਰਦੇ ਹੋਏ ਉਪਰੋਕਤ ਟਿੱਪਣੀ ਕੀਤੀ । ਇਹ ਟੋਲੀ ਪਿਛਲੇ ਮਹੀਨੇ ਚੀਨ ਦੇ ਸ਼ੇਨਜ਼ੇਨ ( Shenzen ) ਵਿੱਚ ਆਯੋਜਿਤ ਵਰਲਡ ਮੈਮੋਰੀ ਚੈਂਪੀਅਨਸ਼ਿਪ ਵਿੱਚ ਚੌਥਾ ਸਥਾਨ ਹਾਸਲ ਕਰ ਕੇ ਪਰਤੀ ਹੈ ।


    ਉਪ ਰਾਸ਼ਟਰਪਤੀ ਨੇ ਕਿਹਾ ਕਿ ਦਿਮਾਗੀ ਖੇਡਾਂ ਵਿਦਿਆਰਥੀਆਂ ਅਤੇ ਨੌਜਵਾਨਾਂ ਦੇ ਇਕਾਗਰਤਾ ਦੇ ਪੱਧਰ ਅਤੇ ਸਿਰਜਣਾਤਮਕਤਾ ਨੂੰ ਸੁਧਾਰਨ ਅਤੇ ਜ਼ਿੰਦਗੀ ਵਿੱਚ ਸਫਲਤਾ ਹਾਸਲ ਕਰਨ ਵਿੱਚ ਹਿੱਸਾ ਪਾਉਂਦੀਆਂ ਹਨ । ਉਨ੍ਹਾਂ ਕਿਹਾ '' ਸਾਨੂੰ ਵਿਸ਼ਲੇਸ਼ਣਾਤਮਕ ਅਤੇ ਦਲੀਲਪੂਰਣ ਸੋਚਣੀ ਵੱਲ ਵਧਣ ਲਈ ਕੰਮ ਕਰਨਾ ਚਾਹੀਦਾ ਹੈ , ਨਾ ਕਿ ਸਿਰਫ ਘੋਟਾ ਲਾਉਣ ਲਈ ਜਾਂ ਕਿਸੇ ਚੀਜ਼ ਨੂੰ ਯਾਦ ਕਰਨ ਲਈ ਕਰਨਾ ਚਾਹੀਦਾ ਹੈ । ਕਿਸੇ ਚੀਜ਼ ਦੀ ਸੂਝ ਬੂਝ ਹੋਣਾ ਵਧੇਰੇ ਅਹਿਮ ਹੈ ,'' ।


    ਸੰਪੂਰਨ ਸਿੱਖਿਆ ਢਾਂਚੇ ਦੀ ਲੋੜ ਉੱਤੇ ਜ਼ੋਰ ਦਿੰਦੇ ਹੋਏ ਉਪ ਰਾਸ਼ਟਰਪਤੀ ਨੇ ਕਿਹਾ ਕਿ ਘੋਟਾ ਲਾਉਣ ਵਾਲੀ ਸਿੱਖਿਆ ਅਤੇ ਮਾਤਾ-ਪਿਤਾ ਦੀਆਂ ਉੱਚ ਉਮੀਦਾਂ ਕਾਰਣ ਮੁਕਾਬਲੇਬਾਜ਼ੀ ਵਧੀ ਹੈ ਅਤੇ ਵਿਦਿਆਕ ਸੰਸਥਾਵਾਂ ਦੀ ਉੱਚ ਰੈਂਕ ਹਾਸਲ ਕਰਨ ਦੀ ਖਾਹਿਸ਼ ਕਾਰਣ ਵਿਦਿਆਰਥੀਆਂ ਉੱਤੇ ਦਬਾਅ ਵਧ ਰਿਹਾ ਹੈ । ਐੱਮ ਵੈਂਕਈਆ ਨਾਇਡੂ ਨੇ ਕਿਹਾ '' ਇਹ ਬਹੁਤ ਹੀ ਦੁਖਦਾਈ ਹੈ ਕਿ ਅਜਿਹੇ ਵਿਦਿਆਰਥੀਆਂ ਵਲੋਂ ਖੁਦਕਸ਼ੀ ਦੀਆਂ ਰਿਪੋਰਟਾਂ ਮਿਲ ਰਹੀਆਂ ਹਨ ਜੋ ਕਿ ਇਸ ਦਬਾਅ ਨੂੰ ਬਰਦਾਸ਼ਤ ਨਹੀਂ ਕਰ ਸਕਦੇ ,'' । ਉਨ੍ਹਾਂ ਹੋਰ ਕਿਹਾ , '' ਸੰਸਥਾਵਾਂ , ਸਰਕਾਰਾਂ ਅਤੇ ਸਮਾਜ ਲਈ ਸਮਾਂ ਆ ਗਿਆ ਹੈ ਕਿ ਉਹ ਪ੍ਰੇਸ਼ਾਨ ਵਿਦਿਆਰਥੀਆਂ ਦੀ ਮਦਦ ਕਰਕੇ ਅਤੇ ਉਨ੍ਹਾਂ ਦਾ ਦਿਮਾਗੀ ਬੋਝ ਘਟਾ ਕੇ ਅਜਿਹੀਆਂ ਖ਼ੁਦਕੁਸ਼ੀਆਂ ਰੁਕਵਾਉਣ । ਘੋਟਾ ਲਾਉਣ ਵਾਲੇ ਸਿਸਟਮ ਵਿੱਚ ਵਿਦਿਆਰਥੀ ਕਿਸੇ ਵੀ ਚੀਜ਼ ਦੀ ਮੁੱਢਲੀ ਧਾਰਨਾ ਨੂੰ ਸਮਝੇ ਬਿਨਾ ਘੋਟਾ ਲਗਾਕੇ ਪੇਪਰਾਂ ਵਿੱਚ ਲਿਖ ਆਉਂਦੇ ਹਨ । ''


    ****

    
    
    (Release ID: 1516061) Visitor Counter : 11