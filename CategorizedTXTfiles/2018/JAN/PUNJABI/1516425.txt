      ਯੁਵਾ ਮਾਮਲੇ ਤੇ ਖੇਡ ਮੰਤਰਾਲਾ

      ਪੰਜ ਦਿਨਾ ਰਾਸ਼ਟਰੀ ਯੁਵਾ ਉੱਤਸਵ 12 ਜਨਵਰੀ 2018 ਤੋਂ ਸ਼ੁਰੂ
      Posted On: 10 JAN 2018 5:49PM by PIB Chandigarh


    5 Day National Youth Festival to begin from 12 January, 2018
    ਪੰਜ ਦਿਨਾ ਰਾਸ਼ਟਰੀ ਯੁਵਾ ਉੱਤਸਵ 12 ਜਨਵਰੀ 2018 ਤੋਂ ਸ਼ੁਰੂ


    ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ 12 ਜਨਵਰੀ 2018 ਨੂੰ ਵੀਡੀਓ ਕਾਨਫਰੰਸਿੰਗ ਰਾਹੀਂ ਰਾਸ਼ਟਰੀ ਯੁਵਾ ਉਤਸਵ ਦਾ ਉਦਘਾਟਨ ਕਰਨਗੇ ਅਤੇ ਇਕੱਠ ਨੂੰ ਸੰਬੋਧਨ ਕਰਨਗੇ । ਇਹ ਉਤਸਵ ਭਾਰਤ ਦੇ ਯੁਵਾ ਹਿਰਦੇ ਸਮਰਾਟ , ਸੁਆਮੀ ਵਿਵੇਕਾਨੰਦ ਦੀ ਜਯੰਤੀ ਦੇ ਮੌਕੇ ‘ਤੇ ਸ਼ੁਰੂ ਹੋਵੇਗਾ । ਉਦਘਾਟਨ ਸਮਾਰੋਹ ਦੀ ਸਹਿ-ਪ੍ਰਧਾਨਗੀ ਉੱਤਰ ਪ੍ਰਦੇਸ਼ ਦੇ ਮੁੱਖ ਮੰਤਰੀ ਸ਼੍ਰੀ ਯੋਗੀ ਆਦਿੱਤਆਨਾਥ ਅਤੇ ਯੁਵਾ ਮਾਮਲੇ ਤੇ ਖੇਡ ਰਾਜ ਮੰਤਰੀ (ਸੁਤੰਤਰ ਚਾਰਜ) ਕਰਨਲ ਰਾਜਯਵਰਧਨ ਸਿੰਘ ਰਾਠੌੜ ਕਰਨਗੇ । ਇਸ ਮੌਕੇ ‘ਤੇ ਸੱਭਿਆਚਾਰ ਰਾਜ ਮੰਤਰੀ (ਸੁਤੰਤਰ ਚਾਰਜ) ਸ਼੍ਰੀ ਮਹੇਸ਼ ਸ਼ਰਮਾ ਮੁੱਖ ਮਹਿਮਾਨ ਹੋਣਗੇ ।


    ਉਤਸਵ ਦਾ ਆਯੋਜਨ ਯੁਵਾ ਮਾਮਲੇ ਅਤੇ ਖੇਡ ਮੰਤਰਾਲਾ , ਉੱਤਰ ਪ੍ਰਦੇਸ਼ ਰਾਜ ਸਰਕਾਰ ਦੇ ਸਹਿਯੋਗ ਨਾਲ ਕਰ ਰਿਹਾ ਹੈ । ਇਸ ਦਾ ਆਯੋਜਨ 12 ਤੋਂ 16 ਜਨਵਰੀ 2018 ਨੂੰ ਗੌਤਮ ਬੁੱਧ ਯੂਨੀਵਰਸਿਟੀ , ਗੌਤਮ ਬੁੱਧ ਨਗਰ , ਗ੍ਰੇਟਰ ਨੌਇਡਾ ਵਿੱਚ ਹੋਵੇਗਾ । ਰਾਸ਼ਟਰੀ ਯੁਵਾ ਉਤਸਵ ਦਾ ਆਯੋਜਨ ਪਹਿਲੀ ਵਾਰ ਰਾਸ਼ਟਰੀ ਰਾਜਧਾਨੀ ਖੇਤਰ ਵਿੱਚ ਹੋ ਰਿਹਾ ਹੈ । ਇਸ ਉਤਸਵ ਦਾ ਉਦੇਸ਼ ਦੇਸ਼ ਦੇ ਨੌਜਵਾਨਾਂ ਨੂੰ ਇੱਕ ਅਜਿਹਾ ਮੰਚ ਪ੍ਰਦਾਨ ਕਰਨਾ ਹੈ , ਜਿੱਥੇ ਉਨ੍ਹਾਂ ਨੂੰ ਵੱਖ-ਵੱਖ ਗਤੀਵਿਧੀਆਂ ਵਿੱਚ ਆਪਣੀ ਪ੍ਰਤਿਭਾ ਦਿਖਾਉਣ ਦਾ ਮੌਕਾ ਮਿਲੇ । ਰਾਸ਼ਟਰੀ ਯੁਵਾ ਉਤਸਵ ਦੇਸ਼ ਵਿੱਚ ਆਪਣੀ ਤਰ੍ਹਾਂ ਦਾ ਸਭ ਤੋਂ ਵੱਡਾ ਯੁਵਾ ਉਤਸਵ ਹੈ । ਇਹ 22ਵਾਂ ਉਤਸਵ ਹੈ , ਅਤੇ ਪਹਿਲਾ ਰਾਸ਼ਟਰੀ ਯੁਵਾ ਉਤਸਵ 1995 ਵਿੱਚ ਭੋਪਾਲ ਵਿੱਚ ਆਯੋਜਿਤ ਕੀਤਾ ਗਿਆ ਸੀ ।


    ਇਸ ਉਤਸਵ ਦਾ ਵਿਸ਼ਾ-ਵਸਤੂ ‘ਸੰਕਲਪ ਸੇ ਸਿੱਧੀ ֹ ’ ਹੈ । ਇਸ ਦੇ ਤਹਿਤ ਭਾਰਤ ਦੇ ਵੱਖ-ਵੱਖ ਵਰਗਾਂ ਦੇ ਨੌਜਵਾਨਾਂ ਦੀ ਜ਼ਿੰਦਾਦਿਲੀ/ਸਜੀਵਤਾ ਅਤੇ ਉਨ੍ਹਾਂ ਦੀ ਊਰਜਾ ਨੂੰ ਦਿਸ਼ਾ ਦਿੱਤੀ ਜਾਵੇਗੀ ਅਤੇ ਉਨ੍ਹਾਂ ਨੂੰ ਨਿਊ ਇੰਡੀਆ ਦਾਟੀਚਾ ਹਾਸਲ ਕਰਨ ਲਈ ਸਹੁੰ ਚੁਕਾਈ ਜਾਵੇਗੀ ।


    ਉਤਸਵ ਵਿੱਚ ‘ਮਿਨੀ-ਇੰਡੀਆ’ ਜਿਹਾ ਮੰਚ ਤਿਆਰ ਕੀਤਾ ਜਾਵੇਗਾ , ਜਿੱਥੇ ਨੌਜਵਾਨ ਇੱਕ ਦੂਜੇ ਨਾਲ ਗੱਲਬਾਤ ਕਰਨਗੇ ਅਤੇ ਸਮਾਜਿਕ ਤੇ ਸੱਭਿਆਚਾਰਕ ਅਦਾਨ-ਪ੍ਰਦਾਨ ਕਰਨਗੇ । ਇਸ ਨਾਲ ‘ਏਕ ਭਾਰਤ , ਸ਼ਰੇਸ਼ਠ ਭਾਰਤ’ ਦੇਸੰਕਲਪ ਨੂੰ ਮਜ਼ਬੂਤੀ ਮਿਲੇਗੀ ।


    ਪੂਰਾ ਪ੍ਰੋਗਰਾਮ ਇਸ ਤਰ੍ਹਾਂ ਤਿਆਰ ਕੀਤਾ ਗਿਆ ਹੈ ਜਿਸ ਨਾਲ ਸਰਕਾਰ ਦੀਆਂ ਪਹਿਲਕਦਮੀਆਂ ਪ੍ਰਤੀ ਜਾਗਰੂਕਤਾ ਵਧੇਗੀ ਅਤੇ ਨੌਜਾਵਾਨਾਂ ਵਿੱਚ ਇਹ ਭਾਵਨਾ ਪੈਦਾ ਹੋਵੇਗੀ ਕਿ ਉਹ ਆਪਣੀ ਊਰਜਾ ਨੂੰ ਕਿਸ ਤਰ੍ਹਾਂ ਪ੍ਰਭਾਵਸ਼ਾਲੀ ਤਰੀਕੇ ਨਾਲ ਇਸਤੇਮਾਲ ਕਰਨ । ਇਸ ਪੰਜ ਦਿਨਾ ਉਤਸਵ ਵਿੱਚ ਦੇਸ਼ ਭਰ ਦੇ ਰਾਸ਼ਟਰੀ ਸੇਵਾ ਯੋਜਨਾ ਅਤੇ ਨਹਿਰੂ ਯੁਵਾ ਕੇਂਦਰ ਸੰਗਠਨ ਦੇ 5 ਹਜ਼ਾਰ ਸਵੈਂਸੇਵੀ ਸਥਾਨਕ ਨੌਜਵਾਨਾਂ ਨਾਲ ਹਿੱਸਾ ਲੈਣਗੇ । ਉਦਘਾਟਨ ਤੋਂ ਬਾਅਦ ਸਥਾਨਕ ਅਤੇ ਪ੍ਰਸਿੱਧ ਕਲਾਕਾਰ ਸੱਭਿਆਚਾਰਕ/ਸੰਗੀਤ ਪ੍ਰੋਗਰਾਮ ਪੇਸ਼ ਕਰਨਗੇ । ਸਮਾਰੋਹ ਦੀ ਸ਼ੁਰੂਆਤ ਦੌਰਾਨ ਰਾਸ਼ਟਰੀ ਪੁਰਸਕਾਰ ਵੀ ਪ੍ਰਦਾਨ ਕੀਤੇ ਜਾਣਗੇ ।


    ******

    
    
    (Release ID: 1516425) Visitor Counter : 8