      ਵਿੱਤ ਮੰਤਰਾਲਾ

      25ਵੀਂ ਜੀਐੱਸਟੀ ਕੌਂਸਲ ਬੈਠਕ ਵੱਲੋਂ ਸਿਫਾਰਸ਼ ਕੀਤੇ ਗਏ ਨੀਤੀ ਪਰਿਵਰਤਨ
      Posted On: 18 JAN 2018 10:52AM by PIB Chandigarh


    Policy Changes recommended by the 25th GST Council Meeting


    25 ਵੀਂ ਜੀਐੱਸਟੀ ਕੌਂਸਲ ਬੈਠਕ ਵੱਲੋਂ ਸਿਫਾਰਸ਼ ਕੀਤੇ ਗਏ ਨੀਤੀ ਪਰਿਵਰਤਨ


    ਕੇਂਦਰੀ ਵਿੱਤ ਮੰਤਰੀ , ਸ਼੍ਰੀ ਅਰੁਣ ਜੇਟਲੀ ਨੇ ਅੱਜ ਨਵੀਂ ਦਿੱਲੀ ਵਿੱਚ ਜੀਐੱਸਟੀ ਕੌਂਸਲ ਦੀ 25 ਵੀਂ ਬੈਠਕ ਦੀ ਪ੍ਰਧਾਨਗੀ ਕੀਤੀ। ਜੀਐੱਸਟੀ ਕੌਂਸਲ ਵੱਲੋਂ ਅੱਜ ਆਪਣੀ 25 ਵੀਂ ਬੈਠਕ ਵਿੱਚ ਹੇਠ ਲਿਖੇ ਨੀਤੀਗਤ ਪਰਿਵਰਤਨਾਂ ਦੀ ਸਿਫਾਰਸ਼ ਕੀਤੀ ਗਈ ਹੈ:

     1. ਫਾਰਮ ਜੀਐੱਸਟੀਆਰ -1 ( ਸਪਲਾਈ ਵੇਰਵਾ ), ਫਾਰਮ ਜੀਐੱਸਟੀਆਰ -5 ( ਗੈਰ-ਰੈਜ਼ੀਡੈਂਟ ਟੈਕਸ ਯੋਗ ਵਿਅਕਤੀ ) ਅਤੇ ਫਾਰਮ ਜੀਐੱਸਟੀਆਰ -5 ਏ ( ਓਆਈਡੀਏਆਰ ) ਦਾਖਲ ਕਰਨ ਵਿੱਚ ਅਸਫਲ ਰਹਿਣ ' ਤੇ ਕਿਸੇ ਵੀ ਰਜਿਸਟ੍ਰੇਡ ਵਿਅਕਤੀ ਦੁਆਰਾ ਭੁਗਤਾਨਯੋਗ ਦੇਰੀ ਫੀਸ ਨੂੰ ਘਟਾਕੇ 50 ਰੁਪਏ ਪ੍ਰਤੀ ਦਿਨ ਕੀਤਾ ਜਾ ਰਿਹਾ ਹੈ ਅਤੇ ਇਹ ਕੋਈ ਵੀ ਫਾਰਮ ਦਾਖਲ ਨਾ ਕਰਨ ਵਾਲਿਆਂ ਲਈ 20 ਰੁਪਏ ਪ੍ਰਤੀ ਦਿਨ ਹੋਵੇਗਾ। ਫਾਰਮ ਜੀਐੱਸਟੀਆਰ- 6 (ਇਨਪੁਟ ਸੇਵਾ ਵਿਤਰਕ) ਦਾਖਲ ਕਰਨ ਵਿੱਚ ਅਸਫ਼ਲ ਕਹਿਣ ' ਤੇ ਭੁਗਤਾਨਯੋਗ ਦੇਰੀ ਫੀਸ 50 ਰੁਪਏ ਪ੍ਰਤੀ ਦਿਨ ਹੋਵੇਗਾ।
     2. ਵਲੰਟਰੀ ਰਜਿਸਟ੍ਰੇਸ਼ਨ ਪ੍ਰਾਪਤ ਕਰਨ ਵਾਲੇ ਟੈਕਸ ਯੋਗ ਲੋਕਾਂ ਨੂੰ ਹੁਣ ਰਜਿਸਟ੍ਰੇਸ਼ਨ ਦੀ ਪ੍ਰਭਾਵੀ ਮਿਤੀ ਦੇ ਬਾਅਦ ਇੱਕ ਸਾਲ ਦੀ ਸਮਾਪਤੀ ਤੋਂ ਪਹਿਲਾਂ ਵੀ ਰਜਿਸਟ੍ਰੇਸਨ ਰੱਦ ਕਰਨ ਲਈ ਅਰਜ਼ੀ ਦੇਣ ਦੀ ਇਜਾਜ਼ਤ ਹੋਵੇਗੀ ।
     3. ਜੀਐੱਸਟੀ ਪ੍ਰਣਾਲੀ ਅਪਣਾਉਣ ਵਾਲੇ ਕਰਦਾਤਾਵਾਂ ਲਈ ਰਜਿਸਟ੍ਰੇਸ਼ਨ ਰੱਦ ਕਰਨ ਲਈ ਫਾਰਮ ਜੀਐੱਸਟੀਆਰਈਜੀ-29 ਦਾਖਲ ਕਰਨ ਦੀ ਆਖ਼ਰੀ ਮਿਤੀ ਤਿੰਨ ਮਹੀਨੇ ਹੋਰ ਵਧਾਕੇ 31 ਮਾਰਚ 2018 ਕੀਤੀ ਜਾ ਰਹੀ ਹੈ।
     4. ਈ - ਵੇ ਬਿਲ ਬਣਾਉਣ , ਸੋਧ ਅਤੇ ਰੱਦ ਕਰਨ ਦੀ ਸਹੂਲਤ ਪ੍ਰਯੋਗਿਕ ਅਧਾਰ ' ਤੇ nic.in ਪੋਰਟਲ ' ਤੇ ਮੁਰੱਈਆ ਕਰਵਾਈ ਜਾ ਰਹੀ ਹੈ। ਇਸ ਵਿਵਸਥਾ ਦੇ ਪੂਰੀ ਤਰ੍ਹਾਂ ਲਾਗੂ ਹੋਣ ' ਤੇ ਈ-ਵੇ ਬਿਲ ਪ੍ਰਣਾਲੀ ewaybillgst.gov.in ਪੋਰਟਲ ' ਤੇ ਕੰਮ ਕਰਨਾ ਸ਼ੁਰੂ ਕਰ ਦੇਵੇਗੀ।
     5. ਈ-ਵੇ ਬਿਲ ਨਾਲ ਸਬੰਧਤ ਨਿਯਮਾਂ ਵਿੱਚ ਕੁਝ ਵਿਸ਼ੇਸ਼ ਸੋਧਾਂ ਕੀਤੀਆਂ ਜਾ ਰਹੀਆਂ ਹਨ। ਇਨ੍ਹਾਂ ਨਿਯਮਾਂ ਨੂੰ 1 ਫਰਵਰੀ, 2018 ਤੋਂ ਮਾਲ ਦੀ ਅੰਤਰ-ਰਾਜ ਆਵਾਜਾਈ ਲਈ ਦੇਸ ਭਰ ਵਿੱਚ ਨੋਟੀਫਾਈ ਕੀਤਾ ਜਾਣਾ ਹੈ। ਇਸੇ ਤਰ੍ਹਾਂ ਇੱਕ ਵਿਸ਼ੇਸ਼ ਮਿਤੀ ਤੋਂ ਰਾਜ ਦੇ ਅੰਦਰ ਮਾਲ ਦੀ ਆਵਾਜਾਈ ਲਈ ਵੀ ਇਨ੍ਹਾਂ ਨੂੰ ਨੋਟੀਫਾਈ ਕੀਤੇ ਜਾਣਾ ਹੈ, ਜਿਸ ਦਾ ਐਲਾਨ ਹਰੇਕ ਰਾਜ ਵੱਲੋਂ ਵੱਖਰੇ ਤੌਰ ‘ ਤੇ ਕੀਤਾ ਜਾਵੇਗਾ, ਪਰ ਇਹ ਮਿਤੀ 1 ਜੂਨ,2018 ਤੋਂ ਅੱਗੇ ਨਹੀਂ ਜਾਵੇਗੀ।
     6. ਹਸਤ-ਕਲਾ ' ਤੇ ਗਠਿਤ ਕਮੇਟੀ ਵੱਲੋਂ ਪੇਸ਼ ਕੀਤੀ ਗਈ ਰਿਪੋਰਟ ਅਤੇ ਸਿਫਾਰਸ਼ਾਂ ਨੂੰ ਵੀ ਜੀਐੱਸਟੀ ਕੌਂਸਲ ਵੱਲੋਂ ਸਵੀਕਾਰ ਕਰ ਲਿਆ ਗਿਆ।

    **************

    
    
    (Release ID: 1517367) Visitor Counter : 1
    
    
    
    
    

6.