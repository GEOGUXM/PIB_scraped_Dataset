      ਸਿਹਤ ਤੇ ਪਰਿਵਾਰ ਭਲਾਈ ਮੰਤਰਾਲਾ

      ਸ਼੍ਰੀਮਤੀ ਅਨੁਪ੍ਰਿਯਾ ਪਟੇਲ ਨੇ ਰਾਸ਼ਟਰੀ ਰੋਗ ਨਿਯੰਤਰਣ ਕੇਂਦਰ ਦੀਆਂ ਗਤੀਵਿਧੀਆਂ ਦੀ ਸਮੀਖਿਆ ਕੀਤੀ
      Posted On: 18 JAN 2018 10:54AM by PIB Chandigarh


    Smt. Anupriya Patel reviews the activities of National Centre for Disease Control


    ਸ਼੍ਰੀਮਤੀ ਅਨੁਪ੍ਰਿਯਾ ਪਟੇਲ ਨੇ ਰਾਸ਼ਟਰੀ ਰੋਗ ਨਿਯੰਤਰਣ ਕੇਂਦਰ ਦੀਆਂ ਗਤੀਵਿਧੀਆਂ ਦੀ ਸਮੀਖਿਆ ਕੀਤੀ


    ਸਿਹਤ ਅਤੇ ਪਰਿਵਾਰ ਭਲਾਈ ਰਾਜ ਮੰਤਰੀ ਸ਼੍ਰੀਮਤੀ ਅਨੁਪ੍ਰਿਯਾ ਪਟੇਲ ਨੇ ਰਾਸ਼ਟਰੀ ਰੋਗ ਨਿਯੰਤਰਣ ਕੇਂਦਰ (ਐੱਨਡੀਸੀ) ਦੀਆਂ ਗਤੀਵਿਧੀਆਂ ਦੀ ਸਮੀਖਿਆ ਕੀਤੀ ਅਤੇ ਰੋਗ ਨਿਗਰਾਨੀ , ਸਿਹਤ ਸਥਿਤੀ ਦੀ ਜਾਂਚ, ਜਨ ਜਾਗਰੂਕਤਾ, ਜਨ ਸਿਹਤ ਕਾਰਵਾਈ ਅਤੇ ਜਨ ਸਿਹਤ ਨਿਯਮਾਂ ਨੂੰ ਲਾਗੂ ਕਰਨ ਦੇ ਸਬੰਧ ਵਿੱਚ ਜ਼ਰੂਰੀ ਨਿਰਦੇਸ਼ ਜਾਰੀ ਕੀਤੇ। ਉਨ੍ਹਾਂ ਨੇ ਮਹਾਮਾਰੀ ਵਿਗਿਆਨ ਅਤੇ ਰੋਗ ਨਿਯੰਤਰਣ ਕੇਂਦਰ ਪਰਿਸਰ ਦਾ ਵੀ ਦੌਰਾ ਕੀਤਾ ਅਤੇ ਭਾਰਤ ਮਹਾਮਾਰੀ ਸੂਚਨਾ ਸੇਵਾ ਦੇ ਅਧਿਕਾਰੀਆਂ ਨਾਲ ਗੱਲਬਾਤ ਕੀਤੀ। ਇਨ੍ਹਾਂ ਅਧਿਕਾਰੀਆਂ ਨੂੰ ਵਿਸ਼ਵ ਸਿਹਤ ਸੁਰੱਖਿਆ ਏਜੰਡਾ ਤਹਿਤ ਸੀਡੀਸੀ ਅਟਲਾਂਟਾ ਦੇ ਸਹਿਯੋਗ ਨਾਲ ਐੱਨਸੀਡੀਸੀ ਵਿੱਚ ਦੋ ਸਾਲਾਂ ਦੀ ਸਿਖਲਾਈ ਦਿੱਤੀ ਜਾ ਰਹੀ ਹੈ। ਰਣਨੀਤਕ ਸਿਹਤ ਸੰਚਾਲਨ ਕੇਂਦਰ ਦੇ ਦੌਰੇ ਸਮੇਂ ਸ਼੍ਰੀਮਤੀ ਪਟੇਲ ਨੇ ਰਾਜਸਥਾਨ, ਗੁਜਰਾਤ ਅਤੇ ਉੱਤਰ ਪ੍ਰਦੇਸ਼ ਰਾਜਾਂ ਨਾਲ ਵੀਡੀਓ ਕਾਨਫਰੰਸ ਜ਼ਰੀਏ ਮੌਸਮੀ ਇਨਫਲੁਏਂਜਾ (ਐੱਚ1ਐੱਨ1) ਦੀ ਸਥਿਤੀ ਦਾ ਜਾਇਜ਼ਾ ਲਿਆ।


    ਐੱਨਸੀਡੀਸੀ ਵਿੱਚ ਆਪਣੇ ਸੰਬੋਧਨ ਦੌਰਾਨ ਸ਼੍ਰੀਮਤੀ ਪਟੇਲ ਨੇ ਸੰਸਥਾ ਵੱਲੋਂ ਕੀਤੇ ਜਾਣ ਵਾਲੇ ਕਾਰਜਾਂ ਦੀ ਸ਼ਲਾਘਾ ਕੀਤੀ। ਉਨ੍ਹਾਂ ਨੇ ਸੰਸਥਾਨ ਦੀਆਂ ਉਪਲੱਬਧੀਆਂ ਅਤੇ ਉਸ ਦੇ ਵਿਕਾਸ ਪ੍ਰਤੀ ਤਸੱਲੀ ਪ੍ਰਗਟਾਈ । ਉਨ੍ਹਾਂ ਨੇ ਕਿਹਾ ਕਿ ਸਿਹਤ ਮੰਤਰਾਲੇ ਨੂੰ ਸੰਸਥਾਨ ਤੋਂ ਬਹੁਤ ਆਸਾਂ ਹਨ। ਉਨ੍ਹਾਂ ਨੇ ਦੱਸਿਆ ਕਿ ਐੱਨਸੀਡੀਸੀ ਪਰਿਸਰ ਦੇ ਅੱਪਗਰੇਡ ਲਈ ਬਜਟ ਵਿੱਚ 382 ਕਰੋੜ ਰੁਪਏ ਦਾ ਪ੍ਰਵਧਾਨ ਕੀਤਾ ਗਿਆ ਹੈ , ਜਿਸ ਤੋਂ ਪਤਾ ਚਲਦਾ ਹੈ ਕਿ ਸਰਕਾਰ ਇਸ ਸੰਸਥਾ ਦੇ ਪ੍ਰਤੀ ਬਹੁਤ ਗੰਭੀਰ ਹੈ। ਉਨ੍ਹਾਂ ਨੇ ਨੀਤੀ ਆਯੋਗ ਦੇ ਵਿਜ਼ਨ ਦਸਤਾਵੇਜ਼ (2017-18 ਤੋਂ 2019-20) ਦਾ ਹਵਾਲਾ ਦਿੰਦੇ ਹੋਏ ਕਿਹਾ ਕਿ ਐੱਨਸੀਡੀਸੀ ਰੋਗ ਨਿਗਰਾਨੀ, ਸਿਹਤ ਸਥਿਤੀ ਦੀ ਜਾਂਚ, ਜਨ ਜਾਗਰੂਕਤਾ, ਜਨ ਸਿਹਤ ਕਾਰਵਾਈ ਅਤੇ ਜਨ ਸਿਹਤ ਨਿਯਮਾਂ ਨੂੰ ਲਾਗੂ ਕਰਨ ਦੇ ਸਬੰਧ ਵਿੱਚ ਮਹੱਤਵਪੂਰਨ ਕੰਮ ਕਰਨ ਦੇ ਯੋਗ ਹੈ। ਉਨ੍ਹਾਂ ਨੇ ਕਿਹਾ ਕਿ ਰਾਸ਼ਟਰੀ ਸਿਹਤ ਨੀਤੀ 2017 ਵਿੱਚ ਰੋਕਥਾਮ ਆਦਿ ਦੇ ਸਬੰਧ ਵਿੱਚ ਟੀਚੇ ਨਿਰਧਾਰਿਤ ਕੀਤੇ ਗਏ ਹਨ ਅਤੇ ਐੱਨਸੀਡੀਸੀ ਇਸ ਦਿਸ਼ਾ ਵਿੱਚ ਮਹਤੱਵਪੂਰਨ ਭੂਮਿਕਾ ਨਿਭਾ ਸਕਦਾ ਹੈ । ਸ਼੍ਰੀਮਤੀ ਪਟੇਲ ਨੇ ਮਾਣਯੋਗ ਪ੍ਰਧਾਨ ਮੰਤਰੀ ਦੇ ਵਿਜ਼ਨ ਦਾ ਹਵਾਲਾ ਦਿੰਦੇ ਹੋਏ ਕਿਹਾ ਕਿ ਐੱਨਸੀਡੀਸੀ ਨੂੰ ਮੰਤਰਾਲੇ ਦਾ ਪੂਰਾ ਸਮਰਥਨ ਮਿਲੇਗਾ।


    ***

    
    
    (Release ID: 1517369) Visitor Counter : 4