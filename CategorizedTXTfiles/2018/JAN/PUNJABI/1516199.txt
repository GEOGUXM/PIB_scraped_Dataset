      ਰਾਸ਼ਟਰਪਤੀ ਸਕੱਤਰੇਤ

      ਵੱਖ-ਵੱਖ ਰੇਲਵੇ ਸੇਵਾਵਾਂ ਦੇ ਪ੍ਰੋਬੇਸ਼ਨਰਜ਼ ਰਾਸ਼ਟਰਪਤੀ ਨੂੰ ਮਿਲੇ
      Posted On: 10 JAN 2018 5:31PM by PIB Chandigarh


    Probationers of different railway services call on the President


    ਵੱਖ-ਵੱਖ ਰੇਲਵੇ ਸੇਵਾਵਾਂ ਦੇ ਪ੍ਰੋਬੇਸ਼ਨਰਜ਼ ਰਾਸ਼ਟਰਪਤੀ ਨੂੰ ਮਿਲੇ


    ਵੱਖ-ਵੱਖ ਰੇਲਵੇ ਸੇਵਾਵਾਂ ਦੇ ਪ੍ਰੋਬੇਸ਼ਨਰਜ਼ ਦਾ ਇੱਕ ਗਰੁੱਪ ਅੱਜ (ਜਨਵਰੀ 10 , 2018) ਰਾਸ਼ਟਰਪਤੀ ਭਵਨ ਵਿਖੇ ਭਾਰਤ ਦੇ ਰਾਸ਼ਟਰਪਤੀ ਸ਼੍ਰੀ ਰਾਮ ਨਾਥ ਕੋਵਿੰਦ ਨੂੰ ਮਿਲਿਆ ।


    ਇਸ ਮੌਕੇ ‘ਤੇ ਬੋਲਦਿਆਂ ਰਾਸ਼ਟਰਪਤੀ ਨੇ ਕਿਹਾ ਕਿ ਭਾਰਤੀ ਰੇਲਵੇਜ਼ ਰਾਸ਼ਟਰੀ ਸੇਵਾ ਅਤੇ ਰਾਸ਼ਟਰ ਨਿਰਮਾਣ ਦੇ ਲਈ ਇੱਕ ਸੰਸਥਾ ਹੈ । ਇੱਕਲੇ 2015-16 ਵਿੱਚ ਭਾਰਤੀ ਰੇਲਵੇਜ਼ ਨੇ 8 ਬਿਲੀਅਨ ਤੋਂ ਵੱਧ ਨਵੇਂ ਯਾਤਰੀਆਂ ਦੀ ਸੇਵਾ ਕੀਤੀ । ਰੇਲਵੇਜ਼ ਸਾਡੇ ਉਦਯੋਗ ਅਤੇ ਖੇਤੀਬਾੜੀ ਮਾਲ , ਰੱਖਿਆ ਉਪਕਰਣ ਅਤੇ ਫੌਜੀਆਂ ਨੂੰ ਇੱਧਰ ਉੱਧਰ ਲਿਜਾਂਦਾ ਹੈ । ਰੇਲ ਨੈੱਟਵਰਕ ਸਾਡੀ ਸੱਭਿਆਚਾਰਕ ਵਿਰਾਸਤ ਅਤੇ ਪਰੰਪਰਾਵਾਂ ਨੂੰ ਬਣਾਈ ਰੱਖਣ ਅਤੇ ਇਨ੍ਹਾਂ ਦੇ ਪ੍ਰਸਾਰ ਵਿੱਚ ਵੀ ਸਹਾਇਤਾ ਕਰਦਾ ਹੈ । ਚਾਹੇ ਕੁੱਭ ਮੇਲੇ ਦੀ ਭੀੜ ਨੂੰ ਸੰਭਾਲਣ ਲਈ ਵਿਸ਼ੇਸ਼ ਟਰੇਨਾਂ ਚਲਾਉਣ ਕਰਕੇ , ਜਾਂ ਫਿਰ ਸ਼ਾਨਦਾਰ ‘ਪੈਲੇਸ ਔਨ ਵੀਲਜ਼’( Palace on Wheels) ਕਰਕੇ , ਇਹ ਦੁਨੀਆ ਭਰ ਦੇ ਲੋਕਾਂ ਦੇ ਤੱਸਵਰ ‘ਤੇ ਪਕੜ ਰੱਖਦਾ ਹੈ ।


    ਰਾਸ਼ਟਰਪਤੀ ਨੇ ਕਿਹਾ ਕਿ ਟਰੇਨਾਂ ਸਾਡੇ ਸ਼ਹਿਰਾਂ ਦੇ ਅੰਦਰ ਵੱਡੇ ਪੱਧਰ ‘ਤੇ ਤੇਜ਼ ਆਵਾਜਾਈ ਦੇ ਸਾਧਨ ਵਜੋਂ ਉੱਭਰ ਰਹੀਆਂ ਹਨ । ਤੇਜ਼ , ਸੁਰੱਖਿਅਤ ਅਤੇ ਕਿਫ਼ਾਇਤੀ ਸ਼ਹਿਰੀ ਕਨੈਕਟਿਵਿਟੀ ਪ੍ਰਦਾਨ ਕਰਨ ਲਈ ਜ਼ਿਆਦਾਤਰ ਸ਼ਹਿਰਾਂ ਵੱਲੋਂ ਮੈਟਰੋ ਪ੍ਰੋਜੈਕਟਾਂ ਨੂੰ ਅਪਣਾਇਆ ਜਾ ਰਿਹਾ ਹੈ । ਇਸ ਨਾਲ ਸਾਡੇ ਸ਼ਹਿਰ ਅੜਿੱਕਾ ਮੁਕਤ ਹੋਣਗੇ ਅਤੇ ਪ੍ਰਦੂਸ਼ਣ ਘਟੇਗਾ ।


    ਰਾਸ਼ਟਰਪਤੀ ਨੇ ਪ੍ਰੋਬੇਸ਼ਨਰੀ ਅਫ਼ਸਰਾਂ ਨੂੰ ਯਾਦ ਕਰਾਇਆ ਕਿ ਉਹ ਇੱਕ ਅਜਿਹੀ ਸੰਸਥਾ ਵਿੱਚ ਸ਼ਾਮਲ ਹੋ ਗਏ ਹਨ ਜੋ ਉਨ੍ਹਾਂ ਨੂੰ ਹਰ ਰੋਜ਼ ਦੇਸ਼ ਅਤੇ ਲੱਖਾਂ ਨਾਗਰਿਕਾਂ ਦੀ ਸੇਵਾ ਕਰਨ ਦਾ ਵਿਲੱਖਣ ਅਵਸਰ ਪ੍ਰਦਾਨ ਕਰਦੀ ਹੈ । ਉਨ੍ਹਾਂ ਨੇ ਆਸ਼ਾਵਾਦੀ ਜੀਵਨ ਅਤੇ ਸਕਾਰਾਤਮਕ ਭਾਵ ਵਿਕਸਤ ਕਰਨ ਦੀ ਤਾਕੀਦ ਕੀਤੀ । ਅਜਿਹਾ ਕਰਕੇ ਉਹ ਆਪਣੇ ਕਾਰਜ ਸਥਾਨ ਅਤੇ ਸਮਾਜ ਵਿੱਚ ਅਰਥਪੂਰਣ ਤਬਦੀਲੀਆਂ ਲਿਆ ਸਕਣਗੇ । ਇਸ ਸਾਲ ਉਨ੍ਹਾਂ ਵਿੱਚ ਕੁਝ ਨਵਾਂ ਕਰਨ ਦੀ ਭਾਵਨਾ ਵਿਕਸਤ ਹੋਵੇਗੀ ਅਤੇ ਉਹ ਹੱਲ ਪ੍ਰਦਾਨ ਕਰਤਾ ਦੇ ਰੂਪ ਵਿਚ ਉੱਭਰ ਕੇ ਆਉਣਗੇ ।


    ****

    
    
    (Release ID: 1516199) Visitor Counter : 10