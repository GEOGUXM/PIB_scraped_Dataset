      ক্রেতা, খাদ্যএবংগণবন্টনমন্ত্রক

      খাদ্যে ভর্তুকি দান কর্মসূচির আওতায় নগদ হস্তান্তর : তথ্য রাজ্যসভায়
      Posted On: 09 JAN 2018 12:42PM by PIB Kolkata


    কেন্দ্রশাসিত চন্ডীগড়, পুদুচেরী এবং দাদরা ও নগর হাভেলির শহরাঞ্চলে খাদ্যে ভর্তুকি সহায়তার জন্য নগদ হস্তান্তর কর্মসূচিটি রূপায়িত হচ্ছে। খাদ্য নিরাপত্তা সম্পর্কিত নিয়মনীতিতে নগদ হস্তান্তরের যে সংস্হান রয়েছে তার আওতায় এই কর্মসূচি রূপায়িত হচ্ছে। তবে প্রয়োজনীয় প্রস্তুতি সাপেক্ষে নগদ হস্তান্তরের বিষয়টি বাস্তবায়িত করা যাবে বলেঐ নিয়মনীতিতে সুষ্পষ্টভাবে উল্লেখ করা হয়েছে। এছাড়াও কয়েকটি শর্তপূরণ সাপেক্ষে চিন্হিত ক্ষেত্রগুলিতে এই কর্মসূচি রূপায়ণের উল্লেখ রয়েছে সংশ্লিষ্ট নিয়মনীতিতে। সুতরাং খাদ্যের ওপর ভর্তুকিপ্রদান কর্মসূচিতে নগদ হস্তান্তর বা খাদ্য শস্য বন্টন এই দুই বিকল্প ব্যবস্হার যেকোন একটিকে পরিস্হিতি অনুযায়ী গ্রহন করতে পারে রাজ্য ও কেন্দ্রশাসিত অঞ্চলগুলি।
    
    আজ রাজ্যসভায় এ তথ্য পেশ করেছেন কেন্দ্রীয় ক্রেতা, খাদ্য এবং সরকারি বন্টন বিষয়ক প্রতিমন্ত্রী শ্রী সি আর চৌধুরী।

    
    
    (Release ID: 1515992) Visitor Counter : 8