      ক্রেতা, খাদ্যএবংগণবন্টনমন্ত্রক

      গনবন্টন ব্যবস্হার সুযোগ-সুবিধা নিতে আধার নথিভুক্তিকরণ
      Posted On: 02 JAN 2018 11:48AM by PIB Kolkata


    কেন্দ্রীয় গণবন্টন দপ্তরের পক্ষ থেকে গত বছরের ৮ ফেব্রুয়ারী জারি করা বিজ্ঞপ্তি (এস.ও. নং ৩৭১ (ই) অনুসারে জাতীয় খাদ্য সুরক্ষা আইন, ২০১৩-র আওতায় আধার না থাকা বৈধ উপভোক্তাদের এই প্রকল্পের সুযোগ-সুবিধা গ্রহন করার জন্য ন্যায্য মূল্যের দোকান বা রেশন দোকানে নিজের নাম, ঠিকানা, রেশন কার্ড নম্বর, মোবাইল নম্বর ও অন্যান্য প্রয়োজনীয় নথিপত্র জমা দিয়ে আধার অন্তর্ভুক্তির আবেদন জানাতে হবে। এছাড়াও, আধার অন্তর্ভুক্তির জন্য রাজ্য ও কেন্দ্রশাসিত অঞ্চলগুলির যে ওয়েবসাইট রয়েছে, সেখানেও আবেদন করা যেতে পারে। বিজ্ঞপ্তি অনুযায়ী জাতীয় খাদ্য সুরক্ষা আইনের অধীনে বৈধ উপভোক্তাদের রাজ্য ও কেন্দ্রশাসিত প্রশাসন কেবল আধার না থাকার কারনে প্রাপ্য সুযোগ-সুবিধা গ্রহন থেকে বঞ্চিত করতে পারে না।


    রাজ্যসভায় প্রশ্নোত্তরপর্বে এ কথা জানিয়ে গ্রাহক বিষয়ক, খাদ্য ও গণবন্টন প্রতিমন্ত্রী শ্রী সি.আর. চৌধুরী আরও জানান, জাতীয় খাদ্য সুরক্ষা আইনের আওতায় প্রকল্পের উপভোক্তাদের আধার নম্বরের সঙ্গে রেশন কার্ডের সংযুক্তির ফলে ভর্তুকিযুক্ত খাদ্যশস্যের বন্টন বা ভর্তুকিবাবদ নগদ হস্তান্তর প্রক্রিয়া অনেক সরল ও সুনিশ্চিত হয়ে উঠবে।


    এ প্রসঙ্গে তিনি বলেন, সুনির্দিষ্ট গণবন্টন ব্যবস্হার মানোন্নয়ন ও সরলীকরণ এক ধারাবাহিক প্রক্রিয়া। খাদ্য ও গণবন্টন দপ্তর সুনির্দিষ্ট গণবন্টন ব্যবস্হাকে পুরোপুরি কম্পিউটার চালিত করে তুলতে রাজ্য ও কেন্দ্রশাসিত অঞ্চলগুলির পারস্পরিক প্রকল্পের আর্থিক সহযোগিতায় দেশজুড়ে একটি প্রকল্প রূপায়ন করছে। প্রকল্পের উদ্দেশ্য হল, উপভোক্তার রেশনকার্ড ও অন্যান্য তথ্য ভান্ডারের ডিজিটাইজেশন, সরবরাহ-যোগান ব্যবস্হাকে কম্পিউটার চালিত করা, স্বচ্ছতা পোর্টাল চালু ও অভিযোগ নিষ্পত্তি ব্যবস্হা গড়ে তোলা এবং রেশন দোকানগুলিতে পয়েন্ট অফ্ সেলস মেশিন বসানো।

    
    
    (Release ID: 1514933) Visitor Counter : 10