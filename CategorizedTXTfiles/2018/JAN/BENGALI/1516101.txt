      অর্থমন্ত্রক

      ২০১৭-১৮ অর্থবর্ষের প্রত্যক্ষ কর সংগ্রহের ক্ষেত্রে ২০১৭’র ডিসেম্বর পর্যন্ত ১৮.২ শতাংশ বৃদ্ধি হয়েছে
      Posted On: 10 JAN 2018 11:26AM by PIB Kolkata


    ২০১৭’র ডিসেম্বর মাস পর্যন্ত দেশের প্রত্যক্ষ কর সংগ্রহের বিষয়ে যে প্রাথমিক হিসাব পাওয়া গেছে, তাতে দেখা যাচ্ছে যে, মোট সংগ্রহ দাঁড়িয়েছে ৬.৫৬ লক্ষ কোটি টাকা, যা গত বছরের এই সময়কালের মধ্যে মোট সংগৃহীত করের তুলনায় ১৮.২ শতাংশ বেশি। এ পর্যন্ত মোট প্রত্যক্ষ কর সংগ্রহ, ২০১৭-১৮ অর্থবর্ষের বাজেটে অনুমিত প্রত্যক্ষ কর সংগ্রহের লক্ষ্যমাত্রার (৯.৮ লক্ষ কোটি টাকা) ৬৭ শতাংশ। মোট কর সংগ্রহ (রিফান্ডের পরিমাণ সহ ধরে) ১২.৬ শতাংশ বৃদ্ধি পেয়ে ২০১৭’র এপ্রিল থেকে ডিসেম্বরের মধ্যে ৭.৬৮ লক্ষ কোটি টাকা হয়েছে। ২০১৭’র এপ্রিল-ডিসেম্বরের মধ্যে ১.১২ লক্ষ কোটি টাকার রিফান্ড প্রদান করা হয়েছে।


    ২০১৭’র ডিসেম্বর মাস পর্যন্ত অগ্রিম কর বাবদ ৩.১৮ লক্ষ কোটি টাকা সংগৃহীত হয়েছে। গত বছর এই সময়কালে অগ্রিম কর বাবদ সংগৃহীত অর্থের তুলনায়, যা ১২.৭ শতাংশ বৃদ্ধি পেয়েছে। কর্পোরেট ক্ষেত্রে আয়করের অগ্রিম কর বাবদ বৃদ্ধি হয়েছে ১০.৯ শতাংশ এবং ব্যক্তিগত আয়কর বাবদ অগ্রিম করের পরিমাণ বৃদ্ধি পেয়েছে ২১.৬ শতাংশ।

    
    
    (Release ID: 1516101) Visitor Counter : 11