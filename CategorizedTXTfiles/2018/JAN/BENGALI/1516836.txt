      পেট্রোলিয়ামওপ্রাকৃতিকগ্যাসমন্ত্রক

      সক্ষম--২০১৮
      Posted On: 16 JAN 2018 4:06PM by PIB Kolkata


    'সক্ষম ' (সংরক্ষণ ক্ষমতা মহোত্সব) হচ্ছে কেন্দ্রীয় সরকারের পেট্রোলিয়াম ও প্রাকৃতিক গ্যাস মন্ত্রকের অধীনস্ত 'পেট্রোলিয়াম সংরক্ষণ গবেষণা সংস্থা'র (পি.সি.আর.এ.) একটি বার্ষিক দিক নির্দেশকারী কর্মসূচি| যার মধ্য দিয়ে পেট্রোলিয়াম পণ্যের সংরক্ষণ এবং পরিবেশ ও স্বাস্থ্যের সুরক্ষার জন্য এর সঠিক ব্যবহারের বিষয়টি নিয়ে মানুষের মধ্যে বিভিন্ন কর্মসূচি করে জনগণকে সচেতন করা হয়|এতে তেল ও গ্যাসের রাষ্ট্রায়ত্ত্ব সংস্থা এবং রাজ্য সরকারের মতো অন্যান্য সংশ্লিষ্ট সংস্থাও যুক্ত থাকে|
    
    এ বছরের মাসব্যাপী 'সক্ষম-২০১৮' শুরু হবে আগামী ১৬ জানুয়ারি নয়া দিল্লির শ্রী ফোর্ট অডিটরিয়ামে একটি বিশেষ আকর্ষণীয় অনুষ্ঠানের মধ্য দিয়ে|
    
    এই প্রচার পদক্ষেপের লক্ষ্য হচ্ছে,মানুষকে পেট্রোলিয়াম পণ্যের সঠিক ও কার্যকর ব্যবহারের পাশাপাশি এর সংরক্ষণের বিষয়টি নিয়ে সচেতন করার জোরদার প্রচেষ্টা করা| সেজন্য পি.সি.আর.এ. বিভিন্ন ধরনের জন-সচেতনতামূলক কর্মসূচি চালিয়ে যাবে| যেখানে থাকবে গাড়ি চালক, পণ্যবাহী যানচালকের প্রশিক্ষণ কর্মসূচি, জ্বালানি সাশ্রয়ী গাড়ি চালানোর প্রতিযোগিতা, এল.পি.জি./পি.এন.জি.'রসাশ্রয়ী ব্যবহার নিয়ে মহিলা/রাঁধুনি/কাজের লোক/স্কুল-কলেজের ছাত্র-ছাত্রীদের মধ্যে আলোচনা, ছাত্রছাত্রীদের মধ্যে শিক্ষামূলক কর্মসূচি, কৃষকদের জন্য সচেতনতা কর্মসূচি, ওয়াকাথন, কনসার্ট, প্রদর্শনী ইত্যাদি| এছাড়া পি.সি.আর.এ. ২১ জানুয়ারিতে দেশ জুড়ে সাইকেল দিবস পালন করবে এবং ইন্দোর, ভূবনেশ্বর, মুম্বাই ইত্যাদিতে হবে সাইক্লোথন| যার উদ্দেশ্য হচ্ছে, জ্বালানি সংরক্ষণের বার্তার প্রচার এবং যানবাহনের ভির কমিয়ে যানবাহনের নির্গমন কমানো ও ট্রাফিকের প্রবাহ বৃদ্ধি করা|
    
    এগুলোর সঙ্গে অল ইন্ডিয়া রেডিও,দূরদর্শন, টিভি চ্যানেল, প্রইভেট এফ.এম. চ্যানেল, ডিজিট্যাল সিনেমা থিয়েটার ইত্যাদির মতো প্রচার মাধ্যমে জ্বালানি সংরক্ষণ ও সাইক্লোথন নিয়ে দেশজুড়ে প্রচার চালানো হবে| এই সক্ষম অভিযানের সময় সামাজিক যোগাযোগ মাধ্যমেও ব্যাপক প্রচার চালানো হবে| ফেসবুক, ট্যুইটার, মাইগভ ইত্যাদিতে আলোচনামূলক প্রতিযোগিতাও হবে|
    
    বিভিন্ন শিক্ষা পর্ষদের বিদ্যালয়গুলোর ছাত্রছাত্রীদের নিয়ে অনুষ্ঠিত পি.সি.আর.এ.-এর 'সক্ষম জাতীয় প্রবন্ধ ও চিত্রাংকন প্রতিযোগিতা'র পুরস্কার প্রদান করা হবে সেই উদ্বোধনী অনুষ্ঠানে| পুরস্কারের মধ্যে রয়েছে সিঙ্গাপুরে শিক্ষামূলক ভ্রমণ,ল্যাপটপ, ট্যাবলেট, নগদ পুরস্কার ইত্যাদি| এর লক্ষ্য হচ্ছে, নবীন প্রজন্মের মধ্যে জ্বালানি সংরক্ষণ নিয়ে উত্সাহিত করা| অমূল্য সম্পদ 'জ্বালানি'কে রক্ষা করার জন্য পেট্রোলিয়াম ও প্রাকৃতিক গ্যাস মন্ত্রকের 'সক্ষম' নামের এই উদ্যোগ আমাদের পরিবেশকে সবুজ রাখার ক্ষেত্রেও একটি পদক্ষেপ|

    
    
    (Release ID: 1516836) Visitor Counter : 13