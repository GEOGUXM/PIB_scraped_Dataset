      কর্মী, জন-অভিযোগএবংপেনশনমন্ত্রক

      চলচ্চিত্রে বিনোদনের উপাদানকে ‘ নতুন ভারতে ’ র প্রত্যাশার সঙ্গে যুক্ত করার আহ্বান ডোনার প্রতিমন্ত্রীর
      Posted On: 09 JAN 2018 1:26PM by PIB Kolkata


    কেন্দ্রীয় উত্তর পূর্বাঞ্চল উন্নয়ন মন্ত্রক (ডোনার ) এর স্বাধীন দায়িত্ব সহ অন্য কয়েকটি মন্ত্রকের প্রতিমন্ত্রী ড . জিতেন্দ্র সিং ‘নতুন ভারতে ’র প্রত্যাশার সঙ্গে সাযুজ্য রেখে চলচ্চিত্র বিনোদনের জগৎকে সাজানোর ব্যাপারে আহ্বান জানালেন। দক্ষিণ ভারতীয় চলচ্চিত্র শিল্পের শীর্ষ তারকা সমাবেশে তিনি ভাষণ দিচ্ছিলেন । তামিল , মালয়ালম ,তেলুগু ও কন্নড় ছবির অভিনেতা , নির্মাতা ,নির্দেশক , সুরকারদের এক সমাবেশ অনুষ্ঠিত হয় । ড . সিং অতীত দিনের স্মৃতি চারণা প্রসঙ্গে চেন্নাইয়ের দেবী সিনেমা চত্বর ও স্টার থিয়েটারে উত্তাল যৌবনের আবেগমুখর সময়ের কথা মেলে ধরেন। সে সময়ে বহুদিন , এমনকি বহুসপ্তাহ আগে থেকে একটা সিনেমা দেখার আনন্দঘন মুহূর্তের জন্য প্রস্তুতি নিতে হতো বলেড . সিং মন্তব্য করেন ।
    
    তিনি আরও বলেন , বর্তমান সময়ে একটা শিশু পর্যন্ত পকেটে আস্ত প্রেক্ষাগৃহ নিয়ে ঘুরতে পারে । কারণ প্রযুক্তি স্মার্ট ফোনেই এমন বহু সুবিধারঅবকাশ গড়ে দিয়েছে । আজ দেশের ৭০ শতাংশের বেশি জনসংখ্যার অংশীদারতরুণরা । কাজেই এই সময় তরুণ প্রজন্মেরই । দেশের জনসংখ্যার এই অংশকে দেশ গঠনের কর্মকান্ডে সম্পৃক্ত করে প্রধানমন্ত্রী শ্রী নরেন্দ্র মোদির অতুলনীয় নব উদ্যোগ সফল করার কৌশল শিখে নিতে চলচ্চিত্র নির্মাতাদের প্রতি আহ্বান জানান ডোনার প্রতিমন্ত্রী । নিজের পর্যবেক্ষণের অভিজ্ঞতা থেকে ড . সিং বলেন , একটা বিনোদনমূলক চলচ্চিত্রে কোন বার্তা না দেওয়া গেলে যেমন ফাঁপা আওয়াজের মতো শোনায় তেমনি বিনোদনের নামগন্ধ ছাড়া কাঠখোট্টা বার্তা দিলেও তা নতুন প্রজন্মকে আকর্ষণ করতে পারে না । তিনি বিশেষভাবে বিশ্ববরেণ্য চলচ্চিত্রকার সত্যজিৎ রায়ের ১৯৫০ -এ তৈরি হওয়া ‘পথের পাঁচালি ’ ছবির উদাহরণ এপ্রসঙ্গে তুলে ধরেন । দর্শকাসনে বসা বিগত দিনে বহু জনপ্রিয় হিন্দি ছবির প্রযোজক এ ভিমিইয়াপ্পানের নাতিকে দেখিয়ে ড . সিং বলেন , একসময় বোম্বের চলচ্চিত্র শিল্পে দক্ষিণ ভারতীয় চলচ্চিত্র নির্মাণ সংস্থা এ ভি এম, জেমিনি ও এল ভি প্রসাদদের রমরমা ছিলো । তিনি সেই উত্তরাধিকার বহন করেই প্রধানমন্ত্রী শ্রী নরেন্দ্র মোদি ’র ‘নতুন ভারত ’ গড়ার অভিযানে দূত হিসেবে বলিষ্ঠ ভূমিকার আহ্বান জানান । একই সঙ্গে তিনি ‘ভারতীয় চলচ্চিত্র আয়োগ ’ গঠন ও ‘পণ্য এবংপরিষেবা করে ’ বেশ কিছু সংশোধনীর দাবি প্রসঙ্গে চলচ্চিত্রশিল্পের এক প্রতিনিধি দলকে দিল্লি আসার আমন্ত্রণ জানান । খেলামেলা ও বন্ধুত্বপূর্ণ মতামত বিনিময়ের মাধ্যমে এই বিষয়ের সমস্যা নিরসন সম্ভব বলেও তিনি অভিমত জানান । প্রসঙ্গত : চেন্নাইতে এই সমাবেশের যৌথ উদ্যোক্তা ছিলো ‘সাউথ ইন্ডিয়া ফিল্ম চেম্বার অব কমার্স ’ এবং ‘ভারত নীতি ’ ।

    
    
    (Release ID: 1516001) Visitor Counter : 15