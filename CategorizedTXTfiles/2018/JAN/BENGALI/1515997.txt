      অসামরিকবিমানপরিবহণমন্ত্রক

      বিমান যাত্রায় গ্রাহকদের সন্তুষ্টির উন্নয়নের সঙ্গে সংলিষ্ট বিষয়ে সংসদীয় কমিটির প্রতিবেদনকে সবাগত জানালো অসামরিক বিমান পরিবহন মন্ত্রক
      Posted On: 09 JAN 2018 1:15PM by PIB Kolkata


    ‘বিমানে গ্রাহকদের সন্তুষ্টির উন্নয়নেরসঙ্গে সংলিষ্ট বিষয় ’ নিয়ে পরিবহন, পর্যটন ও সংস্কৃতি বিভাগবিষয়ক সংসদীয় স্থায়ী কমিটির ২৫৬তম প্রতিবেদনকে স্বাগত জানালো অসামরিক বিমান পরিবহনমন্ত্রক| কমিটির প্রতিবেদনে অন্যান্য বিষয়গুলোর মধ্যে গ্রাহক পরিষেবা এবং শেষ মুহূর্তে বিমানের টিকিটের উচ্চমূল্যের বিষয়টি উল্লিখিত হয়েছে|
    
    মন্ত্রক ও এর পাশাপাশি বিমান পরিবহনের সমস্ত ক্ষেত্রএকসঙ্গে মিলে যাত্রীদের সর্বোচ্চ পর্যায়ের পরিষেবা প্রদানের জন্য এবং তাদের অভিযোগের নিষ্পত্তির জন্য সক্রিয়ভাবে কাজ করে চলেছে| যাত্রীদের সহায়তা করার ক্ষেত্রে উদ্ভাবনামূলক ‘এয়ার-সেবা ’ মঞ্চ তৈরি এবং অন্যান্য বিষয়ে সংশ্লিষ্ট সবার সঙ্গে অংশীদার হয়েছে মন্ত্রক| এক্ষেত্রে উত্সাহজনক একটি বিষয় হচ্ছে, ২০১৭ সালে দেশীয় উড়ানগুলোতে প্রায় ১২ কোটি যাত্রী যাতায়াত করেছেন, এর মধ্যে সব মিলিয়ে দশ হাজারেরও কম অভিযোগ জমা পড়েছে| এছাড়া অন্যান্য যাত্রী পরিষেবা যেমন কুয়াশা-সম্পর্কিত এস.ও.পি. (গুণমান সম্পন্ন পরিচালন পদ্ধতি) ইত্যাদি নিয়ে মন্ত্রক এবং বিমান পরিবহন শিল্প সক্রিয়ভাবে কাজ করে চলেছে| মন্ত্রক স্পষ্টভাবে ও সহজে বোঝা যায় এমন ‘এয়ার প্যাসেঞ্জারবিল অফ রাইট ’ জারি করারও প্রস্তাব দিয়েছে| এটা চূড়ান্ত করার ক্ষেত্রে জনগণের ব্যাপক পরামর্শ গ্রহণ করা হবে|
    
    সরকার ১৯৯৪ সালের মার্চ মাসে ‘এয়ার কর্পোরেশন অ্যাক্ট ’ রদ করে দিয়েভাড়া অনুমোদনের বিধান শুরু করে| এই নিয়ন্ত্রক-নিয়ম অনুসারে (এয়ারক্রাফট রুল ১৯৩৭ ’র ধারা ১৩৫ ’র উপধারা ১), প্রতিটি বিমান পরিবহনকেপরিচালনের খরচ, পরিষেবার পর্যায়, যুক্তিসঙ্গত লাভ, সাধারণত প্রযোজ্য ভাড়া ইত্যাদি সংলিষ্ট সমস্ত বিষয়কে গুরুত্ব দিয়ে ভাড়া স্থির করার কথা বলা হয়েছে| এই স্থিরীকৃতভাড়া সমর্কে সমস্ত তথ্য ‘এয়ারক্রাফট রুল ১৯৩৭ ’র ধারা ১৩৫ ’র উপধারা ২ ’অনুসারে প্রত্যেক বিমান সংস্থাকে তাদের ওয়েবসাইটে দিতে হবে| যতক্ষণ পর্যন্ত ওয়েবসাইটে বর্ণিত ভাড়া থেকে বেশি ভাড়া নেওয়া হচ্ছে না, ততক্ষণ তা এই নিয়ন্ত্রক-নিয়মের অনুবর্তী রয়েছে বলে মনে করা হবে| এক্ষেত্রে কোনো ধরনের ব্যতিক্রমবা অতিরিক্ত অর্থ নেওয়ার ঘটনা দেখা গেলে তা অসামরিক বিমান পরিবহনের মহানির্দেশকের গোচরে আনতে হবে, যাতে ‘এয়ারক্রাফট রুল ১৯৩৭ ’র ধারা ১৩৫ ’র উপধারা ৪ ’অনুসারে ব্যবস্থা গ্রহণ করা যায়| প্রতিযোগিতা-বিরোধী পদক্ষেপগুলো ‘ভারতের প্রতিযোগিতা আয়োগের ’ নিয়ম ও আয়ত্বের অধীনেরয়েছে|
    
    ভাড়ার ওপর নিয়ন্ত্রণ সরিয়ে নেওয়ার পরে প্রতিযোগিতা বৃদ্ধি পেয়েছে, তাতে ভারতে উল্লেখযোগ্যভাবে বিমান-ভাড়া কমেছে, যার ফলে বিশ্বের মধ্যে সর্বনিম্ন ভাড়ার বাজারের একটি হয়ে উঠেছে| বিশ্ব বাজারে ভাড়ার যে পদ্ধতি রয়েছে, তাকেই অনুসরণ করে ভারতের বিমান পরিবহন সংস্থাগুলো| বিক্রিত টিকিটের মধ্যে ১থেকে ২ শতাংশ টিকিটই উচ্চমূল্যের স্থানে রাখা থাকে| কোনো রকম নিয়ন্ত্রণ বা সীমাবেঁধে দিলে তাই ৯৮ থেকে ৯৯ শতাংশ যাত্রীদের জন্য ভাড়ায় বৃদ্ধি ঘটবে| কোনো রকম আপত্কালীন অথবা প্রাকৃতিক বিপর্যয়ের সময় যে বিমান পরিষেবার ক্ষেত্রে আকস্মিক চাহিদা বৃদ্ধি পায়, তা নিয়ে সরকার অবগত রয়েছে| এ ধরনের ক্ষেত্রে বিমান সংস্থাগুলোর সঙ্গে মিলে কাজ করে মন্ত্রক অন্যান্য উড়ান পথ থেকে বিমান নিয়ে এসে চাহিদা মিটিয়ে ভাড়ার স্থিতিশীল মূল্য সুনিশ্চিত করে|

    
    
    (Release ID: 1515997) Visitor Counter : 10