      অর্থমন্ত্রক

      শিক্ষা, স্বাস্থ্য এবং সামাজিক সুরক্ষার মতো পরিকাঠামোগুলিকে সর্বোচ্চ গুরুত্বদান কেন্দ্রীয় সরকারের : প্রকাশ এবারের অর্থনৈতিক সমীক্ষায়
      Posted On: 30 JAN 2018 11:36AM by PIB Kolkata


    অন্তর্ভুক্তিমূলক এক নিরন্তর উন্নয়নের লক্ষ্যে শিক্ষা, স্বাস্থ্য এবং সামাজিক সুরক্ষার মতো সামাজিক পরিকাঠামোগুলিকে সর্বোচ্চ অগ্রাধিকার দিয়েছে কেন্দ্রীয় সরকার। আজ সংসদে কেন্দ্রীয় অর্থমন্ত্রীর পেশ করা ২০১৭-১৮’র অর্থনৈতিক সমীক্ষায় একথা বিশেষভাবে উল্লেখ করা হয়েছে।


    “সামাজিক পরিকাঠামো, কর্মসংস্থান এবং মানবসম্পদের বিকাশ” – এই বিষয়টির ওপর যে বক্তব্য পেশ করা হয়েছে, তাতে শিক্ষা, দক্ষতা বিকাশ, কর্মসংস্থান, আয় ও উপার্জন বৃদ্ধি এবং সামাজিক অসাম্য হ্রাস ও দূর করার কর্মসূচিতে লিঙ্গানুপাতের ব্যবধান কমিয়ে আনার ওপর জোর দেওয়া হয়েছে বলে জানা গেছে। ভারত যে একটি অগ্রণী জ্ঞান অর্থনীতির দেশ হয়ে উঠতে আগ্রহী, তার প্রকাশ ঘটেছে শিক্ষা, স্বাস্থ্য ও দক্ষতা বিকাশের মতো কর্মপ্রচেষ্টাগুলির ক্ষেত্রে।


    মানব মূলধনের ওপর ব্যয় বরাদ্দ বৃদ্ধির জন্য সরকার যে সক্রিয়ভাবে সচেষ্ট রয়েছে, তারও ইঙ্গিত মিলেছে এবারের সমীক্ষায়।

    
    
    (Release ID: 1518285) Visitor Counter : 21