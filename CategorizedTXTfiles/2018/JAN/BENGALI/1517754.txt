      প্রধানমন্ত্রীরদপ্তর

      ১৮ জন শিশু ও কিশোরকে জাতীয় সাহসিকতা পুরস্কার দিলেন প্রধানমন্ত্রী
      Posted On: 25 JAN 2018 11:45AM by PIB Kolkata


    দেশের ১৮ জন শিশু ও কিশোরকে আজ জাতীয় সাহসিকতা পুরস্কার দিলেন প্রধানমন্ত্রী শ্রী নরেন্দ্র মোদী। এদের মধ্যে তিনজন পেল মরণোত্তর পুরস্কার।


    পুরস্কার বিজয়ীদের সঙ্গে আলাপচারিতাকালে প্রধানমন্ত্রী বলেন, তাদের সাহসিকতার কাজগুলি আজ লোকের মুখে মুখে। এমনকি, সংবাদমাধ্যমও এই সমস্ত ঘটনা তুলে ধরেছে। সুতরাং, এই শিশু ও কিশোররা যে তাদের সমবয়সী অন্যদেরও অনুপ্রাণিত করবে সে বিষয়ে কোন সন্দেহ নেই। শুধু তাই নয়, অন্যান্য ছেলে-মেয়ের মধ্যে আত্মবিশ্বাসের মানসিকতাকেওতা আরও উদ্দীপ্ত করে তুলবে।


    শ্রী মোদী বলেন, পুরস্কার বিজয়ীদের অধিকাংশই উঠে এসেছে গ্রাম এবং নিতান্তই সাধারণ পরিবারগুলি থেকে। প্রতিদিনের জীবন সংগ্রামই সম্ভবততাদের সাহায্য করেছে সঙ্কল্পের মানসিকতা গ্রহণে। প্রতিকূল পরিস্থিতির কিভাবেসাহসিকতার সঙ্গে মোকাবিলা করা যায়, তা তাদের শিক্ষা দিয়েছে এই ধরনের পরিস্থিতি।


    সকল পুরস্কার বিজয়ী, তাদের পিতা-মাতা এবং স্কুল শিক্ষকদের অভিনন্দিত করেছেন প্রধানমন্ত্রী। তিনি প্রশংসা করেছেন তাঁদেরও যাঁরা তাদের সাহসিকতার দৃষ্টান্তগুলিকে তুলে ধরছেন সকলের সামনে। আর এইভাবেই সকলের দৃষ্টি আকৃষ্ট হয়েছে এই শিশু ও কিশোরদের দিকে।


    শ্রী নরেন্দ্র মোদী বলেন যে এই ধরনের স্বীকৃতি লাভের ঘটনা পুরস্কার বিজয়ীদের কাছ থেকে প্রত্যাশা বাড়িয়ে দিলআরও বেশি মাত্রায়। তাদের ভবিষ্যৎকর্মপ্রচেষ্টাগুলির জন্য শুভেচ্ছা জানান প্রধানমন্ত্রী।


    অনুষ্ঠানে উপস্থিত ছিলেন কেন্দ্রীয় নারী ও শিশুবিকাশ মন্ত্রী শ্রীমতী মানেকা গান্ধীও।

    
    
    (Release ID: 1517754) Visitor Counter : 16