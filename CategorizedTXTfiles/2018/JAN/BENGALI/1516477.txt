      যুবওক্রীড়াবিষয়কমন্ত্রক

      বর্ষশেষ পর্যালোচনা, ২০১৭ : যুব বিষয়ক দপ্তর
      Posted On: 12 JAN 2018 11:56AM by PIB Kolkata


    ২০১৭-তে যুব বিষয়ক দপ্তরের উল্লেখযোগ্য কাজকর্ম ও সাফল্যের খতিয়ান নিম্নরূপ :-

      * নেহেরু যুবকেন্দ্র সংগঠন (এন.ওয়াই.কে.এস.)

    প্রধান কর্মসূচি


    যুব সম্প্রদায়ের ব্যক্তিত্বের বিকাশ ঘটিয়ে তাদের জাতি গঠনের নানা কাজকর্মে সামিল করার লক্ষ্যে সারা দেশে ১ লক্ষ ৪২ হাজার ইয়ুথ ক্লাব কাজ করে চলেছে। নেহরু যুব কেন্দ্র সংগঠনের অধীনে এই ক্লাবগুলিতে নথিভুক্ত যুবকের সংখ্যা প্রায় ৩ লক্ষ ১৫ হাজার। নেহরু যুব কেন্দ্র সংগঠনের উল্লেখযোগ্য সাফল্য ও উদ্যোগ নিচে উল্লেখ করা হল :-

      * নেহরু যুব কেন্দ্র সংগঠনের স্বেচ্ছাসেবকরা ৭ লক্ষ ৯৩ হাজার চারা গাছ রোপন করেছে।
      * সংগঠনের স্বেচ্ছাসেবকরা ১০ হাজার ১৬৬টি ইউনিট রক্ত স্বেচ্ছায় দান করেছেন।
      * ৬৯ হাজার ৫৯৭ জন যুবক-যুবতীকে সামিল করে ২ হাজার ৩২৭টি কর্মমুখী দক্ষতা উন্নয়ন প্রশিক্ষণ কর্মসূচি আয়োজিত হয়েছে।
      * যুব সম্প্রদায়ের মধ্যে নেতৃত্বদান ক্ষমতার বিকাশ ও কমিউনিটি উন্নয়নের কাজে ১২ হাজার ৩০১ জন যুবক-যুবতীকে সামিল করে ২৮০টি প্রশিক্ষণ কর্মসূচি আয়োজন করা হয়েছে।
      * দেড় লক্ষের বেশি যুবক-যুবতীকে নিয়ে ১ হাজার ৮৫৪টি ইয়ুথ ক্লাব উন্নয়ন কর্মসূচি আয়োজিত হয়েছে।
      * ব্লক ও জেলাস্তরে ১ হাজার ৩৩১টি ক্রীড়াশিবির আয়োজন করা হয়, যেখানে ১ লক্ষ ৬৭ হাজার ৫ জন যুবতী অংশ নেয়।
      * গুরুত্বপূর্ণ জাতীয় ও আন্তর্জাতিক দিবসগুলি উদযাপনের জন্য ৮ হাজারের বেশি কর্মসূচি বা অনুষ্ঠান আয়োজন করা হয়।
      * ২৪০টি জেলা যুব-সম্মেলন আয়োজন করা হয়, যেখানে ১ লক্ষ ৩৬ হাজার ৭৩৪ জন যুবক-যুবতী অংশ নেয়।
      * স্বচ্ছতা অভিযানের অঙ্গ হিসেবে ৮ হাজার ৮২৫টি বিদ্যালয় ও কলেজ, ৭ হাজার ৭২০টি হাসপাতাল এবং ১৯ হাজার ৪৩৭টি মূর্তি প্রাঙ্গনে পরিচ্ছন্নতা কর্মসূচি পরিচালিত হয়। এই অভিযানের আওতায় ৯ লক্ষ ২৯ হাজারের বেশি কর্মসূচি, অনুষ্ঠান প্রভৃতি আয়োজন করা হয়।
      * জল সংরক্ষণ- জল সংরক্ষনে সচেতনতা প্রসারের জন্য ১৩ হাজার কর্মসূচি আয়োজন করা হয়। স্বেচ্ছাসেবকদের সাহায্যে ২ হাজার ২৬০টি নতুন জলাশয় তৈরি করা এবং ৩ হাজার ১৩৯টি জলের উ ৎ সের রক্ষনাবেক্ষনের কাজ করা হয়েছে।
      * ইন্দ্রধনুষ কর্মসূচি- স্বেচ্ছা সেবকদের সহযোগিতায় এই কর্মসূচির অঙ্গ হিসেবে ৫২ হাজারের বেশি শিশুর টিকাকরণ সফল হয়েছে।
      * জাতীয় একতা দিবস ও একতার লক্ষ্যে দৌড় কর্মসূচিতে জেলা নেহরু যুব কেন্দ্রের প্রায় ২ লক্ষ ৫০ হাজার যুবক-যুবতীকে সামিল করা হয়েছে।
      * সারা দেশ জুড়ে নেহরু যুব কেন্দ্রে সংবিধান দিবস, কৌমি একতা দিবস ও পাখওয়াড়া (পক্ষকাল ব্যাপি) কর্মসূচি উদযাপিত হয়েছে।
      * আন্তর্জাতিক যোগ দিবস
      * আন্তর্জাতিক যোগ দিবস উদযাপনের একাধিক অনুষ্ঠানে নেহরু যুবক কেন্দ্র সংগঠন অংশ নেয়। যুব সম্প্রদায়কে সামিল করে ১৪টি রাজ্যস্তরীয় কর্মসূচির আয়োজন করা হয়। সংগঠনের স্বেচ্ছা সেবকরা ৩৮৪টি জেলা স্তরীয় এবং ৩৭ হাজার ২৮৬টি যুব ক্লাব গ্রাম পর্যায়ে যোগ শিবিরের আয়োজন করে।
      * স্বচ্ছতা পক্ষ উদযাপন

    স্বচ্ছতা পক্ষ উদযাপন উপলক্ষে নেহরু যুব কেন্দ্র সংগঠন ২০১৭-র ১৫ আগস্ট পর্যন্ত দেশ জুড়ে এক নিবিড় পরিচ্ছন্নতা অভিযান চালায়। এই বৃহ ৎ কর্মযজ্ঞে জেলা সংগঠন, নথিভুক্ত ইয়ুথ ক্লাব, স্হানীয় যুবক-যুবতী ও সংশ্লিষ্ট বিভিন্ন পক্ষকে সামিল করা হয়। এই যুব সম্প্রদায়কে তাদের আশেপাশের এলাকা পরিস্কার-পরিচ্ছন্ন রাখতে সপ্তাহে অন্তত কয়েক ঘন্টা স্বেচ্ছায় শ্রমদানের জন্য উ ৎ সাহিত করা হয়।

      * এক লক্ষের বেশি যুবা-ক্লাব তাদের গ্রামগুলিতে পরিচ্ছন্নতা অভিযান চালায়। এছাড়াও, রেল স্টেশন, বাসস্ট্যান্ড, বাজার ঐতিহাসিক ও প্রাচীন স্মৃতিবিজড়িত স্হানে একই অভিযান পরিচালিত হয়েছে। সামগ্রিকভাবে, স্বচ্ছতা পক্ষ উদযাপন উপলক্ষে সারা দেশে প্রায় সাড়ে নয় লক্ষ কর্মসূচি, অনুষ্ঠান প্রভৃতির আয়োজন করা হয়।
      * ‘ স্বচ্ছতাই প্রকৃত সেবা ’ অভিযান
      * নেহরু যুব কেন্দ্র সংগঠন সারা দেশ জুড়ে ‘ স্বচ্ছতাই প্রকৃত সেবা ’ অভিযানের আওতায় স্বেচ্ছাসেবকদের সামিল করে এক নিবিড় কর্মসূচি পরিচালনা করে। উদ্দেশ্য ছিল, যুব সম্প্রদায়কে তাদের আশেপাশের এলাকার পরিচ্ছন্নতা বজায় রাখতে সপ্তাহে অন্তত কয়েক ঘন্টা স্বেচ্ছায় শ্রমদানের জন্য উ ৎ সাহিত করা। এই অভিযানের অঙ্গ হিসেবে দেশ জুড়ে ৩৮ হাজারের বেশি কর্মসূচি পরিচালিত হয়। এরমধ্যে ছিল উন্মুক্তস্হানে শৌচকর্ম বর্জনে গ্রামের মানুষকে সচেতন করা এবং তাদেরকে তথ্য, শিক্ষা ও যোগাযোগ স্হাপনের নানা সামগ্রী বন্টন।
      * স্বচ্ছতা সংকল্প থেকে স্বচ্ছতা সিদ্ধি

    স্বচ্ছ ভারত অভিযান ও সংশ্লিষ্ট অন্যান্য ক্ষেত্রে জনগনের সক্রিয় অংশগ্রহনকে উ ৎ সাহিত করতে এবং পরিচ্ছন্নতা বজায় রাখার বিষটিকে জন-আন্দোলনের রূপ দিতে নেহরু যুব কেন্দ্র সংগঠনের পক্ষ থেকে জেলা, রাজ্য ও জাতীয় স্তরে প্রবন্ধ রচনা ও স্বল্প দৈর্ঘ্যের চলচ্চিত্র নির্মান প্রতিযোগিতার আয়োজন করা হয়। প্রতিযোগতায় বিজয়ীদের নগদ অর্থ পুরস্কার ও মেধা-শংসাপত্র দেওয়া হয়। জাতীয় স্তরে প্রথম, দ্বিতীয় ও তৃতীয় স্হানাধিকারি তিন জনকে যুব বিষয়ক মন্ত্রী কর্নেল রাজ্যবর্ধন সিং রাঠোর পুরস্কার দিয়ে সম্মানিত করেন।

      * প্রধানমন্ত্রী বিজ্ঞান ভবনে ২০১৭-র ২ অক্টোবর আয়োজিত এক অনুষ্ঠানে জাতীয় স্তরে প্রবন্ধ রচনা প্রতিযোগিতায় প্রথম স্হানাধিকারি শ্রীমতী রমনদীপ কউর-কে এবং স্বল্প দৈর্ঘ্যের চলচ্চিত্র নির্মান প্রতিযোগিতায় প্রথম স্হানাধিকারি শ্রী সংগেথলাল পি এস-কে পুরস্কার দিয়ে সম্মানিত করেন।
      * বিশেষ কর্মসূচি

    বিহারের মোতিহারিতে রাজ্য সরকারের সহযোগিতায় ২০১৭-র ১৫-১৯ এপ্রিল চম্পারন আন্দোলনের শতবর্ষপূর্তি উদযাপিত করা হয়। এই অনুষ্ঠানে নেহরু যুব কেন্দ্র সংগঠনের প্রায় ৭৬৮ জন স্বেচ্ছাসেবক অংশ নেয়।

      * গুয়াহাটিতে যুব সম্মেলন- সংগঠনের পক্ষ থেকে গুয়াহাটিতে ২০১৭-র ২৩ মে এক রাজ্যস্তরীয় সম্মেলনের আয়োজন করা হয়. সম্মেলনে যুব সম্প্রদায়ের সঙ্গে জড়িত বিভিন্ন উন্নয়নমূলক বিষয় নিয়ে আলোচনা হয়। প্রায় ৯০০ যুবক-যুবতী সম্মেলনে যোগ দেয়।
      * সিকিমের গ্যাংটকেও সংগঠনের পক্ষ থেকে ২০১৭-র ১৫ জুন এক রাজ্যস্তরীয় যুব সম্মেলনের আয়োজন করা হয়। সম্মেলনে সংগঠনের প্রায় দেড় হাজার স্বেচ্ছাসেবক যোগ দেয়।
      * নমামি গঙ্গে কর্মসূচিতে যুব সম্প্রদায়ের অংশগ্রহন- গঙ্গা তীরবর্তী গ্রামগুলিতে পরিষ্কার-পরিচ্ছন্নতা ও স্বাস্হ্যকর পরিবেশ বজায় রাখতে সচেতনতা প্রসারে নেহরু যুব কেন্দ্র সংগঠন জাতীয় পরিচ্ছন্ন গঙ্গা মিশনের সঙ্গে একযোগে কাজ করছে। এই উদ্যোগের অঙ্গ হিসেবে সংগঠনের পক্ষ থেকে গঙ্গা নিরীক্ষন যাত্রা (২৬ মে-৯ জুন, ২০১৭), গঙ্গা দশেরা উদযাপন (৩-৪ জুন, ২০১৭) এবং গঙ্গা বৃক্ষরোপন সপ্তাহ (২৫-৩১ জুলাই, ২০১৭) কর্মসূচির আয়োজন করা হয়।
      * পর্যটন পর্ব- পর্যটনের গুরুত্ব সম্পর্কে সাধারণ মানুষকে সচেতন ও উ ৎ সাহিত করে তুলতে সংগঠনের পক্ষ থেকে ২০১৭-র ৫-২৫ অক্টোবর পর্যটন পক্ষ কর্মসূচির আয়োজন করা হয়। এই কর্মসূচিতে অসামান্য অবদান রাখার জন্য সংগঠন ও যুব বিষয়ক দপ্তরকে পুরস্কৃত করা হয়। কেন্দ্রীয় অর্থমন্ত্রী এই পুরস্কার প্রদান করেন।
      * উপজাতি যুব-বিনিময় কর্মসূচি- সাতটি রাজ্যের বাম উগ্রপন্হা প্রভাবিত ২৯টি জেলার প্রায় দু ’ হাজার যুবক-যুবতীকে নিয়ে দেশের ১০টি জায়গায় যুব বিনিময় কর্মসূচি আয়োজিত হচ্ছে।
      * উত্তর-পূর্ব যুব বিনিময় কর্মসূচি- নেহরু যুব কেন্দ্র সংগঠন কেন্দ্রীয় স্বরাষ্ট্রমন্ত্রকের সহযোগিতায় উত্তর-পূর্বের আটটি রাজ্যের প্রায় ১ হাজার যুবক-যুবতীকে নিয়ে দেশের চারটি জায়গায় যুব-বিনিময় কর্মসূচি আয়োজনে সম্মতি দিয়েছে।
      * এক ভারত, শ্রেষ্ঠ ভারত - নেহরু যুব কেন্দ্র সংগঠন ১৫টি রাজ্যের সহযোগিতায় আন্তঃরাজ্য যুব-বিনিময় কর্মসূচি (এক ভারত, শ্রেষ্ঠ ভারত) আয়োজন করেছে। এখনও পর্যন্ত চারটি রাজ্যে এই কর্মসূচি আয়োজিত হয়েছে। কর্মসূচিতে ৪০২ জন যুবক-যুবতী অংশ নেয়।
      * দেশাত্মবোধ ও জাতি গঠন নিয়ে জাতীয় স্তরে বক্তৃতা প্রতিযোগিতা নেহরু যুব কেন্দ্র সংগঠন ২০১৮-র প্রজাতন্ত্র দিবস উদযাপনের অঙ্গ হিসেবে যুব সম্প্রদায়ের মধ্যে দেশাত্মবোধ ও জাতি গঠনের চেতনা প্রসারে ব্লক, জেলা ও রাজ্যস্তরে বক্তৃতা প্রতিযোগিতার আয়োজন করছে।
      * ন্যাশনাল সার্ভিস স্কিম (এনএসএস)

    সামাজিক কাজে স্বেচ্ছায় শ্রমদানের মাধ্যমে ছাত্রছাত্রীদের ব্যক্তিত্ব ও চরিত্র গঠনের লক্ষ্যে ন্যাশনাল সার্ভিস স্কিম পরিচালিত হচ্ছে। এই কর্মসূচি রূপায়নের জন্য ৪১,৪২২টি এনএসএস ইউনিট রয়েছে। এই ইউনিটগুলি ৩৯৬টি বিশ্ববিদ্যালয় ও দুটি পরিষদ, ১৬ হাজার ৩৩১টি কলেজ / বিদ্যালয়, প্রযুক্তি প্রতিষ্ঠান এবং ২৮ হাজার ৬২১টি উচ্চ-মাধ্যমিক বিদ্যালয়ে গড়ে উঠেছে। ২০১৭-তে ন্যাশনাল সার্ভিস স্কিম-এর উল্লেখযোগ্য কয়েকটি সাফল্য ও উদ্যোগ নিম্নরূপ :-

      * ন্যাশনাল সার্ভিস স্কিম কেন্দ্রীয় স্তরের একটি কর্মসূচি হিসেবে ২০১৬ সালে উন্নীত হয়েছে। ২০১৫-১৬ পর্যন্ত এটি সেন্ট্রাল সার্ভিস স্কিম হিসেবে পরিচিত ছিল।
      * এই স্কিমের স্বেচ্ছা সেবকরা দেশজুড়ে স্বচ্ছ ভারত অভিযানে সক্রিয় অংশগ্রহন করেছে। স্বচ্ছ ভারত পক্ষ উদযাপনের অঙ্গ হিসেবে স্বেচ্ছাসেবকরা হাসপাতাল, চিকি ৎ সাকেন্দ্র, সার্বজনিক কেন্দ্র, বৃদ্ধাবাস, ঐতিহাসিক স্হান, অনাথ আশ্রম, রেল স্টেশন, দিব্যাঙ্গজন কেন্দ্র, বাসস্টপ, মূর্তি প্রাঙ্গন, পুরাতাত্ত্বিক স্হান ও পর্যটন কেন্দ্রে পরিচ্ছন্নতা অভিযান চালিয়েছে। ‘ স্বচ্ছতাই প্রকৃত সেবা ’ কর্মসূচি চলাকালিন পানীয় জল ও পরিচ্ছন্নতা মন্ত্রকের উদ্যোগে আয়োজিত স্বল্প দৈর্ঘ্যের চলচ্চিত্র নির্মান প্রতিযোগিতায় এনএসএস-র এক স্বেচ্ছাসেবক দ্বিতীয় স্হানাধিকারীর পুরস্কার পেয়েছে।
      * আন্তর্জাতিক যোগ দিবস (২১ জুন, ২০১৭) উদযাপন উপলক্ষে বিভিন্ন কর্মসূচিতে এন.এস.এস-র প্রায় ২২ লক্ষ স্বেচ্ছাসেবক অংশ নেয়।
      * এনএসএস স্বেচ্ছাসেবকরা ৩৪ লক্ষ ৫৪ হাজার বৃক্ষরোপন করেছে
      * মিশন ইন্দ্রধনুষ কর্মসূচির আওতায় এনএসএস স্বেচ্ছাসেবকরা সাড়ে চার লক্ষ শিশুর টিকাকরন করেছে।
      * এনএসএস-এর পক্ষ থেকে ১৭ হাজারের বেশি স্বাস্হ্য, চক্ষু ও টিকাকরন শিবিরের আয়োজন করা হয়।
      * এই সংগঠনের স্বেচ্ছাসেবকরা ২০১৭-তে স্বেচ্ছায় ১ কোটি ৪৮ লক্ষ ৭১ হাজার ঘন্টা শ্রমদান করেছে।
      * ২ লক্ষ ৩৩ হাজার স্বেচ্ছাসেবককে আত্মরক্ষার প্রশিক্ষন দেওয়া হয়েছে।
      * দেশজুড়ে এনএসএস স্বেচ্ছাসেবকরা পণ্য ও পরিষেবা কর (জি.এস.টি.) ও ডিজিট্যাল পেমেন্ট নিয়ে সচেতনতা অভিযান চালিয়েছে।
      * এনএসএস-র পক্ষ থেকে উত্তর-পূর্বের অরুনাচলপ্রদেশ, নাগাল্যান্ড ও ত্রিপুরায় তিনটি উত্তর-পূর্ব যুব উ ৎ সবের আয়োজন করা হয়।
      * রাজীব গান্ধী ন্যাশনাল ইনস্টিটিউট অফ্ ইয়ুথ ডেভলপমেন্ট
      * যুব সম্প্রদায়ের সঙ্গে জড়িত বিভিন্ন বিষয় নিয়ে প্রশিক্ষণ, গবেষনা ও উদ্ভাবনামূলক পন্হা উদ্ভাবনের একটি অগ্রণী প্রতিষ্ঠান হল রাজীব গান্ধী ন্যাশনাল ইনস্টিটিউট অফ্ ইয়ুথ ডেভলপমেন্ট। তামিলনাড়ুর শ্রীপেরুমবুদুর স্হিত এই প্রতিষ্ঠানটিকে জাতীয় স্তরের গুরুত্বপূর্ণ সংস্হান হিসেবে ঘোষনা করা হয়েছে। ২০১৭-তে এই প্রতিষ্ঠানের গুরুত্বপূর্ণ কিছু সাফল্য ও উদ্যোগ নিম্নরূপ :-
      * প্রতিষ্ঠানের পক্ষ থেকে ভারতে যুব-উন্নয়নের সূচক ও প্রতিবেদন, ২০১৭ প্রকাশ করা হয়েছে। ২০১০ থেকে যুব সংক্রান্ত বিভিন্ন বিষয় নিয়ে এ ধরনের সূচক ও প্রতিবেদন প্রকাশ করা হয়ে আসছে। কর্নেল রাজ্যবর্ধন সিং রাঠোর নয়াদিল্লিতে ২০১৭-র ১৩ নভেম্বর এক অনুষ্ঠানে এই প্রতিবেদনটি প্রকাশ করেন।
      * ২০১৪-র জাতীয় যুব নীতির সঙ্গে সঙ্গতি রেখে ২০১৭-তে ২১০টি প্রশিক্ষণ শিবির ও নেতৃত্বদান ক্ষমতার বিকাশ সম্পর্কিত কর্মসূচি আয়োজন করা হয়। এই কর্মসূচিতে ১৪ হাজারের বেশি যুবক-যুবতী অংশ নেয়।
      * তপশিলী জাতি ও উপজাতির যুব সম্প্রদায় এবং উত্তর-পূর্বাঞ্চলের যুব-সম্প্রদায়ের মধ্যে ব্যবসা-বাণিজ্যে দক্ষতার বিকাশে বিশেষ প্রশিক্ষণ কর্মসূচি আয়োজন করছে। উদ্দেশ্য হল, উত্তর-পূর্বের সাতটি রাজ্যের ৭০০ যুবক-যুবতীকে এই কর্মসূচির মাধ্যমে প্রশিক্ষন দিয়ে সুদক্ষ করে তোলা।
      * ২০১৬-১৭ শিক্ষাবর্ষে ১৯০ জন ছাত্রছাত্রীকে শিক্ষামূলক কাজকর্মে সামিল করা হয়। ২০১৭-১৮-তে এই কর্মসূচিতে সব রাজ্যের প্রতিনিধিত্ব রয়েছে।
      * ২০১৬-১৭ শিক্ষাবর্ষ থেকে এই প্রতিষ্ঠানে যুব উন্নয়ন নিয়ে এক বছরের স্নাতকোত্তর ডিপ্লোমা কোর্স শুরু হয়েছে। ৫১ জন ছাত্রছাত্রী এই কোর্সে পঠন-পাঠন করছে।
      * প্রতিষ্ঠানের পক্ষ থেকে প্রারম্ভিক সোস্যাল বিজনেস ইনক্যুবেশন সেন্টার স্হাপন করা হচ্ছে।
      * রাজনৈতিক নেতৃত্বদানের ক্ষমতা ও তার বিকাশে একটি উ ৎ কর্ষ কেন্দ্র গড়ে তোলা হবে।
      * ইসরো এবং আই.আই.এস.আর.-এর আর্থিক সহায়তায় এই প্রতিষ্ঠানে সু-প্রশাসন সংক্রান্ত একটি কেন্দ্র গড়ে তোলা হচ্ছে, যেখানে রাজনৈতিক নতৃত্বদান নিয়ে পঠন-পাঠন হবে।
      * সাংসদদের সহযোগিতায় প্রশাসন ও সার্বিক উন্নয়ন নিয়ে যুব-সম্প্রদায়ের ক্ষমতায়নের লক্ষ্যে প্রারম্ভিক কর্মসূচি শুরু হয়েছে।
      * যুব সম্প্রদায়ের মধ্যে ভোটদানের বিষয়ে সচেতনতা প্রসারে ভারতীয় নির্বাচন কমিশনের প্রশিক্ষণ ও গবেষনা শাখা এবং ইন্ডিয়া ইন্টারন্যাশনাল ইনস্টিটিউট অফ্ ডেমোক্রেসি অ্যান্ড ইলেকশন ম্যানজমেন্ট সংস্হার সঙ্গে ২০১৭-র ১৩ নভেম্বর রাজীব গান্ধী ন্যাশনাল ইনস্টিটিউট অফ্ ইয়্যুথ ডেভলপমেন্ট প্রতিষ্ঠানের মধ্যে সমঝোতা স্বাক্ষর হয়েছে।
      * গ্রামীন ভারতের সঙ্গে যুক্ত বিভিন্ন বিষয়ে প্রশিক্ষণ, সমীক্ষা, যৌথ প্রকাশনা, শিক্ষা ও শিক্ষণ এবং গবেষনা ক্ষেত্রে সহযোগিতার লক্ষ্যে ন্যাশনাল কাউন্সিল অফ্ রুরাল ইনস্টিটিউটের সঙ্গে এই প্রতিষ্ঠানের একটি সমঝোতা স্বাক্ষর হয়েছে।
      * প্রতিষ্ঠানের অধ্যাপক মন্ডলী ও ছাত্রছাত্রীরা বিভিন্ন জাতীয় ও আন্তর্জাতিক কর্মসূচিতে অংশ নিয়েছে।
      * আন্তর্জাতিক সহযোগিতা

    যুব সম্প্রদায়ের মধ্যে আন্তর্জাতিক বিভিন্ন বিষয়ে ধ্যান-ধারনার প্রসারে যুব বিষয়ক দপ্তর একাধিক দেশের সঙ্গে যুব বিনিময় কর্মসূচি পরিচালনা করেছে। এছাড়াও, যুব-সম্প্রদায়ের সার্বিক বিকাশে বিভিন্ন আন্তর্জাতিক সংস্হার সঙ্গে যুব-বিনিময় কর্মসূচিতে অংশ নিয়েছে।


    রাষ্ট্রসঙ্ঘের উন্নয়ন কর্মসূচির সহযোগিতায় নেহরু যুব কেন্দ্র সংগঠন এবং ন্যাশনাল সার্ভিস স্কিম-কে শক্তিশালী করতে একটি প্রকল্প রূপায়িত হচ্ছে। ১৪ কোটি টাকা ব্যয়ে এই প্রকল্পটি চার বছর ধরে রূপায়িত হবে। প্রকল্প রূপায়নের যাবতীয় ব্যবস্হা সম্পূর্ণ হয়েছে এবং রূপায়নের কাজ পুরোদমে চলছে।

      * যুব সম্প্রদায় ও বয়ঃসন্ধিকালীন ছেলেমেয়েদের উন্নয়নের জন্য জাতীয় কর্মসূচি

    এই কর্মসূচি রূপায়নের উদ্দেশ্য হল যুব সম্প্রদায় ও বয়ঃসন্ধিকালীন ছেলেমেয়েদের উন্নয়নের জন্য বিভিন্ন পদক্ষেপ গ্রহনে সরকারি বা স্বেচ্ছাসেবী সংগঠনগুলিকে সহায়তা দেওয়া।

      * ২০১৭-১৮ অর্থবর্ষে সর্বভারতীয় স্তরে ১৫টি স্বেচ্ছাসেবী সংগঠনকে আর্থিক সাহায্য দেওয়া হয়েছে।
      * সিকিমের গ্যাংটক-এ পঞ্চম উত্তর-পূর্ব যুব উ ৎ সব ২০১৭-র ২৮-৩০ অক্টোবর আয়োজিত হয়।
      * ২২-তম জাতীয় যুব উ ৎ সব ২০১৭-র ১২-১৬ জানুয়ারি রাজস্হান জয়পুরের জ্ঞানবিহার বিশ্ববিদ্যালয়ে অনুষ্ঠিত হয়।
      * ২০১৬-র তেনজিং নোরগে জাতীয় দুঃসাহসিকতা পুরস্কার চার জনকে প্রদান করা হয়েছে।
      * জাতীয় যুব নেতা কর্মসূচি

    ২০১৪-১৫-র বাজেট ঘোষনা অনুযায়ী যুব সম্প্রদায়ের মধ্যে নেতৃত্বদানের ক্ষমতার বিকাশে ২০১৪-র ডিসেম্বরে একটি নতুন প্রকল্প ‘ জাতীয় যুবনেতা কর্মসূচি ’ র সূচনা হয়েছে।


    ‘ উন্নয়নের স্বার্থে যুব সম্প্রদায় ’ কর্মসূচিতে স্বেচ্ছায় শ্রমদানের মাধ্যমে নেতৃত্বদানের ক্ষমতার বিকাশে গুরুত্ব দেওয়া হচ্ছে। এই ক্ষেত্রে অসাধারণ অবদান রাখার জন্য ইয়্যুথ ক্লাবগুলিকে পুরস্কার দেওয়া হয়।

      * যুবা হোস্টেল

    যুব সম্প্রদায়কে বিভিন্ন জায়গায় ভ্রমণে উ ৎ সাহিত করতে এবং দেশের সমৃদ্ধ সাংস্কৃতিক ঐতিহ্য সম্পর্কে তাদের সচেতন করে তুলতে যুবা হোস্টেল তৈরি করা হয়। কেন্দ্র ও রাজ্য সরকারের যৌথ উদ্যোগে এ ধরনের হোস্টেল তৈরি করা হয়। হোস্টেলগুলিতে খুব কম খরচে থাকার ব্যবস্হাও করা হয়। সারা দেশে ইতিমধ্যেই এ ধরনের ৮৩টি হোস্টেল তৈরি হয়েছে। অরুণাচল প্রদেশে এ ধরনের একটি হোস্টেল নির্মাণের কাজ চলছে। ছয়টি হোস্টেল গুনমানের জন্য আইএসও ৯০০১ : ২০০৮ শংসাপত্র পেয়েছে।

    
    
    (Release ID: 1516477) Visitor Counter : 14
    
    
    
    
    

*