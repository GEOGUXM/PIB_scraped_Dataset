      রেলমন্ত্রক

      পণ্যবাহী ট্রেন চলাচলের ক্ষেত্রে এক বিশেষ ডিজিটাল পদক্ষেপ গ্রহণ করল ভারতীয় রেল
      Posted On: 12 JAN 2018 1:27PM by PIB Kolkata


    পণ্যবাহী ট্রেন চলাচলের ক্ষেত্রে ডিজিটাল প্রযুক্তির প্রয়োগ ও ব্যবহারে এক বিশেষ পদক্ষেপ গ্রহণ করেছে ভারতীয় রেল। এ জন্য সূচনা হয়েছে স্মার্ট ফ্রেট অপারেশন অপ্টিমাইজেশন অ্যান্ড রিয়েল টাইম ইনফরমেশন অ্যাপটির। এই অ্যাপ-এর সাহায্যে পণ্যবাহী ট্রেনগুলির চলাচল ও অবস্থানের কথা জানা যাবে জিওগ্রাফিক ইনফরমেশন সিস্টেম অর্থাৎ জিআইএস-এর সাহায্যে। পণ্যবাহী ট্রেন ছাড়াও যাত্রীবাহী ট্রেনগুলিরও চলাচল সম্পর্কিত বিভিন্ন তথ্যের হদিশ পাওয়া যাবে জিআইএস-এর মাধ্যমে। এই অ্যাপটির সাহায্যে নজর রাখা যাবে পণ্য পরিবহণ সম্পর্কিত বিভিন্ন বাণিজ্যিক প্রচেষ্টারও।
    
    নতুন এই প্রযুক্তি গ্রহণের ফলে অন্যান্য যে সমস্ত সুযোগ-সুবিধা পাওয়া যাবে তাঁর মধ্যে রয়েছে – আঞ্চলিক তথা ডিভিশন পর্যায়ে পণ্য পরিবহণ সম্পর্কে বিশ্লেষণী তথ্যের হদিশ, যাবতীয় পণ্য পরিবহণ সম্পদ সম্পর্কে খোঁজ খবর, পণ্য চলাচলের বিষয়টি শুরু থেকে শেষ পর্যন্ত নজরদারি ইত্যাদি।

    
    
    (Release ID: 1516497) Visitor Counter : 24