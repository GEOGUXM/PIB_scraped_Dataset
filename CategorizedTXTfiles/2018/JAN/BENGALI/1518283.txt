      অর্থমন্ত্রক

      বিমুদ্রাকরণ আর্থিক সঞ্চয় ও বিনিয়োগ বৃদ্ধির ক্ষেত্রে বিশেষভাবে সাহায্য করেছে
      Posted On: 30 JAN 2018 11:34AM by PIB Kolkata


    ২০১৭-১৮ অর্থ বছরের অর্থনৈতিক সমীক্ষায় দেশের বর্তমান বিনিয়োগ ও সঞ্চয় পরিস্থিতির একটি চিত্র তুলে ধরা হয়েছে।


    এখানে উল্লেখের বিশেষ দাবি রাখে যে, বিনিয়োগের দিক থেকে নজির বিহীন এক ঐতিহাসিক উচ্চতায় রয়েছে ভারতের অবস্থান। অন্যদিকে, সঞ্চয়ের ক্ষেত্রেও ভারতের ওঠা-নামার কিছু সূচক চিহ্নিত করা হয়েছে এবারের অর্থনৈতিক সমীক্ষায়।


    ভারতের জিডিপি’তে দেশের অভ্যন্তরীণ সঞ্চয়ের হার ২০১৩-তে দাঁড়ায় ২৯.২ শতাংশ। তবে, সাম্প্রতিক বছরগুলির মধ্যে এই হার ৩৮.৩ শতাংশের মতো শীর্ষ স্থানে পৌঁছে ছিল ২০০৭-এ। এই ধারা মোটামুটি অব্যাহত ছিল কিন্তু ২০১৬-তে তা আবার হ্রাস পেয়ে দাঁড়ায় ২৯ শতাংশে।


    ২০১৫-১৬ বছর পর্যন্ত সঞ্চয় ও বিনিয়োগের ওঠা-নামার হার থেকে জানা যায় যে, ২০০৭-০৮ এবং ২০১৫-১৬ – এই সময়কালের মধ্যে বিনিয়োগের ক্ষেত্রে সার্বিকভাবে যে ৬.৩ শতাংশ নিম্নগতি লক্ষ্য করা গিয়েছিল, তার ৫ শতাংশের জন্য দায়ী ছিল বেসরকারি বিনিয়োগ ক্ষেত্রের ঘাটতি।


    ১৯৯৭ পরবর্তী সময়ে সঞ্চয় ও বিনিয়োগের ক্ষেত্রে গতির হার আরও পশ্চাদমুখী ছিল এশিয়ার বিভিন্ন রাষ্ট্রগুলির ক্ষেত্রে। বর্তমানে ঐ দেশগুলিতে সঞ্চয়ের ক্ষেত্রে নিম্নগতি লক্ষ্য করা গেছে। ভারতে বিনিয়োগের ক্ষেত্রে মন্থরতা শুরু হয় ২০১২ সালে এবং পরবর্তীকালে ২০১৬ পর্যন্ত তা আরও বেশি রকম মন্থর হয়ে ওঠে।

    
    
    (Release ID: 1518283) Visitor Counter : 9