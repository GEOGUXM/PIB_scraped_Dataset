      প্রধানমন্ত্রীরদপ্তর

      প্রধানমন্ত্রী বিশিষ্ট অর্থনীতিবিদ ও বিভিন্ন ক্ষেত্রের বিশেষজ্ঞদের সঙ্গে আলোচনা করবেন
      Posted On: 10 JAN 2018 11:30AM by PIB Kolkata


    প্রধানমন্ত্রী শ্রী নরেন্দ্র মোদী আগামীকাল নিতি আয়োগের এক অনুষ্ঠানে সারা দেশের বিশিষ্ট অর্থনীতিবিদ এবং বিভিন্ন ক্ষেত্রের বিশেষজ্ঞদের সঙ্গে আলাপ-আলোচনা করবেন। ‘অর্থনৈতিক নীতি : আগামী দিনগুলি’ শীর্ষক এক আলোচনায় প্রধানমন্ত্রীর সঙ্গে মতবিনিময়ের জন্য নিতি আয়োগ বিশিষ্ট অর্থনীতিবিদ এবং বিভিন্ন ক্ষেত্রের বিশেষজ্ঞদের এক নির্বাচিত গোষ্ঠীকে আমন্ত্রণ জানিয়েছে। ৬টি বিষয়ে এই আলোচনা হবে। এগুলি হ’ল – ব্যাপক-ভিত্তিক অর্থনীতির সৌসাম্য, কৃষি এবং গ্রামোন্নয়ন, নগরোন্নয়ন, পরিকাঠামো ও যোগাযোগ, উৎপাদন ও রপ্তানি এবং স্বাস্থ্য ও শিক্ষা।


    অর্থমন্ত্রী শ্রী অরুণ জেটলি; সড়ক পরিবহণ, জাহাজ ও গঙ্গা পুনরুজ্জীবন দপ্তরের মন্ত্রী শ্রী নীতিন গড়করি; কৃষি মন্ত্রী শ্রী রাধামোহন সিং; যোজনা প্রতিমন্ত্রী শ্রী রাও ইন্দরজিৎ সিং সহ নিতি আয়োগের ভাইস চেয়ারম ্যান; সদস্যবৃন্দ এবং নিতি আয়োগের মুখ্য কার্যনির্বাহী আধিকারিক ও সরকারের উচ্চপদস্থ আধিকারিকরা এই বৈঠকে উপস্থিত থাকবেন।


    দেশকে প্রধানমন্ত্রীর স্বপ্নের ‘নতুন ভারত’ হিসাবে গড়ে তোলার জন্য আগামী দিনগুলিতে অর্থনৈতিক নীতি প্রণয়নের লক্ষ্যে সারা দেশের বিভিন্ন ক্ষেত্রের বিশেষজ্ঞদের সঙ্গে মতবিনিময়ের ওপরেই এই বৈঠকে জোর দেওয়া হবে।

    
    
    (Release ID: 1516102) Visitor Counter : 10