      কর্মী, জন-অভিযোগএবংপেনশনমন্ত্রক

      পাক অধিকৃত মুজাফ্‌ফরাবাদের শারদাপীঠে যাত্রা পুনরায় চালুর ব্যাপারে প্রস্তাব কেন্দ্রীয় ডোনার প্রতিমন্ত্রীকে
      Posted On: 16 JAN 2018 4:14PM by PIB Kolkata


    উত্তর পূর্বাঞ্চল উন্নয়ন মন্ত্রক ( ডোনার )- এর স্বাধীন দায়িত্বসহ অন্য কয়েকটি মন্ত্রকের প্রতিমন্ত্রী ড . জিতেন্দ্র সিংহকে ‘ সেভশারদা কমিটি , কাশ্মীর ’ শীর্ষক এক নথীভুক্ত সংগঠনের পক্ষ থেকে পাক অধিকৃত জম্মু ও কাশ্মীরের মুজাফ্ফরাবাদ জেলার শারদায় বার্ষিক শারদাপীঠ যাত্রা আবার চালু করার ব্যাপারে পদক্ষেপ গ্রহণের আবেদন জানিয়েছে । প্রসঙ্গত : ১৯৪৮থেকে এই যাত্রা বন্ধ আছে ।
    
    এই সংগঠনের পক্ষ থেকে শ্রী রবীন্দার পন্ডিতার নেতৃত্বে এক প্রতিনিধিদল শনিবার কেন্দ্রীয় প্রতিমন্ত্রীর সঙ্গে বৈঠকে মিলিত হয় । সংগঠনের লিখিত অনুরোধে এই যাত্রা পুনরায় চালু করার প্রাসঙ্গিক বিভিন্ন বিষয় তুলে ধরা হয় । এতে উল্লেখ করা হয় , প্রতিবছর আগষ্ট মাসে শুক্লপক্ষের অষ্টমীতে বদায়ুনে এই যাত্রা অনুষ্ঠিত হয় । কাশ্মীরের কুপওয়াড়া হয়ে মুজাফ্ফরাবাদের এই পীঠের দিকে যাত্রা শুরু হয় । স্বাধীনতার আগে স্থানীয় ডোগরা জনগোষ্ঠীর শাস করা এই যাত্রা পরিচালনা করতেন ।
    
    ড . সিংহ বৈঠকে অংশগ্রহণকারি প্রতিনিধিদের জানান , এই ব্যাপারে তিনি অবহিত আছেন । তিনি এ - ও বলেন , এইযাত্রা চালু করার ব্যাপারে ইতিমধ্যেই একগুচ্ছ বৈঠক অনুষ্ঠিত হয়েছে । তিনি সম্ভাব্য সমস্ত রকম পদক্ষেপের ব্যাপারেও প্রতিনিধিদলকে আশ্বস্ত করেন ।

    
    
    (Release ID: 1516843) Visitor Counter : 6