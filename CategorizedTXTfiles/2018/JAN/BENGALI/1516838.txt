      প্রতিরক্ষামন্ত্রক

      দেশ সশস্ত্র বাহিনীর প্রবীনদের পাশে আছে:প্রতিরক্ষা রাষ্ট্রমন্ত্রী
      Posted On: 16 JAN 2018 4:11PM by PIB Kolkata


    সারা দেশে রবিবার সশস্ত্র বাহিনীসমূহের প্রবীন দিবস উদযাপিত হয় । প্রবীনদের প্রতি সম্মান ও দায়বদ্ধতার প্রমান হিসেবেই দিবসটি উদযাপিত হয়ে থাকে । প্রতিরক্ষা প্রতিমন্ত্রী ড .সুভাষ ভামরেদিল্লি ক্যান্টনমেন্টের মানেকশ ’ কেন্দ্রে এই উপলক্ষে আয়োজিত মূল অনুষ্ঠানের উদ্বোধন করেন । ১৯৫৩ - তে এই দিনটিতেই দেশের সশস্ত্র বাহিনীসমূহের প্রথম ভারতীয় প্রধান ফিল্ডমার্শাল কে . এম . কারিয়াপ্পা অবসর গ্রহণ করেন । তাঁর স্মৃতিতেই প্রতি বছর দিনটি উদযাপিত হয় । এই উপলক্ষে প্রতিরক্ষা প্রতিমন্ত্রী বলেন , সশস্ত্র বাহিনীর প্রত্যেক সদস্যের আত্মোৎসর্গের ভাবনায় সেবাপরায়ন থাকার জন্য গোটা দেশ গর্বিত । তিনি প্রত্যয়ের সঙ্গে বলেন , আমাদের সদা নির্ভরযোগ্য সশস্ত্র বাহিনীর ইতিবাচক ভূমিকার জন্যই আমরা গর্বেমাথা উঁচু করে দুনিয়ার মুখোমুখি হই । তিনি প্রবীনদের আশ্বস্ত করেন , দেশ আপনাদের আত্মত্যাগের কথা কখনো ভুলবে না । এর ফলে তাদের যে অপূরনীয় ক্ষতির সম্মুখীন হতে হয় , সরকার সর্বক্ষণপাশে থেকে যতোদূর সম্ভব স্বস্তি প্রদানে আন্তরিক থাকবে বলেও তিনি উল্লেখ করেন । এই অনুষ্ঠানের আগে সি আই এস সি - র চেয়ারম্যান তথা সুসংহত প্রতিরক্ষা ব্যবস্থাপনার প্রধান লেফটেন্যান্ট জেনারেল সতীশ দুয়া প্রবীন সেনাকর্মীদের উপস্থিতিতে অমরজওয়ান জ্যোতিতে পুষ্পার্ঘ অর্পণ করে শ্রদ্ধা জানান । নয়াদিল্লি , এলাহাবাদ , মুম্বাই , পোর্টব্লেয়ার , পুণে , লক্ষ্ণৌ , জলন্ধর , জয়পুর – সারা দেশের এই ৮টি সেনাঘাঁটিতে এই উপলক্ষে তিন বাহিনীর প্রবীন কর্মীদের সমাবেশও অনুষ্ঠিত হয় । কেন্দ্রীয় সৈনিক বোর্ড , ই সি এইচ এস , তিন বাহিনীর প্রবীনদের নির্দেশালয় সহপ্রবীনদের বিষয়ে সক্রিয় অনুমোদিত সংস্থাসমূহ এই অনুষ্ঠানগুলিতে বিশেষ ভূমিকা পালন করে । অবসরভাতা মঞ্জুরি ও প্রদান সংক্রান্ত সংস্থার পক্ষ থেকে সমাবেশের জায়গায় প্রবীনদের পাশাপাশি তাঁদের পরিবারবর্গের সামনে বিভিন্ন সমস্যা মোকাবিলার লক্ষ্যেস্টল খোলা হয় । এক্ষেত্রে রাষ্ট্রায়ত্ত ব্যাঙ্কসমূহের পক্ষ থেকেও সহায়তামূলক পদক্ষেপ গ্রহণ করা হয় । মূল অনুষ্ঠানে প্রতিরক্ষা রাষ্ট্রমন্ত্রী ই সি এইচ এস - এর নতুন ও পরিমার্জিত কার্ডেরআনুষ্ঠানিক প্রকাশ করেন । প্রবীন সৈনিকদের সমাবেশে প্রাক্তন সৈনিকদের কল্যাণ সচিব শ্রীমতী সঞ্জীবনী কুট্টি ভাষণ প্রসঙ্গে জানান , প্রাক্তন সৈনিকদের যে সমস্যার মুখেপড়তে হয় , তা থেকে উত্তরণে নতুন পদক্ষপ গ্রহণ করা হচ্ছে । প্রবীন সৈনিক দিবস উদযাপনের এই অনুষ্ঠানে স্থল সেনা প্রধান জেনারেল বিপিন রাওয়াত , নৌ সেনাপ্রধান অ্যাডমিরাল সুনীল লানবা ও বায়ুসেনা প্রধান এয়ার চিফ মার্শাল বি এস ধানোয়াসহ সশস্ত্র বাহিনী এবং প্রতিরক্ষা মন্ত্রকের বরিষ্ঠ আধিকারিকরাও অংশগ্রহণ করেন ।

    
    
    (Release ID: 1516838) Visitor Counter : 5