      অর্থমন্ত্রক

      বিভিন্ন রাজ্য ও কেন্দ্রশাসিত অঞ্চলের অর্থমন্ত্রীদের সঙ্গে প্রাক্‌-বাজেট পরামর্শ বৈঠক কেন্দ্রীয় অর্থমন্ত্রীর
      Posted On: 19 JAN 2018 3:14PM by PIB Kolkata


    আজ রাজধানীর বিজ্ঞান ভবনে দেশের সবক’টি রাজ্য ও কেন্দ্রশাসিত অঞ্চলের অর্থমন্ত্রীদের সঙ্গে এক প্রাক্‌-বাজেট আলোচনা ও পরামর্শ বৈঠকে মিলিত হন কেন্দ্রীয় অর্থমন্ত্রী শ্রী অরুণ জেটলি। কেন্দ্রীয় দুই অর্থ প্রতিমন্ত্রীও যোগ দেন এই বৈঠকে। আলোচনাকালে উপস্থিত অন্যান্যদের মধ্যে ছিলেন হিমাচল প্রদেশ ও পুদুচেরির মুখ্যমন্ত্রী, বিহার, দিল্লি, গুজরাট, মণিপুর ও তামিলনাড়ুর উপ-মুখ্যমন্ত্রী এবং বিভিন্ন রাজ্যের ১৪ জন অর্থমন্ত্রী। এছাড়াও, রাজ্যগুলির পদস্থ আধিকারিকরাও উপস্থিত ছিলেন এদিনের বৈঠকে।


    রাজ্য সরকারি প্রতিনিধিরা বাজেট সংক্রান্ত বিষয়ে তাঁদের মতামত ব্যক্ত করার পাশাপাশি বিভিন্ন আর্থিক নীতি এবং বাজেট ব্যবস্থা সম্পর্কিত প্রস্তাব ও পরামর্শ পেশ করেন বৈঠকের আলোচনাকালে।


    কেন্দ্রীয় অর্থমন্ত্রী বৈঠকে জানান যে রাজ্য ও কেন্দ্রশাসিত অঞ্চল প্রতিনিধিদের কাছ থেকে প্রাপ্ত বিভিন্ন প্রস্তাব ও স্মারকলিপিগুলি ২০১৮-১৯ অর্থ বছরের বাজেট প্রস্তাব চূড়ান্ত করার জন্য যথাযথভাবে খতিয়ে দেখা হবে। সহযোগিতামূলক যুক্তরাষ্ট্রীয়তার নীতি অনুসরণ করেই প্রস্তাব ও পরামর্শগুলি সম্পর্কে চিন্তাভাবনা করা হবে বলে তিনি আশ্বাস দেন।

    
    
    (Release ID: 1517186) Visitor Counter : 17