      প্রধানমন্ত্রীরদপ্তর

      সাধারণতন্ত্র দিবসের ট্যাবলো শিল্পীদের সঙ্গে এক আলাপচারিতায় মিলিত হলেন প্রধানমন্ত্রী
      Posted On: 29 JAN 2018 4:51PM by PIB Kolkata


    সাধারণতন্ত্র দিবস উদযাপন উপলক্ষে দিল্লিতে উপস্থিত ট্যাবলো শিল্পী, আদিবাসী অতিথি, জাতীয় সমর শিক্ষার্থী বাহিনীর সদস্য এবং এনএসএস স্বেচ্ছাসেবকদের সঙ্গে এক আলাপচারিতায় মিলিত হন প্রধানমন্ত্রী শ্রী নরেন্দ্র মোদী।


    তিনমূর্তি লন-এ সমবেত জাতীয় সমর শিক্ষার্থী বাহিনীর সদস্যদের কাছে ভারতের বৈচিত্র্যের বিষয়টি বর্ণনা করেন প্রধানমন্ত্রী। তিনি বলেন, আমাদের এমন অনেক বিষয়ই রয়েছে, যা আমরা একে অন্যের কাছ থেকে শিখে নিতে পারি। আমাদের চারপাশে যে পরিবর্তন ঘটে চলেছে, তাকে গ্রহণ করা খুবই গুরুত্বপূর্ণ বলে মনে করেন তিনি। দেশে রূপান্তরমুখী পরিবর্তন ঘটানোর ক্ষমতা ভারতের যুব সমাজের রয়েছে বলে বিশেষ আস্থা ও বিশ্বাস ব্যক্ত করেন প্রধানমন্ত্রী।


    শ্রী মোদী বলেন, আমাদের সশস্ত্র বাহিনীর জন্য সমগ্র দেশই বিশেষভাবে গর্বিত। জাতির সেবায় যাঁরা নিয়োজিত রয়েছেন, তাঁদের বীরত্ব ও সাহসিকতা সম্পর্কে আমাদের সকলেরই জানার আগ্রহ থাকা উচিৎ।


    প্রধানমন্ত্রী বলেন, এমন অনেক পুলিশকর্মী রয়েছেন, যাঁরা জাতির জন্য তাঁদের জীবন উৎসর্গ করে গেছেন। তাই তাঁদের আত্মোৎসর্গের ঘটনা সম্পর্কে অবহিত থাকা খুবই গুরুত্বপূর্ণ একটি বিষয়।


    পরিচ্ছন্নতার বিষয়টিও এদিন উঠে আসে প্রধানমন্ত্রীর আলাপচারিতাকালে। তিনি বলেন, মহাত্মা গান্ধীর স্বচ্ছ ভারত গঠনের স্বপ্নকে সাকার করে তোলার দায়িত্ব আমাদের সকলের।


    আলাপচারিতাকালে শ্রী নরেন্দ্র মোদী বলেন, এবারের সাধারণতন্ত্র দিবস উদযাপন আমাদের কাছে এক বিশেষ ঘটনা। কারণ, ১০টি রাষ্ট্রের নেতৃবৃন্দ উদযাপন অনুষ্ঠানে উপস্থিত ছিলেন আমাদের মধ্যে।

    
    
    (Release ID: 1518171) Visitor Counter : 8