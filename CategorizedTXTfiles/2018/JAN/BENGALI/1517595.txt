      অর্থমন্ত্রক

      জিএসটি কাউন্সিলের ২৫তম বৈঠকে গৃহীত নীতি পরিবর্তনের সুপারিশসমূহ
      Posted On: 24 JAN 2018 1:27PM by PIB Kolkata


    কেন্দ্রীয় অর্থমন্ত্রী শ্রী অরুণ জেটলি গতকাল নতুন দিল্লিতে ২৫তম জিএসটি কাউন্সিলের পৌরহিত্য করেন। এই বৈঠক থেকে নিম্নলিখিতভাবে নীতি পরিবর্তনের সুপারিশ করা হয়।


    ১) জিএসটিআর-১ (পণ্য সরবরাহের বিস্তারিত বিবরণ), জিএসটিআর-৫ (করযোগ্য প্রবাসী ব্যক্তি) অথবা জিএসটিআর-৫এ (ওআইডিএআর) দাখিল করার ক্ষেত্রে কোনও নথিভুক্ত ব্যক্তি ব্যর্থ হলে তার জন্য ধার্য লেট ফি’র পরিমাণ কমিয়ে দৈনিক ৫০ টাকা করার সুপারিশ এবং ‘নিল রিটার্ন’ দাখিল করার ব্যর্থতার ক্ষেত্রে এই ফিজ হবে দৈনিক ২০ টাকা।


    ২) যেসব করযোগ্য ব্যক্তি স্বেচ্ছায় নাম নথিভুক্ত করিয়েছেন, তাঁদের নথিভুক্তির কার্যকর তারিখ থেকে এক বছরের মেয়াদ পূরণ না হলেও, নথিভুক্তি বাতিলের জন্য আবেদনের অনুমতি দেওয়া হবে।


    ৩) যেসব করদাতা পুরনো ব্যবস্থা থেকে নতুন ব্যবস্থায় এসেছেন, তাঁদের নথিভুক্তি বাতিলের জন্য, ফর্ম জিএসটি আরইজি-২৯ দাখিল করার শেষ দিন আরও তিন মাস বাড়িয়ে ৩১ মার্চ, ২০১৮ করা হবে।


    ৪) ewaybill.nic.in পোর্টালে, ই-ওয়ে বিল তৈরি, সংশোধন এবং বাতিল করার ব্যবস্থা পরীক্ষামূলকভাবে চালু করা হয়েছে। এই ব্যবস্থাটি সম্পূর্ণ রূপে কার্যকর হলে ewaybillgst.gov.in পোর্টালে এই বিল ব্যবস্থা কাজ শুরু করবে।


    ৫) ০১.০২.২০১৮ তারিখ থেকে ই-ওয়ে বিলের নিয়মাবলীতে কিছু সংশোধনী কার্যকর হবে এবং আন্তঃরাজ্য পণ্য চলাচলের ক্ষেত্রে এ বিষয়ে বিজ্ঞপ্তি জারি করা হবে। অন্তর-রাজ্য পণ্য চলাচলের ক্ষেত্রে অবশ্য পৃথকভাবে পরিবর্তিত নিয়ম কার্যকরের দিনক্ষণ ঘোষণা করা হবে। তবে, তা ০১.০৬.২০১৮’র পরে হবে না।


    ৬) হস্তশিল্প সংক্রান্ত কমিটির রিপোর্ট এবং সুপারিশগুলি জিএসটি কাউন্সিল গ্রহণ করেছে।

    
    
    (Release ID: 1517595) Visitor Counter : 13