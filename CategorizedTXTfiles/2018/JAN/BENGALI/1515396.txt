      কেন্দ্রীয়মন্ত্রিসভা

      হিমাচল প্রদেশের বিলাসপুরে নতুন এইম্‌স স্থাপনের প্রস্তাবে সম্মতি কেন্দ্রীয় মন্ত্রিসভার
      Posted On: 04 JAN 2018 10:38AM by PIB Kolkata


    প্রধানমন্ত্রী স্বাস্থ্য সুরক্ষা যোজনার আওতায় হিমাচল প্রদেশের বিলাসপুরে একটি নতুন এইম্‌স স্থাপনের প্রস্তাবে আজ সম্মতি জানাল কেন্দ্রীয় মন্ত্রিসভা। প্রধানমন্ত্রী শ্রী নরেন্দ্র মোদীর নেতৃত্বে অনুষ্ঠিত এক বৈঠকে ১,৩৫১ কোটি টাকার এই নির্মাণ প্রকল্পটিকে অনুমোদন দেওয়া হয়।
    
    প্রকল্পের বৈশিষ্ট্যগুলি হল :
    
    · এইম্‌স স্থাপনের কাজ সম্পূর্ণ হবে কাজ শুরু করার ৪বছরের মধ্যে। প্রাক্‌-নির্মাণ পর্যায়ের কাজকর্মের জন্য নির্দিষ্ট হয়েছে ১ বছর,নির্মাণ কাজ চলবে ২.৫ বছর ধরে এবং এটি চালু করতে সময় লাগবে আরও ৬ মাস।
    
    · এই প্রতিষ্ঠানে গড়ে তোলা হবে ৭৫০ শয্যা বিশিষ্ট একহাসপাতাল যেখানে ট্রমা সেন্টারের সুযোগ-সুবিধাও যুক্ত থাকবে।
    
    · প্রতি বছর এমবিবিএস পঠন-পাঠনের জন্য ১০০ জনছাত্রছাত্রী ভর্তির সুযোগ পেতে পারেন, এ ধরনের একটি মেডিকেল কলেজও গড়ে তোলা হবে এইম্‌স-এর মধ্যে।
    
    · এখানে থাকবে একটি নার্সিং কলেজও। প্রতি বছর এই কলেজে পড়ার সুযোগ পাবেন ৬০ জন বিএসসি (নার্সিং) পড়ুয়া।
    
    · এইম্‌স নয়াদিল্লির আদলে এই প্রতিষ্ঠানে শিক্ষক,চিকিৎসক এবং ছাত্রছাত্রীদের জন্য থাকার ব্যবস্থাও রাখা হবে। এজন্য গড়ে তোলা হবেএকটি আবাসিক কমপ্লেক্স যেখানে অন্যান্য সুযোগ-সুবিধারও ব্যবস্থা থাকবে।
    
    · ২০-টির মতো স্পেশালিটি এবং সুপার স্পেশালিটি দপ্তরখোলা হবে এই হাসপাতালে। থাকবে, ১৫-টি অপারেশন থিয়েটারও।
    
    · ৩০ শয্যাবিশিষ্ট একটি আয়ুষ চিকিৎসা কেন্দ্রেরও ব্যবস্থাথাকবে নতুন প্রতিষ্ঠানটিতে। সুপ্রাচীন চিকিৎসা ব্যবস্থার সাহায্যে রোগীদের সুস্থকরে তোলার জন্য সমস্তরকম সুযোগ-সুবিধাও যুক্ত থাকবে সেখানে।
    
    প্রসঙ্গত উল্লেখ্য, প্রধানমন্ত্রী স্বাস্থ্য সুরক্ষা যোজনার আওতায় ইতিমধ্যেই এইম্‌স স্থাপিত হয়েছে ভুবনেশ্বর, ভোপাল, রায়পুর, যোধপুর, ঋষিকেশ এবং পাটনায়। অন্যদিকে, রায়বেরিলিতে এইম্‌স নির্মাণের কাজও বর্তমানে এগিয়ে চলেছে। এছাড়াও,২০১৫ সালে অনুমোদন দেওয়া হয়েছে মহারাষ্ট্রের নাগপুর, পশ্চিমবঙ্গের কল্যাণী এবংঅন্ধ্রপ্রদেশের গুন্টুরের মঙ্গলাগিরিতে একটি করে এইম্‌স স্থাপনের। ২০১৬-তে ভাতিন্ডা ও গোরখপুরে দুটি এবং অসমের কামরূপে একটি এইম্‌স স্থাপনের প্রস্তাবে সম্মতি জানিয়েছে কেন্দ্রীয় মন্ত্রিসভা।
    

    
    (Release ID: 1515396) Visitor Counter : 8