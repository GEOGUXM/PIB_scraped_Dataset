      আবাসনএবংশহরাঞ্চলেরদারিদ্র্যদূরীকরণমন্ত্রক

      স্মার্ট সিটি মিশনের কাজ দ্রুত গতিতে এগিয়ে চলেছে ; শ্রী হরদীপ এস. পুরি
      Posted On: 19 JAN 2018 12:13PM by PIB Kolkata


    আম জনতা, বিশেষত দরিদ্র মানুষ, মহিলা, বয়স্ক ও বিশেষভাবে সক্ষম মানুষের জীবনযাপনের মানোন্নয়নের লক্ষ্যে ‘ স্মার্ট সিটি মিশন ’ এক গুরুত্বপুর্ণ পদক্ষেপ। এরফলে, সব ভারতীয়ই এক পরিচ্ছন্ন ও সুস্হায়ী পরিবেশ উপভোগ করতে পারবেন। ডিজিটাল বিপ্লবে অগ্রণী ভূমিকা গ্রহনকারী এবং প্রযুক্তি শক্তিধর দেশ হিসেবে ভারতকে তার কার্যালয় ও বাড়ির পরিকাঠামো ব্যবস্হাকে শক্তিশালী করতে অত্যাধুনিক প্রযুক্তির সাহায্য নিতে হবে। গত মঙ্গলবার নতুনদিল্লীতে বণিকসভা ফিকি আয়োজিত ‘ স্মার্ট সিটি ’ শীর্ষক সম্মেলনে ভাষণ দিতে গিয়ে এ কথা বলেন, কেন্দ্রীয় আবাসন ও শহরাঞ্চল বিষয়ক প্রতিমন্ত্রী শ্রী হরদীপ এস. পুরি। তিনি জানান, ‘ স্মার্ট সিটি মিশন ’ দ্রুত গতিতে এগিয়ে চলেছে। এখনও পর্যন্ত ৯০টি শহরকে এই মিশনের আওতায় চিহ্নিত করা হয়েছে। শীঘ্রই আরও ১০টি শহরের নাম ঘোষণা করা হবে। এক লক্ষ চল্লিশ হাজার কোটি টাকার তিন হাজারটি প্রকল্প রূপায়নের কাজ বিভিন্ন পর্যায়ে রয়েছে। ১৬ হাজার কোটি টাকার বিনিময়ে একগুচ্ছ প্রকল্প রূপায়নের জন্য দরপত্র আহ্বান করা হয়েছে এবং এক লক্ষ কোটি টাকার বেশি একাধিক প্রকল্পের জন্য দরপত্র ডাকা হচ্ছে। মিশনের আওতায় এই কর্মযজ্ঞের প্রভাব অন্যান্য শহরেও পড়বে এবং সেখানেও শীঘ্রই রূপান্তরের প্রক্রিয়া শুরু হবে।


    সম্মেলনে যোগদানকারিদের উদ্দেশ্যে শ্রী পুরি বলেন, প্রকল্প রূপায়নের ক্ষেত্রে এক নতুন মাপকাঠি চূড়ান্ত হয়েছে। ইতিমধ্যে, ২০১৬-তে চিহ্নিত ২০টি এবং ২০১৭-র জুন পর্যন্ত চিহ্নিত ৩০টি শহরে জীবনযাত্রার মানোন্নয়ন প্রক্রিয়া শুরু হয়েছে। তিনি বলেন, শহরাঞ্চলে নজরদারি ব্যবস্হার জন্য ডিজিটাল প্রযুক্তির ব্যবহারের ফলে নাগরিকদের, বিশেষ করে, মহিলাদের সুরক্ষা ও নিরাপত্তা ব্যবস্হা বেড়েছে এবং অপরাধের সংখ্যা লক্ষ্যণীয় হারে কমেছে। শহর জুড়ে ওয়াই-ফাই ব্যবস্হা চালু হওয়ায় পারস্পরিক যোগাযোগ বৃদ্ধি পেয়েছে। ই-প্রশাসন ও নাগরিক-মতামত ব্যবস্হার দরুন সামাজিক সঙ্গতি বেড়েছে বলেও শ্রী পুরি মন্তব্য করেন।


    স্মার্ট সিটি উদ্যোগ প্রসঙ্গে মন্ত্রী জানান, ভুবনেশ্বরের মতো কয়েকটি স্মার্ট সিটির পরিকল্পনা আন্তর্জাতিক স্তরে নগর কর্তৃপক্ষগুলি সামগ্রিক কাজকর্মে সামঞ্জস্য ও সমন্বয় বজায় রাখতে প্রাতিষ্ঠানিক পরিচালনা ব্যবস্হা বা স্পেশাল পার্পাস ভেহিকেলস তৈরি করেছে। এখনও পর্যন্ত এ ধরণের ৮২টি প্রাতিষ্ঠানিক ব্যবস্হা গড়ে উঠেছে বলে শ্রী পুরি জানান।

    
    
    (Release ID: 1517168) Visitor Counter : 11