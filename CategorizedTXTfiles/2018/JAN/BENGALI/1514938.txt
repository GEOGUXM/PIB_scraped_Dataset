      রাষ্ট্রপতিরসচিবালয়

      ইংরেজি নববর্ষ উপলক্ষে শুভেচ্ছা ও অভিনন্দন রাষ্ট্রপতির
      Posted On: 02 JAN 2018 12:00PM by PIB Kolkata


    ইংরেজি নববর্ষে দেশবাসীকে শুভেচ্ছা ও অভিনন্দন জানিয়েছেন রাষ্ট্রপতি শ্রী রামনাথ কোবিন্দ। এক বার্তায় তিনি বলেছেন :


    “সঙ্কল্প, প্রতিফলন এবং পুনর্নবীকরণের এক বিশেষ ক্ষণ হল নববর্ষের দিনটি। ২০১৮-র সূচনাতেই আসুন, আমরা আগামী দিনকে আরও সুখী ও সার্বিক করে তোলার অঙ্গীকার গ্রহণ করি। যে বন্ধন আমাদের সকলকে ভারতীয় হিসেবে একত্রিত রেখেছে, তাকে আরও নিবিড় করে তোলার লক্ষ্যেই আমাদের এই অঙ্গীকার। আসুন, আমরা সকলে মিলে আমাদের শিশুদের জন্য নিশ্চিত করে যাই দূষণমুক্ত সবুজতর এক পরিবেশের প্রেক্ষাপট।


    দেশ-বিদেশের সকল সহ-নাগরিককেই জানাই আমার নববর্ষের শুভেচ্ছা। নতুন এই বছরটি আপনাদের এবং সেইসঙ্গে আপনাদের পরিবার-পরিজনদের জীবনে আনন্দ ও সমৃদ্ধি বহন করে আনুক, এই প্রার্থনা জানাই। যে বিশ্ব সমাজের সঙ্গে আমরা প্রতিনিয়ত যোগাযোগ রেখে চলেছি, তাদেরও জয় ও সমৃদ্ধি আমি কামনা করি।”

    
    
    (Release ID: 1514938) Visitor Counter : 7