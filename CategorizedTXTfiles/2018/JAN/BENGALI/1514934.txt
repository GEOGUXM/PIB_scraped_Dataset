      আয়ুষ

      বর্ষ শেষের পর্যালোচনা- আয়ুষ মন্ত্রক
      Posted On: 02 JAN 2018 11:50AM by PIB Kolkata


    দেশের চিকিৎসা ব্যবস্থায় চাহিদা ও সরবরাহের মধ্যে ব্যবধান দূর করার লক্ষ্যে বিকল্প চিকিৎসা ব্যবস্থাকে প্রচার ও জনপ্রিয় করার জন্য ২০১৭ সালেও আয়ূষ মন্ত্রক ক্রমাগত কাজ করে চলেছে । এই বছরেই প্রধানমন্ত্রী নরেন্দ্র মোদী অল ইন্ডিয়া ইন্সটিটিউট অফ আয়ুর্বেদকে জাতির উদ্দেশে উৎসর্গ করেছেন । কেন্দ্রীয় মন্ত্রীসভা জাতীয় আয়ূষ মিশন( NAM)-এর কার্যকাল আরো তিনবছর বাড়িয়েছে । বেশ কিছু দেশের সংগে আয়ুষ ক্ষেত্রে মৌ স্বাক্ষর হয়েছে । আন্তর্জাতিক যোগ দিবস, জাতীয় আয়ুর্বেদ দিবস উদযাপন ও বিভিন্ন আন্তর্জাতিক কনফারেন্স আয়োজন করা মন্ত্রকের বিশেষ সাফল্য ।


    ২০১৭ সালে আয়ূষ মন্ত্রকের উল্লেখযোগ্য সাফল্যগুলো হল নিম্নরূপ-


    জাতীয় আয়ূষ মিশন ( NAM )


    কেন্দ্রীয় মন্ত্রীসভা জাতীয় আয়ূষ মিশনের কার্যকাল ২০১৭ সালের পয়লা এপ্রিল থেকে ২০২০ সালের ৩১শে মার্চ পর্যন্ত বাড়িয়ে দিয়েছে । এর জন্য ২ হাজার ৪শো কোটি টাকার আর্থিক বরাদ্দ রাখা হয়েছে । দেশে আয়ূষ স্বাস্থপরিষের প্রসার ঘটাতে ২০১৪ সালের সেপ্টেম্বরে এই মিশন চালু করা হয়েছিল ।


    ৮ হাজার ৯শো ৯৪টি প্রাথমিক স্বাস্থ্যকেন্দ্র, ২ হাজার ৮শো ৭১টি কমিউনিটি স্বাস্থ্যকেন্দ্র ও ৫০৬ টি প্রাথমিক স্বাস্থ্যকেন্দ্রে আয়ুষ পরিষেবার ব্যবস্হা করা হয়েছে । ন্যামের আওতায় মন্ত্রক আগামী ১০ বছরের মধ্যে সব জেলাতে ৫০ শয্যা বিশিষ্ট হাসপাতাল খোলার পরিকল্পনা নিয়েছে । ইতিমধ্যেই ৬৬টি ৫০ শয্যা বিশিষ্ট আয়ুষ হাসপাতাল ও ৯৯২টি যোগ চিকিৎসা কেন্দ্র কে সহায়তা প্রদান করা হয়েছে । NAM- এ ২০১৭-১৮ অর্থবর্ষে বিভিন্ন রাজ্য ও কেন্দ্র শাসিত অঞ্চলের জন্য ৪৯০কোটি টাকা মঞ্জুর করা হয়েছে ।


    জাতীয় আয়ুর্বেদ দিবস উদযাপন:


    প্রধানমন্ত্রী নরেন্দ্র মোদী ২০১৭ সালের ১৭-ই অক্টোবর দ্বিতীয় জাতীয় আয়ুর্বেদ দিবসে অল ইন্ডিয়া ইন্সটিটিউট অফ আয়ূর্বেদ জাতীর উদ্দেশে উৎসর্গ করেছেন । এইমস এর সংগে সংগতি রেখে এই প্রথম অল ইন্ডিয়া ইন্সটিটিউট অফ আয়ূর্বেদা- AIIA চালু করা হয়েছে ।


    মন্ত্রক নিম্নলিখিত অনুষ্ঠানের মাধ্যমে দ্বিতীয় জাতীয় আয়ুর্বেদা দিবস পালন করেছে:

     1. ২০১৭ সালের ১৬-ই অক্টোবর নতুনদিল্লীর ইন্ডিয়ান হ্যাবিট্যাট সেন্টারে এক সম্মেলনের আয়োজন করা হয় । এতে আয়ুর্বেদ ক্ষেত্রের সঙ্গে যুক্ত সব পক্ষকে এক মঞ্চে নিয়ে এসে গঠনমূলক আলোচনার মাধ্যমে আগামী পাঁচ বছরের মধ্যে এই ক্ষেত্রের ক্ষমতা তিনগুণ করতে কর্মপন্থা স্থির করার লক্ষ্যে আলোচনা হয় ।
     2. আয়ূর্বেদ কনক্লেভ ভিশন -২০২২ এর আয়োজন করা হয়- আয়ুর্বেদ ক্ষেত্র কে ২.৫ বিলিয়ন থেকে ৮ বিলিয়ন মার্কিন ডলারে তুলে নিয়ে যাওয়ার জন্য ।
      * iii. প্রধানমন্ত্রী নরেন্দ্র মোদী ২০১৭ সালের ১৭-ই অক্টোবর নতুনদিল্লীর সরিতাবিহারে অল ইন্ডিয়া ইন্সটিটিউট অফ আয়ুর্বেদ (AIIA) জাতির উদ্দেশে উৎসর্গ করেন ।

    ২৩টি স্বাস্থ্য মেলা, ১০টি আলোচনা সভা কর্মশালার জন্য আর্থিক সাহায্য দেওয়া হয় ।


    আন্তর্জাতিক যোগ দিবস উদযাপন :


    বিপুল উৎসাহ ও উদ্দীপনায় সারা দেশে তৃতীয় আন্তর্জাতিক যোগ দিবস পালন করা হয় । জাতীয় ও আন্তর্জাতিক স্তরে বিভিন্ন স্থানে গণ যোগ শিবির আয়োজিত হয় । ২০১৭ সালের ২১শে জুন মূল অনুষ্ঠানটি হয় লক্ষ্ণৌ-র রামবাঈ আম্বেদকর ময়দানে । প্রধানমন্ত্রী নরেন্দ্র মোদী এই যোগ শিবিরে অংশ নেন ।


    তৃতীয় আন্তর্জাতিক যোগ দিবস (IDY) এর স্মৃতিরক্ষার জন্য আয়ুষ মন্ত্রক ২০১৭ সালের ১০-১১ অক্টোবর “সুস্থ থাকার জন্য যোগ” শীর্ষক একটি সম্মেলনের আয়োজন করে । ভারতের উপরাষ্ট্রপতি এম . বেঙ্কাইয়া নাইডু এই সম্মেলনের উদ্বোধন করেন । ৪৪ টি দেশের ৮০ জন যোগ প্রশিক্ষক সহ দেশ- বিদেশের ৬শো প্রতিনিধি এই সম্মেলনে যোগ দেন ।


    আন্তর্জাতিক আরোগ্য -২০১৭ :


    আয়ূষ মন্ত্রক, শিল্প ও বাণিজ্য মন্ত্রকের বাণিজ্য বিভাগ, ভারতীয় বণিক সংগঠন –(FICCI) ও ফার্মেক্সিলের সংগে যৌথভাবে “আন্তর্জাতিক আরোগ্য ২০১৭” এর আয়োজন করে । ডিসেম্বরের ৪ থেকে ৭ তারিখ পর্যন্ত আয়ুষ ও সুস্থতা এই বিষয়ের ওপর প্রথম আন্তর্জাতিক প্রদর্শনী ও সম্মেলন আয়োজিত হয় । আন্তর্জাতিক স্তরের আয়ুর্বেদ বিশেষজ্ঞ, শিক্ষক, বিজ্ঞানী প্রস্তুতকারক প্রমুখ এতে অংশ নেন । আন্তর্জাতিক সম্মেলন ও নিয়ন্ত্রকদের বৈঠকে আয়ুষ ক্ষেত্রের গুণবত্তা বৃদ্ধির ওপর বিশেষ গুরুত্ব দেওয়া হয় । স্বাস্থ্য পরিষেবার পাশাপাশি আয়ুষ বিভাগের বাণিজ্যিক সাফল্যের বিষয়েও আলোচনা হয় ।


    ঐতিহ্যবাহী ওষুধের জন্য বিমস্টেক টাস্ক ফোর্স:


    আয়ুষ মন্ত্রক,২০১৭ সালের ২৪ ও ২৫শে অক্টোবর নতুনদিল্লীতে ভারতে ঐতিহ্যবাহী ওষুধ বিষয়ে বিমস্টেক টাস্ক ফোর্সের প্রথম বৈঠক হয় । এতে বাংলাদেশ, ভুটান, ভারত, মায়ানমার, নেপাল, শ্রীলংকা ও থাইল্যান্ডের প্রতিনিধিরা অংশ নেন ।


    .


    আন্তর্জাতিক সহযোগিতা :


    সমঝোতা স্মারকপত্র ( মৌ) - এখনও পর্যন্ত যুক্তরাষ্ট্রীয় পর্যায়ে ১১টি দেশের সঙ্গে ও প্রাতিষ্ঠানিক পর্যায়ে ২৪টি দেশের সংগে সমঝোতা স্মারক পত্র স্বাক্ষরিত হয়েছে । এপর্যন্ত ২৫ টি দেশে ২৮ টি আয়ুষ বিষয়ক তথ্য কেন্দ্র খোলা হয়েছে ।


    আয়ুষ মন্ত্রকের অধীন স্ব-শাসিত সংস্থা সেন্ট্রাল কাউন্সিল ফর রিসার্চ ইন হোমিওপ্যাথি, এঁদের সংগে তিনটি মৌ স্বাক্ষর করেছে ।

     1. সায়েন্টিফিক সোসাইটি ফর হোমিওপ্যাথি( WissHom) , জার্মানী- হোমিওপ্যাথি ঔষধে শিক্ষা ও গবেষণা ক্ষেত্রে সহযোগিতা জন্য
     2. . শিক্ষা ও গবেষণার ক্ষেত্রে রিও-দে-জেনিরও-র বিশ্ববিদ্যালয়ের সংগে চুক্তি স্বাক্ষর ।
      * iii. আয়ুষ বিভাগের সংগ্রহশালার উন্নয়ন ও হোমিওপ্যাথির আর্কাইভের জন্য জার্মানীর রবার্ট বশ ফাউন্ডেশনের সংগে চুক্তি স্বাক্ষরিত হয়েছে ।

    ২০১৭ সালের পয়লা জুন বার্লিনে চতুর্থ ভারত জার্মান আন্তঃ-সরকারী আলোচনা (IGC) সময় অল্টারনেটিভ মেডিসিনের ক্ষেত্রে ,জার্মানীর স্বাস্থ্য মন্ত্রক, ও ভারতের আয়ুষ মন্ত্রকের মধ্যে একটি যৌথ বিবৃতি (JDI) স্বাক্ষরিত হয়েছে ।


    ২১ শে জুন ২০১৭ সালে আন্তর্জাতিক যোগ দিবস পালনের অঙ্গ হিসেবে সিঙ্গাপুরের আয়ুর্বেদ চিকিৎসা অ্যাসোসিয়েশন ও সিঙ্গাপুরে ভারতীয় দূতাবাস যৌথভাবে “স্বাস্থ্য পরিষেবায় প্রতিষেধক ও রোগ প্রতিরোধ ক্ষমতা বৃদ্ধি – আয়ুর্বেদিক উপায়” শীর্ষক এক আলোচনা সভার আয়োজন করে ।


    হু-এর রেফারেন্স নং WHO CC No. IND-118 and WHO CC No. IND-117 অনুসারে মোরারজি দেশাই জাতীয় যোগ প্রতিষ্ঠান ( MDNIY) ও আয়ুর্বেদ বিষয়ক স্নাতকোত্তর পাঠ ও গবেষণা প্রতিষ্ঠানকে ( IPGTRA) হু কোলাবোরেটিভ সেন্টার ইন ট্র্যাডিশনাল মেডিসিন হিসাবে পুনর্গঠন করা হয়েছে ।


    ইউরোপিয়ান ইন্সটিটিউট অফ অয়ুর্বেদিক সায়েন্স ( EAIS) স্থাপনের লক্ষ্যে হাঙ্গেরির দেবরীন বিশ্ববিদ্যালয় ও CCRAS- এর মধ্যে একটি মৌ স্বাক্ষরিত হয়েছে ।


    ইয়েরেভান স্টেট মেডিক্যাল বিশ্ববিদ্যালয়,আর্মেনিয়াতে একটি আয়ুষ অ্যাকাডেমি চেয়ার স্থাপন করার জন্য CCRH ও ইয়েরেভান স্টেট মেডিক্যাল বিশ্ববিদ্যালয়ের মধ্যে মৌ স্বাক্ষরিত হয়েছে ।


    জাতীয় ওষধি বৃক্ষ পর্ষদ ( NMPB)


    ওষধি ও সুগন্ধি বৃক্ষ বিষয়ক অংশীদারদের ফেডারেশন ( fedmaps) - র সহযোগিতায় জাতীয় ওষধি বৃক্ষ পর্ষদ , নতুনদিল্লীতে ২০১৭ সালের ১৯ ও ২০শে জানুয়ারি এই আন্তর্জাতিক সম্মেলন আয়োজন করেন যার বিষয় হল “ভারতবর্ষে ওষধি ও সুগন্ধি বৃক্ষের জাতীয় নীতি খসড়া প্রস্তুত করা” । এই সম্মেলনের লক্ষ্য ছিলও ভারতের সুগন্ধি ও ওষধি বৃক্ষ বিষয়ক জাতীয় নীতি সম্বন্ধীয় খসড়া তৈরি করা । ২০১৭ সালের ২২শে নভেম্বর একটি পর্যালোচনা বৈঠকের আয়োজিত হয় ও ওষধি বৃক্ষ সংক্রান্ত জাতীয় খসড়া নীতি চূড়ান্তকরণের কাজ চলছে ।


    ওষধি বৃক্ষের সংরক্ষণ , উন্নয়ন ও রক্ষণ-বেক্ষনের জন্য কেন্দ্রীয় প্রকল্পের অন্তর্গত ২০১৭-১৮ বর্ষের ২০১৭ সালের ডিসেম্বর পর্যন্ত যে সাফল্য এসেছে, তা হলও, ওষধি বৃক্ষের সম্পদ বৃদ্ধির জন্য ২ হাজার ৮শো ৪৫ দশমিক শূন্য সাত হেক্টর জমি প্রদান, ৫টি ওষধি বৃক্ষের সংরক্ষণের ( MPCDAs) জন্য ১ হাজার হেক্টর এলাকা বণ্টন করা হয়েছে । জীবনযাত্রার মানোন্নয়নের জন্য বিভিন্ন রাজ্যে ৪৩ টি যৌথ বন নিয়ন্ত্রণ কমিটি( JFMCs) গঠিত হয়েছে ও ভেষজ উদ্যান, বিদ্যালয়ে ভেষজ উদ্যান, ও বাড়িতে ভেষজ উদ্যান তৈরির জন্য সহায়তা প্রদান করা হয়েছে ।


    ওষধি ও সুগন্ধি বিষয়ক অংশীদারদের ফেডারেশন (EFDMAPS) - র . সহযোগিতায় NMPB ভারতের ২৫টি প্রধান ভেষজ পাইকারি বাজারে ১শো-টি উচ্চ চাহিদা সম্পন্ন ওষধি বৃক্ষের বাজার দর সংগ্রহ করছে । সব অংশীদারদের জন্য এই বাজারদর ‘ ই-চরক ’ পোর্টাল ও NMPB- র ওয়েবসাইটে প্রকাশ করা হয় ।


    ২০১৭ সালে ডেঙ্গু ও চিকুনগুনিয়ার প্রতিষেধক সংক্রান্ত পর্যবেক্ষণ ( চলছে )


    ডেঙ্গু ও চিকুনগুনিয়া প্রতিরোধে ইউপাটোরিয়াম পারফোলিয়েটামের কার্যকারিতা ও এ সম্পর্কে স্বাস্থ্য সচেতনতা বাড়াতে পরিষদের বিভিন্ন কমিটি একগুচ্ছ গবেষণা মঞ্জুর করেছে । এই গবেষণা ২০১৭ সালের পয়লা জুলাই থেকে শুরু হয় । প্রচুর মশা রয়েছে এমন বস্তি এলাকায় বসবাসকারীরা এই গবেষণায় নথিভুক্ত হয়েছে । নতুনদিল্লীর মায়াপুরীর জে জে কলোনী, পিরগাড়ি, জাকিরা, চুনা ভাট্টি, কেশববিহার ও মাধব বিহারে এই পরীক্ষা চালানো হবে । নথিভুক্ত ব্যক্তিদের ইউপাটোরিয়াম পারফোলিয়েটাম-৩০ সপ্তাহে একদিন করে ১০ সপ্তাহ দেওয়া হয় । মোট ৭০ হাজার ব্যক্তি এই পরীক্ষায় নথিভুক্ত হয়েছেন । পরীক্ষা চলছে ।


    সিদ্ধা নিয়ে গবেষণা ক্ষেত্রে কেন্দ্রীয় পরিষদ ( CCRS) , নতুনদিল্লীর মৌলানা আজাদ মেডিকেল কলেজের সংগে সহযোগিতায় ডেঙ্গুর যত্ন নিয়ে একটি গবেষণামূলক প্রকল্প চলছে । ডেঙ্গু সংক্রমণে সিদ্ধা , আয়ুর্বেদ ও হোমিওপ্যাথির কার্যকারিতা নিয়ে একটি ক্লিনিক্যাল পরীক্ষা চলছে ।


    ফার্মাকোপিয়া কমিশন ফর ইন্ডিয়ান মেডিসিন অ্যান্ড হোমিওপ্যাথি :


    আয়ুর্বেদ, সিদ্ধা, ইউনানি ও হোমিওপ্যাথির প্রকাশন ও পুনর্মুদ্রণ ।


    ২০১৭ সালের ২৯ শে মে ডায়াবেটিস রোগ নির্ণয় ,প্রতিরোধ ও এর বিভিন্ন জটিলতা সম্পর্কে প্রমাণ ভিত্তিক আয়ুর্বেদিক চিকিৎসা বিষয়ক একটি জাতীয় সম্মেলনের আয়োজন করা হয় । CRAV এ র ২১ তম সমাবর্তন ও রৌপ্য জয়ন্তী উৎসব উদযাপনের সূচনা করেন আয়ুষ মন্ত্রকের স্বাধীন দায়িত্বপ্রাপ্ত প্রতিমন্ত্রী শ্রীপদ যশো নায়েক । তিনি ঐদিন তিনটি ফার্মাকোপিয়াল পুস্তক প্রকাশ করেন, যেগুলো হল আয়ুর্বেদিক ফার্মাকোপিয়া অফ ইন্ডিয়া পার্ট ১, খন্ড ৯, আয়ুর্বেদিক ফার্মাকোপিয়া অফ ইন্ডিয়া পার্ট ২, খন্ড ৪ এবং ইউনানি ফার্মাকোপিয়া অফ ইন্ডিয়া পার্ট ২, খন্ড ৩


    ফার্মাকোপিয়াল স্ট্যান্ডার্ড – এর বিকাশ


    পূর্বতন কমিটির কার্যকালের মেয়াদ শেষ হয়ে যাওয়ায় তিন বছরের জন্য APC পুনর্গঠন করা হয়েছে । ৩০টি একক ঔষধের ফার্মাকোপিয়াল স্ট্যান্ডার্ড তৈরি করা ও ৫ টি ঔষধের হাইড্রো-অ্যালকোহলিক ও ওয়াটার এক্সট্রাটের কাজ প্রজেক্ট হিসাবে নেওয়া হয়েছে । কাজের অগ্রগতির ওপর কড়া নজরদারী রয়েছে । এছাড়াও ভেটেরিনারি ফর্মুলারির খসড়া তৈরি করার কাজ চলছে । ভারতের আয়ুর্বেদিক ফার্মাকোপিয়া পার্ট ১ , খন্ড ১ এবং আয়ুর্বেদিক ফর্মুলারী অফ ইন্ডিয়া পার্ট ১ ও ২-এর সংশোধনের কাজ চলছে ।


    পূর্বতন কমিটির কার্যকালের মেয়াদ শেষ হওয়ায় তিন বছরের জন্য SPC পুনর্গঠন করা হয়েছে । ২০টি একক ঔষধের ফার্মাকোপিয়াল স্ট্যান্ডার্ড তৈরি করার কাজ প্রজেক্ট হিসাবে নেওয়া হয়েছে । এছাড়াও নতুন দুটি প্রকাশনা সিদ্ধা ফার্মাকোপিয়া অফ ইন্ডিয়া পার্ট ১, খন্ড III এবং সিদ্ধা ফর্মুলারি অফ ইন্ডিয়া ( SFI) পার্ট III ( তামিল)- এর কাজ চলছে । ও এসএফআই পার্ট ১ (তামিল) ও এস এফআই পার্ট ১ (ইংরাজি)- এর সংশোধিত প্রকাশনের কাজ চলছে ।


    পূর্বতন কমিটির কার্যকালের মেয়াদ শেষ হয়ে যাওয়ায় UPC তিন বছরের জন্য পুনর্গঠন করা হয়েছে । ইউনানি ওষুধের সূত্র সংক্রান্ত পুস্তক প্রথম ও ষষ্ঠখন্ডের সংশোধনের কাজ চলছে । ইউনানি ঔষধ প্রস্তুত করার প্রণালী সম্বন্ধে নির্দেশ সংবলিত পুস্তক প্রথম ভাগ , প্রথম থেকে ষষ্ঠ খন্ড পর্যন্ত সংশোধনের কাজ চলছে ।


    পূর্বতন কমিটির কার্যকালের মেয়াদ শেষ হয়ার পরেও HPC- এর মেয়াদ এক বছরের জন্য বাড়ানো হয়েছে । ১০টি একক ঔষধের ফার্মাকোপিয়াল স্ট্যান্ডার্ড তৈরি করার কাজ প্রজেক্ট হিসাবে নেওয়া হয়েছে । এই কাজের অগ্রগতি নিয়মিত খতিয়ে দেখা হচ্ছে । এছাড়াও ভারতের হোমিওপ্যাথি ফার্মাকোপিয়া পুস্তকের প্রথম থেকে নবম খন্ড পর্যন্ত সংশোধনের কাজ চলছে ।


    ২০১-১৮ বর্ষে অতিরিক্ত মুরাল রিসার্চ প্রকল্পের ( EMR) আওতায় সাফল্য


    PAC সম্পূর্ণভাবে বা শর্তাধীনভাবে নতুন প্রকল্প মঞ্জুর করেছে-১২


    চলতি প্রকল্পের জন্য অনুমোদন বরাদ্দ -২৩


    প্রকল্প সম্পূর্ণ হয়েছে-১১


    জনপ্রিয় জার্নালে প্রকাশিত গবেষণা নথি -২


    .


    আয়ুষ শিক্ষা ব্যবস্থার পুনর্গঠন


    আয়ুষ শিক্ষা ব্যবস্থার মানোন্নয়নের জন্য, মন্ত্রক ,আয়ুষ বিভাগের পড়ুয়াদের জন্য সারা দেশে বিস্তৃত পরিকল্পনা নিয়েছে । এর ফলে ছাত্র-ছাত্রীরা বিভিন্ন কাজকর্ম আয়োজনের সুযোগ পাবে ।


    সব আয়ুষ শিক্ষা প্রতিষ্ঠানে প্রাক স্নাতক স্তরে ভর্তির জন্য ন্যাশনাল এলিজিবিলিটি এন্ট্রান্স টেস্ট ( NEET) দিতে হবে । আয়ুষ নিয়ে পড়াশুনোর জন্য প্রাক-স্নাতক স্তরে ভর্তি হতে হলে কমপক্ষে ৫০ শতাংশ নম্বর পেতে হবে ।


    আয়ুষ বিভাগে স্নাতকোত্তর স্তরে ভর্তির জন্য ন্যাশনাল এলিজিবিলিটি এন্ট্রান্স টেস্ট ( NEET) দিতে হবে । আয়ুষ নিয়ে পড়াশুনোর জন্য স্নাতকোত্তর স্তরে ভর্তি হতে হলে কমপক্ষে ৫০ শতাংশ নম্বর পেতে হবে । কোনও আয়ুষ শিক্ষা প্রতিষ্ঠানে স্নাতকোত্তর NEET পরীক্ষায় সফলদের পাশের হার বিবেচনা করে সেই প্রতিষ্ঠান কে সুবিধা প্রদান করা হবে এবং এএসইউ ও এইচ সিস্টেমের এমএসআর-এ উল্লেখ করা থাকবে । কোন কলেজের পূর্ববর্তী বছরের ৭০ শতাংশ পড়ুয়া যদি পিজি-নিট/একজিট পরীক্ষা পাশ করে তবে সেই কলেজগুলিকে কেন্দ্রের কাছে অনুমতি নেওয়ার ক্ষেত্রে একবছরের জন্য ছাড় দেওয়া হবে ।


    আয়ুষ শিক্ষা প্রতিষ্ঠানে শিক্ষক নিয়োগের জন্য আয়ুষ ন্যাশনাল টিচার্স এলিজিবিলিটি টেস্ট চালু করা হবে । তাদের নিয়োগের আগে CCH/CCIM একটি অভিন্ন ভেরিফিকেশন কোড প্রদান করবে ।


    আয়ুষ মেডিকেল কলেজে সব শিক্ষক কর্মীদের হাজিরা জিও লোকেসন ভিত্তিক প্রক্রিয়ার মাধ্যমে হতে হবে যার ব্যবস্হা করবেন সংশ্লিষ্ট পরিষদ ( CCIM/CCH) ও মন্ত্রক ।


    *****

    
    
    (Release ID: 1514934) Visitor Counter : 16
    
    
    
    
    

*