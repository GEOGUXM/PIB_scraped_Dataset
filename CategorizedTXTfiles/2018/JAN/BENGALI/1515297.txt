      ক্রেতা, খাদ্যএবংগণবন্টনমন্ত্রক

      বর্ষশেষ পর্যালোচনা- ২০১৭ : উপভোক্তা বিষয়ক দপ্তর
      Posted On: 03 JAN 2018 5:10PM by PIB Kolkata


    ২০১৭-তে কেন্দ্রীয় উপভোক্তা বিষয়ক দপ্তরের কাজকর্মের উল্লেখযোগ্য খতিয়ান ও সাফল্য নিম্নরূপ :

      * মূল্য নজরদারি সেল
      * মূল্য স্হিতিশীলতা তহবিল- বাজারে ডালশস্যের মূল্য নিয়ন্ত্রনে রাখতে দেশীয় সংগ্রহ প্রক্রিয়া ও আমদানির মাধ্যমে ২০ লক্ষ টনের বেশি ডালশস্যের মজুত ভান্ডার গড়ে তোলা হয়েছে।
      * মজুত ২০ লক্ষ ৫০ হাজার টন ডালশস্যের মধ্যে ১৬ লক্ষ ৭১ হাজার টন দেশ থেকে সংগ্রহ করা হয়েছে এবং ৩ লক্ষ ৭৯ হাজার টন আমদানিকৃত। এই মজুত ভান্ডার থেকে ৩ লক্ষ ৩৬ হাজার টন ডালশস্য বাজারে জোগান দেওয়ার পর বর্তমানে মজুত ডালের পরিমান ১৭ লক্ষ ১৪ হাজার টন।
      * দেশ থেকে সংগ্রহ করা ১৬ লক্ষ ৭১ হাজার টন ডালশস্যের মধ্যে ২০১৬-১৭ খরিফ বিপণন এবং ২০১৭-১৮ রবি বিপণন মরশুম থেকে সংগ্রহের পরিমান ১৫ লক্ষ ৫২ হাজার টন। বিরাট পরিমান দেশীয় সংগ্রহের ফলে প্রায় সাড়ে আট লক্ষ কৃষক উপকৃত হয়েছেন।
      * মূল্য নিয়ন্ত্রনে রাখতে নাফেড, এস.এফ.এ.সি. এবং এম.এম.টি.সি.-র মতো সংস্হার মাধ্যমে পেঁয়াজ সংগ্রহ ও আমদানি করা হয়েছে।
      * রাজ্যগুলিকে তাদের কর্মসূচির মাধ্যমে বন্টনের জন্য মজুত ডালশস্য সরবরাহ করা হচ্ছে। বিভিন্ন কেন্দ্রীয় মন্ত্রক ও দপ্তর পরিচালিত পুষ্টিপ্রদান প্রকল্পের মাধ্যমেও ডালশস্য খরচ করা হয়। এছাড়াও, নিলামের মাধ্যমে ডালশস্য বাজারে পাঠানো হচ্ছে।

    এই সমস্ত ব্যবস্হা গ্রহনের ফলে সারা বছরই ডালশস্যের ন্যায্য দাম বজায় থেকেছে।

      * মূল্য নজরদারি সেল-এর সুদৃঢ়করণ

    রাজ্য সরকারগুলিকে অনুদান প্রদানের মাধ্যমে রাজ্যস্তরে মূল্য নজরদারি সেলকে শক্তিশালী করে তোলা হচ্ছে। যথাযথ নীতি-ব্যবস্হা গ্রহণ ও প্রয়োজনে বাজার-হস্তক্ষেপ করে মূল্য স্হিতিশীল রাখা হয়।

      * বৈধ পরিমাপন

    গ্রাহকস্বার্থ সুরক্ষিত রাখতে ও সহজে ব্যবসা-বাণিজ্যের আদর্শ পরিবেশ গড়ে তুলতে ২০১১-র বৈধ পরিমাপন (প্যাকেট বন্দী পণ্য) আইনে সংশোধন করা হয়েছে। সংশোধিত নিয়ম-নীতি ১-জানুয়ারি, ২০১৮ থেকেই কার্যকর হচ্ছে।

      * ই-বাণিজ্য ব্যবস্হায় বিক্রেতার প্রদর্শিত পণ্য-সামগ্রীতে সংশ্লিষ্ট আইন মোতাবেক প্রয়োজনীয় ঘোষনার উল্লেখ থাকা বাধ্যতামূলক।
      * নির্দিষ্ট একটি প্যাকেটবন্দী পণ্যের ক্ষেত্রে কোনও ব্যক্তি পৃথক সর্বোচ্চ খুচরো মূল্য নিতে পারে না বলে আইনে সুস্পষ্ট উল্লেখ রয়েছে।
      * গ্রাহকদের দেখতে ও পড়তে যাতে সুবিধা হয়, তার জন্য পণ্য-সামগ্রী সংক্রান্ত বিবরণীর অক্ষর ও সংখ্যার আকার বৃদ্ধি করা হয়েছে।
      * পণ্যের-পরিমান যাচাই-এর ব্যবস্হাকে আরও বিজ্ঞান-ভিত্তিক করা হয়েছে।
      * বারকোড বা কিউ-আর কোডিং ব্যবস্হাকে স্বেচ্ছামূলক করা হয়েছে।
      * খাদ্যপণ্য সংক্রান্ত ঘোষণা ব্যবস্হাকে খাদ্য সুরক্ষা ও খাদ্যের গুণমান আইনের সঙ্গে সঙ্গতিপূর্ণ করা হয়েছে।
      * পণ্য ও পরিষেবা কর হার হ্রাস পাওয়ার দরুন সংশোধিত সর্বোচ্চ খুচরো মূল্য ৩১ ডিসেম্বর, ২০১৭ পর্যন্ত প্রদর্শনের অনুমতি :-
      * ২০১৭-র ১ জুলাই থেকে সারা দেশে পণ্য ও পরিষেবা কর কার্যকর হওয়ার দরুন আগে থেকে প্যাকেটবন্দী পণ্য সামগ্রীর খুচরো বিক্রয়মূল্যে পরিবর্তনের প্রয়োজনীয়তা দেখা দেয়। এই প্রেক্ষিতে, কেন্দ্রীয় গ্রাহক বিষয়ক, খাদ্য ও গণবন্টনমন্ত্রী শ্রী রামবিলাস পাসোয়ান উ ৎ পাদন, প্যাকার বা আমদানিকারিদের আগে থেকেই প্যাকেটবন্দী পণ্য সামগ্রীর বর্তমান খুচরো বিক্রয়মূল্যের পরিবর্তে সংশোধিত খুচরো বিক্রয়মূল্য ঘোষনা করার অনুমতি দেন। এই অনুমতি ১ জুলাই থেকে ৩০ সেপ্টেম্বর ২০১৭ পর্যন্ত তিনমাসের জন্য দেওয়া হয়। প্যাকেটবন্দী পণ্য-সামগ্রীতে সংশোধিত নতুন মূল্যের স্ট্যাম্প বা স্টিকার লাগিয়ে অথবা অনলাইনে প্রিন্টিং-এর মাধ্যমে পরিবর্তিত খুচরো মূল্য ঘোষনার নির্দেশ দেওয়া হয়।
      * প্রয়োজনীয় সংশোধনের পর জমে থাকা প্যাকেটবন্দী সামগ্রী বা মোড়কের ব্যবহারের ক্ষেত্রেও ৩০ সেপ্টেম্বর ২০১৭ পর্যন্ত ঐ একই অনুমতি দেওয়া হয়।
      * বিভিন্ন মহল থেকে পাওয়া অনুরোধগুলি বিবেচনা করে সংশোধিত সর্বোচ্চ খুচরো মূল্য সম্বলিত স্ট্যাম্প বা স্টিকারের প্রদর্শনের মেয়াদ ৩১ মার্চ, ২০১৮ পর্যন্ত বাড়ানো হয়েছে।
      * নির্দিষ্ট কয়েকটি পণ্য-সমাগ্রীর ক্ষেত্রে পণ্য ও পরিষেবা করের হার হ্রাস পাওয়ার ফলে বৈধ পরিমাপন (প্যাকেটবন্দী পণ্য) আইন ২০১১-র একটি উপ-ধারার আওতায় প্যাকেটবন্দী পণ্যের সংশোধিত সর্বোচ্চ খুচরো মূল্য ৩১ মার্চ, ২০১৮ পর্যন্ত স্ট্যাম্প বা স্টিকার লাগিয়ে কম করার অনুমতি দেওয়া হয়েছে।
      * ১ জুলাই, ২০১৭ তারিখের পর উ ৎ পাদিত অ-বিক্রিত পণ্য, প্যাকেটবন্দী পণ্য বা আমদানিকৃত পণ্যের ক্ষেত্রেও সর্বোচ্চ খুচরো মূল্য কমানোর অনুমতি দেওয়া হয়েছে।
      * জারি করা পরামর্শ
      * ব্যবসা-বাণিজ্যের পরিবেশকে সহজ ও সরল করে তুলতে সংশ্লিষ্ট সব পক্ষের স্বার্থে এক পরামর্শ জারি করে জানানো হয়েছে যে, প্যাকেট ছাড়া রেডিমেড পোশাক-বস্ত্র ২০১১-র বৈধ পরিমাপন (প্যাকেটবন্দী সামগ্রী) আইনের অন্তর্ভুক্ত হবে না।
      * গ্রাহক-স্বার্থে সমস্ত রাজ্য ও কেন্দ্রশাসিত অঞ্চলের বৈধ পরিমাপন বিষয়ক কন্ট্রোলারদের পরামর্শ দিয়ে বলা হয়েছে যে, বেশি মূল্য ধার্য করা বা দ্বৈত সর্বোচ্চ খুচরো বিক্রয়মূল্য সম্পর্কিত ঘটনাগুলির ক্ষেত্রে সংশ্লিষ্ট আইন কঠোরভাবে বলব ৎ করতে।
      * গ্রাহক-স্বার্থ সুরক্ষিত রাখতে সব ধরণের চিকি ৎ সা সংক্রান্ত সাজ-সরঞ্জামের সর্বোচ্চ খুচরো বিক্রয়মূল্য সহ যাবতীয় ব্যবস্হা সুনিশ্চিত করতে রাজ্য সরকারগুলির জন্য পরামর্শ জারি করা হয়েছে।
      * পেট্রোল, ডিজেল ও রান্নার গ্যাসের সিলিন্ডারের মতো জ্বালানির ক্ষেত্রে সঠিক গুনমান যাতে বজায় থাকে তা নিশ্চিত করতে গ্রাহক স্বার্থে সমস্ত রাজ্যসরকারের কাছে পরামর্শ পাঠানো হয়েছে।
      * ভারতীয় মানক ব্যুরো (বি.আই.এস.) আইন, ২০১৬

    ভারতীয় মানক ব্যুরো আইন, ২০১৬ সংশোধনের পর ২০১৬-র ২২ মার্চ জনসমক্ষে নিয়ে আসা হলেও আইনটি ২০১৭-র ১২ অক্টোবর থেকে কার্যকর হয়। এই আইন ভারতীয় ‘ মানক ’ ব্যুরো-কে জাতীয় স্তরের মানক প্রতিষ্ঠান হিসেবে স্বীকৃতি দিয়েছে। এরফলে, গ্রাহক স্বার্থ বা মানবজাতি ও পশুপ্রাণীর সুরক্ষা বা পরিবেশ-প্রকৃতির নিরাপত্তা বা অবৈধ ব্যবসায়িক লেনদেন প্রতিরোধ বা জাতীয় নিরাপত্তার মতো গুরুত্বপূর্ণ ক্ষেত্রের সঙ্গে সম্পর্কিত যে কোনও ধরনের স্বীকৃত শিল্প-পণ্য, সামগ্রী, বা ব্যবস্হা ও পরিষেবার জন্য সরকারের কাছে থেকে শংসাপত্র নেওয়া বাধ্যতামূলক হয়েছে। বহুমূল্য ধাতব সামগ্রীর গুনমান সম্পর্কিত ‘ হলমার্ক ’ তৈরির ক্ষেত্রেও শংসাপত্র নেওয়ার বিষয়টি আইনে বাধ্যতামূলক করা হয়েছে। ভারতীয় মানক ব্যুরো ছাড়া অন্য যে কোনও কর্তৃপক্ষ বা এজেন্সিকে দিয়ে একটি পণ্য বা পরিষেবার গুনমান যাচাই করে, তার গুনমান সংক্রান্ত সার্টিফিকেট দেওয়ার ক্ষমতা কেন্দ্রীয় সরকারের আছে বলে এই আইনে স্পষ্ট উল্লেখ রয়েছে। গুনমান সম্পর্কিত ‘ মানক ’ থাকা সত্ত্বেও যদি কোনও পণ্যের মান ভারতীয় গুনমানের সমতুল্য না হয়, সেক্ষেত্রে পণ্যটি ফেরত বা তার প্রয়োজনীয় মেরামত করে দেওয়ার কথা আইনে বলা হয়েছে। এছাড়াও, এই আইন দেশে সহজে ব্যবসা-বাণিজ্যের অনুকূল পরিবেশ গড়ে তুলতে সাহায্য করবে এবং এর ফলে ‘ মেক ইন ইন্ডিয়া ’ অভিযানের প্রসার ঘটবে। সেইসঙ্গে, গ্রাহকের কাছে গুনগত পণ্য ও উ ৎ কৃষ্ট পরিষেবার জোগান সুনিশ্চিত হবে। ভারতীয় মানক ব্যুরো সংক্রান্ত নিয়মনীতি ২০১৭-র ১৩ অক্টোবর প্রকাশ করা হয়।

      * গ্রাহক সুরক্ষা ইউনিট

    গ্রাহক স্বার্থ সুরক্ষা সংক্রান্ত আন্তর্জাতিক পর্যায়ের একটি সম্মেলন ২০১৭-র ১৬-১৭ অক্টোবর নয়াদিল্লিতে অনুষ্ঠিত হয়। সম্মেলনে পূর্ব, দক্ষিণ ও দক্ষিণ-পূর্ব এশিয়ার দেশগুলি অংশ নেয়। এ ধরণের সম্মেলন আয়োজনের উদ্দেশ্য ছিল নতুন ধরনের বাজারগুলি সম্পর্কে গ্রাহক সচেতনতা বৃদ্ধি করার পন্হা-পদ্ধতি নিয়ে আলোচনা করা। বিদেশ থেকে ৬০ জন্ সহ প্রায় ১৮০০ প্রতিনিধি এই সম্মেলনে যোগ দেন। সম্মেলনে গ্রাহক স্বার্থ সুরক্ষা সংক্রান্ত রাষ্ট্রসংঙ্ঘের নীতি-নির্দেশিকা ; এগুলির যথাযথ রূপায়ন ; গ্রাহক সুরক্ষায় সংশ্লিষ্ট সব পক্ষের অংশগ্রহন বাড়ানো ; অনলাইন গ্রাহকদের সুরক্ষা ; গ্রাহক সচেতনতা ও ক্ষমতায়ন ; আর্থিক দিক থেকে অসুবিধায় থাকা ও বিপন্ন গ্রাহকদের সুরক্ষা সম্পর্কিত বিশেষ সমস্যাগুলি নিয়েও আলোচনা হয়।


    গ্রাহক-স্বার্থ সংশ্লিষ্ট বিষয়গুলিকে আরও সুরক্ষিত ও নিরাপদ রাখার উদ্দেশ্যে কেন্দ্রীয় সরকার ২০১৭-র ২০ ডিসেম্বর ‘ গ্রাহক সুরক্ষা বিল, ২০১৭ ’ সংসদে পেশ করার অনুমতি দিয়েছে। নতুন এই বিলটিতে বর্তমান আইনকে আরও সুদৃঢ়করণ ; গ্রাহক অভাব-অভিযোগের দ্রুত নিস্পত্তি ; গ্রাহকের আরও বেশি ক্ষমতায়ন এবং বাজারে ধারাবাহিক পরিবর্তনের মতো বিষয়গুলির সঙ্গে সঙ্গতি রেখে আইন-কানুন আধুনিকীকরণের কথা বলা হয়েছে।

    
    
    (Release ID: 1515297) Visitor Counter : 9
    
    
    
    
    

*