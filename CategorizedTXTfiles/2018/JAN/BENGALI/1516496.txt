      রেলমন্ত্রক

      শহরতলির যাত্রীদের অ্যাপের সাহায্যে বুক করা টিকিট দ্রুতছেপে ফেলার কাজে বসানো হ’ল ওসিআর কিয়স্ক মেশিন
      Posted On: 12 JAN 2018 1:24PM by PIB Kolkata


    ভারতীয় রেলের বিভিন্ন কাজে নতুন নতুন প্রযুক্তির ব্যবহারে উৎসাহ দেওয়া হচ্ছে। শহরাঞ্চলের যাত্রীদের সুবিধার্থে মোবাইল ফোনের ইউটিএস অ্যাপ-এর মাধ্যমে বুক করা টিকিট খুব সহজে ও দ্রুততার সঙ্গে ছাপার জন্য অত্যাধুনিক অপ্টিক্যাল ক্যারেকটার রেকগনিশন (ওসিআর) কিয়স্ক মেশিন চালু করার সিদ্ধান্ত নেওয়া হয়েছে।
    
    মুম্বাই শহরতলির যাত্রী সাধারণের জন্য এই সুযোগ পৌঁছে দেওয়ার কাজে প্রথম পদক্ষেপ গ্রহণ করেছে পশ্চিম রেল। ওসিআর কিয়স্ক মেশিনের সাহায্যে দ্রুত ও সহজভাবেই টিকিট ছেপে ফেলা যাবে। কোনও যাত্রী যদি তাঁর ইউটিএস মোবাইল অ্যাপ ব্যবহার করেটিকিট বুক করে থাকেন, তা হলে মোবাইলের পর্দায় বুকিং সংক্রান্ত এসএমএস-টি চিহ্নিত করে দ্রুত টিকিট ছাপার কাজ সম্পূর্ণ হবে।
    
    প্রথম দফায় ২৫টি ওসিআর কিয়স্ক মেশিন বসানোর সিদ্ধান্ত নিয়েছে পশ্চিম রেল।এর মধ্যে আজ থেকেই চালু হয়েছে ২০টির মতো কিয়স্ক। মুম্বাই শহরতলি এলাকার ৫টি স্টেশনে এগুলি বসানো হয়েছে।

    
    
    (Release ID: 1516496) Visitor Counter : 13