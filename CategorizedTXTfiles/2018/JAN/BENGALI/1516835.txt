      প্রধানমন্ত্রীরদপ্তর

      ভিডিও কনফারেন্সের মাধ্যমে জাতীয় যুব দিবসের দুটি অনুষ্ঠানে ভাষণ দিলেন প্রধানমন্ত্রী
      Posted On: 16 JAN 2018 4:03PM by PIB Kolkata


    জাতীয় যুব দিবস উপলক্ষে আয়োজিত দুটি বিশেষ অনুষ্ঠানে আজ ভিডিও কনফারেন্সের মাধ্যমে বক্তব্য রাখলেন প্রধানমন্ত্রী শ্রী নরেন্দ্র মোদী।
    
    
    
    গ্রেটার নয়ডার গৌতম বুদ্ধ বিশ্ববিদ্যালয়ে জাতীয় যুব উৎসব, ২০১৮-র উদ্বোধনী অনুষ্ঠানে প্রধানমন্ত্রী তাঁর বক্তব্যের সূচনা করেন পিএসএলভি সি-৪০-র সফল উৎক্ষেপণেই সরো-রবিজ্ঞানীদের অভিনন্দন জ্ঞাপনের মাধ্যমে। তিনি বলেন, মহাকাশ ক্ষেত্রে আমাদের অগ্রগতি দেশের নাগরিকদের নানাভাবে সহায়তা করবে। আমাদের উন্নয়নের যাত্রাপথে এটি একটি বিশেষ স্মারক হয়ে থাকবে বলেও প্রসঙ্গত মন্তব্য করেন তিনি।
    
    
    
    ২০১৭-র ডিসেম্বরে তাঁর ‘মন কি বাত’ অনুষ্ঠানের কথা স্মরণ করে প্রধানমন্ত্রী বলেন যে ঐ অনুষ্ঠানে তিনি এক নকল সংসদ আয়োজনের আহ্বান জানিয়েছিলেন। এই ধরনের কর্মসূচির মধ্যদিয়ে দেশের যুব সমাজের মধ্যে আলোচনা ও মত বিনিময়ের কাজকে উৎসাহ দেওয়া সম্ভব বলে মনে করেন তিনি। শ্রী মোদী বলেন যে আমাদের জন্ম স্বাধীনতা-উত্তরকালে। তাই, স্বাধীনতা সংগ্রামে অংশগ্রহণের সুযোগ ও সম্মান কোনটাই আমরা লাভ করতে পারিনি। তবে, দেশের স্বাধীনতার জন্য যাঁরা তাঁদের জীবন উৎসর্গ করে গেছেন, তাঁদের স্বপ্নকে সফল করে তোলার সুযোগ রয়েছে আমাদের কাছে। তাই, স্বাধীনতা সংগ্রামীদের স্বপ্নের ভারত গড়ে তুলতে আমাদের সকলকেই প্রচেষ্টা চালিয়ে যেতে হবে।
    
    
    
    শ্রী মোদী বলেন, আমরা দেশের যুব সমাজকে কর্মদাতা রূপে গড়ে তুলতে আগ্রহী। কারণ, উদ্ভাবনের কাজে যুক্ত রয়েছেন দেশের তরুণ ও যুবকরাই। অনেকেই হয়তো বলে থাকেন যে বর্তমান যুবসমাজের ধৈর্য্যের বড় অভাব। কিন্তু এই ধরনের মানসিকতা আবার অন্যদিক থেকে দেশের তরুণও যুবকদের মধ্যে উদ্ভাবনের আগ্রহ ও উৎসাহ জাগিয়ে তুলতে পারে। নির্দিষ্ট গণ্ডির মধ্যে আবদ্ধ না থেকে নতুন কিছু উদ্ভাবন করার বিষয় সম্পর্কে তাঁদের কাছে চিন্তাভাবনার সুযোগ এনে দেয় এই ধরনের উক্তি ও মানসিকতা। খেলাধূলাকে জীবনের একটিঅঙ্গ হিসেবে গ্রহণ করার জন্য তরুণ ও যুবকদের উদ্দেশ্যে আহ্বান জানান প্রধানমন্ত্রী।
    
    
    
    কর্ণাটকের বেলাগাভিতে জাতীয় যুব দিবস এবং সর্ব ধর্ম সভা উপলক্ষে আয়োজিত এক কর্মসূচিতে ভিডিও কনফারেন্সের মাধ্যমে ভাষণদানকালে প্রধানমন্ত্রী বলেন, সৌভ্রাতৃত্ব গড়ে তোলার ওপর বিশেষ জোর দিতেন স্বামী বিবেকানন্দ। তিনি বিশ্বাস করতেন যে ভারতের উন্নয়নের মধ্যেইনিহিত রয়েছে আমাদের সকলের কল্যাণ।
    
    
    
    শ্রীনরেন্দ্র মোদী বলেন, পাশ্চাত্য জগতে স্বামী বিবেকানন্দ সম্পর্কে অনেক অপপ্রচার হয়েছে। বলা হয়েছে যে তিনি ছিলেন এক ভ্রান্ত পথের পথিক। কিন্তু আমাদের বিস্মৃত হলেচলবে না যে সামাজিক কুফলগুলির বিরুদ্ধেও সোচ্চার হয়েছিলেন স্বামীজি।
    
    
    
    প্রধানমন্ত্রী বলেন, সমগ্র জাতি, বিশেষ করে যুব সমাজকে বিচ্ছিন্ন করতে কোন কোন শক্তি চেষ্টা করে চলেছে। কিন্তু আমাদের যুবশক্তি কখনই বিপথচালিত হবে না বলে তিনি মনে করেন। দেশের তরুণ ও যুব সমাজই যে ‘স্বচ্ছ ভারত মিশন’কে এক নতুন উচ্চতায় নিয়ে গেছে একথাও তাঁর ভাষণে উল্লেখ করেন প্রধানমন্ত্রী। তিনি বলেন, ভারত হল সাধু-সন্তদের দেশ যাঁরা সমাজকে সেবা করে গেছেন এবং সমাজ সংস্কারেও ব্রতী থেকেছেন।
    
    
    
    শ্রী মোদী স্মরণ করিয়ে দেন যে ‘সেবা ভবঃ’ আমাদের সংস্কৃতিরই এক বিশেষ অঙ্গ। ভারতবর্ষে এমন অনেক মানুষ ও সংস্থা রয়েছে যারা নিঃস্বার্থভাবেই সমাজের সেবা করে চলেছে। ভারতকে উন্মুক্ত স্থানে প্রাকৃতিক কাজকর্ম সেরে ফেলার অভ্যাস থেকে মুক্ত এক দেশ রূপে গড়ে তোলার আহ্বান জানান প্রধানমন্ত্রী।

    
    
    (Release ID: 1516835) Visitor Counter : 10