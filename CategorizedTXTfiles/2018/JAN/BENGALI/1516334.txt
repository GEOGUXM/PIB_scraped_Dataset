      মন্ত্রিসভারঅর্থনৈতিকবিষয়সংক্রান্তকমিটি

      দ্বাদশ পরিকল্পনার পরও ‘সংসদ সদস্যদের স্থানীয় এলাকা উন্নয়ন প্রকল্প ’ চালিয়ে যাওয়ার জন্য অনুমোদন কেন্দ্রীয় মন্ত্রীসভায়
      Posted On: 11 JAN 2018 12:35PM by PIB Kolkata


    প্রধানমন্ত্রী শ্রী নরেন্দ্র মোদির পৌরহিত্যে অর্থনীতি বিষয়ক কেন্দ্রীয় মন্ত্রিসভা বুধবার ‘সংসদ সদস্যদের স্থানীয় এলাকা উন্নয়ন প্রকল্প ’কে(এম.পি.ল্যাডস) চতুর্দশ অর্থ কমিশনের মেয়াদ পর্যন্ত অর্থাত ৩১.0৩.২০২০ পর্যন্ত চালিয়ে যাওয়ার জন্য অনুমোদন দিয়েছে|
    
    বিবরণ:
    
    এই প্রকল্পে বছরে ৩,৯৫০ কোটি টাকা করে ব্যয় হবে| আগামী তিন বছরে এর জন্য ব্যয় হবে ১১,৮৫০ কোটি টাকা| মন্ত্রকের পক্ষ থেকে বছরে আরও অতিরিক্ত বার্ষিক বরাদ্দ হবে ৫ কোটি টাকা, যা দিয়ে এই প্রকল্পের কাজ কোনো স্বাধীন সংস্থা বা সংস্থাগুলো দিয়ে পরিচালনা করা এবং রাজ্য ও জেলার আধিকারিকদের দক্ষতা উন্নয়ন ও প্রশিক্ষণ দেওয়া হবে|
    
    এম.পি.ল্যাডসের নির্দেশিকা অনুযায়ী প্রয়োজনীয় নথি পাওয়ার পর নোডাল জেলা কর্তৃপক্ষকে এইএম.পি.ল্যাডস তহবিল প্রদান করা হয়|
    
    প্রভাব:
    
    এম.পি.ল্যাড প্রকল্পের অধীনে দেশের সম্পূর্ণ অংশের জনগণ পানীয় জল, শিক্ষা, জনস্বাস্থ্য,স্বাস্থ্যবিধি ও সড়ক ইত্যাদি স্থানীয়ভাবে প্রয়োজনীয় দীর্ঘস্থায়ী সম্পদ তৈরির মধ্যদিয়ে উপকৃত হয়ে থাকেন|
    
    এম.পি.ল্যাডপ্রকল্প যে দীর্ঘস্থায়ী সম্পদ তৈরি করে তা স্থানীয়ভাবে মানুষের সামাজিক,সাংস্কৃতিক ও অর্থনৈতিক জীবনের ওপর কোনো না কোনোভাবে প্রভাব ফেলে|
    
    প্রেক্ষাপট:
    
    এম.পি.ল্যাড হচ্ছে কেন্দ্রীয় ক্ষেত্রের চলতি প্রকল্প, যার সূচনা হয় ১৯৯৩-৯৪ সালে| তার পর থেকে২০১৭ সালের আগস্ট মাস পর্যন্ত এম.পি.ল্যাড ফান্ডের ৪৪,৯২৯.১৭ কোটি টাকায় মোট১৮,৮২,১৮০টি কাজ হয়েছে|
    
    এই প্রকল্পের মাধ্যমে সংসদ সদস্যগণ তাদের এলাকার প্রয়োজনীয়তা অনুসারে জাতীয় ক্ষেত্রে অগ্রাধিকারের স্থায়ী সম্পদ সৃষ্টির কাজের প্রস্তাব করেন| এই প্রকল্পের জন্য বেশকিছু নীতি নির্দেশিকা রয়েছে, যা গত ২০১৬ সালের জুন মাসে শেষবারের মতো সংশোধিত করা হয়|

    
    
    (Release ID: 1516334) Visitor Counter : 28