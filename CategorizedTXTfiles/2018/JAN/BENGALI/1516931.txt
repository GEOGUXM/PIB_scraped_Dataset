      প্রধানমন্ত্রীরদপ্তর

      বুধবার গুজরাট সফরে প্রধানমন্ত্রী শ্রী মোদী এবং প্রধানমন্ত্রী মিঃ নেতানিয়াহু
      Posted On: 17 JAN 2018 3:24PM by PIB Kolkata


    বুধবার গুজরাট সফরকালে ইজরায়েলের প্রধানমন্ত্রী শ্রী বেঞ্জামিন নেতানিয়াহু এবং তাঁর পত্নী মিসেস সারা নেতানিয়াহু-র সঙ্গে বিভিন্ন অনুষ্ঠানে মিলিত হবেন প্রধানমন্ত্রী শ্রী নরেন্দ্র মোদী।


    আমেদাবাদ বিমানবন্দর থেকে সবরমতী আশ্রমে যাওয়ার পথে নগরবাসীরা বিপুল ও ব্যাপকভাবে অভ্যর্থনা জানাবেন মিস্টার এবং মিসেস নেতানিয়াহু-কে।


    আমেদাবাদের দিও ধোলেরা গ্রামে আইক্রিয়েট-এর উদ্বোধন করবেন শ্রী মোদী এবং মিস্টার নেতানিয়াহু। একটি স্টার্ট-আপ প্রদর্শনীও পরিদর্শন করবেন তাঁরা ; আলাপচারিতায় মিলিত হবেন স্টার্ট-আপ সংস্হাগুলির সিইও এবং উদ্ভাবন প্রচেষ্টার সঙ্গে যুক্ত ব্যক্তিদের সঙ্গে। একটি ভিডিও সংযোগের মাধ্যমে বনসকান্তা জেলার সুইগাম তালুকে জল লবণমুক্ত করার একটি চলমান গাড়ি-ও এদিন জাতির উদ্দেশে উৎসর্গ করবেন দুই প্রধানমন্ত্রী। এক জনসমাবেশেও ভাষণ দেবেন তাঁরা।


    গুজরাটের সবরকান্তা জেলায় শাক-সব্জির একটি উৎকর্ষ কেন্দ্র পরিদর্শনের কর্মসূচিও রয়েছে মিস্টার নেতানিয়াহু এবং শ্রী মোদীর। কেন্দ্রটির কর্মপরিকল্পনা সম্পর্কেও অবহিত করা হবে তাঁদের দু ’ জনকে। কচ্ছ জেলার কুকামা-তে খেজুর উৎপাদন সম্পর্কিত একটি উৎকর্ষ কেন্দ্রেরও আনুষ্ঠানিক সুচনা করবেন দুই প্রধানমন্ত্রী। সেখানে তাঁরা আলাপচারিতায় মিলিত হবেন কৃষকদের সঙ্গেও।


    পরে ইজরায়েলের প্রধানমন্ত্রী রওনা হবেন মুম্বাই-এর উদ্দেশে।

    
    
    (Release ID: 1516931) Visitor Counter : 20