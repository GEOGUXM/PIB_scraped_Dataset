      প্রধানমন্ত্রীরদপ্তর

      ‘আর্থিক নীতি – আগামী দিনের যাত্রাপথ’ বিষয়টির ওপর অর্থনৈতিক বিশেষজ্ঞদের সঙ্গে এক আলোচনা বৈঠকে মিলিত হলেন প্রধানমন্ত্রী
      Posted On: 11 JAN 2018 4:02PM by PIB Kolkata


    নীতি আয়োগ আয়োজিত ‘আর্থিক নীতি – আগামী দিনের যাত্রাপথ’ বিষয়টির ওপর এক আলোচনা ও মতবিনিময় অনুষ্ঠানে বুধবার যোগ দিলেন প্রধানমন্ত্রী শ্রী নরেন্দ্র মোদী। ৪০ জনেরও বেশি অর্থনীতিবিদ ও অন্যান্য বিশেষজ্ঞদের সঙ্গে তিনি এদিন সংশ্লিষ্ট বিষয়ের ওপর আলোচনায় মিলিত হন।


    প্রধানমন্ত্রীর সঙ্গে মতবিনিময়কালে অংশগ্রহণকারী অর্থনৈতিক বিশেষজ্ঞরা বৃহদায়তন অর্থনীতি, কৃষি ও পল্লী উন্নয়ন, কর্মসংস্থান, স্বাস্থ্য ও শিক্ষা, উৎপাদন ও রপ্তানি, নগরাঞ্চলের উন্নয়ন পরিকাঠামো এবং সংযোগ ও যোগাযোগ সম্পর্কে তাঁদের চিন্তা-ভাবনার কথা ব্যক্ত করেন।


    অংশগ্রহণকারী বিশেষজ্ঞদের বিশেষ চিন্তাভাবনা প্রসূত প্রস্তাব ও পরামর্শের জন্য তাঁদের ধন্যবাদ জানান কেন্দ্রীয় অর্থমন্ত্রী শ্রী অরুণ জেটলি।


    অর্থনৈতিক বিশেষজ্ঞদের চিন্তা-ভাবনা ও মতামতের জন্য ধন্যবাদ জানিয়ে তাঁদের উন্নত মানের প্রস্তাব ও পরামর্শেরও ভূয়সী প্রশংসা করেন প্রধানমন্ত্রী।


    এদিনের বৈঠকে অর্থনৈতিক বিভিন্ন বিষয়ের সঙ্গে সংশ্লিষ্ট কেন্দ্রীয় মন্ত্রীরাও যোগ দেন। নীতি আয়োগের ভাইস চেয়ারম্যান শ্রী রাজীব কুমার এবং কেন্দ্রীয় সরকার তথা নীতি আয়োগের পদস্থ আধিকারিকরাও উপস্থিত ছিলেন আলোচনাকালে।

    
    
    (Release ID: 1516371) Visitor Counter : 17