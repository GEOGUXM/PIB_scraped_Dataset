      কেন্দ্রীয়মন্ত্রিসভা

      ১ নম্বর জাতীয় জলপথের হলদিয়া-বারাণসী অংশে নৌ-পরিবহণের সুবিধার্থে জল মার্গ বিকাশ প্রকল্পে অনুমোদন কেন্দ্রীয় মন্ত্রিসভার অর্থনৈতিক বিষয় সংক্রান্ত কমিটির
      Posted On: 04 JAN 2018 10:45AM by PIB Kolkata


    ১ নম্বর জাতীয় জলপথের বহন ক্ষমতা বৃদ্ধি এবং জাহাজ চলাচলের সুবিধার জন্য জল মার্গ বিকাশ প্রকল্পের রূপায়ণে আজ সম্মতি জানানো হল প্রধানমন্ত্রী শ্রী নরেন্দ্র মোদীর নেতৃত্বে অনুষ্ঠিত কেন্দ্রীয় মন্ত্রিসভার অর্থনৈতিক বিষয় সংক্রান্ত কমিটির বৈঠকে। বিশ্ব ব্যাঙ্কের বিনিয়োগ ও প্রযুক্তিগত সহায়তায় রূপায়িত হবে ৫,৩৬৯ কোটি ১৮ লক্ষ টাকার এই প্রকল্পটি। এর নির্মাণ কাজ ২০৩০-এর মার্চের মধ্যে সম্পূর্ণ হবে বলে আশা করা হচ্ছে।
    
    প্রকল্পটি রূপায়িত হলে পরিবেশ-বান্ধব এবং ব্যয়সাশ্রয়ী একটি বিকল্প পরিবহণ ব্যবস্থা গড়ে তোলার কাজ সফল হবে। এছাড়াও, পরিবহণ খাতে দেশের সার্বিক ব্যয়ভার লাঘব করার ক্ষেত্রেও এই প্রকল্পটি বিশেষভাবে সহায়ক হবে বলে মনে করা হচ্ছে। নতুন প্রকল্পের পথ অনুসরণ করে প্রসার ঘটবেবড় ধরনের পরিকাঠামো বিকাশ প্রকল্পগুলির। ফেরি চলাচল, নৌ-পরিবহণের ক্ষেত্রে সহায়ক ব্যবস্থা ইত্যাদিরও উল্লেখযোগ্য প্রসার বাস্তবায়িত হবে এর ফলে। গুরুত্ব পাবেআর্থ-সামাজিক ক্ষেত্রের বিকাশের দিকটিও। ফলে, কর্মসংস্থানের সুযোগ-সুবিধাও অনেকটাই বৃদ্ধিপাবে বলে মনে করা হচ্ছে। ১ নম্বর জাতীয় জলপথটি নতুনভাবে চালু হলে জাহাজ নির্মাণের ক্ষেত্রে প্রত্যক্ষভাবে ৪৬,০০০ এবং পরোক্ষে ৮৪,০০০-এর মতো কর্মসংস্থানের সুযোগ সৃষ্টি হবে বলে আশা করা হচ্ছে।
    
    এই প্রকল্পটি রূপায়িত হলে বিশেষভাবে উপকৃত হবে উত্তরপ্রদেশ, বিহার, ঝাড়খণ্ড এবং পশ্চিমবঙ্গ। বিশেষত, দেশের যে সমস্ত জেলা এই প্রকল্পের বিশেষ সুযোগ-সুবিধা ভোগ করবে, তার মধ্যে রয়েছে বারাণসী, গাজিপুর, বালিয়া, বক্সার, ছাপড়া, বৈশালী, পাটনা, বেগুসরাই,খাগাড়িয়া, মুঙ্গের, ভাগলপুর, সাহেবগঞ্জ, মুর্শিদাবাদ, পাকুড়, হুগলি এবং কলকাতা।

    
    
    (Release ID: 1515398) Visitor Counter : 9