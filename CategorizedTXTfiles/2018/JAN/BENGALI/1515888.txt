      আদিবাসীবিষয়কমন্ত্রক

      উপজাতি মানুষের উৎপাদিত পণ্য সামগ্রীর বিপণন
      Posted On: 08 JAN 2018 12:27PM by PIB Kolkata


    রাজ্যগুলির মিলিত উদ্যোগে গঠিত সর্বভারতীয় উপজাতি সমবায় বিপণন উন্নয়ন-সংগঠন বা ট্রাইফেড কেন্দ্রীয় উপজাতি বিষয়ক মন্ত্রকের অধীনে একটি প্রতিষ্ঠান দেশ জুড়ে তার ৩১টি খুচরো বিপণন ‘ ট্রাইবস ইন্ডিয়া ’ , বিভিন্ন রাজ্য এম্পোরিয়ামের ৩৭টি বিশেষ খুচরো বিপনী এবং ১৬টি শাখা বিপনীর মাধ্যমে উপজাতি মানুষের উ ৎ পাদিতপন্য, শিল্প ও হস্তশিল্প সামগ্রী দেশে ও বিদেশের বাজারে বিপণনে সাহায্য করে থাকে। উপজাতি মানুষের উৎপাদিত পণ্য শিল্পকর্মের প্রসারে ও বিপণনে এই প্রতিষ্ঠান জাতীয় উপজাতি হস্তশিল্প প্রদর্শনী বা আদি মহোৎসবের মতো কর্মসূচি আয়োজন করে থাকে। এই ধরনের কর্মসূচি আয়োজনের ফলে উপজাতি শিল্পীরা সরাসরি শিল্প-অনুরাগীদের মুখোমুখি হয়ে বাজারের চাহিদা সম্পর্কে জানতে পারেন। বিগত তিন বছরে সর্বভারতীয় এই প্রতিষ্ঠানটি ই-বাণিজ্য ব্যবস্হার মাধ্যমেও উপজাতি-শিল্পকর্ম বিক্রির উদ্যোগ চালাচ্ছে। এমনকি, এই প্রতিষ্ঠানটির সঙ্গে স্ন্যাপডিল ও আমাজন-এর মতো ই-বাণিজ্য সংস্হার চুক্তি হয়েছে। অনলাইনে বিক্রির ক্ষেত্রেএই উদ্যোগ বড় ভূমিকা নিয়েছে। এছাড়াও, কেন্দ্রীয় বাণিজ্য মন্ত্রক ট্রাইফেডের মাধ্যমে উপজাতি শিল্প পন্য বিক্রির ব্যবস্হা করেছে।
    
    উপজাতি গবেষনা প্রতিষ্ঠানগুলিকে সাহায্য করার জন্য উপজাতি বিষয়কমন্ত্রক একটি কেন্দ্রীয় সহায়তা পুষ্ট প্রকল্প রূপায়ন করছে। প্রকল্পের আওতায় উপজাতি শিল্পকর্মের দেখভাল ও সংরক্ষণের মাধ্যমে উপজাতি সংস্কৃতি ও ঐতিহ্যের প্রসারে বিভিন্ন কর্মসূচি পরিচালন খাতে গবেষনা প্রতিষ্ঠানগুলিকে আর্থিক সাহায্য করা হয়।বিগত তিন বছরে মন্ত্রক বিভিন্ন রাজ্যকে এই খাতে ৪ হাজার ৩৮৯ কোটি ৬৭ লক্ষ টাকা দিয়েছে। রাজ্যসভায় বৃহস্পতিবার প্রশ্নোত্তর পর্বে এক প্রশ্নের লিখিত জবাবে এ কথা জানান উপজাতি বিষয়ক প্রতিমন্ত্রী শ্রী যশবন্ত সিং সুমনভাই ভাবর।

    
    
    (Release ID: 1515888) Visitor Counter : 11