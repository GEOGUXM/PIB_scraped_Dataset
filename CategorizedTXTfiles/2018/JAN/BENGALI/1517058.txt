      প্রতিরক্ষামন্ত্রক

      বিমানবাহিনীর যুদ্ধ বিমানে আকাশপথ পরিদর্শন করলেন প্রতিরক্ষা মন্ত্রী শ্রীমতী সীতারমন
      Posted On: 18 JAN 2018 2:44PM by PIB Kolkata


    ভারতীয় নৌ-বাহিনীর বিমান বহনকারী জাহাজ আইএনএস বিক্রমাদিত্য সম্প্রতি পরিদর্শন করেন প্রতিরক্ষা মন্ত্রী শ্রীমতী নির্মলা সীতারমন। যোধপুরে বিমানবাহিনীর স্টেশনটি পরিদর্শনকালে এসইউ-৩০ এমকেআই যুদ্ধ বিমানে আকাশপথ পরিদর্শনের অভিজ্ঞতাও লাভ করেন তিনি। সেখানে প্রতিরক্ষা মন্ত্রীর ৪৫ মিনিটের অবস্থানকালে দুই ইঞ্জিনবিশিষ্ট এয়ার সুপিরিয়রিটি ফাইটার (এএসএফ)-এর শক্তি ও কার্যক্ষমতার বৈশিষ্ট্যগুলি সম্পর্কে তাঁকে বিশেষভাবে অবহিত করা হয়। শ্রীমতী সীতারমন হলেন দেশের প্রথম মহিলা প্রতিরক্ষা মন্ত্রী, যিনি একটি যুদ্ধ বিমানে আকাশ পরিদর্শন করেন।
    
    পরে, যোধপুরে বিমানবাহিনীর স্টেশনে বাহিনীর সদস্যদের কাছে ভাষণদানকালে তাঁদের পেশাদারিত্ব, নৈতিক দৃঢ়তা ও কর্মনিষ্ঠার ভুয়সী প্রশংসার পাশাপাশি তাদের অভিনন্দিতও করেন। দেশের প্রতিরক্ষায় বিমানবাহিনীর ভূমিকা সম্পর্কে এদিন বিশেষভাবে এক উপস্থাপনা পেশ করা হয় প্রতিরক্ষা মন্ত্রীর কাছে।

    
    
    (Release ID: 1517058) Visitor Counter : 5