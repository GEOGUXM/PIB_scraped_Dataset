      মন্ত্রিসভারঅর্থনৈতিকবিষয়সংক্রান্তকমিটি

      চটের বস্তায় বাধ্যতামূলক প্যাকেজিং-এর আওতা সম্প্রসারণে কেন্দ্রীয় মন্ত্রিসভার অনুমোদন
      Posted On: 04 JAN 2018 11:00AM by PIB Kolkata


    প্রধানমন্ত্রী শ্রী নরেন্দ্র মোদীর পৌরহিত্যে অর্থনীতি বিষয়ক মন্ত্রিসমিতির বৈঠকে ২০১৭-১৮ পাটবর্ষে খাদ্যশস্য ও চিনি বাধ্যতামূলকভাবে চটের বস্তায় প্যাকেজিং-এর নিয়ম সম্প্রসারণ অনুমোদিত হয়েছে। এই সিদ্ধান্তের ফলে পাটশিল্পের মূল চাহিদা অব্যাহত থাকবে এবং এই ক্ষেত্রের ওপর নির্ভরশীল শ্রমিক ও কৃষকদের জীবন-জীবিকা অক্ষুণ্ণ থাকবে। উল্লেখ করা যেতে পারে যে, ২০১৭-১৮ পাটবর্ষ ২০১৭ সালের ১লা জুলাই শুরু হয়ে ২০১৮’র ৩০ জুন পর্যন্ত চলবে।
    
    বৈশিষ্ট্য –
    
    ১) অর্থনীতি বিষয়ক মন্ত্রিসমিতি (সিসিইএ) চটের বস্তায় বাধ্যতামূলক প্যাকেজিং-এর নিয়মের মেয়াদ বাড়িয়েছে জুট প্যাকেজিং মেটেরিয়াল (জেপিএম)আইন, ১৯৮৭’র আওতায়।
    
    ২) এই অনুমোদন অনুযায়ী, উৎপন্ন খাদ্যশস্যের ৯০ শতাংশ এবংচিনি ও ঐ সংক্রান্ত উৎপাদনের ২০ শতাংশ বাধ্যতামূলকভাবে চটের বস্তায় প্যাকেজিং করতে হবে।
    
    ৩) এই সিদ্ধান্তের ফলে প্রাথমিকভাবে খাদ্যদ্রব্যপ্যাকিং-এর সমস্ত চাহিদার পুরোটাই চটের বস্তায় করতে হবে আর এর ফলে খাদ্য শস্যের ১০০ শতাংশই চটের বস্তায় প্যাকিং বাধ্যতামূলক হয়ে পড়েছে পাটশিল্পের এই চাহিদা মেটানোর সাপেক্ষে।
    
    প্রভাব–
    
    মন্ত্রিসভার এই সিদ্ধান্তের ফলে দেশের পূর্ব ও উত্তর-পূর্বাঞ্চলের কৃষক ও শ্রমিক বিশেষত –পশ্চিমবঙ্গ, বিহার, ওডিশা, আসাম, অন্ধ্রপ্রদেশ, মেঘালয় ও ত্রিপুরার মানুষজন উপকৃত হবেন।
    
    পাটশিল্পে গতি সঞ্চার করতে সরকারের নেওয়া ব্যবস্থাগুলি –
    
    পাটশিল্প প্রধানত সরকারি ক্ষেত্রের ওপর নির্ভরশীল কেননা, সরকার প্রতি বছর সাড়ে পাঁচ হাজার কোটি টাকারও বেশি মূল্যের পাটজাত দ্রব্যাদি কিনে থাকে। পাট ক্ষেত্রের ওপর প্রায় ৩লক্ষ ৭০ হাজার শ্রমিক ও ৪০ লক্ষ কৃষকের ভাগ্য নির্ভর করে থাকে এবং এই বিবেচনায় সরকার পাটক্ষেত্রের বিকাশে সুসমন্বিত প্রয়াস গ্রহণ করে চলেছে কাঁচা পাটের গুণমান ও উৎপাদনশীলতা বাড়াতে, পাট ক্ষেত্রের বৈচিত্র্য বৃদ্ধি ও পাটজাত দ্রব্যের চাহিদা বাড়ানো ও তা অক্ষুণ্ন রাখার লক্ষ্যে। এইসবের মধ্যে রয়েছে –
    
    ১)পাটজাত দ্রব্যের চাহিদা বাড়ানোর জন্য ভারত সরকার বাংলাদেশ ও নেপাল থেকে পাটজাত দ্রব্য আমদানির ওপর সুনির্দিষ্ট অ্যান্টি-ডাম্পিং ডিউটি ধার্য করেছে ২০১৭’র ৫জানুয়ারি। এই পদক্ষেপ গ্রহণের ফলে অন্ধ্রপ্রদেশের ১৩টি টোয়াইন মিল আবার চালু হয়েছে এবং তার ফলে ২০ হাজার শ্রমিক উপকৃত হয়েছেন। এছাড়া, এই সুনির্দিষ্টঅ্যান্টি-ডাম্পিং ডিউটি ধার্য করার ফলে দেশের পাটশিল্পে ঘরোয়া বাজারে ২ লক্ষমেট্রিক টন পাট দ্রব্যের চাহিদা বৃদ্ধি পেয়েছে।
    
    ২)উৎপাদনশীলতা ও কাঁচা পাটের গুণমান বাড়াতে জুট আই কেয়ার নামে এক ব্যবস্থার দ্বারা সরকার প্রায় ১ লক্ষ পাটচাষির কাছে উন্নত মানের কৃষি সংক্রান্ত কৃৎকৌশল পৌঁছে দিচ্ছে আর সেই সঙ্গেই হেক্টর পিছু পাট চাষিদের আয় প্রায় ১০ হাজার টাকা হারে বৃদ্ধি পাচ্ছে।
    
    ৩)পাট চাষিদের সহায়তার জন্য জুট কর্পোরেশন অফ ইন্ডিয়াকে ২০১৪-১৫ সাল থেকে ৪ বছরের জন্য ২০৪ কোটি টাকার অনুদান দেওয়া হয়েছে, যাতে তারা ন্যূনতম সমর্থন মূল্যে পাট সংগ্রহের কাজ চালু রাখতে পারে আর পাট শিল্পে মূল্য সংক্রান্ত স্থিতিশীলতা আসে।
    
    ৪)পাট ক্ষেত্রে বৈচিত্র্য বাড়াতে ন্যাশনাল জুট বোর্ড ন্যাশনাল ইন্সটিটিউট অফডিজাইন-এর সঙ্গে সহযোগিতায় আবদ্ধ হয়েছে এবং গান্ধীনগরে একটি জুট ডিজাইন সেল খোলা হয়েছে।
    
    ৫)বিভিন্ন রাজ্য সরকারের সঙ্গে পাট সংক্রান্ত তন্তু ও কৃষিজ তন্তুর ব্যবহার বাড়ানোর বিষয়টিতে জোর দেওয়া হয়েছে, বিশেষত, উত্তর-পূর্বাঞ্চলে আর সেই সঙ্গে সড়ক পরিবহণ ও জলসম্পদ দপ্তরের সঙ্গেও একই উদ্যোগ নেওয়া হয়েছে।
    
    ৬)পাট ক্ষেত্রে কাজকর্মে স্বচ্ছতা বজায় রাখতে জুট স্মার্ট নামে একটি বৈদ্যুতিনপ্রয়াসের সূচনা হয় ২০১৬’র ডিসেম্বরে। সরকারি সংস্থাগুলি যাতে বি-টুইল বস্তা সংগ্রহ করার একটিমাত্র অবিভক্ত উপায় পেতে পারে, তারজন্য এই ব্যবস্থা। এছাড়া, জেসিআই ন্যূনতম সমর্থনমূল্যে পাট ক্রয়ের পর কৃষকদের দেয় অর্থের ১০০ শতাংশই অনলাইনে পাঠায়,যার দ্বারাও এই স্বচ্ছতা বজায় থাকে।

    
    
    (Release ID: 1515401) Visitor Counter : 9