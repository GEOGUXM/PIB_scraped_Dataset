      নারীওশিশুবিকাশমন্ত্রক

      মহিলা ক্ষমতায়নের জন্য অনলাইন পোর্টাল ‘নারী’র আনুষ্ঠানিক সূচনা করলেন শ্রীমতী মানেকা সঞ্জয় গান্ধী
      Posted On: 03 JAN 2018 11:49AM by PIB Kolkata


    মহিলা ক্ষমতায়নে যুগান্তকারী প্রয়াস হিসেবে কেন্দ্রীয় নারী ও শিশুবিকাশ মন্ত্রী শ্রীমতী মানেকা সঞ্জয় গান্ধী নতুন দিল্লিতে আজ অনলাইন পোর্টাল ‘নারী’র আনুষ্ঠানিক সূচনা করেন। তাঁর মন্ত্রকের উদ্যোগে গড়ে তোলা এই পোর্টালটি নারী সংক্রান্ত সব সরকারি কর্মসূচি ও প্রয়াস মহিলা নাগরিকদের সামনে তুলে ধরবে। এছাড়া, অ-সরকারি সংস্থা ওসুশীল সমাজ যাতে সহজে নারী ও শিশুবিকাশ মন্ত্রকের সঙ্গে যোগাযোগ রাখতে পারে,সেজন্য একটি ‘ই-সংবাদ’ পোর্টালও চালু করা হয়েছে, আর এরও আনুষ্ঠানিক উদ্বোধন করেছেন নারী ও শিশুবিকাশ মন্ত্রী। নারী ও শিশুবিকাশ দপ্তরের প্রতিমন্ত্রী ডঃ বীরেন্দ্র কুমারও অনুষ্ঠানে উপস্থিত ছিলেন।
    
    এই উপলক্ষে ভাষণে শ্রীমতী মানেকা সঞ্জয় গান্ধী বলেন যে স্বাধীনতার পর এই প্রথম দেশের মহিলারা, সরকার তাঁদের জন্য যেসব সুবিধা প্রদান করে থাকে সেগুলি দেখার সুযোগ পাচ্ছেন। এই পোর্টালে কেন্দ্র এবং রাজ্য সরকারের প্রকল্পগুলি সম্পর্কে তথ্যাদি থাকবে। বর্তমান বর্ষ, অর্থাৎ ২০১৮-তে মন্ত্রকের কর্মসূচি হিসেবে যা যা গৃহীত হয়েছে তিনি তারও উল্লেখ করেন। তিনি বলেন, চলতি মাসেই নতুন জাতীয় পুষ্টি মিশনও চালু করাহবে এবং এটি দেশের ৩১৫-টি জেলায় চালু করা হবে। শ্রীমতী গান্ধী জানান, প্রধানমন্ত্রী মাতৃ বন্দনা যোজনায় মাতৃত্বকালীন সুবিধার আওতায় প্রায় ৫০ লক্ষ ৭০ হাজার মহিলাকে শর্তাধীন নগদ অর্থ হস্তান্তর করা হবে। এছাড়া, সংসদের বাজেট অধিবেশনে পাচার বিরোধী বিলটিও চূড়ান্ত করে উপস্থাপন করা হবে।
    
    বিপদে পড়া মহিলাদের জন্য ত্রাসরোধী প্রকল্পের আওতায় ব্যবহারকারীদের পরীক্ষার বিষয়টি উত্তরপ্রদেশে চলতি বছরের ২৬ জানুয়ারি শুরু করা হবে। চাইল্ড লাইন বর্তমানে ৪১২-টিনগর থেকে বাড়িয়ে ৫০০-টি নগরে নিয়ে যাওয়া হবে। অন্যদিকে, রেলওয়ে চাইল্ড লাইন ব্যবস্থাটিও বর্তমানের ৩৩-টি রেল স্টেশন থেকে বাড়িয়ে ৮৮-টি রেল স্টেশনে নিয়ে যাওয়া হবে আগামী মার্চের মধ্যে।
    
    কেন্দ্রও রাজ্য সরকার মহিলাদের সমানাধিকার, অর্থনৈতিক সুযোগ-সুবিধা, সামাজিক সহায়তা ইত্যাদির জন্য বিভিন্ন প্রকল্প রূপায়ণ করে থাকে। ‘নারী’ পোর্টালে ৩৫০-টিরও বেশি সরকারি প্রকল্প রয়েছে। বিভিন্ন মন্ত্রক, বিভাগ ও স্বশাসিত সংস্থার জন্য এতে লিঙ্কও দেওয়া আছে।
    
    আর,‘ই-সংবাদ’ পোর্টালের মাধ্যমে এনজিও ও সুশীল সমাজ তাদের ফিডব্যাক, পরামর্শ, ক্ষোভ,ইত্যাদি তুলে ধরতে পারবে।

    
    
    (Release ID: 1515159) Visitor Counter : 5