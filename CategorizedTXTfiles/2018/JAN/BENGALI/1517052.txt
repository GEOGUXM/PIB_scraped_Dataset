      প্রধানমন্ত্রীরদপ্তর

      গুজরাটে আইক্রিয়েট সেন্টারটি জাতির উদ্দেশে উৎসর্গ করলেন প্রধানমন্ত্রীদ্বয়
      Posted On: 18 JAN 2018 2:31PM by PIB Kolkata


    আমেদাবাদের উপকন্ঠে আইক্রিয়েটের সুযোগ-সুবিধা সমন্বিত একটি কেন্দ্র আজ জাতির উদ্দেশে উৎসর্গ করলেন ভারতের প্রধানমন্ত্রী মোদী এবং ইজরায়েলের প্রধানমন্ত্রী নেতানিয়াহু। আইক্রিয়েট হ’ল স্বয়ং সম্পূর্ণ একটি কেন্দ্র, যার লক্ষ্যও উদ্দেশ্য হ’ল সৃজনশীলতা, উদ্ভাবন, ইঞ্জিনিয়ারিং দক্ষতা, উৎপাদনের নক্‌শা এবং নতুন নতুন প্রযুক্তির মেলবন্ধনের মাধ্যমে শিল্পোদ্যোগ প্রচেষ্টায় প্রয়োজনীয় সহায়তাদান। খাদ্য নিরাপত্তা, জল, সংযোগ ও যোগাযোগ, সাইবার নিরাপত্তা, বৈদ্যুতিন ওতথ্য প্রযুক্তি, জ্বালানি, জৈব চিকিৎসা পদ্ধতি ও তার সাজসরঞ্জামের যোগানের মতো বিষয়গুলিতে আইক্রিয়েট সেন্টারের পক্ষ থেকে নানাভাবে সাহায্য করা হবে। দেশের শিল্পোদ্যোগ প্রচেষ্টাকে আরও উন্নত করে তুলতে এক বিশেষ বাতাবরণের সৃষ্টি হবে আইক্রিয়েটের মাধ্যমে।
    
    বিভিন্ন ক্ষেত্রে প্রযুক্তি ও উদ্ভাবন প্রচেষ্টা সম্পর্কিত একটি প্রদর্শনীরবেশ কয়েকটি স্টল এদিন ঘুরে দেখেন দুই প্রধানমন্ত্রী।
    
    এই উপলক্ষে এক সমাবেশে ভাষণদানকালে প্রধানমন্ত্রী শ্রী মোদী বলেন, ভারত ও ইজরায়েলের জনসাধারণকে পরস্পরের আরও কাছে নিয়ে আসার ক্ষেত্রে উদ্ভাবনের একটি গুরুত্বপূর্ণ ভূমিকা রয়েছে। ইজরায়েলের প্রযুক্তিগত দক্ষতা ও সৃজনশীলতা সম্পর্কে সমগ্র বিশ্বই আজ ওয়াকিবহাল।
    
    শ্রী মোদী বলেন, ভারতের যুবশক্তির রয়েছে যথেষ্ট উদ্যম ও কর্মশক্তি। তাঁদের শুধু প্রয়োজন প্রাতিষ্ঠানিক সমর্থন ও উৎসাহদান।
    
    প্রধানমন্ত্রী বলেন, সমগ্র ব্যবস্থাটিকে উদ্ভাবন-বান্ধব করে তুলতে তাঁর সরকার কাজ করে চলেছে। এরফলে, নতুন নতুন চিন্তাভাবনা জন্ম নেবে আর তা থেকে বাস্তবায়িত হবে নানা ধরণের উদ্ভাবন প্রচেষ্টা। আর এইভাবেই গড়ে উঠবে এক নতুন ভারত।
    
    প্রধানমন্ত্রী বিশেষ জোর দিয়ে বলেন যে, সাফল্যের মূল শর্তই হ’ল সাহস। আইক্রিয়েট সেন্টারে উদ্ভাবন প্রচেষ্টার সঙ্গে যুক্ত সাহসী তরুণ ও যুবকদের তিনি অভিনন্দিত করেন।
    
    কালিদাসের একটি উদ্ধৃতির উদাহরণ দিয়ে শ্রী মোদী গতানুগতিক ব্যবস্থা এবংউদ্ভাবন প্রচেষ্টার মধ্যে দ্বিধাদ্বন্দ্বের বিষয়টি পরিস্ফুট করার চেষ্টা করেন। জাতির সামনে উদ্ভূত চ্যালেঞ্জগুলির মোকাবিলায় আরও বেশি করে উদ্ভাবন প্রচেষ্টার সঙ্গে যুক্ত হতে তিনি আহ্বান জানান দেশের যুবশক্তিকে। ব্যয়-সাশ্রয়ী উপায়ে সাধারণ মানুষের জীবনযাত্রার মানকে আরও উন্নত করে তোলার কথাও বলেন তিনি।
    
    জল, খাদ্য, স্বাস্থ্য এবং শক্তির মতো ক্ষেত্রগুলিতে ভারত-ইজরায়েল সহযোগিতার বিষয়গুলি প্রধানমন্ত্রী বর্ণনা করেন তাঁর এদিনের বক্তব্যে। দু’দেশের সহযোগিতা প্রচেষ্টাযে মানবজাতির একুশ শতকের ইতিহাসে একটি নতুন অধ্যায় যুক্ত করতে চলেছে, একথারও উল্লেখ করেন তিনি।

    
    
    (Release ID: 1517052) Visitor Counter : 16