      স্বাস্থ্যওপরিবারকল্যাণমন্ত্রক

      ফাস্ট ফুডের ক্ষেত্রে সতর্কীকরণ মার্কা দেওয়া বাধ্যতামূলক
      Posted On: 03 JAN 2018 11:57AM by PIB Kolkata


    খাদ্য সুরক্ষা ও মানক কর্তৃপক্ষ (এফএসএসএআই) জানিয়েছে যে, খাদ্য সুরক্ষা ও মানক আইন, ২০০৬ এবং তার অন্তর্গত বিধি-নিয়ম অনুসারে ফাস্ট ফুড’কে আলাদাভাবে সংজ্ঞায়িত করা হয়নি। তবে, খাবারে উচ্চ হারে ফ্যাট, চিনি ও লবণ থাকার বিষয়টি এবং সংশ্লিষ্ট স্বাস্থ্যগত ঝুঁকির বিষয় বিবেচনায় রেখে এফএসএসএআই এ বিষয়ে এক বিশেষজ্ঞ গোষ্ঠী গঠন করেছে। ঐ বিশেষজ্ঞ গোষ্ঠীর প্রতিবেদন ও তার সংক্ষিপ্তসার জনসাধারণের অবগতির জন্য এফএসএসএআই-এর ওয়েবসাইটে দেওয়া রয়েছে। এছাড়া, উপভোক্তারা যাতে জেনে-বুঝে বেছে নিতে পারেন, সেজন্য এফএসএসএআই তার লেবেলিং বা মার্কা সংক্রান্ত নিয়ম-বিধি সংশোধনের সিদ্ধান্ত নিয়েছে,যাতে মোট ফ্যাট, যুক্ত হওয়া চিনি, লবণ, ট্রান্স ফ্যাট এবং প্রত্যেক আদর্শ একক পিছুশক্তি যোগ করা যায়। এই সব তথ্যাদি মোড়কের সম্মুখভাগে স্পষ্টভাবে উল্লেখ করে দিতে হবে। স্বাস্থ্য ও পরিবার কল্যাণ প্রতিমন্ত্রী শ্রী অশ্বিনী কুমার চৌবে আজ রাজ্যসভায় এক প্রশ্নের লিখিত জবাবে এই তথ্য জানান।

    
    
    (Release ID: 1515160) Visitor Counter : 6