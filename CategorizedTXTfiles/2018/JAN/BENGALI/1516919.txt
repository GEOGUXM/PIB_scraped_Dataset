      প্রধানমন্ত্রীর ভাষণ

      ভারত-ইজরায়েল বাণিজ্য শিখর সম্মেলনে প্রধানমন্ত্রীর ভাষণ
      Posted On: 17 JAN 2018 2:02PM by PIB Kolkata


    ইজরায়েলের প্রধানমন্ত্রী মহামান্য বেঞ্জামিন নেতানিয়াহু,


    ভারত ও ইজরায়েলের শিল্পপতিগণ,


    ভদ্রমহিলা ও ভদ্রমহোদয়গণ|


    আমার দেশের প্রত্যেক নাগরিকের পক্ষ থেকে আমি প্রধানমন্ত্রী নেতানিয়াহু এবং ইজরায়েলের প্রতিনিধিবর্গকে স্বাগত জানাই| আমি দু’দেশের সি.ই.ও.-দের সঙ্গে উপস্থিত হতে পেরে আনন্দিত| প্রধানমন্ত্রী নেতানিয়াহু এবং আমি দ্বিপাক্ষিক সি.ই.ও. ফোরামের মাধ্যমে ভারতীয় ও ইজরায়েলের শিল্পপতিদের সঙ্গে একটা ফলপ্রসূ আলোচনা সমাপ্ত করলাম| এই আলোচনা এবং গত বছর শুরু হওয়া সি.ই.ও.’দের অংশীদারিত্ব নিয়ে আমি বিশেষভাবে আশাবাদী|


    বন্ধুগণ!


    ইজরায়েল এবং সে দেশের নাগরিকদের প্রতি আমার সবসময়ই একটা গভীর অনুভুতি রয়েছে| গুজরাটের মুখ্যমন্ত্রী হিসেবে আমি ২০০৬ সালে ইজরায়েল সফরে গিয়েছিলাম| আবার গত বছর জুলাই মাসে আমি ইজরায়েল সফর করেছি, ভারত থেকে এটা ছিল এ ধরনের প্রথমবারের মতো সফর|


    সেটা এক বিশেষ সফর ছিল| আমি অত্যন্ত কাছে থেকে ইজরায়েলকে পরিচালনাকারী উদ্ভাবনা, উদ্যোগ ও অধ্যবসায়ের অভিজ্ঞতা লাভ করেছি| গত কয়েক বছর ধরে নতুন শক্তি ও উদ্যমের জন্য আমাদের সম্পর্ক পুনরুজ্জীবিত হয়েছে| যা আমাদের মধ্যেকার সম্পর্ককে নতুন উচ্চতায় নিয়ে যেতে সহায়তা করবে| ভারত ও ইজরায়েলের মধ্যেকার সম্পর্কের এক নতুন দিগন্তের সন্নিকটে আমরা দাঁড়িয়ে রয়েছি, যে সম্পর্ক দু’দেশের মানুষের এবং তাদের জীবনযাত্রার উন্নয়নের জন্য পারস্পরিক সুযোগের দ্বারা পরিচালিত|


    আমাদের এই সম্পর্কের রূপান্তরের জন্য বাণিজ্য ও শিল্পের ভূমিকা বিশেষ গুরুত্বপূর্ণ| আপনাদের যৌথ প্রচেষ্টাই আমাদের আলোচনা ও বাস্তব সাফল্যে সঠিক মূল্য যুক্ত করবে| ভারতীয় অর্থনীতিতে গতি নিয়ে আসা এবং আমাদের জন্য ইজরায়েলের অত্যাধুনিক প্রযুক্তির প্রাসঙ্গিকতার ক্ষেত্রে আমরা সম্মিলিতভাবে সীমাহীন বিষয় অর্জন করতে পারি|


    বন্ধুগণ!


    আমি আনন্দিত যে, আজ আমরা ‘ভারত-ইজরায়েল শিল্প গবেষণা ও উন্নয়ন এবং প্রযুক্তি উদ্ভাবনা তহবিল (আই.ফোর এফ.)’-এর অধীনে একমাত্র যৌথ গবেষণা ও উন্নয়ন (আর. এন্ড ডি.) প্রকল্পের সূচনা করেছি| গত জুলাই মাসে আমি যখন ইজরায়েল সফরে গিয়েছিলাম, তখন এর ঘোষণা হয়েছিল| আগামী পাঁচ বছর ধরে ব্যবহারের এই তহবিল মূলত বাণিজ্যিকভাবে পরিবর্তিত করা যেতে পারে এমন আধুনিক প্রযুক্তিগত সমাধানে দু’দেশের প্রতিভাকে একসঙ্গে সম্মিলিত করার ক্ষেত্রে একটি প্রাথমিক সুযোগ|


    এই মঞ্চকে ব্যবহারের জন্য আমি দু’দেশের উদ্যোগীদের বিশেষভাবে উত্সাহিত করছি| তাছাড়া ‘ডাটা অ্যানালিসিস’ ও ‘সাইবার স্পেস সিকিউরিটি’র মতো ক্ষেত্রে যৌথ গবেষণা ও উন্নয়ন প্রকল্পের মাধ্যমে বিজ্ঞান ও প্রযুক্তিগত বিনিময়ের বিষয়ও সমান উদ্দীপনাপূর্ণ|


    আমি আনন্দের সঙ্গে উল্লেখ করতে চাই যে, ভারতে আগামী জুলাই মাসে (২০১৮) ভারত-ইজরায়েল উদ্ভাবনা ও প্রযুক্তি কনক্লেভ অনুষ্ঠিত হতে যাচ্ছে| আমি আশা করি এই কনক্লেভ নতুন প্রযুক্তির ক্ষেত্রে সহযোগিতাপূর্ণ উন্নয়নকে অনুপ্রাণিত করবে| তবে বাস্তবে এর প্রাথমিক কাজ শুরু হয়ে যাবে আগামী বুধবার থেকে শুরু হওয়া ‘আই.ক্রিয়েট’ অনুষ্ঠান থেকেই| এই ক্যাম্পাসের উদ্বোধনের জন্য আমরা দু’জনেই গুজরাট যাচ্ছি| যে ক্যাম্পাসকে একটি উদ্ভাবনী কেন্দ্র হিসেবে উন্নত করা হচ্ছে|


    বন্ধুগণ!


    আমি প্রধানমন্ত্রী নেতানিয়াহুকে গুজরাটের গ্রামীণ এলাকায় নিয়ে যাচ্ছি| কেননা সাধারণ মানুষকে সুবিধা প্রদানের মধ্যেই প্রযুক্তি ও উদ্ভাবনার প্রকৃত শক্তি নিহিত রয়েছে| উদ্ভাবনা ও চর্চার এক অনন্য বাস্তুতন্ত্রের সঙ্গে স্টার্ট-আপ ন্যাশন হিসেবে ইজরায়েল গোটা বিশ্বে পরিচিত| ইজরায়েলের উদ্যোগীদের জন্যই এই স্বীকৃতি সম্ভব হয়েছে| আপনারা ইজরায়েলকে একটা শক্তিশালী, স্থায়ী ও উদ্ভাবনী অর্থনীতি হিসেবে গড়ে তুলেছেন| আপনারা ৮০ লক্ষ মানুষের দেশকে প্রযুক্তির এক বৈশ্বিক কেন্দ্রবিন্দুতে পরিণত করেছেন|


    এটা জল-ক্ষেত্রের প্রযুক্তিই হোক বা কৃষি প্রযুক্তি হোক, অথবা খাদ্য উত্পাদন, এর প্রক্রিয়াকরণ বা সংরক্ষণই হোক, ইজরায়েল এসবের অগ্রগতি ও নতুন পথ নির্মাণের ক্ষেত্রে একটা উজ্জ্বল উদাহরণ হয়ে আছে| ভূমি, জল বা অন্তরীক্ষে আপনাদের ব্যবহারিক বা ভার্চুয়াল সুরক্ষার প্রযুক্তি প্রশংসা কুড়িয়েছে| মূলত, জলের ক্ষেত্রে ঘাটতিপূর্ণ ভারতের একটি রাজ্য থেকে উঠে আসায় আমি বাস্তবিকভাবেই ইজরায়েলের জল-দক্ষতার প্রশংসা করছি|


    বন্ধুগণ!


    ভারতে বড় আকারের পাশাপাশি ক্ষুদ্র পর্যায়ের ক্ষেত্রেও আমরা গত তিন বছর ধরে দৃঢ় পদক্ষেপ গ্রহণ করছি, যাতে পরিবর্তন নিয়ে আসা যায়| আমাদের মূল ভাব হচ্ছে: সংস্কার, সম্পাদন ও রূপান্তর|


    এর ফলে দ্বিমুখী ফলাফল পাওয়া যাচ্ছে| একদিকে আমাদের প্রক্রিয়া, প্রণালী ও নিয়মকে বিশ্বের সেরার সঙ্গে মিলিয়ে নেওয়া হচ্ছে| অন্যদিকে আমরা দ্রুত প্রবৃদ্ধির গতিকে বজায় রাখতে পারছি|


    পরিকাঠামো ক্ষেত্রে বিশেষ সংস্কার সত্বেও আমরা দ্রুততম ক্রমবর্ধমান প্রধান অর্থনীতির মধ্যে রয়েছি| প্রত্যক্ষ বিদেশি বিনিয়োগ ৪০ শতাংশ বৃদ্ধি পেয়ে এখন সর্বকালের মধ্যে বেশি| যুব অংশকে দক্ষ করে তোলা ও তাদের কর্মসংস্থানের ক্ষেত্রে অসাধারণ কাজ করা হচ্ছে| আমাদের জনসংখ্যার ৬৫ শতাংশের বয়স ৩৫ বছরের নীচে এবং তারা প্রযুক্তি-নির্ভর প্রবৃদ্ধির জন্য আগ্রহী|


    এটা আমাদের ক্ষেত্রে চ্যালেঞ্জের পাশাপাশি বিশেষ সুযোগও| সেজন্য আমরা ‘স্টার্ট-আপ ইন্ডিয়া’ অভিযানের সূচনা করেছি| এক্ষেত্রে ভারত ও ইজরায়েলের অংশীদারিত্বের বিশেষ সম্ভাবনা রয়েছে| ভারত-ইজরায়েলের উদ্ভাবনা-সেতু দুই পক্ষেরই ‘স্টার্ট-আপ’র ক্ষেত্রে সংযোগ হিসেবে কাজ করবে| ভারতের শিল্প, স্টার্ট-আপ এবং শিক্ষা প্রতিষ্ঠানগুলোকে বিশাল জ্ঞান সংগ্রহ করার জন্য ইজরায়েলের এইসব ক্ষেত্রের সঙ্গে সহযোগী হওয়া উচিত বলে আমি বলে আসছি|


    *ভারতের রয়েছে আকার ও স্কেল


    *ইজরায়েলের রয়েছে তীক্ষ্ণতা ও প্রথম অবস্থানে থাকা


    প্রচুর ধারণা ও প্রযুক্তি রয়েছে যা ভারতে ব্যবহারযোগ্য অথবা বাণিজ্যিকভাবে আনা সম্ভব|


    বন্ধুগণ!


    আজ, আমরা বৃহত উত্পাদনশীল দেশগুলোর একটি হিসেবে উঠে এসেছি| কিন্তু আমরা এখনও সবকাজ শেষ করতে পারিনি| আমাদের যুব অংশের শক্তিকে ব্যবহার করে আমরা বিশ্বের নির্মাণ কেন্দ্রে পরিণত হওয়ার কাজ করছি| এই লক্ষ্য পূরণের সহায়তার জন্য ‘মেক ইন ইন্ডিয়া’ উদ্যোগকে নিয়ে আসা হয়েছে| এই উদ্যোগগুলোর সঙ্গে প্রথাগত অর্থনীতি ও সমন্বিত কর ব্যবস্থার এক নতুন বাস্তুতন্তের সম্মিলনের মাধ্যমে আমরা নব-ভারত নির্মাণের প্রচেষ্টা করছি|


    আমরা ভারতকে একটি জ্ঞান-নির্ভর, দক্ষতা-সমর্থিত ও প্রযুক্তি-চালিত সমাজে পরিণত করতে আগ্রহী| এর জন্য ডিজিট্যাল ইন্ডিয়া ও স্কিল ইন্ডিয়ার মধ্য দিয়ে এক বিশাল সূচনা ইত্যমধ্যেই হয়ে গেছে| এই রূপান্তরের জন্য গত কয়েক বছরে আমার সরকার উল্লেখযোগ্য সংস্কারের কাজ করেছে|


    ব্যবসায়ী প্রতিষ্ঠান ও কোম্পানি যেসব নিয়ম ও নীতির জন্য সমস্যার মুখোমুখি হতো, আমরা সেগুলোর মধ্যে অনেকগুলোর সমাধান করেছি| আমরা ভারতে ‘বাণিজ্য সহজতার’ জন্য আন্তরিকভাবে কাজ করছি|


    এর ফলে যে ফলাফল বেরিয়ে এসেছে, তার মধ্যে রয়েছে:


    *গত তিন বছরে ভারত বিশ্ব ব্যাঙ্কের বাণিজ্য সহজতার সূচকে ৪২ অবস্থান এগিয়ে এসেছে;


    *গত দুই বছরে আমরা ডব্লিউ.আই.পি.ও.’র বিশ্ব উদ্ভাবনা সূচকে ২১ স্থান উপরে উঠে এসেছি;


    *গত দুই বছরে আমরা বিশ্ব অর্থনৈতিক ফোরামের বৈশ্বিক প্রতিযোগিতা সূচকে ৩২ স্থান উপরে উঠে এসেছি, যা সমস্ত দেশের মধ্যে সর্বাধিক;


    * আমরা বিশ্ব ব্যাঙ্কের ২০১৬ সালের লজিস্টিক পারফরমেন্স সূচকে ১৯ স্থান এগিয়ে এসেছি;


    *আমরা ইউ.এন.সি.টি.এ.ডি.’র ১০টি এফ.ডি.আই. গন্তব্যের মধ্যে একটি|


    কিন্তু তারপরও আমরা থেমে থাকবো না| আমরা আরও করতে চাই এবং আরও ভালোভাবে করতে চাই|


    বিনিয়োগ এবং প্রযুক্তিকে নিয়ে আসা সহজতর করে তুলতে প্রতিরক্ষা সহ বেশিরভাগ ক্ষেত্রেই এফ.ডি.আই.’র জন্য উন্মুক্ত করা হয়েছে| ৯০ শতাংশেরও বেশি এফ.ডি.আই.’র অনুমোদন স্বয়ংক্রিয়ভাবেই করার পদ্ধতিতে রাখা হয়েছে| আমরা এখন উদার অর্থনীতির একটি| দিন কয়েক আগে আমরা সিঙ্গেল ব্র্যান্ড রিটেল এবং কনস্ট্রাকশন ডেভেলপমেন্ট-এর ক্ষেত্রে ১০০% স্বয়ংক্রিয় পথের এফ.ডি.আই.’র অনুমোদন দিয়েছি| আমরা আমাদের ন্যাশনাল ক্যরিয়ার এয়ার ইন্ডিয়াকে বিদেশি বিনিয়োগকারীদের জন্য খোলে দিয়েছি|


    প্রতিদিন আমরা ভারতে বাণিজ্য সহজতার জন্য কাজ করছি| করের ক্ষেত্রে আমরা বেশকিছু ঐতিহাসিক সংস্কার করেছি| যুগান্তকারী জি.এস.টি.’র সংস্কারকে সাফল্যের সঙ্গে সহজেই চালু করা গেছে|


    এভাবে ভারত এখন পর্যন্ত সর্ববৃহত বাণিজ্য ও অর্থনৈতিক সংস্কার করেছে| জি.এস.টি. এবং অর্থনৈতিক প্রযুক্তি ও ডিজিট্যাল বিনিময়ের সূচনার মধ্য দিয়ে আমরা বাস্তবিকই এক আধুনিক কর-ব্যবস্থার দিয়ে এগিয়ে গেছি, যা একইসঙ্গে স্বচ্ছ, স্থায়ী ও অনুমানযোগ্য|


    বন্ধুগণ!


    মেকিং ইন ইন্ডিয়ার জন্য ইজরায়েলের প্রচুর কোম্পানি ভারতীয় কোম্পানির সঙ্গে হাত মিলিয়েছে| অন্যান্যদের মধ্যে বিশেষ করে জল-প্রযুক্তি, কৃষি-কৌশল, প্রতিরক্ষা ও সুরক্ষা পদ্ধতি এবং ওষুধ শিল্পের ক্ষেত্রে যারা এগিয়ে রয়েছে, তারা ভারতের মাটিতে কাজ করতে শুরু করেছে| একইরকমভাবে তথ্য-প্রযুক্তি, সেচ এবং ওষুধ শিল্পের বিভিন্ন ভারতীয় কোম্পানিও ইজরায়েলে উল্লেখযোগ্যভাবে কাজ করছে|


    আমাদের বাণিজ্যের ক্ষেত্রে হীরা হচ্ছে এক বিশেষ বিষয়| এক্ষেত্রে আগের চেয়ে এখন অনেক বেশি বাণিজ্য হচ্ছে যৌথভাবে| যদিও এগুলো মাত্র সূচনা| ইজরায়েলের সঙ্গে আমাদের বাণিজ্য ৫ বিলিয়ন ডলারেরও বেশি ছাড়িয়ে গেছে|


    কিন্তু তারপরও এগুলো বাস্তব সম্ভাব্যতার অনেক নীচে রয়েছে| আমাদেরকে অবশ্যই আমাদের সম্ভাব্যতার সম্পূর্ণ অংশ অর্জন করতে হবে| এটা শুধুমাত্র কোনো কূটনৈতিক আবশ্যিকতা নয়, এটা অর্থনৈতিক বিষয়ও| আমাদের সম্ভাব্যতাকে কীভাবে উন্মুক্ত করা যায়, এনিয়ে আপনাদের পরামর্শকে আমি স্বাগত জানাচ্ছি| উদ্ভাবনা, অঙ্গীকরণ এবং সমস্যা সমাধানের বিষয়টি দুই দেশের মধ্যেই সহজাত|


    এক্ষেত্রে একটি উদাহরণ দিতে চাই:


    আমরা যদি শুধুমাত্র আমাদের অপচয়কে বাঁচাতে এবং আমাদের ফল, সবজি ও উদ্যানবিষয়ক ক্ষেত্রে মূল্যযুক্ত করতে সহযোগী হই, তাহলে পরিবেশগত ও অর্থনৈতিক ক্ষেত্রে কতটুকু লাভ হবে, তা ভাবুন! একই বিষয় জলের ক্ষেত্রেও প্রযোজ্য|


    জলের ক্ষেত্রে আমাদের প্রাচুর্য যেমন রয়েছে, তেমনি রয়েছে ঘাটতিও| আমাদের যেমন একটা অংশে খাবার ফেলা যায়, তেমনি প্রচুর মানুষ রয়েছেন যারা ক্ষুধার্ত|


    বন্ধুগণ!


    ভারতের উন্নয়নের বিষয়সূচি রয়েছে প্রচুর| ইজরায়েলের কোম্পানির জন্য তা এক বিশাল অর্থনৈতিক সুযোগ প্রদান করে| আমি আরও বেশি ইজরায়েলের জনগণ, বাণিজ্য প্রতিষ্ঠান ও কোম্পানিকে ভারতে কাজ করার জন্য আসার আমন্ত্রণ জানাচ্ছি| ভারতের সরকার ও জনগণের সঙ্গে ব্যবসায়িক সম্প্রদায়ও এক্ষেত্রে হাত মেলাতে আগ্রহী| আমি আপনাদের কোম্পানি ও উদ্যোগগুলোর সাফল্য কামনা করছি| যেসব ক্ষেত্রে প্রয়োজন হবে সেখানে আমি এবং আমার সরকার সাহায্যের হাত বাড়িয়ে দেওয়ার নিশ্চয়তা দিচ্ছি| এবং ভারত ও ইজরায়েলের মধ্যে বাণিজ্য ও অর্থনৈতিক সহযোগিতাকে দ্রুত গতিশীল পথে নিয়ে যাওয়ার ক্ষেত্রে ধারাবাহিক অবদানের জন্য আমি প্রধানমন্ত্রী নেতানিয়াহুকে ধন্যবাদন জ্ঞাপন করছি| আমাদের এই সহযোগিতার ক্ষেত্রে আসন্ন দিনগুলোতে আরও অনেক সাফল্য নিহিত রয়েছে বলে আমি বিশ্বাস করি|


    আপনাদের সবাইকে ধন্যবাদ!

    
    
    (Release ID: 1516919) Visitor Counter : 15