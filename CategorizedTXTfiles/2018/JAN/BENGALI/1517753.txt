      পর্যটনমন্ত্রক

      দিল্লির লালকেল্লায় ‘ভারত পর্ব’ আগামী ২৬ থেকে ৩১ জানুয়ারি পর্যন্ত
      Posted On: 25 JAN 2018 11:43AM by PIB Kolkata


    দিল্লির লালকেল্লায় আগামী ২৬ থেকে ৩১ জানুয়ারি পর্যন্ত অনুষ্ঠিত হতে চলেছে ‘ভারত পর্ব’। এর উদ্যোক্তা কেন্দ্রীয় সরকার স্বয়ং। ২০১৮’র সাধারণতন্ত্র দিবস উদযাপনের একটি অঙ্গ হিসাবে ‘ভারত পর্ব’ আয়োজনের উদ্যোগ। এর মূল উদ্দেশ্য হল দেশবাসীর মধ্যে জাতীয়তাবোধ এবং ভারতের সাংস্কৃতিক বৈচিত্র্য সম্পর্কে সচেতনতার প্রসার। সাধারণ মানুষের ব্যাপক ও স্বতঃস্ফূর্ত অংশগ্রহণের মধ্য দিয়ে এই উদ্যোগকে সফল করে তোলার চেষ্টা করা হবে।
    
    ‘ভারত পর্ব’ আয়োজনের মূল দায়িত্ব কেন্দ্রীয় পর্যটন মন্ত্রকের। সাধারণতন্ত্র দিবসের ট্যাবলো, সশস্ত্র বাহিনীর ব্যান্ডবাদন, নানাবিধ খাদ্য সম্ভারের জন্য ফুড কোর্ট,কারু শিল্প মেলা, সাংস্কৃতিক অনুষ্ঠান এবং ডিএভিপি’র আলোকচিত্র প্রদর্শনীর মধ্য দিয়ে ‘ভারত পর্ব’কে সফল করে তোলার চিন্তাভাবনা করা হয়েছে।
    
    ‘ভারত পর্ব’-এর আনুষ্ঠানিক সূচনা হবে ২৬ জানুয়ারি, ২০১৮ তারিখে বিকেল ৫টায়। আগামী ২৭ থেকে ৩১ জানুয়ারি পর্যন্ত এটি খোলা থাকবে সর্বসাধারণের অংশগ্রহণের জন্য। সমারোহে যোগ দিতে কোনও রকম প্রবেশ মূল্য নেই। তবে, প্রবেশদ্বারে পরিচয়পত্র দেখানো বাধ্যতামূলক।

    
    
    (Release ID: 1517753) Visitor Counter : 17