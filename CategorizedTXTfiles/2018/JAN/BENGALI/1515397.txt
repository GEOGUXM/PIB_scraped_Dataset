      কেন্দ্রীয়মন্ত্রিসভা

      দেশের প্রধান প্রধান বন্দরগুলিতে সরকারি-বেসরকারি অংশগ্রহণে রূপায়িত বন্দর প্রকল্পগুলির ক্ষেত্রে মডেল চুক্তি অনুসরণের প্রস্তাবে সম্মতি কেন্দ্রীয় মন্ত্রিসভার
      Posted On: 04 JAN 2018 10:41AM by PIB Kolkata


    দেশের বন্দর প্রকল্পগুলিতে বিনিয়োগ-বান্ধব পরিবেশ গড়ে তুলতে এবং বন্দর প্রকল্পের সার্বিক কাজকর্মে বিনিয়োগে উৎসাহ দিতে বিশেষ সুযোগ-সুবিধাদান সম্পর্কিত একটি মডেল চুক্তিতে অনুমোদন দিল কেন্দ্রীয় মন্ত্রিসভা। প্রধানমন্ত্রী শ্রী নরেন্দ্র মোদীর নেতৃত্বে আজ এখানে মন্ত্রিসভার এক বৈঠক অনুষ্ঠিত হয়।
    
    মডেল চুক্তিটির বৈশিষ্ট্যগুলির মধ্যে রয়েছে – বাণিজ্যিকভাবে চালু হওয়ার দিন থেকে দু’বছর পূর্ণ হলেএই প্রকল্পগুলিতে অংশগ্রহণকারীরা তাঁদের ইক্যুইটির ১০০ শতাংশ পর্যন্ত বিলগ্নিকরণের মাধ্যমে প্রত্যাহার করে নিতে পারেন। মহাসড়ক প্রকল্পগুলির ক্ষেত্রেও এই ধরনের মডেল চুক্তি চালু রয়েছে। ‘মোট বা অনুমিত প্রকল্প ব্যয়’-এর পরিবর্তে গুরুত্ব দেওয়া হবে প্রকৃত বা ‘সঠিক প্রকল্প ব্যয়’-এর ওপর। ‘আইনগত পরিবর্তন’-এর নতুন সংজ্ঞা নির্ধারণেরও সংস্থান রাখা হয়েছে এই মডেল চুক্তির মধ্যে। কনসেশন-বাবদ সুযোগ-সুবিধাদানের ফলে যে ঘাটতি থেকে যাবে, তা পূরণ করার জন্য নতুন নতুন কর, শুল্ক ইত্যাদি ধার্য করারও সংস্থান রাখা হয়েছে এই মডেল চুক্তিতে।

    
    
    (Release ID: 1515397) Visitor Counter : 7