      কর্মী, জন-অভিযোগএবংপেনশনমন্ত্রক

      ষষ্ঠ কেন্দ্রীয় বেতন কমিশনের সুপারিশ রূপায়ণের ক্ষেত্রে ৫৫-টি বৈষম্যের অভিযোগের ইতিমধ্যেই নিষ্পত্তি হয়েছে
      Posted On: 05 JAN 2018 11:10AM by PIB Kolkata


    ষষ্ঠ কেন্দ্রীয় বেতন কমিশনের সুপারিশ রূপায়ণের ক্ষেত্রে বৈষম্য দূর করার লক্ষ্যে সরকার পক্ষের ৮জন এবং কর্মীদের পক্ষ থেকে ১২ জন সদস্যকে নিয়ে একটি জাতীয় বৈষম্য কমিটি গঠন করা হয়েছিল।
    
    কমিটির পাঁচটি বৈঠকে বৈষম্যের বিষয়গুলি খতিয়ে দেখে ৫৫-টি বিষয়ের নিষ্পত্তি করা হয়েছে। সুপারিশ রূপায়ণের ক্ষেত্রে ৫৯-টি বৈষম্যের অভিযোগ কমিটির কাছে পেশ করা হয়েছিল। বাকি চারটি বৈষম্যের বিষয়ে চূড়ান্ত সিদ্ধান্ত এখনও গ্রহণ করা যায়নি।
    
    আজ রাজ্যসভায় একপ্রশ্নের লিখিত জবাবে এই তথ্য পেশ করেন কেন্দ্রীয় উত্তর-পূর্বাঞ্চলীয় বিকাশমন্ত্রকের (স্বাধীন দায়িত্বপ্রাপ্ত), প্রধানমন্ত্রীর দপ্তর, কর্মী, জন-অভিযোগ ওপেনশন তথা পরমাণু শক্তি ও মহাকাশ দপ্তরের প্রতিমন্ত্রী ডঃ জিতেন্দ্র সিং।

    
    
    (Release ID: 1515599) Visitor Counter : 12