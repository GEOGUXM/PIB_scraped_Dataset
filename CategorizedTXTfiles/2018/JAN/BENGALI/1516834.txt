      প্রতিরক্ষামন্ত্রক

      ৬৯তম প্রজাতন্ত্র দিবসের প্যারেড:ফ্লাইপাস্ট এবং এয়ার ডিসপ্লে
      Posted On: 16 JAN 2018 4:00PM by PIB Kolkata


    গোটা দেশ আগামী ২৬ জানুয়ারি গর্বোদ্ধতচিত্তে ৬৯তম প্রজাতন্ত্র দিবস উদযাপন করবে| রাজপথে গণতন্ত্র দিবসের প্যারেডের এবারকার হলমার্ক হচ্ছে বিভিন্ন বিমানের উজ্জ্বল ও দ্যুতিপূর্ণ ফ্লাইপাস্ট এবং এয়ার ডিসপ্লে| এই ফ্লাইপাস্ট এবং এয়ার ডিসপ্লের জন্য মহড়া শুরু হবে ১৮ জুন ২০১৮(বৃহস্পতিবার) থেকে|
    
    যেসব এলাকায় বিমানগুলি নিচু দিয়ে উড়বে, সেগুলো হচ্ছে চারখি, দাদরি-ঝাজ্জর-যমুনা নদী|
    
    
    বিমান ওড়ানোর ক্ষেত্রে, বিশেষ করে নিচু দিয়ে বিমান ওড়ানোর ক্ষেত্রে পাখি হচ্ছে একটা বিশেষ গুরুতর সমস্যা ও ভয়ের বিষয়| খোলা জায়গায় খাবার ফেলে রাখলে তা পাখিকে আকর্ষিত করে| বিমানের সুরক্ষার জন্য তাই ভারতীয় বিমান বাহিনীর পাইলট এবং ভূমিতে থাকা অন্য কর্মীরা দিল্লি, গাজিয়াবাদ, চারখি দাদরি, ঝাজ্জর এবং তার আশেপাশের এলাকাগুলোর নাগরিকদের কাছে আবেদন জানিয়েছেন যাতে খোলা জায়গায় তারা খাবার ও নোংরা আবর্জনা না ফেলেন| তাছাড়া যদি খোলা জায়গায় কোনো মৃত পশুর দেহ পড়ে থাকতে দেখতে পান, তাহলে এর সত্কারের জন্য তাদেরকে নিকটবর্তী বিমান বাহিনীর ইউনিট বা পুলিশ থানায় অবশ্যই জানানোর জন্য বলা হয়েছে| সঙ্গে এয়ারফোর্স স্টেশন পালামের 'পাখির সমস্যা মোকাবিলার দল' (বি.এইচ.সি.টি.)-এর দায়িত্বপ্রাপ্ত আধিকারিককে "১৯৩২", এক্সটেনশন ৭৩৪৮-এ ফোন করার জন্য বলা হচ্ছে|
    
    
    ফ্লাইপাস্ট-এর মধ্যে থাকবে এম.আই.-১৭ ভি.-ফাইভ হেলিকপ্টার থেকে ফুলের পাপড়ির বর্ষণ, যা হবে ১৮ জানুয়ারি, ২০ জানুয়ারি, ২১ জানুয়ারি, ২৩ জানুয়ারি এবং ২৬ জানুয়ারি সকাল দশটা বেজে পাঁচ মিনিটে|

    
    
    (Release ID: 1516834) Visitor Counter : 7