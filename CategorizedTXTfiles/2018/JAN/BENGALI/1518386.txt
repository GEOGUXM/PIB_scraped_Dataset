      অর্থমন্ত্রক

      মুদ্রাস্ফীতি নিয়ন্ত্রণে আনার ব্যবস্থা
      Posted On: 31 JAN 2018 10:22AM by PIB Kolkata


    ২০১৭-১৮’র অর্থনৈতিক সমীক্ষায় বলা হয়েছে যে, মুদ্রাস্ফীতি নিয়ন্ত্রণে রাখাটা কেন্দ্রীয় সরকারের অগ্রাধিকারমূলক ক্ষেত্রের মধ্যেই পড়ে। বলা হয়েছে যে, সরকার এই উদ্দেশ্যে বেশ কিছু ব্যবস্থা নিয়েছে, যার মধ্যে আছে –

      * রাজ্য সরকারগুলিকে উপযুক্ত সময়ে উপদেশিকা জারি করে মজুত ও কালো বাজারির বিরুদ্ধে কড়া ব্যবস্থা নেওয়ার অনুরোধ এবং সেই সঙ্গেই অত্যাবশ্যকীয় সামগ্রী আইন, ১৯৫৫ এবং কালো বাজারি নিবারণ ও অত্যাবশ্যকীয় সামগ্রীর যোগান অব্যাহত রাখার আইন কড়া হাতে বলবৎ করার পরামর্শ।
      * মূল্য ও যোগান পরিস্থিতির নিয়মিত পর্যালোচনা এবং উচ্চতম পর্যায়ে, সচিবদের সমিতি, আন্তঃমন্ত্রী সমিতি, মূল্য স্থিতিশীলতা তহবিল ব্যবস্থাপনা নিয়ন্ত্রণ সমিতি এবং অন্যান্য বিভাগীয় পর্যায়ে নিয়মিত পর্যালোচনার ব্যবস্থা।
      * উচ্চতর ন্যূনতম সংগ্রহমূল্য ঘোষণা করার উদ্দেশ্য হ’ল উৎপাদনে উৎসাহ বাড়ানো ও তার মাধ্যমে খাদ্যসামগ্রীর প্রাপ্তিযোগ, যার দরুন হয়তো দামের ক্ষেত্রে কিছুটা হ্রাস ঘটবে।
      * মূল্য স্থিতিশীলতা তহবিল শীর্ষক একটি প্রকল্প রূপায়িত হচ্ছে ডাল, পেঁয়াজ প্রভৃতি কৃষিজ পণ্যের মূল্যের ওঠা-নামা নিয়ন্ত্রণ করতে।
      * সরকার ডালের মজুত দেড় লক্ষ মেট্রিক টন থেকে বাড়িয়ে ২০ লক্ষ মেট্রিক টন করার সিদ্ধান্ত অনুমোদন করেছে। যদিও সব ডাল মিলিয়ে মোট ২০ লক্ষ টনের মজুত ভাণ্ডার প্রস্তুত করা হয়েছে।
      * সরকারি মজুত ভাণ্ডার থেকে ডাল রাজ্য ও কেন্দ্রশাসিত অঞ্চলে গণবন্টন ব্যবস্থা, মিড-ডে-মিল প্রকল্প প্রভৃতির মাধ্যমে বন্টনের জন্য দেওয়া হচ্ছে। এছাড়া, সেনা ও কেন্দ্রীয় আধা-সামরিক বাহিনীর ডালের যোগানও মেটানো হচ্ছে।
      * চিনির ক্ষেত্রে স্টকিস্ট/ডিলারের মজুতের ঊর্ধ্বসীমা ২০১৮’র এপ্রিল পর্যন্ত বজায় রাখা হয়েছে।
      * বাজারে চিনির যোগান অব্যাহত রাখা ও দাম আওতার মধ্যে রাখতে সরকার চিনি রপ্তানির ওপর ২০ শতাংশ হারে শুল্ক আরোপ করেছে।
      * শুল্করহিত ভাবে ৫ লক্ষ টন পর্যন্ত কাঁচা চিনি বা ‘র সুগার’ আমদানির অনুমতি দেওয়া হয়েছে। এর অঙ্গ হিসাবে আরও ৩ লক্ষ টন আমদানির ক্ষেত্রে ২৫ শতাংশ হারে বাড়তি ডিউটি দেওয়ার নির্দেশ জারি হয়েছে।
      * সমস্ত ধরনের পেঁয়াজের রপ্তানি ক্ষেত্রে মজুতের সীমা আরোপ করতে রাজ্য ও কেন্দ্রশাসিত অঞ্চলগুলিকে পরামর্শ দেওয়া হয়েছে। রাজ্যগুলিকে তাদের চাহিদার কথাও বলা হয়েছে, যাতে প্রয়োজনীয় পরিমাণ আমদানির মাধ্যমে যোগান বাড়ানো ও দাম কমানোর ব্যবস্থা নেওয়া যায়।
    
    
    (Release ID: 1518386) Visitor Counter : 15
    
    
    
    
    

*