      প্রতিরক্ষামন্ত্রক

      সেনাবাহিনীতে সংখ্যালঘু যুব সম্প্রদায়
      Posted On: 05 JAN 2018 11:22AM by PIB Kolkata


    সেনাবাহিনীতে নিয়োগ মেধার ভিত্তিতে করা হয় এবং জাতি, ধর্ম, সম্প্রদায়, অঞ্চল বা এলাকা নির্বিশেষে সকল নাগরিক নিয়োগ প্রক্রিয়ায় অংশ নিতে পারে। অবশ্য জাতি, ধর্ম,সম্প্রদায়, অঞ্চল বা এলাকা ভিত্তিক নিয়োগ সংক্রান্ত তথ্যের খতিয়ান মন্ত্রক রাখেনা। বুধবার লোকসভায় প্রশ্নোত্তর পর্বে এক প্রশ্নের লিখিত জবাবে একথা জানান প্রতিরক্ষা প্রতিমন্ত্রী ডঃ সুভাষ ভামব্রে। তিনি আরও জানান, সেনাবাহিনীতে যুব সম্প্রদায়ের যোগদানে উৎসাহিত করতে বিভিন্ন পদক্ষেপ নেওয়া হয়, যাতে তারা চ্যালেঞ্জপূর্ণ ও সন্তোষজনক কর্মজীবন গ্রহণ করতে পারে। এছাড়াও, সেনাবাহিনীতে যোগদানের জন্য উৎসাহিত করতে সরকার পদোন্নতির মতো একাধিক আর্কষণীয় ব্যবস্হা গ্রহণ করেছে। এমনকি,ব্রিগেডিয়ার বা সমতুল পদে কর্মরত সেনাকর্মী যারা চরম প্রতিকূল পরিবেশে দায়িত্ব ও কর্তব্যপালন করে চলেছেন তাদের ‘ মিলিটারি সার্ভিস পে ’ অনুসারে বেতন দেওয়া হয়।
    
    ডঃ ভামরে জানান, চরম ঝুঁকি ও অত্যন্ত কঠোর পরিবেশে যে সমস্ত প্রতিরক্ষাকর্মীরা কাজ করছেন তাদের বিশেষ ভাতা দেওয়ার ব্যবস্হা রয়েছে। এছাড়া, তাদের বিনামূল্যে রেশন, করছাড়ের সুবিধা, রেল ও বিমান-ভ্রমনে ভাড়ায় ছাড়, ইত্যাদি সুবিধা দেওয়া হয়ে থাকে।

    
    
    (Release ID: 1515603) Visitor Counter : 7