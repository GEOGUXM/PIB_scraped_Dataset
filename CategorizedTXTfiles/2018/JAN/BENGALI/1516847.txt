      প্রধানমন্ত্রীর ভাষণ

      ভিডিও কনফারেন্সের মাধ্যমে ২২ম জাতীয় যুব উৎসব ২০১৮-র উদ্বোধনী অনুষ্ঠানে প্রধানমন্ত্রী শ্রী নরেন্দ্রমোদীর ভাষণ
      Posted On: 16 JAN 2018 4:18PM by PIB Kolkata


    সবার আগে আমি দেশবাসীকে আমাদের বৈজ্ঞানিকদের আরেকটি বড় সাফল্যের জন্য শুভেচ্ছা জানাতে চাই। আজ এই কিছুক্ষণ আগেই তাঁরা সাফল্যের সঙ্গে মহাকাশে পিএসএলভি সি 40 রকেট উৎক্ষপন করেছেন।
    
    ইসরো পিএসএলভি-র মাধ্যমে ক্যাটোস্যাট-২ সিরিজের উপগ্রহ সহ প্রায় ৩১টি উপগ্রহ মহাকাশে স্হাপন করতে পেরেছে। এগুলির মধ্যে ২৮টি অন্যান্য দেশের উপগ্রহ রয়েছে। আজ ইসরো আরেকটি রেকর্ড তৈরি করেছে। আজ ইসরো উপগ্রহ প্রেরণে সেঞ্চুরি করেছে।
    
    ইসরোর আজকের এই সাফল্যে দেশের কৃষক, ধীবর ও বৈজ্ঞানিকদের পরিবেশ ও প্রকৃতির অনেক বাস্তব তথ্য দ্রুত পেতে সুবিধা হবে। এই সাফল্য নতুন ভারতের পথকে আরও সুগম করবে।
    
    সর্বদাই দেশের সম্মান বৃদ্ধিকারী আর আর্থিক উন্নয়নে অবদান রাখা ইসরোর বৈজ্ঞানিকদের আমি আরেকবার শুভেচ্ছা জানাই। নতুন বছরে, বিবেকানন্দ জন্মজয়ন্তীতে, জাতীয় যুব দিবসে আমাদের বৈজ্ঞানিকরা দেশকে একটি অমূল্য উপহার দিলেন।
    
    বন্ধুগন,আমার ইচ্ছে ছিল যে আপনাদের সামনে সশরীরে গিয়ে কথা বলি, এই যে খুদে ভারত এখন গ্রেটার নয়ডায় একত্রিত হয়েছেন, এক ভারত-শ্রেষ্ঠ ভারত এর উজ্জ্বল চিত্র তুলে ধরছেন,এই খুদে ভারতকে সামনে রেখে দেখি, কিন্তু বিশেষ ব্যস্ততার কারণে আপনাদের সঙ্গে প্রযুক্তির মাধ্যমেই কথা বলছি। যখন এই ধরনের কোনও অনুষ্ঠানে আমি সশরীরে পৌঁছুতে পারি না, তখন সেখানে কী কী হয়েছে, কী আলোচনা হয়েছে, কী সিদ্ধান্ত হয়েছে, ফলাফল কীহল, সেসব সম্পর্কে সম্পূর্ণ তথ্য সংগ্রহ করার চেষ্টা করি।
    
    বন্ধুগণ,আজ থেকেই জাতীয় যুব মহোৎসবরে সূচনা হচ্ছে। আমি জাতীয় যুব পুরস্কারপ্রাপক ছাত্রদেরএবং সংস্হাগুলিকে অভিনন্দন জানাই ও তাদের প্রশংসা করি।
    
    আমাকে বলা হয়েছে যে আগামী চারদিন ধরে এখানে অনেক অনুষ্ঠান হবে। জাতীয় যুব সংসদ-এর আয়োজন-ওকরা হবে। আমি এবার ‘ মনের কথা ’ য় শেষের প্রত্যেক জেলায় ‘ মক পার্লামেন্ট ’ -এর আয়োজন করার আবেদন রেখেছিলাম। এখানে সেই আয়োজনের মাধ্যমে আমার ইচ্ছেপূরণ হবে অনেকটাই।
    
    নতুন ভারত সংক্রান্ত নানা বিষয় নিয়ে আলোচনা ও সংকল্প গ্রহণের এটি খুব ভাল সুযোগ। এটি ২২তম মহোৎসব আর আমি চাইবো যে আপনারা আলোচনার সময় ২৫তম মহোৎসব পর্যন্ত ভবিষ্যৎ যুব মহোৎসবের স্বরূপ কী হবে সেই পরিকল্পনা করবেন। কোন সংকল্প নিয়ে আমরা এগিয়ে যাব ? আমরা রোডম্যাপ অনুযায়ী কেথায় পৌঁছুতে পারি !
    
    এভাবে যখন দেশ ২০২২ সালে স্বাধীনতার ৭৫তম বর্ষপূর্তি পালন করার পর, সেই বছর যুব মহো ৎ সব কিভাবে পালন করা হবে, তা নিয়েও আপনারা আলোচনা করবেন।
    
    আমার নবীন বন্ধুগণ, এবার মহো ৎ সবেরমূল বিষয় হল, ‘ সংকল্প থেকে সিদ্ধি ’ । গত ৬-৭ মাসে আপনার হয়তো এই শব্দ বারবার শুনেছেন। ‘ সংকল্প থেকে সিদ্ধি ’ আসলে কী ? এটা কি কোনও মোবাইলের অ্যাপযে ডাউনলোড করলাম, ইনস্টল করলাম, আর চলতে শুরু করলো ! আজ আমি এ ব্যাপারে বিস্তারিত বলবো !
    
    সংকল্প কাকে বলে ? কী সিদ্ধ করতে হবে ?
    
    বন্ধুগণ,২০২২ সালে আমাদের দেশ স্বাধীনতার ৭৫তম বর্ষপূর্তি পালন করবে। আপনারা বইয়ে স্বাধীনতা সংগ্রাম সম্পর্কে পড়েছেন। স্বাধীনতা সংগ্রাম সম্পর্কে শুধুই শুনেছি,পড়েছি, সেজন্য যতই বয়সের ব্যবধান থাকুক না কেন, এক্ষেত্রে আপনাদের সঙ্গে আমার কোনও পার্থক্য নেই।
    
    আমারনবীন বন্ধুগন, আমরা কেউই স্বাধীনতা সংগ্রামে অংশগ্রহণ করিনি। সেজন্য সেই সময়স্বাধীনতা সংগ্রামীরা যেমন দেশের স্বপ্ন দেখেছিলেন, আমাদের উপর তেমন দেশ গড়ার দায়িত্ব বর্তেছে।
    
    যখন তাদেরকে ব্রিটিশ পুলিশ কারান্তরালে চাবুক দিয়ে উপর্যুপরি কষাঘাত করতো, সেই সময় অন্ধকার কুঠুরীগুলিতে সবকিছু বরদাস্ত করে, আমাদের বীর সংগ্রামীরা যে ভারতের স্বপ্ন দেখতেন, সেই ভারত গড়ে তোলার দায়িত্ব আমাদের সকলের। আমরা সেই কল্পনা এবং স্বপ্নগুলি নিজেদের মধ্যে সঞ্জীবিত করতে পারলেই দেশের জন্য সংকল্প গ্রহণ করতেপারবো। এই ভারত, নতুন ভারত কেমন হবে ? আজ সারাদিন এই কার্যক্রমে সক্রিয় অংশগ্রহণের পর রাতে যখন শুতে যাবেন, তখন কিছুক্ষণ ভাববেন।
    
    ভাববেন যে, আপনাদের আশেপাশে এমন কী কী হচ্ছে, যা আপনারা বদলাতে চান। আপনার মতে এমন কোন ব্যবস্হা রয়েছে, যা ঠিক নয়। এমন কোন পরিস্হিতি আপনি বদলাতে চান, সে ব্যাপারে আজ রাতে ভাবুন। স্বামী বিবেকানন্দের কথা ভাবুন। আমার দৃঢ়বিশ্বাস, যে সব বিষয় আজ আপনাদের কষ্ট দেয়, অনুচিত বলে মনে হয়, যা আপনারা বদলাতে চান, আজ রাতে আপনারা যদি সেগুলি নিয়ে ভাবেন, তাহলে সেগুলি পরিবর্তনের আকাঙ্খা মনের মধ্যে একটি সংকল্প গড়ে তুলবে। এই সংকল্প কাউকে বলার জন্য নয়, শোরগোল করার জন্যনয়, আপনার নিজের জন্য ১২ জানুয়ারি যে সংকল্প নেবেন, ১৩ জানুয়ারি সকালবেলা থেকে সেই নিয়ে কাজ করা শুরু হবে।
    
    বন্ধুগণ, এখন আপনারা যে বিশ্ববিদ্যালয় চত্বরে রয়েছেন, সেটি গৌতম বুদ্ধের নামাঙ্কিত। আপনারা যে শহরে এই মহো ৎ সবে সম্মিলিত হয়েছেন, সেই গ্রেটার নয়ডার নামও গৌতম বুদ্ধ নগর। সেজন্য আমি আপনাদের গৌতম বুদ্ধকে নিয়ে একটি গল্পশোনাচ্ছি।
    
    
    
    ছোট্ট গল্প-
    
    একবার ভগবান বুদ্ধকে তাঁর এক শিষ্য জিগ্যেস করেন যে, আপনার থেকে শিক্ষাগ্রহণ করলে প্রত্যেক শিষ্যই কি নির্বাণলাভ করবেন ?
    
    ভগবান বুদ্ধ বলেন- যিনি আমার শিক্ষাকে সঠিকভাবে বুঝতে পারবেন,তাঁরই নির্বাণলাভ হবে, বাকিরা নিরুদ্দিষ্টের মতো ঘুরে বেড়াবেন।
    
    বন্ধুগণ,একই গুরুর কাজ থেকে শিক্ষা নিয়ে কে কেমন করে গ্রহণ করেন, নিজের মনে কেমন সংকল্পনেন, সেটাই আপনার সাফল্যকে নির্ধারিত করে। কৌরব ও পান্ডবদের গুরু তো একজনই ছিলেন। তাঁরা একই শিক্ষা পেয়েছেন, কিন্তু উভয়ের ব্যক্তিত্ব এবং কৃতিত্ব ভিন্ন ছিল। কারণ কৌরব ও পান্ডবদের সংকল্প আলাদা ছিল। জীবন পথে আপনারাও শিক্ষাপ্রদানকারী অনেকমানুষকে পাবেন, কিন্তু শিক্ষাগ্রহণ করে কোন পথে চলতে হবে, কি ধরণের সংকল্প গ্রহণ করবেন, সেটা শুধু আপনাকেই ঠিক করতে হবে।
    
    এটাই গৌতম বুদ্ধের ‘ আত্ম দীপো ভবঃ ’ বাণীর সারকথা। নিজের প্রদীপ, নিজের আলোকবর্তিকা নিজেকেই হয়ে উঠতে হবে। নিজের সংকল্প নিজেকেই নির্ধারণ করতে হবে। কেউ আপনাকে শপথগ্রহণ করাতে আসবেন না। কেউ মনে করিয়ে দিতেও অসবেন না। সবকিছু নিজেকেই করতে হবে।
    
    ভাইও বোনেরা, স্বামী বিবেকানন্দ বলতেন যে- ‘ যিনি অতীতের কথা চিন্তা না করে ভবিষ্যতের লক্ষ্য সাধনে কাজ করে যান, তিনিই যুবক ’ । আপনারা প্রত্যেকেই তরুণ, আজ যা করবেন, সেটাই ভবিষ্যতের দিশা ঠিক করবে। সেজন্য আপনারা আজ যে সংকল্প গ্রহণ করবেন, সেটাই বাস্তবায়িত হয়ে দেশকেও এগিয়ে নিয়ে যাবে।
    
    উত্তরপ্রদেশের প্রসিদ্ধ গীতিকার মজরূহ্ সুলতানপুরী, যিনি অনেক ফিল্মি গান লিখে জনপ্রিয় হয়েছিলেন,তিনি একটি শের লিখেছিলেন, -
    
    ‘ ম্যাঁয় অকেলা হী চলা থা জানিব-এ মঞ্জিল মগর,
    
    লোকসা, আতে গয়ে আউর কারওয়াঁ বনতা গয়া ’
    
    বন্ধুগন,প্রত্যেক ব্যক্তিকেই কোন না কোনদিন একাই শুরু করতে হয়। আপনার উদ্দেশ্য পরিষ্কার থাকলে, ইচ্ছা স্পষ্ট হলে, উ ৎ সাহ প্রবল হলে, আপনার সঙ্গে মানুষ নিজে থেকেই যুক্ত হতে শুরু হবে। আপনাদের কাছে আজ আমার এটাই প্রত্যাশা যে প্রথম পদক্ষেপ নেওয়ার আগে,কোনও সংকল্প নিয়ে নতুন সূত্রপাতের আগে ঘাবড়াবেন না, দৃঢ় প্রত্যয়ে এগিয়ে যান।
    
    আপনাদেরএই যাত্রাপথে সরকার তথা গোটা ভারত আপনাদের পাশে রয়েছে। আমি চাই যে নবীন মানুষটি কিছু করতে চান, নিজের ইচ্ছাশক্তি ও পরিশ্রম দিয়ে নিজের স্বপ্নপূরণ করতে চান, তিনিসব ধরণের সাহায্য পাবেন।
    
    তিনি যখন শুরু করবেন, কোনওরকম ব্যাঙ্ক গ্যারান্টির চিন্তা যেন তাঁকে বিব্রত না করে, করনিয়ে ভাবতে না হয়, পঁচিশ রকম ফর্ম না ভরতে হয়।
    
    আমিচাই যে আমার দেশের নব যুবক-যুবতীরা কাজ সৃষ্টিকারী হবেন, উদ্ভাবনের জন্য এগিয়ে আসবেন- সেজন্য এই লক্ষ্যে নিয়মিত কাজ করা হচ্ছে। বন্ধুগণ, বর্তমান সরকার ইতিমধ্যেই প্রধানমন্ত্রী মুদ্রা যোজনার মাধ্যমে প্রায় ১০ কোটি মানুষের জন্য ঋণ মঞ্জুর করিয়েছে। ১০ কোটি অনেক বড় সংখ্যা। কোনওরকম ব্যাঙ্ক গ্যারান্টি ছাড়া চার লক্ষকোটি টাকারও বেশি ঋণ প্রদান করা হয়েছে। ভাবুন, কোনওরকম গ্যারান্টি ছাড়া, কিভাবেঋণ পরিশোধ করা হবে, সে বিষয়ে জিজ্ঞাসাবাদ না করেই চার লক্ষ টাকারও বেশি ঋণ প্রদান করা হয়েছে।
    
    এই টাকা দিয়ে গ্রাম গ্রাম, শহর ও শহরতলিতে মানুষ নিজের ছোট ছোট ব্যবসা শুরু করেছেন। তাঁরা নিজের স্বপ্নপূরণের পথে হাঁটছেন। এই মানুষেরা, মাঝারি ও ক্ষুদ্র ব্যবসায়ীরাই তাদের ব্যবসায় অনেক মানুষের কর্মসংস্হানের ব্যবস্হা করেছেন।
    
    ভাইও বোনেরা, সরকারের এত বড় প্রকল্পের ভিত্তি একটাই। তা হল, আপনাদের প্রতি বিশ্বাস,দেশের নবীন প্রজন্মের প্রতি আস্হা। আমরা বিশ্বাস করি যে, এই দেশের নবীন প্রজন্ম যখনই দৃঢ় সিদ্ধান্ত নেন, তারা কিছু করেই ছাড়েন। প্রাণশক্তিতে ভরপুর নবীন প্রজন্মের এই মানুষেরা দেশের প্রত্যেক কোনায় কোনায় রয়েছেন। কেউ পাহাড় থেকে নেমে আসা ছোট ঝর্ণা থেকে আবার অন্য কেউ বর্জ্য পদার্থ থেকে বিদ্যু ৎ উ ৎ পাদন করছেন, কেউ বা বর্জ্য পদার্থ থেকে নির্মাণ সামগ্রী তৈরি করছেন। কেউ প্রযুক্তি ব্যবহার করে গ্রামে গ্রামে স্বাস্হ্য পরিষেবা পৌঁছে দিচ্ছেন, কেউ নিজের চাষের ক্ষেতেই খাদ্য প্রক্রিয়াকরণ কেন্দ্র গড়ে তুলেছেন। এভাবে নিজের পায়ে দাঁড়াবার প্রক্রিয়ায় এই কোটি কোটি যুবক-যুবতী দেশের উন্নয়নকে ত্বরান্বিত করছেন।
    
    আপনাদের সামর্থ্য, সাহস এবং সঠিক পথে চলার বুদ্ধি রয়েছে। সেজন্য সরকার আপনাদের হাত ধরার চেষ্টা করছে। সামান্য সাহায্য, বাকিটা আপনারা নিজেরাই করতে পারবেন।
    
    দক্ষতানিয়ে এই প্রথম কোনো সরকার আন্তরিক প্রচেষ্টা চালাচ্ছে। আগে তো দক্ষতা আর শিক্ষার মধ্যে সরাসরি পার্থক্য জিজ্ঞেস করলে অনেকে নীরব থাকতেন।
    
    ভাইও বোনেরা, উড়ো জাহাজ কিভাবে ওড়ে সে সম্পর্কে সাধারণ জ্ঞান থেকে খুঁটিনাটি সমস্ত কিছু বইয়ে পড়ে জানাকে শিক্ষণ বলে আর বাস্তবে উড়োজাহাজ আকাশে ওড়াতে পারার ক্ষমতাকে বলে দক্ষতা। শুধু শিক্ষিত হলেন কিন্তু দক্ষতা নেই, সেক্ষেত্রে কর্মসংস্হানের অসুবিধা হয়।
    
    সেজন্য আমরা দক্ষতা বৃদ্ধিকে গুরুত্ব দিয়ে এগিয়ে যাচ্ছি। তরুণদের শিক্ষার পাশাপাশি দক্ষতা উন্নয়নকে অগ্রাধিকার দেওয়া হচ্ছে।
    
    ফিল ইন্ডিয়া মিশন-এর মাধ্যমে লক্ষ লক্ষ যুবক-যুবতীকে প্রশিক্ষণ দেওয়া হচ্ছে। সরকার সারাদেশের ‘ প্রধানমন্ত্রী কৌশল কেন্দ্র ’ স্হাপন করছে। ইন্ডিয়া ইন্টারন্যাশনাল স্কিল সেন্টারও খোলা হচ্ছে। শত শত মাল্টি স্কিল ট্রেনিং ইনস্টিটিউট গড়ে তোলা হচ্ছে। এই প্রথম নবীনদের অ্যাপ্রেন্টিসশিপের জন্য যে বার্তা কোম্পানিগুলি শিক্ষার্থীদের দেয়, তার কিছুটা অংশ সরকারের পক্ষ থেকে কোম্পানীগুলিকে দেওয়া হয়।
    
    ন্যাশনাল অ্যাপ্রেন্টিসশিপ স্কিমে ইতিমধ্যেই ৭ লক্ষ নবীনদের নথিভুক্ত করা হয়েছে। আগামী দু-তিন বছরে সরকারের লক্ষ্য ৫০ লক্ষ নবযুবক-যুবতীকে অ্যাপ্রেন্টিসশিপ প্রশিক্ষণ দেওয়া। প্রধানমন্ত্রী যুবা যোজনা-র মাধ্যমে তিন হাজার থেকেও বেশি সংস্হায় শিক্ষার্থীদের প্রশিক্ষণের কাজ চলছে।
    
    সরকারচায় যে দেশের নবীন প্রজন্মকে দেশের প্রয়োজনীয়তা, আমাদের এখানকার শিল্পজগতের চাহিদা অনুসারে প্রশিক্ষিত করা হোক। তাছাড়া পৃথিবীর বিভিন্ন শিল্পোন্নত দেশের মানবসম্পদের চাহিদা অনুসারে দক্ষতা উন্নয়নে জোর দেওয়া হয়েছে।
    
    বন্ধুগন,কিছু মানুষ বলে যে, আজকের যুব সম্প্রদায়ের ধৈর্য নেই। আমি বলি যে তাদের মনের উদ্ভাবনী শক্তির কারণে-ই এই ধৈর্যহীনতা। জীবনে ধৈর্য থাকা উচিত, চঞ্চল জীবনও ঠিক নয়, কিন্তিএত ধৈর্য থাকা উচিত নয় যে মানুষ নতুন চিন্তাই করতে পারলো না আর জীবন একদম থমকে দাড়াঁয়। ধৈর্য নেই বলেই, আজকের নবীন প্রজন্ম অত্যন্ত দ্রুত কাজ করছেন, উদ্ভাবনী কাজ করছেন, নতুন নতুন আবিষ্কারও করতে পারছেন।
    
    স্বচ্ছ ভারত অভিযান হোক, বেটি বাঁচাও- বেটি পড়াও অভিযান হোক, বর্জ্য থেকে সম্পদ হোক, আপনাদের আবিষ্কার নানা সামাজিক সংস্কারের কাজে লাগছে। আপনাদের চারপাশে যেমন সমস্যা রয়েছে,সেই আপনাদের থেকে ভাল আর কেউ বুঝতে পারেন না। আপনাদের উদ্ভাবনী ক্ষমতাকে মাথায় রেখে সরকার ‘ অটল ইনোভেশন মিশন ’ শুরু করেছে। দেশের স্কুলগুলিতে, কলেজগুলিতে উদ্ভাবনের বাস্তুতন্ত্র গড়ে তুলতে জোর দেওয়া হচ্ছে। ছাত্রদের মনে বিজ্ঞান মনস্কতা বৃদ্ধি আর তাদের সৃষ্টিশীলতাকে মঞ্চপ্রদানের জন্য সারা দেশে প্রায় আড়াই হাজারেরও বেশি অটল মেরামতি গবেষণাগার-কেস্বীকৃতি দিয়েছে।
    
    কারখানায়উ ৎ পাদন,যানবাহন, শক্তি, কৃষক, জল এবং স্যানিটেশন-এর মতো ক্ষেত্রগুলিতে উদ্ভাবন-স্বউদ্যোগকে উ ৎ সাহ জোগাতে অটল ইনকিউবেশন সেন্টারগুলি খোলা হচ্ছে। এইসেন্টারগুলি নতুন স্টার্ট-আপ গুলিকে অর্থ সাহায্য করবে আর সঠিক পথও দেখাবে।
    
    ভাইও বোনেরা, স্টার্ট আপ ইন্ডিয়া কর্মসূচী ভারতে স্টার্ট-আপ বিপ্লবের ভিত্তি গড়ে তুলছে। সরকার ১০ হাজার কোটি টাকার স্টার্ট-আপ ফান্ড গড়ে তুলেছে। নতুন স্টার্ট-আপগুলিকে ঋণ-নিশ্চয়তা দেওয়া হচ্ছে। তাঁরা যাতে নিজেদের আবিষ্কারক কেপেটেন্ট করাতে পারেন, সেজন্য সরকারের পক্ষ থেকে আইনী সহায়তাও করা হবে। এ সমস্ত তথ্য আমি আপনাদের বলার উদ্দেশ্য হল, কলেজ থেকে পড়াশোনা করে বেরুনোর পর এই তথ্যগুলি আপনাদের এগিয়ে যেতে সাহায্য করবে।
    
    আজ আপনারা যে সংকল্প গ্রহণ করবেন, তা বাস্তবায়িত করতে এই তথ্যগুলি আপনাদের সাহায্য করবে।
    
    লেখাপড়া করতে করতেই আপনারা স্টার্ট-আপ শুরু করতে পারেন, কেউ বাধাদেবে না। এই সরকারি উদ্যোগগুলি থেকে আপনারা সহায়তা পাবেন।
    
    ভাই ও বোনেরা, পৃথিবীতে সকলেই যে সহায়তা পেয়ে বড় হয়েছে এমনটি নয়। অনেকেই প্রতিকূলতার বিরুদ্ধে লড়াই করে এগিয়ে গেছেন। আজ অনেক বিদেশী কোম্পানীর পরিচালনা করছেন এমনি অনেক লড়াকু ভারতীয় যুবক-যুবতী। তাঁরা যেসব কোম্পানীর প্রেসিডেন্ট, চেয়ারম্যান কিংবা সিইও হয়েছে। তাঁদের এই উত্তরণ সহজে হয়নি। কোনও রাজনৈতিক পরিবারের সদস্যরূপে উত্তরাধিকারসূত্রে সোজা ওই পদে কেউ তাঁদের বসিয়ে দেয়নি। তারা নিজেদের অক্লান্ত পরিশ্রম, ঐকান্তিকতা, বুদ্ধিমত্তা, স্বপ্ন এবং ঝুঁকি নিয়ে কাজ করার মাধ্যমে ওই জায়গায় পৌঁছেছেন।
    
    ভারতীয় যুব সম্প্রদায়ের সেই সামর্থ্য রয়েছে যে তাঁরা যেখানেই গিয়েছেন, নিজের এবং দেশের নাম উজ্জ্বল করেছেন। আপনারা দেখেছেন, দু দিন আগেই আঁচল ঠাকুর স্কিইং-এ ভারতকে প্রথম আন্তর্জাতিক মেডেল, এনে দিয়েছেন। কিছুদিন আগে মানূষি ছিল্লরদেশের নাম উজ্জ্বল করেছেন।
    
    আমি জানি, যারা সোশ্যাল মিডিয়া দেখেন, তাঁর অবশ্যই নিয়মিত আপডেট পাচ্ছেন, সপ্তসিন্ধু প্রক্রিয়ায় যে ছয় ভারতীয় কন্যা অথৈ সমুদ্রে অভিযান চালাচ্ছেন,তাঁরা এখন কতদূর পৌঁছেছেন। এগুলিও সংকল্প থেকে সিদ্ধির ভিন্ন ভিন্ন যাত্রা যা প্রত্যেকের জন্য প্রেরণার উ ৎ সব হয়ে উঠছে।
    
    বন্ধুগণ, আমি চাইবো যে আপনারাও খেলাধুলোকে জীবনের অংশ করে তুলুন। এখন মঞ্চে বসে আছেন প্রাক্তন অলিম্পিয়ান রাজ্যবর্ধন। আমি তাঁকে আগে একজন সফল অলিম্পিয়ান এবং অসাধারণ লক্ষ্যভেদী বন্ধুকবাজ হিসেবে মানি। তার ওপর তিনি আমাদের মন্ত্রীসভার ক্রীড়ামন্ত্রী।
    
    এমনিতে প্রাণশক্তিতে ভরপুর আমাদের নবীন মুখ্যমন্ত্রী আদিত্যনাথ যোগীও কম খেলোয়াড় নন, তাঁর কাজের গতি দেখে অনেক রাজ্যের অনেক মানুষের অনেকঅসুবিধা হচ্ছে। আজকাল ট্যুইটার ট্যুইটার খেলাতেও তিনি অনেক বাঘা বাঘা খেলোয়াড়কে পরাস্ত করে দিচ্ছেন। মজা ছেড়ে আবার খেলার কথায় আসি, খেলাধুলোকে আমি শিক্ষার একটিঅঙ্গ হিসেবে মনে করি যা শুধু শরীরকেই চাঙ্গা রাখে না, মস্তিষ্ককেও সচেতন রাখে। খেলার মাধ্যমে আমরা অনুশাসন শিখি।
    
    খেলার মাঠ আমাদের হেরে যাওয়াকে সহজভাবে নিতে শেখায়, নিজের লক্ষ্যপ্রাপ্তির জন্য অসীম পরিশ্রম করতে শেখায়, সঙ্ঘবদ্ধ হয়ে কিভাবে পরস্পরের পরিপূরক হয়ে লক্ষ্যে পৌঁছানো যায় সেই পদ্ধতি আমাদের সবার আগে খেলার মাঠই শেখায়। হারি কিংবা জিতি, কিন্তু খেলার মাঠে আমরা খেলোয়াড় সুলভ মনোবৃত্তি শিখি। সেজন্য আমিবলি, যাঁরা খেলেন তাঁরা প্রস্ফুটিত হন। আপনারাও অনেক খেলুন, অনেক প্রস্ফুটিত হোন।
    
    খেলার পাশাপাশি যোগাভ্যাসকেও জীবনের অংশ করে নিন। আমাকে বলা হয়েছে যে এই যুব মহো ৎ সবে আপনারা প্রতিদিন আপনারা প্রতিদিন যোগাভ্যাসও করবেন। এই অভ্যাসকে আপনারা সঙ্গে করে নিয়ে যাবেন। এর নিয়মিত অভ্যাসে আপনাদের শরীরও মন শক্তিশালী হবে।
    
    আমার বন্ধুগণ, এগিয়ে যান, নিজের জীবন ও ব্যক্তিত্বের বিকাশ ঘটান।
    
    এই যুব মহোৎসবে ভিন্ন ভিন্ন রাজ্য থেকে আপনাদের বন্ধুরা এসেছেন,তাদের সঙ্গে মেলামেশা করুন, কথা বলুন, তাঁদের কে বুঝুন, তাঁদের ভাষা, খাদ্যাভ্যাস ও আচার ব্যবহারকে নিবিড়ভাবে জানার চেষ্টা করুন।
    
    আমার অভিজ্ঞতা থেকে বলছি, এই মহোৎসব থেকে আপনারা যা যা শিখবেন, আপনাদের যে সব নতুন সম্পর্ক গড়ে উঠবে তা সারাজীবনআপনাদের সঙ্গ দেবে, আপনাদের কাজে লাগবে। বন্ধুগন, এটাও একটি সংকল্প যা ‘ এক ভারত- শ্রেষ্ঠ ভারত ’ কেসিদ্ধ করে।
    
    বন্ধুগণ, আমাদের প্রাক্তন প্রধানমন্ত্রী শ্রদ্ধেয় অটল বিহারীবাজপেয়ী বলতেন, “ কাঁধে কাঁধ মিলিয়ে, পায়ে পা মিলিয়ে কদম কদম আমাদের জনযাত্রাকে নির্দ্ধারিত লক্ষ্যের শিখর পর্যন্ত নিয়ে যেতে হবে। ভাবী ভারত আমাদের প্রচেষ্টা এবং পরিশ্রমের ভিত্তিতে গড়ে উঠবে। ”
    
    আসুন, আমরা সবাই মিলে, দেশ নবীন প্রজন্ম তথা ১২৫ কোটি ভারতবাসী মিলেমিশে সমবেত পরিশ্রমে নিজেদের প্রাণশক্তি রাষ্ট্রনির্মাণে প্রয়োগ করি, নতুন ভারত গড়ে তুলি।
    
    অনেকবার আপনাদের সকলকে এই যুব মহো ৎ সবের জন্য শুভেচ্ছা জানিয়ে, স্বামী বিবেকানন্দকে পুনঃস্মরণ করি, তাঁর প্রদর্শিত পথে,সামাজিক মেলবন্ধনের পথে, জাতিভেদ মুক্ত দেশের জন্য উ ৎ সর্গীকৃত পথে এগিয়ে যাই। এহেন মহাপুরুষের জন্মদিনে যুব প্রেরণা, যুব সামর্থ্য, যুব সংকল্প নিয়ে আপনারা এগিয়ে যান, এই শুভ কামনা জানিয়ে আমার বক্তব্য সম্পূর্ণ করছি। অনেক অনেক ধন্যবাদ।

    
    
    (Release ID: 1516847) Visitor Counter : 15