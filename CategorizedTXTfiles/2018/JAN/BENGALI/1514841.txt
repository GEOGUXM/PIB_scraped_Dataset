      রেলমন্ত্রক

      ২০১৭’র এপ্রিল-নভেম্বরের মধ্যে রেল দুর্ঘটনার সংখ্যা কমে ৪৯ হয়েছে; গত বছর এই সময়ে এই সংখ্যা ছিল ৮৫ মুম্বাই থেকে আমেদাবাদের মধ্যে হাইস্পীড রেল প্রকল্পের ভিত্তিপ্রস্তর স্থাপন করেছেন প্রধানমন্ত্রী
      Posted On: 01 JAN 2018 1:06PM by PIB Kolkata


    ২০১৭ সালে যাত্রীদের জন্য সুযোগ-সুবিধা বৃদ্ধি এবং আরও ভালো পরিষেবার লক্ষ্যে বিভিন্ন ধরনের উদ্যোগ নেওয়া হয়েছে। ট্রেন চলাচলের বিলম্ব সংক্রান্ত খবরের জন্য একটি এসএমএস সার্ভিস চালু করা হয়েছে এ বছরের নভেম্বর মাসে। বর্তমানে দেশে২৫০টি ট্রেনের চলাচল সংক্রান্ত খবর এই পরিষেবা থেকে পাওয়া যাচ্ছে।
    
    · রেলে যাতায়াতের জন্য পরিচিতির প্রমাণ হিসাবে এম-আধার ব্যবহারের অনুমতিদেওয়া হয়েছে। পয়লা এপ্রিল থেকে আসন সংরক্ষণে অপেক্ষমান যাত্রীদের জন্য বিকল্প ট্রেনের নিশ্চিত আসনের ব্যবস্থা হয়েছে। প্রবীণ নাগরিক এবং দিব্যাঙ্গদের জন্যস্লিপার এবং এসি ক্লাসে আসন সংরক্ষণের বিশেষ ব্যবস্থা হয়েছে। সারা দেশের ৪৯৭টি রেলস্টেশনের রিটায়ারিং রুম অনলাইনে বুকিং-এর ব্যবস্থা হয়েছে।
    
    · রেলের ক্যাটারিং নীতিতে গুরুত্বপূর্ণ পরিবর্তন এনে মহিলা ও স্বনির্ভর গোষ্ঠীগুলিকে কাজে লাগানোর জন্য বিশেষ উদ্যোগ নেওয়া হয়েছে। সমস্ত স্টেশনে এলইডি আলোর ব্যবস্থার সূচনা হয়েছে। রেলের প্ল্যাটফর্মগুলিতে মোবাইল ও ল্যাপটপ চার্জিং-এর সুবিধা দেওয়া হয়েছে। যাত্রীদের আসন সংরক্ষণের জন্য একটি নতুন মোবাইল অ্যাপ চালু করা হয়েছে। ‘রেল সারথী’ নামে অন্য আরেকটি নতুন মোবাইল অ্যাপের মাধ্যমে ই-টিকিট বুকিং, অসংরক্ষিত কামরার জন্য টিকিট কাটা, অভিযোগ জানানো, পরিচ্ছন্নতা সংক্রান্ত ব্যবস্থা এবং যাত্রীদের বিভিন্ন প্রশ্নের উত্তর দেওয়া হচ্ছে। ‘ভীম’ এবং ‘ইউপিআই’অ্যাপ ব্যবহার করে ই-টিকিটিং ওয়েবসাইট থেকে টিকিট কাটার ব্যবস্থা করা হয়েছে। ১৪টি রাজধানী ও ১৫টি শতাব্দী ট্রেনে ‘প্রোজেক্ট সোয়ার্ণ’ নামে একটি ব্যবস্থা চালু করা হয়েছে। এই প্রকল্পে সংশ্লিষ্ট ট্রেনগুলির কর্মীদের ক্যাটারিং, পরিচ্ছন্নতা এবং বিছানাপত্র সংক্রান্ত প্রশিক্ষণের ব্যবস্থা হয়েছে।
    
    · রেল যোগাযোগের ক্ষেত্রে ‘স্বর্ণ চতুর্ভুজ’ রুটগুলিতে ট্রেনের গতিবেগবৃদ্ধির উদ্যোগ নেওয়া হয়েছে। নতুন দিল্লি থেকে মুম্বাই সেন্ট্রাল এবং নতুন দিল্লিথেকে হাওড়ার মধ্যে ট্রেনগুলির গতিবেগ ঘন্টায় ১৬০ কিলোমিটার থেকে বাড়িয়ে ২০০কিলোমিটার করার জন্য পরিকাঠামো উন্নয়নে ১৮ হাজার কোটি টাকার প্রকল্প অনুমোদিত হয়েছে। সাধারণ যাত্রীবাহী লোকাল ট্রেনগুলির গতিবেগ বৃদ্ধির লক্ষ্যে মেম্যু ওডেম্যু ট্রেন চালানোর উদ্যোগ নেওয়া হয়েছে।
    
    · ২০১৭-র সেপ্টেম্বর মাসে মুম্বাই থেকে আমেদাবাদের মধ্যে হাইস্পীড রেলপ্রকল্পের ভিত্তিপ্রস্তর স্থাপন করেছেন মাননীয় প্রধানমন্ত্রী শ্রী নরেন্দ্র মোদী এবং জাপানের প্রধানমন্ত্রী মিঃ সিনজো আবে। এছাড়া, দিল্লি থেকে চণ্ডীগড়, নাগপুর থেকে সেকেন্দ্রাবাদ, চেন্নাই থেকে কাজিপেট এবং মাইসুরু-বেঙ্গালুরু-চেন্নাইয়ের মধ্যে সেমি হাইস্পীড রেল প্রকল্পের জন্য সমীক্ষার কাজ হাতে নেওয়া হয়েছে।
    
    · যাত্রী নিরাপত্তার লক্ষ্যে রেল মন্ত্রকের বিভিন্ন ধরনের উদ্যোগের ফলে ২০১৬-১৭’য় রেলের দুর্ঘটনা অনেকটা কমেছে। ২০১৭’র এপ্রিল-নভেম্বরের মধ্যে উল্লেখযোগ্য রেল দুর্ঘটনার সংখ্যা, গত বছরের এই সময়ের তুলনায় ৮৫ থেকে কমে ৪৯ হয়েছে। রেলের সবকটি জোনে জানুয়ারি থেকে ডিসেম্বরের মধ্যে দুর্ঘটনা প্রতিরোধে নিরাপত্তা অভিযান চালানো হয়েছে। রেলের আধিকারিক ও সুপার ভাইজাররা রাত্রে এবং আচমকা পরিদর্শন অভিযান চালাচ্ছেন। এছাড়া, রেলের বিভিন্ন ধরনের কাজের ক্ষেত্রেও নজরদারি চালানো হচ্ছে।কর্মীদের প্রশিক্ষণ ও কাজের মূল্যায়নের উন্নত ব্যবস্থা চালু করা হয়েছে। দেশের সমস্ত ব্রডগেজ রেল লাইনে যেসব লেভেল ক্রসিং-এ এতদিন কোনও কর্মী ছিল না, সেখানে‘গেট মিত্র’ নামে কর্মী মোতায়েন করা হয়েছে। রেল নিরাপত্তার লক্ষ্যে জরুরি প্রয়োজনের কাজের জন্য রাষ্ট্রীয় রেল সংরক্ষা কোষে ২০১৭-১৮ অর্থবর্ষে ২০ হাজার কোটি টাকার সংস্থান রাখা হয়েছে।
    
    · পারমাণবিক শক্তি কমিশনের প্রাক্তন চেয়ারম্যান ডঃ অনিল কাকোদকর-এর নেতৃত্বে একটি উচ্চ পর্যায়ে রেল নিরাপত্তা পর্যালোচনা কমিটি এ বছরের ১৭ ফেব্রুয়ারি তাদের রিপোর্ট পেশ করেছে। কমিটির ১০৬টি সুপারিশের মধ্যে ৮৭টি সুপারিশ সম্পূর্ণভাবে অথবা আংশিকভাবে গ্রহণ করা হয়েছে। এর মধ্যে ৬৫টি সুপারিশ কার্যকর করা হয়েছে এবং বাকিগুলি কার্যকর করার উদ্যোগ নেওয়া হয়েছে। ২০১৮ সালের মধ্যে দেশের সমস্ত কর্মী বিহীন লেভেল ক্রসিং বন্ধ করার সময়সীমা এগিয়ে আনা হয়েছে। ২০১৭’র নভেম্বর মাসের মধ্যেই সবকটিকর্মী বিহীন লেভেল ক্রসিং-এ গেট মিত্র মোতায়েন করা হয়েছে। এ বছরের নভেম্বর মাসপর্যন্ত ২ হাজার ১৪৮ কিলোমিটার পুরনো রেল লাইনের জায়গায় নতুন রেল লাইন বসানো হয়েছে। স্বয়ংক্রিয় পদ্ধতিতে রেল লাইন পরীক্ষার এবং ট্রেনের সুরক্ষার ব্যবস্থা নিয়েপরীক্ষা-নিরীক্ষা চালানো হচ্ছে। সারা দেশের সমগ্র রেলপথে যাত্রী বহনের জন্য আধুনিকমানের কোচ নির্মাণের উদ্যোগ নেওয়া হয়েছে। কুয়াশার মধ্যেও ট্রেন চালানোর জন্যজিপিএস-ভিত্তিক স্বয়ংক্রিয় যন্ত্রের মাধ্যমে সিগন্যাল চলন্ত ট্রেনের চালকদের জানানোর ব্যবস্থা করা হয়েছে। দেশের ৬টি রেল জোনে ব্যবহারের জন্য ইতিমধ্যেই ৭২৬৩টি এই ধরনের যন্ত্র কিনে ব্যবহার শুরু হয়েছে।
    
    · অনলাইনে ভেন্ডারদের নাম নথিভুক্তির একটি নতুন ব্যবস্থা এ বছরের নভেম্বর মাস থেকে চালু করা হয়েছে। এর ফলে, ভেন্ডাররা অনলাইনে নথিপত্র জমা দেওয়া,রেজিস্ট্রেশন ফিজ জমা দেওয়া সহ অন্যান্য প্রয়োজনীয় কাজ করতে পারবেন। রেলকে আধুনিককরে তুলতে রেল মন্ত্রকের পক্ষ থেকে উদ্ভাবনী চ্যালেঞ্জ নামে একটি প্রতিযোগিতার আয়োজন করা হয়। সারা দেশ থেকে রেলের ৬টি ক্ষেত্রে কাজে লাগানোর উপযুক্ত ৪৬৮৩টি এন্ট্রি পাওয়া গেছে। নীচু প্ল্যাটফর্ম থেকে ট্রেনে ওঠা, কোচে যাত্রী বহন ক্ষমতা বাড়ানো, স্টেশনগুলির ডিজিটাল ব্যবস্থার উন্নতি, পণ্য পরিবহণে ওয়াগনের উন্নত নক্‌শাএবং ভারতীয় রেলকে আরও ভালোভাবে চালানোর জন্য নতুন প্রস্তাব ও কিভাবে যাত্রী ভাড়া ছাড়া অন্য ক্ষেত্রে রেলের আয় বাড়ানো যায়, উদ্ভাবনী চ্যালেঞ্জে এই বিষয়গুলি রাখা হয়েছিল।
    
    · রেলের কাজকর্মে স্বচ্ছতা বৃদ্ধির লক্ষ্যে ঠিকাদারদের বিল বিষয়ে খোঁজখবর নিতে একটি ওয়েবসাইট চালু করা হয়েছে। দরপত্র আহ্বানের ক্ষেত্রেও ডিজিটাল ব্যবস্থা চালু হয়েছে। www.ireps.gov.in পোর্টালের মাধ্যমে এই দরপত্রগুলি আহ্বান ও চূড়ান্ত করা হচ্ছে। নিলামের ক্ষেত্রেও গত এক বছর ধরে ওয়েবপোর্টাল ব্যবহারের ব্যবস্থা হয়েছে।
    
    · মুম্বাই থেকে কারমালির মধ্যে ভারতের প্রথম তেজস এক্সপ্রেস ট্রান চালু করা হয়েছে। ছত্তিশগড়ে কিরণডুল থেকে দান্তেওয়াড়া পর্যন্ত বিশাখাপত্তনম, জগদলপুর এক্সপ্রেস ট্রেনটিকে কিরণডুল পর্যন্ত চালানোর ব্যবস্থা নেওয়া হয়েছে। পশ্চিমবঙ্গের সঙ্গে সীমান্ত পেরিয়ে বাংলাদেশের সঙ্গে যোগাযোগের জন্য কলকাতা-খুলনা বন্ধন এক্সপ্রেস চালু করা হয়েছে। দিল্লি-মুম্বাই রুটে সপ্তাহে তিনদিন চলাচলকারী নতুনবিশেষ রাজধানী এক্সপ্রেস চালু করা হয়েছে। মুম্বাইয়ে শহরতলী সেকশনে নতুন এসি ইএমইউ ট্রেন চালু করা হয়েছে। বারাণসী থেকে ভদোদরার মধ্যে তৃতীয় মহামানা এক্সপ্রেস চালুকরা হয়েছে। এছাড়াও, রেলের বিভিন্ন জোনে এক গুচ্ছ দৈনিক দ্বিসাপ্তাহিক, সাপ্তাহিক ট্রেন চালু করা হয়েছে। অনেকগুলি এক্সপ্রেস ট্রেনের যাত্রাপথ বাড়ানো হয়েছে।
    
    · দেশের ২৩টি প্রধান রেল স্টেশনে পরিকাঠামো উন্নয়নের উদ্যোগ নেওয়া হয়েছে। ৪৫হাজার কোচে যাত্রীদের জন্য সুবিধা বাড়াতে একটি অভিযান চালানো হচ্ছে। উত্তরাখন্ডে চারধাম তীর্থ যাত্রার জন্য রেল যোগাযোগের চূড়ান্ত সমীক্ষা শুরু হয়েছে। ২০১৭-১৮অর্থবর্ষে রেকর্ড সময়ে ২৩৬৭ রুট কিলোমিটারে বিদ্যুতায়ন হয়েছে। এই অর্থবর্ষে মোট ৪ হাজার কিলোমিটার রেলপথে বিদ্যুতায়নের লক্ষ্যমাত্রা নেওয়া হয়েছে। ২০১৭ সালে ৮টি সেকশনে নতুন বিদ্যুতায়নের কাজ শেষ হয়েছে। বিদ্যুৎ সাশ্রয়ের জন্য সারা দেশে ৮ হাজার কিলোমিটার নেটওয়ার্কে রেলের নিজস্ব বিদ্যুৎ পরিবহণের লাইনের পরিকল্পনা হাতে নেওয়া হয়েছে।
    
    · বিহারের মাধেপুরায় ইলেক্ট্রিক ইঞ্জিন তৈরির প্রথম পর্যায়ের কাজ শেষ হয়েছে।২০১৮’র ফেব্রুয়ারি মাসের মধ্যে এই কারখানা থেকে প্রথম ইঞ্জিন উৎপাদিত হবে।
    
    · সমগ্র রেল ব্যবস্থায় ডিজিটাল ভারত কর্মসূচিকে এগিয়ে নিয়ে যেতে রেলকর্তৃপক্ষ উদ্যোগ নিয়েছে। ই-টিকিট কাটায় মানুষকে উৎসাহিত করতে ১০ লক্ষ টাকা পর্যন্ত বিনামূল্যে বিমার ব্যবস্থা করা হয়েছে এবং ডিজিটাল পদ্ধতিতে সিজন টিকিট কাটলে ০.৫ শতাংশ হারে ছাড় দেওয়া হচ্ছে। টিকিট বুকিং সেন্টারগুলিতে ডেবিট-ক্রেডিটকার্ডের মাধ্যমে টিকিট কাটার জন্য পিওএস মেশিন বসানোর উদ্যোগ নেওয়া হয়েছে। রেলপর্ষদে ই-অফিস চালুর উদ্যোগ নেওয়া হয়েছে। রেলওয়ের আধিকারিকদের অনলাইনে কাজের পর্যালোচনা সংক্রান্ত বার্ষিক রিপোর্ট জমা দেওয়ার ব্যবস্থা হয়েছে। রেলের সমস্তঐতিহ্য বিষয়ে অনলাইনে প্রচারের লক্ষ্যে গুগল-এর সঙ্গে চুক্তি করা হয়েছে। ইসরো’র সঙ্গে সহযোগিতায় রেলের তথ্য সংক্রান্ত এবং নিরাপত্তা সংক্রান্ত বেশ কিছু উদ্যোগ নেওয়া হয়েছে।
    
    · রেলের মাধ্যমে মালপত্র পরিবহণের সুযোগ-সুবিধা বৃদ্ধির লক্ষ্যে একগুচ্ছ ব্যবস্থা নেওয়া হয়েছে। গুরুত্বপূর্ণ গ্রাহকদের দীর্ঘ মেয়াদী ভিত্তিতে মাশুলসংক্রান্ত চুক্তির এক নীতি প্রকাশ করা হয়েছে। দ্রুত গতিতে মালপত্র পরিবহণের জন্যমাল গাড়িগুলির গতি বৃদ্ধির ব্যবস্থা নেওয়া হয়েছে। ২০১৭-১৮ অর্থবর্ষে মোট ১৩টি টার্মিনালের কাজ শেষ হয়েছে। বিভিন্ন ধরনের উদ্যোগের মাধ্যমে রেলের কাজকর্মে জুলাই মাস থেকে এ পর্যন্ত আনুমানিক ৫১২ কোটি টাকার সাশ্রয় হয়েছে।
    
    · ‘মেক ইন ইন্ডিয়া’ উদ্যোগকে রেলের ক্ষেত্রে স্বার্থক করে তোলার লক্ষ্যেএকগুচ্ছ ব্যবস্থা নেওয়া হয়েছে। রেলে প্রয়োজনের ভিত্তিতে যাত্রীদের নিরাপত্তা দিতে প্রত্যেকটি কোচে নিরাপত্তা কর্মীদের জন্য আসন সংরক্ষণের ব্যবস্থা হয়েছে। রেল সুরক্ষা বাহিনী তাঁদের ‘চাইল্ড রেসকিউ ক্যাম্পেন’ সারা দেশের ৮২টি স্টেশনে পরিচালনা করেছে।
    
    · রেলের কাজকর্মকে পরিবেশ-বান্ধব করে তোলার লক্ষ্যে একাধিক উদ্যোগ নেওয়াহয়েছে। ২টি সেকশনে গ্রীন করিডর চালু করা এবং সৌরশক্তিতে ডেম্যু ট্রেন চালানোর উদ্যোগ নেওয়া হয়েছে। বিদ্যুৎ সাশ্রয়ের লক্ষ্যে সমস্ত স্টেশনে ১০০ শতাংশ এলইডি লাইটব্যবহার করার উদ্যোগ নেওয়া হয়েছে। ২৭০টি স্টেশন, ১২০টি প্রশাসনিক ভবন এবং হাসপাতালে বিদ্যুৎ সরবরাহের জন্য ৬০ মেগা ওয়াটেরও বেশি উৎপাদন ক্ষমতা সম্পন্ন সৌর ওবায়ু বিদ্যুৎ প্ল্যান্ট বসানো হয়েছে। রেলের সমস্ত কর্মচারীকে দক্ষতা বৃদ্ধির জন্য সপ্তাহব্যাপী প্রশিক্ষণের উদ্যোগ নেওয়া হয়েছে। কর্মীদের সনদ প্রকাশ করা হয়েছে।রেলের কর্মীদের অভিযোগ নিষ্পত্তির জন্য ‘নিবারণ’ নামে একটি পোর্টাল চালু করা হয়েছে। রেলের কর্মীদের জরুরি ক্ষেত্রে নগদ বিহীন চিকিৎসার ব্যবস্থা করা হয়েছে। শূন্যপদগুলিতে অবসরপ্রাপ্ত রেল কর্মীদের পুনর্নিয়োগের জন্য উদ্যোগ নেওয়া হয়েছে।
    
    · এছাড়া, রেল ব্যবস্থার সংস্কার করে রেলকে আরও সুন্দরভাবে চালানোর জন্য বিভিন্ন ধরনের উদ্যোগ নেওয়া হয়েছে। আরও ভালো দেখভালের জন্য বেশ কিছু পদের সৃষ্টি হয়েছে এবং কাজের পরিবেশ উন্নয়নের উদ্যোগ নেওয়া হয়েছে।
    
    · রেল মন্ত্রকের পক্ষ থেকে ভারতের মহিলা ক্রিকেট দলকে মহিলা ক্রিকেট বিশ্বকাপ ২০১৭’য় উল্লেখযোগ্য দক্ষতা প্রদর্শনের জন্য সংবর্ধনা দেওয়া হয়েছে। ভারতের মহিলা ক্রিকেট দলের ১০ জন ক্রিকেটারই বর্তমানে রেলের কর্মী। রেলের আরেক কর্মী মীড়াবাঈচানু মার্কিন যুক্তরাষ্ট্রের অ্যানাহেইম-এ বিশ্ব ভারত্তোলন প্রতিযোগিতায় স্বর্ণপদক পেয়েছেন।
    
    · রেলের বিভিন্ন ধরনের কাজকর্মের উন্নয়নের লক্ষ্যে বিশ্বের বিভিন্ন দেশের সঙ্গে প্রযুক্তি ক্ষেত্রে সহযোগিতার লক্ষ্যে সমঝোতা স্বাক্ষরিত হয়েছে।
    
    · বিভিন্ন স্টেশনে স্থানীয় আদিবাসীদের হস্তশিল্প প্রদর্শনের জন্য বিভিন্নরেল জোনের ২৪টি স্টেশনকে বেছে নেওয়া হয়েছে। পর্যটন কেন্দ্র হিসাবে পরিচিত স্টেশনগুলিতে এই ধরনের ব্যবস্থা হবে।

    
    
    (Release ID: 1514841) Visitor Counter : 10