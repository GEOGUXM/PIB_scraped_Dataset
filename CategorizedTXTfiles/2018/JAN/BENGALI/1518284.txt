      অর্থমন্ত্রক

      গত ছয় বছরে মুদ্রাস্ফীতির হার নিম্নতম বলে প্রকাশ অর্থনৈতিক সমীক্ষায়
      Posted On: 30 JAN 2018 11:35AM by PIB Kolkata


    দেশে মুদ্রাস্ফীতিজনিত পরিস্থিতি ২০১৭-১৮ অর্থবর্ষে মাঝারি রকম বলে চিহ্নিত করা হয়েছে এবারের অর্থনৈতিক সমীক্ষায়। ভোগ্যমূল্য সূচকের ভিত্তিতে মুদ্রাস্ফীতির গড় হার ৩.৩ শতাংশ বলে জানা গেছে। গত ৬টি আর্থিক বছরের মধ্যে এই হার সর্বাপেক্ষা কম বলে প্রকাশ।


    আবাসন এবং আলো ও জ্বালানি ছাড়া অন্যান্য ক্ষেত্রে মুদ্রাস্ফীতি হ্রাস পাওয়ার প্রবণতা মোটামুটিভাবে অব্যাহত রয়েছে। নভেম্বর, ২০১৬ থেকে অক্টোবর, ২০১৭ পর্যন্ত এই বারো মাসে মুদ্রাস্ফীতির সর্বাধিক হার ৪ শতাংশের নীচে রয়েছে বলে জানা গেছে।


    সমীক্ষা থেকে আরও জানা গেছে যে, মুদ্রাস্ফীতির উচ্চ হার গত চার বছরে কম-বেশি নিয়ন্ত্রণের মধ্যে রাখা সম্ভব হয়েছে। ভোগ্যমূল্য সূচকের নিরিখে এই সাফল্য অর্জিত হয়েছে উপর্যুপরি চার বছর ধরে।

    
    
    (Release ID: 1518284) Visitor Counter : 9