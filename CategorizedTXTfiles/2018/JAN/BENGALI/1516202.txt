      কেন্দ্রীয়মন্ত্রিসভা

      তুঙ্গভদ্রা ইস্পাত উৎপাদন লিমিটেড(টিএসপিএল) বন্ধ করে দেওয়ার সিদ্ধান্তের বাস্তবায়নে সম্মতি কেন্দ্রীয় মন্ত্রিসভার
      Posted On: 10 JAN 2018 5:38PM by PIB Kolkata


    তুঙ্গভদ্রা ইস্পাত উৎপাদন লিমিটেডকে (টিএসপিএল) বন্ধ করে দেওয়ার জন্য কেন্দ্রীয় মন্ত্রিসভার অর্থনৈতিক বিষয় সংক্রান্ত কমিটির সিদ্ধান্তকে বাস্তবায়িত করার প্রস্তাবটি আজ অনুমোদন লাভ করল প্রধানমন্ত্রী শ্রী নরেন্দ্র মোদীর নেতৃত্বে অনুষ্ঠিত কেন্দ্রীয় মন্ত্রিসভার বৈঠকে। এর ফলে, টিএসপিএল-এর হিসাব সংক্রান্ত বাধ্যবাধকতা মিটে যাওয়ার পরে রেজিস্ট্রার অফ কোম্পানিজ-এর তালিকা থেকে সংস্থাটিকে বাদ দেওয়া হবে।


    প্রসঙ্গত উল্লেখ্য, এই সংস্থাকে বন্ধ করে দেওয়ার প্রস্তাবটি কেন্দ্রীয় মন্ত্রিসভার অর্থনৈতিক বিষয় সংক্রান্ত কমিটির বৈঠকে অনুমোদিত হয় ২০১৫-র ডিসেম্বরে। টিএসপিএল-এর কর্মী ও শ্রমিকদের পাওনাগণ্ডা মিটিয়ে দেওয়ার পরই এই সংস্থাটিকে বন্ধ করে দেওয়ার কথা বলা হয়। এমএমএইচ প্ল্যান্টটি ২০ হাজার বর্গ মিটার জমি সহ কর্ণাটক সরকারের অনুকূলে হস্তান্তরের প্রস্তাবও অনুমোদন লাভ করেছেকেন্দ্রীয় মন্ত্রিসভার। হসপেট-এ অবস্থিত সংস্থার ৮২.৩৭ একর জমিকর্ণাটক সরকারকে বিক্রি করে দেওয়ার প্রস্তাবেও সম্মতি জানায় কেন্দ্রীয় মন্ত্রিসভা। কর্ণাটক রাজ্য আবাসন পর্ষদের কাজে ঐ জমিটি ব্যবহারের অনুমতি দেওয়া হয়েছে। একর প্রতি ৬৬ লক্ষ টাকা মূল্যে ঐ জমিটি বিক্রি করা হচ্ছে কর্ণাটক সরকারকে।

    
    
    (Release ID: 1516202) Visitor Counter : 9