      উত্তর-পূর্বাঞ্চলেরউন্নয়নসংক্রান্তমন্ত্রক

      উত্তরপূর্বের যোগাযোগ ব্যবস্থা সম্প্রসারণে বিশেষ গুরুত্ব দিচ্ছে কেন্দ্রীয় সরকার: ড. জিতেন্দ্র সিংহ
      Posted On: 03 JAN 2018 12:05PM by PIB Kolkata


    কেন্দ্রীয় উত্তর - পূর্বাঞ্চল উন্নয়ন মন্ত্রক ডোনারের স্বাধীনদায়িত্ব সহঅন্য কয়েকটি মন্ত্রকের প্রতিমন্ত্রী ড. জিতেন্দ্র সিংহ জানিয়েছেন, উত্তর পূর্বেবহুধা বিস্তৃত পরিকাঠামো প্রকল্পে সরকার ব্যাপক জোর দিয়েছে । মন্ত্রকের পক্ষ থেকে ২০১৮-র ক্যালেন্ডার প্রকাশের আনুষ্ঠানিক পর্বের পর সংবাদমাধ্যমের কাছে ড. সিংহ বলেন, প্রধানমন্ত্রী শ্রী নরেন্দ্র মোদির নেতৃত্বে সেই গুরুত্ব প্রদানের পদক্ষেপ হিসেবে ইতিমধ্যেই রেল, সড়ক, বিমান ও অন্তর্দেশীয় জলপরিবহনে যোগাযোগ সম্প্রসারণের পাশাপাশি বিদ্যুৎ ক্ষেত্রেও বিশেষ উন্নতির লক্ষণদেখা যাচ্ছে । এই অঞ্চল এখন রীতিমতো বিদ্যুৎ উৎপাদনে উদ্বৃত্ত ।
    
    গতমাসের ১৬ তারিখেই প্রধানমন্ত্রী মিজোরামের আইজলে বলেছেন, কেন্দ্রীয় সরকার উত্তর-পূর্বের প্রতিটি রাজ্যের রাজধানীকে রেল যোগাযোগের আওতায় আনতে বদ্ধপরিকর । ৪৭০০০কোটি টাকায় ১৩৮৫ কিলোমিটার দীর্ঘ ১৫টি নতুন প্রকল্প বাস্তবায়িত হচ্ছে । প্রধানমন্ত্রী সেদিনই সে রাজ্যে ৬০ মেগাওয়াট ক্ষমতার তুইরিয়াল জলবিদ্যুৎ প্রকল্পের সূচনা করেছিলেন । এর ফলে সিকিম ও ত্রিপুরার পর মিজোরাম হয় তৃতীয় বিদ্যুৎ উদ্বৃত্ত রাজ্য । ড. সিংহ আরও বলেন, উত্তর-পূর্বে বিমান যোগাযোগ শক্তিশালী করার জন্য এয়ারপোর্টস অথরিটি অব ইন্ডিয়া (এ এ আই) আগামী তিনবছরে ২৫০০ কোটি টাকা খরচ করবে । এর মধ্যে আগরতলা বিমানবন্দরের জন্যই রয়েছে ৫০০ কোটি টাকার প্রকল্প । কেন্দ্রীয় উড়ান প্রকল্পে সংশ্লিষ্ট রাজ্যসমূহের রাজধানীকে বিমান যোগাযোগ সম্পন্ন করতে ৯২টি নতুন যোগাযোগের পথ খোলার ব্যাপারেও কর্তৃপক্ষ পরিকল্পনা করেছেন বলে গতমাসেই আগরতলায় এ এ আই-এর চেয়ারম্যান জানিয়েছেন ।
    
    আসাম সহ উত্তর-পূর্বের রাজ্যগুলিতে পর্যটন ব্যবস্থার উন্নতিতে আঞ্চলিক যোগাযোগ সম্প্রসারণের ইতিবাচক প্রভাব পড়তে শুরু করেছে । ২০১৬-তে আটটি রাজ্যে বিদেশী ১.৬ লক্ষ এবং দেশীয় ৭৭ লক্ষ পর্যটক সফর করেন । আগের বছরের তুলনায় যা নাকি ৫.২ শতাংশ বেশি । আর গত বছরে তা-ইতাৎ পর্যপূর্ণভাবে বেশ কয়েকধাপ বেড়ে হয়েছে ১৫.৮ শতাংশের বেশি ।
    
    একইভাবে অন্তর্দেশীয় জল পরিবহন যোগাযোগ বৃদ্ধিতেও বিশেষ জোর দেওয়া হয়েছে । কেন্দ্রীয় জাহাজ চলাচল মন্ত্রী শ্রী নীতিন গড়করি ২০১৭-র শেষ লগ্নে ব্রহ্মপুত্র নদের ওপর পান্ডু-ধুবড়ি জল পরিবহন পথের সূচনা করেছেন । এর ফলে অতিরিক্ত ৩০০ কিলোমিটার দূরত্বের পরিবহন খরচ এবং সময়ের সাশ্রয় করা সম্ভব হবে । একই সঙ্গে নদীর ওপর নির্মিত পাঁচটি পাকা সেতুর উদ্বোধন জোরহাটের সঙ্গে নেমাটিঘাট, দিশাঙমুখের সঙ্গে তেকেলিফুটা, লুইতের সঙ্গে খাবলু, নুমালিগড়ের সঙ্গে গোহপুর এবং উত্তর গুয়াহাটির সঙ্গে গুয়াহাটির মধ্যে যোগাযোগ সহজ করে তুলেছে । এছাড়া অদূর ভবিষ্যতে ফেরি যাত্রী পরিষেবারও সূচনা হবে বলে শ্রী গড়করি তখন জানিয়েছিলেন ।
    
    ড. সিংহ এই বিষয়টির উল্লেখের পাশাপাশি এ-ও জানান, ভারতের প্রথম ‘ এয়ার ডিসপেন্সারি ’ হেলিকপ্টার চালুর জন্য ডোনার মন্ত্রক থেকে ইতিমধ্যেই ২৫ কোটি টাকা প্রাথমিক বরাদ্দ বাবদ মঞ্জুর করা হয়েছে । এই বিষয়ে কেন্দ্রীয় অসামরিক বিমান পরিবহন মন্ত্রকের কাছে পাঠানো প্রস্তাব চূড়ান্ত পর্যায়ের মঞ্জুরির অপেক্ষায় আছে ।
    
    তিনি বিশেষভাবে অরুণাচল প্রদেশের কথা উল্লেখ করেন । নতুনইংরেজি বছরের উপহার বাবদ এই রাজ্যটি উন্মুক্ত স্থানে শৌচকর্ম বিহীনতার মর্যাদা অর্জন করেছে । এই অঞ্চলে সিকিমের পরেই এক্ষেত্রে অরুণাচল প্রদেশ দ্বিতীয় রাজ্য হিসেবে মর্যাদা লাভ করলো । জাতীয় লক্ষ্যমাত্রার ১ বছর দশমাস আগেই এই রাজ্য সাফল্য অর্জন করলো । অবশ্য সময়সীমার আগে কাজ শেষ করার জন্য গ্রামীণ এলাকায় পরিচ্ছন্ন ভারত অভিযান প্রকল্পের আওতায় পরিবারপিছু কেন্দ্রীয় বরাদ্দের ১২০০০ টাকার সঙ্গে রাজ্য সরকারের ঘোষিত ৮০০০ টাকা যুক্ত করে মোট ২০০০০ টাকায় শৌচালয় সম্পূর্ণ করার মাধ্যমে সাফল্য লাভ সম্ভব হয়েছে বলেই ড. সিংহ জানান ।

    
    
    (Release ID: 1515164) Visitor Counter : 10