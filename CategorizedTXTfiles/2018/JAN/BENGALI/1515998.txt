      যুবওক্রীড়াবিষয়কমন্ত্রক

      ‘ ভাইব্র্যান্ট খেলো ইন্ডিয়া লোগো ’ র উদ্বোধন করলেন কেন্দ্রীয় যুব বিষয়ক ও ক্রীড়া প্রতিমন্ত্রী
      Posted On: 09 JAN 2018 1:23PM by PIB Kolkata


    এক অনাড়ম্বর অনুষ্ঠানে কেন্দ্রীয় যুব বিষয়ক ওক্রীড়া মন্ত্রকের স্বাধীন দায়িত্বপ্রাপ্ত ও তথ্য-সম্প্রচার প্রতিমন্ত্রী কর্ণেল রাজ্যবর্ধন সিং রাঠোর শুক্রবার নয়াদিল্লির জওহরলাল নেহেরু স্টেডিয়ামে ‘ভাইব্র্যান্ট খেলো ইন্ডিয়া’ লোগোর উদ্বোধন করেন । তরতাজা , চটপটে ও মোক্ষম ধারার সংবেদনশীল ক্রীড়াময় ভারতের প্রতিফলন এই লোগোতে উজ্জ্বল ।
    
    এই উপলক্ষে কর্ণেল রাঠোর বলেন , প্রধানমন্ত্রী শ্রী নরেন্দ্রমোদির স্বপ্নের ‘নতুন ভারত ’ বাস্তবায়নে আমরা দ্রুত এগিয়ে চলেছি । তিনি আরও বলেন , জনগণের ব্যাপক অংশীদারিত্ব এবংক্রীড়া নৈপুন্যে উৎসাহ প্রদানের মাধ্যমে ‘খেলো ইন্ডিয়া’ কর্মসূচিতে জাতীয় ক্রীড়া বিকাশ প্রক্রিয়া রূপায়িত হচ্ছে । যুব অংশকে কাজে লাগিয়ে প্রধানমন্ত্রীর ভবিষ্যত ভারতের স্বপ্নপূরণের অংশহিসেবে খেলাধুলোর উন্নতিতে গুরুত্বারোপ করা হচ্ছে বলে মন্তব্য করেন শ্রী রাঠোর ।
    
    তিনি লোগোর ডিজাইন প্রসঙ্গে বলেন, ব্যাপক ঝাড়াই-বাছাইয়ের মাধ্যমে ওগিলভি ইন্ডিয়ার তৈরি করা লোগোটি গ্রহণ করা হয় । এতে ব্যবহৃত জাতীয় পতাকার তিনটে রঙ জাতীয় গৌরব এবং দলগত কাজের প্রতীক হিসেবে দেখা হয়েছে । জাতীয় পতাকার তিনটে রঙকেই অন্য অনেক নক্সারনমুনাতেও ব্যবহার করা হয়েছিল বলে কর্ণেল রাঠোর মন্তব্য করেন ।
    
    তিনি আরও জানান, ৩১শে জানুয়ারি থেকে শুরু হতেযাওয়া প্রথম ‘খেলো ইন্ডিয়া স্কুল গেমসে ’ সমস্ত দেশ থেকে বিপুল সাড়া পাওয়া যাচ্ছে । এই ক্রীড়া আয়োজন নতুন প্রতিভাদের তুলে আনার সোপান তৈরি করবে বলেও কেন্দ্রীয় প্রতিমন্ত্রী আশা ব্যক্ত করেন । প্রসঙ্গত: এই ক্রীড়া আয়োজন স্কুল গেমস ফেডারেশন অব ইন্ডিয়া এবং ন্যাশনাল স্পোর্টস ফেডারেশনের সহযোগিতায় করা হচ্ছে । কেন্দ্রীয় যুব বিষয়ক ও ক্রীড়া মন্ত্রকের কর্মকান্ডের সঙ্গে সাযুজ্য রেখে ‘খেলো ইন্ডিয়া স্কুল গেমস’ কে বার্ষিক প্রতিযোগিতার ক্যালেন্ডারেও অন্তর্ভুক্ত করা হচ্ছে । এই আসরের বিশ্বব্যাপী সম্প্রচারের দায়িত্ব স্টার স্পোর্টসকে দেওয়া হয়েছে বলে শ্রী রোঠোর জানিয়েছেন ।

    
    
    (Release ID: 1515998) Visitor Counter : 7