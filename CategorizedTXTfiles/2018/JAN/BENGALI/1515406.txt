      সংস্কৃতিমন্ত্রক

      সারা দেশে হদিশ না পাওয়া ৫০টি সৌধের খোঁজে পুরাতত্ব বিভাগের সমীক্ষা
      Posted On: 04 JAN 2018 11:08AM by PIB Kolkata


    ভারতীয় পুরাতাত্বিক সর্বেক্ষন (এ.এস.আই.) সারা দেশ জুড়ে প্রায় হারিয়ে গেছে বা ধ্বংস হতে চলেছে এমন সৌধগুলি নিয়ে এক সমীক্ষা চালিয়েছে। সমীক্ষা থেকে জানা গেছে দ্রুত নগরায়নের প্রভাবে ১৪-টি সৌধ ক্ষতিগ্রস্হ হয়েছে। ১২টি সৌধ জলাশয় বা বাঁধের জলে ডুবে গেছে এবং ২৪টি সৌধের কোনও হদিশ পাওয়া যাচ্ছে না।
    
    হদিশ না পাওয়া সৌধগুলিকে খুঁজে বের করতে, তার অবস্হান চিন্হিত করতেএবং যথা সম্ভব সংরক্ষনের জন্য একাধিক ব্যবস্হা গ্রহন করা হয়েছে। এই কাজে পুরানো নথিপত্র যাচাই, প্রকাশিত খবর, সরে জমিনে মূল স্হান পরিদর্শন ও বিশেষজ্ঞ দল মোতায়েন করা হয়ে থাকে।
    
    লোকসভায় মঙ্গলবার প্রশ্নোত্তর পর্বে এক প্রশ্নের লিখিত জবাবে একথাজানান সংস্কৃতি প্রতিমন্ত্রী ডঃ মহেশ শর্মা। তিনি আরও জানান, ভারতীয় পুরাতাত্ত্বিক সর্বেক্ষনের অধীনে সারা দেশে মোট ৩ হাজার ৬৮৬-টি সংরক্ষিত সৌধ বা স্হান রয়েছে। হদিশ না পাওয়া ২৪টি সৌধের মধ্যে সবথেকে বেশি ১১-টি সৌধ উত্তরপ্রদেশের বিভিন্ন জায়গার। এছাড়া পশ্চিমবঙ্গে নদীয়ার বামন পুকুরের ক্ষয়প্রাপ্ত কেল্লা রয়েছে বলেও ডঃশর্মা জানান।

    
    
    (Release ID: 1515406) Visitor Counter : 9