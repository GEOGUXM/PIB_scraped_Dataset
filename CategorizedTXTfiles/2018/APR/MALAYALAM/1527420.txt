      വാണിജ്യ വ്യവസായ മന്ത്രാലയം

      കെട്ടിക്കിടക്കുന്ന പേറ്റന്റ് അപേക്ഷകളുടെ എണ്ണം 2.04 ലക്ഷത്തില്‍ നിന്നും 1.72 ലക്ഷമായി കുറഞ്ഞു
      Posted On: 02 APR 2018 6:10PM by PIB Thiruvananthpuram


    രാജ്യത്ത് കെട്ടിക്കിടക്കുന്ന പേറ്റന്റ് അപേക്ഷകളുടെ എണ്ണം ഗണ്യമായി കുറഞ്ഞെന്നും പേറ്റന്റ് അപേക്ഷകള്‍ തീര്‍പ്പാക്കലിന്റെ വേഗത വര്‍ധിപ്പിക്കുന്നതിന് വ്യവസായ നയ പ്രോത്സാഹന വകുപ്പ് ബഹുമുഖ സമീപനങ്ങള്‍ സ്വീകരിച്ചിട്ടുണ്ടെന്നും കേന്ദ്ര വാണിജ്യ വ്യവസായ സഹമന്ത്രി ശ്രീ. സി ആര്‍ ചൗധരി ലോകസഭയില്‍ രേഖാമൂലം അറിയിച്ചു.
    പരിശോധനാ ഘട്ടത്തിലുള്ള പേറ്റന്റ് അപേക്ഷകളുടെ എണ്ണം 2017 മാര്‍ച്ച് 31ന് 2.04 ലക്ഷം ആയിരുന്നുവെങ്കില്‍ ഈ വര്‍ഷം ഫെബ്രുവരിയില്‍ 1.72 ലക്ഷമായി കുറഞ്ഞു. 2017 ഫെബ്രുവരിയില്‍ 3925 അപേക്ഷകളാണ് പരിശോധിച്ചതെങ്കില്‍ 2018 ഫെബ്രുവരിയില്‍ 6325 അപേക്ഷകളായി വര്‍ധിച്ചു. ഡല്‍ഹി, ചെന്നൈ, കൊല്‍ക്കത്ത, മുംബൈ എന്നീ നഗരങ്ങളില്‍ പേറ്റന്റ് ഓഫീസുകള്‍ സ്ഥാപിച്ചതായും അദ്ദേഹം പറഞ്ഞു.
    പേറ്റന്റ് അപേക്ഷകള്‍ തീര്‍പ്പാക്കുന്നതിനും പരിശോധനക്കും മനുഷ്യ വിഭവശേഷി വര്‍ധിപ്പിക്കുമെന്നും കേന്ദ്ര സഹമന്ത്രി അറിയിച്ചു. 495 പേറ്റന്റ്‌സ് ആന്‍ഡ് ഡിസൈന്‍സ് പരിശോധകരെ നിയമിക്കുകയും, പേറ്റന്റ് ഓഫീസുകളില്‍ പരിശോധകരുടെ 84 പുതിയ തസ്തികകള്‍ സൃഷ്ടിക്കുകയും, കണ്‍ട്രോളര്‍മാരുടെ 95 തസ്തികകള്‍ അനുവദിക്കുകയും ചെയ്തു. പരിശോധനയുടെ വേഗതയും ഗുണനിലവാരവും ഉറപ്പാക്കാന്‍, കംപ്യൂട്ടറധിഷ്ടിത ജോലി സംവിധാനം നടപ്പില്‍ വരുത്തി. വേഗത്തിലുള്ള തീര്‍പ്പാക്കല്‍ ഉറപ്പാക്കാന്‍ സമയപരിധി നിശ്ചയിച്ചിട്ടുണ്ട്. ത്വരിത പരിശോധനയും, വീഡിയോ കോണ്‍ഫറന്‍സുവഴിയുള്ള ഹിയറിംങ്ങുകളും അനുവദിച്ചിട്ടുണ്ട്.
    GK MRD –255
    ***

    
    
    (Release ID: 1527420) Visitor Counter : 2