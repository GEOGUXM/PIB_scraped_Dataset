      ആഭ്യന്തരകാര്യ മന്ത്രാലയം

      ക്രമസമാധാനം ഉറപ്പുവരുത്താന്‍ കേന്ദ്ര ആഭ്യന്ത മന്ത്രാലയം സംസ്ഥാനങ്ങളോടാവശ്യപ്പെട്ടു; കേന്ദ്ര സേനകളുടെ സേവനം ഉറപ്പു നല്‍കി
      Posted On: 02 APR 2018 6:12PM by PIB Thiruvananthpuram


    രാജ്യത്ത് ചില ദളിത് സംഘടനകള്‍ ആഹ്വാനം ചെയ്ത ഭാരത് ബന്ദിന്റെയും പ്രതിഷേധങ്ങളുടെയും പശ്ചാത്തലത്തിലുടലെടുത്ത സാഹചര്യം സൂക്ഷ്മമായി നിരീക്ഷിച്ചുവരികയാണെന്ന് കേന്ദ്ര ആഭ്യന്തര മന്ത്രാലയം അറിയിച്ചു. സംസ്ഥാനങ്ങളുമായി മന്ത്രാലയം നിരന്തരം ബന്ധപ്പെടുന്നുണ്ട്. കേന്ദ്ര സേനയെ ആവശ്യപ്പെട്ട സംസ്ഥനങ്ങള്‍ക്കെല്ലാം ഉടനടി അവയുടെ സേവനം ലഭ്യമാക്കിയിട്ടുണ്ട്. മധ്യ പ്രദേശ്, ഉത്തര്‍ പ്രദേശ്, പഞ്ചാബ് എന്നീ സംസ്ഥാനങ്ങളാണ് ഇതുവരെ കേന്ദ്ര സേനയെ അവശ്യപ്പെട്ടിട്ടുള്ളത്. ദ്രുത കര്‍മ്മ സേന, കേന്ദ്ര സായുധ പൊലീസ് സേന എന്നിവയുടെ സേവനമാണ് ലഭ്യമാക്കിയിട്ടുള്ളത്.
    ജനങ്ങളുടെ ജീവനും സ്വത്തും സംരക്ഷിക്കാനും ക്രമസമാധാനം ഉറപ്പുവരുത്താനും ആവശ്യമായ എല്ലാ കരുതല്‍ നടപടികളും സ്വീകരിക്കണമെന്നും കേന്ദ്ര ആഭ്യന്തര മന്ത്രാലയം സംസ്ഥാനങ്ങളോടാവശ്യപ്പെട്ടിട്ടുണ്ട്.
    AM MRD –257
    ***

    
    
    (Release ID: 1527422) Visitor Counter : 3