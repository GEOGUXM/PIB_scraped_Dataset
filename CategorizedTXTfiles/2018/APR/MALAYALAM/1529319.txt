      PIB Headquarters

      റബ്ബറിന് റെയിന്‍ ഗാര്‍ഡിങ് - കോള്‍ സെന്ററില്‍ വിളിക്കാം
      Posted On: 16 APR 2018 5:46PM by PIB Thiruvananthpuram


    
    റബ്ബര്‍ മരങ്ങള്‍ മഴക്കാലത്ത് റെയിന്‍ഗാര്‍ഡ് ചെയ്തു ടാപ്പു ചെയ്യുമ്പോള്‍ ശ്രദ്ധിക്കേണ്ട കാര്യങ്ങളെക്കുറിച്ചറിയാനും സംശയങ്ങള്‍ ദൂരീകരിക്കാനും റബ്ബര്‍ ബോര്‍ഡ് കോള്‍ സെന്ററുമായി ബന്ധപ്പെടാം. ഈ വിഷയത്തിലുളള ചോദ്യങ്ങള്‍ക്ക് 2018 ഏപ്രില്‍ 18 ബുധനാഴ്ച രാവിലെ 10 മുതല്‍ ഉച്ചയ്ക്ക് ഒരു മണി വരെ റബ്ബര്‍ബോര്‍ഡിലെ ഡെപ്യൂട്ടി റബ്ബര്‍ പ്രൊഡക്ഷന്‍ കമ്മീഷണര്‍ ആര്‍. സതീശ് ചന്ദ്രന്‍ ഫോണിലൂടെ മറുപടി നല്‍കും. കോള്‍ സെന്റര്‍ നമ്പര്‍ 0481 – 2576622.


    റബ്ബറില്‍ നിന്നുളള വരുമാനം സുസ്ഥിരമായി നിലനിര്‍ത്തുന്നതിന് മഴക്കാലത്തും മുടക്കം കൂടാതെ ടാപ്പിങ് തുടരേണ്ടതുണ്ട്. അതിനായി കാലവര്‍ഷത്തിനു മുന്‍പേ മരങ്ങള്‍ റെയിന്‍ഗാര്‍ഡ് ചെയ്യണം. ഇടവേള കൂടിയ ടാപ്പിങ് രീതി അവലംബിക്കുന്ന തോട്ടങ്ങളില്‍ റെയിന്‍ഗാര്‍ഡു ചെയ്യാതിരുന്നാല്‍ വലിയ അളവില്‍ വിളനഷ്ടമുണ്ടാകും. ഇത്തരത്തില്‍ ടാപ്പുചെയ്യുമ്പോള്‍ ഏറെ കാര്യങ്ങള്‍ ശ്രദ്ധിക്കേണ്ടതുണ്ട്.


    റബ്ബര്‍ ബോര്‍ഡ് കോള്‍സെന്ററിന്റെ പ്രവര്‍ത്തനസമയം തിങ്കള്‍ മുതല്‍ വെള്ളി വരെയുള്ള എല്ലാ പ്രവൃത്തി ദിവസങ്ങളിലും രാവിലെ 9.30 മുതല്‍ വൈകുന്നേരം 5.30 വരെയാണ്. റബ്ബര്‍ബോര്‍ഡിന്റെ വിവിധ പദ്ധതികളെയും സേവനങ്ങളെയും കുറിച്ചുള്ള വിവരങ്ങള്‍ ഇവിടെനിന്നു ലഭിക്കും.
    ND MRL–150
    ***

    
    
    (Release ID: 1529319) Visitor Counter : 1