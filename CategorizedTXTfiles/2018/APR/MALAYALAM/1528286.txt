      PIB Headquarters

      ഹോസ്പിറ്റാലിറ്റി ആന്റ് ഹോട്ടല്‍ അഡ്മിനിസ്‌ട്രേഷനില്‍ ബിരുദം: പ്രവേശന പരീക്ഷയ്ക്ക് ഏപ്രില്‍ 10 നകം അപേക്ഷിക്കണം
      Posted On: 06 APR 2018 5:37PM by PIB Thiruvananthpuram


    
    ഹോസ്പിറ്റാലിറ്റി ആന്റ് ഹോട്ടല്‍ അഡ്മിനിസ്‌ട്രേഷനില്‍ മൂന്നു വര്‍ഷത്തെ ബി.എസ്.സി. ബിരുദ പഠനത്തിനായി ദേശീയ തലത്തില്‍ നടക്കുന്ന പൊതു പ്രവേശന പരീക്ഷയ്ക്ക് ഇപ്പോള്‍ അപേക്ഷിക്കാം.


    നാഷണല്‍ കൗണ്‍സില്‍ ഫോര്‍ ഹോട്ടല്‍ മാനേജ്‌മെന്റ് ആന്റ് കേറ്ററിംഗ് ടെക്‌നോളജിയാണ് പരീക്ഷ നടത്തുന്നത്. പ്ലസ്ടുവാണ് അടിസ്ഥാന യോഗ്യത.
    ഇപ്പോള്‍ 12-ാം ക്ലാസ്സില്‍ പഠിക്കുന്നവര്‍ക്കും അപേക്ഷിക്കാം. ഇവര്‍ പരീക്ഷ ജയിച്ചതിന്റെ സാക്ഷ്യ പത്രം സെപ്റ്റംബര്‍ 30-നകം ഹാജരാക്കണം.


    അപേക്ഷകര്‍ക്ക് 2018 ജൂലായ് ഒന്നിന് 22 വയസ്സ് കവിയരുത്. പട്ടിക വിഭാഗക്കാര്‍ക്ക് പ്രായ പരിധിയില്‍ ഇളവുണ്ട്.


    കേരളത്തിലെ നാല് സ്ഥാപനങ്ങളുള്‍പ്പെടെ രാജ്യത്തെ 51 ഇന്‍സ്റ്റിറ്റ്യൂട്ടുകളിലേക്ക് ഈ പരീക്ഷ വഴിയാണ് പ്രവേശനം. ജെ.ഇ.ഇ-2018 എന്ന പേരില്‍ നടത്തുന്ന പരീക്ഷയെ- ക്കുറിച്ച് അറിയാനും അപേക്ഷിക്കാനും www.nchm.nic.in എന്ന വെബ്‌സൈറ്റ് സന്ദര്‍ശിക്കുക. 800 രൂപയാണ് അപേക്ഷാ ഫീസ്. പട്ടിക വിഭാഗക്കാര്‍ക്കും അംഗപരിമിതിയുള്ളവര്‍ ക്കും 400 രൂപ.


    ഏപ്രില്‍ 28-ന് 10.00 മുതല്‍ 1.00 വരെയാണ് പരീക്ഷ. കേരളത്തില്‍ തിരുവനന്തപുരവും കൊച്ചിയും പരീക്ഷാ കേന്ദ്രങ്ങളാണ്.


    കൂടുതല്‍ വിവരങ്ങള്‍ക്ക്: 0471 2480283, 9447332406 എന്നീ നമ്പരുകളില്‍ ബന്ധപ്പെടുകയോ, www.nchm.nic.in എന്ന വെബ്‌സൈറ്റ് സന്ദര്‍ശിക്കുകയോ ചെയ്യണം.


    GK MRL–131
    ***


    

    
    (Release ID: 1528286) Visitor Counter : 1