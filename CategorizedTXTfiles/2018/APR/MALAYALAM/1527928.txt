      PIB Headquarters

      പി.ഐ.ബി. അഡീഷണല്‍ ഡയറക്ടര്‍ ജനറലായി ശ്രീ. ഡി. മുരളി മോഹന്‍ സ്ഥാനമേറ്റു
      Posted On: 05 APR 2018 5:39PM by PIB Thiruvananthpuram


    കേന്ദ്ര വാര്‍ത്താവിതരണ പ്രക്ഷേപണ മന്ത്രാലയത്തിന് കീഴില്‍ പ്രവര്‍ത്തിക്കുന്ന തിരുവനന്തപുരം പ്രസ് ഇന്‍ഫര്‍മേഷന്‍ ബ്യൂറോയുടെ പുതിയ അഡീഷണല്‍ ഡയറക്ടര്‍ ജനറലായി ശ്രീ. ഡി. മുരളി മോഹന്‍ ചുമതലയേറ്റു.


    നേരത്തേ അദ്ദേഹം ഹൈദരാബാദ് ദൂരദര്‍ശന്‍ കേന്ദ്രത്തില്‍ അഡീഷണല്‍ ഡയറക്ടര്‍ ജനറല്‍(ന്യൂസ്) ആയി സേവനമനുഷ്ടിച്ചുവരികയായിരുന്നു.


    ഇന്ത്യന്‍ ഇന്‍ഫര്‍മേഷന്‍ സര്‍വീസ് 1991 ബാച്ച് ഉദ്യോഗസ്ഥനാണ്. ആന്ധ്രാപ്രദേശ് ഗവണ്‍മെന്റ് സ്‌പോര്‍ട്‌സ് അതോറിറ്റിയുടെ വൈസ് ചെയര്‍മാന്‍, മാനേജിംഗ് ഡയറക്ടര്‍, പവര്‍ ഫിനാന്‍സ് കോര്‍പറേഷന്റെ മാനേജിങ് ഡയറക്ടര്‍, പവര്‍ കോര്‍പ്പറേഷനിലും പബ്ലിക് എന്റര്‍പ്രൈസസിലും അഡീഷണല്‍ സെക്രട്ടറി എന്നീ നിലകളിലും അദ്ദേഹം സേവനമനുഷ്ഠിച്ചിട്ടുണ്ട്.


    ദൂരദര്‍ശന്റെ ഹൈദരാബാദ്, ഗുവാഹത്തി യൂണിറ്റുകളില്‍ ഡയറക്ടര്‍-ന്യൂസ് ആയും ശ്രീ. മുരളി മോഹന്‍ സേവനമനുഷ്ഠിച്ചിട്ടുണ്ട്. ഡയറക്ടറേറ്റ് ഓഫ് ഫീല്‍ഡ് പബ്ലിസിറ്റി, ഡി.എ.വി.പി. എന്നിവയടങ്ങുന്ന റീജ്യണല്‍ ഔട്ട്‌റീച്ച് ബ്യൂറോയുടെയും (കേരളം) ചുമതല ശ്രീ. മുരളി മോഹനാണ്.


    
    GK MRL–129
    ***


    

    
    (Release ID: 1527928) Visitor Counter : 4