      ധനകാര്യ മന്ത്രാലയം

      പതിനഞ്ചാം ധനകാര്യകമ്മിഷനെ ചൊല്ലിയുള്ള വിവാദങ്ങള്‍ അനാവശ്യം: കേന്ദ്ര ധനകാര്യ മന്ത്രി അരുണ്‍ ജെയ്റ്റിലി
      Posted On: 10 APR 2018 5:59PM by PIB Thiruvananthpuram


    പതിനഞ്ചാം ധനകാര്യകമ്മിഷനെ ചൊല്ലിയുള്ള വിവാദങ്ങള്‍ അനാവശ്യമാണെന്ന് കേന്ദ്ര ധനകാര്യ മന്ത്രി ശ്രീ. അരുണ്‍ ജെയ്റ്റ്‌ലി പറഞ്ഞു.
    ''രാജ്യത്തിന്റെ ചില ഭാഗങ്ങള്‍ക്കെതിരായാണ് പതിനഞ്ചാം ധനകാര്യകമ്മിഷന്റൈ പരിഗണനാവിഷയങ്ങള്‍ നിശ്ചയിച്ചതെന്ന തരത്തില്‍ അനാവശ്യമായി ഒരു വിവാദം ഉയര്‍ന്നിട്ടുണ്ട്. ഇതില്‍ ഒരു വസ്തുതയുമില്ല.
    ധനകാര്യ കമ്മിഷന്റെ് ശിപാര്‍ശകളുടെ അടിസ്ഥാനത്തിലാണ് സംസ്ഥാനങ്ങള്‍ക്ക് തങ്ങളുടെ ജനങ്ങളുടെ ജീവിതത്തിന് മാന്യതമായ നിലവാരം ഉറപ്പാക്കുന്നതിനുള്ള, കേന്ദ്രത്തിന്റെ നികുതിയില്‍ നിന്നുള്ള പങ്ക് നല്‍കുന്നത്. യുക്തിസഹവും സമത്വവും നിലനിര്‍ത്തിക്കൊണ്ടുള്ള വിലയിരുത്തലാണ് ഇതിന് ആവശ്യം. സംസ്ഥാനങ്ങളുടെ ആവശ്യങ്ങള്‍ വിലയിരുത്താന്‍ ധനകാര്യകമ്മിഷന്‍ ഉചിതമായ മാനദണ്ഡങ്ങളാണ് സ്വീകരിക്കുന്നത്. ജനങ്ങളുടെ അളവിനെക്കുറിച്ചുള്ള ബോധത്തിനായി ജനസംഖ്യാ പ്രാതിനിധ്യം ആവശ്യമാണ്. വരുമാന ദൂരമാണ് (income distance) മറ്റൊരു മാനദണ്ഡം, ഇതിലൂടെ ആ സംസ്ഥാനത്തെ ജനങ്ങളുടെ ആപേക്ഷിക ദാരിദ്ര്യാവസ്ഥ മനസിലാക്കാനും ഗുണപരമായ ആവശ്യങ്ങള്‍ വിലയിരുത്താനും കഴിയും. ഈ രണ്ടു അളവുകോലുകളുടെ അടിസ്ഥാനത്തില്‍ കുടുതല്‍ ജനസംഖ്യയുള്ളതും ദാരിദ്ര്യമനുഭവിക്കുന്നതുമായ സംസ്ഥാനങ്ങള്‍ക്ക് കുടുതല്‍ വിഭവങ്ങള്‍ ലഭിക്കും. അവര്‍ക്ക് വിദ്യാഭ്യാസം, ആരോഗ്യം, ജനങ്ങള്‍ക്കുള്ള മറ്റ് സേവനങ്ങള്‍ എന്നിവയ്ക്ക് കൂടുതല്‍ ഫണ്ട് ആവശ്യമായി വരും. ഇത്തരം ദരിദ്രമായ സംസ്ഥാനങ്ങള്‍ക്ക് ഇതില്ലെങ്കില്‍ മറ്റ് വഴികളൊന്നുമില്ല.
    പതിനാലാം ധനകാര്യകമ്മിഷന് 2011 ലെ കാനേഷുമാരി കണക്ക് ഉപയോഗിക്കുന്നതിനുള്ള ഒരു വ്യക്തമായ നിര്‍ദ്ദേശവും നല്‍കിയിരുന്നില്ല. എന്നിട്ടും അവര്‍ 2011ലെ കാനേഷുമാരി കണക്കുകളാണ് ഉപയോഗിച്ചത്. രാജ്യങ്ങളുടെ ശരിയായ ആവശ്യങ്ങള്‍ വിലയിരുത്താനായി 1971മുതല്‍ ഉണ്ടായിട്ടുള്ള ജനസംഖ്യാ മാറ്റം ലഭിക്കാനായി അവര്‍ സ്വീകരിച്ച നടപടി ശരിയായിരുന്നു. 2011ലെ ജനസംഖ്യയില്‍ അവര്‍ 10% വെയിറ്റേജ് ഏര്‍പ്പെടുത്തി. പതിനാലാം ധനകാര്യകമ്മിഷന്‍ മുമ്പൊരിക്കലുമുണ്ടാകാത്ത തരത്തില്‍ 42% കേന്ദ്ര നികുതിയുടെ പങ്ക് സംസ്ഥാനങ്ങള്‍ക്ക് അനുവദിച്ചു.
    ഇവിടെ പതിനഞ്ചാം ധനകാര്യകമ്മിഷന്റെ പരിഗണനാ വിഷയത്തില്‍ ജനസംഖ്യാ വളര്‍ച്ചക്കു പകരമായി സ്വീകരിച്ച പരിശ്രമങ്ങള്‍ കൂടി ഉള്‍പ്പെടുത്തിയിട്ടുണ്ട്. ജനസംഖ്യാ നിയന്ത്രണത്തില്‍ നല്ല പുരോഗതി കൈവരിക്കുന്നതിന് സംസ്ഥാനങ്ങളുടെ പരിശ്രമങ്ങള്‍ ഈ പരിഗണനാ വിഷയങ്ങള്‍ തിരിച്ചറിയുന്നുണ്ട്. ഈ പ്രത്യേക പരിഗണനാവിഷയത്തിലൂടെ ജനസംഖ്യാ വളര്‍ച്ച നിയന്ത്രിച്ച സംസ്ഥാനങ്ങള്‍ക്ക് പാരിതോഷികമായി പ്രത്യേക ഇന്‍സെന്റീവിന് 15-ാം ധനകാര്യകമ്മിഷന് ശിപാര്‍ശ ചെയ്യാം. അതുപോലെ വിഭവങ്ങള്‍ അനുവദിക്കുമ്പോഴും 15-ാം ധനകാര്യകമ്മിഷന്‍ ആഗ്രഹിക്കുകയാണെങ്കില്‍ ജനസംഖ്യാ നിയന്ത്രണത്തില്‍ നിയന്ത്രം കൊണ്ടുവന്നതിന് ഉചിതമായ വെയിറ്റേജ് നല്‍കാം.
    പതിനഞ്ചാം ധനകാര്യകമ്മിഷന്റെ പരിഗണനാവിഷയം നിലവിലെ ജനസംഖ്യയുടെയും ജനസംഖ്യാ നിയന്ത്രണത്തിലുണ്ടായ പുരോഗതിയും ഉള്‍പ്പെടുന്ന രണ്ടുവിഷയങ്ങളുടെയും ആവശ്യം പരിഗണിച്ചുകൊണ്ട് നല്ല സന്തുലിതാവസ്ഥയിലുള്ളതാണ്. ധനകാര്യകമ്മിഷന്റെ പരിഗണനാവിഷയങ്ങളില്‍ ഒരുപക്ഷപാതവുമില്ല. ജനസംഖ്യാ നിയന്ത്രണത്തില്‍ നല്ല പുരോഗതി കൈവരിച്ച സംസ്ഥാനങ്ങളോട് ഒരു വിവേചനവുമില്ല''.- ശ്രീ.ജെയ്റ്റ്‌ലി പറഞ്ഞു.


    MRD RS


    

    
    (Release ID: 1528579) Visitor Counter : 4