      ഉപരാഷ്ട്രപതിയുടെ കാര്യാലയം

      കാസർഗോഡ് കേന്ദ്ര സര്‍വകലാശാലയുടെ പുതിയ കാമ്പസ് ഉദ്ഘാടനം ചെയ്തുകൊണ്ട് ഉപരാഷ്ട്രപതി നടത്തിയ പ്രസംഗത്തിന്റെ മലയാള പരിഭാഷ
      Posted On: 29 APR 2018 3:58PM by PIB Thiruvananthpuram

      തേജസ്വനി ഹിൽസിൽ സ്ഥിതി ചെയ്യുന്ന കേന്ദ്ര സര്‍വകലാശാലയുടെ ഈ പുതിയ കാമ്പസ് ഉദ്ഘാടനം ചെയ്യുന്നതിലും ഈ വിദ്യാഭ്യാസ സ്ഥാപനം രാഷ്ട്രത്തിന് സമര്‍പ്പിക്കുന്നതിലും എനിക്ക് അതിയായ സന്തോഷമുണ്ട്.
      എല്ലാ പ്രഗല്‍ഭരായ വിദ്യാഭ്യാസ വിചക്ഷണര്‍ക്കും, അധ്യാപകർക്കും, അനധ്യാപകർക്കും വിദ്യാര്‍ത്ഥികൾക്കും കേരളത്തിലെ പൊതുസമൂഹത്തിനും ഈ ചരിത്രപ്രധാനമായ അവസരത്തില്‍ ഞാന്‍ ആശംസകള്‍ അറിയിക്കുന്നു. സര്‍വകാലശാലയിലെ അക്കാദമിക്, ഭരണ നേതൃത്വങ്ങളെ അഭിനന്ദിക്കാനും ഞാന്‍ ഈ അവസരം വിനിയോഗിക്കുന്നു.
      എല്ലാത്തിനുപരിയായി, ഈ സംസ്ഥാനത്തെ വിദ്യാഭ്യാസ സാമൂഹിക വികസന രംഗങ്ങളിൽ മുൻപന്തിയിൽ എത്തിച്ചതിന് കേരളത്തിലെ ജനങ്ങളെ എന്റെ അതിയായ അഭിനന്ദനം അറിയിക്കുന്നു. ശ്രീ ചിത്തിരതിരുന്നാളിനെപ്പോലെയുള്ള വ്യക്തികളുടെ പ്രബുദ്ധമായ നേതൃത്വവും, ശ്രീ നാരായണ ഗുരുവിനെപ്പോലെയുള്ള സാമൂഹിക പരിഷ്‌ക്കര്‍ത്താക്കളില്‍ നിന്നുള്ള പ്രചോദനവും, മിഷ്ണറിമാരുടെയും മറ്റ് സാമൂഹികപരിഷ്‌കരണ സ്ഥാപനങ്ങളുടെയും നേതൃത്വത്തില്‍ വിദ്യാഭ്യാസരംഗത്ത് ദീര്‍ഘകാലമായി നടത്തിയ നിക്ഷേപങ്ങളുടെ ചരിത്രവുമൊക്കെ ചേർന്നാണ് കേരളത്തെ ഏകദേശം സമ്പൂര്‍ണ്ണ സാക്ഷരമായ സമൂഹമാക്കി മാറ്റിയത്. എന്നാല്‍ ഇവിടെയും ചില സ്ഥായിയായ വെല്ലുവിളികള്‍ നിലനില്‍ക്കുന്നുണ്ട്.
      സാംസ്‌ക്കാരികമായും ചരിത്രപരമായും വളരെ സമ്പന്നമാണ് കാസര്‍കോഡ് ജില്ല. 1956 നവംബര്‍ 1ന് സംസ്ഥാന പുനസംഘടന നടക്കുന്നതിന് മുമ്പ് ഇത് ദക്ഷിണ കന്നടയുടെ ഭാഗമായിരുന്നു. കേരളത്തിന്റെ വടക്കേ അറ്റത്തുള്ള സംസ്ഥാനമാകുന്നതിന് മുമ്പ് 1984 വരെ കണ്ണൂര്‍ ജില്ലയുടെ ഭാഗമായിരുന്നു കാസര്‍കോഡ്. തെയ്യം, പൂരക്കളി, യക്ഷഗാനം പോലെയുള്ള നിരവധി പാരമ്പര്യ ജനകീയ കലാരൂപങ്ങള്‍ കാസര്‍കോഡിനുണ്ട്. ഭാഷയുടെ കാര്യത്തിലും സമ്പന്നമായ കാസര്‍കോഡ് ബഹുഭാഷ പാരമ്പര്യം പ്രകടിപ്പിക്കുന്ന ജില്ല കൂടിയാണ്. സപ്തഭാഷാ ഭൂമിയെന്ന പേരിലും കാസര്‍കോഡ് അറിയപ്പെടുന്നുണ്ട്.
      കേന്ദ്രസര്‍വകലാശാലയുടെ സാന്നിദ്ധ്യം കാസര്‍കോഡുള്ളത് വടക്കേ മലബാറിലെ ജനങ്ങള്‍ക്ക് വലിയ അനുഗ്രഹമാണ്. വിദ്യാഭ്യാസം, ആരോഗ്യം, പശ്ചാത്തലസൗകര്യം എന്നിവയില്‍ ഈ മേഖലയ്ക്ക് പ്രത്യേക ഊന്നല്‍ അനിവാര്യമാണ്. കാസര്‍കോഡുള്ള കേന്ദ്രസര്‍വകലാശാലയുടെ സാന്നിദ്ധ്യം വിദ്യാഭ്യാസ രംഗത്ത് മാത്രമല്ല, പ്രത്യേകിച്ച് കാസര്‍കോഡ് ജില്ലയിലേയും പൊതുവേ കേരളത്തിലെയാകെയും ജീവിതഗുണനിലവാരം മെച്ചപ്പെടുത്തുന്നതിന് വേണ്ട സംഭാവനകള്‍ നല്‍കുന്നുമെന്ന് എനിക്ക് ഉറപ്പുണ്ട്.
      ഒരു പുതിയ കാമ്പസ് കൂടി ഇന്ന് തുറക്കുന്നതിലൂടെ വിദ്യാര്‍ത്ഥികള്‍ക്കും അദ്ധ്യാപകര്‍ക്കും അവരുടെ അക്കാദമിക മികവിനുള്ള വാഞ്ഛ തുടരുന്നതിനുള്ള ഒരു പുതിയ വീഥികൂടിയായിരിക്കുമെന്ന് ഞാന്‍ പ്രതീക്ഷിക്കുന്നു. മാത്രമല്ല, തേജസ്വിനി ഹിൽസില്‍ നിലകൊള്ളുന്ന ഈ സ്ഥാപനം തങ്ങളുടെ തേജസ് വളരെ അകലത്തില്‍ പടര്‍ത്തി, ലോകവീക്ഷണത്തേയും ലോകത്തെ തന്നെയും പരിവര്‍ത്തനപ്പെടുത്തുന്നുവെന്ന് ഉറപ്പാക്കുകയും വേണം.
      സഹോദരി, സഹോദരന്മാരെ, വിദ്യാഭ്യാസമാണ് ഒരു രാജ്യത്തിന്റെ വികസനത്തിന് അടിത്തറയിടുന്നത്. 21-ാം നൂറ്റാണ്ടിൽ വിജ്ഞാനാധിഷ്ഠിതമായ ഒരു സമൂഹം സൃഷ്ടിക്കുന്നതിൽ ഉന്നതവിദ്യാഭ്യാസം പ്രത്യേകിച്ചും സു പ്രധാന പങ്കുവഹിക്കുന്നുണ്ട്. രാജ്യത്തെ, വിജ്ഞാനത്തിന്റെയും നൂതനാശയങ്ങളുടെയും പ്രഭവകേന്ദ്രമാക്കുകയെന്ന ശ്രമകരമായ ഉത്തരവാദിത്വം കേന്ദ്രസര്‍വകലാശാലയുള്‍പ്പെടെയുള്ള നമ്മുടെ എല്ലാ ഉന്നതവിഭ്യാഭ്യാസ സ്ഥാപനങ്ങള്‍ക്കുമുണ്ട്.
      നിങ്ങള്‍ പുറകോട്ട് നോക്കുകയാണെങ്കില്‍ ഒരിക്കല്‍ ഇന്ത്യ ''വിശ്വഗുരു''വെന്നാണ് അറിയപ്പെട്ടിരുന്നതെന്ന് മനസിലാകും. ഭൂഗോളത്തിന്റെ വിവിധ ഭാഗത്തുനിന്നും ആളുകള്‍ വ്യത്യസ്ത മേഖലകളില്‍ അറിവ് സമ്പാദിക്കാനും പ്രാഗല്‍ഭ്യം നേടാനുമുള്ള പഠനത്തിനായി ഇവിടെ വന്നിരുന്നു. വിദേശ കടന്നുകയറ്റങ്ങളോടെയും ബ്രിട്ടീഷ് ഭരണത്തോടെയും ആ സാഹചര്യങ്ങള്‍ ഇല്ലാതായി. വിദ്യാഭ്യാസരംഗത്ത് ഇന്ത്യയ്ക്കുണ്ടായിരുന്ന സുപ്രധാനസ്ഥാനം നഷ്ടമായി. ഇന്ന് വിദ്യാഭ്യാസരംഗത്ത് ഒരു ആഗോള ശക്തികേന്ദ്രമായി പുനരുജ്ജീവനം നേടുന്നതിനുള്ള സാഹചര്യം രാജ്യത്തിനുണ്ട്. എന്നാല്‍ ആഗോള ഗുണനിലവാരമുള്ള വിദ്യാഭ്യാസം എന്ന ഏക ലക്ഷ്യത്തിലൂന്നിക്കൊണ്ട് സിലബസുകള്‍ പുനര്‍ക്രമീകരിക്കുകയും പശ്ചാത്തലം സൗകര്യങ്ങള്‍ മെച്ചപ്പെടുത്തുകയും ചെയ്യുന്നതരത്തിലുള്ള ഒരു പരിവര്‍ത്തനം ഇതിന് ആവശ്യമാണ്.
      ഇന്ത്യയില്‍ 800ല്‍ പരം സര്‍വകലാശാലകള്‍ ഉണ്ടെങ്കിലും ഒന്നുപോലും ലോകത്തെ പ്രധാന വിദ്യാഭ്യാസസ്ഥാപനങ്ങളുടെ റാങ്കില്‍പ്പെടുന്നില്ല. സാഹചര്യങ്ങള്‍ മാറ്റണമെന്ന് ആഗ്രഹമുണ്ടെങ്കില്‍ '' സാധാരണ കാര്യം'' എന്ന നിലയ്ക്കുള്ള സമീപനം നമുക്ക് സ്വീകരിക്കാന്‍ കഴിയില്ല. ഓരോ വിദ്യാഭ്യാസ സ്ഥാപനവും, സ്വകാര്യമേഖലയിലുള്ളതുമുതല്‍ കേന്ദ്രസര്‍വകലാശാല വരെയുള്ളത്, ഇന്ത്യയെ വിദ്യഭ്യാസത്തിന്റേയും നൂതനാശയങ്ങളുടെയും നേതൃനിരയിലുള്ള രാജ്യമാക്കി ഉയര്‍ത്തണമെന്ന ലക്ഷ്യത്തോടെ, 21-ാം നൂറ്റാണ്ടിന്റെ ആവശ്യകതകള്‍ക്കനുസൃതമായി, വിദ്യാഭ്യാസ നിര്‍മ്മിതിയെ പുനരാവിഷ്‌ക്കരിക്കണം. മാറ്റങ്ങളുടെ വേഗതയുടെയും സാധ്യതകളുടെയും ഉത്തരവാദിത്തം സമൂഹം കൂടുതലായി വിജ്ഞാധിഷ്ഠിതമാകുന്നതിലാണ്. ഉന്നത വിദ്യാഭ്യാസവും ഗവേഷണവുമാണ് വ്യക്തികളുടെയും സമൂഹത്തിന്റെയും രാജ്യത്തിന്റേയും സാംസ്‌ക്കാരിക, സാമൂഹിക-സാമ്പത്തിക വികസനത്തിന്റെ സുപ്രധാന വാഹകര്‍.
      ലോകത്തെ മൂന്നാമത്തെ ഉന്നതവിദ്യാഭ്യാസ സമ്പ്രദായം ഇന്ത്യയ്ക്കുണ്ടെങ്കിലും ഇതില്‍ മൊത്തം ചേരുന്ന അനുപാതം 25.2% മാത്രമാണ്. ഉയര്‍ന്ന ജനസംഖ്യകൊണ്ട് അനുഗ്രഹിക്കപ്പെട്ടിരിക്കുന്ന രാജ്യത്തെ പരിഗണിക്കുമ്പോള്‍ ഉന്നതവിദ്യാഭ്യാസ സമ്പ്രദായം ഗുണപരമായും ഏണ്ണത്തിലും വികസിപ്പിക്കേണ്ടത് രാജ്യത്തിന്റെയും സമുഹത്തിന്റേയൂം മെച്ചപ്പെടലിന് അനിവാര്യമാണ്. അന്തിമമായി ഇത് അഹിംസാത്മകവും ചൂഷണരഹിതവുമായതും മാനവികതമയാടുള്ള സ്‌നേഹത്തിലൂടെയും ജ്ഞാനത്തിലൂടെയും വ്യക്തികളെ കൂടുതല്‍ സംസ്‌ക്കാരസമ്പന്നരും പ്രചോദിപ്പിക്കുകയും ചെയ്യുന്നതുള്‍പ്പെടെ എല്ലാ ഉള്‍ക്കൊളളുന്ന ഒരു പുതിയ സമൂഹം സൃഷ്ടിക്കുന്നതാണ് ഇത് ലക്ഷ്യമാക്കേണ്ടത്.
      വിദ്യാഭ്യാസം എന്നത് തൊഴിലിന് വേണ്ടി മാത്രമുള്ളതല്ല. ശരിയായ പാതയില്‍ നിന്നും ഒരിക്കലും വ്യതിചലിക്കാത്ത ധാര്‍മ്മികബോധമുള്ള സമഗ്രവ്യക്തികളെ സൃഷ്ടിക്കുന്നതിന് വേണ്ട അറിവ് നല്‍കുന്നതും ശാക്തീകരിക്കുന്നതും വികസിപ്പിക്കുന്നതുമാകണം വിദ്യാഭ്യാസം. ശരിയായ ഇടപെടലുകള്‍ക്ക് പുറമെ വിദ്യാഭ്യാസം സ്വാഭവവും കഴിവും ശേഷിയും സൃഷ്ടിക്കുന്നതുമാകണം.
      പ്രിയ വിദ്യാര്‍ത്ഥികളെ, മഹത്തരമായ ഒരു സംസ്‌ക്കാരത്തിന്റേയും പാരമ്പര്യത്തിന്റേയും സമ്പന്നമായ സാംസ്‌ക്കാരിക ചരിത്രത്തിന്റേയും പിന്തുടര്‍ച്ചക്കാരാണ് നിങ്ങളെന്നത് എല്ലായിപ്പോഴും ഓര്‍ക്കണം. നമ്മുടെ സംസ്‌ക്കാരം, പാരമ്പര്യം, ധര്‍മ്മചിന്ത ആചാരങ്ങള്‍ എന്നിവയുടെ ദീപശിഖാവാഹകരാണ് നിങ്ങള്‍. എവിടെ നിന്നായാലും നല്ല ശീലങ്ങള്‍ സ്വീകരിക്കുന്നതിലും കൂട്ടിച്ചേര്‍ക്കുന്നതിലും ഒരു തെറ്റുമില്ല, എന്നാല്‍ വേരുകള്‍ എപ്പോഴും വര്‍ഷങ്ങള്‍ പഴക്കമുള്ള നമ്മുടെ സംസ്‌ക്കാരത്തിലും പാരമ്പര്യത്തിലുമായിരിക്കണം. ഇവിടെ നമ്മുടെ രാഷ്ട്രപിതാവിന്റെ പ്രശസ്തമായ വരികള്‍ ഞാന്‍ ഓര്‍മ്മിക്കുകയാണ് '' എന്റെ വീട് എല്ലാവശവും മതിലുകള്‍ കൊണ്ട് മൂടപ്പെടാനും വാതായനങ്ങള്‍കൊണ്ട് വീര്‍പ്പ് മുട്ടിക്കാനും ഞാന്‍ ആഗ്രഹിക്കുന്നില്ല. എല്ലാ ഭൂമിയിലേയും സംസ്‌ക്കാരം എന്റെ വീട്ടിലേക്ക് കഴിയുന്നത്ര സ്വാതന്ത്ര്യത്തോടെ കടന്നുവരാനാണ് ആഗ്രഹിക്കുന്നത്. എന്നാല്‍ അവയില്‍ ഏതെങ്കിലും എന്റെ കാലുകള്‍ക്കടിയിലേക്ക് അടിച്ചുകയറുന്നതിനെ ഞാന്‍ എതിര്‍ക്കുന്നു.''
      കഴിഞ്ഞ രണ്ടുപതിറ്റാണ്ടുകള്‍ക്കിടയില്‍ ഉന്നതവിദ്യാഭ്യാസ രംഗത്ത് വലിയ മാറ്റങ്ങളുണ്ടായിട്ടുണ്ട്. എന്നാല്‍ ഇന്നും ഉന്നത വിദ്യാഭ്യാസത്തെ ഒരു ആഗോള സമ്പ്രദായമായി കാണാന്‍ സാധിക്കില്ലെങ്കിലും ഒരു ആഗോള സമ്പ്രദായമെന്നത് പരിഗണിച്ചുകൊണ്ട് ലോകത്തെ സര്‍വകലാശാലകളും ഉന്നത വിദ്യാഭ്യാസ സമ്പ്രദായങ്ങളും നിരവധി ഒന്നിച്ചുചേര്‍ക്കല്‍ നടത്തിയിട്ടുണ്ട്. ആഗോളവല്‍ക്കരണത്തിന്റെ ഫലമായി നമ്മുടെ ബിരുദധാരികള്‍ക്ക് ഇന്ന് പ്രാദേശിക, ദേശീയ തലത്തില്‍ മാത്രമല്ല, വളര്‍ന്നുവരുന്ന ആഗോള വിപണിയോടും മത്സരിക്കേണ്ടതുണ്ട്. ഈ '' ആഗോള ഗ്രാമത്തില്‍'' (ഗ്ലോബല്‍ വില്ലേജ്) ഭാവി നേതാക്കള്‍ എന്ന നിലയില്‍ നമ്മുടെ ബിരുദധാരികള്‍ക്ക് ഒരു വിവിധ സംസ്‌ക്കാരങ്ങഴളക്കുറിച്ചുള്ള പുതിതരത്തിലുള്ള അറിവും പൊതുനിയമങ്ങളോടുള്ള ബഹുമാനവും നല്ല പ്രവര്‍ത്തനവും, വിവിധ താല്‍പര്യങ്ങള്‍, വീക്ഷണങ്ങള്‍ ചിന്താധാരകള്‍ എന്നിവ മനസിലാക്കാനും അവയെ വിശകലനം ചെയ്യാനും സംയോജിപ്പിക്കാനമുള്ള കഴിവും ആവശ്യമാണ്.
      2009ല്‍ രൂപീകരിച്ചതുമുല്‍ ഈ പിന്നോക്ക മേഖലയില്‍ വളരെ മികച്ച രീതിയിലുള്ള വിദ്യാഭ്യാസം നല്‍കി കേരളത്തിലെ കേന്ദ്ര സര്‍വകലാശാല തങ്ങള്‍ക്ക് വളരാന്‍ അനുയോജ്യമായി സ്ഥലമാക്കി ഇതിനെ മാറ്റിയെന്ന് അറിയാന്‍ കഴിഞ്ഞതില്‍ എനിക്ക് അതിയായ സന്തോഷമുണ്ട്. 2009ലെ 17ല്‍ നിന്നും വിദ്യാര്‍ത്ഥി പ്രവേശനം 2017-18ല്‍ 1426ല്‍ എത്തി. 2022ല്‍ 5000 വിദ്യാര്‍ത്ഥികള്‍ ചേരുമെന്നാണ് കണക്കാക്കിയിരിക്കുന്നത്. 16 വ്യത്യസ്ത സംസ്ഥാനങ്ങളില്‍ നിന്ന് വരുന്ന വിദ്യാര്‍ത്ഥികള്‍ ഈ സര്‍വകലാശാലയുടെ ദേശീയ സ്വഭാവത്തെയാണ് പ്രതിനിധീകരിക്കുന്നത്.
      വിദ്യാര്‍ത്ഥികള്‍ക്ക് ഏറ്റവും മികച്ച അദ്ധ്യാപന-പഢന സാഹചര്യം സര്‍വകലാശാല ഒരുന്നുന്നുവെന്ന് അറിയാന്‍ കഴിഞ്ഞതില്‍ എനിക്ക് അതിയായ സന്തോഷമുണ്ട്. ശരിയായ സാഹചര്യം അവരുടെ സൃഷ്ടിപരതയെ സമ്പുഷ്ടമാക്കും. സര്‍വകലാശാല വലിയതോതില്‍ ഗവേഷണത്തിന് കൂടുതല്‍ ഊന്നല്‍ നല്‍കണമെന്നും വ്യാവസായികമേഖലയുമായി ബന്ധം സ്ഥാപിക്കണമെന്നുമാണ് എന്റെ ആഗ്രഹം. അതിലൂടെ കോഴ്‌സുകള്‍ വ്യവസായമേഖലയ്ക്ക് ആവശ്യമുള്ള തരത്തിലുള്ളതാക്കാന്‍ കഴിയും.
      ഇന്നത്തെ സര്‍വകലാശാലകള്‍ അദ്ധ്യാപനമികവിന്റെയും ഗവേഷണത്തിന്റേയും നൂതനാശയങ്ങളുടെയും പരസ്പരബന്ധത്തിന്റെയും മാതൃകകളാണെന്ന് നമുക്കെല്ലാം അറിയാം. വിദ്യാഭ്യാസത്തിന്റെ പൂര്‍ണ്ണ ശേഷി ലഭ്യമാക്കുന്നതിനും മുന്നോട്ടുള്ള പോക്കിനും വിദ്യാര്‍ത്ഥികള്‍ക്ക് വിദ്യാഭ്യാസ അവസരത്തിനും അതിനുള്ള യോഗ്യതതെളിയിക്കുന്നതിനുമുള്ള പൂര്‍ണ്ണ നേട്ടങ്ങള്‍ ലഭ്യമാകുന്നതിനുമുള്ള മുള്ള തടസങ്ങളെല്ലാം നീക്കണം. വലിയ മാറ്റവും വികസനവും കൊണ്ടുവരുന്നതിനും ഇന്ന് അഭിമുഖീകരിക്കുന്ന വെല്ലുവിളികള്‍ക്ക് പരിഹാരം കാണുന്നതിനും ഗവണ്‍മെന്റിന്റെയും സ്ഥാപനങ്ങളുടെയും മാത്രമല്ല, വിദ്യാര്‍ത്ഥികള്‍, അവരുടെ കുടുഗബങ്ങള്‍, അദ്ധ്യാപകര്‍, സമൂഹം തുടങ്ങി ബന്ധപ്പെട്ട എല്ലാ ഓഹരിപങ്കാളികളുടെയും പൂര്‍ണ്ണമായ ഇടപെടലുകള്‍ അനിവാര്യമാണ്.
      ഈ സര്‍വകലാശയ്ക്ക് നാക്ക് അക്രഡിറ്റേഷന്‍ 2016ല്‍ ലഭിച്ചതായും ആദ്യ ചാക്രികവിലയിരുത്തലില്‍ ബി++ ലഭിച്ചതായും എനിക്ക് അറിയാന്‍ കഴിഞ്ഞു. എന്‍.ഐ.ആര്‍.എഫ് റാങ്കില്‍ 100നും 150നും ഇടയ്ക്കാണ്, നമ്മുടെ രാജ്യത്തെ ഏറ്റവും മികച്ച വിദ്യഭ്യാസസ്ഥാപനങ്ങളില്‍ 5% റേറ്റിംഗുമുണ്ട്. ഈ അംഗീകാരങ്ങളെ പ്രശംസിക്കുമ്പോള്‍ തന്നെ അടുത്ത ഘട്ടത്തില്‍ നാക്കിന്റെ ഗ്രേഡിംഗ് മെച്ചപ്പെടുത്തുന്നതിന് വളരെ ബോധപൂര്‍വ്വം ശ്രമിക്കണമെന്ന് ബന്ധപ്പെട്ട എല്ലാവരേയും ഞാന്‍ ഓര്‍മ്മിപ്പിക്കുകയുമാണ്.
      വിദ്യാഭ്യാസത്തിന്റെ ഗുണനിലവാരം മെച്ചപ്പെടുത്തുന്നതിന് സര്‍വകലാശാല പ്രത്യേക അധ്യാപന ബോധന തന്ത്രങ്ങള്‍ നടപ്പാക്കുകയും, വേണ്ട സംവിധാനങ്ങളും ഘടകങ്ങളും രൂപകല്‍പ്പന ചെയ്യുകയും വേണം. വിഭവങ്ങള്‍ കുറയുന്നതും മത്സരം വര്‍ദ്ധിക്കുന്നതുമൂലമുള്ള വെല്ലുവിളി മറികടക്കാന്‍ കഴിയന്നതിനെക്കാള്‍ കുടുതലാണ്. എന്നാലൂം ഗുണനിലവാരമുള്ള അദ്ധ്യാപനത്തിനും വിദ്യാര്‍ത്ഥികളുടെ പഠനനിലവാരം മെച്ചപ്പെടുത്തുന്നതിനും വേണ്ട ശ്രമങ്ങള്‍ ഈ സ്ഥാപനം തുടരണം. കേരളത്തിലെ കേന്ദ്ര സര്‍വകലാശാലയ്ക്ക് ഇനിയൂം ദീര്‍ഘദൂരം സഞ്ചരിക്കേണ്ടതുണ്ട്. നിലവിലെ പ്രവര്‍ത്തനങ്ങള്‍ മറികടക്കാന്‍ കഴിയാത്ത തലത്തിലേക്ക് കൊണ്ട് എത്തിക്കുന്നതിന് ഒരു വശത്ത് അര്‍പ്പണബോധമുള്ള ദൗത്യത്തെക്കുറിച്ച് വ്യക്തമായ വീക്ഷണമുള്ള ഒരു കൂട്ടരുടെ വലിയ ആവശ്യമുണ്ട്, മറുവശത്ത് ആ ആവശ്യങ്ങള്‍ നേടിയെടുക്കുന്നതിന് നാം തുറന്നമനസുള്ളവരായി തുടരുകയും വേണം.
      ഈ സംഭവബഹുലമായ അവസരത്തില്‍ ഇവിടെ മഹനീയ സാന്നിദ്ധ്യവും ശ്രദ്ധയും കൊണ്ട് അനുഗ്രഹിച്ചവര്‍ക്കെല്ലാം ഒരിക്കല്‍ കൂടി നന്ദി പ്രകാശിപ്പിക്കുന്നു.
      ജയ് ഹിന്ദ്!
    
    
    (Release ID: 1530709) Visitor Counter : 5
    
    
      Read this release in: English , Tamil