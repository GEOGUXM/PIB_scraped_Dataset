      വ്യോമയാന മന്ത്രാലയം

      മേയ്ക്ക് ഇന്‍ ഇന്ത്യയ്ക്ക് കീഴില്‍ വിമാന നിര്‍മ്മാണത്തിന് മുന്‍ഗണന: കേന്ദ്ര മന്ത്രി ശ്രീ സുരേഷ് പ്രഭു
      Posted On: 26 APR 2018 4:11PM by PIB Thiruvananthpuram

      മേയ്ക്ക് ഇന്‍ ഇന്ത്യ പദ്ധതിക്ക് കീഴിലുള്ള വിമാന നിര്‍മ്മാണത്തിനും വ്യോമയാന മേഖലയിലെ സുരക്ഷയ്ക്കും മുന്‍ഗണന നല്‍കുമെന്ന് കേന്ദ്ര സിവില്‍ വ്യോമയാന മന്ത്രി ശ്രീ സുരേഷ് പ്രഭു പറഞ്ഞു. ഇന്ത്യയില്‍ ലോകോത്തര നിലവാരത്തിലുള്ള പാസഞ്ചര്‍, കാര്‍ഗോ ഹബുകള്‍ നിര്‍മ്മിക്കും. വിമാന യാത്രക്കാര്‍ക്ക് ആഹ്ലാദകരമായ യാത്രാനുഭവം സമ്മാനിക്കണമെന്നും സ്വകാര്യ മേഖല ഉപഭോക്താക്കളുടെ ആവശ്യങ്ങളോട് പ്രതികരിക്കണമെന്നും മന്ത്രി കൂട്ടിച്ചേര്‍ത്തു.
      വ്യോമയാന വ്യവസായവുമായി ബന്ധപ്പെട്ടവരുടെയും, എയര്‍ലൈന്‍ സിഎംഡിമാരുടെയും, എയര്‍പോര്‍ട്ട് ഡയറക്ടര്‍മാരുടെയും യോഗത്തില്‍ പങ്കെടുക്കുകയായിരുന്നു അദ്ദേഹം. കേന്ദ്ര സിവില്‍ വ്യോമയാന മന്ത്രാലയം സെക്രട്ടറി ശ്രീ രാജീവ് നയന്‍ ചൗബേ, മന്ത്രാലയത്തിലെ മുതിര്‍ന്ന ഉദ്യോഗസ്ഥര്‍ തുടങ്ങിയവര്‍ യോഗത്തില്‍ പങ്കെടുത്തു. വിവിധ നഗരങ്ങളില്‍ നിന്നുള്ള എയര്‍ ട്രാഫിക്ക് സാധ്യതകളെ പറ്റി ആവശ്യകത സര്‍വേ നടത്തേണ്ടതുണ്ടെന്നും മന്ത്രി പറഞ്ഞു. ഇന്ത്യയെ എയര്‍ കാര്‍ഗോ ഹബ്ബാക്കി മാറ്റല്‍, ഇ-ദേശീയ എയര്‍ കാര്‍ഗോ സമൂഹം, ഇ-ചരക്ക് കാര്‍ഗോ തുടങ്ങിയ വിഷയങ്ങളും യോഗത്തില്‍ ചര്‍ച്ച ചെയ്യപ്പെട്ടു.
    
    
    (Release ID: 1530524) Visitor Counter : 1
    
    
      Read this release in: Marathi , English , Urdu , Tamil