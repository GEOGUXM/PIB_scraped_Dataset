      PIB Headquarters

      ബി.എസ്.എന്‍.എല്ലിന്റെ 1199 രൂപയുടെ വിഷുഓഫര്‍
      Posted On: 13 APR 2018 7:41PM by PIB Thiruvananthpuram


    വിഷുവിനോടനുബന്ധിച്ച് ബി.എസ്.എന്‍.എല്‍കേരള പുതിയ ബ്രോഡ്ബാന്റ് പദ്ധതി പ്രഖ്യാപിച്ചു. പുതുതായി പ്രതിമാസം 1199 രൂപയുടെകുടുംബ ബ്രോഡ്ബാന്റ് കണക്ഷന്‍ എടുക്കുന്നവര്‍ക്ക് മൂന്ന് മൊബൈല്‍സിംകാര്‍ഡ്കൂടിസൗജന്യമായി നല്‍കും. ഇന്ത്യയിലെവിടേക്കും പരിധിയില്ലാതെവിളിക്കാനുള്ള സൗകര്യം ഈ മൂന്നു സിംകാര്‍ഡുകളിലുമുണ്ടാകും. മുംബൈ, ഡല്‍ഹി എന്നിവിടങ്ങളിലൊഴിച്ച് റോമിംഗിലായിരിക്കുമ്പോഴും ഈ സൗജന്യങ്ങള്‍ ലഭ്യമാവും. ഏതെങ്കിലും ഒരുസിംകാര്‍ഡില്‍ഓണ്‍ലൈന്‍ ടി.വിയും ലഭ്യമാകും. കൂടാതെ പ്ലസ് ടു വരെയുള്ള വിദ്യാര്‍ത്ഥികള്‍ക്ക് ഏതെങ്കിലും ഒരുവിഷയത്തില്‍ ഒരു മാസത്തേക്ക് ഓണ്‍ലൈന്‍ വിദ്യാഭ്യാസത്തിനുള്ള നിരക്കും ഒരു സിമ്മില്‍ സൗജന്യമായി അനുവദിച്ചിട്ടുണ്ട്.

    1 ജി.ബി വരെ ഉപയോഗത്തിനു ശേഷം 40 കെ.ബി.പി.എസ് ആയിവേഗം കുറയുന്ന പരിധിയില്ലാത്ത ഡാറ്റ, സൗജന്യ റിംഗ്ബാക്ക് ടോണ്‍ എന്നീ സൗകര്യങ്ങളും ഈ മൊബൈല്‍ കണക്ഷനുകള്‍ക്കുണ്ടായിരിക്കും. നിലവില്‍ എഫ്.ടി.ടി.എച്ച് കണക്ഷന്‍ ഉള്ളവര്‍ക്കും ഈ ബ്രോഡ്ബാന്റ് കണക്ഷനിലേക്ക് മാറാം. വാര്‍ഷിക, ദ്വൈവാര്‍ഷിക, ത്രൈവാര്‍ഷിക അടവുകള്‍ക്ക് യഥാക്രമമുള്ള അധിക സൗജന്യങ്ങള്‍ ഉണ്ടായിരിക്കും. സ്റ്റാറ്റിക്‌ഐ.പിവിലാസം വേണമെങ്കില്‍ പ്രതിവര്‍ഷം 2000 രൂപ അധികം നല്‍കണം. ചുരുങ്ങിയ ഉപയോഗ കാലയളവ് ഒരു മാസമായും നിക്ഷേപത്തുക ഒരുമാസത്തെ നിരക്കായും നിജപ്പെടുത്തിയിട്ടുണ്ട്.
    ഏതു നെറ്റ്‌വര്‍ക്കിലേക്കുംഎപ്പോഴുംസൗജന്യമായിവിളിക്കാന്‍ കഴിയുന്ന ലാന്‍ഡ്‌ലൈന്‍ ഓഫര്‍, 30 ജി.ബിവരെ 10 എം.ബി.പി.എസ്‌വേഗതയിലുംതുടര്‍ന്ന് 2 എം.ബി.പി.എസ്‌വേഗതയിലും ലഭിക്കുന്ന പരിധിയില്ലാത്ത ഡാറ്റാസൗകര്യം എന്നിവയ്ക്ക് പുറമേയാണ് ഈ പദ്ധതി.
    AM/MRL

    
    
    (Release ID: 1529171) Visitor Counter : 4