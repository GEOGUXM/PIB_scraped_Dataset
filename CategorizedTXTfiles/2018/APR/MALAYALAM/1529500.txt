      PIB Headquarters

      ഹോട്ടല്‍ മാനേജ്‌മെന്റ് ഇന്‍സ്റ്റിറ്റ്യൂട്ടില്‍ സൗജന്യ കോഴ്‌സുകള്‍ക്ക് അപേക്ഷിക്കാം
      Posted On: 18 APR 2018 5:22PM by PIB Thiruvananthpuram


    
    ടൂറിസം മന്ത്രാലയത്തിന് കീഴിലുള്ള സ്വയംഭരണ സ്ഥാപനമായ ഇന്‍സ്റ്റിറ്റ്യൂട്ട് ഓഫ് ഹോട്ടല്‍ മാനേജ്‌മെന്റ് ആന്റ് കാറ്ററിംഗ് ടെക്‌നോളജി തൊഴില്‍ രഹിതരായ യുവതി, യുവാക്കള്‍ക്ക് വേണ്ടി കോവളത്തുള്ള ഇന്‍സ്റ്റിറ്റ്യൂട്ടില്‍ വച്ച് കുക്ക് (5 മാസം), സ്റ്റുവാര്‍ഡ് (4 മാസം) ദൈര്‍ഘ്യമുള്ള പരിശീലന കോഴ്‌സുകള്‍ തുടങ്ങുന്നു.


    എട്ടാം ക്ലാസ് പാസ്സോ അതിന് മുകളിലോ (കുക്ക്), പത്താം ക്ലാസ് പാസ്സോ അതിന് മുകളിലോ (സ്റ്റുവാര്‍ഡ്) യോഗ്യത ഉണ്ടായിരിക്കണം.


    01-05-2018 ന് 18 വയസ്സ് തികഞ്ഞിരിക്കണം. ഉയര്‍ന്ന പ്രായപരിധി ഇല്ല. സൗജന്യ യൂണിഫോമും ടൂള്‍കിറ്റും നല്‍കുന്നതാണ്. വിജയിക്കുന്ന ഉദ്യോഗാര്‍ത്ഥികള്‍ക്ക് സ്റ്റൈപ്പന്റും (ഒറ്റ തവണ), സര്‍ട്ടിഫിക്കറ്റും നല്‍കുന്നതാണ്. ഹോട്ടല്‍ മേഖലയില്‍ ജോലി ലഭിക്കുന്നതിനുള്ള സഹായവും ചെയ്തു കൊടുക്കുന്നതാണ്.


    താല്‍പര്യമുള്ളവര്‍ ഏപ്രില്‍ 25, 26, 27 തീയതികളില്‍ രാവിലെ 10 മുതല്‍ വൈകിട്ട് 4 മണി വരെ നടത്തുന്ന വാക്ക്-ഇന്‍-ഇന്റര്‍വ്യൂവില്‍ പങ്കെടുക്കുക.


    പാസ്‌പോര്‍ട്ട് സൈസ് ഫോട്ടോ, യോഗ്യതയും പ്രായവും തെളിയിക്കുന്ന സര്‍ട്ടിഫിക്കറ്റ്, പോലീസ് വെരിഫിക്കേഷന്‍ സര്‍ട്ടിഫിക്കറ്റ്, മെഡിക്കല്‍ സര്‍ട്ടിഫിക്കറ്റ്, ആധാര്‍ കാര്‍ഡ്, ബാങ്ക് പാസ് ബുക്കിന്റെ ആദ്യ പേജ് (എല്ലാ സര്‍ട്ടിഫിക്കറ്റുകളുടെയും ഒറിജിനലും പകര്‍പ്പും) സഹിതം നേരിട്ട് ഹാജരാകണം. അദ്ധ്യയന വര്‍ഷം 2018-19 ല്‍ പല ബാച്ചുകളിലായിരിക്കും പരിശീലനം.
    GK MRL–155
    ***


    

    
    (Release ID: 1529500) Visitor Counter : 2