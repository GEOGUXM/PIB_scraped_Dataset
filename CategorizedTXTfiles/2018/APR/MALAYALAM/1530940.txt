      കുടിവെള്ള, ശുചീകരണ മന്ത്രാലയം

      ശുചിത്വ ഭാരത ദൗത്യത്തിന്‍ കീഴിലെ ശൗചാലയ നിര്‍മ്മാണ ചെലവ്
      Posted On: 27 APR 2018 6:42PM by PIB Thiruvananthpuram


    ഗ്രാമീണ ശുചിത്വ ഭാരത ദൗത്യത്തിന്‍ കീഴില്‍ വീട്ടില്‍ ഗുണനിലവാരമുള്ള ചെലവ് കുറഞ്ഞ ശൗചാലയം നിര്‍മ്മിക്കുന്നതിന് അര്‍ഹരായ ഗുണഭോക്താവിന് 12,000 രൂപയാണ് സബ്‌സിഡിയായി ലഭിക്കുന്നതെന്ന് കേന്ദ്ര കുടിവെള്ളവും ശുചിത്വവും മന്ത്രാലയം വ്യക്തമാക്കി. കേന്ദ്ര, സംസ്ഥാന ഗവണ്‍മെന്റുകള്‍ 60:40 അനുപാതത്തിലാണ് ഈ തുക നല്‍കുന്നത്. കേന്ദ്ര വിഹിതം സംസ്ഥാനത്തിന് നല്‍കി സംസ്ഥാനമാണ് ഈ പദ്ധതി നടപ്പിലാക്കുന്നത്.


    ശുചിത്വ ഭാരത ദൗത്യത്തിന്‍ കീഴില്‍ നിര്‍മ്മിക്കുന്ന ശൗചാലയങ്ങളുടെ നിര്‍മ്മാണ ചെലവ് സംബന്ധിച്ച് സാമൂഹിക മാധ്യമങ്ങളിലും ചില അച്ചടി, ദൃശ്യമാധ്യമങ്ങളിലും തെറ്റായ വാര്‍ത്തകള്‍ പ്രചരിക്കുന്ന അടിസ്ഥാനത്തിലാണ് ഈ പ്രചരണം. ഒരു ഇരട്ട കുഴി കക്കൂസിന് ശരാശരി ചെലവ് 12,000 രൂപ വരുമെന്നിരിക്കെ ചില സ്ഥലങ്ങളില്‍ ഗുണഭോക്താക്കള്‍ ഗവണ്‍മെന്റ് സബ്‌സിഡിക്ക് പുറമെ തങ്ങളുടെ സ്വന്തം ചെലവില്‍ കൂടുതല്‍ പണം ചെലവിട്ട് ശൗചാലയങ്ങള്‍ നിര്‍മ്മിക്കുന്നുമുണ്ട്. അതിനാല്‍ ശൗചാലയങ്ങളുടെ നിര്‍മ്മാണ ചെലവിന് തുല്യമാണ് സബ്‌സിഡി എന്ന് പറയുന്നത് തെറ്റാണ്.


    ശുചിത്വ ഭാരത ദൗത്യം ആരംഭിച്ചിട്ട് ഇന്ന് വരെ 7 കോടിയിലധികം ശൗചാലയങ്ങളുടെ നിര്‍മ്മാണം പൂര്‍ത്തിയാക്കിയിട്ടുണ്ട്. ശുചിത്വ സൗകര്യങ്ങളുടെ ഉപയോഗം 2014 ഒക്‌ടോബറിലെ 39 ശതമാനത്തില്‍ നിന്ന് 82 ശതമാനമായി ഉയര്‍ന്നിട്ടുണ്ട്.
    ND MRD –335
    ***


    

    
    (Release ID: 1530940) Visitor Counter : 1