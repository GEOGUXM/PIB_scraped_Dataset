      വനിതാ, ശിശു വികസന മന്ത്രാലയം

      പഞ്ചായത്തുകളിലെ വനിതാ പ്രതിനിധികള്‍ക്ക് തീവ്രപരിശീലന പരിപാടി
      Posted On: 04 APR 2018 6:30PM by PIB Thiruvananthpuram


    പഞ്ചായത്തുകളിലെ തെരഞ്ഞെടുക്കപ്പെട്ട വനിതാജനപ്രതിനിധികള്‍ക്കായി (ഇ.ഡബ്ല്യു. ആര്‍) കേന്ദ്ര വനിതാശിശു വികസന മന്ത്രാലയം പ്രത്യേക പരിശീലന പരിപാടി നടപ്പാക്കുന്നു. കാര്യശേഷി വര്‍ദ്ധന ലക്ഷ്യമിട്ടാണിത്. കേന്ദ്ര വനിതാശിശു മന്ത്രാലയത്തിന് കീഴിലുള്ള സ്വയംഭരണ ഏജന്‍സിയായ നാഷണല്‍ ഇന്‍സ്റ്റിറ്റ്യൂട്ട് ഓഫ് പബ്ലിക്ക് കോ-ഓപ്പറേഷന്‍ ആന്റ് ചൈല്‍ഡ് ഡെവലപ്പ്‌മെന്റ് (എന്‍.ഐ.പി.സി.സി.ഡി) വഴിയാണ് പദ്ധതി നടപ്പാക്കുന്നത്.
    രണ്ട് ഘട്ടങ്ങളിലായാണ് പരിശീലന പരിപാടി നടപ്പാക്കുന്നത്. ആദ്യഘട്ടത്തില്‍ പഞ്ചായത്തി രാജ് സ്ഥാപനങ്ങളില്‍ നിന്നുള്ള വനിതാ പ്രതിനിധികള്‍ക്കും റിസോഴ്‌സ് പേഴ്‌സണ്‍സ്/ മാസ്റ്റര്‍ ട്രെയിനേഴ്‌സ് എന്നിവര്‍ക്കുമായി ഒരു തീവ്രപരിശീലനപരിപാടി 2017 നവംബര്‍ 27ന് നടപ്പാക്കിയിരുന്നു. ഈ മാസ്റ്റര്‍ പരിശീലകര്‍ മുഖേനയാണ് രണ്ടാംഘട്ട പരിശീലനം നടപ്പാക്കുന്നത്. പതിനാല് സംസ്ഥാന/കേന്ദ്ര ഭരണപ്രദേശങ്ങളിലെ തിരഞ്ഞെടുക്കപ്പെട്ട 18,578 വനിത ജനപ്രതിനിധികള്‍ക്ക് പരിശീലനം നല്‍കുന്നതിനായി നിലവില്‍ 424 മാസ്റ്റര്‍ പരിശീലകര്‍ തയാറായിട്ടുണ്ട്. ' വനിതാ വികസനത്തില്‍ നിന്ന് വനിതകള്‍ നയിക്കുന്ന വികസനം'' എന്ന പ്രധാനമന്ത്രിയുടെ വീക്ഷണം സാക്ഷാത്കരിക്കുന്നതിന് ഈ പദ്ധതി ബഹുദൂരം സഹായിക്കും.
    പ്രാദേശിക ഗവണ്‍മെന്റുകളില്‍ നേരിട്ട് തെരഞ്ഞെടുക്കപ്പെട്ട വനിതാ പ്രതിനിധികളുടെ സാന്നിദ്ധ്യം വലുതാണെങ്കിലും അവരില്‍ നിന്നും ഉദ്ദേശിച്ച ഫലമുണ്ടാകുന്നില്ലെന്ന സത്യം മനസിലാക്കികൊണ്ട് വനിതാ ശിശുവികസന മന്ത്രി ശ്രീമതി മനേകാഗാന്ധിയാണ് ഈ പരിപാടിക്ക് തുടക്കം കുറിച്ചത്. ഗവണ്‍മെന്റിന്റെ വിവിധ പരിപാടികള്‍ മികച്ച രീതിയില്‍ നടപ്പാക്കുന്നതിനും മാനേജ്‌മെന്റ് നൈപുണ്യവും നേതൃഗുണവും മികച്ചതാക്കി വനിതാ ജനപ്രതിനിധികളെ മാറ്റത്തിന്റെ പ്രതിനിധികളാക്കി വികസിപ്പിക്കുന്നതിനാണ് ഇതിലൂടെ ലക്ഷ്യമിടുന്നത്. രാജ്യത്ത് 14 ലക്ഷത്തില്‍ കൂടുതല്‍ തിരഞ്ഞെടുക്കപ്പെട്ട വനിതാ ജനപ്രതിനിധികളാണുള്ളത്.
    വനിതകളെയും കുട്ടികളെയും സംരക്ഷിക്കുന്നത് സംബന്ധിച്ചുള്ള നിയമങ്ങള്‍, വികസന പരിപാടികളും പദ്ധതികളും (സംസ്ഥാനവും കേന്ദ്രവും), വിവിരവിനിമയ സാങ്കേതികവിദ്യ (ഐ.സി.ടി),ആസൂത്രണ പങ്കാളിത്തം, ആസ്തി സൃഷ്ടിക്കല്‍, പൊതുപ്രവര്‍ത്തനങ്ങളുടെ നിരീക്ഷണവും തേൃത്വഗുണം തുടങ്ങിയവ ഉള്‍പ്പെടുത്തി പരിശീലന മോഡ്യൂളുകള്‍ വികസപ്പിച്ചെടുത്തിട്ടുണ്ട്. വനിതാംഗങ്ങളേയും പഞ്ചായത്ത് മേധാവികളെയും കൂടുതല്‍ ശാക്തീകരിക്കുന്നതിന് ഇത് സഹായിക്കും.
    RS MRD –267
    ***


    

    
    (Release ID: 1527922) Visitor Counter : 1