      PIB Headquarters

      മെഗാ ജോബ് ഫെയര്‍ ഏപ്രില്‍ 29ന് തൃശൂരിലെ വാടാനപ്പള്ളിയില്‍
      Posted On: 10 APR 2018 5:02PM by PIB Thiruvananthpuram


    
    കേന്ദ്ര തൊഴില്‍ ഉദ്യോഗ മന്ത്രാലയത്തിനുകീഴില്‍ പ്രവര്‍ത്തിക്കുന്ന ദേശീയ തൊഴില്‍സേവന കേന്ദ്രം കൊച്ചിയിലുള്ള സൊസൈറ്റി ഫോര്‍ ഇന്റഗ്രേറ്റഡ് ഗോത്ത് ഓഫ് ദി നേഷനു (എസ്‌ഐജിഎന്‍) മായി ചേര്‍ന്ന് തൊഴില്‍മേള സംഘടിപ്പിക്കുന്നു. തൃശൂര്‍ വാടാനപ്പള്ളിയിലുള്ള കമലാ നെഹ്രു മെമ്മോറിയല്‍ വൊക്കേഷണല്‍ എച്ച്എസ്എസില്‍ വച്ച് 2018 ഏപ്രില്‍ 29ാം തീയ്യതി ഞായറാഴ്ച രാവിലെ 9.00 മുതല്‍ തൊഴില്‍ മേള ആരംഭിക്കും. പങ്കെടുക്കാന്‍ ആഗ്രഹിക്കുന്നവര്‍ സ്‌കൂളിലെത്തി പേര് രജിസ്റ്റര്‍ ചെയ്യണം. ഓരോ കമ്പനികളുടെയും ഒഴിവുകള്‍ക്ക് വേണ്ട യോഗ്യത, പ്രായ പരിധി എന്നിവ തൊഴില്‍മേള നടക്കുന്ന കേന്ദ്രത്തില്‍ നിന്നും ലഭ്യമാണ്.


    എക്‌സൈഡ് ലൈഫ് ഇന്‍ഷൂറന്‍സ് കമ്പനി ലിമിറ്റഡ്, എസിഎംഇ ഇന്റര്‍നാഷണല്‍, ഒഎംആര്‍ ഗ്രൂപ്പ്, ട്രാന്‍സോഴ്‌സ് സൊല്യൂഷന്‍സ്, റിയല്‍, എന്‍സൈന്‍, ലീഡ്‌സ്, സെറോഫൈറ്റ്, ഫോര്‍ച്ച്യൂണ്‍, ജെകെ വെഞ്ചേഴ്‌സ്, പോപ്പുലര്‍ ഹ്യുണ്ടായ്, ആക്‌സിസ് ബാങ്ക്, എഡല്‍വേയ്‌സ് ടോക്യോ ലൈഫ് ഇന്‍ഷൂറന്‍സ്, എസ്ബിഐ ലൈഫ് ഇന്‍ഷൂറന്‍സ്, ഐക്യ ഗ്ലോബല്‍ സൊല്യൂഷന്‍സ് തുടങ്ങി നിരവധി സ്ഥാപനങ്ങളെ ഈ മേളയില്‍ പ്രതീക്ഷിക്കുന്നു. എട്ടാം ക്ലാസ്സുമുതല്‍ ബിരുദാനന്തര ബിരുദം വരെയുള്ള എല്ലാ വിഭാഗത്തിലും പെട്ടവര്‍ക്കായി 5000-ല്‍ അധികം ഒഴിവുകളിലേക്ക് ഉദ്യോഗാര്‍ത്ഥികള്‍ക്ക് അവസരം ഉണ്ടായിരിക്കും. പ്രായപരിധി കമ്പനികളുടെ താല്‍പ്പര്യം അനുസരിച്ച് നിശ്ചയിക്കും.
    പങ്കെടുക്കാന്‍ ആഗ്രഹിക്കുന്ന ഉദ്യോഗാര്‍ത്ഥികള്‍ അവരുടെ വയസ്സ്, യോഗ്യത, തൊഴില്‍ പരിചയം, എന്നിവ തെളിയിക്കുന്ന സര്‍ട്ടിഫിക്കറ്റുകളും, നാലുസെറ്റ് ബയോഡാറ്റയും സഹിതം മേള നടക്കുന്ന കേന്ദ്രത്തില്‍ രാവിലെ 9 മണിക്ക് എത്തി പേര് രജിസ്റ്റര്‍ ചെയ്യണം. തുടര്‍ന്ന് കമ്പനികളുടെ കൗണ്ടറിലെത്തി ഇന്റര്‍വ്യൂവിന് ഹാജരാകണം. തൊഴില്‍ മേളയില്‍ പങ്കെടുക്കാന്‍ ഉദ്യോഗാര്‍ത്ഥികളോ, തൊഴില്‍ ദായകരോ ഫീസ് നല്‍കേണ്ടതില്ല. പിന്നീട് വരുന്ന ഒഴിവുകളിലേക്ക് പരിഗണിക്കുവാന്‍ www.ncs.gov.in എന്ന വെബ്‌സൈറ്റില്‍ പേര് രജിസ്റ്റര്‍ ചെയ്യാം. കൂടുതല്‍ വിവരങ്ങള്‍ക്ക് 04712332113/8304009409 എന്നീ നമ്പറുകളില്‍ ബന്ധപ്പെടണം.
    GK MRL–136
    ***

    
    
    (Release ID: 1528580) Visitor Counter : 1