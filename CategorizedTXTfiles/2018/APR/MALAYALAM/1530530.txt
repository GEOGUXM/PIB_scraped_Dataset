      PIB Headquarters

      ചെങ്ങന്നൂര്‍ ഉപതിരഞ്ഞെടുപ്പ് മെയ് 28 ന്; വോട്ടെണ്ണല്‍ 31 ന്
      Posted On: 26 APR 2018 6:07PM by PIB Thiruvananthpuram


    ചെങ്ങന്നൂര്‍ നിയമസഭാ ഉപതിരഞ്ഞെടുപ്പ് തീയതി തിരഞ്ഞെടുപ്പ് കമ്മീഷന്‍ പ്രഖ്യാപിച്ചു. മെയ് 28 നാണ് വോട്ടെടുപ്പ്. വോട്ടെണ്ണല്‍ മെയ് 31 ന് നടക്കും.
    തിരഞ്ഞെടുപ്പ് വിജ്ഞാപനം മെയ് 3 ന് പുറത്തിറങ്ങും. മെയ് 10 ആണ് നാമ നിര്‍ദ്ദേശ പത്രിക സമര്‍പ്പിക്കാനുള്ള അവസാന തീയതി. സൂക്ഷ്മ പരിശോധന പിറ്റേന്ന് നടക്കും. പത്രിക പിന്‍വലിക്കാനുള്ള അവസാന ദിവസം മെയ് 14 ആണ്. ആലപ്പുഴ ജില്ലയില്‍ മാതൃകാ പെരുമാറ്റച്ചട്ടം നിലവില്‍ വന്നു. സമ്മതിദായകര്‍ക്ക് തങ്ങള്‍ ഏത് സ്ഥാനാര്‍ത്ഥിക്കാണ് വോട്ട് ചെയ്തതെന്ന് ഉറപ്പാക്കാന്‍ സാധിക്കുന്ന വിവിപാറ്റ് സംവിധാനത്തോടെയുള്ള വോട്ടെടുപ്പായിരുക്കും ചെങ്ങന്നൂരില്‍ നടക്കുക.
    കേരളത്തിനു പുറമേ, മറ്റ് 9 സംസ്ഥാനങ്ങളിലെ നിയമസഭാ ഉപതിരഞ്ഞെടുപ്പുകളും മഹാരാഷ്ട്രയിലെ രണ്ടും നാഗാലാന്റ്, ഉത്തര്‍ പ്രദേശ് എന്നിവിടങ്ങളിലെ ഓരോ ലോക്‌സഭാ സീറ്റുകളിലേക്കുമുള്ള ഉപതിരഞ്ഞെടുപ്പും ഇതോടൊപ്പം നടക്കും.
    2018 ജനുവരി ഒന്നിന് പ്രസിദ്ധീകരിച്ച അന്തിമ വോട്ടര്‍ പട്ടിക പ്രകാരമായിരിക്കും തിരഞ്ഞെടുപ്പ്. ഉപതിരഞ്ഞെടുപ്പ് നടക്കുന്ന എല്ലാ മണ്ഡലങ്ങളിലും ഇലക്ട്രോണിക് വോട്ടിംഗ് യന്ത്രങ്ങളും വിവിപാറ്റും ഉപയോഗിക്കും.
    ND MRL–167
    ***

    
    
    (Release ID: 1530530) Visitor Counter : 1