      PIB Headquarters

      പട്ടികജാതി, പട്ടിക വര്‍ഗ്ഗ വിദ്യാര്‍ത്ഥികള്‍ക്ക് സൗജന്യ പരിശീലനം
      Posted On: 18 APR 2018 5:22PM by PIB Thiruvananthpuram


    
    കേന്ദ്ര തൊഴില്‍ ഉദ്യോഗ മന്ത്രാലയത്തിന്റെ കീഴില്‍ തിരുവനന്തപുരം തൈക്കാട് പ്രവര്‍ത്തിക്കുന്ന ദേശീയ തൊഴില്‍ സേവന കേന്ദ്രം പട്ടികജാതി /പട്ടിക വര്‍ഗ്ഗത്തില്‍പ്പെട്ട ഉദ്യോഗാര്‍ത്ഥികളുടെ തൊഴില്‍ സാദ്ധ്യത വര്‍ദ്ധിപ്പിക്കുന്നതിന് വേണ്ടി 11 മാസം ദൈര്‍ഘ്യമുള്ള സൗജന്യ പരിശീല പരിപാടി നടത്തുന്നു. ടൈപ്പ്‌റൈറ്റിംഗ്, ഷോര്‍ട്ട്ഹാന്റ്, കമ്പ്യൂട്ടര്‍, ഇംഗ്ലീഷ്, കണക്ക്, ജനറല്‍നോളജ് വിഷയങ്ങളിലാണ് പരിശീലനം. കോഴ്‌സ് പഠിപ്പിക്കുന്ന സ്ഥാപനത്തിന് ഒരു കുട്ടിക്ക് പ്രതിമാസം 800 രൂപ നിരക്കില്‍ ഫീസ് ലഭിക്കുന്നതാണ്. പ്രസ്തുത കോഴ്‌സ് നടത്തുവാന്‍ താല്‍പ്പര്യമുള്ള എല്ലാവിധ സൗകര്യങ്ങളോടും, അംഗീകൃതവും, വരുമാന നികുതി സംബന്ധിച്ച് റിട്ടേണ്‍ ഫയല്‍ ചെയ്യുന്നതും, മൂന്നു വര്‍ഷമോ അതിലധികമോ പ്രവൃത്തി പരിചയവുമുള്ള സ്ഥാപനങ്ങള്‍ക്ക് ഏപ്രില്‍ 30-ാം തീയതി 5 മണിക്ക് മുമ്പായി അപേക്ഷ നല്‍കാവുന്നതാണ്.


    കൂടുതല്‍ വിവരങ്ങള്‍ക്ക് 'സബ് റീജിയണല്‍ എംപ്ലോയ്‌മെന്റ് ഓഫീസര്‍, നാഷണല്‍ കരിയര്‍ സര്‍വ്വീസ് സെന്റര്‍ ഫോര്‍ എസ്.സി./എസ്.റ്റി തൈക്കാട്, തിരുവനന്തപുരം -14' എന്ന വിലാസത്തിലോ 0471 2332113 എന്ന ഫോണ്‍ നമ്പറിലോ ബന്ധപ്പെടേണ്ടതാണ്.
    GK MRL–154
    ***

    
    
    (Release ID: 1529498) Visitor Counter : 3