      റെയില്‍വേ മന്ത്രാലയം

      11 റെയില്‍വേ മേഖലകളിലെ ആളില്ലാ ലെവല്‍ ക്രോസുകള്‍ നാല് മാസത്തിനകം നിര്‍ത്തലാക്കും
      Posted On: 26 APR 2018 6:39PM by PIB Thiruvananthpuram


    
    രാജ്യത്തെ 11 റെയില്‍വേ മേഖലകളിലെ മുഴുവന്‍ ആളില്ലാ ലെവല്‍ ക്രോസുകളും ഈ വര്‍ഷം സെപ്റ്റംബറോടെ നിര്‍ത്തലാക്കാന്‍ കേന്ദ്ര റെയില്‍വേ മന്ത്രി ശ്രീ. പീയൂഷ് ഗോയല്‍ വിളിച്ച് ചേര്‍ത്ത ഉന്നതതലയോഗത്തില്‍ തീരുമാനമായി. ബാക്കിയുള്ള 5 റെയില്‍വേ മേഖലകളിലും ഘട്ടം ഘട്ടമായി ഇവ നിര്‍ത്തലാക്കും. ആളില്ലാ ലെവല്‍ ക്രോസുകള്‍ നിര്‍ത്താലാക്കുന്നതിന്റെ തല്‍സമയ പുരോഗതി പൊതുജനങ്ങളുമായി ഒരു വെബ്‌സൈറ്റിലൂടെ പങ്കിടും.


    കഴിഞ്ഞ നാല് വര്‍ഷത്തിനിടെ ആളില്ലാ ലെവല്‍ക്രോസിലെ അപകട നിരക്കില്‍ 79 ശതമാനത്തിന്റെ കുറവ് ഉണ്ടായിട്ടുണ്ട്. ആളില്ലാ ലെവല്‍ ക്രോസുകള്‍ നിര്‍ത്തലാക്കുന്നതിന്റെ പുരോഗതി കഴിഞ്ഞ നാല് വര്‍ഷത്തിനിടെ മൂന്നില്‍ രണ്ട് മടങ്ങായി വര്‍ദ്ധിച്ചിട്ടുണ്ട്. ബ്രോഡ്‌ഗേജ് ശൃംഖലയില്‍ 3,479 ആളില്ലാ ലെവല്‍ക്രോസുകളാണ് ഇനി അവശേഷിക്കുന്നത്. റെയില്‍വേ മേല്‍പ്പാലങ്ങള്‍, അടിപ്പാതകള്‍ മുതലായവ നിര്‍മ്മിച്ചും, വഴിതിരിച്ച് വിട്ടുമാണ് ആളില്ലാ ലെവല്‍ ക്രോസുകള്‍ ഇല്ലാതാക്കുന്നത്. യാത്രക്കാരുടെ സുരക്ഷയ്ക്കാണ് ഇന്ത്യന്‍ റെയില്‍വേയുടെ പ്രഥമ പരിഗണനയെന്ന് ശ്രീ. പീയൂഷ് ഗോയല്‍ ആവര്‍ത്തിച്ച് വ്യക്തമാക്കി.
    ND MRD –332
    ***

    
    
    (Release ID: 1530937) Visitor Counter : 1