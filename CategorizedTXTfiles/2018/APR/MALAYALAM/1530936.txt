      ടെക്‌സ്റ്റൈല്‍സ് മന്ത്രാലയം

      കൈത്തറി കരകൗശല മേഖലകളെ ഉത്തേജിപ്പിക്കാന്‍ കേന്ദ്രവും, സംസ്ഥാനങ്ങളും സഹകരിക്കണം
      Posted On: 27 APR 2018 6:38PM by PIB Thiruvananthpuram


    നെയ്ത്തുകാരുടെയും കരകൗശല വിദഗ്ദ്ധരുടെയും സര്‍വ്വതോമുഖ വികസനം ഉറപ്പ് വരുത്തുന്നതിന് ഈ മേഖലയ്ക്കായി ആവിഷ്‌ക്കരിച്ചിട്ടുള്ള കേന്ദ്ര, സംസ്ഥാന പദ്ധതികള്‍ ഗുണഭോക്താക്കളില്‍ എത്തിക്കണമെന്ന് കേന്ദ്ര ടെക്‌സ്റ്റൈല്‍സ്, വാര്‍ത്താ വിനിമയ മന്ത്രി ശ്രീമതി സ്മൃതി സുബിന്‍ ഇറാനി ആവശ്യപ്പെട്ടു. ന്യൂഡല്‍ഹിയില്‍ സംസ്ഥാന ടെക്‌സ്റ്റൈല്‍സ് മന്ത്രിമാരുടെ യോഗത്തില്‍ ആദ്ധ്യക്ഷ്യം വഹിക്കവെ, ടെക്‌സ്റ്റൈല്‍സ് മേഖലയിലെ വളര്‍ച്ചയ്ക്ക് തീരുമാനമെടുക്കുന്നതില്‍ സംസ്ഥാന മന്ത്രിമാര്‍ സുപ്രധാന പങ്ക് വഹിക്കണമെന്ന് അവര്‍ ആവശ്യപ്പെട്ടു. തങ്ങളുടെ ഉല്‍പ്പന്നങ്ങളെ ഇന്ത്യാ ഹാന്റ്‌ലൂം ബ്രാന്റില്‍ രജിസ്റ്റര്‍ ചെയ്യാന്‍ ഉല്‍പ്പാദകരെ പ്രോത്സാഹിപ്പിക്കണമെന്നും കേന്ദ്ര മന്ത്രി ആവശ്യപ്പെട്ടു. കേന്ദ്ര ടെക്‌സ്റ്റൈല്‍സ് മന്ത്രാലയത്തിന്റെ വിവിധ സംരംഭങ്ങളെ കുറിച്ച് നെയ്ത്തുകാര്‍, കരകൗശലപ്പണിക്കാര്‍ എന്നിവര്‍ക്കിടയില്‍ അവബോധം സൃഷ്ടിക്കണമെന്നും ശ്രീമതി സ്മൃതി സുബിന്‍ ഇറാനി നിര്‍ദ്ദേശിച്ചു.
    ND MRD –331
    ***

    
    
    (Release ID: 1530936) Visitor Counter : 1