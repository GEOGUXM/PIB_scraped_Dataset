      പഴ്‌സണല്‍, പബ്ലിക് ഗ്രീവന്‍സസ് ആന്റ് പെന്‍ഷന്‍സ് മന്ത്രാലയം

      മാറ്റത്തിന്റെ വാഹകരാകാന്‍ ഗവണ്‍മെന്റ് ഉദ്യോഗസ്ഥര്‍ തയ്യാറാകണമെന്ന് ഉപരാഷ്ട്രപതി
      Posted On: 20 APR 2018 4:28PM by PIB Thiruvananthpuram


    ഒരു നവഭാരത സൃഷ്ടിക്കായി ഗവണ്‍മെന്റ് ഉദ്യോഗസ്ഥര്‍ സ്വയം മാറ്റത്തിന്റെ വാഹകരാകുന്ന തരത്തില്‍ തങ്ങളുടെ സമീപനത്തില്‍ മാറ്റം വരുത്തണമെന്ന് ഉപരാഷ്ട്രപതി ശ്രീ. എം. വെങ്കയ്യ നായിഡു ആഹ്വനം ചെയ്തു. 12-ാമത് സിവില്‍ സര്‍വ്വീസസ്സ് ദിനാചരണം ന്യൂഡല്‍ഹിയില്‍ ഉദ്ഘാടനം ചെയ്യുകയായിരുന്നു അദ്ദേഹം. സംശുദ്ധവും, മത്സരക്ഷമതയാര്‍ന്നതും, ജനാഭിമുഖ്യമുള്ളതുമായ ഭരണ നേതൃത്വമാണ് കാലഘട്ടത്തിന്റെ ആവശ്യമെന്ന് ഉപരാഷ്ട്രപതി പറഞ്ഞു. ഓരോ ഇന്ത്യാക്കാരനും സ്വാതന്ത്ര്യം അര്‍ത്ഥവത്താകണമെങ്കില്‍ സദ്ഭരണം അനിവാര്യമാണ്. നമ്മുടെ ഭരണ സംവിധാനങ്ങളുടെ കാര്യക്ഷമതയെ കുറിച്ചും, ഫലപ്രാപ്തിയെ കുറിച്ചും ആത്മാര്‍ത്ഥമായ ആത്മപരിശോധന ആവശ്യമാണെന്നും ശ്രീ. എം. വെങ്കയ്യ നായിഡു പറഞ്ഞു. ജാതീയത, വര്‍ഗ്ഗീയത, അഴിമതി, അസമത്വം, വിവേചനം, അക്രമം എന്നീ തിന്മകളെ കണ്ടെത്തി ഉന്മൂലനം ചെയ്യുകയെന്നത് ഭരണകൂടത്തിന്റെയും, നിയമനിര്‍മ്മാണസഭകളുടെയും, ജുഡീഷ്യറിയുടെയും, മാധ്യമങ്ങളുടെയും, കൂട്ടായ ഉത്തരവാദിത്തമാണെന്നും ഉപരാഷ്ട്രപതി അഭിപ്രായപ്പെട്ടു. കേന്ദ്ര സഹമന്ത്രി ഡോ. ജിതേന്ദ്ര സിംഗും ചടങ്ങില്‍ സംബന്ധിച്ചു.
    ND MRD –313
    ***

    
    
    (Release ID: 1530521) Visitor Counter : 1
    
    
      Read this release in: Marathi , English