      ജലവിഭവ മന്ത്രാലയം

      പ്രധാന ജലസംഭരണികളിലെ സംഭരിത ജലത്തിന്റെ അളവ്
      Posted On: 26 APR 2018 4:02PM by PIB Thiruvananthpuram

      കേന്ദ്ര ജല കമ്മീഷന്‍ നിരീക്ഷിക്കുന്ന രാജ്യത്തെ പ്രധാനപ്പെട്ട 91 ജലസംഭരണികളിലെ സംഭരിത ജലത്തിന്റെ അളവ് 2018 ഏപ്രില്‍ 26ന് 37.109 ബില്യണ്‍ ക്യുബിക് മീറ്റര്‍ ആണ്. ഇത് ആകെയുള്ള സംഭരണശേഷിയുടെ 23 ശതമാനവും, കഴിഞ്ഞ വര്‍ഷം ഇതേ കാലയളവിലെ സംഭരണത്തിന്റെ 85 ശതമാനവും, കഴിഞ്ഞ 10 വര്‍ഷങ്ങളിലെ ശരാശരിയുടെ 90 ശതമാനവുമാണ്. ഇവയില്‍ 37 ജലസംഭരണികളില്‍, 60 മെഗാവാട്ടിലധികം ജലവൈദ്യുതി ഉത്പാദനത്തിനുള്ള സംവിധാനങ്ങള്‍ സ്ഥാപിച്ചിട്ടുണ്ട്.
      കേരളം ഉള്‍പ്പെടെയുള്ള ദക്ഷിണ മേഖലയിലെ 31 ജലസംഭരണികളിലെ സംഭരിത ജലത്തിന്റെ അളവ് 7.54 ബില്യണ്‍ ക്യുബിക് മീറ്റര്‍ ആണ്. ഇത് ആകെയുള്ള സംഭരണ ശേഷിയുടെ 15 ശതമാനമാണ്. കഴിഞ്ഞ വര്‍ഷം ഇതേ കാലയളവില്‍ ഇത് 10 ശതമാനമായിരുന്നു. കഴിഞ്ഞ 10 വര്‍ഷങ്ങളിലെ ശരാശരി സംഭരിത ജലം സംഭരണശേഷിയുടെ 20 ശതമാനമാണ്. കേരളം ഈ വര്‍ഷം സംഭരിച്ചിരിക്കുന്ന ജലത്തിന്റെ അളവ് കഴിഞ്ഞ വര്‍ഷം ഇതേ കാലയളവിനുള്ളില്‍ സംഭരിക്കപ്പെട്ടതിനേക്കാള്‍ കൂടുതലാണ്.
      IE/BSN(26.04.2018)
    
    
    (Release ID: 1530525) Visitor Counter : 4
    
    
      Read this release in: English , Hindi , Tamil