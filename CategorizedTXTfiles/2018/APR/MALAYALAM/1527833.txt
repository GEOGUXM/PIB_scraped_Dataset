      മാനവവിഭവശേഷി വികസന മന്ത്രാലയം

      ചോദ്യപേപ്പര്‍ ചോര്‍ച്ച തടയാന്‍ സിബിഎസ്ഇ 10, 12 ക്ലാസ്സ് പരീക്ഷാ നടത്തിപ്പിന്റെ മുഴുവന്‍ സംവിധാനവും പരിശോധിക്കാനായി ഉന്നതാധികാര കമ്മിറ്റി രൂപീകരിച്ചു
      Posted On: 04 APR 2018 6:18PM by PIB Thiruvananthpuram


    ചോദ്യപേപ്പര്‍ ചോരലിന്റെ പശ്ചാത്തലത്തില്‍ സി.ബി.എസ്.ഇ 10, 12 ക്ലാസ്സുകളിലെ പരീക്ഷാ നടത്തിപ്പിന്റെ മുഴുവന്‍ സംവിധാനവും പരിശോധിക്കാനായി, കേന്ദ്ര മാനവ വിഭവശേഷി വികസന മന്ത്രാലയം ഒരു ഉന്നതാധികാര കമ്മിറ്റി രൂപീകരിച്ചു. ശ്രീ. വിനയ് ഷീല്‍, ഒബ്‌റോയി, റിട്ട. സെക്രട്ടറി (ഉന്നത വിദ്യാഭ്യാസം) ചെയര്‍മാനായി ഏഴംഗ ഉന്നതാധികാര കമ്മിറ്റിയാണ് രൂപീകരിച്ചത്.
    ഉന്നതാധികാര കമ്മിറ്റി മെയ് 31നകം റിപ്പോര്‍ട്ട് സമര്‍പ്പിക്കും.
    കമ്മിറ്റിയുടെ പരിശോധനാ വിഷയങ്ങള്‍ താഴെ ചേര്‍ക്കുന്നു
    1. കേടുപാടുകള്‍ ഇല്ലാതെ പരീക്ഷാര്‍ത്ഥിയുടെ അടുക്കലേക്ക് ചോദ്യപേപ്പറുകള്‍ എത്തുന്നുണ്ടെന്ന് ഉറപ്പാക്കാനുള്ള സുരക്ഷാ സംവിധാനങ്ങള്‍ പുനഃപരിശോധിക്കും.
    2. അച്ചടി പ്രസ്സില്‍ നിന്നും പരീക്ഷാര്‍ത്ഥിയുടെ അടുത്തേക്ക് ചോദ്യപേപ്പര്‍ എത്തിക്കുന്നതിന് നിലവിലുള്ള ഗതാഗത സംവിധാനത്തിലെ കുറവുകള്‍ വിലയിരുത്തുകയും പരിശോധിക്കുകയും ചെയ്യുക.
    3. മനുഷ്യ ഇടപെടലുകള്‍ കുറച്ചും, സാങ്കേതിക വിദ്യകള്‍ ഉപയോഗപ്പെടുത്തിയും, സംവിധാനം എങ്ങനെ കൂടുതല്‍ മെച്ചപ്പെടുത്താം എന്ന് നിര്‍ദേശിക്കും.


    കമ്മിറ്റിയിലെ അംഗങ്ങള്‍ താഴെ പറയുന്നവരാണ്.
    1. ശ്രീ. പവ്‌നേഷ് കുമാര്‍ (റിട്ട. കണ്‍ട്രോളര്‍ ഓഫ് എക്‌സാമിനേഷന്‍, സിബിഎസ്ഇ, ഉത്തര്‍ പ്രദേശ് പരീക്ഷാ ബോര്‍ഡ് മുന്‍ സെക്രട്ടറി).
    2. പ്രൊഫ. ജെ എസ് രാജ്പുത്ത് (യുനെസ്‌കോയുടെ എക്‌സിക്യൂട്ടീവ് ബോര്‍ഡിലെ ഇന്ത്യന്‍ പ്രതിനിധി, എന്‍സിഇആര്‍ടി മുന്‍ ഡയറക്ടറും ചെയര്‍മാനും)
    3. പ്രൊഫ. വസുധ കമ്മത്ത് (ഇര്‍കോണ്‍ സ്വതന്ത്ര ഡയറക്ടര്‍, എസ്എന്‍ഡിടി വനിതാ യൂണിവേഴ്‌സിറ്റിയുടെ മുന്‍ വൈസ് ചാന്‍സലര്‍)
    4. പ്രൊഫ. കൃഷ്ണ മോഹന്‍ ത്രിപാദി (ഉത്തര്‍ പ്രദേശ് മുന്‍ വിദ്യാഭ്യാസ ഡയറക്ടര്‍, ഹൈസ്‌കൂള്‍- ഇന്റര്‍മീഡിയേറ്റ് വിദ്യാഭ്യാസ ബോര്‍ഡ് ചെയര്‍മാന്‍)
    5. എന്‍ഐസി ഡി.ജി.യുടെ മുതിര്‍ന്ന പ്രതിനിധി
    6. ജോയിന്റ് സെക്രട്ടറി (എസ് ഇ -2)
    GK MRD –263
    ***

    
    
    (Release ID: 1527833) Visitor Counter : 1