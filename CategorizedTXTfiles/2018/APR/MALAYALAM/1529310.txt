      PIB Headquarters

      കരസേന റിക്രൂട്ട്‌മെന്റ് റാലി ഏപ്രില്‍ 18 മുതല്‍ തിരുവനന്തപുരത്ത്
      Posted On: 16 APR 2018 6:37PM by PIB Thiruvananthpuram


    കരസേനാ റിക്രൂട്ട്‌മെന്റ് റാലി ഈ മാസം 18 മുതല്‍ 27 വരെ തിരുവനന്തപുരം പാങ്ങോട് കുളച്ചല്‍ സ്റ്റേഡിയത്തില്‍ നടത്തും.


    തിരുവനന്തപുരം, കൊല്ലം, പത്തനംതിട്ട, ആലപ്പുഴ, കോട്ടയം, ഇടുക്കി, എറണാകുളം എന്നീ തെക്കന്‍ ജില്ലകളിലുള്ളവര്‍ക്കു വേണ്ടി സോള്‍ജിയര്‍ ക്ലാര്‍ക്ക്/ സ്റ്റോര്‍കീപ്പര്‍ ടെക്‌നിക്കല്‍, സോള്‍ജിയര്‍ ടെക്‌നിക്കല്‍,സോള്‍ജിയര്‍ ജനറല്‍ഡ്യൂട്ടി, സോള്‍ജിയര്‍ ട്രേഡ്‌സ്‌മെന്‍ എന്നീ തസ്തികളിലേയ്ക്കാണ് റാലി നടത്തുന്നത്. ഓണ്‍ലൈനായി റജിസ്റ്റര്‍ ചെയ്തിട്ടുള്ള എല്ലാ ഉദ്യോഗാര്‍ത്ഥികളും അവരുടെ ഇ-മെയില്‍ ഐഡി മുഖേന അഡ്മിറ്റ് കാര്‍ഡ് ഡൗണ്‍ലോഡ് ചെയ്യേണ്ടതും അതില്‍ പറഞ്ഞിട്ടുള്ള സമയത്ത് തന്നെ കുളച്ചല്‍ സ്റ്റേഡിയത്തില്‍ എത്തിച്ചേരേണ്ടതുമാണ്. അല്ലാത്തപക്ഷം റാലിയില്‍ പങ്കെടുക്കാന്‍ അനുവദിക്കുന്നതല്ല.


    റാലിയില്‍ പങ്കെടുക്കാനെത്തുന്ന 31000 ഉദ്യോഗാര്‍ത്ഥികള്‍ക്ക് താമസിക്കുവാനായി എല്ലാ അടിസ്ഥാന സൗകര്യങ്ങളോടും കൂടി പാങ്ങോട് യു.പി. സ്‌കൂള്‍, തിരുമല അബ്രഹാം മെമ്മോറിയല്‍ സ്‌കൂള്‍ എന്നീ സ്ഥലങ്ങള്‍ ജില്ലാ ഭരണകൂടം സജ്ജീകരിച്ചിട്ടുണ്ട്.


    കരസേന നടത്തുന്ന തിരഞ്ഞെടുപ്പു പ്രക്രിയ തികച്ചും സത്യസന്ധവും വസ്തുതാപരവും സുതാര്യവുമാണ്. തിരഞ്ഞെടുപ്പ് പ്രക്രിയയുടെ ഒരു ഘട്ടങ്ങളിലും ഏതെങ്കിലും വ്യക്തിയുടെയോ, സ്ഥാപനത്തിന്റെയോ, സംഘടനയുടെയോ സഹായ വാഗ്ദാനങ്ങളില്‍ പെട്ട് വഞ്ചിതരാകാതിരിക്കാന്‍ പ്രത്യേകം ശ്രദ്ധിക്കണമെന്നും അധികൃതര്‍ അറിയിച്ചു.
    ND MRL–144
    ***


    

    
    (Release ID: 1529310) Visitor Counter : 1