      امور داخلہ کی وزارت

      وزارت داخلہ کی امبیڈکر جینتی کے پیش نظر ریاستوں سے کسی بھی نا خوشگوار واقعے کو روکنے کیلئے حفاظتی اقدامات کی ہدایت
      Posted On: 12 APR 2018 5:47PM by PIB Delhi


    نئی دہلی، 12 ؍ اپریل ؍مرکزی وزارت داخلہ نے ریاستی سرکاروں سے کہا ہے کہ وہ 14؍اپریل کو آئندہ امبیڈکر جینتی کے پیش نظر کسی بھی نا خوشگوار واقعے کو روکنے کیلئے سبھی ضروری احتیاطی اقدامات کریں۔


    وزارت داخلہ نے کہاہےکہ تمام حساس علاقوں میں گشت تیز کیا جانا چاہئے تاکہ اس بات کویقینی بنایا جاسکے کہ کہیں بھی جانی یا مالی نقصان نہ ہو سکے اور جہاں ضروری ہو، وہاں امتناعی احکامات جاری کئے جانے چاہئے۔ اس ایڈوائزری میں زور دیاگیا ہے کہ ضلع مجسٹریٹ اور پولیس سپرنٹنڈنٹ سےکہا جانا چاہئے کہ وہ امن و امان برقرار رکھنے کو یقینی بنانے کیلئے تمام ضروری اقدامات کریں اور اپنے اپنے دائرہ اختیار والے علاقوں میں صورتحال کو پوری طرح قابو میں رکھیں۔ وزارت داخلہ نے انہیں یہ بھی مشورہ دیا ہےکہ وہ امن اور ہم آہنگی کو یقینی بنانے کیلئے کمیونٹی کےرضاکاروں کو سرگرم کیا جائے ۔ یہ کمیونکیشن ملک کے کچھ حصوں میں مجسموں کو نقصان پہنچانے اور 2؍اپریل اور 10؍اپریل کو بھارت بند کے دوران تشدد کے پیش نظر جاری کی گئی تھی۔


    U-2067

    
    
    (Release ID: 1528847) Visitor Counter : 17