      سماجی انصاف اور تفویض اختیارات کی وزارت

      وزیراعظم کل دلی میں ڈاکٹر امبیڈکر قومی یادگار کا افتتاح کریں گے
      Posted On: 12 APR 2018 7:32PM by PIB Delhi


    نئی دہلی، 12 اپریل 2018 ، وزیراعظم جناب نریندر مودی کل ڈاکٹر امبیڈکر کے مہا پری نروان کی جگہ پر دلی کے 26 علی پور روڈ پر ڈاکٹر امبیڈکر نیشنل میموریل (ڈی اے این ایم) کا افتتاح کریں گے۔ یہ میموریل ہندوستان کے آئین کے معمار ڈاکٹر امبیڈکر کی زندگی اور خدمات کے لئے وقف کیا گیا ہے۔ ڈی اے این ایم کا سنگ بنیاد 21 مارچ 2016 کو وزیراعظم نے رکھا تھا۔


    بھارت رتن بابا صاحب ڈاکٹر بی آر امبیڈکر 14 اپریل 1891 میں مدھیہ پردیش کے مہو میں پیدا ہوئے تھے اور آزاد ہندوستان کے پہلے وزیر قانون تھے۔ یکم نومبر 1951 کو مرکزی کابینہ سے استعفی دینے کے بعد ڈاکٹر امبیڈکر نے دلی کے 26 علی پور روڈ پر سروہی مہاراجہ کے گھر میں رہنا شروع کردیا تھا جہاں انہوں نے اپنی آخری سانس لی اور 6 دسمبر 1956 کو مہا پری نروان حاصل کیا۔


    ڈاکٹر امبیڈکر کی یاد میں دسمبر 2003 کو ڈاکٹر امبیڈکر مہا پری نروان ستھل 26 علی پور روڈ سابق وزیراعظم جناب اٹل بہاری واجپئی کے ذریعہ قوم کے نام وقف کیا گیا تھا۔


    بابا صاحب کے ماننے والے 26 علی پور روڈ کو ایک مقدس مقام تصور کرتے ہیں جہاں انہیں مہا پری نروان حاصل ہوا۔ اس کے بعد یہ عمارت بابا صاحب کی یادگار کے طور پر تعمیر کی گئی تھی۔ اب اس عمارت کو ایک کتاب کی شکل دے دی گئی ہے۔ اس عمارت میں ایک نمائشی علاقہ/ یادگار بودھ کے مجسمے کے ساتھ میڈی ٹیشن ہال کے علاوہ ڈاکٹر امبیڈکر کا 12 فٹ اونچا کانسے کا مجسمہ ہے۔ داخلہ پلازہ پر اشوک ستون (11 میٹر) اور پچھلی سائڈ پر میڈیٹیشن ہال تعمیر کیا گیا ہے۔ وہاں سیوریج ٹریٹمنٹ پلانٹ ہے۔ رین واٹر ہارویسٹنگ نظام اور نیٹ میٹرنگ کے ساتھ چھت پر شمسی توانائی (50 کلوواٹ) کا پلانٹ بھی ہے۔


    یہ عمارت 7374 مربع میٹر کے پلاٹ ایریا پر کھڑی ہے۔ عمارت کا کل رقبہ 6758 مربع میٹر ہے۔


    U- 2061

    
    
    (Release ID: 1528884) Visitor Counter : 6