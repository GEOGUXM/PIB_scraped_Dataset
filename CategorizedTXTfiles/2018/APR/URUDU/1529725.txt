      نائب صدر جمہوریہ ہند کا سکریٹریٹ

      تعلیم اور صفائی ستھرائی ہمارے ملک میں بہت ضروری ہیں : نائب صدر جمہوریہ
      Posted On: 19 APR 2018 7:06PM by PIB Delhi


    
    نئی دلّی ، 20 اپریل؍نائب صدر جمہوریہ ہند جناب ایم وینکیا نائیڈو نے تعلیم اور صفائی کی اہمیت پرزوردیتے ہوئے کہا ہے کہ ہمارے ملک میں تعلیم اور صفائی ستھرائی بہت ضروری ہیں اور اس کے حصول کے لئے نہ صرف سرکاری شعبے ، عوامی بلکہ انفرادی طوربھی لوگوں کو شامل ہونا چاہئیے ۔ وہ گزشتہ روز امر اجالا پبلی کیشنز لمیٹیڈ کے امر اجالا فاؤنڈیشن کی جانب سے اسکالر شپ پیش کئے جانے کی تقریب کے دوران طلباء اور ان کے والدین سے خطاب کر رہے تھے ۔


    
    نائب صدر جمہوریہ نے کہا کہ امر اجالا فاؤنڈیشن اپنی سماجی ذمہ داریوں کے ایک حصے کے طورپرسماج کے کمزور طبقے کی مدد کے لئے مختلف سماجی سرگرمیاں چلا رہا ہے خصوصاً دویانجن۔ انہوں نے کہا کہ یہ فاؤنڈیشن تعلیم ، با اختیار بنانے ، بیداری پیدا کرنے ، دیہی ترقیات اور صحت کے شعبوں میں اپنی کارپوریٹ سماجی اپنی ذمہ داری نبھا رہا ہے ۔


    
    نائب صدرجمہوریہ نے کہا کہ غریبوں اور پچھڑے ہوئے لوگوں کی مدد کرنا ہمارے مالا مال ثقافتی ورثے کا حصہ ہے ۔ انہوں نے مزید کہا کہ انسانیت کی خدمت ایشور کی خدمت ہے ۔ یہ ہماری ذمہ داری کا ایک حصہ ہے اور ہم میں سے ہر ایک کو دوسروں کے لئے کچھ کرنا کرناچاہئیے ۔ شیئر اینڈ کیئر کے موٹو کے ساتھ سیکھنا ، کمانا اور سماج کو واپس لوٹانا چاہئیے ۔


    
    ۔ ۔ ۔ ۔ ۔


    
    u. 2181
    س ش ۔ ر ۔ ر۔ 20.4.18

    
    
    (Release ID: 1529725) Visitor Counter : 3
    
    
      Read this release in: English , Tamil