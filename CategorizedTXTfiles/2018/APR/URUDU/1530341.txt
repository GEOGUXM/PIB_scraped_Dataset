      وزارتِ تعلیم

      انسانی وسائل کی ترقی اورفروغ کی وزارت نے انت بھارت ابھیان کا آغاز کیا
      
      750اعلیٰ تعلیمی اداروں کو دیہی بھارت کی ترقی کے کام میں یکجاکیاجائے گا

      Posted On: 25 APR 2018 8:18PM by PIB Delhi

    نئی دہلی ،26؍اپریل : انسانی وسائل کی ترقی اورفروغ کی وزارت نے انت بھارت ابھیان 2.0کا آغاز نئی دہلی میں کیا۔ ویڈیوپیغام کے توسط سے اے آئی سی ٹی ای ہیڈکوارٹرسے انسانی وسائل کی ترقی اورفروغ کے وزیرجناب پرکاش جاوڈیکرنے کہاکہ طلبأ تبدیلی کے اصل نمائندگان ہوتے ہیں اورکسی بھی ملک کی ترقی ، بااختیار بنانے اوراس کا مستقبل تابناک بنانے میں اہم کرداراداکرسکتے ہیں ۔


    جناب جاوڈیکرنے کہاکہ انت بھارت ابھیان 2.0وزیراعظم نریندرمودی کے اس ویژن کے عین مطابق ہے، جس کے تحت بھارت کی شکل یکسربدلی جانی ہے اوراس بدلے ہوئے بھارت میں کالجوں اوریونیورسٹیوں کے طلبأ قرب و جوارکےگاووں میں جائیں گے اور گاوں کی زندگی اوروہاں کے عوام کے انداز حیات اورمسائل جوانھیں روزمرہ کی زندگی میں پیش آتے ہیں ، سے آگاہی حاصل کریں گے ۔


    انھوں نے کہاکہ مہاتماگاندھی کا کہناتھا کہ بھارت گاوں میں بستاہے اورہرایک گاوں کی اپنی خصوصی چنوتیاں ہوتی ہیں ۔ انھوں نے کہاکہ انسانی وسائل کی ترقی اورفروغ کی وزارت کی یہ انوکھی پہل قدمی طلبأ کے لئے اصل بھارت درشن کا کام کریگی اوریہ ایک ایسا موقع ہوگا، جس کے ذریعہ وہ دیہی عوام کو پیش آنے والی چنوتیوں کی بنیادی نوعیتوں سے واقف ہوسکیں گے اور ان کی بہتری کے لئے عملی حل تلاش کریں گے ۔


    وزیرموصوف نے طلبأکو مشورہ دیاکہ وہ مقامی گاووں کے افراد کو ہرسطح پر مسائل کی شناخت کے کام میں ملوث کریں اورصحت ، صفائی ستھرائی ، فضلہ انتظام ، پودھ کاری ،مالی شمولیت خواتین وبچوں کی ترقیات کے متعلق مسائل کو حل کریں ۔ جناب جاوڈیکرنے مطلع کیا کہ وزارت انت بھارت ابھیان سے متعلق ایک عملی کتابچہ تیارکریگی ۔ وزیرموصوف نے بھارت بھرسے آئے ہوئے اس موقع پرموجود وفد کو اپنی جانب سے مبارکباد پیش کرتے ہوئے کوشش میں کامیابی کے لئے اپنی نیک تمنائیں پیش کیں ۔


    انت بھارت ابھیان 2.0کی آغاز تقریب سے خطاب کرتے ہوئے انسانی وسائل کی ترقی اورفروغ کی وزارت کے وزیرمملکت ڈاکٹرستیہ پال سنگھ نے کہاکہ بھارت نے ماضی قریب میں دیہی آبادی کی نقل مکانی کا مشاہدہ کیاہے ۔ تاہم اب انت بھار ت ابھیان 2.0کے ذریعہ جوہمہ گیرترقی وجود میں آئےگی، اس کی مدد سے اس نقل مکانی کو واپس موڑ دیاجائےگا۔ انھوں نے انت بھارت ابھیان کے اعلیٰ شکل میں لائے جانے اوراس کے آغاز کے لئے انسانی وسائل کی ترقی اور فروغ کی وزارت کی تعریف کی اوراس اعتماد کا اظہارکیاکہ وزارت اس مہم کو کامیاب بنائے گی ۔ انھوں نے اعلیٰ تعلیمی اداروں کے پروفیسرحضرات اور طلبأ سے اپیل کی کہ وہ دیہی عوام خصوصانئی نسل کو گاوں کی سماجی اقتصادی ترقی کی ترغیب مختلف اسکیموں اور دیہی ترقیات کی مختلف پہل قدمیوں کے ذریعہ دیں ۔ ڈاکٹرستیہ پال سنگھ نے دیہی علاقوں تک ترقیاتی عمل کو منتقل کرنے کے لئے بہترین تکنالوجی وضع کرنے کے لئے انڈین انسٹی ٹیوٹ آف تکنالوجی ۔ آئی آئی ٹی دلی کو مبارکباد پیش کی ۔


    اس موقع پراظہارخیال کرتے ہوئے انسانی وسائل کی ترقیات کے تحت سکریٹری ( اعلیٰ تعلیم) جناب آرسبرامنیم نے طلبأ کی لابی سے اپیل کی کہ وہ اس ابھیان کو ایک قومی تحریک کی شکل دینے کے لئے آگے آئیں ۔ انھوں نے کہاکہ پہلے مرحلے میں 750اداروں کو منتخب کیاگیاہے جوآج کے سیمنارمیں شریک ہیں ۔ تاہم ہزاروں ایسے ادارے جنھوں نے اس تقریب میں شرکت کے لئے آمادگی ظاہرکی ہے ۔ انھوں نے کہاکہ ملک 45ہزارگاووں پراحاطہ کرنے کے لئے اس مہم کے تحت ہمیں اعلیٰ تعلیم کے 8252اداروں کی شراکت درکارہوگی ۔ انھوں نے کہاکہ وزیراعظم نریندرمودی چاہتے ہیں کہ اعلیٰ تعلیم کا ہرایک تعلیمی ادارہ انت بھارت ابھیان 2.0میں حصہ لے کراسے ایک تحریک بنادے ۔ انھوں نے کہاکہ اعلیٰ تعلیمی ادارے بڑے پیمانے پرحکومت سے سرمایہ حاصل کرتے ہیں اوراس مہم میں عوام کا سرمایہ اورشراکت اس کی بھرپائی ہوگی ۔


    **************


    U-2294

    
    
    (Release ID: 1530341) Visitor Counter : 3
    
    
      Read this release in: English , Tamil