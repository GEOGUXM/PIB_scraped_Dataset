      مکانات اور شہری غریبی کے خاتمے کی وزارت

      مرکز دہلی میں جھگی بستی علاقو ں کی برمحل از سر نو ترقی کے تئیں پر عزم۔ہردیپ پوری
      
      کٹ پتلی کالونی کی برمحل از سر نو ترقی کے پروجیکٹ کے لئے سنگ بنیاد رکھا گیا
      
      Posted On: 24 APR 2018 5:33PM by PIB Delhi


    نئی دہلی/ 24 اپریل۔ مکان اور شہری امور کے مرکزی وزیرمملکت(آزاد انہ چارج) جناب ہردیپ پوری نےسب کے لئے مکان کے ویژن کے حصول کے تحت دہلی میں جھگی بستی علاقوں کی برمحل از سر نو ترقی کے لئے مرکز کے عزم کو دہرایا۔جناب پوری آج یہاں دہلی کے لیفٹیننٹ گورنر جناب انل بیجل کی موجودگی میں کٹ پتلی کالونی میں برمحل از سر نوترقی پروجیکٹ کے لئے سنگ بنیاد رکھے جانے کی تقریب میں اظہار خیال کررہے تھے۔مکان اور شہری امور کے سیکریٹری درگا شنکر مشرا اور ڈی ڈی اے کے وائس چیئرمین ادے پرتاپ سنگھ بھی اس موقع پر موجود تھے۔ اس موقع پر ایک تقریب سے خطاب کرتے ہوئے پوری نے کہا کہ کٹ پتلی کالونی میں پروجیکٹ نہ صرف جھگی بستی کی از سر نو ترقی کا ایک پروجیکٹ ہوگا بلکہ یہ ریاست اور دیگر جھگی بستی علاقوں میں اسی طرح کے شہریوں کے درمیان اعتماد اور امید کو بھی دوبارہ روشن کرے گا۔ انہوں نے مزید کہا کہ یہ از سر نو ترقیاتی پروجیکٹ بالآخر دن کی روشنی دکھا رہا ہے اور یہ کٹ پتلی کے عوام کو مناسب سماجی بنیادی ڈھانچے کے ساتھ صاف ستھرے ، منظم اور رہنے کے قابل اکائیاں فراہم کرے گا۔


    وزیر موصوف نے مزید بتایا کہ سرکاری ، پرائیویٹ شراکت داری طریقہ کار کے تحت یہ پہلا از سر نو ترقیاتی پروجیکٹ ہے۔ اس پروجیکٹ میں پرائیویٹ شراکت دار کے ساتھ ہوئے سمجھوتے کے مطابق ڈولپر کو 2800 ای ڈبلیو ایس مکانات( ہر ایک کو 30.5 مربع میٹر) تعمیر کرنا ہے اور 2800 پورٹا کیبن ڈیلونگ یونٹس اور دیگر جھگیوں میں رہنے والے لوگوں کے لئے دیگر سہولیات کے ساتھ عبوری ٹرانزٹ کیمپ فراہم کرنا ہے۔


    رہائشی یونٹوں کے علاوہ اس پروجیکٹ میں 0. 25 ایکڑ اراضی میں کمیونٹی سہولیات کی شق شامل ہے۔جس میں وراثت ، نمائشی میوزیم، کوشل کلا وکاس کیندر، کثیر مقصدی ہال، بستی وکاس کیند، ہیلتھ سینٹر، ششو واٹیکا،ایم فی تھیٹر ،لازمی خردہ آؤ ٹ لیٹس، پولیس چوکی، عبادت گاہ، سیلنگ پوتھ، ہفتہ وار مارکیٹ، آرٹ اور دستکاری، بچوں کے پارک اور شادی تقریبات کے لئے علاقہ شامل ہے۔اس طرح یہ ان کے آس پاس کے علاقے کے اندر موجود تمام سہولیات کے ساتھ ایک خود کفیل یونٹ ہوگا۔مناسب سہولیات اور دیگر چیزوں کی گنجائش بھی موجودہ ہے جو تربیت اور کارکردگی کے لئے فراہم کی جائے گی۔اس کے ساتھ ساتھ ان کی صلاحیتو ں کے لئے نمائشی علاقے بھی فراہم کئے گئے ہیں تاکہ وہ آنے والے سیاحوں کے لئے اپنے مال کی نمائش کرسکیں۔ انہیں فروخت کرنے کے ساتھ ساتھ انہیں برآمد کرسکیں۔اس سے ان کی سماجی اقتصای ترقی ممکن ہوسکے گی۔ اور و ہ خود کو کمانے کے قابل بنا سکیں گے۔


    ڈی ڈی اے پردھان منتری آیواس یوجنا کے تحت ایک پروجیکٹ نافذ کررہی ہے۔


    U-2244

    
    
    (Release ID: 1530049) Visitor Counter : 18