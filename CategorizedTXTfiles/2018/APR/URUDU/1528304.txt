      وزارات ثقافت

      ممبئی میں 8واں تھئیٹر اولمپک ختم
      ہمارا مقصد، وزیر اعظم کے خواب’’ایک بھارت شریشٹ بھارت‘‘ کو عملی تعبیر دینے کے لئے
      اپنی ثقافت کی توانائی کو استعمال کرنا ہے: مرکزی وزیر ثقافت
      ہندوستان کی مالامال ثقافتی وراثت کو تھئیٹر کے ذریعہ دنیا کے سامنے پیش کیا جاسکتا ہے: ڈاکٹر مہیش شرما
      آٹھویں تھئیٹر اولمپکس کی اختتامی تقریب میں سرکردہ شخصیات کی شرکت
      Posted On: 08 APR 2018 9:02PM by PIB Delhi


    نئیدہلی 9 اپریل ۔ملک کے سترہ شہروں میں 51 روز تک جاری رہنے والے آٹھویں تھئیٹر اولمپکس کی رنگا رنگ اختتامی تقریب کے ساتھ یہ تھئیٹر اولمپکس تمام ہوگیا ۔مہاراشٹر کے وزیر جناب دیویندر فڑ نویس نے اس رنگا رنگ اختتامی تقریب کو مہمان خصوصی کی حیثیت سے رونق بخشی۔ وزیر مملکت برائے ثقافت (آزادانہ چار ج ) ڈاکٹر مہیش شرما اور تھئیٹر اور فلمی دنیا کی مایہ نازشخصیت جناب نانا پاٹیکر نے مہمانان ذی وقار کی حیثیت سے اس تقریب میں شرکت کی ۔


    تقریب میں موجود حاضرین سے خطاب کرتے ہوئے مرکزی وزیر ثقافت نے کہا کہ آٹھویں تھئیٹر اولمپکس کے اہتمام کا مقصد ملک کے طول وعرض کی مالا مال ثقافتی وراثت کو تھئیٹر کے ذریعہ پیش کرنا ہے ۔ انہوں نے اس تھئیٹر اولمپکس کی کامیابی پر اطمینان کا اظہار کیا اوربتایا کہ ہندوستان کے سترہ شہروں میں دنیا کے 30 سے زائد ملکوں کی تھئیٹر تخلیقات کے 450 شو دکھائے گئے ۔ انہوں نے کہا کہ ایک ہمہ جہت ملک ہونے کے سبب ہندوستان کس طرح متحد رہتاہے ، یہ بات دنیا کے متعدد ممالک کے حیرت کی باعث رہی ہے ۔ انہوں نے کہا کہ ہندوستان مختلف النوع تہذیبوں اور ثقافتوں کی طاقت ہی ہندوستان کی مالامال وراثت ہی ہندوستان کو متحد رکھتی ہے ۔


    اس موقع پر تھئیٹر اورثقافت کی طاقت پر گفتگو کرتے ہوئے مرکزی وزیر مملکت برائے ثقافت ڈاکٹر مہیش شرما نے کہا کہ ہماری زندگی ہی ایک تھئیٹر کی مانند ہے ۔انہوں نے کہا کہ تھئیٹر میں ماضی ، حال اور مستقبل کو ایک دوسرے سے جوڑنے اور قبائلی ، عوامی (فوک )اور شہری ثقافتوں کو ایک دوسرے کے ساتھ مربوط کرنے کی طاقت رکھتا ہے ۔ ڈاکٹر مہیش شرمانے بتایا کہ سرکار کا مقصد ہماری ثقافت کو پورے ملک کو متحد رکھنے اور وزیر اعظم کے ، ’’ ایک بھارت –شریشٹ بھارت ‘‘ کے خواب کو عملی تعبیر سے ہمکنار کرنا ہے ۔ انہوں نے کہا کہ ہمارا مقصد ہندوستان کی شاندار اور رنگا رنگ ثقافت کو دنیا کے گوشے گوشے تک پہنچانا ہے ۔ ڈاکٹر مہیش شرمانے بتایا کہ آٹھویں تھئیٹر اولمپکس کی رنگا رنگ اختتامی تقریب میں ملک کے مختلف حصوں سے 400 سے زائد فنکار اپنے فن پارے پیش کرنے کی غرض سے یہاں آئے ہیں ۔اختتامی تقریب کے مقام کی اہمیت پر روشنی ڈالتے ہوئے وزیر موصوف نے کہا کہ شہر ممبئی ہندوستان کی کائنات صغیر سے کم اہمیت نہیں رکھتا ۔ اس موقع پرانہو ں نے اس رنگارنگ ثقافتی میلے کی ہرتقریب میں انتہائی جوش ومسرت کے ساتھ شریک ہونے کے لئے ممبئی کے شہریوں کا بھی شکریہ ادا کیا


    وزیر موصوف نے مزید کہا کہ تھئیٹر ایک ایسا طاقتو ر وسیلہ ہے جو ہمیں اسقاط حمل سے بچاؤ اور سوچھ بھارت جیسے مشن کی کامیابی کے لئے ہمیں ایک طاقتور پیغام کا تحفہ دیتا ہے ۔ انہوں نے کہا کہ ہمیں اس طاقت کا احساس کرنا چاہئے ۔ جس کے ذریعہ ہم عظیم ملکوں کی نفسیات سے حاصل ہونے والے بیش قیمت پیغامات حاصل کرسکتے ہیں ۔


    اس موقع پر تقریر کرتے ہوئے مہاراشٹر کے وزیر اعلیٰ جناب دیویندر فڑنویس نے کے تھئیٹر ہی وہ مقام ہے جو سماج کے مختلف شعبوں کو ایک دوسرے کے ساتھ جوڑنے اور ایک دوسرے کے فنون سے استفادہ کرنے کا موقع فراہم کرتا ہے۔انہوں نے کہا کہ جہاں فلمی دنیا ٹکنالوکی جی مددسے آگے بڑھتےہوئے نئے نئے ویژوئل افیکٹ پیش کررہی ہے ، وہیں تھئیٹر ا یک ایسا طاقتو ر وسیلہ ہے جس سے ہم ٹکنالوجی کو استعمال کئے بغیر ایسے اہم پیغامات حاصل کرسکتے ہیں ۔ انہوں نے کہا کہ ہمارا تھئیٹر ہماری نسلوں اور سماج کو متحد رکھنے میں مسلسل کوششیں جاری رکھے گا۔ جناب فڑنویس نے ممبئی کو آٹھویں تھئیٹر اولمپکس کے اختتامی دور کے لئے منتخب کئے جانے پر اظہار مسرت کیا ۔


    ٓاٹھویں تھئیٹر اولمپکس کے آرٹسٹک ڈائریکٹر جناب رتن تھیام کی شرکت اور نیشنل اسکول آف ڈرامہ سوسائٹی کے کارگزار چیئر مین ڈاکٹر ارجن دیو چرن کی صدارت میں جہاں اس تقریب کو انتہائی ذی وقار بنایا ۔وہیں انٹر نیشنل کمیٹی آف ٓاٹھویں تھئیٹر اولمپکس کے چیئر مین جناب تھیڈوراس تیرزو پولس اور تھیئٹر اور فلمی دنیا کی مقبول شخصیت جناب نوازالدین صدیقی نے مہمان خصوصی کی حیثیت سے اس تقریب خصوصی کی رونق میں اضافہ کیا جبکہ نیشنل اسکول آف ڈرامہ کے ڈائریکٹر پروفیسر وامن کیندرے کی شرکت نے بھی اس تقریب کی زینت میں اضافہ کیا۔


    آٹھویں تھئیٹر اولمپکس کی رنگارنگ اختتامی تقریب میں رنگ شکھر کے عنوان سے قبائلی اور عوامی اٹھویں تھئیٹر تخلیقات پیش کی گئیں ۔ معروف فلمی اداکار جناب نوازالدین صدیقی ، جناب منوج جوشی ، محترمہ ہمانی شوپوری اور جناب سچن کھیڈیکر نے کٹھ پتلی کے تماشے کے معروف فنکار جناب رام داس پڈھیا ، معروف بھارت ناٹیم رقاصہ محترمہ سندھیا پوریچہ اور معروف لوانی رقاصہ محترمہ ویشانی جادھو کے ساتھ اپنے اپنے فنون کا مظاہرہ کیا۔


    واضح ہوکہ ملک کے سترہ شہروں میں 51 روز تک جاری رہنے والے آٹھویں تھئیٹر اولمپکس کا افتتاح نائب صدر جمہوریہ ہند جناب وینکیا نائیڈو نے سترہ فروری 2018 کو راجدھانی دلی کے لال قلعہ میں کیا تھا ۔


    U- 1993

    
    
    (Release ID: 1528304) Visitor Counter : 6
    
    
      Read this release in: English