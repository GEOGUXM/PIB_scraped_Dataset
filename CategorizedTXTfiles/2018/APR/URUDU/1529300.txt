      عملے، عوامی شکایات اور پنشن کی وزارت

      پردھان منتری گرام سڑک یوجنا مارچ 2019 کا نشانہ حاصل کرنے کے لئے
      Posted On: 17 APR 2018 1:47PM by PIB Delhi


    نئی دہلی 16 اپریل ۔ سڑکیں ترقی کے کسی بھی ایجنڈے کی بنیادی ضرورت کی حیثیت رکھتی ہیں ۔پردھان منتری گرام سڑک یوجنا (پی ایم جی ایس وائی ) سن 2000 میں اپنے آغازسے ایک لاکھ 52 ہزار 124 بستیوں کو رابطہ کاری کی سہولت فراہم کراتی رہی ہے ، جو ایک لاکھ 78 ہزار 184 اہل بستیوں کے 85.37 فیصد کے بقدر ہے ۔ قومی ترقی کے لئے سڑکوں کی اہمیت اور ہنگامی ضرورت کا احساس کرتے ہوئے پی ایم جی ایس وائی -1 کے نشانے کی مدت 2022 سے گھٹاکر 2019 کردی گئی ہے ۔ تیزرفتار نشانوں پر کام کرتے ہوئے ایک لاکھ 66 ہزار 12 ( 93فیصد ) بستیوں کی منظوری دے دی گئی ہے ۔ جبکہ اس سے پہلے ایک لاکھ 78 ہزار 184 اہل بستیوں کا نشانہ معین کیا گیا تھا ۔ پی ایم جی ایس وائی نے ہر موسم میں کارآمد سڑکوں کے ذریعہ رابطہ کاری سے محروم 11499 نئی بستیوں کی ترقی کے لئے پہلی بار 18-2017 کا نشانہ معین کیا گیا ہے ۔


    پی ایم جی ایس وائی کے تحت نئی رابطہ کاری کی منظوری اب تک محض ایک فیصد سے کم اہل بستیوں کے لئے نہیں لی جاسکی ہے ، باقیماندہ 6فیصد بستیاں یاتو نا قابل رسائی ہیں یا ریاستی سرکاروں کے ذریعہ ان کی منظوری دے دی گئی ہے ۔ اب تک ایک لاکھ 52 ہزار 124 بستیوں کو رابطہ کاری کی سہولت فراہم کرائی جاچکی ہے ، جن میں سے 16380 بستیوں کو ریاستی سرکار وں کے ذریعہ رابطہ کاری کی سہولت فراہم کرائی جاچکی ہے ۔ علاوہ ازیں 100سے 249 افراد تک کی آبادی والی 2109 نئی بستیوں کو رابطہ کاری کی سہولت فراہم کرائی جاچکی ہے ۔ اس پروگرام کے تحت 5 لاکھ 50 ہزار 53 3 کلومیٹر طویل سڑکوں کی تعمیر کا کام مکمل کیا جاچکا ہے ۔


    سرکار کا یہ سفارش شدہ پروگرام ریاستی سرکاروں سے شراکتداری کے ساتھ گزشتہ تین برسوں کے دوران وسیع تر توجہ اور مسلسل ترقی کی سرگرمیوں پر توجہ مرکوز کرتا رہا ہے ۔ پردھان منتری گرام سڑک یوجنا ( پی ایم جی ایس وائی ) کے تحت سڑکوں کی تعمیر کی رفتار سال 18-2017 میں 134 کلومیٹر یومیہ تک پہنچ گئی ہے جبکہ 2011 سے 2014 تک کی مدت کے دوران سڑکوں کی تعمیر کا اوسط نشانہ 73 کلومیٹر تھا ۔ پی ایم جی ایس وائی کے تحت 11499 بستیوں کے لئے سال 18-2017 میں 134 کلومیٹر یومیہ کی رفتار سے رابطہ کار سڑکوں کی تعمیر کا کام مکمل کرلیا گیا ہے ۔

                                                                         
سال      تعمیر شدہ سڑکوں کی لمبائی  سڑکوں کی یومیہ شرح تعمیر(کلومیٹرمیں )
                                                                         
                                                                         
                                                                         
2011-12  30994.50                   85                                   
                                                                         
                                                                         
                                                                         
2012-13  24161.29                   66                                   
                                                                         
                                                                         
                                                                         
2013-14  25316.40                   69                                   
                                                                         
                                                                         
                                                                         
2014-15  36336.81                   100                                  
                                                                         
                                                                         
                                                                         
2015-16  36449.36                   100                                  
                                                                         
                                                                         
                                                                         
2016-17  47447.00                   130                                  
                                                                         
                                                                         
                                                                         
2017-18  48750.66                   134                                  
                                                                         
                                                                         

    سال 13-2012 میں شروع کی گئی تھی ۔ اب تک 13 ریاستیں اس پروگرام کے دوسرے مرحلے تک پہنچ چکی ہیں۔50 ہزار کلومیٹر پی ایم جی ایس وائی ii کے نشانے میں سے 32 ہزار 24 کلومیٹر سڑکوں کی تعمیر کی منظوری دی جاچکی ہے جبکہ 17705 کلومیٹر طویل سڑکوں کی تازہ کاری کی جاچکی ہے۔ امید کی جاتی ہے کہ سال 19-2018 میں دیگر ریاستیں بھی پی ایم جی ایس وائی ii میں شامل ہوجائیں گی۔ مرکزی کابینہ نے بائیں بازوں کی انتہا پسندی سے متاثرہ علاقوں میں سڑک رابطہ کاری کے خصوصی منصوبے( آر سی پی ایل ڈبلیو ای ) کی منظوری دسمبر 2016 میں دے دی تھی ۔اس سلسلے میں 5 لاکھ 41 ہزار 181 کلومیٹر طویل سڑکوں اور پلو ں کی تعمیر کی منظوری مرکز کابینہ نے دے دی ہے ۔ علاوہ ازیں چار لاکھ 13 ہزار 469 کلومیٹر سڑکوں اور 181 پلوں کی تعمیر کی منظوری بھی 18-2017 میں دی جاچکی ہے ۔امید کی جاتی ہے کہ ان علاقوں می یہ کام 2020 تک مکمل ہوجائے گا ۔ یہ بائیں بازو کی انتہا پسندی سے متاثر بلاکوں کے 100 سے 249 نفوس تک کی آبادی والے 267 مواضعات کے لئے خصوصی فراہمی کے نشانے سے اوپر اور زائد ہے ۔ توقع کی جاتی ہے کہ یہ کام بھی 2020 تک مکمل ہوجائے گا۔


    سڑکوں کی بہتری -زندگی کی بہتری :


    پی ایم جی ایس وائی میں سڑکوں کی تعمیر ہی نہیں بلکہ سڑکوں کے معیار میں بہتری کا بھی کام کیا جاتا ہے ۔ پی ایم جی ایس وائی میں موجود کوالٹی مینجمنٹ میکانزم کا نظام بہتر داخلی کوالٹی کنٹرول کے اقدامات اور موقع پر اور قومی سطح پر آزادانہ تصدیق کا مجموعہ ہے ۔ اسٹیٹ کوالٹی مانیٹرز (ایس کیو ایم ) کے 39811 جائزوں اور نیشنل کوالٹی مانیٹر (ایم کیو ایم ) کے 9204 جائزے قومی سطح پر 18-2017 میں مکمل کئے جاچکے ہیں ۔ اس سخت نگرانی کا نتیجہ یہ ہوا کہ معیار کی درجہ بندی پر مثبت اثرات مرتب ہوئے ہیں ۔ 13.98 فیصد سڑکوں کو 14-2013 میں غیر اطمینان بخش قرارد ے دیا گیا تھا اور 18-2017 میں 7.46فیصد تعمیر شدہ سڑکوں کو بھی غیر اطمیناب بخش قراردیا گیا تھا۔ تمام خامیاں دور کئے جانے کے بعد ان سڑکوں کی تصدیق کی گئی تھی ۔


    شفافیت :


    شفافیت اور ذمہ داری کے اقدام کے تحت ایک اسکیم شروع کی گئی ہے ۔جس میں ’’میری سڑک ایپ‘‘ کے ذریعہ شہریوں سے سڑکوں کی تعمیر کی صورتحال پر تبصرے اور خیالات کی دعوت دی جاتی ہے ۔یہ ایپ ہندی اور انگریزی کے علاوہ دس علاقائی زبانوں میں بھی دستیاب ہے۔ جس سے شہریوں کے ساتھ راست رابطہ کاری فراہم ہوتی ہے اور جی ii سی پلیٹ فارم شہریوں کو پی ایم جی ایس وائی پروگرام پر عمل آوری کی حقیقی صورتحال بتانے کا موقع فراہم کرتا ہے ۔ پی ایم جی ایس وائی سے متعلق موصول ہونے والی 25414 شکایتو ں میں سے 24791 شکایتوں کا جواب دیا جاچکا ہے ۔


    نئی ٹکنالوجی - ہری بھری سڑکیں :


    کوڑے کچرے ، کولڈ مکس ،فلائی ایش ،جوٹ ، جیو ٹیکسٹائل ، لوہے اور تانبے کی کترن ،سیل سے بھرے کنکریٹ ، پینلڈ سیمنٹ کنکریٹ جیسے مقامی طور پر دستیاب غیر روایتی تعمیر ی مال اور گرین ٹکنالوجی کے استعمال کو ماحولیات کے لئے بھروسہ مند سڑکوں کی تعمیر کی پی ایم جی ایس وائی میں حوصلہ افزائی کی جارہی ہے ۔ ان ٹکنالوجیز کو بڑے پیمانے پر قبول کیا جاچکا ہے ۔ گزشتہ پانچ برسوں کے دوران 33888 کلومیٹر طویل سڑکوں کی تعمیر کی منظوری دی جاچکی ہے اور 17785 کلومیٹر سڑکیں تعمیر کی جاچکی ہیں ۔مالی سال 18-2017 کے دوران 6313 کلومیٹر طویل سڑکیں تعمیر کی جاچکی ہیں ۔


    مالی سال 19-2018 میں پی ایم جی ایس وائی کی کلیدی ترجیحات :


    پی ایم جی ایس وائی -1 میں شامل تمام اہل بستیوں کو رابطہ کاری کی سہولت دستیاب کرنے والی سڑکوں کی تعمیر کا کام مارچ 2019 تک مکمل کئے جانے کا نشانہ معین کیا گیا ہے ۔ اس کے ساتھ ہی اس وزارت نے مالی سال 19-2018 کے دوران 19725 بستیوں کو رابطہ کاری کی سہولت فراہم کرانے کی غرض سے 61ہزار کلومیٹر سڑکوں کی تعمیر کا نشانہ معین کیا ہے ۔ مزید برآں مالی سال 19-2018 میں نیشنل کوالٹی مانیٹرز کے ذریعہ سڑکوں کی صورتحال دیکھنے کے 8670 جائزوں کا کام مکمل ہوچکا ہے اور اسٹیٹ کوالٹی مانیٹرز کے ذریعہ 35630 جائزوں کا کام مکمل کئے جانے کا نشانہ معین کیا گیا ہے ۔


    دیہی سڑکوں میں سماجی ٹھیکیداری کے اقدامات :


    پی ایم جی ایس وائی کے تحت سڑک اثاثوں کی دیکھ بھال پر یہ وزارت خصوصی توجہ مرکوز کررہی ہے اور مختلف ورکشاپوں کے اہتمام کے ذریعہ 23 ریاستوں کے لئے ریورل روڈ مینٹی ننس پالیسیاں وضع کی گئی ہیں ۔


    انفارمیشن ٹکنالوجی استعمال :


    کیو ایم ایم اے ایس جیسے پروگرام سافٹ وئیر پر ریاستی سرکاروں کے ذریعہ سڑکوں کی طوالت اور تکمیل کی تصدیق کے لئے سیٹلائٹ امیجری کا استعمال کیا جارہا ہے ۔ علاوہ ازیں بستیوں کو فراہم کی جانے والی رابطہ کاری کی تصدیق کے لئے بھی اسی پروگرام کا استعمال کیا جارہا ہے ۔ 28 ریاستوں کے تمام اضلاع میں جی آئی ایس سے متعلق کام شروع کئے جاچکے ہیں اور 19 ریاستوں میں جی آئی ایس کا کام مکمل بھی ہوچکا ہے ۔


    2118 U-

    
    
    (Release ID: 1529300) Visitor Counter : 14