      وزارت خزانہ

      سی بی ڈی ٹی کی طرف سے جائزہ سال 19-2018 کے لئے آمدنی ٹیکس ریٹرن فارم کا نوٹی فکیشن جاری
      Posted On: 05 APR 2018 7:47PM by PIB Delhi


    نئی دہلی 6 اپریل ۔براہ راست ٹیکسوں کے مرکز ی بورڈ سی بی ڈی ٹی نے جائزہ سال 19-2018 کے لئے آمدنی ٹیکس ریٹرن فارم (آئی ٹی آر فارم ) کا نوٹی فکیشن جاری کیا۔ جائزہ سال 18-2017 کے لئے ایک صفحے کا آسان آئی ٹی آر فارم -1 (سہج) کا نوٹی فکیشن جاری کیا تھا۔اس قدم سے اُن تقریباََ تین کروڑ ٹیکس دہندگان کو فائدہ ہوا تھا ، جنہوں نے اس آسان فارم کو ریٹرن کے لئے بھرا تھا۔ جائزہ سال 19-2018 کے لئے بھی ایک صفحے کا آسان فارم -1 (سہج ) کا نوٹی فکیشن جاری کیا گیا ہے ۔ کوئی بھی ایسا فرد یہ آئی ٹی آر فارم -1(سہج) داخل کرسکتا ہے ، جو باشندہ تو ہو لیکن عام باشندہ نہ ہو اور جس کی آمدنی 50 لاکھ روپے تک ہو اور جو یہ آمدنی تنخواہ کے وسیلے سے حاصل کررہا ہو ، ایک مکان کی املاک یا دیگر آمدنی (سود وغیرہ) کا حامل ہو۔ مزید یہ کہ تنخواہ اور گھر کی املاک سے متعلق حصے معقول بنائے گئے ہیں اور آمدنی کی بنیادی تفصیلات دی گئ ہیں (جیسا کہ فارم -16 میں دستیاب ہے) اور گھر کی املاک سے حاصل آمدنی کو بھی لازمی قراردیا گیا ہے۔آئی ٹی آر فارم -2 کو بھی اس شر ط کے ساتھ معقول بنایا گیا ہے کہ افراد اور کسی تجارت یا پیشے کے علاوہ ، وہ کسی دیگر وسیلے سے آمدنی کے حامل ہوں ، یا تو آئی ٹی آر فارم -3 یا آئی ٹی آر فارم -4 بھرسکتے ہیں۔ پیشگی تخمینہ آمدنی )


    کریڈٹ آف ریفنڈ کے مقصدسے ، غیر باشندہ ہونے کی صورت میں کسی ایک غیر ملکی بینک کھاتے کی تفصیلات فراہم کرنے کو بھی لازمی قراردیا گیا ہے ۔ اس کے علاوہ ایک مخصوص عرصے کے دوران جمع کی گئی رقم کی تفصیلات فراہم کرنے کی ضرورت کو بھی جائزہ سال 19-2018 کے فارم سے ختم کردیا گیا ہے ۔


    آئی ٹی آر فارم بھرنے کے طریقے میں پچھلےسال کی بہ نسبت کوئی تبدیلی نہیں ہے۔ یہ سبھی آئی ٹی آر فارم الیکٹرانک طریقے سے بھرے جائیں گے البتہ جہاں ریٹرن آئی ٹی آر فارم -1 (سہج ) یا آئی ٹی آر فارم -4 (سگم ) داخل کیا جانا ہے ، مندرجہ ذیل افراد کو کاغذ کے فارم میں ریٹرن داخل کرنے کے متبادل حاصل ہیں۔

     1. 80سال یا اس سے زیادہ کی عمر کا کوئی فرد پچھلے سال کے کسی عرصے کے دوران ، یا
     2. کوئی فرد یا ایچ یو ایف جس کی آمدنی پانچ لاکھ روپے سے تجاوز نہ کرتی ہو اور جس نے انکم ٹیکس ریٹرن میں کوئی ریفنڈ کا دعویٰ نہ کیا ہو۔

    نوٹی فکیشن میں دئے گئے آئی ٹی آر فارم ، محکمے کی سرکار ی ویب سائٹ : www.incometaxindia.gov.in . پردستیاب ہیں ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔ ا س ۔رم


    U- 1961

    
    
    (Release ID: 1528052) Visitor Counter : 2
    
    
      Read this release in: Tamil , English , Marathi
    
    
    

2.