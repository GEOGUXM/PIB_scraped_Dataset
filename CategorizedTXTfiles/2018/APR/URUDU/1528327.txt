      صدر جمہوریہ کا سکریٹریٹ

      صدر جمہوریہ ہند نے ترقیات میں شراکتداری کی عہد بستگی کے ساتھ
      اِکواٹوریل گائنا کا سرکار ی دورہ مکمل کیا
      
      افریقی ملکو ں کے سرکاری دورے کے دوسرے مرحلے پر سوازی لینڈ کا سفر کرنے والے
      
      پہلے ہندوستانی صدر جمہوریہ ہوں گے
      Posted On: 09 APR 2018 2:29PM by PIB Delhi


    نئیدہلی 9 اپریل ۔ صدر جمہوریہ جناب رام ناتھ کووند 9 اپریل 2018 کو افریقی ملک اِکواٹوریل گائنا کا سرکاری دورہ مکمل کرکے اپنے سفر کو دوسرے مرحلے پر سوازی لینڈ کے لئے روانہ ہوگئے ۔واضح ہوکہ صدر جمہوریہ جناب رام ناتھ کووند تین افریقی ملکوں ،اِکواٹوریل گائنا ،سوازی لینڈ اور زامبیا کے سرکاری دورے پر ہیں ۔ جیسا کہ پہلے بتایا جاچکا ہے کہ جناب رام ناتھ کووند اِکواٹوریل گائنا کا دورہ کرنے والے پہلے ہندوستانی صدر جمہوریہ ہیں ۔ اِکواٹوریل گائنا میں ان کے قیام کے دوران آیوش (اے وائی یو ایس ایچ ) اور روائتی ادویہ ، ادویہ کی جڑی بوٹیوں کے شعبوں میں تین معاہدوں پر دستخط کئے گئے اور اطلاعاتی اور مواصلاتی ٹکنالوجی کے لئے ایک مشترکہ منصوبہ عمل مرتب کیا گیا ۔


    صدر جمہوریہ جناب رام ناتھ کووند نے اِکواٹوریل گائنا سے روانگی سے قبل میڈیا کے لئے ایک اخباری بیان بھی جاری کیا ۔ جناب کووند نے اپنے اس بیان میں کہا کہ اِکواٹوریل گائنا کا پہلا سرکار ی دورہ کرنا ان کے لئے انتہائی فخرو اعزاز کی بات ہے اور اِکواٹوریل گائنا کے صدر محترم کے ساتھ مذاکرات میں باہمی تعلقات کی قوس قزح پر نظر ڈالی گئی اور باہمی مفاد کے عالمی امور کا جائزہ لیا گیا ۔اس موقع پر دونوں فریقوں نے اپنے اپنے ملکوں کے عوام کے لئے نمو اور ترقی کے عمل میں تیزی پیدا کرنے کی ہند -اِکواٹوریل گائنا شراکتدار ی کی توسیع پر بھی اتفا ق رائے کا اظہار کیا ۔


    بعد ازاں صدر جمہوریہ جناب رام ناتھ کووند اپنے افریقی ملکو کے دوسرے مرحلے پر سوازی لینڈ پہنچے ۔ جناب رام ناتھ کووند سوازی لینڈ کا بھی دورہ کرنے والے پہلے ہندوستانی صدر مملکت ہیں ۔


    U- 1998

    
    
    (Release ID: 1528327) Visitor Counter : 24
    
    
      Read this release in: English , Hindi , Tamil