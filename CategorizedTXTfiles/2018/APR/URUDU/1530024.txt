      وزارت خزانہ

      آسام میں حال ہی میں ترقی میں جو تیزی آئی ہے اسے نظرانداز کرتے ہوئے پھیلنے وا لے ڈھانچہ جاتی معاملات کو مقررہ وقت کے اندر نمٹانے کی ضرورت ہے: مالی کمیشن
      
      پندرہواں مالی کمیشن 25 سے 27 اپریل 2018 تک آسام کے دورے پر
      
      Posted On: 24 APR 2018 1:56PM by PIB Delhi


    نئیدہلی۔ 24 ؍اپریل۔حکومت ہند کا پندرہواں مالی کمیشن 25 سے 27 اپریل 2018 تک آسام کا دورہ کررہا ہے جو بھارت کے شمال مشرقی خطے کیلئے ایک باب داخلہ ہے۔ چیئرمین جناب این کے سنگھ کی قیادت میں یہ کمیشن ، جس کے ممبر جناب شکتی کانت داس ، ڈاکٹر انوپ سنگھ ، ڈاکٹر اشوک لاہری اور ڈاکٹر رمیش چندر ، و سکریٹری جناب اروند مہتا اور دیگر افسران ہیں، آسام کی مالی صورتحال ، سماجی واقتصادی چیلنجوں کا جائزہ لیگا اور ان مسائل سے نمٹنے کیلئے ریاستی سرکار کی طرف سے کی گئی کوششوں کو سمجھے گا۔ آسام کی ترقی اور سماجی و اقتصادی فروغ ، دیر سے ہی صحیح لیکن خاطر خواہ طور پر رونما ہوا۔ یہ ترقی جغرافیائی اور تاریخی چیلنجوں کے باوجود ہوئی ہے۔ البتہ ریاست کی صحت ، تعلیم اور اقتصادی نتائج میں تیز ی لانے کے خاطر خواہ موقع موجود ہیں۔ آبادی کے تنوع کی وجہ سے بے شمار سماجی وثقافتی حالات اور ہنگامی حالات کی وجہ سے مختلف شکلوں میں ترقیاتی چیلنج سامنے آئے ہیں۔ اگر ہم حال ہی میں ہوئی ترقی سے ہٹ کر بات کریں تو پھیلنے والے ڈھانچہ جاتی معاملات کو مقررہ وقت کے اندر اندر نپٹائے جانے کی ضرورت ہے۔


    17-2016 کے دوران کلیدی سماجی واقتصادی اشارے

     1. ریاست کی معیشت بنیادی طور پر زرعی ہے۔ مردم شماری 2011 کے مطابق مجموعی طور پر تقریباً 50 فیصد کام کی طاقت ، زراعت پر منحصر ہے۔ اگرچہ ریاست تیل ، گیس اور دیگر قدرتی وسائل کے معنوں میں مالامال ہے لیکن صنعتیں قائم کیے جانے اور شہرکاری کیے جانے کے معاملے میں یہ ریاست ابھی تک محدود ہے۔
     2. خدمات کا شعبہ ماضی قریب میں ریاست کی معیشت میں اہمیت اختیار کرگیا ہے۔
     3. نوزائیدہ بچوں کی شرح اموات (آئی ایم آر) فی ہزار پر 47 ہے ۔ کل ہند اوسط (فی ہزار 37زندہ پیدائشیں ) سے زیادہ ہیں۔
     4. ماؤوں کی اموات کی شرح بھی قومی اوسط سے کہیں زیادہ ہے۔
     5. زندہ بچ رہنے کی امید 64 سال 7 مہینے ، کل ہند اوسط ( 68.3 سال) سے کم ہے۔
     6. آسام کی شرح خواندگی 72.2 فیصد ہے جبکہ کل ہند شرح 73 فیصد ہے۔
     7. ریاست کی دہائی پر مبنی آبادی کی شرح (16.93 فیصد) ہے جو ملک کی (17.64 فیصد) سے کم ہے۔
     8. آئی این آر 67620 کی فی کس آمدنی ، بھارت کی آئی این آر 103870 کی آمدنی سے کم ہے۔

    کمیشن آشام کی فی کس آمدنی میں اضافے کیلئے طور طریقے اور ذرائع کی تلاش کریگا


    کمیشن نے آسام کی خصوصیات کو پہچانا ہے اور حال ہی میں جو ترقی رونما ہوئی ہے اس کو چھوڑ کر : اسے زبردست ترقی کے راستے پر چلنا پڑیگا تاکہ وہ قومی اوسط تک پہنچ سکے۔ خاص طور پر فی کس آمدنی کے سلسلے میں ۔ یہ ایک تشویش کی بات ہے کہ آسام کی فی کس آمدنی کل ہند اوسط سے کافی کم ہے۔ جو خود اُبھرتی ہوئی دیگر مارکٹوں سے کافی کم ہے۔ لہٰذا کمیشن ریاست کے وسائل کو فروغ دیتے ہوئے اور ان کا مناسب استعمال کرتے ہوئے ، ڈھانچہ جاتی انتظامی اور دیگر تبدیلیوں کو تلاش کریگا۔


    مالی کمیشن کو ضرورت ہے کہ وہ آسام کی حالیہ ترقی اور مستقبل میں اقتصادی ترقی کے امکانات کا گہرائی سے جائزہ لے۔ یہ مختلف دور کی بات چیت اور اُن میٹنگوں پر مبنی ہوگا جو کمیشن آسام کے اپنے دورے کے دوران کریگا۔


    آسام کمیشن کے دورے میں دوسری ریاست ہے : تفصیلی صلاح ومشورہ کیا جائیگا


    آسام دوسری ریاست ہے جس کا کہ پندرہواں مالی کمیشن دورہ کریگا۔ پہلی ریاست اروناچل پردیش ہے۔ مختلف ریاستوں کا دورہ کرنا ، ان کی ترقیاتی ضرورتوں اور ان کے وسائل کی دستیابی کو سمجھنا، مالی کمیشن کے ایجنڈے کا اٹوٹ حصہ ہے۔ اس کے بعد ہی کمیشن اپنے نتائج ، اپنی سفارشات اور اپنی رپورٹ کو مستحکم کریگا۔


    کمیشن ریاست کے وزیراعلیٰ ، وزراء اور دیگر افسران کے ساتھ ملاقاتیں کریگا۔ ریاستی سرکار کے مالیے پر تفصیلی پرزنٹیشن دیے جائیں گے، کمیشن مختلف سیاسی پارٹیوں کے رہنماؤں ، خود مختار کونسلوں کے نمائندوں ، تجارت اور صنعت کے نمائندوں جیسے فکی کی آسام برانچ ، بھارتی چائے ایسوسی ایشن کی آسام شاخ اور دیگر فریقوں سے ملاقات کریگا تا کہ ریاست میں مواقع اور چیلنجو ں کو سمجھا جاسکے۔ شہری مقامی اداروں اور پنچایتی راج اداروں کے ساتھ بھی بات چیت کی جائے گی۔


    م ن۔اس۔ع ن۔


    U-2237

    
    
    (Release ID: 1530024) Visitor Counter : 13
    
    
      Read this release in: Assamese , English , Hindi
    
    
    

8.