      قبائیلی امور کی وزارت

      اعلی معیار کو یقینی بنانے کے لئے ریاستی بندوبست میں چلائے جانے والے قبائلی بہبود اسکولوں پر قبائلی امور کی وزارت کی قریبی نظر
      Posted On: 02 APR 2018 7:36PM by PIB Delhi


    نئی دہلی، یکم اپریل 2018 ، قبائلی امور کےوزیر مملکت جناب جسونت سنگھ بھبھور نے آج لوک سبھا میں ایک تحریری جواب میں بتایا کہ قبائلی امور کی وزارت (ایم او ٹی اے) آئین ہند کی دفعہ 275 (1) کے تحت اس طرح کے پروگراموں میں تعاون دیتی ہے۔ وزارت ایکلویہ ماڈل رہائشی اسکولوں (ای ایم آر ایس) کے قیام میں ریاستی حکومتوں کو مدد دیتی ہے۔ ایسے اسکولوں میں فی اسکول 480 طلبا کی گنجائش ہوتی ہے۔ اس کے ساتھ ہی ساتھ ’ٹرائبل سب پلان ایریاز میں آشرم اسکولوں کا قیام‘ نامی مرکزی اسکیم کے تحت رہائشی آشرم اسکول بھی قائم کئے گئے ہیں۔ ان اقدامات کا مقصد درج فہرست قبائل (ایس ٹی) سے تعلق رکھنے والے طلبا کو سازگار ماحول اور سہولتیں دستیاب کرانا ہے تاکہ وہ تعلیمی اعتبار سے ترقی کرسکیں۔ ای ایم آر ایس سے متعلق رہنما ہدایات کے مطابق قبائلی امور کی وزارت کے ذریعہ ہر سال فی طالب علم کم از کم 42000 روپے دستیاب کرائے جاتے ہیں تاکہ ای ایم آر ایس چلانے پر آنے والے اخراجات کی تکمیل کی جاسکے۔ آشرم اسکولوں پر آنے والا خرچ مکمل طور پر ریاستی حکومتیں برداشت کرتی ہیں۔


    ای ایم آر ایس کی تعمیر سے متعلق رہنما ہدایات کے التزامات کے مطابق ای ایم آر ایس پروگرام کے لئے ریاستی حکومتوں کو وزارت کےذریعہ تعاون دیئے جانے کا انحصار اس بات پر ہے کہ متعلقہ ریاستیں ایسے اسکولوں کو چلانے میں بندوبست کے اعلی معیار کو کس حد تک یقینی بنا پاتی ہے۔


    معیاری بندوبست کا اندازہ جن چیزوں لگایا جاتا ہے، ان میں منتظمہ سوسائٹیوں/ اسکولوں کو ریاستوں کے ذریعہ مختص کی گئی رقم کی بروقت اور سہل منتقلی، مطلوبہ تعداد میں اساتذ ہ کی تقرری، اسٹاف اور طلبا کو طبی سہولتوں کی دستیابی ، بچوں کو صاف ستھرا ماحول اور خوراک کی دستیابی اور بچوں کی تعلیم اور بحیثیت مجموعی ترقی کے لئے صحت مند اور پرمسرت ماحول دستیاب کرانا شامل ہیں۔ ای ایم آر ایس اور آشرم اسکولوں کا رکھ رکھاؤ اور انہیں چلانا جس میں کھانے پینے ، صفائی ستھرائی کا انتظام وغیرہ شامل ہے، مکمل طور پر متعلقہ ریاستی حکومت کی ذمہ داری ہے اور قبائلی امور کی وزارت مرکزی سطح پر نگرانی نہیں رکھتی تاہم قبائلی امور کی وزارت اسکیموں / پروگراموں کے نفاذ کی سمت میں ہوئی پیش رفت کی نگرانی کو یقینی بنانے کے لئے درج ذیل کام کرتی ہے۔

     1. وزارت کی پروجیکٹ اپریزل کمیٹی (پی اے سی) کے ذریعہ پروجیکٹوں / سرگرمیوں کی سمت میں فزیکل اور فائننشیل پیش رفت کا جائزہ۔
     2. اسکیموں کے نفاذ کی صورتحال سے متعلق یوٹی لائزیشن سرٹی فکیٹ اور پیش رفت رپورٹ حاصل کی جاتی ہیں۔
     3. ریاستوں / مرکز کے زیر انتظام علاقوں کے دوروں کے دوران افسران قبائلی امور کی وزارت کی متعدد اسکیموں / پروگراموں کے نفاذ کی سمت میں ہوئی پیش رفت کو یقینی بناتے ہیں۔
     4. ریاستی اہلکاروں کو ساتھ مرکز کی سطح پر میٹنگوں / کانفرنسوں کا انعقاد کیا جاتا ہے تاکہ وقت پر تجاویز جمع کرانے کو یقینی بنایا جاسکے اور اسکیموں / پروگراموں کا تیزی کے ساتھ نفاذ کیا جاسکے۔

    ۔۔۔۔۔۔۔۔۔۔۔


    م ن۔م م۔ن ا۔


    U- 1849

    
    
    (Release ID: 1527338) Visitor Counter : 11
    
    
    
    
    

4.