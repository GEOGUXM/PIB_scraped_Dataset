      قبائیلی امور کی وزارت

      کابینی فیصلے کے راجستھان میں درج فہرست قبائل کے علاقے کی توسیع کے نتیجے میں اضافی 3.6لاکھ درج فہرست قبائل آبادی پراحاطہ کرلیاجائے گا:جوال اورام
      Posted On: 25 APR 2018 6:57PM by PIB Delhi


    نئی دہلی ،26؍اپریل : قبائلی امورکے وزیرجناب جوال اورام نے کل میڈیا کو کابینہ کے اس اہم فیصلے سے آگاہ کیاجس کا تعلق راجستھان میں آئین ہند کے پانچویں شیڈول کے تحت درج فہرست اداروں کے اعلان سے ہے ۔ وزیرموصوف نے مطلع کیاکہ تین مکمل اضلاع یعنی بانس واڑہ ، ڈونگرپور، پرتاپ گڑھ میں آنے والے علاقے ، 9مکمل تحصیلیں ، ایک مکمل بلاک اور 46مکمل گرام پنچایتیں جو اودے پور، راج سمند، چتورگڑھ ،پالی اورسروہی ۔ راجستھان پراحاطہ کرتی ہیں ، یہ تمام علاقے ریاست راجستھان کے درج فہرست علاقوں میں شامل کئے جائیں گے ۔


    وزیرموصوف نے اطلاع دی کہ درج فہرست علاقوں میں رہنے والی درج فہرست قبائل کی آبادی اس قدم کے بعد 4188056سے بڑھ کر4551917ہوجائےگی اور درج فہرست علاقوں کے تحت آنے والی مجموعی آبادی 6463353ہوجائیگی ۔ درج فہرست علاقوں کے تحت آنے والے مجموعی رقبے میں بھی اضافہ ہوگا اوریہ رقبہ 19818.86مربع کلومیٹرسے بڑھ کر 23354.96مربع کلومیٹرہوجائے گااور اس طریقے سے درج فہرست علاقوں میں مزید 3.6لاکھ ایس ٹی آبادی پراحاطہ کیاجاسکے گا۔


    جناب اورام نے مزید کہاکہ اس قدم سے ان علاقوںمیں رہنے والے باشندگان کو متعدد فوائد حاصل ہوں گے ۔ راجستھان کے درج فہرست علاقوں میں ریاستی خدمات کو چھوڑکرسرکاری نوکریوں میں براہ راست بھرتی کے سلسلے میں 45فیصد نشستیں مقامی ایس ٹی آبادی کے لئے مخصوص ہوں گی ۔


    وزیرموصوف نے مزید کہاکہ اس علاقے میں پنچایت ( درج فہرست علاقے کی توسیع ) بھی نافذہوگی اور اس سے وابستہ فوائد اور اختیارات بھی منتقل ہوں گے ۔ مجوزہ اضافہ علاقہ بنیادی ڈھانچے اورسماجی اقتصادی ترقیات کے لئے زیادہ سرمایہ حاصل کرسکے گا۔


    اس اضافے سے جن اہم درج فہرست قبائل برادریوں کوفائدے حاصل ہوں گے ان میں بھیل ، بھیل گراسیہ ، گراسیہ ( راجپوت گراسیوں کو چھوڑکر) مینا وغیرہ شامل ہیں ۔


    قبائلی امورکی سکریٹری محترمہ لینا نائر نے وضاحت کی کہ قبائلی امورکی وزارت نے ریاستی حکومت کے ساتھ راجستھان میں فہرست بند علاقوں کے اعلان سے قبل فیصلہ لینے کے سلسلے میں متعدد بار گفتگوکے ادوار کا اہتمام کیاتھا۔


    ***************


    U-2295

    
    
    (Release ID: 1530340) Visitor Counter : 1
    
    
      Read this release in: English , Tamil