      الیکٹرانکس اور اطلاعات تکنالوجی کی وزارت

      ’’دلتوں کو سی ایس سی کے ذریعہ بااختیار بنانا‘‘ بابا صاحب امبیڈکر کی یوم پیدائش تقریب پر ورکشاپ
      Posted On: 13 APR 2018 7:50PM by PIB Delhi


    نئی دہلی، 13 اپریل 2018 ، ڈاکٹر بی آر امبیڈکر کے 127 ویں سالگرہ کی یادگاری تقریبات کے موقع پر الیکٹرانکس اور اطلاعاتی ٹیکنالوجی وزارت نے فیصلہ کیا ہے کہ سی ایس سی (ساجھا سیوا کیندر) کو چلانے والے دیہی سطح کے صنعت کاروں (وی ایل ای) کے تعاون سے بابا صاحب امبیڈکر کے مشن اور ویژن کو بنیادی سطح پر پہنچانے کے لئے ایک دس روزہ مہم چلائی جائے۔ یہ سرگرمی پٹنہ میں ’’سی ایس مراکز کے ذریعہ دلتوں کو بااختیار‘‘ بنانے کے موضوع پر ایک روزہ ورکشاپ سے شروع ہوئی۔ اس کا افتتاح الیکٹرانکس اور اطلاعاتی ٹیکنالوجی اور قانون اور انصاف کے وزیر جناب روی شنکر پرساد کریں گے۔


    دن بھر چلنے والی اس ورکشاپ میں 200 وی ایل ای اور وزیراعظم دیہی ڈیجیٹل خواندگی مہم (پی ایم جی دشا اسکیم کے تحت مصدقہ امیدوار حصہ لیں گے۔ اس دوران سی ایس سی کے ذریعہ بہار میں دلتوں اور حاشیہ پر زندگی بسر کرنے والوں کو ڈیجیٹل طور پر بااختیار بنانے اور ای حکمرانی خدمات فراہم کرانے میں سی ایس سی۔ وی ایل ای کی ترقی اور اس کے اثرات کو دکھایا جائے گا۔


    دس روزہ ان سرگرمیوں کے دوران سی ایس سی اور وی ایل سی، خواتین کو سنیٹری نیپکن تقسیم کریں گے، مفت صحت کیمپوں کا انعقاد کیا جائے گا اور پی ایم جی ۔ دشا کے تحت درج ذیل فہرست ذاتوں اور قبائل کے امیدواروں کا رجسٹریشن کیا جائے گا۔


    فی الحال پورے ملک میں 2.92 لاکھ سی ایس سی پھیلے ہوئے ہیں۔ جن کی پہنچ 2.15 لاکھ گرام پنچایتوں تک ہے۔ تقریباً 52 ہزار خواتین وی ایل ای مل کر سی ایس سی چلا رہے ہیں جن میں سے 30 ہزار درج فہرست ذاتوں اور قبائلی معاشروں سے تعلق رکھتے ہیں، وی ایل ای،سی ایس سی مراکز کی مختلف پہلوں کے ذریعہ معاشرے کے ارکان کو با اختیار بنانے کا کام کررہے ہیں جن میں ڈیجیٹل خواندگی، ہنرمندی کے فروغ، ٹیلی میڈیسن، ایل ای ڈی بلب مینوفیکچرنگ اکائیاں شامل ہیں۔


    U- 2084

    
    
    (Release ID: 1529071) Visitor Counter : 4