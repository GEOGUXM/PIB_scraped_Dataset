      ٹیکسٹائلز کی وزارت

      ٹیکسٹائل سیکٹر میں خود روزگار کو فروغ دینے کی اسکیمیں
      Posted On: 05 APR 2018 7:58PM by PIB Delhi


    نئی دہلی، 05 اپریل / ٹیکسٹائل کے وزیر مملکت جناب اجے تامتا نے آج لوک سبھا میں پوچھے گئے ایک سوال کے تحریری جواب میں بتایا کہ ٹیکسٹائل کی وزارت ہینڈلوم ، ہینڈی کرافٹ اور پاور لوم سیکٹروں میں خود روزگار کے لئے متعدد اسکیمیں نافذ کر رہی ہے۔ ان اسکیموں کے تحت دیگر چیزوں کے علاوہ مدرا قرض ،خام مٹیریل ، لوم اور متعلقہ آلات ،بنکروں اور دست کاروں کو فراہم کرائے جا رہے ہیں تاکہ خود روزگار کو فروغ دیا جا سکے۔ انہوں نے مزید کہا کہ جنوری 2014 میں تجرباتی بنیاد پر ملبوسات مینوفیکچرنگ پیداوار کی اسکیم شروع کی گئی ، جس کے تحت ایک مربوط شکل میں نئے کاروباریوں کو تربیتی امداد فراہم کرائی جاتی ہے۔ وزیر موصوف نے ایوان کو مزید مطلع کیا کہ اس اسکیم کے تحت تین انکیوبیشن مراکز کو منظوری دی گئی ہے۔یہ انکیوبیشن مراکز اسپیننگ ملس فیڈریشن لمیٹیڈ (ایس پی آئی این ایف ای ڈی )، بھونیشور اڈیشہ ،ہریانہ اسٹیٹ ، انڈسٹریئل اینڈ انفراسٹرکچر ڈیولپمنٹ کارپوریشن (ایچ ایس آئی آئی ڈی سی )،پانی پت ہریانہ اور انڈسٹریئل انفرااسٹرکچر ڈیولپمنٹ کارپوریشن (آئی آئی ڈی سی ) گوالیار مدھیہ پردیش ہیں ۔


    *********** ***


    ( م ن ۔ م ع ۔ م ف (


    U. No. 1 948


    

    
    (Release ID: 1527996) Visitor Counter : 3