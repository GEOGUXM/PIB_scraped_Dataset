      بجلی کی وزارت

      جناب آر کے سنگھ نے میگھالیہ کے وزیر اعلیٰ سے ملاقات کی ، انہوں نے ریاست میں 24گھنٹے ساتوں دن بجلی سپلائی کے لئے ہر ممکن مدد کا یقین دلایا
      
      میگھالیہ میں 20 اپریل 2018 کو سوبھاگیہ اسکیم کا آغاز

      Posted On: 03 APR 2018 8:34PM by PIB Delhi

    نئیدہلی 4 اپریل ۔ میگھالیہ کے وزیر اعلیٰ جناب کونرا ڈ کونگکل سنگما نے بجلی اور نئی وقابل تجدید توانائی کے مرکزی وزیر مملکت (آزادانہ چارج ) جناب آر کے سنگھ سے ان کے دفتر میں ملاقات کی ۔ میٹنگ میں ریاست میں بجلی کےشعبے سے متعلق مختلف معاملات پر بات چیت ہوئی اور میگھالیہ میں ہر گھر کے لئے ہمہ وقت بجلی ک سپلائی کو یقینی بنایا گیا ۔


    جناب سنگھ نے میگھالیہ کے لئے ہر ممکن مدد کا یقین دلایا ۔ انہوں نے کہا کہ ریاست کے لئے منظور کئے گئے پروجیکٹوں کے علاوہ اگر بجلی کی تقسیم کو مستحکم بنانے کے لئے کسی اضافی پروجیکٹ کی ضرورت ہوئی تو اس سلسلے میں تجویز بھیجی جاسکتی ہے اور وہ حکومت ہند کی طرف سے منظور کردی جائے گی۔


    جناب سنگھ نے بقیہ سبھی گاؤوں کو بجلی پہنچانے سے متعلق مقررہ تاریخ کا ذکر کیا ۔وزیر اعلیٰ اور بجلی کے وزیر نے مقررہ مدت تک سبھی گاؤوں میں بجلی پہچانے کی یقین دہانی کرائی ۔


    وزیر اعلیٰ نے کہا کہ ان کا ارادہ یہ ہے کہ میگھالیہ میں 20 اپریل 2018 تک سوبھاگیہ اسکیم کا آغاز کردیا جائے ۔ انہوں نے جناب سنگھ کو بھی اس میں شرکت کی دعوت دی ۔ جناب سنگھ نے اس دعوت کو قبول کیا اور شرکت سے اتفاق کیا۔


    وزیراعلیٰ نے اس بات کا بھی ذکر کیا کہ بجلی پلانٹوں کے لئے فراہم کردہ کوئلے پر جو ڈھلائی سبسڈی دی جاتی ہے ، اس سے ریاست میں بجلی پر آنے والی شرحوں میں کمی کرنے میں مدد ملے گی۔


    دونوں وزرا نے مختلف وجوہات سے رکے ہوئے پروجیکٹوں کو تیزی سے نمٹانے کے طور طریقوں پر بات چیت کی ۔ میگھالیہ میں ایک ٹرانسمیشن لائن منتقل کرنے کے معاملے پر جناب سنگھ نے زور دے کر کہا کہ منتقلی کا یہ کام صارفین کو کی جانے والی سپلائی میں بغیر رخنہ ڈالے کیا جانا چاہئے ۔


    میگھالیہ کے وزیر اعلیٰ جناب کونراڈ کونگکل سنگما نے جناب آر کے سنگھ کا شکریہ اد ا کیا کہ انہوں نے ریاست کے لئے ہرممکن مدد اورتعاون فراہم کیا ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔ا س ۔رم


    U- 1894

    
    
    (Release ID: 1527578) Visitor Counter : 1
    
    
      Read this release in: English