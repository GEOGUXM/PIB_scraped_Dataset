      دیہی ترقیات کی وزارت

      مرکز نے منریگا کے تحت 23147 کروڑ روپے جاری کئے
      Posted On: 12 APR 2018 6:42PM by PIB Delhi


    نئی دہلی، 12 اپریل 2018 /رواں مالی سال کے دوسرے ہفتے میں ہی دیہی ترقیات کی وزارت نے مہاتما گاندھی قومی دیہی روزگار گارنٹی اسکیم کے تحت متعدد ریاستوں/ مرکز کے زیرا نتظام علاقوں کو 23147 کروڑ روپے جاری کردیئے ہیں۔ یہ فنڈز پچھلے سال کی تمام ادائیگی و اجبات اور تنخواہوں کے علاوہ ہیں۔ یہ رقم مالی سال 19-2018 کے آنے والے مہینوں میں اسکیم کو آسانی کے ساتھ نفاذ کو یقینی بنائے گی۔


    10 اپریل 2018 تک فنڈز جاری کردینے کے تئیں مرکزی حکومت کی عہد بستگی کو مدنظر رکھتے ہوئے دیہی ترقیات کی وزارت نے تنخواہوں کے لئے 14995 کروڑ روپے اور سامانوں کے خرچ کے لئے 8152 کروڑ روپے جاری کئے ہیں۔ جاری کئے گئے اس فنڈز میں مالی سال 18-2017 کے آخری ہفتوں میں کئے گئے کاموں کے لئے التوا میں پڑے ادائیگی واجبات بھی شامل ہیں۔


    ریاستوں اور مرکز کے زیر انتظام علاقوں کو ایڈوائزی جاری کی گئی ہے کہ تمام زیر التوا ادائیگی واجبات کو مقررہ وقت میں پوری کردیں۔دیہی ترقیات کی وزارت اس کی عمل آوری پر باریک نظر رکھ رہی ہے۔ یہاں اس بات کا ذکر بے حد اہم ہے کہ مرکزی حکومت کے پاس مالی سال 19-2018 کے لئے اس اسکیم کے لئے 55000 کروڑ روپے کا ابتدائی بجٹ ہے جو کہ اس پروگرام کے آغاز سے لے کر ا ب تک سب سے زیادہ بجٹ ہے ۔ گزشتہ سال وزارت کے پا س اس اسکیم کے لئے ابتدائی بجٹ 48000 کروڑ روپے کاتھا جس پر بعد میں نظر ثانی کی گئی اور بجٹ میں اضافہ کیا گیا۔


    منریگا اسکیم کے تحت مرکز ی حکومت تنخواہوں کے خرچ کے لئے سو فی صد رقم اور سامانوں کے خرچے کے لئے 75 فی صد رقم فراہم کرتی ہے۔ مالی سال 18-2017 کے دروران اس اسکیم کے تحت کل خرچ 64189 کروڑ روپے کا تھا۔ مالی سال 18-2017 میں چھ ریاستوں (آندھراپردیش، چھتیس گڑھ، گجرات، جھارکھنڈ ، مدھیہ پردیش اور میگھالیہ) جو کہ نیشنل الیکٹرونک فنڈ منجمنٹ سسٹم (این ای ایف ایم ایس) کے تحت ہیں، نے مجموعی طور پر1570 کروڑ روپے سے زائد جاری کردیئے ہیں جو کہ ان کی ریاستی حصہ داری سے بھی زیادہ ہے۔


    این ای ایف ایم ایس منریگا کی تنخواہوں کو براہ راست مستفدین کے بینک /پوسٹ آفس اکاؤنٹوں میں منتقل کرانے میں زبردست رول ادا کرنے والا ایک اہم نظام رہا ہے۔علاوہ ازیں اس میں کوئی اختلاف نہیں ہے اگر ریاستیں اپنے حصے کی رقم یا اس سے زیادہ دینا چاہتی ہیں۔


    ریاستوں اور مرکز کے زیر انتظام علاقوں کی شراکت داری کے ذریعہ مالی سال 19-2018 کے لئے مزدوری بجٹ کو حتمی شکل دے دی گئی ہے ۔ اس اسکیم کے تحت پائیدار اور پیداواریت پر مبنی اثاثے پیدا کرنے اور جاری کاموں کی تکمیل پر مسلسل زور دیا جارہا ہے۔


    ۔۔۔۔۔۔۔۔۔۔۔


    م ن۔ م ع ۔ ج۔


    U- 2064


    
    

    
    (Release ID: 1528878) Visitor Counter : 12