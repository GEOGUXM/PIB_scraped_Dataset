      وزارت خزانہ

      اقتصادی شرح ترقی بڑھانے اور بڑے پیمانے پر اقتصادی استحکام کو برقرار رکھنے کے لیے حکومت ہند کی اصلاحات نے ہندوستان کو دنیا کی سب سے تیز رفتار بڑی معیشتوں میں شامل کر دیا ہے: محکمۂ اقتصادی امور کے سکریٹری سبھاش چندر گرگ
      Posted On: 21 APR 2018 8:46PM by PIB Delhi


    نئی دہلی۔ 21 اپریل حکومت ہند کی وزارت خزانہ کے محکمہ اقتصادی امور کے سکریٹری جناب سبھاش چندر گرگ نے کہا ہے کہ اقتصادی شرح ترقی بڑھانے اور بڑے پیمانے پر اقتصادی استحکام کو برقرار رکھنے کے لیے حکومت ہند کی اصلاحات نے ہندوستان کو دنیا کی سب سے تیز رفتار بڑی معیشتوں میں شامل کر دیا ہے۔ جناب گرگ ‘‘ہندوستانی معیشت: امکانات اور چیلنج’’ کے موضوع پر ہند-امریکہ اسٹریٹیجک پارٹنر شپ فورم کے زیر اہتمام واشنگٹن ڈی سی میں گذشتہ روز منعقدہ خصوصی تقریب سے خطاب کر رہے تھے ۔ انہوں نے کہا کہ جی ایس ٹی کا آغاز ایک تاریخی اور سیاسی کامیابی نیز ہندوستان کے ٹیکس کے نظام اور اقتصادی اصلاحات کی عکاسی کرتا ہے ، جس سے ڈھانچہ جاتی اصلاحات کی امید روشن ہوئی ہے ۔ انہوں نے مزید کہا کہ ہندوستان نے ایسے وقت میں اتنے بڑے اصلاحات کیے ہیں جب عالمی معیشت کساد بازاری کا شکاری تھی۔ اعانتی مالی صورتحال کے درمیان عالمی شرح ترقی میں سائیکلک بحالی اور اہم ڈھانچہ جاتی اصلاحات کے عارضی کے ساتھ ہندوستان مستحکم کارکردگی کا مظاہرہ جاری رکھے گا۔


    حکومت ہند کی وزارت خزانہ کے محکمہ اقتصادی امور کے سکریٹری جناب سبھاش چندر گرگ ان دنوں بین الاقوامی مالیاتی فنڈ (آئی ایم ایف) اور عالمی بینک کی اسپرنگ میٹنگ اور دیگر متعلقہ میٹنگوں میں شرکت کے لیے واشنگٹن ڈی سی کے سرکاری دورے پر ہیں ۔ ان کے ہمراہ آر بی آئی گورنر ارجیت پٹیل اور دیگر اعلی افسران بھی ہیں ۔


    ۔۔۔۔۔۔۔۔۔۔۔۔۔۔۔۔۔۔۔۔۔


    (م ن ۔ رض۔ م ج۔ ت ح (


    U-2203

    
    
    (Release ID: 1529857) Visitor Counter : 7