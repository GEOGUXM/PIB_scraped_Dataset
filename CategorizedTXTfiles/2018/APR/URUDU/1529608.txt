      صدر جمہوریہ کا سکریٹریٹ

      صدر جمہوریہ ہند نے جموں وکشمیر میں شری ماتا ویشنو دیوی یونیورسٹی کے چھٹے جلسہ تقسیم اسناد سے خطاب کیا۔ انہوں نے سماج کے ہر شخص پر زور دیا کہ وہ بچوں کی حفاظت اور سلامتی کی ذمہ داری لے
      Posted On: 18 APR 2018 8:16PM by PIB Delhi


    نئیدہلی۔ 19 ؍اپریل۔صدر جمہوریہ ہند جناب رام ناتھ کووند نے 18 اپریل 2018 کو جموں وکشمیر میں شری ماتا ویشنو دیوی یونیورسٹی کے چھٹے جلسہ تقسیم اسناد میں شرکت کی اور اس سے خطاب کیا۔


    اس موقع پر خطاب کرتے ہوئے صدر جمہوریہ نے ہند نےریاست میں ایک بچی کے وحشیانہ قتل کی حالیہ خبروں کا ذکر کیا۔ صدر جمہوریہ نے کہا کہ کسی معصوم بچے کے چہرے پر مسکراہٹ شاید دنیا کی سب سے زیادہ خوبصورت شے ہے۔ کسی سماج کیلئے اس کی کامیابی کو پرکھنے کا جو سب سے اچھا معیار ہے وہ یہ ہے کہ ایس میں ہمارے بچے کتنے محفوظ ہیں۔ بچوں کی حفاظت کرنا اور تمام بچوں کو یہ محسوس کرانے کی یقین دہانی کرنا کہ وہ محفوظ ہیں، کسی سماج کی سب سے بڑی ذمہ داری ہوتی ہے۔ ملک کے مختلف حصوں میں ہمارے بچے کبھی کبھی گھناؤنے جرائم کا شکار ہوجاتے ہیں۔ اگرچہ آزادی کو 70 سال گزر چکے ہیں لیکن اس طرح کے وحشیانہ واقعات، بڑے شرم کی بات ہے۔ ہمیں اپنے آپ سے پوچھنا ہوگا کہ ہم کس طرح کے سماج کی تعمیرکررہے ہیں؟ ہم اپنی آنے والی پیڑھیوں کو کیا دے رہے ہیں؟ کیا ہم ایک ایسا سماج تشکیل دے رہے ہیں جہاں خواتین انصاف ، مساوات اور آزادی کی حامل ہوں، جیسا کہ ہمارے آئین میں کہا گیا ہے۔ صدر جمہوریہ نے کہا کہ یہ ہم سب کی ذمہ داری ہے کہ ملک کے سبھی حصوں میں ان معاملات کو حل کرکریں۔


    شری ماتا ویشنو دیوی یونیورسٹی کی ترقی کا ذکر کرتے ہوئے صدر جمہوریہ نے خوشی کا اظہار کیا کہ اس یونیورسٹی کے ٹیکنالوجی بزنس انکیوبیشن سینٹر نے کامیابی حاصل کی۔ مرکز ایسے اسٹارٹ اپ کی پرورش کرنے میں مدد دے سکتا ہے جن کی قیادت طلبا کریں۔ صدر جمہوریہ نے کہا کہ آج کی دنیا میں یونیورسٹیوں اور طلبا کی تحقیقی اختراع ٹیکنالوجی اور چھوٹی صنعتوں پر زور دینے کی ضرورت ہے۔


    صدر جمہوریہ نے یہ بھی کہا کہ یونیورسٹی کے تقسیم اسناد کے جلسے میں سونے کے 12 تمغوں میں سے 8 تمغے لڑکیوں نے حاصل کئے ہیں۔ اس حقیقت کے باجود کہ ہمارا سماج لڑکوں کی بہ نسبت لڑکیوں پر زیادہ پابندیاں لگاتا ہے۔ نوجوان خواتین، بڑی کامیابیاں حاصل کررہی ہیں اور وہ بھی ہر میدان میں۔ صدر جمہوریہ نے خاص طور پر حالیہ دولت مشترکہ کھیلوں میں ملک کے ہر حصے سے تعلق رکھنے والی خواتین کی تمغہ جتنے کی حد تک کارکردگی کاذکر کیا۔


    بعد میں شام کے وقت صدر جمہوریہ نے جموں کے امر محل میں ریاستی سرکار کی طرف سے دیئے گئے ایک سِوِک استقبالیہ میں شرکت کی۔ اجتماع سے خطاب کرتے ہوئے صدر جمہوریہ نے کہا کہ جموں وکشمیر کے عوام نے چیلنجوں کے باوجود حوصلے، استحکام اور تحمل کا مظاہرہ کیا ہے۔ ان پر سارے ملک کو فخر ہےاور ان کی صلاحیت پر بھروسہ ہے کہ وہ ان اقتصادی اور تعلیمی موقعوں کا استعمال کریں گے جو ریاست کے مختلف علاقوں میں پیدا کئے جارہے ہیں۔ صدر جمہوریہ نے ریاست کی حکومت اور عوام کو سراہا کہ انہوں نے ترقی کے تئیں اپنے عزم کا مظاہرہ کیا۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    U-2164

    
    
    (Release ID: 1529608) Visitor Counter : 1
    
    
      Read this release in: English , Tamil