      دیہی ترقیات کی وزارت

      قومی سماجی امدادی پروگرام (این ایس اے پی) کی کارکردگی
      Posted On: 04 APR 2018 6:24PM by PIB Delhi


    نئی دہلی، 4 اپریل 2018 /قومی سماجی امدادی پروگرام (این ایس اے پی) کے تحت حکومت 30 ملین سے زائد معمر افراد ، بیواؤں اور خط افلاس کی سطح سے نیچے زندگی گزارنے والے کنبوں سے تعلق رکھنے والے معذور مستفدین تک براہ راست نقدی کی منتقلی کی توسیع کرنے کے تئیں عہد بستہ ہے۔ قومی سماجی امدادی پروگرام کے تحت نقدی کی منتقلی فوڈ سیکورٹی اور ہیلتھ انشورنس سمیت ہمہ گیر سماجی سیکورٹی کا ایک اہم حصہ ہے ۔ فوڈ سیکورٹی اور ہیلتھ انشورنس حکومت ان کنبوں کو فراہم کرتی ہے جو محرومی کا شکار ہیں۔


    2016 میں جب سے اہم اسکیم کے دائرے میں این ایس اے پی اسکیم کو لانے سے متعلق اسٹریٹیجک فیصلہ کیا گیا ہے ، مرکزی حکومت کی اسکیم کی سو فی صد تکمیل کے لئے مالیاتی عہد بستگی مستقل طور پر بڑھ رہی ہے۔ سال 19-2018 میں این ایس اے پی اسکیموں کے لئے 9976 کروڑ روپے کی رقم مختص کی گئی ہے جو 15-2014 میں مختص کردہ بجٹ 7241 کروڑ روپے کے مقابلے 38 فی صد زیادہ ہے ۔ سال 18-2017 میں این ایس اے پی کے تحت ریاستوں اور مرکز کے زیرانتظام خطوں کو 8696 کروڑ روپے جاری کئے گئے ہیں جو کہ 15-2014 میں جاری کردہ روپے کے مقابلے 23 فی صد زائد ہے۔


    شفافیت کو فروغ دینے اور خامیوں کے ازالے کے لئے حکومت نے متعدد اقدامات کئے ہیں ۔ این ایس اے پی کے تحت تمام مستفدین کے ڈیٹا کو ڈیجیٹلائیز کردیا گیا ہے۔ مزید برآں رضا مندی سے 273 لاکھ مستفدین کے آدھار نمبر متعلقہ اسکیم سے جوڑ دیئے گئے ہیں ۔ حکومت نے آدھار پر مبنی ادائیگی کے نظام (اے بی پی ایس) کو اختیا ر کرنے کی تاریخ میں 30 جون 2018 تک توسیع کرنے کا فیصلہ کیا ہے۔ اس سمت میں تیز رفتار ترقی سے بالاخر یہ نظام آدھار پر مبنی ادائیگی کے میکانزم میں منتقل ہورہا ہے تاکہ کسی بھی ممکنہ خامی کے مکمل ازالہ کے ساتھ ڈیجیٹل لین دین کا راستہ ہموار کیا جاسکے۔ آدھار پر مبنی ادائیگی سے بینکنگ کاریسپانڈنٹ /پوسٹ آفس کے ذریعہ معمر افراد ، بیواؤں اور معذور لوگوں کو ان کے گاؤ ں میں ادائیگی کئے جانے کا راستہ ہموار ہوگا۔


    18-2017 کے مالی سال کے آغاز میں گجرات، لکشدیپ، بہار ، چھتیس گڑھ ، دادر اور نگر حویلی، دمن اینڈ دیو جھاڑکھنڈ اور مہاراشٹر جیسی محض چھ ریاستیں اور مرکز کے زیر انتظام خطے ڈیجیٹل لین دین کے ذریعہ این ایس اے پی امداد فراہم کررہے تھے اور فوائد کی براہ راست منتقلی کے ذریعہ 1.73 لین دین کی اطلاعات ہیں ۔ 31 مارچ 2018 کو ختم ہونے والے مالی سال میں خصوصی کوششوں سے 20 ریاستوں اور مرکز کے زیرانتظام خطوں ،آندھراپردیش، آسام، بہار، چھتیس گڑھ، دمن اینڈ دیو ، دادر اینڈ نگر حویلی ، دہلی، گجرات، ہریانہ ، جھارکھنڈ، لکشدیپ، مدھیہ پردیش، مہاراشٹر ، میگھالیہ، پڈوچیری ، راجستھان، تمل ناڈو، تلنگانہ، تریپورہ اور اترپردیش نے فوائد کی براہ راست منتقلی کے ذریعہ 10.73کروڑ کےمجموعی لین دین کئے ہیں۔ تاہم 17-2016 میں فوائد کی براہ راست منتقلی کے ذریعہ ڈیجیٹل لین دین کے مقابلہ میں سال 18-2017 کے مقابلہ میں 520 فی صد کا اضافہ ہوا ہے۔ سال 18-2017میں ڈیجیٹل لین دین کی قدر 6791.70 کروڑ تھی جو کہ اس سال میں کل جاری کردہ رقم کی تقریباً 78فی صد ہے۔


    بڑے پیمانے پر محرومی کے مسئلے سے نمٹنے کے لئے اس سلسلہ میں زیادہ سے زیادہ زور دیا جارہاہے ۔ قومی معذوری پنشن اسکیم کے تحت ماہانہ 300 کی امداد بڑھاکر 500 روپے کردینے کے علاوہ معذور افراد کے لئے دیگر دیہی ترقیاتی پروگراموں میں بھی خصوصی التزامات کئے گئے ہیں۔ کام کی جگہوں پر پینے کے پانی فراہم کرنے ، کریش کے بندوبست وغیرہ کے لئے منریگا کام کے تحت معذور افراد کو ترجیح دی جاتی ہے۔معذور افراد کو دیگر مزدوروں کے مساوی اجرت دی جاتی ہے۔ مالی سال 18-2017 میں منریگا کے تحت تقریباً 4.7 لاکھ معذور مزدوروں کو روزگار فراہم کیاگیا۔


    ۔۔۔۔۔۔۔۔۔۔۔


    م ن۔ن ا ۔ ج۔


    U- 1911


    
    

    
    (Release ID: 1527682) Visitor Counter : 8