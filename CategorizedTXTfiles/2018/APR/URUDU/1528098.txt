      خواتین اور بچوں کی ترقیات کی وزارت

      سوادھارگریہہ اسکیم
      Posted On: 06 APR 2018 5:20PM by PIB Delhi


    نئی دہلی، 6 اپریل / خواتین اور بچوں کی ترقی کی وزارت سوادھار گریہہ اسکیم کو لاگو کر رہی ہے ۔ اس اسکیم کا مقصد مشکل حالات کی شکار ان خواتین کو امداد فراہم کرنا ہے جو بازآبادکاری کیلئے ادارہ جاتی امداد کی ضرورت مند ہیں تاکہ عزت کے ساتھ وہ اپنی زندگی بسر کر سکیں ۔


    سوادھار گریہہ اسکیم کے رہنما خطوط کے مطابق مالی امداد حاصل کرنے کیلئے ایجنسی کو درج ذیل شرائط پورے کرنے ہوں گے:

      * ایجنسی یا تو موجودہ قانون کے تحت ریاست اور مرکز کے زیر انتظام علاقے کے ذریعے تسلیم شدہ ہو یا اپنے کاموں اور تجربات کے سبب اچھی طرح مشہور و معروف ہو یا اس میدان میں کم سے کم تین برسوں سے کام کر رہی ہو ۔ علاوہ ازیں ایجنسی کے کام کاج کو متعلقہ ریاستی حکومت اور مرکز کے زیر انتظام علاقے کی انتظامیہ کے ذریعے تسلی بخش قرار دیا گیا ہو۔
      * ایجنسی کم از کم دو سال سے خواتین کی فلاح وبہبود سماجی فلاح و بہبود کے میدان میں عمومی طور پر مصروف رہی ہو۔
      * ایجنسی کی مالی حالت مستحکم اور تسلی بخش ہو۔
      * ایجنسی کے پاس اس طرح کے پروجیکٹ کے بندوبست کو انجام دینے کیلئے مناسب سہولتیں، و سائل ،تجربات اور عملے دستیاب ہوں ۔
      * ایجنسی کو سوادھار گریہہ اسکیم بغیر کسی مالی فائدے کی بنیاد پر چلانے ہوں گے۔
      * ایجنسی کے پاس سوادھار گریہہ میں کمپیوٹرس اور انٹر نیٹ کنکشن ہونے چائیں ۔

    ریاستی حکومتوںاورمرکز کے زیر انتظام علاقوں کی انتظامیہ کے ذریعہ اہل تنظیموں سے درخواستیں طلب کی جاتی ہیں اور اس کے لئے تجاویز و منصوبے جو کہ مذکورہ شرائط کو پورا کرتی ہیں ، متعلقہ ریاستی حکومتوں اور مرکز کے زیر انتظام علاقوں کی خواتین اور بچوں کی ترقی کی وزارت کےسکریٹری کی صدارت میں پروجیکٹ کی منظوری سے متعلق کمیٹی ( پی ایس سی )کے سامنے رکھ دی گئی ہیں۔ اس کمیٹی میں ریاست اور مرکز کے زیر انتظام علاقے کی محکمہ برائے خزانہ اورمحکمہ برائے محنت کے نمائندے بھی شامل ہیں ۔ اس کے علاوہ اس کے اندر دوسرے نمائندے بھی شامل ہو سکتے ہیں ۔ اس کا انحصار ریاستی حکومت اور مرکز کے زیر انتظام علاقے کی انتظامیہ کے فیصلے پر ہے۔


    ریاستی حکومت اور مرکز کے زیر انتظام علاقہ کی انتظامیہ متعلقہ ریاستوں مرکز کے زیر انتظام علاقوں میں درکار نئے پروجیکٹوں کی تعداد کا جائزہ لیتی ہے اور پھر اس کے بارے میں ہر سال 30 ستمبر تک خواتین اور بچوں کی ترقی کی وزارت، حکومت ہند کو مناسب توجیہات کے ساتھ اطلاعات ارسال کرتی ہیں ۔ وسائل کی دستیابی کے لحاظ سے مرکزی حکومت ان پروجیکٹوں کی تعداد کے بارے میں ریاستوں کو اطلاعات فراہم کرتی ہے جن کو منظور کیا جا سکتا ہے اورپھر اس کے لئے آئندہ مالی سال کے بجٹ میں ضروری انتظام کرتی ہے ۔


    سوادھار گریہہ اسکیم فوائد کی براہ راست منتقلی کے ساتھ منسلک اسکیم ہے۔ اس کے لئے گزٹ نوٹیفکیشن جاری کر دیا گیا ہے اور اس کو ریاستی حکومتوں اورمرکز کے زیر انتظام علاقوں کو بھیج دیا گیا ہے۔ ریاستی حکومتوں اور مرکز کے زیر انتظام علاقوں سے یہ درخواست کی گئی ہے کہ وہ مستفدین سے متعلق اعداد و شمار جمع کریں ۔


    یہ اطلاع خواتین اور بچوں کی ترقی کی مرکزی وزیر محترمہ مینکا سنجے گاندھی نے آج لوک سبھا میں پوچھے گئے ایک سوال کے تحریری جواب میں فراہم کی ہے۔


    U.No.1970


    

    
    (Release ID: 1528098) Visitor Counter : 8
    
    
    
    
    

*