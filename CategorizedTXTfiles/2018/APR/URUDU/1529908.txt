      وزارت خزانہ

      جناب سبھاش چندر گرگ کا بیان
      
      حکومت ہند کی وزارت مالیات کے محکمہ معاشی اُمور کے سکریٹری اور عالمی بینک اور بین الاقوامی مالیاتی فنڈ کے متبادل گورنر جناب سبھاش چندر گرگ 21 ؍اپریل 2018 کو امریکہ کے واشنگٹن ڈی سی میں عالمی بینک کی ڈیولپمنٹ کمیٹی کے 69ویں اجلاس میں بنگلہ دیش ، بھوٹان، ہندوستان اور سری لنکا کی نمائندگی کی

      Posted On: 22 APR 2018 1:57PM by PIB Delhi

    حکومت ہند کی وزارت مالیات کے محکمہ معاشی اُمور کے سکریٹری اور عالمی بینک اور بین الاقوامی مالیاتی فنڈ کے متبادل گورنر جناب سبھاش چندر گرگ نے 21 ؍اپریل 2018 کو امریکہ کے واشنگٹن ڈی سی میں عالمی بینک کی ڈیولپمنٹ کمیٹی کے 69ویں اجلاس میں بنگلہ دیش ، بھوٹان، ہندوستان اور سری لنکا کی نمائندگی کرتے ہوئے جو تقریر کی تھی اس کا متن حسب ذیل ہے:


    گزشتہ برس کی عالمی معاشی بحالی معقول طریقے سے بھروسے مند رہی ہے۔ مائیکرو ایکونومک پالیسی ایکاموڈیشن اور تجارت عالمی مجموعی شرح نمو سے بھی زیادہ تیز رفتاری کے ساتھ نمو حاصل کررہی ہے۔ عالمی راست غیرملکی سرمایہ کاری میں بھی اضافہ ہوا ہے۔ اُبھرتے بازاروں والے سرحدی ممالک کی نمو سال 2018 میں امریکہ ، کنیڈا اور یورپ میں بہتر کارکردگی کے ساتھ وسیع تر رہنے کی قوی امید ہے۔


    ہمارے حلقے کے رکن ممالک میں نمو مسلسل جاری ہے اور سرمایہ کاری کے فروغ اور پرائیویٹ سیکٹر کی نمو کیلئے ڈھانچہ جاتی سہولیات کے شعبے میں اصلاحات اور عالمی معیشت کے ساتھ مربوط ہوتے ہوئے متعلقہ سرکاروں کی عملی کوششوں کے نتیجے میں اس نمو میں مسلسل اضافہ ہورہا ہے۔ علاقائی نمو کی رفتار کو مضبوط گھریلو مانگ ، راست غیرملکی سرمایہ کاری کے مضبوط بہاؤ ، ڈھانچہ جاتی سہولیات پر مثبت خرچ اور مائیکرو اکونومک پالیسیوں کی حمایت حاصل رہی ہے۔ ہندوستان پوری دنیا میں انتہائی تیز رفتاری سے ترقی کرنے والی معیشت کی حیثیت یقینی طور سے حاصل کریگا ، ہمیں امید ہے کہ 2018 میں ہندوستان کی شرح نمو 7.4 فیصد رہے گی جبکہ بنگلہ دیش کی 7.2 فیصد ، سری لنکا کی 4.6 فیصد اور بھوٹان کی 7.5 فیصد رہنے کی امید ہے۔


    ہمارے حلقے کے رکن ممالک نہ صرف نمایاں طور سے ترقی کررہے ہیں بلکہ انہوں نے ای ایم ڈی سی ملکوں کیلئے نئی مثال قائم کی ہے۔ بنگلہ دیش نے غریبی کو کم کرنے میں نمایاں پیش رفت کی ہے اور پچھلی دو دہائیوں کے دوران دو کروڑ سے زائد افراد کو غریبی کے دائرے سے باہر نکالا گیا ہے جبکہ غریبی کی شرح کم ہوکر محض 24 فیصد رہ گئی ہے۔ علاوہ ازیں بنگلہ دیش نے انسانی فروغ کے میدان میں بھی تیز رفتار ترقی حاصل کی ہے۔ اس ملک میں نوزائیدہ بچوں کی شرح اموات زندہ پیدا ہونے والے ایک ہزار بچوں میں 34فیصد رہی ہے اور زچگی کےدوران بچوں کی اموات کی شرح ایک لاکھ زندہ پیدا ہونے والے بچوں میں 176 فیصد رہی ہے۔ یہ نہ صرف اطمینان بخش بہتری ہے بلکہ عالمی اوسط سے بھی بہتر ہے۔ ایل ایم آئی سی کے زمرے میں بنگلہ دیش کی ترقی عالمی بینک کے گروپ میں اس کی ’خلا ‘اور ’بلینڈ‘ کے تحت حیثیت سرکار کی زبردست ترقیاتی کوششوں کا ثبوت ہے۔


    جنوبی ایشیا کے ممالک سری لنکا انسانی فروغ کی اپنی مسلسل کوششوں کے ذریعے سماجی اشاریوں کی درجہ بندی میں سرفہرست ہے۔ سری لنکا کی سرکار نے حال ہی میں اپنے وژن 2025 کی دستاویز جاری کی ہے۔جس میں سری لنکا کو بحر ہند کے خطے کے تجارتی مرکز کے طور پر ترقی دینے کا تصور پیش کیا گیا ہے۔ اس کے لئے معلومات پر مبنی انتہائی مقابلہ جاتی سماجی بازار کی معیشت میں زبردست تبدیلیاں پیدا کرنے کی منصوبہ بندی کی گئی ہے۔ مالیاتی اصلاحات ، طبعی ڈھانچہ جاتی سہولیات، صنعتی مقابلہ جاتی صلاحیت اور ٹھوس مالیاتی انتظام وانصرام پر سرکار کی توجہ مرکوز کیے جانے کے نتیجے میں امید ہے کہ سری لنکا کی مجموعی گھریلو شرح نمو اوسط اصطلاح میں پانچ فیصد سے زائد ہوجانے کی امید ہے۔


    بھوٹان اپنی مجموعی نمو کو یقینی بنانے میں کامیاب رہا ہے۔ اس ملک کی زبردست غریبی تقریباً ختم ہوچکی ہے اس کے ساتھ ہی بھوٹان پن بجلی تعمیرات اور معاون مالیاتی پالیسیوں پر توجہ مرکوز کرتے ہوئے ٹھوس نمو مسلسل حاصل کرتا رہا ہے۔ اس کا مائیکرو اکونومک استحکام ، یک عددی افراط زر کی شرح مستحکم شرح مبادلہ اور بین الاقوامی زرمبادلہ کے اثاثوں سے بخوبی ظاہر ہوتا ہے۔ پچھلی دہائی کے دوران بھوٹان اپنی سالانہ اوسط شرح نمو کی بدولت عالمی معیشت کے ساتھ تیز رفتاری سے ترقی کررہا ہے۔


    ہندوستان اپنے خطے میں نمو کی علامت کی حیثیت مسلسل برقرار رکھے ہوئے ہے ، پچھلے کچھ برسوں کےد وران ہندوستان نے معیشت کو رسمی مثالی شکل دینے اور ڈیجیٹل مالیاتی مجموعیت کے لئے زبردست اقدامات کئے ہیں۔ پچھلے چار برسوں کے دوران اس ملک کی شرح نمو اوسطاً 7.2 فیصد سالانہ رہی ہے اور مالی سال 2025 تک ہندوستان کی مجموعی گھریلو شرح نمو 5 کھرب ڈالر تک پہنچ جانے کی امید ہے۔ ڈیجیٹائزیشن کی رابطہ کاری عالمگیریت سے مطابقت رکھنے والے جغرافیائی حالات اور ڈھانچہ جاتی اصلاحات اس عمل میں خصوصیت سے معاون ثابت ہوئی ہے۔ گڈس اینڈ سروسز ٹیکس (جی ایس ٹی) جیسی قابل تغیر اصلاحات اور انسالوینسی اینڈ بینکرپٹسی کوڈ بینکوں کو پونجی کے سرمائے کی باز فراہمی ، ڈھانچہ جاتی سہولیات کی سرمایہ کاری کی دشواریوں کو دور کرنے کے اقدامات اس ترقی پذیر نمو کے لئے معاون ثابت ہوں گے۔


    ڈیجیٹائزیشن کے شعبے میں ہندوستان نے دس کروڑ گرام پنچایتوں کو تیز رفتار آپٹیکل فائبر کے نظام کے ذریعے جوڑ کر بھارت نیٹ پروجیکٹ کے پہلے مرحلے میں زبردست کامیابی حاصل کی ہے جس کے نتیجے میں ملک ،تقریباً ڈھائی لاکھ مواضعات کی 20 کروڑ نفوس تک رسائی حاصل کرنے میں کامیاب رہا ہے اور پانچ کروڑ دیہی شہریوں کو براڈ بینڈ کی سہولت حاصل ہوسکےگی۔ مزید برآں ڈیجیٹائزیشن کا دائرہ دیگر شعبوں تک بھی وسیع ہوا ہے۔ تقریباً 470 زرعی مصنوعات کے بازروں کی کمیٹیوں (اے پی ایم سی) کو الیکٹرانک نیشنل ایگریکلچر مارکٹ(ای۔ این اے ایم) کے نظا م سے جوڑا جاچکا ہے۔


    گزشتہ برسوں کے دوران ہندوستان کی معاشی کارکردگی نہ صرف تیز رفتار رہی ہے بلکہ عمل آوری کی سطح بھی بلند ہوئی ہے۔ جی ایس ٹی میں درج کیے جانے والے ڈیلروں کی تعداد میں 40 لاکھ سے زائد کا اضافہ ہوا ہے جو اس قبل کے وی اے ٹی نظام کی منفرد تشخیص کاری سے زائد ہے۔


    آئی بی آرڈ ی اور آئی ایف سی کے لئے پونجی کا پیکیج


    ہندوستان نہ صرف 2015 میں شیئرپولڈنگ کی جائزہ کاری اور نمونہ سازی کے میدان میں سب سے آگے رہا ہے ، علاوہ ازیں عالمی بینک کے گروپ میں اصلاحات کیلئے اتفاق رائے قائم کرنے میں بھی معاون رہا ہے۔ ہم نے کیے گئے کام اور اس کی رفتار کی بنیاد پر 2017 کے سالانہ اجلاس میں یہ اجتماعی فیصلہ کیا تھا کہ عالمی بینک کے گروپ کے لئے پونجی میں اضافے کی تجویز بینک کے 2018 کے اسپرنگ اجلاس میں فیصلے کیلئے پیش کی جائے۔ ہمیں یہ دیکھ کر خوشی ہوئی ہے کہ بورڈ آف ڈائرکٹرز نے اس ایجنڈے میں خصوصی دلچسپی لی ہے او راب غور وخوض کیلئے پونجی کے جائزے کی تجویز ہمارے پیش نظر ہے۔


    عالمی بینک کا گروپ غریبی کے خاتمے اور مشترکہ خوشحالی اور پائیدار ترقی کے حصول کی کوششوں میں عالمی قاعد کے طور پر کام کرتا رہا ہے۔ گزشتہ 70 برسوں کے دوران شیئرہولڈروں کے ذریعے فراہم کرائی جانے والی 19 ارب کی پونجی کےساتھ عالمی گروپ نے شدید غریبی کے خاتمے کی کوششیں کرتے ہوئے 900 ارب ڈالر کی سرمایہ کاری کی ہے۔


    ہم نے بینک کے ذریعے پائیدار طریقے سے قرض دیے جانے کو یقینی بنانے کے لئے پیش کی جانے والی تجویز پر غور وخوض کیا ہے اور ہمارا فیصلہ ہے کہ پونجی میں بفر اسٹاک کو مؤثر طریقے سے استعمال نہیں کیا جارہا ہے اور ہمیں قرض کے دائرہ کار اور باضابطہ بحران کی ضروریات کی تکمیل کیلئے مزید بہتر امکانات پر غو رکرنا ہوگا۔ اس لئے ہمیں اس امر کو یقینی بنانا چاہئے کہ اس بفر کی اس قسم کے قرض کے طریقے کو اس طرح بنانا چاہئے تاکہ غریب ترین ملکوں کو زیادہ سے زیادہ قرض فراہم کرایا جاسکے۔ ہمیں امید ہے کہ مستقبل میں بفر کی نمونہ سازی کا نظام انتہائی محتاط طریقے سے قائم کیا جائے اور اس کے لئے بجٹ کی مؤثریت ، آمدنی کی تاخیر سے منتقلی اور ایک متوازن طریقے سے قرض کی قیمت معین کرنے کے تینوں طریقوں کو زیر استعمال لایا جانا چاہئے۔


    ہم تبدیلی ماحولیات کے عالمی ایجنڈے پر عالمی بینک کی عہدبستگی اور تیز رفتار اقدامات کا خیرمقدم کرتے ہیں۔ اس کے ساتھ ہی جنسی تفریق اور ڈیزاسٹر رسک مینجمنٹ کیلئے بھی عالمی بینک کے گروپ کی عہدبستگی اور تیز رفتار اقدامات کا خیرمقدم کرتے ہیں۔ ہم ڈبلیو بی جی کےماحولیاتی تبدیلی کے ترقیاتی ایجنڈے کی حمایت کرتے ہیں اور اسے صارف کی ضرورت کے مطابق بنایا جانا ضروری ہے۔


    عالمی بینک کے اقدامات میں تباہ کاریوں کے جوکھم کے انتظام وانصرام کو مرکزی دھارے میں شامل کرنے کے عمل کی پیش رفت کی رپورٹ


    قدرتی تباہ کاریاں متاثرہ ممالک میں زبردست معاشی نقصانات کرنے کے ساتھ ساتھ بازبحالی اور باز تعمیراتی سرگرمیوں کے راستے میں زبردست دشواریاں پیدا کرتی ہیں۔ آج قدرتی آفات سے تقریباً 250 کروڑ ڈالر کا نقصان ہوتا ہے اور ایسی اندازہ کاری کی جارہی ہے کہ 2030 تک اس میں 314 ارب سالانہ کے حساب سے اضافہ ہوگا۔ اس سلسلے میں نگاہ رکھنے اور پیشین گوئی کرنے کی اہلیت کے فروغ کیلئے پیشگی انتباہاتی نظام اور عالمی بینک کے اقدامات میں قدرتی آفات کے جوکھم کو مرکزی دھارے میں شامل کرنے کے اُمور میں سرمایہ کاری کیلئے عالمی بینک کی جانب سے ادا کیا جانے والا قائدانہ کردار لائق ستائش ہے جس کے نتیجے میں ملک میں تباہ کاریوں اور ماحولیاتی جوکھم سے متعلق حکمت عملی وضع کی جاسکے گی اور جدت طراز مالیاتی وسائل کے ذریعے بھروسہ مند ڈھانچہ جاتی سہولیات کو فروغ دیا جائیگا۔ یہ ایک لائق ستائش اقدام ہے تاہم ان اقدامات میں قرض خواہ کے ذریعے قرض حاصل کرنے کی صلاحیت کو بھی پیش نظر رکھا جانا چاہئے۔


    م ن۔س ش۔ ع ن۔


    U-2219

    
    
    (Release ID: 1529908) Visitor Counter : 1
    
    
      Read this release in: English , Hindi