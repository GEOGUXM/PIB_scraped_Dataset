      پیٹرولیم اور قدرتی گیس کی وزارت

      پٹرولیم کے وزیر کونارک سن ٹیمپل میں عالمی سطح کے انٹرپریٹیشن مرکز اور سیاحتی سہولیات کا افتتاح کیا
      Posted On: 01 APR 2018 2:53PM by PIB Delhi


    نئی دہلی ، 2 اپریل ۔پٹرولیم اورقدرتی گیس ، ہنر مندی کے فروغ وچھوٹی صنعتوں کے مرکزی وزیر جناب دھرمیندر پردھان نے کونارک کے سن ٹیمپل میں عالمی سطح کے انٹر پریٹیشن مرکز اور سیاحتی سہولیات کا افتتاح کیا۔یکم اپریل کو ہی اوڈیشہ میں اتکل دِوسں کی تقریبات بھی منائی گئیں۔


    اس موقع پر خطاب کرتے ہوئے جناب دھرمیندر پردھان نے انڈین آئل فاؤنڈیشن (آئی او ایف ) کی تعریف کی ، جو ایک غیر منافع بخش ٹرسٹ ہے اور جسے سیاحو ں کی پسند کے مطابق بنیادی ڈھانچے اور ایک جدید ترین انٹرپریٹیشن مرکز سمیت متعلقہ سہولیات مہیا کرانے کے لئے پٹرولیم اور قدرتی گیس کی و زارت کی سرپرستی میں انڈین آئل کارپوریشن کی طرف سے رقوم مہیا کرائی جاتی ہیں ۔ انٹرپریٹیشن مرکز میں کونارک سن ٹیمپل کی فن تعمیرسے متعلق انفرادی نوعیت خصوصیات کی نمائش کی جاتی ہے ۔


    انہوں نے کہا کہ کونارک سن ٹیمپل اوڈیشہ کا فخر ہے اور یہ بات اہم ہے کہ دنیا کو فن تعمیر کے اس شاہکار سے باخبر کرایا جائے ، جس کے لئے انٹرپریٹیشن مرکز اس سمت ایک قدم ہے ۔ انہوں نے قومی اور بین الاقوامی سیاحوں دونوں کے فائدے کے لئے انٹرپریٹیشن مرکز میں کونارک سن ٹیمپل کی مجسمہ جاتی قدروقیمت کے احیأ کے لئے جناب رگھوناتھ مہاپاتر کی تعریف کی ۔ انہوں نے مزید کہا کہ مرکز کے احاطے میں جو جدید سہولیات فراہم کرائی گئی ہیں ان سے مستقبل میں مزید سیاح راغب ہوں گے۔


    اس موقع پر جو دیگر شخصیات موجود تھیں ان میں بھارت میں یونیسکو کے ڈائریکٹر اور نمائندہ جناب شگیرو آؤ یاگی ، نیشنل گیلری آف ماڈرن آرٹ کے ڈائریکٹر جنرل جناب ادویتا چرن گدنائک ، انڈین آئل کے چئیر مین جناب سنجیو سنگھ ، انجنئیرز انڈیا لمٹیڈ کے سی ایم ڈی جناب جے سی نکرا ، پدم وبھوشن جناب رگھوناتھ مہا پاتر ، پدم شری سدرشن ساہو، پدم شری پربھاکر مہارانا اور انڈین آئل کے ڈائریکٹر ( ایچ آر ) جناب رنجن مہاپاتر شامل ہیں ۔


    اس موقع پراظہار خیال کرتے ہوئے بھارت میں یونیسکو کے ڈائریکٹر اور نمائندہ جناب شگیرو آؤ یاگی نے کہا کہ یونیسکو پوری دنیا میں کونارک کے سن ٹیمپل جیسے وراثتی مقامات کے تحفظ کے لئے لگاتار کام کررہی ہے۔ انہوں نے امید ظاہر کی کہ انٹرپریٹیشن مرکز سے سیاحوں کو نہ صرف اس مندر کے بارے میں معلومات حاصل ہوگی بلک اوڈیشہ کی قدرتی اور ثقافتی وراثت پر بھی روشنی پڑے گی۔


    انڈین آئل کے چیئر مین جناب سنجیو سنگھ نے اپنے خیر مقدمی خطبے میں کہا کہ انڈین آئل کو بھارت کی اس شاندار ثقافتی وراثت اور اس کے وراثتی مقامات کے تحفظ ، بقا اور ترقی کے لئے یہ چھوٹاساکام کرنے پر فخر ہے ۔


    مشرقی بھارت کی ریاست اوڈیشہ میں فن تعمیر کے ایک شاہکار کے طور پر شمار کیا جانے والا اور بھارت کی شاندار ثقافتی وراثت کا ایک غیر معمولی مظہر کونارک سن ٹیمپل خطے میں اہم سیاحتی مقامات میں سے ایک ہے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔ ا س ۔رم


    U-1834

    
    
    (Release ID: 1527217) Visitor Counter : 4