      پینے کے پانی اور صفائی ستھرائی کی وزارت

      وزیراعظم نے چمپارن ستیہ گرہ کی سالگرہ کے موقع پر
      
      20 ہزار ستیہ گرہیوں سے خطاب کیا
      
      Posted On: 10 APR 2018 8:04PM by PIB Delhi


    نئی دہلی، 10 ؍ اپریل ؍وزیراعظم جناب نریندر مودی نے آج بہار کے مشرقی چمپارن ضلعے موتیہاری میں 20 ہزار ستیہ گرہیوں سے خطاب کیا۔ایک ہفتے تک چلنے والی ستیہ گرہ سے سوؤچھتا گرہ مہم کے اختتام کے موقع پر یہ پروگرام بہار میں 3 اپریل سے شروع ہوا ہے۔ ا س پروگرام میں چلو چمپارن کی اپیل کے ساتھ وزیراعظم نے ان ستیہ گرہیوں کو ایوارڈ بھی دیا، جنہوں نے اپنے اپنے گاؤں میں غیر معمولی کارکردگی کا مظاہرہ کیا ہے۔


    اس پروگرام کے پیش نظر پینے کے پانی اور صفائی ستھرائی کی وزارت نے بہار حکومت کے تعاؤن سے 30 سے 10 اپریل تک ستیہ گرہ سے سوؤچھتا گرہ مہم شروع کر کے سوؤچھتا کے پیغام کو پھیلانے کا کام کیا۔ ملک کے مختلف حصوں سے 10 ہزار سے زیادہ ستیہ گرہیوں کو بہار مدعو کیا گیا ہے، جہاں وہ بہار کے 10 ہزار سوؤچھتا گرہیوں کے ساتھ کام کر رہے ہیں ۔ اس کا مقصد جن آندولن کو مزید اثردار بنانااور ریاست کے 38 ضلعوں میں برتاؤ اور سلوک میں تبدیلی لانا ہے۔


    چمپارن میں جمع 20 ہزار ستیہ گرہیوں سے خطاب کرتے ہوئے وزیراعظم نے کہا کہ اس موقع پر ان کی موجودگی تاریخ کو دوہرانے کی ایک بڑی مثال ہے۔ انہوں نے کہا کہ مہاتما گاندھی کے ستیہ گرہ کے 100 سال بعد بنیادی سطح سے جڑے حوصلہ افزائی کرنے والوں اور سوؤچھ بھارت کے رویئے میں تبدیلی کرنے والے ایجنٹس اب ایک ستیہ گرہ کی قیادت کر رہے ہیں۔


    انہوں نے کہا کہ انہیں امید ہے کہ بہار سوؤچھ بھارت مشن ( گرامین) کے مقاصد بھی حاصل کر لے گا۔ انہوں نے دیہی صفائی ستھرائی کی کوریج کے 50 فیصد نشانے کو حال ہی میں قائم کرنے اور 8 لاکھ 50 ہزار ٹوئلٹس بنانے کیلئے ریاست کی تعریف کی۔


    وزیراعظم نے کہا کہ صرف 3 سے 5 سالوں میں سوؤچھ بھارت مشن گرامین کے تحت ساڑھے تین لاکھ گاوؤں اور 350 سے زیادہ ضلعوں اور 35 کروڑ لوگوں نے کھلے میں رفع حاجت سے پاک کا نشانہ حاصل کر لیا ہے۔ تقریباً 7 کروڑ ٹوائلٹس بنائے گئے ہیں اور 14 ریاستوں اور مرکز کے زیر انتظام علاقوں کو پہلے ہی کھلے میں رفع حاجت سے پاک قرار دیا گیا ہے۔ وزیراعظم نے اس بات کیلئے تعریف کی کہ ان ٹوائلٹس کو اب اترپردیش اور بہار میں عزت گھر کے نام سے پکارا جا رہا ہے۔ وزیراعظم نے یونیسیف کی طرف سے کئے گئے ایک مطالعے کا ذکر کیا کہ ہندوستان میں رفع حاجت سے پاک ایک گھر ہرسال بیماری کا علاج کر کے ہر سال 50 ہزار روپے بچاتا ہے۔ انہوں نے ایک مطالعے کا بھی ذکر کیا، جس میں اندازہ لگایا گیا ہے کہ ہندوستان میں رفع حاجت سے پاک گاوؤں میں کنبوں کے صحت کے خاطر خواہ بہتر عندیئے ہیں۔


    اپنے خطاب میں بہار کے وزیراعلیٰ نتیش کمار نے کہا کہ اگر ہم مہاتما گاندھی کے اصولوں اور نظریات کو اپنانے کیلئے نوجوانوں کو متحرک کریں، تبھی ایک صاف ستھرا بھارت ملک کے عوام کے ذریعے تعمیر کیا جا سکے گا۔ انہوں نے کہا کہ بہار حکومت وقت پر ریاست کو کھلے میں رفع حاجت سے پاک کرنےکیلئے عہد بند ہے۔ یہ نشانہ 2 اکتوبر2019میں مہاتما گاندھی کی 150ویں سالگرہ یعنی سوؤچھ بھارت مشن کیلئے طے کئے گئے وقت کے اندر مکمل کر لیا جائے گا۔


    اس موقع پر اظہار خیال کرتے ہوئے پینے کے پانی اور صفائی ستھرائی کی مرکزی وزیر اوما بھارتی نے کہا کہ مہاتما گاندھی نے ایک صدی پہلے چمپارن ستیہ گرہ شروع کی تھی تاکہ ملک کو غیر ملکی حکمرانوں سے آزاد کرایا جا سکے۔ انہوں نے مزید کہاکہ یہ دن آج ستیہ گرہ سے سوؤچھ گرہ مہم کےطور پر منایا جا رہا ہے، جس کا مقصد گندگی سے آزادی دلانا ہے۔ لوگوں سے خطاب کرنے کے علاوہ وزیراعظم نے مرکزی حکومت کی وزارتوں کے بہت سے نئے پروگراموں کا بھی افتتاح کیا۔


    U- 2029

    
    
    (Release ID: 1528548) Visitor Counter : 6