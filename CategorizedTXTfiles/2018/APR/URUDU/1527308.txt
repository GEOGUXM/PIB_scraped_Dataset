      قبائیلی امور کی وزارت

      مختلف عندیوں سے پتہ چلتا ہے کہ درج فہرست قبائل کے حالات زندگی میں کافی بہتری آئی ہے
      Posted On: 02 APR 2018 6:46PM by PIB Delhi


    نئی دہلی، 2 /اپریل۔ قبائلی امور کے مرکزی وزیر مملکت جناب جسونت سنہا بھابھور نے آج لوک سبھا میں ایک تحریری جواب میں بتایا کہ نیشنل سیمپل سروے آفس (این ایس ایس او) اور مختلف وزارتوں اور حکومت ہند کے محکموں کے ذریعے کئے گئے بڑے پیمانے پر سیمپل سروے اور مختلف دیگر سروے کے مطابق دس سالہ مردم شماری سے متعلق اعداد و شمار سے پتہ چلتا ہے کہ ان برسوں کے درمیان درج فہرست قبائل کے حالات زندگی میں کافی بہتری آئی ہے۔ مثال کے طور پر درج فہرست ذاتوں کی خواندگی شرح میں سدھار آیا ہے۔ 2000 میں یہ 47.1 فیصد تھی، جو 2011 میں بڑھ کر 59 فیصد ہوگئی۔ سینئر سیکنڈری کلاس گیارہ، بارہ سطح پر درج فہرست ذاتوں سے تعلق رکھنے والے طلبہ کے مجموعی اندراج کا تناسب (جی ای آر) میں بھی اضافہ ہوا ہے۔ یہ تناسب 2013-14 میں 33.4 فیصد تھا، جو 2015-16 میں بڑھ کر 43.1 فیصد ہوگیا۔ 2015 کے دوران 64.1 فیصد اور 68.9 فیصد درج فہرست ذاتوں کے طلبہ نے مختلف ریاستی اور سینٹرل امتحان بورڈس نیز اوپن بورڈس کے ذریعے دسویں اور بارہویں کلاس مکمل کی۔ درج فہرست قبائل کے معاملے میں بچوں کی اموات کی شرح میں کمی آئی ہے۔ یہ 2005-06 میں 62.1 فیصد تھی، جو گھٹ کر 2015-16 میں 44.4 رہ گئی۔ پانچ سال سے کم عمر کے بچوں کی اموات کی شرح 2005-06 میں 95.7 تھی، جو گھٹ کر 2015-16 میں 57.2 رہ گئی۔ سابقہ پلاننگ کمیشن کے اندازے کے مطابق دیہی علاقوں میں غربت کی سطح کے نیچے زندگی بسر کرنے والے درج فہرست قبائل کے لوگوں کی فیصد میں کمی آئی۔ یہ 2009-10 میں 47.4 فیصد تھی، جو 2011-12 میں گھٹ کر 45.3 فیصد رہ گئی۔


    ۔۔۔۔۔۔۔۔۔۔۔۔۔۔۔۔۔۔۔۔۔


    U-1846

    
    
    (Release ID: 1527308) Visitor Counter : 7