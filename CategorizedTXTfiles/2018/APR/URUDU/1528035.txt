      شمال مشرقی ریاستوں کی ترقی کی وزارت

      شمال مشرقی خطے میں شمولیت پرمبنی نموکے لئے خصوصی فورم
      Posted On: 05 APR 2018 6:23PM by PIB Delhi


    نئی دہلی ،06؍اپریل : وزیرمملکت (آزادانہ چارج ) شمال مشرقی خطے کی ترقیات ( ڈونر) ، وزیرمملکت پی ایم او، عملہ عوامی شکایات اورپنشن ، ایٹمی توانائی اورخلائی امور، ڈاکٹرجتیندرسنگھ نے کل راجیہ سبھامیں ایک سوال کے تحریری جواب میں بتایاہے کہ نیتی آیوگ کے نائب چیئرمین اوروزیرمملکت ( آزادانہ چارج ) شمال مشرقی خطے کی ترقیات کی معاون صدرنشینی میں شمال مشرق کے لئے نیتی فورم تشکیل دیاگیاہے ۔ اس فورم کے اراکین میں سی ای او ، نیتی آیوگ ، شمال مشرقی ریاستوں کے چیف سکریٹری حضرات ، کلیدی وزارتوں /محکموں کے سکریٹری حضرات ، سبکدوش بیوروکریٹ ، ماہرین اقتصادیات اور ماہرین تعلیم شامل ہیں ۔ اس فورم کے کام کاج کے شرائط میں منجملہ دیگرباتوں کے شمال مشرقی خطے میں ہمہ گیرترقیات کے راستے میں حائل رکاوٹوں کی شناخت ، اس خطے میں شمولیت پرمبنی ہمہ گیرترقیات کے راستے تلاش کرنا اور رکاوٹوں کو دورکرنے کے لئے معقول سفارشات پیش کرنا بھی شامل ہیں ۔


    حکومت نے شمال مشرقی خطے میں بنیادی ڈھانچے کو بہتربنانے کے لئے جامع کوششیں کی ہیں ۔ تمام مرکزی وزارتیں جب تک بطورخاص انھیں مستثنیٰ نہ کیاگیاہو، کے لئے لازمی ہے کہ وہ اپنے مجموعی بجٹی امداد میں سے 10فیصد رقم ، نہ صرف اپنی جاری اسکیموں کے ذریعہ صرف کریں بلکہ شمال مشرقی خطے کے لئے وقف اسکیموں اور پروجیکٹوں کے لئے خرچ کریں ۔


    حکومت ہند نے بنیادی ڈھانچہ ترقیات اور شمال مشرقی خطے میں سڑک ، ریل ،پانی ، ٹیلی مواصلات اور فضائی رابطے کے لئے متعدد اقدامات کئے ہیں ۔ جن میں منجملہ دیگرچیزوں کے شمال مشرق میں خصوصی تیز رفتارسڑک ترقیات پروگرام ، ریل پروجیکٹوں میں ریلوے لائن ، چھوٹی ریلوے لائن کو بڑی ریلوے لائن میں بدلنا ، راجدھانیوں کو ریل کے ذریعہ مربوط کرنا ، جامع ٹیلی مواصلات ترقیات پروگرام ، ترسیل اورتقسیم کو مستحکم بنانے کی اسکیمیں وغیرہ شامل ہیں ۔


    U-1957

    
    
    (Release ID: 1528035) Visitor Counter : 2
    
    
      Read this release in: English