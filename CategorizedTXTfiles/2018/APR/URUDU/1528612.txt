      نائب صدر جمہوریہ ہند کا سکریٹریٹ

      جمہوریت حکمرانی کا آئیڈیل نظام ہے اور اٹل جی اس کے تحفظ میں کامیاب رہے ہیں : نائب صدر جمہوریہ ہند
      Posted On: 11 APR 2018 3:03PM by PIB Delhi


    
    نئی دلّی ، 11 اپریل؍نائب صدر جمہوریہ ہند جناب ایم وینکیا نائیڈو نے کہا ہے کہ جمہوریت حکمرانی کا آئیڈیل نظام ہے اور جناب اٹل جی اس کے تحفظ میں کامیاب رہے ہیں، اس کے لئے انہیں یاد کیا جاتا ہے ۔ وہ گزشتہ روز یہاں سابق وزیر اعظم جناب اٹل بہاری واجپئی پر ’’ سرو پریہ اٹل جی ‘‘ ، ’’ جن نائک اٹل جی ‘‘ اور ’ ’ اٹل جیون گاتھا ‘‘ نامی کتابوں کا اجراء کرنے کے بعد ایک اجتماع سے خطاب کر رہے تھے ۔ پارلیمانی امور اور اعداد و شمار اور پروگراموں پر عمل در آمد کے وزیر مملکت جناب وجے گوئل اور دیگرمقتدر شخصیات بھی اس موقع پر موجود تھیں ۔
    نائب صدر جمہوریہ نے کہا کہ کتابیں معاشرے کا آئینہ ہواکرتی ہیں اور اس آئینے میں آئیڈیل کی شخصیت اثر انداز ہوتی ہے ، اس لئے کتابیں اپنے حقیقی معنوں میں بھر پور ہوا کرتی ہیں ۔ ایسے ہی آئیڈیل شخصیت ہیں ہمارے سابق وزیر اعظم ، پدم وبھوشن اور بھارت رتن جناب اٹل بہاری واجپئی ۔ انہوں نے مزید کہا کہ اٹل جی کی زندگی کی عظمت ایسی ہے کہ اسے الفاظ میں سمیٹنا ایک چیلنج سے بھرا ہوا کام ہے ۔ تاہم یہ سچ ہے کہ اٹل جی ایک اچھے شاعر پہلے تھے اور ایک آئیڈیل سیاست داں بعد میں ۔ انہوں نے یہ ثابت کردیا کہ کوئی شاعر اور عالم بھی سیاست میں نہ صرف حصہ لے سکتا ہے بلکہ اس میں اعلیٰ مقام تک پہنچ سکتا ہے ۔ انہوں نے کہا کہ یہ جو تین کتابیں اٹل جی کو پیش کی گئی ہیں ان میں سے ایک میں انہیں سرو پریہ کہا گیا ہے ، ایک میں انہیں جن نائک کے طور پر یاد کیا گیا ہے اور ایک میں ان کے حالات زندگی کو یاد کیاگیا ہے ۔
    نائب صدر جمہوریہ نے کہا کہ سب جانتے ہیں کہ اٹل جی کی شخصیت اپنے نام کے مطابق اٹل رہی ہے ۔انہوں نے اس ملک کے لئے تمام ریزولیوشنوں کو پورا کیا اور اپنے تمام وعدوں پر عہد بند رہے ۔ انہوں نے مزید کہا کہ جناب اٹل جی جمہوری اقداراور ووٹنگ کی ویلیو کے حامی رہے ہیں اور انہوں نے ہمیشہ قوم کی خدمت کی ہے اور ہر طرح کے حالات میں اتحاد اور اتفاق کے راستے پر گامزن رہے ہیں ۔ اپنی ان ہی خوبیوں کے باعث وہ ملک کے پہلے ایسے سیاست داں بن گئے جنہوں نے ملی جلی حکومت بنائی ۔ انہوں نے سیاست میں کچھ ایسے کارنامے انجام دیئے جو اپنے آپ میں نئی مثال بنے ۔ مثلاً اٹل جی ملک کے پہلے ایسے غیر کانگریسی وزیر اعظم بنے جنہوں نے بطور وزیر اعظم پورے پانچ سال حکومت چلائی ۔ اٹل جی اتنے مقبول تھے کہ سیاست میں انہوں نے نئے ریکارڈ قائم کئے ۔ وہ پہلے ایسے ممبر پارلیمنٹ بنے جنہیں چار ریاستوں اتر پردیش ، مدھیہ پردیش ، گجرات اور دلّی سے منتخب کیا گیا ۔ یہ ان کی مقبولیت کا جیتا جاگتا ثبوت ہے ۔
    انہوں نے کہا کہ اٹل جی نے متوازن خارجہ پالیسی پر عمل کرتے ہوئے اپنی ایٹمی پالیسی کو واضح کیا ۔ اٹل جی نے اکثریتی حکومت نہ ہونے کے باوجود بھی ایٹمی بم کا کامیاب تجربہ کیا ۔ اور ملک کو دنیا میں اپنے خود تحفظ کے لئے قابل فخر بنایا ۔ اٹل جی نے پڑوسی ملک کے ساتھ تعلقات سدھارنے کے لئے بھی ہمیشہ پہل کی اور مخالف حالات سے نمٹنے کے لئے کارگل جیسی جنگوں میں بھارت کو فاتح بنانے اور دلّی و لاہور کے درمیان بس سیوا شروع کرانے جیسے متعدد غیر متوقع کام انجام دیئے ۔ شکشا کا ادھیکار یوجنا پر زور دینے اور ملک میں دورمواصلات کے شعبے میں انقلات لانے کا سہرا بھی اٹل جی کو ہی جاتا ہے ۔ نائب صدر جمہوریہ نے کہا کہ جناب اٹل جی نے ہمیشہ عوامی بہبود کو ترجیح دی اوروہ ہمیشہ کسانوں ، غریب لوگوں ، غیر تعلیم یافتہ، بے سہارا اور نظر انداز کئے گئے لوگوں کے لئے فکرمند رہے ہیں ۔ اس لئے انہوں نے ملک میں نئی ترقی کے لئے متعدد فلاحی اسکیمیں شروع کیں ۔
    آخر میں نائب صدر جمہوریہ نے کہا کہ انہیں امید ہے کہ مستقبل میں بھی ایسی بیش قیمت کتابیں لکھی اور شائع کی جاتی رہیں گی ۔
    ۔ ۔ ۔ ۔ ۔
    u. 2031
    س ش ۔ ر ۔ ر۔

    

    
    (Release ID: 1528612) Visitor Counter : 25