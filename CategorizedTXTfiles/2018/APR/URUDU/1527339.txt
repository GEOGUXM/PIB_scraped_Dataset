      قبائیلی امور کی وزارت

      درج فہرست قبائل کی خواندگی کی سطحوں میں بہتری
      Posted On: 02 APR 2018 7:38PM by PIB Delhi


    نئی دہلی، یکم اپریل 2018 ، قبائلی امور کےوزیر مملکت جناب جسونت سنگھ بھبھور نے آج لوک سبھا میں ایک تحریری جواب میں بتایا کہ مردم شماری کے اعداد و شمار کے مطابق درج فہرست قبائل (ایس ٹی) کی کل ہند خواندگی کی شرح میں اضافہ ہوا ہے۔ 2001 میں خواندگی کی یہ شرح جہاں 47.1 فیصد تھی ، وہیں یہ 2011 میں بڑھ کر 59.0 فیصد ہوگئی۔ 2011 کی بحیثیت مجموعی شرح خواندگی (73 فیصد) کے مقابلے میں درج فہرست قبائل میں خواندگی کی شرح تقریباً 14 فیصد کم ہے۔ تاہم اس خلیج میں کمی آئی ہے۔ 1991 میں یہ فرق 22.6 فیصد اور 2001 میں 17.7 فیصد تھا جو کہ 2011 میں 14 فیصد رہ گیا۔


    فروغ انسانی وسائل کی وزارت کے ذریعہ شائع کئے گئے اعداد و شمار کے مطابق سینئر سیکنڈری (درجہ گیارہ سے بارہ) سطح پر درج فہرست قبائل کے طلبا کے مجموعی داخلے کی شرح (جی ای آر) کی سطح میں اضافہ ہوا ہے۔ 14۔2013 میں یہ شرح جہاں 35.4 فیصد تھی وہیں یہ 16۔2015 میں بڑھ کر 43.1 فیصد ہوگئی۔ اسی طرح سے اعلی تعلیم کے معاملے میں بھی جی ای آر میں اضافہ ہوا ہے اور 14۔2013 میں یہ شرح جہاں 11.3 فیصد تھی وہیں 17۔2016 میں بڑھ کر یہ 15.4 فیصد ہوگئی۔ درج فہرست قبائل کے طلبا کے معاملے میں سینئر سیکنڈری کی سطح پر صنفی فرق کے اشاریئے (جی پی آئی) میں بھی بہتری آئی ہے۔ 14۔2013 میں یہ فرق جہاں 0.93 تھا وہیں 16۔2015 میں 0.97 ہوگیا۔ اعلی تعلیمی سطح پر بھی جی پی آئی میں اضافہ ہوا ہے اور 14۔2013 کے 0.81 کے مقابلے 17۔2016 میں یہ 0.85 رہ گیا ہے۔ مزید برآں درج فہرست قبائل کے طلبا کے معاملے میں درجہ ایک سے دس تک کے دوران اسکول چھوڑ دینے کی شرح میں بھی گراوٹ آئی ہے۔ 11۔2010 میں اسکول چھوڑ دینے کی شرح جہاں 70.9 فیصد تھی وہیں 14۔2013 میں یہ 62.4 فیصد رہ گئی۔


    ۔۔۔۔۔۔۔۔۔۔۔


    م ن۔م م۔ن ا۔


    U- 1850

    
    
    (Release ID: 1527339) Visitor Counter : 11