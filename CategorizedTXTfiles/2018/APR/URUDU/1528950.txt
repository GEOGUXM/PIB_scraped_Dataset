      صدر جمہوریہ کا سکریٹریٹ

      صدر جمہوریہ نے 93 کلومیٹر طویل لوساکا ٹریفک پروجیکٹ کا شاندار آغاز کیا ہند –زامبیا تعلقات میں معاشی تعاون کلیدی اہمیت کا حامل ہے : جناب رام ناتھ کووند
      Posted On: 13 APR 2018 2:04PM by PIB Delhi


    نئیدہلی 13 اپریل ۔صدر جمہوریہ جناب رام ناتھ کووند اپنے سفر زامبیا کے آخر ی رو ز اور صدر مملکت زامبیا جناب ایڈ گر شاگوا لنگو ا کے ساتھ 93 کلومیٹر طویل لوساکا ٹریفک ڈی کنجس شن پروجیکٹ کا آغاز کیا ۔ یاد رہے کہ صدرجمہوریہ تین افریقی ملکوں ، گائنا ،سوازی لینڈ اور زامبیا کے دورے پر تھے ۔لوساکا ٹریفک ڈی کنجس شن پروجیکٹ کو حکومت ہند کی جانب سے خاطر خواہ مالی امداد فراہم کرائی جارہی ہے اور ایفکانز (اے ایف سی او این ایس ) انفراسٹکچر نامی ہندوستانی کمپنی ہی یہ شاہراہ تعمیر کررہی ہے ۔


    اس موقع پر اپنی تقریر میں صدر جمہوریہ جناب رام ناتھ کووند نے کہا کہ ترقیات میں شراکتداری اور معاشی تعاون کو ہند – زامبیا تعلقات میں کلیدی اہمیت کے حامل ہیں ۔ انہوں نے کہا کہ انہیں یہ دیکھ کر خوشی ہوئی ہے کہ ہند اور زامبیا دونوں ممالک مشترکہ طورسے ایسے منصوبوں پر کام کررہے ہیں جن سے زامبیا کے شہریوں کو فائدہ پہنچے گا ۔


    جناب رام ناتھ کووند نے مزید کہا کہ آج پوری دنیا کے شہروں میں ٹریفک کی بھیڑ بھاڑ عام ترین چیلنج کی حیثیت رکھتی ہے کہ ٹریفک کی بھیڑ بھاڑ سے نہ صرف یہ کہ سڑکوں پر چلنے والوں کی صحت اور خوشحالی پر مضرت رساں اثرات مرتب ہوتے ہیں بلکہ ٹریفک کی اضافی بھیڑ بھاڑ معاشی طور پر زبردست بار ثابت ہوتی ہے ۔ مجھے امید ہے کہ لوساکا پروجیکٹ سماجی سطح کے اقدامات پر ہند- زامبیا تعلقات اورتعاون کو مزید فروغ حاصل ہوگا ۔ بعد ازاں جناب صدر نے لونگسٹن میں آبا د ہندوستانی برادری کے اجتماع سے خطاب کیا ۔اس موقع پر اپنی تقریر میں جناب رام ناتھ کووند نے کہا کہ حکومت ہند بیرون ملک آباد ہندوستانی برادری کے ساتھ پائیدار اور فعال تعلقات کے قیام کی خواہشمند ہے ۔ بیرون ملک آباد ہندوستانی برادری سے گفتگو کا مقصد ایسے امکانات اور پلیٹ فارم فراہم کرانا ہے جن کے ذریعہ ہندوستان میں تبدیلیوں کے عمل سے واقفیت حاصل کرنا اور اس میں شرکت کرنا ہے ۔


    بعد ازاں وکٹوریہ آبشار میں مختصر مدت کے بعد صدر جمہوریہ لوساکا واپس آگئے ، جہاں سے وہ وطن واپسی کے خاطر دہلی کے لئے روانہ ہوگئے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    س ش ۔رم


    U- 2076

    
    
    (Release ID: 1528950) Visitor Counter : 9