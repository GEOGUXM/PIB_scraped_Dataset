      صدر جمہوریہ کا سکریٹریٹ

      بارہ اپریل 2018 کو سماجی استقبالیہ کی تقریب میں صدر جمہوریہ جناب رام ناتھ کووند کی تقریر
      Posted On: 13 APR 2018 2:03PM by PIB Delhi


    نئیدہلی 13 اپریل ۔ صدر جمہوریہ جناب رام ناتھ کووند نے لونگسٹن میں آباد ہندوستانی برادری کی جانب سے اہتمام کئے جانے والے سماجی استقبالیہ کی تقریب سے خطاب کرتے ہوئے کہا کہ یہ انتہائی اعزاز کی بات ہے کہ لونگسٹن میں آباد ہندوستانی برادر ی سے ملنے کا خوشگوار موقع فراہم ہوا ہے ۔ میں انتہائی جوش ومسرت کے ساتھ اپنے استقبال کے لئے آپ کا شکرگزار ہوں ۔مجھے آبشار وکٹوریہ کے قریب واقع اس قدیم ترین تاریخی شہر اور اہم ترین سیاحتی مرکز میں آباد فعال ہندوستانی برادری سے ملاقات کرکے ازحد خوشی ہوئی ہے ۔


    ہندوستان کے صدر جمہوریہ کے منصب پرفائز ہونے کے بعد یہ میرا تیسرا سفر زامبیا ہے ۔ میں نے اپنے سفر کی مصروفیات کو اس طرح معین کیا ہے جو اس بات کی غماز ہے کہ میں اس برصغیر کے ساتھ ہندوستان کی قربت کو کس قدر اہمیت دیتا ہوں۔ زامبیا میں آباد ہندوستانی برادری اوراس کی خدمات بیرون ملک آباد ہندوستانی برادری کے لئے مثالی ہونے کی حیثیت رکھتی ہیں ۔


    ہندوستان وملک وقوم اور اپنے سماج کی فلاح کے لئے آپ کی خدمات نے آپ کے سماج کے لئے خیر خواہی اور خیر سگالی کے جذبات میں اضافہ کیا ہے ۔ لونگسٹن میں بھی آپ ہمارے علمبردار کی حیثیت رکھتے ہیں کہ یہ ملک ہندوستان سے محض سات ہزار 500 کلومیٹر کے فاصلے پر واقع ہے


    آپ کو یاد ہوگا کہ افریقہ میں آباد عظیم ترین ہندوستانی شہری مہاتما گاندھی تھے ۔ وہ بہ یک وقت ہندوستان اور زامیبا کے لئے منبع حوصلہ افزائی کی حیثیت رکھتے تھے ۔ اس سفر میں یہاں صدر محترم جناب لنگو ،زامبیا کی سرکار اور عوام نے میرا جو گرم جوش استقبال کیا ہے ، وہ ایک ترقی پذیر جمہوری ملک کی حیثیت سے پورے افریقہ کے لئے روشن مثال کی حیثیت رکھتا ہے ۔


    خواتین وحضرات !


    ہماری سرکار بیرون ملک آباد اپنی برادری سے پائیدار اورفعال تعلقات کی خواہشمند ہے ۔ بیرون ملک آباد ہندوستانی برادری سے مذاکرات کا مقصد ایسے امکانات اور پلیٹ فارم مہیا کرانا ہے ، جن سے آپ ہندوستانی میں تبدیلیاں پید اکرنے کے عمل میں شریک ہوسکتے ہیں۔ تبدیلی کے اس عمل کو زامبیا کی ترقیاتی ترجیحات سے جوڑنے کے لئے میں اس عمل میں آپ سے شراکتداری کی گزارش کرتا ہوں ۔ آخر میں ٹائم اور آن لائن بکنگ سلاٹس کی اجازت کےساتھ میں آپ سب کو اگلی بار جب آپ دہلی ہوں تو راشٹرپتی بھون آنے کی دعوت دیتا ہوں ۔ یہ محض میرے قیا م اور کام کی جگہ نہیں ہے بلکہ یہ عمارت ہر ہندوستانی کے پتے کی حیثیت رکھتی ہے جس میں لونگسٹن میں آباد ہندوستانی شہری بھی شامل ہیں۔


    ۰۰۰۰۰۰۰۰۰۰۰۰۰۰۰۰۰۰۰۰۰


    س ش ۔رم


    U- 2075

    
    
    (Release ID: 1528949) Visitor Counter : 9