      قبائیلی امور کی وزارت

      جنگلاتی پیداوار کی قدر و قیمت بڑھانے کے لئے بیجا پور ، چھتیس گڑھ میں ‘‘ وَن دھن وکاس کیندر ’’ کا قیام
      Posted On: 06 APR 2018 5:10PM by PIB Delhi


    نئی دلّی ، 06 اپریل ؍ جنگلات سے حاصل ہونے والی چھوٹی موٹی اشیاء ، جنگلات کے علاقے میں بسنے والے قبائلی افراد کے لئے روزی روٹی کا بڑا وسیلہ ہیں ۔ سماج کے اِس طبقے کے لئے جنگلات سے حاصل ہونے چھوٹی موٹی اشیاء یعنی ایم ایف پی کی اہمیت کو اس حقیقت سے سمجھا جا سکتا ہے کہ تقریباً 100 ملین جنگل میں بسنے والے افراد خوراک ، رہائش گاہوں ، ادویہ اور نقد آمدنی کے لئے ایم ایف پی پر ہی انحصار کرتے ہیں ۔ مندی کے سیزن خصوصاً قدیم قبائلی گروپوں مثلاً شکار کرکے روزی روٹی جمع کرنے والے اور بے زمین افراد کے لئے اُن کی بقا کا انحصار اِسی پر ہے ۔ قبائلی افراد اپنی سالانہ آمدنی کا 20 سے 40 فی صد حصہ ایم ایف پی سے حاصل کر تے ہیں اور اسی پر اپنا زیادہ وقت بھی صرف کرتے ہیں ۔ یہ سرگرمی خواتین کے مالی تفویض اختیارات سے بھی مضبوطی سے جڑی ہوئی ہے کیونکہ بیشتر ایم ایف پی خواتین کے ذریعے ہی جمع کی جاتی ہیں ، استعمال کی جاتی ہیں اور فروخت کی جاتی ہیں ۔ ایم ایف پی شعبہ ، وہ شعبہ ہے ، جس میں سالانہ بنیادوں پر ملک میں 10 ملین ورک ڈیز یا کام کاج کے دن فراہم کرانے کے مضمرات پوشیدہ ہیں ۔


    قبائلی امور کی وزارت نے قبائل کے لئے سماجی اقتصادی ترقیات کی آسانیاں فراہم کرنے کی غرض سے متعدد اقدامات مثلاً جنگلاتی حقوق ایکٹ ، پی ای ایس اے ایکٹ فراہم کرائے ہیں اور ایم ایف پی ترقیات کے لئے بھی اسکیمیں نافذ کرتی رہی ہے ۔ اس سلسلے میں ریاستی ٹی ڈی سی سی کو اور ٹی آر آئی ایف ای ڈی کو ایم ایف پی کی منڈی ترقیات کے لئے مالی امداد فراہم کرائی جاتی رہی ہے ۔ قبائلی افراد کے لئے ایم ایف پی کے زبردست مضمرات اور اُن کی اہمیت کو تسلیم کرتے ہوئے نیز اس شعبے میں مضمر بڑے پیمانے کے روز گار کے امکانات کو ذہن میں رکھتے ہوئے ، جن سے غریبی کم ہو سکتی ہے اور قبائلی افراد ، خصوصاً خواتین اور نادار افراد کو با اختیار بنایا جا سکتا ہے ۔ حکومتِ ہند نے کم از کم امدادی قیمت اور ویلیو چین کی ترقی کے ذریعے ایم ایف پی کے لئے ایک اولو العزم اسکیم ‘‘ چھوٹی موٹی جنگلاتی پیداوار کی مارکیٹنگ بذریعہ کم از کم امدادی قیمت اور ویلیو چین کی ترقی ’’ شروع کی ہے ۔


    یہ اسکیم اس مقصد سے شروع کی گئی تھی کہ جمع کی گئی ایم ایف پی پر جمع کرنے والوں کو واجب قیمتیں مل سکیں ۔ اُن کی آمدنی کی سطح میں اضافہ ہو اور ایم ایف پی کو ہمہ گیر پیمانے پر بہم پہنچایا جا سکے ۔ ایم ایس پی اسکیم کا مقصد یہ ہے کہ ایک ایسا فریم ورک فراہم کرایا جائے ، جس کے ذریعے قبائل کے ذریعے جمع کی جانے والی ایم ایف پی پر انہیں واجبی قیمتیں مل سکیں ۔ ایک خاص قیمت پر اُن کی چیزوں کی فروخت یقینی بنایا جائے ۔ اس سیلے کی ہمہ گیری کو ذہن میں رکھتے ہوئے ایم ایف پی کی بنیادی پروسیسنگ ، ذخیرے اور نقل و حمل وغیرہ کو یقینی بنایا جائے ۔ ایم ایف پی تجارت کی ترقی کے لئے یہ ایک مجموعی اسکیم ہے اور 24 ایم ایف پی پر احاطہ کرتی ہے ۔


    ویلیو ایڈیشن یعنی قدر و قیمت میں اضافہ بھی اپنی جگہ بڑی اہمیت کا حامل ہے کیونکہ اس کے ذریعہ قبائلی افراد کو منفعت بخش قیمتیں حاصل ہو سکتی ہیں ۔ سہ سطحی قدر و قیمت اضافہ قبائلیوں کی آمدنی بڑھانے کے مقصد سے اس اسکیم کے تحت کلیدی حیثیت رکھتا ہے ۔ بنیادی سطح کی حصولیابی کا کام سیلف ہیلپ گروپوں کے ذریعہ کئے جانے کی تجویز ہے ، جو نفاذ ایجنسیوں سے وابستہ ہوں گے ۔ دیگر سرکاری محکموں اور اسکیموں کے ساتھ رابطہ کاری اور نیٹ ورکنگ کا عمل بھی انجام دیا جائے گا تاکہ موجودہ نظام سے فائدہ اٹھایا جا سکے ۔ اَجیوِیکا جیسے سیلف ہیلپ گروپوں کے ذریعہ اسے عمل میں لایا جائے گا ۔ یہ سیلف ہیلپ گروپ ایسے ہوں گے ، جنہیں جنگلاتی پیداوار کی ہمہ گیر ہارویسٹنگ / جمع کرنے کی باقاعدہ تربیت دی گئی ہوگی ۔ انہیں بنیادی پروسیسنگ اور قدر و قیمت میں اضافے کا بھی علم ہو گا تاکہ وہ قابل تجارت مقدار میں ان اشیاء کو جمع کر سکیں اور وَن دھن وکاس کیندروں میں دستیاب پرائمری پروسیسنگ سے استفادہ کر سکیں ۔ بنیادی پروسیسنگ کے بعد اسٹاک کو ان سیلف ہیلپ گروپوں کے ذریعے ریاستی نفاذ ایجنسیوں یا براہ راست کارپوریٹس سیکنڈری پروسیسر کو ارسال کر دیا جائے گا۔ ضلعی سطح پر اور ریاستی سطح پر سہ سطحی ویلیو ایڈیشن کے لئے بڑی کمپنیوں کو پی پی پی ماڈل کے تحت اس کام میں لگایا جائے گا ۔ پی پی پی ماڈل نجی صنعت کاروں کی ہنر مندیوں کو پروسیسنگ کے عمل میں استعمال کریں گے اور مرکزی اور ریاستی حکومتوں کے ساتھ مل کر مارکیٹنگ کو فروغ دیں گے ۔ بنیادی ڈھانچے کی فراہمی اور ساز گار ماحول کی بہم رسانی بھی اس کے تحت شامل ہو گی ۔


    قبائلی امور کی وزارت نے بیجا پور ، چھتیس گڑھ ریاست میں اپنی نوعیت کے پہلے کثیر مقصدی ون دھن وکاس کیندر کو پائلٹ بنیاد پر قائم کئے جانے کے لئے منظوری دی ہے ۔ یہاں ہنر مندی ترقیات اور صلاحیت سازی تربیت فراہم کرنے اور بنیادی پروسیسنگ اور ویلیو ایڈیشن کی سہولتیں دستیاب ہوں گی ۔ یہ اولین ماڈل ون دھن وکاس کیندر 300 استفادہ کنندگان کو تربیت فراہم کرے گا اور تربیت کے لئے مجموعی طور پر 43.38 لاکھ روپئے کے تخمینہ جاتی اخراجات بھی فراہم کرائے گئے ہیں تاکہ بنیادی سطح کی پروسیسنگ کے لئے اوزار اور ساز و سامان اور بنیادی ڈھانچہ وغیرہ فراہم کرایا جا سکے ۔ یہ کیندر املی کے ڈلے بنانے ، مہوئے کے پھولوں کو جمع کرنے کی سہولت اور چرونجی صاف کرنے اور اسے پیک کرنے کی سہولت سے آراستہ ہے ۔


    ٹرائفیڈ نے اس پائلٹ وکاس کیندر یعنی چھتیس گڑھ کے بیجا پور ضلع میں اس پروجیکٹ کو عملی جامہ پہنانے کے لئے سی جی ایم ایف پی فیڈریشن کو ذمہ داری سونپی ہے اور بیجا پور کے کلکٹر کو آرڈینیٹنگ سربراہ کے فرائض انجام دیں گے ۔ ٹرائبل استفادہ کنندگان کا انتخاب اور ایس ایچ جی کی تشکیل کا کام ٹرائفیڈ نے بذات خود انجام دیا ہے اور یہاں تربیت کا کام 10 اپریل ، 2018 ء سے شروع ہو جائے گا ۔ فی الحال ون دھن وکاس کیندر ایک پنچایت عمارت میں قائم کیا جا رہا ہے تاکہ بنیادی پروسیسنگ ایس ایچ جی کے ذریعے شروع کی جا سکے ۔ بعد ازاں ، یہ کیندر اپنی عمارت میں ، عمارت کی تعمیر مکمل ہونے کے بعد منتقل کر دیاجائے گا ۔


    وَن دھن وِکاس کیندر ، قبائلی ترقیات کے معاملے میں ایک اہم سنگِ میل ثابت ہو گا ۔


    U. No. 1973


    

    
    (Release ID: 1528091) Visitor Counter : 28