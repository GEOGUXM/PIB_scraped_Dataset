      جہاز رانی کی وزارت

      پارادیپ ، اینّوراور توتی کورین میں واقع اہم بندرگاہ ،ری سائکلنگ اورسمندر کے پانی سے کھارا پن دور کرنے کے کام میں نمایاں کردار ادار کریں گے
      
      سمندر کے پانی سے کھارا پن دور کرنے والے پلانٹ سے بندرگاہوں اور ان کے قرب و جوار میں آباد برادریوں کی پینے کے پانی کی ضرورت پوری ہوگی:گڈکری

      Posted On: 17 APR 2018 7:13PM by PIB Delhi

    نئی دہلی؍ 17 اپریل2018،جہاز رانی کی وزارت کے تحت آنے والی پارادیپ بندرگاہ، کامراج بندرگاہ اور چدمبرنار بندر گاہیں، بندرگاہی احاطوں میں سمندر کے پانی کی ری سائکلنگ اور اس کے کھارے پن کو دور کرنے کے کام میں قائدانہ کردار ادا کرنے کے لئے تیار ہیں۔جہاز رانی، سڑک نقل و حمل اور شاہراہوں ، آبی وسائل، دریاؤں کی ترقی اور گنگا احیاء کے مرکزی وزیر جناب نتن گڈکری نے حال ہی میں بندرگاہوں کے چیئرمینوں کے ساتھ ایک میٹنگ کی صدارت کی، تاکہ سمندر کے پانی کے کھارے پن کو دور کرنے کی ٹیکنالوجیوں اور اہم بندرگاہوں میں اس کے نفاذ کے سلسلے میں تبادلہ خیال کیا جاسکے۔ انہوں نے یہ ہدایت بھی دی کہ فوری اثر سے بندرگاہوں کے احاطوں میں سمندر کے پانی کاکھارا پن دور کرنے والے پلانٹ لگائے جائیں۔اس اقدام سے توتی کورین کے قریب واقع تھوتھوکوڑی جیسے بندرگاہوں کے قریب واقع علاقوں کو فائدہ ہوگا، جہاں روزانہ 13ملین لیٹر صاف کئے گئے پانی سے بندرگاہ کی ضرورت کی تکمیل کے بعد توتی کورین شہر کی 20 فیصد پانی کی ضرورتوں کی تکمیل ہوگی۔اس سے پورے چنئی بندرگاہ کی پانی کی ضرورتوں اور شہر کی 1 فیصد پانی کی ضرورتوں کی کم لاگت پر تکمیل بھی ہوگی۔یہ مہم پانی کے تحفظ اور پانی کو بچانے کے کام کو فروغ دینے کے وزارت کے ایجنڈے کے موافق ہے۔


    میٹنگ کے دوران یہ خیال ابھر کر آیا کہ اس مقصد کے حصول کے لئے کنٹینر ائزڈ آ ر او (ریورس اوسموسس)پر مبنی نئی ٹیکنالوجی کا استعمال کیا جائے، جس سے میٹھے پانی کی پیداوار کی لاگت میں کمی آئے گی اور یہ مخصوص بندرگاہوں پر پانی خریدنے کی موجودہ لاگت کے مقابلے سستا ہوگا۔ جناب گڈکری نے سبھی بندرگاہوں کو ہدایت دی کہ وہ فوراً پانی کا کھارا پن دور کرنے والے پلانٹ لگائیں۔


    میٹنگ سے خطاب کرتے ہوئے جناب گڈکری نے کہا کہ بندرگاہوں پر پانی کے کھارے پن کو دور کرنے والے جو پلانٹ لگائے جائیں ان کا استعمال بندرگاہوں پر پینے کے پانی کی ضرورتوں کی تکمیل کے ساتھ ساتھ قرب وجوار میں آباد لوگوں کی ضرورتوں کی تکمیل کے لئے بھی کیا جائے۔جناب گڈکری نے کہا کہ کوشش یہ بھی ہونی چاہئے کہ پانی سے میتھین ، کاربن ڈائی آکسائڈ اور بایو-سی این جی بھی کشید کیا جاسکے۔انہوں نے سبھی چیئرمینوں کو یہ ہدایت بھی دی کہ وہ صاف کئے گئے سیویج کے پانی کا استعمال مختلف ریلوے اسٹیشنوں پر ریل ڈبوں کی صفائی اور قریب کے بجلی گھروں میں کئے جانے کے امکانات بھی تلاش کریں۔


    اس موقع پر بجلی کی کھپت پر آنے والے خرچ سے لے کر پانی کے کھارے پن کو دور کرنے پر آنے والے خرچ تک کا تجزیہ کیا گیا۔جناب گڈکری نے یہ مشورہ دیا کہ پون چکیوں اور سولر فارمس کےذریعے پیدا ہوانے والی قابل تجدید توانائی جیسے سستے وسائل سے استفادے کے امکانات بھی تلاش کئے جائیں۔اس سے نمک کا کھارا پن دور کرکے میٹھے پانی کے حصول پر آنے والی لاگت کو 20 فیصد تک کم کرنے میں مدد ملے گی۔ نمک کا کھارا پن دور کرکے میٹھے پانی کے حصول کے فوائد الگ الگ بندرگاہوں پر الگ الگ طرح کے ہو سکتے ہیں، جس کا انحصار متعلقہ میونسپلٹیوں کے ذریعے پانی کی خرید کی قیمت اور بجلی کے نرخ پر ہے۔


    U: 2141


    

    
    (Release ID: 1529407) Visitor Counter : 8