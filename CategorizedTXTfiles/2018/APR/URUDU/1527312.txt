      قبائیلی امور کی وزارت

      قبائلی امور کی وزارت کے ذریعہ قبائلیوں کی ترقی کی اسکیموں /پروجیکٹوں سے متعلق
      
      بیداری پھیلانے کے لئے متعد د اقدامات کئے جارہے ہیں

      Posted On: 02 APR 2018 7:02PM by PIB Delhi

    نئی دہلی، 2 اپریل 2018 / قبائلی امور کے وزیر مملکت جناب جسونت سنگھ بھابھور نے آج لوک سبھا میں پوچھے گئے ایک سوال کے تحریری جواب میں اطلاع فراہم کی کہ ملک کی قبائلی آبادی کا اپنا ایک روایتی طرز زندگی ہے ۔ دوردراز علاقوں میں یہ لوگ رہائش پذیر ہیں۔ ان کی آبادی منتشر ہے اور یہ ایک محروم طبقہ ہے ۔ قبائلی امور کی وزارت اس بات سے بخوبی واقف ہے کہ قبائلی افراد دور دراز علاقوں میں رہائش پذیر ہیں اور ممکن ہے کہ وہ قبائلیوں کی ترقیاتی اسکیموں ، پالیسیوں اور پروگراموں کے بارے میں پوری طرح واقف نہیں ہوں۔ اس لئے قبائلی امور کی وزارت نے ان کی فلاح و بہبود اور ترقی کے لئے شروع کی گئی متعدد پروگراموں/اسکیموں سے متعلق بیداری پھیلانے کے لئے درج ذیل متعدد اقدامات کئے ہیں:


    *قبائلی امور کی وزارت کے ذریعہ نافذ کردہ اسکیموں/پروگراموں سے متعلق رہنما خطوط کے ساتھ ساتھ سالانہ رپورٹوں کو وزارت کی ویب سائٹ پر اپ لوڈ کردیا گیا ہے۔


    * پروجیکٹوں کی منظوری سے متعلق حکم نامہ ، جس میں کسی خصوصی اسکیم کے تحت ریاستوں میں نافذ کئے جانے والے پروجیکٹوں کے ناموں کا ذکر ہے ، کو وزارت کی ویب سائٹ پر اپ لوڈ کردیا گیا ہے۔


    *طلباکے اکاؤنٹ میں براہ راست اسکالر شپ دی جارہی ہے۔


    *جنگلاتی حقوق ایکٹ 2006کو نافذ کرنے کے لئے ریاستو ں کے ذریعہ گرام پنچایت سطح پر تربیتی اور بیداری پروگراموں کا اہتمام کیا جارہا ہے۔


    *قبائلی ذیلی اسکیم کے لئے خصوصی مرکزی امداد اسکیم کے تحت منظوری حکم نامہ جاری کرتے ہوئے ریاستی حکومتوں کو مشورہ دیا گیاہے کہ وہ اس بات کو یقینی بنالیں کہ متعلقہ پنچایتی راج ادارے (پی آر آئی) قبائلیوں کی ترقی سے متعلق پروجیکٹوں/پروگراموں کے بارے میں اچھی طرح واقف ہیں جو کہ ان کے دائرہ اختیار والے علاقوں میں نافذ کئے جانے ہیں۔ ریاستی حکومتوں کو یہ بھی مشورہ دیا گیا کہ وہ اس بات کو یقینی بنائیں کہ گرام سبھا کی میٹنگ مذکورہ اصول اور ہدایات کے مطابق وقفہ وقفہ سے باقاعدہ طور پر منعقد کی جاتی ہے۔


    *قبائلی امور کی وزارت نشان زد درج فہرست قبائل کے مستفیدین کے در میان بیداری پھیلانے کے لئے وقتاً فوقتاً روزنامہ اخباروں میں اشتہارات شائع کراتی ہے تاکہ وہ اپنی خدمات کے لئے متعلقہ حکام سے رابطہ قائم کرسکیں۔


    *قبائلی امور کی وزارت مقامی غیر سرکاری تنظیموں (این جی او) کو بیداری پروگرام منعقد کرنے ، مقامی سطح پر عملے کو تربیت فراہم کرنے ، جنگلاتی حقوق کمیٹیوں، نیز تربیت فراہم کرنے والے ماسٹر افراد کو تربیت فراہم کرنے کے علاوہ عملے کی صلاحیت سازی اور سماجی و اقتصادی پروگراموں سے متعلق قبائلی مندوبین کے تیار کرنے اور ٹرائبل ریسرچ انسٹی ٹیوٹ کے ذریعہ دستکاروں کی صلاحیت سازی کے لئے امداد فراہم کرتی ہے۔


    منصوبہ بندی کمیشن کے ذریعہ جاری قبائلی ذیلی پلانٹ کے لئے رہنما خطوط سے متعلق ریاستی حکومتیں /مرکز کے زیر انتظام علاقے اپنا سوشل آڈٹ پروگرام قائم کریں گے۔اس میں منتخب عوامی نمائندگان ، مستفیدین ،ممتاز رضاکار ادارے / این جی او اور سی ایس او کی شمولیت رہے گی۔ چونکہ قبائلی آبادی کافی دوری پر منتشر رہتی ہے لہذا ریاستوں اور مرکزی کے زیر انتْظام علاقوں کو ا س طرح سے سوشل آڈٹ پروگرام ڈیزائن کرنا ہے کہ قبائلی افراد کی پوری آبادی اس میں شامل ہو ۔


    عوامی خدمات کی ڈلیوری کو مستقل بہتر بنانے کے لئے قبائلی امور کی وزارت متعدد اسکیموں ، اقدامات اور پروگراموں کا باقاعدہ جائزہ لیتی ہے۔ ان میں سے قابل ذکر حال ہی میں اسکالر شپ کی اسکیموں کو معقولیت پر مبنی بنانا ہے۔ فوائد کی براہ راست منتقلی کے تحت اسکیم کو لاگو کیا گیا ہے اسی طرح این جی او گرانٹس کے لئے آن لائن پورٹل بنایا گیا ہے۔


    قبائلی امور کی وزارت قبائلیوں کی سماج اور اقتصادی ترقی کے پروگراموں/ اسکیموں کے لئے مسلسل فنڈز خرچ کررہی ہے ۔ اسی طرح متعدد میکانزم مثلاً پروجیکٹ منظوری کمیٹی ، استعمال سے متعلق سرٹی فکیٹ اور پیش رفت رپورٹوں کے ذریعہ ان خرچوں کی نگرانی کرتی ہے۔ قبائلی امور کی وزات نے ایک آن لائن نگرانی نظام http://stcmis.gov.in قائم کیا ہے جس پر قبائلیوں کی ترقی کی تمام اسکیموں سے متعلق تمام تفصیلات دستیاب ہیں۔


    ۔۔۔۔۔۔۔۔۔۔۔


    

    

    
    (Release ID: 1527312) Visitor Counter : 10