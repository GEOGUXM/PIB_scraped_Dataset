      صدر جمہوریہ کا سکریٹریٹ

      سینٹرل انجینئرنگ سروس(روڈز)اور سینٹرل پبلک ورکس ڈپارٹمنٹ کے زیر تربیت افسروں کی صدر جمہوریہ سےملاقات
      Posted On: 02 APR 2018 3:24PM by PIB Delhi


    نئی دہلی، 2 اپریل / سینٹرل انجینئرنگ سروس (روڈز) اور سینٹرل پبلک ورکس ڈپارٹمنٹ کے زیر تربیت افسروں کے الگ الگ گروپوں نے ایک ساتھ صدر جمہوریہ ہند جناب رام ناتھ کووند سے آج (2 اپر یل 2018)راشٹرپتی بھون میں ملاقات کی۔


    زیر تربیت افسروں سے خطاب کرتے ہوئے صدر جمہوریہ نے کہا کہ ان کی سروسز نے انہیں ملک کی خدمت کرنے کا ایک عظیم پلیٹ فارم دستیاب کرایا ہے۔ آپ سب صحیح معنوں میں ملک کی تر قی کی انجینئرنگ کا کام انجام دیں گے۔ انجینئرنگ سروسز امتحان میں اپنی کامیابی کا جشن منانے کی یہ اصل وجہ ہونی چاہئے۔


    صدر جمہوریہ نےکہا کہ ہمارے بنیادی ڈھانچے سے متعلق پروجیکٹوں کے مستقبل کے لیڈر ہونے کے ناطے زیر تربیت افسروں کو انجینئرنگ خدمات سماجی شعور کے ساتھ انجام دینا چاہئے۔ مثال کے طور پر آپ کو اس بات کو یقینی بنانا چاہئے کہ عوامی فلاح و بہود سے متعلق جن بنیادی ڈھانچوں کی آپ تعمیر کریں وہاں تک ہمارے دوسری طرح سے اہل شہریوں کی رسائی بھی ممکن ہو سکے۔ یہ بنیادی ڈھانچے چاہے دفاتر کی شکل میں ہوں ، رہائش گاہوں کی شکل میں ہوں یا پھر سڑکوں کی شکل میں۔ اگر چہ اس سلسلے میں باقاعدہ ہدایات موجود ہیں تاہم زمینی سطح پر جب پروجیکٹوں کو اتارا جاتا ہے تو اس وقت ضرورت اس بات کی ہوتی ہے کہ وہاں تک رسائی آسان ہو ، اسے یقینی بنانے کے لئے اور بھی کچھ کیا جائے۔ اس پہلو کو بنیای ڈھانچے سے متعلق کسی پروجیکٹ کا اضافی عنصر نہ خیال کیا جائےبلکہ اسے منصوبہ بندی اور نفاذ کا لازمی جزو بنایا جانا چاہئے۔


    صدر جمہوریہ نے کہا کہ آپ سب نوجوان ہیں اور آپ آب و ہوا کی تبدیلی کی خرابیوں اور توانائی کی بچت کے فوائد سے واقف ہیں ۔آپ سب اس بات کو یقینی بنائیں کہ جو عمارتیں ، سڑکیں اور دیگر بنیادی ڈھانچے آپ بنائیں اس وقت آپ اس بات کو بھی یقینی بنائیں کہ وہ توانائی کی بچت کرنے والے اور ماحولیات دوست ہوں ۔ انہوں نے اس بات پر مسرت کا اظہار کیا کہ سی پی ڈبلیو ڈی میں نیٹ زیرو اینرجی گرین بلڈنگوں کی تعمیر کی سمت میں اقدامات کا آغاز کیا ہے۔ اسے اس بات کو یقینی بنانے کی کوشش کرنی چاہئے کہ گرین بلڈنگیں یا سبز عمارتیں معمول کی چیز بن جائیں ۔ انہوں نے اس امید کا اظہار کیا کہ سڑک نقل و حمل اور شاہراہوں کی وزارت بھی اپنے پروجیکٹوں پر کام شروع کرتے وقت ماحولیاتی پہلوؤں کی بڑھتی ہوئی اہمیت کو پیش نظر رکھیں گے۔


    صدر جمہوریہ نے کہا کہ زیر تربیت افسر ایسے اداروں سے وابستہ ہوئےہیں جو انہیں ملک کی خدمت کرنے اور روزانہ لاکھوں شہریوں کی زندگی کے ساتھ جڑنے کے منفرد مواقع دستیاب کرائیں گے۔ اگر انہیں کبھی شبہ ہو کہ وہ قوم اور سماج کے لئے کیا کر سکتےہیں تو انہیں جناب ایم وسویسوریا اور جناب ای سری دھرن جیسے قدآور ٹیکنو کریٹس کو اپنے ذہن میں لانا چاہئے۔ ان کی طرح سے ، زیر تربیت افسران کو چاہئے کہ وہ اپنے اندر جدت طرازی کی روح کو پروان چڑھائیں اور چیلنجوں کے درمیان حل دستیاب کرانے والی شخصیتوں کی شکل میں ابھریں۔


    صدر جمہوریہ کی تقریر کا اصل متن ملاحظہ کرنے کے لئے درج ذیل لنک پر کلک کریں ۔


    http://164.100.117.97/WriteReadData/userfiles/Speech-CES%20and%20CPWD.pdf


    *********** ***


    U. No.1 8 40


    

    
    (Release ID: 1527239) Visitor Counter : 14
    
    
      Read this release in: English , Hindi , Tamil