      پارلیمانی امور کی وزارت

      سووچھ بھارت ابھیان کی سمت نوجوان طلباء کو راغب کرنے کے لئے بھارتی پبلک اسکول میں سووچھتا بیداری پروگرام کا اہتمام
      
      بچے سووچھ بھارت ابھیان کے سب سے بڑے سفراء ہیں: وجے گوئل

      Posted On: 18 APR 2018 7:34PM by PIB Delhi

    نئی دہلی؍ 18 اپریل2018،16 اپریل سے 30اپریل 2018 تک چلنے والےسووچھتا پکھواڑا کے حصے کے طورپر پارلیمانی امور کی وزارت نے بھارتی پبلک اسکول سووستھ وہار میں سووچھتا بیداری پروگرام کا انعقادکیا، جس نے 18-2017 کا 52واں یوتھ پارلیمنٹ مقابلہ بھی جیتا ہے۔ پارلیمانی امور اور اعداد و شمار و پروگرام کے نفاذ کے وزیر مملکت جناب وجے گوئل نے پروگرام کی صدارت کی اور طلباء کو سووچھتا کا عہد دلایا۔


    ایک صاف ستھرے ہندوستان کی مہم کا لیڈر بننے کے لئے طلباء کی حوصلہ افزائی کرنے کے لئے جناب وجے گوئل نے کہا کہ بچے سووچھ بھارت ابھیان کے سب سے بڑے سفراء ہیں، جو بابائے قوم مہاتما گاندھی کے ایک صاف ستھرے ہندوستان کے خواب کو پورا کرنے میں کلیدی رول ادا کرسکتے ہیں۔ بچوں میں صفائی ستھرائی کے جذبے کو شامل کرنے کی ضرورت پر زور دیتے ہوئے وزیر موصوف نے سووچھ بھارت ابھیان کی سمت نوجوان طلباء کو راغب کرنے کے لئے اسکول کی کوششوں کی تعریف کی۔


    اس موقع پر طلباء نے سووچھ بھارت مہم سے متعلق موزوں پر مبنی گانے پیش کئے۔یہ پروگرام جناب وجے گوئل کی جانب سے شجرکاری کے ساتھ ختم ہوا۔ اس موقع پر پارلیمانی امور کی وزارت کے سیکریٹری ایس این ترپاٹھی اور اور جوائنٹ سیکریٹری ستیہ پرکاش نے بھی پودا لگایا۔


    سووچھ بھارت ابھیان وزیر اعظم جناب نریندر مودی نے نئی دہلی کے راج گھاٹ پر 2 اکتوبر 2014 کو مہاتما گاندھی کی 145ویں سالگرہ کے موقع پر شروع کیا تھا۔ اس کا مقصد بابائے قوم مہاتما گاندھی کی 150ویں سالگرہ پر ہندوستان کو ایک صاف ستھرا ہندوستان بنانا ہے۔ اس پروگرام سے زیادہ سے زیادہ فائدہ اٹھانے کے لئے یہ ضروری ہے کہ ہماری طلباء برادری اس مشن کے بارے میں بیدار ہوں ۔اس سمت میں پارلیمانی امور کی وزارت یوتھ پارلیمنٹ کمپٹیشن (مقابلہ آرائی) کے پلیٹ فارم کے ذریعے سووچھ بھارت ابھیان کے بارے میں بیداری پروگرام چلا رہی ہے، تاکہ اس مشن کے لئے طلباء کو راغب کیا جاسکے۔


    U: 2160


    

    
    (Release ID: 1529546) Visitor Counter : 6