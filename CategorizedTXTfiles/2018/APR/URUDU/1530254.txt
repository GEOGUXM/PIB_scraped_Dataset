      بہت چھوٹی، چھوٹی اور درمیانی صنعتوں کی وزارت

      پہلی بین الاقوامی ایس ایم ای کنونشن اختتام پذیر
      
      ایم ایس ایم ای کی وزارت کے ذریعہ ڈیجیٹل ٹریڈ ڈیسک قائم کی جائے گی
      
      Posted On: 25 APR 2018 5:55PM by PIB Delhi


    ایم ایس ایم ای کے سیکریٹری ڈاکٹر ارون کمار پانڈا ملاوی کی نمائندگی کرنے والی خاتون کو‘‘ فرینڈ آف انڈیا’’ کی تختی پیش کرتے ہوئے۔


    نئی دہلی/ 25 اپریل۔بہت چھوٹی ،چھوٹی اور درمیانی صنعتوں کی وزارت کے ذریعہ منعقدہ پہلی بین الاقوامی ایس ایم ای کنونشن نئی دہلی میں 24 اپریل کو اختتام پذیر ہو گئی۔اس سہ روزہ کنونشن میں 39 ممالک کی 160 ایس ایم ای نے شرکت کی۔ اس کنونشن میں ایس ایم ای کے لئے بین الاقوامی سطح پر بہترین معیارات، ایس ایم ای کے لئے ترقی اور تعاون، عالمی کاروباری مواقع اور خاتون صنعت کاروں کو پیش آنے والے مسائل کے بارے میں بحث ہوئی۔اس کنونشن میں سب زیادہ مندوبین( 15 ایس ایم ایز)پولینڈکے،ازبکستان کے 8 ایس ایم ای اورگھانا کے 7 ایس ایم ایز نے شرکت کی۔اس میں ہندوستان کے 400 ایس ایم ایز نے بھی شرکت کی۔


    اس کنونشن میں ہندوستان کی ایس ایم ایز اور برطانیہ، روس، ازبکستان ، پولینڈ ، بھوٹان، آسٹریا،چیک جمہوریہ، کیمرون اور سری لنکا کے ایس ایم ایز کے درمیان 23 معاہدوں پر دستخط کئے گئے۔یہ معاہدے 12 شعبوں میں کئے گئے جن میں ڈبہ بند خوراک، زراعت، ٹیکسٹائل دفاع، گولہ بارود،فضلہ کا انتظام، ڈیری مصنوعات، کوئلہ، جویلری، حفظان صحت اور تعلیم شامل ہیں۔ 4 غیرملکی ا یس ایم ایز نے حکومت ہند کے ساتھ بھی مشترکہ صنعتوں کے قیام کے لئےاظہار دلچسپی کے کاغذات پر دستخط کئے۔


    کنونشن کی اختتامی تقریب سے خطاب کرتے ہوئے ایم ایس ایم ای کی وزارت کے سیکریٹری ڈاکٹر ارون کمار پانڈا نے کہا کہ ان کی وزارت نے ایک ڈیجیٹل ٹریڈ ڈیسک قائم کرنے کا منصوبہ بنایا ہے جس کا مقصد ہندوستان اور دیگر ممالک کی ایس ایم ایز کے درمیان تعاون میں اضافہ کرنا اور ڈاٹا کا تبادلہ کرنا ہے اور انہوں نے کہا کہ چند ماہ میں ایک اور بڑی بین الاقوامی تقریب کے انعقاد کا منصوبہ تیار کیاجارہا ہے۔انہو ں نے کہا کہ اس کنونشن کی کامیابی سے حوصلہ پا کر سالانہ ایسی تقریب کےانعقاد کامنصوبہ بھی تیار کیاجارہا ہے۔ انہوں نے یہ بھی کہا کہ آئندہ کنونشن میں شرکت کے لئے 79 ممالک پہلے ہی اپنی دلچسپی ظاہر کرچکے ہیں۔


    U-2277

    
    
    (Release ID: 1530254) Visitor Counter : 5