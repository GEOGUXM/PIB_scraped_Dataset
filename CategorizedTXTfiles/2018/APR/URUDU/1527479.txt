      امور داخلہ کی وزارت

      اسلحوں کی مینو فیکچرنگ
      Posted On: 03 APR 2018 5:41PM by PIB Delhi


    نئیدہلی، 3اپریل 2018 ، امور داخلہ کے وزیر مملکت جناب ہنس راج گنگا رام اہیر نے آج لوک سبھا میں ایک سوال کے تحریری جواب میں بتایا کہ حکومت نے نیا اسلحہ ضابطہ جولائی 2016 میں نوٹی فائی کیا ہے۔ ان ضابطوں میں حکومت کی میک ان انڈیا پالیسی کو تقویت دینے کے مقصد سے اسلحوں/ گولہ بارود اور اسلحہ نظامات کی مینوفیکچرنگ کے شعبے میں سرمایہ کاری کی حوصلہ افزائی اور روزگار کے مواقع پیدا کرنے کے لئے اکتبور 2017 میں مزید نرمی کی گئی ہے۔نئے ضابطوں کے مطابق مینوفیکچرنگ کے لئے جاری کیا گیا لائسنس حاصل کرنے والی کمپنی کے لئے تاعمر ویلڈ رہے گا اورہر پانچ سال پر لائسنس ری نیو کرنے کی ضرورت ختم کردی گئی ہے۔لائسنس کی فیس میں بھی قابل ذکر تخفیف کی گئی ہے۔ مزیدبرآں ایک ہی ریاست کے اندر یا ملک کے اندر مختلف ریاستوں میں ایک سے زیادہ یونٹوں کے لئے ایک ہی مینوفیکچرنگ لائسنس کے حصول کی اجازت ہوگی۔لائسنس کے تحت جتنی مقدار میں اسلحہ / گولہ بارود تیا کرنے کی اجازت دی گئی ہے۔ اس میں 15 فیصد تک کی پیداواری اضافے کے لئے حکومت سے پھر منظوری لینے کی ضرورت نہیں ہوگی۔توقع ہے کہ نئے ضابطوں سے مینوفیکچرنگ سے متعلق سرگرمیوں کی حوصلہ افزائی ہوگی اور مسلح افواج نیز پولیس دستوں کی ضرورتوں کی تکمیل ک لئے عالمی معیار کے اسلحوں کی دستیابی کی سہولت حاصل ہوگی۔ توقع ہے کہ ضابطوں کو نرم بنائے جانے کے سبب میک ان انڈیا پروگرام کے ایک جزو کے طور پر اسلحوں اور گولہ بارود کی مینوفیکچرنگ کے شعبے میں غیر ملکی سرمایہ کاری راغب ہوگی۔


    ۔۔۔۔۔۔۔۔۔۔۔


    U- 1878

    
    
    (Release ID: 1527479) Visitor Counter : 8