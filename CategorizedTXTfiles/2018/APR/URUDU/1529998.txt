      وزارت خزانہ

      سرکاری اسٹاک کی نیلامی برائے فروخت ( از سر نو اجراء )
      Posted On: 23 APR 2018 8:26PM by PIB Delhi


    نئی دہلی ؍23 اپریل2018،حکومت ہند نے قیمت پر مبنی نیلامی کے ذریعہ(i) مشتہر رقم 3,000 کروڑ روپئے (کم از کم) کے عوض سرکاری اسٹاک نمبر2023 کا 7.37 فیصد(ii) مشتہر رقم 4000 کروڑ روپئے (کم از کم) کے عوض سرکاری اسٹاک نمبر2031 کا 6.68 فیصد(iii) مشتہر رقم 2000کروڑ روپئے (کم از کم) کے عوض سرکاری اسٹاک نمبر2035 کا 7.40 فیصد(iv) مشتہر رقم 3,000 کروڑ روپئے (کم از کم) کے عوض سرکاری اسٹاک نمبر2051 کا 6.62 فیصد کی فروخت کا اعلان کیا ہے۔ نوٹیفائیڈ رقم کی زیادہ سے زیادہ حد 12000 کروڑ روپئے ہے ۔ حکومت ہند کے پاس مذکورہ تمسکات میں سے ایک یا زیادہ کے لئے 1000 کروڑ روپئے تک کی اضافی خریداری کو اپنے پاس رکھنے کا اختیار ہے ۔ یہ نیلامی ملٹی پل پرائز میتھڈ یعنی کئی طرح کی قیمتوں کے طریقۂ کار پر ہو گی ۔ نیلامی کا عمل ریزرو بینک آف انڈیا ، ممبئی آفس ، فورٹ ، ممبئی کے ذریعے 26 اپریل ، 2018ء (بروز جمعرات) کیا جائے گا ۔


    اسٹاک کی سیل کے تحت نوٹیفائیڈ رقم کا 5 فیصد حصہ مستحق افراد اور اداروں کو غیر مقابلہ جاتی بولی کی سہولت کی اسکیم کے تحت سرکاری تمسکات نیلامی کے قواعد کے تحت الاٹ کیا جائے گا ۔


    دونوں یعنی مقابلہ جاتی اور غیر مقابلہ جاتی بولیاں الیکٹرانک فارمیٹ میں 26 اپریل ، 2018 ء کو ریزرو بینک آف انڈیا کور بینکنگ سولیوشن ( ای ۔ کُبیر ) کے طریقے سے داخل کی جانی ہیں ۔ غیر مقابلہ جاتی بولیاں صبح 10 بجے سے لے کر 11.30 بجے کے درمیان داخل کیا جانا چاہیئے اور مقابلہ جاتی بولیوں کو صبح 10.30 بجے سے لے کر دوپہر 12.00 کے درمیان تک داخل کیا جانا لازم ہے ۔


    نیلامی کے نتائج کا اعلان 26اپریل 2018 ء(بروزجمعرات) کو کیا جائے گا اور کامیاب طور سے بولی لگانے والے افراد کو27 اپریل ، 2018 ء ( بروز جمعہ ) ادائیگی کر دینی لازمی ہو گی ۔


    مذکورہ اسٹاک ’مرکزی حکومت کے تمسکات سے متعلق سودوں کے قواعد اور رہنما خطوط کے تحت ’’جب جاری کئے گئے ‘‘ کی سہولت سے آراستہ ہوں گے ۔ اس سلسلے میں ریزرو بینک آف انڈیا نے مورخہ 16 نومبر 2016 ء کے اپنے سرکولر نمبر آر بی آئی / 2006-07 / 178 میں ضروری تفصیلات فراہم کی ہوئی ہیں ، جن میں وقتاً فوقتاً ترمیم ہوتی رہتی ہے ۔


    م ن۔م م۔ن ع


    U: 2233

    
    
    (Release ID: 1529998) Visitor Counter : 7