      نیتی آیوگ

      وزیراعظم نریندر مودی چھتیس گڑھ میں امنگوں سے پُر ضلعے کا دورہ کریں گے
      
      جناب نریندرمودی آیوشمان بھارت کے تحت صحت اور فلاحی سینٹر کا افتتاح کرنے کیلئے 14 اپریل کو بیجا پور جائیں گے

      Posted On: 12 APR 2018 5:49PM by PIB Delhi

    نئی دہلی، 12 ؍ اپریل ؍وزیراعظم جناب نریندر مودی 14 اپریل 2018 کو چھتیس گڑھ میں بیجا پور کا دورہ کریں گے۔ وہ ایک پنچایت میں واقع جَن گالا ترقیاتی مرکز بھی جائیں گے ، جو ایک مثالی پنچایت کے طور پر ابھرا ہے۔ وہ وہاں ضلع انتظامیہ کے افسروں سمیت لوگوں اور تبدیلی کے چمپئنس مقامی افراد کے ساتھ بات چیت کریں گے، جنہوں نے تمام دشواریوں کے باوجود بہت عمدہ کار کر دگی کا مظاہرہ کیا ہے، حالانکہ ضلع بائیں بازو کی انتہاپسندی کا مرکز ہے۔ان افسروں نے 5؍جنوری 2018 کو امنگوں سے پُر ضلع کے آغاز کے بعد کافی اچھی کارکردگی کا مظاہرہ کیا ہے۔


    وزیر اعظم دورے کے حصے کے طور پر اس پنچایت میں آیوشمان بھارت پروگرام کے صحت اور فلاحی سنٹر کا بھی آغاز کریں گے۔ اس طرح 14؍اپریل کو چھتیس گڑھ کے بیجا پور ضلعے سے قوم ایک تاریخی چھلانگ لگائے گی۔ ایک مضبوط ابتدائی صحت کی دیکھ بھال کی بنیاد کے قیام سے بہت سے طبقوں کےگھروں تک صحت کی سہولیات پہنچ سکیں گی، جس سے صحت کے ایک مضبوط نظام کیلئے راستہ ہموار ہوگا۔


    قابل ذکر ہے کہ آیوشمان بھارت کے دو مشن ہیں۔ پہلا صحت اور فلاحی مراکز کا قیام تاکہ کسی بھی طبقے کو صحت کی دیکھ بھال کی جامع سہولت فراہم کی جا سکے۔ دوسرا مشن ہے، ہندوستان کی چالیس فیصد آبادی کو انشورنس کور فراہم کیا جائے۔


    کئی اعتبار سے بیجا پور نوجوانوں پر مشتمل قوم کی امنگوں کی ایک کائنات پیش کرتا ہے۔ بائیں بازو کی انتہا پسندی سے متاثرہ ریاست کو بہت سے چیلنجز کا سامنا ہے۔ ایک مختصر مدت کے دوران اس نے صحت ، تغذیہ، تعلیم اور روزی روٹی کے مواقع پیدا کرنے میں نمایاں پیش رفت حاصل کی ہے۔ مشکل مقامات کو اختراعی حل کی ضرورت ہوتی ہے۔ اس ضلعے نے بہت سے اختراعی اقدامات کئے ہیں۔ اس ضلعے کا عمدہ کارکردگی کرنے والے 5ضلعوں میں اعلیٰ مقام ہے اور یہ مقام ڈاکٹروں کے اسپتال کےمنظم ڈھنگ سے کام کاج کے بہترین طریقۂ کار اپنا کر حاصل کیا گیا ہے، جنہیں ملک کے مختلف حصوں سے مقابلہ جاتی تنخواہوں کی بنیاد پر بھرتی کیا گیا ہے۔ یہ اقدامات تعاؤن پر مبنی وفاقیت کے جذبے کی عکاسی کرتے ہیں، جہاں اگر مرکز ، ریاست اور ضلع انتظامیہ ایک ٹیم کے طور پر کام کریں گے، تو 2022 تک ایک نئے ہندوستان کی تشکیل کیلئے تیزی سے کایہ پلٹ کا نشانہ حاصل کیا جا سکے گا۔ وزیراعظم کا بیجا پور کا دورہ ہندوستان کے انتہائی دوردراز کے علاقوں میں عوام کی امنگوں کو تقویت بخشے گا، جس سے وہ ہندوستان کی ترقی میں ایک سچے ساجھیدار بن سکیں گے۔


    امنگوں سے پُر ضلع پروگرام حکمرانی میں ایک اختراع ہے، جو ہندوستان کی تقریباً 15 فیصد آبادی کا احاطہ کرتا ہے اور انتہائی غریب لوگوں تک ترجیحات کو پہنچانے حکومت کی کوششوں کی عکاسی کرتا ہے۔ یہ ایک حقیقت ہے کہ ہندوستان تیزی سے ترقی کی طرف گامزن ہے۔ البتہ جس چیز کی فوری ضرورت ہے، وہ انسانی ترقی کے اشاریئے میں اضافہ ہے اور وزیراعظم نے محسوس کیا ہے کہ امنگوں سے پُر ضلعوں کی کایہ پلٹ کرنا ہے۔ لہذا جنوری 2018 میں ٹرانسفارمیشن آف انسپائریشنل ڈسٹرکٹ پروگرام شروع کیا گیا ۔


    اس پروگرام کے ذریعے ایک شفاف طریقے سے 115 ضلعوں میں تیزی سے تبدیلی لانا ہے۔ اس اقدام کے ذریعے ہر ضلعے کو مضبوط بنانے پر توجہ دینا ہے اور فوری بہتری کیلئے نتائج کی نشاندہی کرنا ہے۔


    ایڈیشنل سکریٹری کی سطح پر افسروں کو نامزد کیا گیا ہے تاکہ وہ ہر ضلعے کے سنٹرل پربھاری افسر بن سکیں، جبکہ ریاستوں نے اسٹیٹ ماڈل اور پربھاری افسروں کو مقرر کیا ہے۔ نیتی آیوگ کے سی ای او کی کنوینر شپ کے تحت ایک با اختیار کمیٹی تشکیل دی گئی ہے تاکہ حکومت کی مختلف اسکیموں کو عملی جامہ پہنانے میں مدد کی جا سکے۔


    نیتی آیوگ اور تمام ایسوسی ایٹیڈ وزارتیں ریاستوں کے ساتھ ایک شفاف جامع اور جوبدہ ہندوستان کے ساتھ مل کر کام کر رہی ہیں۔


    U-2063

    
    
    (Release ID: 1528852) Visitor Counter : 13