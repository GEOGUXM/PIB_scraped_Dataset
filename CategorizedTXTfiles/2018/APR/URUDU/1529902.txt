      وزارت خزانہ

      صدرجمہوریہ ہند کی رضامندی سے 2018کے دوران بھگوڑے اقتصادی خاطیوں سے متعلق آرڈیننس 2018کی مشتہری : نئے قانون کے تحت بھارتی حکام کوبااختیاربنانے کے لئے اقدامات کئے گئے ہیں تاکہ وہ اقتصادی خاطیوں کے جرائم سے متعلق اثاثوں کو منسلک اور ضبط کرسکیں اور ساتھ ہی ساتھ اقتصادی خاطیوں کی جائیدادوں کے معاملے میں بھی ایسا ہی کرسکیں
      Posted On: 23 APR 2018 12:20PM by PIB Delhi


    نئی دہلی ،23؍اپریل : بھگوڑے اقتصادی خاطیوں سے متعلق آرڈیننس 2018کانفاذ ہوگیاہے کیونکہ صدرجمہوریہ ہند نے مرکزی کابینہ کے اس آرڈیننس کومشتہرکرنے کے فیصلے کو اپنی منظوری دے دی ہے ۔ اس سے قبل مرکزی کابینہ نے 21اپریل ،2018کو منعقدہ اپنی میٹنگ میں یہ فیصلہ کیاتھا کہ وزارت خزانہ کی اس تجویز کو اپنی منظوری دے دی جائے، جس میں بھگوڑے اقتصادی خاطیوں سے متعلق آرڈیننس 2018کومشتہرکرنے کی بات کہی گئی تھی ۔


    بھگوڑے اقتصادی خاطیوں سے متعلق آرڈیننس 2018(دی آرڈیننس )ان اقدامات کا انتظامات کرتاہے، جن کے ذریعہ بھارتی حکام کو اس امرکے اختیارات حاصل ہوں گے کہ وہ اقتصادی خاطیوں کے ذریعہ ارتکاب کردہ جرائم سے حاصل شدہ فوائد اورمنفعت کوضبط کرسکیں اور اقتصادی خاطیوں کی جائیدادوں کو بھی ضبط کرسکیں اور اس کے ذریعہ اقتصادی خاطیوں کو بھارتی قوانین کی گرفت سے بچ نکلنے کا کوئی بھی موقع نہ فراہم ہونے دیں اوروہ بھارتی عدالتوں کے دائرہ اختیارسے کسی بھی صورت میں مفرنہ حاصل کرسکیں ۔


    مذکورہ آرڈیننس کی ضرورت اس امرکے پیش نظر نمایاں ہوئی تھی کیونکہ متعدد ایسے معاملات سامنے آئے اورایسی مثالیں مشاہدہ میں آئیں جس میں اقتصادی خاطیوں نے بھارتی عدالتوں کے دائرہ اختیارسے فرار حاصل کرلیا۔ یہ تمام راہ فرار مقدمات کے آغازیا التوا کے درمیان حاصل کی گئی مذکورہ زمرے کے اقتصادی خاطیوں کے ذریعہ بھارتی عدالتوں کے دائرہ اختیارسے ان کافرار اوران کی عدم موجودگی کے نتیجےمیں متعدد سنگین نتائج سامنے آئے ۔ پہلی بات یہ کہ ایسے اقدامات سے فوجداری مقدمات کی جانچ پڑتال متاثرہوتی ہے ،دوسری بات عدالتوں کا قیمتی وقت برباد ہوتاہے ، تیسری بات بھارت میں قانون کی حکمرانی کو نقصان پہنچتاہے ۔ قانون میں موجودہ دیوانی اورفوجداری تجاویز اس سنگین مسئلہ سے پوری طرح سے نمٹنے کے لئے کافی نہیں ہیں ۔ اس امرکے پیش نظر حکومت نے 18-2017کے بجٹ میں ایک بجٹ اعلان کیاتھا، جس میں کہاگیاتھاکہ حکومت کچھ قانونی تبدیلیاں متعارف کرانے پرغورکررہی ہے اور اس کے ساتھ ہی ساتھ مفرور خاطیوں کے اثاثوں کو ضبط کرنے کے لئے نئے قانون لانے پربھی غورکررہی ہے تاکہ اس طرح تمام خاطی حضرات معقول دائرہ اختیاروالی عدالت یاقانونی نظام کے سامنے ازخود پیش ہوجائیں ۔ مذکورہ اعلان کے پیش نظر ، اسی پرعمل کرتے ہوئے 12مارچ ، 2018کو لوک سبھامیں بھگوڑے اقتصادی خاطیوں سے متعلق بل 2018متعارف کرایاگیا ۔ بھگوڑے اقتصادی خاطیوں سے متعلق بل 2018متعارف کرائے جانے کے بعد لوک سبھامیں اسے زیربحث لانے اورمنظورکرانے کے لئے فہرست بندکیاگیاتھا۔چونکہ لوک سبھا غیرمعینہ مدت کے لئے ملتوی ہوگئی ہے اور پارلیمنٹ کے دونوں ایوان 6اپریل ، 2018کوملتوی ہوگئے تھے ۔


    موجودہ قوانین میں موجود سقم سے نمٹنے کے لئے اور اقتصادی خاطیوں پرگرفت بنانے کے لئے جس کے ذریعہ وہ بھارتی عدالتوں کے دائرہ اختیارسے راہ فراراختیارکرلیتے ہیں ، ایسے تمام راستوں کو بند کرنے کے لئے مذکورہ آرڈیننس مجوزہ ہے ۔ مذکورہ آرڈیننس کسی بھی عدالت ( منی لاڈرنگ یاروپے کے غیرقانونی لین دین کی روک تھام سے متعلق ایکٹ 2002کے تحت قائم کی گئی خصوصی عدالت )کے لئے ایسی تجاویز فراہم کرتاہے ۔ یہ عدالت کے لئے یہ گنجائش فراہم کرتاہے کہ وہ کسی بھی فرد کو اقتصادی خاطی اوربھگوڑا قراردے سکے ۔ ایک بھگوڑا اقتصادی خاطی وہ شخص ہے جس کے خلاف درج شدہ جرائم کے معاملے میں گرفتاری کاوارنٹ جاری کیاجاچکاہو اورجس نے فوجداری قانونی کارروائی سے بچنے کے لئے بھارت سے باہر کا سفرکیاہو ۔ یاباہررہتے ہوئے بھارت واپس آنے سے مذکورہ فوجداری مقدمے میں حاضر عدالت ہونے سے انکارکیاہو۔ درج شدہ یادرج فہرست جرائم کا تعلق ان اقتصادی جرائم سے ہے ،جنھیں اس آرڈیننس کے شیڈول میں شامل کیاگیاہے ۔ اس امرکویقینی بنانے کے لئے کہ عدالتوں میں اس طرح کے مقدمات کی بھرمارنہ ہوجائے، صرف وہی مقدمات عدالتوں میں جائیں گے ،جہاں ان جرائم کے سلسلے میں ارتکاب کردہ جرائم اور اس سے متعلق مالیت کی مجموعی قدروقیمت 100کروڑروپے یااس سے زائد ہویعنی 100کروڑروپے یا اس سے زائد کے جرائم ہی اس آرڈیننس کے دائرے میں آئیں گے ۔


    ***************


    U-2218

    
    
    (Release ID: 1529902) Visitor Counter : 12