      وزارتِ تعلیم

      ایچ آر ڈی وزارت نے کستوربا گاندھی بالیکا ودیالیوں کو بارہویں جماعت تک توسیع دینے کی تجویز تیار کی
      
      پرائمری سطح پراسکول چھوڑدینے والی لڑکیوں کی شرح میں لگاتار کمی آرہی ہے

      Posted On: 02 APR 2018 12:17PM by PIB Delhi

    نئی دہلی 3 اپریل ۔کستوربا گاندھی بالیکا ودیالیہ (کے جی بی وی ) درج فہرست ذاتوں ،درج فہرست قبیلوں ،دیگر پسماندہ ذاتوں ، اقلیتوں اور غریبی کی سطح سے نیچے زندگی بسر کرنے والے جیسے پسماندہ طبقات سے تعلق رکھنےوالی لڑکیوں کے لئے اپر پرائمری سطح پر رہائشی اسکول ہیں ۔ اس کا مقصد لازمی تعلیم میں صنفی فرق کو کم کرنا ہے اور یہ تعلیمی اعتبار سے پسماندہ طبقوں (ای بی بی ) میں کام کررہے ہیں ۔ کے جی بی بی میں 75 فیصد لڑکیاں ایس سی ،ایس ٹی، او بی سی یا اقلیتی برادریوں سے تعلق رکھتی ہیں جنہیں داخلے کے وقت ترجیح دی جائے گی اور اس کے بعد غریبی کی سطح سے نیچے زندگی بسر کرنے والے کنبوں کی 25 فیصد لڑکیوں کا داخلہ لیا جائے گا۔


    فی الحال ملک میں 3703 کے جی بی وی کو منظوری دی گئی ہے ، جن میں سے 3603 کام کررہے ہیں ۔ ان ودیالیوں میں تین لاکھ 67 ہزار لڑکیوں نے داخلہ لیا ہوا ہے ، جن میں سے 29.81 فیصد درج فہرست ذاتوں کے زمرے ، 24.87 فیصد درج فہرست قبیلوں کے زمرے ، 31.41فیصد دیگر پسماندہ ذاتوں کے زمرے سے تعلق رکتھی ہیں جبکہ 7.74 فیصد لڑکیاں مسلم ہیں اور 6.18 فیصد لڑکیوں کا تعلق غریبی کی سطح سے نیچے زندگی گزارنے والے کنبوں کے زمرے سے ہے ۔


    19-2018 کے بجٹ میں کئے گئے اعلان کے مطابق اسکولی تعلیم کو پرائمری سے پہلے سے لے کر بارہویں جماعت کو کلی طور پر دیکھا جانا چاہئے ۔اسی کے مطابق محکمے نے کے جی بی وی کو سینیئر سیکنڈری سطح تک توسیع دینے کی ایک تجویز تیار کی ہے ۔ یہ توسیع لڑکیوں کے ہاسٹل کے ساتھ ساتھ مرحلے وار کی جائے گی ۔


    کے جی بی وی طلبا کے اسکول چھوڑدینے کی فیصد قومی سطح پر نہیں حاصل کیا گیا ہے البتہ لڑکیوں کے پرائمری سطح پر اسکول چھوڑدینے کی شرح پچھلے تین سال میں لگاتار کم ہوئی ہے ۔پچھلے تین سال میں لڑکیوں کے اسکول چھوڑدینے کی سالانہ اوسط سطح کی تفصیلات تعلیم کے لئے معلومات سے متعلق یونی فائیڈ ضلع نظام کے مطابق مندرجہ ذیل ہیں:

                         
2012-13  2013-14  2014-15
                         
                         
                         
4.66     4.14     3.88   
                         
                         

    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔ ا س ۔رم


    U-1864

    
    
    (Release ID: 1527397) Visitor Counter : 4