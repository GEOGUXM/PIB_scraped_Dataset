      وزارت دفاع

      25 اپریل ، 2018 ء کو پورٹ بلیئر میں لینڈنگ کرافٹ یوٹیلٹی ایم کے – IV ‘ آئی این ایل سی یو ایل 53 ’ ( جی آر ایس ای یارڈ 2094 ) کے تیسرے جہاز کو پانی میں اتارا گیا ہے
      Posted On: 25 APR 2018 7:45PM by PIB Delhi


    نئی دہلی، 25 اپریل / لینڈنگ کرافٹ یوٹیلٹی ( ایل سی یو ) ایم کے – IV پروجیکٹ کے تیسرے جہاز کو آج پورٹ بلیئر میں بھارتی بحریہ میں شامل کیا گیا ۔ وائس ایڈمیرل بمل ورما ، اے وی ایس ایم ، اے ڈی سی ، کمانڈر اِن چیف اے اینڈ این کمانڈ کے زیرِ نگرانی اِس جہاز کو آئی این ایل سی یو ایل 53 کے طور پر پانی میں اتارا گیا ۔ کولکاتہ میں واقع گارڈن ریچ شپ بلڈرس اینڈ انجینئرس ( جی آر ایس ای ) کے ذریعے ڈیزائن اور تعمیر شدہ یہ جہاز اندرونِ ملک جہاز سازی کی صلاحیت کے زبردست امکان ظاہر کرتا ہے اور میک اِن انڈیا کے قومی ہدف کے مطابق ہے ۔


    ایل سی یو ایم کے – IV 830 ٹن کی منتقلی کی صلاحیت والا ایک بحری جہاز ہے اور وہ جنگی ساز و سامان مثلاً مین بیٹل ٹینک ارجن ، ٹی 72 اور دیگر بکتر بند گاڑیوں کو لانے لے جانے کی صلاحیت رکھتا ہے ۔ یہ جہاز انٹیگریٹیڈ برج سسٹم ( آئی بی ایس ) اور انٹیگریٹیڈ پلیٹ فارم مینجمنٹ سسٹم ( آئی پی ایم اے ایس ) جیسے جدید ساز و سامان اور ترقی یافتہ سسٹم سے لیس ہے ۔ اسٹیبلائزڈ پیٹرونک پیڈیسٹل کے ساتھ اندرونِ ملک تیار سی آر این 91 گن جہاز کو گشت کرنے کے لئے مطلوب صلاحیت عطا کرتا ہے ۔


    لیفٹننٹ سی ڈی آر وکاس آنند کی زیر قیادت اس جہاز پر پانچ افسروں اور 45 جہاز رانوں کا عملہ تعینات ہے ۔ اضافی 160 فوجیوں کو لے جانے کی صلاحیت کا حامل یہ جہاز انڈمان و نکوبار کمانڈ کے تحت رہے گا ۔


    پروجیکٹ کے بقیہ 5 جہاز تعمیر کے مختلف مراحل میں ہیں اور اگلے ڈیڑھ سال میں انہیں بھارتی بحریہ میں شامل کیا جانا ہے ۔ ان جہازوں کی شمولیت سے ملک کی بحری سکیورٹی کی ضروریات کی تکمیل میں مدد ملے گی اور جہاز سازی میں خود انحصاری سے متعلق بھارت کا عزم پورا ہو گا۔


    U. No. 2280

    
    
    (Release ID: 1530302) Visitor Counter : 5