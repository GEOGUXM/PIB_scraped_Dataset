      خواتین اور بچوں کی ترقیات کی وزارت

      آئی سی ڈی ایس اسکیم کے تحت سپلیمینٹری تغذیاتی پروگرام
      Posted On: 05 APR 2018 7:14PM by PIB Delhi


    نئی دہلی، 05 اپریل / خواتین و اطفال بہبود کی مرکزی وزیر محترمہ مینکا سنجے گاندھی نے آج راجیہ سبھا میں ایک سوال کے جواب میں بتایا کہ آئی سی ڈی ایس اسکیم کے تحت آنگن واڈی خدمات ایک ایسی اسکیم ہے جو سب کے لئے ہے اور جس کا انتخاب اپنے طور پر کیا جا سکتا ہے۔ 6سال سے کم عمر کے سبھی بچے ، حاملہ خواتین اور دودھ پلانے والی مائیں اس اسکیم کے تحت سپلیمینٹری تغذیاتی پروگرام (ایس این پی) سمیت دیگر خدمات کے حصول کی اہل ہیں۔ یہ خدمات ان کو دستیاب ہوتی ہے جو آنگن واڑی مراکز جاتی ہیں اور اپنا اندراج کرواتی ہیں۔ 31 دسمبر 2017 تک آنگن واڑی خدمات (اے ڈبلیو سی) مراکز پر 844 لاکھ مستفدین نے سپلیمینٹری تغذیاتی خدمات حاصل کیں۔


    عالمی ادارہ صحت (ڈبلیو ایچ او )نے پانچ سال سے کم عمر کے بچوں کی نشو ونما کی نگرانی کے لئے معیارات مقرر کئے ہیں،جسے امبریلا انٹیگریٹیڈ چائلڈ ڈیولپمنٹ سروسز اسکیم کے طور پر ،وزن اور عمر کے تناسب کو پیش نظر رکھتے ہوئے بچوں کی تغذیاتی صورتحال کی پیمائش کے لئے حکومت نے بھی اپنایا ہے۔


    آئی سی ٹی ایس اسکیم کے نفاذ کی نگرانی مسلسل کی جاتی ہے۔ اس کے لئے ماہانہ اور سالانہ پیش رفت سے متعقل رپوٹوں ، جائزوں اور نگرانی سے متعلق دوروں کی مدد لی جاتی ہے۔ موصولہ معلومات اور فیڈ بیک کی بنیاد پر ریاستی حکومتوں ؍ مرکز کے زیر انتظام علاقوں کو خطوط اور جائزہ میٹنگوں کے ذریعے مشورے دیئے جاتے ہیں تاکہ وہ کمیوں کا ازالہ کر سکیں اور اس اسکیم کو مزید بہتر طریقے سے نافذ کر سکیں ۔


    سبھی آنگن واڑی مراکز کے لئے یہ ضروری ہے کہ وہ عالمی ادارہ صحت کے ذریعے بچوں کی تغذیاتی صورتحال کے تجزیے کے لئے نشو و نما کی نگرانی سے متعلق چارٹ تیار کریں ۔ نشو و نما سے متعلق ان چارٹوں سے مختلف زمروں میں بچوں کی درجہ بندی میں مدد ملتی ہے۔ جن میں نارمل بچے ، قدرے کم وزن والے بچے اور انتہائی کم وزن والے بچے شامل ہیں۔


    *********** ***


    ( م ن ۔م م ۔م ف (


    U. No. 1 942


    

    
    (Release ID: 1527977) Visitor Counter : 7