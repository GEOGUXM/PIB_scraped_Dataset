      وزارت سیاحت

      طبی مقصد کے لئے ہندوستان میں غیرملکی سیاحوں کی آمد میں خاطرخواہ اضافہ ہوا ہے: اے جے الفونس
      Posted On: 02 APR 2018 7:01PM by PIB Delhi


    نئی دہلی، 2 /اپریل۔ سیاحت کے مرکزی وزیر مملکت (آزادانہ چارج) جناب کے جے الفونس نے آج لوک سبھا میں ایک تحریری جواب میں بتایا کہ سیاحت کی وزارت نے طبی اور صحت سے متعلق سیاحت کو ایک نِچ سیاحت کے پروڈکٹ کے طور پر تسلیم کیا ہے اور ہندوستان کو ایک ترجیحی مقام کے طور پر فروغ دینے کے لئے مختلف سہولیات فراہم کی ہیں۔ ساتھ ہی ساتھ ملک میں طبی علاج و معالجے کی خاطر آنے والے سیاحوں کے دورے کے سلسلے میں سہولتیں فراہم کی ہیں۔


    انھو ں نے بتایا کہ وزارت تشہیر کے لئے مارکیٹنگ ڈیولپمنٹ اسسٹنٹس کے طور پر مالی امداد کی پیشکش کرتی ہے اور طب و صحت سے متعلق سیاحت کو فروغ دینے کے لئے ورکشاپ اور سمیناروں کا اہتمام کرتی ہے۔ انھوں نے کہا کہ بی بی سی کے اشتراک سے میڈیکل ٹورازم پر ایک فلم پیش کی گئی ہے اور طبی سیاحوں کے سفری عمل کو آسان بنانے کے لئے میڈیکل اور میڈیکل اٹینڈنٹ ویزا شروع کیا گیا ہے۔ ای ٹورسٹ ویزا نظام کو بھی توسیع دی گئی ہے، تاکہ طب کے مقصد سے دورے شامل کئے جاسکیں۔


    انھوں نے بتایا کہ دلّی، ممبئی، چنئی، کولکاتہ، حیدرآباد اور بنگلورو کے بڑے ہوائی اڈوں پر سہولیات کے لئے کاؤنٹر قائم کرنے کا فیصلہ کیا گیا ہے۔ یہ کاؤنٹر میڈیکل ویزا پر آنے والے سیاحوں کے لئے ہیں۔


    مذکورہ باتوں کے علاوہ کامرس اور سروسیز ایکسپورٹ پرموشن کونسل کے محکمہ نے ایک سنگل سورس پلیٹ فارم کے طور پر انگلش، عربی، روسی اور فرانسیسی زبانوں میں ایک ہیلتھ کیئر پورٹل www.indiahealthcaretourism.com کا آغاز کیا ہے۔ اس کا مقصد ملک میں صحت کی دیکھ بھال کے اعلیٰ اداروں میں طبی علاج کے لئے آنے والے سیاحوں کو جامع معلومات فراہم کی جاسکے۔


    جناب الفونس نے بتایا کہ سیاحت کے وزیر کی سربراہی میں ایک نیشنل میڈیکل اور ویلنیس ٹورازم بورڈ بھی تشکیل دیا گیا ہے، تاکہ آیوروید، یوگا، یونانی، سدھا اور ہومیوپیتھی سمیت میڈیکل اور ویلنیس ٹورازم کو فروغ دیا جاسکے۔

                            
سال   غیرملکی سیاحوں کی آمد
                            
                            
                            
2014  1,84,298              
                            
                            
                            
2015  2,33,918              
                            
                            
                            
2016  4,27,014              
                            
                            

    ۔۔۔۔۔۔۔۔۔۔۔۔۔۔۔۔۔۔۔۔۔


    U-1853

    
    
    (Release ID: 1527311) Visitor Counter : 11