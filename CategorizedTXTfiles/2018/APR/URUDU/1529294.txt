      شمال مشرقی ریاستوں کی ترقی کی وزارت

      فکی کے صدر جناب رشیش شاہ نے ڈاکٹرجتندر سنگھ سے ملاقات کی
      Posted On: 16 APR 2018 1:37PM by PIB Delhi


    
    نئی دلّی ، 17 اپریل؍فیڈریشن آف انڈین چیمبرس آف کامرس اینڈ انڈسٹری ( فکی ) کے صدر جناب رشیش شاہ نے گزشتہ روز شمال مشرقی خطے ( ڈونیر ) کے وزیر مملکت ( آزادانہ چارج ) ، وزیر اعظم کے دفتر ، عملہ ، عوامی شکایات اور پنشن ، ایٹمی توانائی اور خلاء کے وزیر مملکت ڈاکٹر جتندر سنگھ سے گزشتہ روز یہاں ملاقات کی اور شمال مشرق میں بزنس اور سرمایہ کاری کے منصوبوں پر تبادلہ خیال کیا ۔
    جناب رشیش شاہ نے کہا کہ حکومت بننے کے بعد سے گزشتہ تین چار برسوں کے دوران شمال مشرق میں ملک بھر کی تجارتی برادری اور تجارتی تنظیموں نے شمال مشرق پر توجہ مرکوز کی ہے اور وہ شمال مشرق میں تجارت و سرمایہ کے غیر شناخت شدہ مواقع تلاش کر رہے ہیں ۔ انہوں نے کہا کہ تجارتی برادری خاص طور پر سیاحت اور زراعی شعبے میں دل چسپی لے رہی ہے جس کی خطے میں بھر پور صلاحیت موجود ہے ۔
    ڈاکٹرجتندر سنگھ نے مشورہ دیا کہ فکی کو ارد گرد کی ریاستوں جموں و کشمیر اور شمال مشرق میں تجارتی برادری اور صارفین میں سرمایہ کاری اور تجارتی مواقع کے تئیں بیداری کے پروگرام شروع کرنے کا مشورہ دیا ۔انہوں نے ملک بھر کے ینگ اسٹارٹ اپ اور ینگ انٹرپرینیورس کو آگے آنے اور ان علاقوں میں سرمایہ کاری کو فروغ دینے کی ضرورت پر زور دیا ۔
    جناب شاہ نے ڈاکٹر جتندر سنگھ کو بتایا کہ مستقبل میں ہونے والی سرمایہ کاری اور صنعتی پہل قدمیوں کے لئے فکی بہت جلد تحریری دستاویز کی شکل میں جامع تجاویز اور منصوبوں پر مشتمل روڈ میپ سامنے لائے گا ۔ انہوں نے کہا کہ فکی ماضی کی طرح ڈاکٹر جتندر سنگھ کی مدد اور حمایت کا منتظر رہے گا ۔
    ۔ ۔ ۔ ۔ ۔
    u. 2116
    

    
    (Release ID: 1529294) Visitor Counter : 3