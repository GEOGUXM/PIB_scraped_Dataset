      صحت اور خاندانی بہبود کی وزارت

      پانی میں پیدا ہونے والے جراثیم سے لاحق ہونے والی بیماریوں کی روک تھام کیلئے وزیر صحت نے اعلیٰ سطحی جائزہ میٹنگ کی صدارت کی
      Posted On: 26 APR 2018 1:14PM by PIB Delhi


    نئی دہلی۔ 26 ؍اپریل۔صحت وکنبہ بہبود کے وزیر جناب جے پی نڈا نے پانی میں پیدا ہونے والے جراثیم کے نتیجے میں پیدا ہونے والی بیماریوں مثلاً کالا آزار، ڈینگو، ملیریا اور چکن گنیا وغیرہ کے سلسلے میں روک تھام کے لئے وزارت کی تیاری کا جائزہ لینے کی غرض سے ایک اعلیٰ سطحی میٹنگ کا اہتمام کیا۔ میٹنگ کے دوران جناب نڈا نے افسران کو حکم دیا کہ وہ بڑے پیمانے پر بیداری پھیلانے کیلئے آئی ای سی مہمات کاآغاز کریں اور ان مہمات کا مقصد سیزن کے شروع ہونے سے پہلے ہی پانی سے پیدا ہونے والی بیماریوں کے تئیں عوام کو بیدار اور خبردار کرنا ہونا چاہے۔


    سکریٹری (صحت ) محترمہ پریتی سودن اور وزارت صحت کے دیگر سینئر افسران، قومی ویکٹر بورن ڈیزیز کنٹرول پروگرام (این وی بی ڈی سی پی) اور بیماریوں کی روک تھام کے قومی مرکز (این سی بی سی) کے سینئر افسران بھی میٹنگ میں شریک تھے۔ جائزہ میٹنگ میں جناب نڈا نے کہا کہ وہ پانی سے پیدا ہونے والی بیماریوں کی بہتات والی ریاستوں کے وزرائے صحت سے اس امر کو یقینی بنانے کیلئے گفت وشنید کریں گے کہ وہ تمام ضروری ادویہ ، کٹ وغیرہ کے ساتھ مختلف بیماریوں کا سامنا کرنے کیلئے تیار رہیں۔ انہوں نے کہا کہ وہ ان وزراء سے بڑے پیمانے پر اپنی ریاستوں میں آئی ای سی مہمات چلانے کی گزارش بھی کریں گے۔


    جناب نڈا نے سکریٹری (صحت ) سے کہا کہ وہ ریاستی ہیلتھ سکریٹریوں سے بات کریں اور انہیں پانی سے پیدا ہونے والی بیماریوں کی روک تھام کے تئیں خبردار کریں۔ وزیر صحت نے مزید کہا کہ تمام نوڈل افسروں اور متعلقہ حکام کو کالاآزار والی بیماریوں کا سامنا کرنے والی ریاستوں یعنی جھارکھنڈ اور بہار کا فوری طور پر دورہ کرنا چاہئے اور آئندہ بدھ کے روز تک انہیں رپورٹ پیش کرنی چاہئے۔


    جناب نڈا نے افسران کو یہ ہدایات بھی جاری کی کہ وہ مکمل تربیت فراہم کرنے والوں کی تربیت کا اہتمام کریں تاکہ ایچ1 این1 معاملات میں 125 ڈاکٹروں کا فوری طور پر انتظام ممکن ہوسکے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ ۔ ع ن۔


    U-2298

    
    
    (Release ID: 1530358) Visitor Counter : 15
    
    
      Read this release in: English