      مکانات اور شہری غریبی کے خاتمے کی وزارت

      بدلتے ہوئے دور کے ساتھ جدید کاری ضروری ہے:پوری
      
      گورنمنٹ پریس کی ازسرنوترقی کیلئے سنگ بنیاد

      Posted On: 04 APR 2018 7:45PM by PIB Delhi

    نئی دہلی، 4 ؍ اپریل ؍مکانات اور شہری امور کے وزیر مملکت آزادانہ چارج جناب ہردیپ سنگھ پوری نے منٹو روڈ پر گورنمنٹ آف انڈیا پریس کی ری ڈیولپمنٹ یعنی ازسرنو ترقی کا سنگ بنیاد رکھتے ہوئے کہا کہ بدلتے ہوئے دور کے ساتھ جدید کاری بہت ضروری ہے۔ اس عمل میں منٹو روڈ پر واقع گورنمنٹ آف انڈیا کے چھاپے خانے کو جدید کرنے کے پروجیکٹ کو شروع کیا گیا ہے۔ اس موقع پر لوک سبھا کی ممبر پارلیمنٹ محترمہ میناکشی لیکھی، شہری امور اور مکانات کی وزارت کے سکریٹری درگا شنکر مشرااور وزارت کے سینئر افسران بھی موجود تھے۔


    منٹو روڈ پر واقع گورنمنٹ آف انڈیا کے پریس کو 1931 میں قائم کیا گیا تھا اور اس چھاپے خانے سے اجلاس کے دوران پارلیمنٹ کے دونوں ایوانوں کی چھپائی کی ضرورتوں کے علاوہ ، اہم گزٹ نوٹیفکیشنز ، آرڈیننسز اور بجٹ سے متعلق مٹیریئلس کی چھپائی کی ضرورتیں پوری کی جاتی ہیں۔ یہ چھاپہ خانہ دو شفٹوں میں چلتا ہے اور پارلیمنٹ اجلاس کے دوران تین شفٹ میں چلتا ہے۔ اس چھاپے خانے کو جدید ٹیکنالوجی اور نئی مشینوں سے لیس کئے جانے کی تجویز ہے، کیونکہ اسے سی پی ڈبلیو ڈی کے ذریعے دوبارہ جدید کیا گیا ہے۔ اس پروجیکٹ پر کُل لاگت 338.56کروڑ روپے آئے گی، جس کی منظوری دے دی گئی ہے۔ اس میں سے 100.00کروڑ روپے پلانٹ اور مشینری کیلئے مختص کئے گئے ہیں۔


    اس پریس کی جدید کاری کے بعد پرنٹنگ کی کوالٹی بین الاقوامی معیارات کے مطابق ہوگی اور یہ چھاپہ خانہ پارلیمنٹ کے دونوں ایوانوں کیلئے تیزی سے چھپائی کر سکے گا۔ اس کی صلاحیت بھی بڑھ جائے گی اور یہ صلاحیت 60 کروڑ اے 5پیجیز کی موجودہ سطح سے بڑھ کر 166کروڑایف5 پیج ہو جائے گی۔کثیر رنگ والا آفسیٹ اور ڈیجیٹل پرنٹنگ مانگ پر دستیاب ہوگا۔


    نئی عمارت میں 2 بیسمنٹ اور 7 اَپر فلور ہوں گے اور 50.445 مربع میٹر کے علاقے میں تعمیر کیا گیا ہے۔ نئی پریس عمارت جدید ماحول دوست ایئر کنڈیشن اور شمسی بجلی سے آراستہ ہوگی۔ بجلی کی کفایت والے ایل ای ڈی کی فٹنگ ہوگی۔


    سی پی ڈبلیو ڈی نے نئی عمارت کو اس طرح تعمیر کرنے کا منصوبہ بنایا ہے کہ پریس تعمیر کے وقت پوری طرح کام کرتا رہے گا۔ سی پی ڈبلیو ڈی نے پہلے ہی ای پی سی موڈ میں کام شروع کر دیا ہے اور یہ چھاپہ خانہ جنوری 2020 تک تیار ہو جائے گا۔


    ************


    U- 1922

    
    
    (Release ID: 1527732) Visitor Counter : 13