      پینے کے پانی اور صفائی ستھرائی کی وزارت

      وزیر اعظم چمپارن میں ’’ستیہ گرہ سے سؤچھاگرہ ‘‘ کی تقریب میں
      بیس ہزار سؤچھاگرہیوں سے خطاب کریں گے
      
      Posted On: 09 APR 2018 8:10PM by PIB Delhi


    نئی دہلی 10 اپریل ۔ وزیراعظم نریندر مودی بہار کے مشرقی چمپارن ضلع کے موتیہاری قصبے کے 20 ہزار سؤچھاگرہیوں کے اجتماع سے خطاب کریں گے ۔اس اجتماع کا اہتمام بہار میں تین اپریل سے جاری ،’’ ستیہ گرہ سے سوچھاگرہ ‘‘ کے عنوان سے ایک ہفتہ کی تقریبات کے اختتام کے موقع پر کیا گیا ہے ۔’’چلوچمپارن‘‘ کے وزیر اعظم کے زبردست نعرے سے جُڑے اس اجتماع میں وزیر اعظم ان دس سوچھاگرہیوں کو اعزازات سے نوازیں گے، جنہوں نے صفائی کے شعبے میں بے مثال خدمات انجام دی ہیں ۔ بہار کے وزیراعلیٰ اور پینے کے پانی اور صفائی ستھرائی کے امور کے مرکزی وزیر بھی اس تقریب میں شرکت کریں گے ۔اس موقع پر وزیر اعظم ریلوے کی وزارت ، پٹرولیم اور قدرتی گیس کی وزارت ،سڑک ٹرانسپورٹ اور شاہراہوں کی وزارت اوربہار میں نمامی گنگے کے نئے منصوبوں کا افتتاح کریں گے ۔


    یادرہے کہ بابائے قوم مہاتما گاندھی نے اب سے ایک صدی سے قبل دس اپریل 1917 کو چمپارن ستیہ گرہ کا آغاز کیا تھا ،جس کا مقصد ملک کو برطانوی اقتدارسے آزاد کرانا تھا اور دس اپریل 2018 کو چمپارن ستیہ گرہ کی صد سالہ تقریبات تمام ہورہی ہیں اس لئے اس تاریخ کو ’’ ستیہ گرہ سے سوچھاگرہ ‘‘ کی مہم کے آغاز کے طور پر منائے جارہا ہے ۔ جس کا مقصد غلاظت اور گندگی سے نجات حاصل کرنا ہے ۔


    اس عظیم واقعے کی یادگار کے طور پر پینے کا پانی اور صفائی ستھرائی کی وزارت نے بہار سرکار سے ارتباط کے ساتھ ملک بھر میں سوچھتا کا پیغام پھیلانے کی غرض سے ’’ ستیہ گرہ سے سوچھاگرہ ‘‘ کی مہم تین سے دس اپریل تک جاری رکھی تھی ۔ اس مہم میں ملک کے مختلف علاقوں کے دس ہزار سے زائد سؤچھاگرہیوں کو بہار آنے کی دعوت دی گئی تھی ۔ جہاں یہ دس ہزار سؤچھاگرہیوں نے بہار سے مختلف ریاستوں کے 38 اضلاع تک صفائی کی عادت قائم کرنے کی مہم کا آغاز کیا اور اب اسے ایک عوامی تحریک کی شکل دی جارہی ہے ۔


    ******


    م ن ۔ س ش ۔رم


    U- 2013

    
    
    (Release ID: 1528455) Visitor Counter : 2
    
    
      Read this release in: English , Kannada