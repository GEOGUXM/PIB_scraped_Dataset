      صدر جمہوریہ کا سکریٹریٹ

      صدر جمہوریہ نے دین دیال اپادھیائے پر جریدہ ’تھنک انڈیا‘ کے خصوصی شمارہ کی نقل حاصل کی
      Posted On: 02 APR 2018 2:53PM by PIB Delhi


    نئی دہلی، 2 /اپریل۔ صدر جمہوریہ ہند جناب رام ناتھ کووند نے آج راشٹرپتی بھون میں فلاسفر اور سیاست داں آنجہانی دین دیال اپادھیائے سے متعلق تھنک انڈیا جریدے کے خصوصی شمارہ کی ایک نقل حاصل کی۔ خصوصی شمارہ کی نقل ممبر پارلیمنٹ ڈاکٹر مرلی منوہر جوشی کی طرف سے صدر جمہوریہ کو پیش کی گئی۔ اس موقع پر خصوصی شمارہ کے ایڈیٹر اور ایم پی جناب ڈی کے ترپاٹھی بھی موجود تھے۔ دیگر شخصیتوں میں ممبر پارلیمنٹ ڈاکٹر ششی تھرور اور سابق ایم پی جناب پون ورما بھی موجود تھے۔


    اس موقع پر اظہار خیال کرتے ہوئے صدر جمہوریہ نے کہا کہ دین دیال اپادھیائے ایک اہم قومی شخصیت کے مالک رہے ہیں، جنھوں نے اپنی تحریروں اور نظریات سے ہندوستانی سیاست اور عوامی سوچ کو مالامال کیا۔ انھوں نے کہا کہ ایک وسیع تر بیداری کے ساتھ ساتھ پارٹی سیاست سے اوپر اٹھنے کی ضرورت ہے، تاکہ انھیں اور ان کے کاموں کا اندازہ لگایا جاسکے۔ صدر جمہوریہ نے کہا کہ وہ اس جریدے کی خصوصی شمارے کو اس سمت میں ایک کوشش تصور کرتے ہیں۔ انھوں نے کہا کہ مختلف نسلوں، سیاسی پارٹیوں سے تعلق رکھنے والے مصنّفین کے آرٹیکل (مضامین) کی جمع و ترتیب اور ترغیبات قابل تعریف ہیں۔ صدر جمہوریہ نے اس خصوصی شمارے کو شامل کرنے کے لئے ڈی پی ترپاٹھی کی ستائش کی۔


    صدر جمہوریہ نے کہا کہ دین دیال اپادھیائے نے ملک کے مفادات میں تعاون کی وکالت کی اور تنگ نظری کی شراکت سے اوپر اٹھ کر ترقیاتی عمل کو پیش کیا۔ مہاتما گاندھی، ڈاکٹر بی آر امبیڈکر، ڈاکٹر رام منوہر لوہیا اور آنجہانی دین دیال اپادھیائے نے ہندوستان سوچ کو آگے بڑھایا اور اسے بنیادی ترقی کے لئے قائم رکھا۔ نظریات پیش کرنے کے ساتھ ساتھ ان ممتاز شخصیتوں نے بنیادی سطح پر کام کیا اور حقیقی ترقی اور حصولیابیوں کو اپنایا۔ اسی طرح جواہر لال نہرو کی کتاب ’’ڈسکوری آف انڈیا‘‘ بھی ہندوستان کی فلاسفی اور ثقافتی روایات کو سمجھنے کی ایک اہم کوشش ہے۔


    تصوراتی امتیاز کے باوجود صدر جمہوریہ نے کہا کہ ایک مخصوص اتحاد اور نمایاں خصوصیات ہندوستان کی علامت ہے۔ اس ترتیب میں اس منشور کے ذریعے دین دیال اپادھیائے کی خدمات سمجھنے کے لئے کوششیں کی گئی ہیں۔


    ۔۔۔۔۔۔۔۔۔۔۔۔۔۔۔۔۔۔۔۔۔


    U-1839


    

    
    (Release ID: 1527236) Visitor Counter : 13
    
    
      Read this release in: English , Hindi , Tamil