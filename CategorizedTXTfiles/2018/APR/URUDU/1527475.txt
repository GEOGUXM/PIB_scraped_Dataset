      امور داخلہ کی وزارت

      آندھرا پردیش کے ملازمین کی مقامی صورتحال
      Posted On: 03 APR 2018 5:39PM by PIB Delhi


    نئیدہلی، 3اپریل 2018 ، امور داخلہ کے وزیر مملکت جناب ہنس راج گنگا رام اہیر نے آج لوک سبھا میں ایک سوال کے تحریری جواب میں بتایا کہ آندھرا پردیش کی حکومت نے آندھرا پردیش تعلیمی ادارہ جات (داخلوں کا انضباط) حکم 1974 اور آندھرا پردیش پبلک امپلائمنٹ (لوکل کیڈروں کی تنظیم اور براہ راست تقرری کا انضباط) حکم 1975 میں ترمیم کرنے کے لئے حکومت ہند کو ایک تجویز ارسال کی ہے تاکہ تعلیمی اور روزگار سے متعلق مقاصد کے تحت جو لوگ 2 جون 2017 سے قبل تلنگانہ سے آندھرا پردیش منتقل ہونے کا فیصلہ کرتے ہیں، انہیں آندھرا پردیش میں مقامی درجہ (لوکل اسٹیٹس) حاصل ہوسکے۔ وزارت داخلہ نے بالترتیب نوٹی فکیشن نمبر جی ایس آر نمبر 590 (ای) اور 591 (ای) مورخہ 9 جون 2016 کے ذریعہ آندھرا پردیش تعلیمی ادارہ جات (داخلوں کا انضباط) حکم 1974 اور آندھرا پردیش پبلک امپلائمنٹ (لوکل کیڈروں کی تنظیم اور براہ راست تقرری کا انضباط) حکم 1975 میں ترمیم کردی ہے تاکہ تعلیم اور روزگار کے مقصد سے 2 جون 2014 سے تین سال کی مدت کے دوران ریاست تلنگانہ سے آندھرا پردیش ریاست کے کسی بھی حصے میں منتقل ہونے والے امیدواروں کو مقامی درجہ دیا جاسکے۔ مزید برآں آندھرا پردیش حکومت کی درخواست پر اس تین سال کی مدت میں 30 اکتوبر 2017 کو جاری کئے گئے نوٹی فکیشن نمبر جی ایس آر نمبر 1350 (پی) اور 1351 (ای) کے ذریعہ مزید دو سال یعنی یکم جون 2017 سے یکم جون 2019 تک کی توسیع کی گئی ہے۔


    ۔۔۔۔۔۔۔۔۔۔۔


    U- 1877

    
    
    (Release ID: 1527475) Visitor Counter : 10