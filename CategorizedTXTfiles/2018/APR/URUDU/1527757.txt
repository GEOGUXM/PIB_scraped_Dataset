      ارضیاتی سائنس کی وزارت

      اعلیٰ کار کردگی والا کمپیوٹنگ نظام پرتیوش اور مہیر
      Posted On: 04 APR 2018 8:32PM by PIB Delhi


    نئی دلّی ، 04 اپریل ؍ سائنس اور ٹیکنا لوجی اور ارضیاتی سائنسز وزیر ڈاکٹر ہرش وردھن نے آج لوک سبھا میں ایک تحریری جواب میں بتایا ہے کہ ارضیاتی سائنسز کی وزارت نے 438.9 کروڑ روپئے کی مجموعی لاگت سے اعلیٰ کار کردگی والے کمپیوٹنگ نظام ( ایچ پی سی ) کو منظم بنایا ہے ۔ یہ نظام انڈین انسٹی ٹیوٹ آف ٹروپیکل میٹرو لوجی ( آئی آئی ٹی ایم ) پنے اور نیشنل سینٹر فار میڈیم رینج ویدر فارکاسٹ ( این سی ایم آر ڈبلیو ایف ) ، نوئیڈا کی دو سائٹوں پر نصب ہیں اور ان کی کمپیوٹنگ کی صلاحیت بالترتیب 4 پیٹا فلاپ اور 2.8 پیٹا فلاپ ہے ۔


    دو اعلیٰ کار کردگی والے کمپیوٹنگ نظام یعنی پرتیوش اور مہیر آئی آئی ٹی ایم پنے اور این ای ایم آر ڈبلیو ایف نوئیڈا میں نصب ہیں اور ان کی مجموعی کمپیوٹنگ صلاحیت 6.8 پیٹا فلاپ ہے ۔ موجودہ منظم کئے جانے کے عمل کے بعد وزارت کی مجموعی ایچ پی سی صلاحیت بڑھ کر 8.0 پیٹا فلاپ ہوگئی ہے ۔


    وزارت کے ایچ پی سی سسٹم کے تحت مجموعی 8.0 پیٹا فلاپ کی صلاحیت کو اب جاپان ، برطانیہ اور امریکہ کے بعد چوتھی پوزیشن حاصل ہوئی ہے اور یہ موسمیات اور آب و ہوا کے سلسلے میں ایچ پی سی وسائل فراہم کرتے ہیں ۔


    بھارتی مانسون دنیا کا سب سے پیچیدہ موسمیاتی نظام ہے ۔ بھارت کا جغرافیائی محل وقوع چاروں طرف اونچے اونچے پہاڑوں اور سمندروں سے مملو ہے ، جس کی وجہ سے یہ نظام پیشین گوئی کے لحاظ سے از حد پیچیدہ بن جاتا ہے ۔ ایچ پی سی نظام کا استعمال پیشگی پیشین گوئیوں کے لئے کیا جارہا ہے اور ان پیشین گوئیوں کا استعمال موسمیاتی پیشین گوئیوں ( بطور خاص ایس ڈبلیو مانسون سیزن یعنی جون سے ستمبر ) کے لئے کیا جاتا ہے ۔ ایچ پی سی نظام کا استعمال از حد خراب موسم کے سلسلے میں امکانات کا اندازہ کرنے کے لئے بھی کیا جاتا ہے ۔


    عالمی موسمیاتی پیشن گوئیوں کا ماڈل افقی نتائج 10 سے 12 کلومیٹر کے لئے اخذ کرتا ہے اور علاقائی ماڈل کے تحت افقی بنیادوں پر زیادہ باریکی سے 3 کلو میٹر اور بھارتی فضاء کے اوپر اس سے بھی کم دائرے میں اندازے لگائے جا سکتے ہیں ۔ اعلیٰ ریزولیوشن کے حامل یہ ماڈل سمندری طوفانوں کی پیشین گوئی اور از حد شدید اور خراب موسمی حالات کے بارے میں صحیح اندازہ لگانے کے لئے استعمال میں لائے جائیں گے ۔


    U. No. 1908

    
    
    (Release ID: 1527757) Visitor Counter : 4