      سٹرک ٹرانسپورٹ اور شاہراہوں کی وزارت

      جناب نتن گڈکری نے شاہراہوں کی وزارت کیلئے تعمیراتی اہداف مقرر کئے
      Posted On: 17 APR 2018 8:05PM by PIB Delhi


    نئی دہلی، 17 ؍اپریل /سڑک نقل و حمل، شاہراہوں، جہاز رانی، آبی وسائل، دریائی ترقیات اور گنگا کے احیاء کے مرکزی وزیر جناب نتن گڈکری نے کہا ہے کہ سڑک نقل و حمل اور شاہراہوں کی وزارت نے رواں مالی برس 19-2018 کے دوران تقریباً 20 ہزار کلو میٹر طویل قومی شاہراہوں کی تعمیر کا کام دینے کا نشانہ مقرر کیا ہے، جو کہ پچھلے مالی برس 18-2017 کے دوران دیئے گئے 17055 کلومیٹر طویل شاہراہوں کی تعمیر سے تقریباً 25 فیصد زیادہ ہے۔ ان میں سے 8 ہزار 652 کلو میٹر طویل قومی شاہراہوں کی تعمیر کا کام شاہراہوں کی وزارت کے ذریعے ، 7 ہزار 397 کلومیٹر طویل قومی شاہراہوں کی تعمیر کا کا م قومی شاہراہوں سے متعلق ہندوستانی اتھارٹی( این ایچ اے آئی )کے ذریعے اور ایک ہزار 6 کلو میٹر طویل قومی شاہراہوں کی تعمیر کا کام این ایچ آئی ڈی سی ایل کے ذریعے دیا گیا ہے۔


    مالی سال 19-2018 کے دوران کُل 16420 کلو میٹر طویل شاہراہوں کی تعمیر کا ہدف مقرر کیا گیا ہے۔ ان میں سے 9700 کلو میٹر طویل شاہراہوں کی تعمیر سڑک نقل و حمل اور شاہراہوں کی وزارت کے ذریعے، 6000 کلومیٹر طویل شاہراہوں کی تعمیر قومی شاہراہوں سے متعلق ہندوستانی اتھارٹی( این ایچ اے آئی ) کے ذریعے، جبکہ 720 کلو میٹر طویل شاہراہوں کی تعمیر این ایچ آئی ڈی سی ایل کے ذریعے کی جائے گی۔ سال 18-2017 کے دوران 9829 کلومیٹر قومی شاہراہوں کی تعمیر کی گئی۔ رواں مالی برس کے دوران فی دن 45 کلومیٹر سڑک کی تعمیر کا نشانہ مقرر کیا گیا ہے، جبکہ پچھلے مالی برس کے دوران یہ نشانہ فی دن 27کلو میٹر کا تھا۔


    جنا ب گڈکری نے کہا ہے کہ ان کی وزارت ملک میں سڑک نیٹ ورک کو بہتر بنانے اور مستحکم کرنے کیلئے ہمہ جہت کوشش کر رہی ہے۔ اس سال سڑک کی تعمیر پر زیادہ توجہ مرکوز کی جائے گی۔ علاوہ ازیں قومی شاہراہوں کیلئے اعلان کردہ تمام اصول و ضوابط کے مطابق ڈی پی آر کی تکمیل پر بھی توجہ مرکوز کی جائے گی۔


    جناب گڈکری نے آج اپنی وزارت کے افسران کے ساتھ ایک جائزہ میٹنگ کا انعقاد کیا۔ اس میٹنگ میں ریاستوں کے لحاظ سے پروجیکٹوں کی صورتحال پر گفتگو کی گئی اور پروجیکٹوں کا تفصیلی جائزہ لیا گیا۔ انہوں نے کہا کہ سالانہ اہداف کو سہ ماہی اہداف میں تقسیم کیا جانا چاہئے تاکہ سال کے اختتام پر کوئی دباؤ محسوس نہ ہو۔ این ایچ اے آئی کے چیئرمین نے اپنی صدارت میں ایک نگراں گروپ کی تشکیل کی ہے تاکہ جاری پروجیکٹوں کو جلد از جلد مکمل کیا جا سکے۔سڑک نقل و حمل اور شاہراہوں کی وزارت کے اندر بھی اسی طرح کے ایک نگراں گروپ کی تشکیل کی جا رہی ہے۔


    ریاستوں کے لحاظ سے پروجیکٹوں کی صورتحال سے متعلق پوری جانکاری حاصل کرنے کیلئے درج ذیل لنک پر کلک کریں:


    ( م ن ۔ م ع ۔ ک ا)


    U. No. 2139


    

    
    (Release ID: 1529430) Visitor Counter : 11