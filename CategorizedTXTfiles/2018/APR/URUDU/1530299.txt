      سائنس اور ٹیکنالوجی کی وزارت

      حکومت ہند اور عالمی بینک کے درمیان نیشنل بائیو فارما مشن کے بارے میں ایک قانونی معاہدے پر دستخط ہوئے
      Posted On: 25 APR 2018 7:44PM by PIB Delhi


    نئی دہلی/ 25 اپریل۔ہندوستان میں ابھرتی ہوئی بائیو ٹیکنالوجی صنعت کو مستحکم کرنے کے مقصد سے سائنس اور ٹیکنالوجی کی وزارت کے بائیو ٹیکنالوجی کے محکمے(ڈی بی ٹی) نے ایک مشن پروگرام شروع کیا ہے ، جس کا عنوان ہے:بائیو فارما سیوٹیکلز کے لئے شروعاتی ترقی کے مقصد سےکھوج اور تحقیق کو فروغ دینے کے لئے تعلیمی اداروں کا معاون مشن۔‘‘بھارت میں اختراع(آئی ۔ 3 ) بائیو ٹیک صنعت کاروں کو با اختیار بنائیں اور شمولیت والے اختراع کو فروغ دیں’’نیشنل بائیو فارما مشن کو بائیو ٹیکنالوجی کے محکمے کے ایک سرکاری ادارے بائیو ٹیکنالوجی انڈسٹری ریسرچ اسسٹنیس کونسل(بی آئی آر اے سی) کے ذریعہ نافذ کیا جارہا ہے۔محکمے کے ا س مشن کو کابینہ نے مئی 2017 میں منظوری دی تھی اور اس کو سائنس اور ٹیکنالوجی کے وزیر نے 30 جنوری 2017 کو رسمی طور پر شروع کردیا تھا۔


    اس مشن کو 5 سال کے لئے 250 ملین امریکی ڈالر کی مجموعی لاگت پر منظور کیا گیا ہے۔جس میں 50 فی صد فنڈ عالمی بینک کے قرضے کے ذریعہ مہیا کرایا جائے گا۔اس کا مقصد ہندوستان کو عوامی صحت سے متعلق مسائل کا سامنا کرنے کے لئے نئی، سستی اور اثر دار بائیو فارما سیو ٹیکل مصنوعات مثلاً ویکسن، بائیو لوجکس اور میڈیکل آلات ڈیزائن اور تیار کرنے کے لئے ایک مرکز بنانا ہے۔ڈی بی ٹی کے اس پروگرام سے تعلیمی محققین کی ٹرانسلیشن کی صلاحیت مستحکم ہوگی،مصنوعات تیار کرنے کے ابتدائی مرحلوں کے دوران لاگت اور جوکھم میں کمی لا کر صنعت کاروں اور ایس ایم ایز کو با اختیار بنایا جائے گا اورصنعت کا اختراعی معیار بھی بلند ہوگا۔ اس سلسلے میں عالمی بینک کا عالمی تجربہ بائیو ٹیک کے شعبے میں عالمی رابطے بنانے ،تکنیکی مدد حاصل کرنے اور کاروبار کی ترقی کے لئے سرکاری نجی شراکت داروں کے درمیان معلومات کے تبادلے میں اہم رول ادا کرے گا۔


    ڈی بی ٹی کے اس مشن کے واسطے لچیلے مالیاتی انتظامات کے لئے عالمی بینک کے ساتھ قانونی معاہدہ ،ڈی بی ٹی کے ایک ادارے بی آئی آر اے سی جو کہ پروجیکٹ نافذ کرنے والی ایجنسی ہے، حکومت ہند کی وزارت خزانہ کے اقتصادی امور کے محکمےاور آئی بی آر ڈی(عالمی بینک کی جانب سے) کےد رمیان 24 اپریل 2018 کو ہوا تھا۔اس مشن سے ڈی بی ٹی اور عالمی بینک کے درمیان ایک نئی شراکت داری کی شروعات ہوئی ہے۔اس پروگرام سے بائیو ٹیک بازار میں ایک انقلاب آنے کا امکان ہے یہ آئندہ پانچ برسوں میں 6-10 تک نئی مصنوعات لانے، جدید ترین ہنر مندی کے لئے بہت سی مقررہ سہولیات اور اس پورے عمل میں روزگار کے سینکڑوں مواقع تیار کرنے میں مدد گار ہوگا۔توقع کی جاتی ہے کہ طویل مدت میں یہ بڑے پیمانے پر ہندوستانی آبادی کے لئے فائدے مند ثابت ہوگا کیونکہ اس سے ہندوستانی صحت کی ضرورتوں کے مطابق سستے علاج اور مصنوعات کی دستیابی ہوسکے گی۔


    ************


    م ن۔ا گ ۔ رض


    U-2290

    
    
    (Release ID: 1530299) Visitor Counter : 6