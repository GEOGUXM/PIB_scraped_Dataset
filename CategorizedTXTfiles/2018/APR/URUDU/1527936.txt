      شہری ہوابازی کی وزارت

      پٹھان کوٹ کو اڑان –آر سی ایس کے تحت 21ویں ہوائی اڈے کے طو ر پر چالو کردیا گیا
      
      سریش پربھو نے دہلی سے پٹھان کوٹ کے لئے پہلی پرواز کا افتتاح کیا

      Posted On: 05 APR 2018 6:00PM by PIB Delhi

    نئی دہلی، 5 اپریل 2018 / کامرس و صنعت اور شہری ہوا بازی کے مرکزی وزیر جناب سریش پربھو نے آج نئی دہلی میں اندرا گاندھی بین الاقوامی ہوائی اڈے ٹرمنل -3 پر ایک تقریب کے دوران دہلی سے پٹھان کوٹ کے لئے پہلی پرواز کا افتتاح کیا۔ اس موقع پر سماجی انصاف اور تفویض اختیارات کے وزیر جناب وجے سامپلا بھی موجود تھے۔ اس طرح پٹھان کوٹ اب اڑے دیش کا ناگرک (اڑان) آر سی ایس (ریجنل کنکٹیویٹی کی اسکیم) کے تحت 21 ویں ہوائی اڈے کے طور پر چالو ہوگیا ہے ۔ ایئر انڈیا کی پوری طرح اپنی سبسڈیئری الائنس ایئر نے اے ٹی آر طیارہ کے ساتھ آج دہلی- پٹھان کوٹ روٹ پر پرواز شروع کی۔ دہلی سے پٹھان کوٹ کے لئے پرواز ہر پیر ، منگل اور جمعرات کو آپریٹ ہوں گی۔ دہلی سے صبح نو بجکر 55منٹ پر پرواز روانہ ہوگی اور صبح گیارہ بجے یہ پٹھان کوٹ پہنچے گی۔ پٹھان کوٹ سے اپنی واپسی پر پرواز 11 بجکر 50 منٹ روانہ ہوگی اور ایک بجکر 35 منٹ پر دہلی پہنچے گی۔ اس پرواز کے شروع ہونے کے ساتھ ہی دونوں شہروں کے درمیان سفر کے اوقات میں خاطر خواہ کمی آئے گی۔ اڑان کے تحت الائنس ایئر کی جانب سے آپریٹ کی گئی یہ 19واں روٹ ہوگا۔ اس اسکیم کا وزیراعظم کی جانب 27 اپریل 2017 کو آغاز کیا گیا تھا جب پہلی اڑان پرواز کو شملہ-دہلی روٹ پر ہری جھنڈی دکھا کر روانہ کیا گیا تھا۔ یہ پرواز الائنس ایئر نے آپریٹ کی تھی۔


    الائنس ایئر علاقائی رابطہ میں پیش پیش رہی ہے اور فی الحال 49 اسٹیشنوں کے ایک نیٹ ورک آپریٹ کرتی ہے ۔ الائنس ایئر نئے روٹ پر توجہ دیتی رہے گی تاکہ علاقائی مقامات کو جوڑا جاسکے۔ اس ایئر لائن کو اڑان دوئم کے تحت 18 نئے روٹس دیئے گئے ہیں جو اس سال شروع کئے جارہے ہیں۔ اس طرح ہندستان کے ایئر میپ پر نئے مقامات آسکیں گے۔


    ایئر انڈیا کے ساتھ اپنے کوڈ شیئر کے ذریعہ الائنس ایئر نہ صرف ملک کے اندر علاقائی کنکٹی ویٹی فراہم کرتی ہے بلکہ ہندستان اور بیرونی ملکوں میں ایئر انڈیا کے نیٹ ورک پر علاقائی مسافروں کو کنکٹی ویٹی کی بھی پیش کش کرتی ہے۔


    ۔۔۔۔۔۔۔۔۔۔۔


    م ن۔ ح ا ۔ ج۔


    U- 1943


    
    

    
    (Release ID: 1527936) Visitor Counter : 11