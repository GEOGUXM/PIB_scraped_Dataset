      صحت اور خاندانی بہبود کی وزارت

      پردھان منتری راشٹریہ سواستھیہ سرکشا مشن (پی ایم آر ایس ایس ایم) کے سلسلے میں ریاستوں/ مرکز کے زیر انتظام علاقوں کے ساتھ گفت وشنید
      Posted On: 25 APR 2018 2:19PM by PIB Delhi


    نئی دہلی۔ 25 ؍اپریل۔صحت و کنبہ بہبود کی وزارت نے 23 اپریل 2018 کو نئی دہلی میں پردھان منتری راشٹریہ سواستھیہ سرکشا مشن (پی ایم آر ایس ایس ایم) کے سلسلے میں نفاذ سے متعلق رہنما خطوط کے مسودے کے سلسلے میں ردعمل حاصل کرنے کی غرض سے ریاستی حکومتوں / مرکز کے زیر انتظام علاقوں کےساتھ گفت وشنید کا اہتمام کیا ہے۔ یہ گفت وشنید ایک ورک شاپ کی شکل میں منعقد ہوئی جس میں ریاستی صحتی ایجنسیوں ، ریاستی کلیدی افسروں اور ریاستی ایجنسیوں کے سینئر آئی ٹی افسروں نے حصہ لیا۔ بیشتر ریاستوں نے گفت وشنید میں حصہ لیا ۔ صرف دلّی اور مغربی بنگال اس سے مستثنیٰ رہیں۔


    گفت وشنید کا افتتاح وزارت صحت وکنبہ بہبود کی سکریٹری محترمہ پریتی سودن اور پی ایم آر ایس ایس ایم کے سی ای او (ڈیزیگنیٹ) جناب اندوبھوشن نے کیا۔ ایڈیشنل سکریٹری ایم ڈی جناب منوج جھلانی ، این ایچ ایم نے بھی افتتاحی اجلاس میں شرکت کی۔ صحت وکنبہ بہبود کی سکریٹری نے مندوبین کا خیرمقدم کرتے ہوئے ریاستوں کو مشن کے اہم نکات سے واقف کرایا اور ریاستوں کی شرکت کی حوصلہ افزائی کی۔ پی ایم آر ایس ایس ایم کے سی ای او (نامزد) نے بھارت میں حفظان صحت کے منظرنامے کے پس منظر میں اس مشن کی اہمیت اور اس کے کامیاب نفاذ پر توجہ مرکوز کرنے کی ضرورت کو اجاگر کی۔ جناب اندوبھوشن نے کہا کہ ریاستوں کو اس اسکیم کو عملی جامہ پہنانے کیلئے وافر آزادی دی جائے گی اور وہ اپنی مقامی ضروریات کے مطابق لائحہ عمل طے کرسکیں گے۔ انہوں نے آیوشمان بھارت دیوس جو 30 اپریل کو منایا جائیگا کے سلسلے میں ایڈیشنل اعداد وشمار جمع کرنے والی مہم کی اہمیت پر زور دیا۔ اس کے ساتھ ہی ساتھ بیداری پھیلانے کی سرگرمیوں پر بھی روشنی ڈالی۔


    ریاستوں کو تفصیلی گفت وشنید کیلئے تین حصوں میں منقسم کردیا گیا تھا تاکہ رہنما خطوط سے متعلق مسودے پر ان کی جانب سے تمام تر ردعمل کا جائزہ لیا جاسکے۔ اس سلسلے میں استفادہ کنندگان کی شناخت سے متعلق رہنما خطوط ، اسپتالوں کو پینل پر لانا، استفادے کے امکانات ، نمونہ ٹینڈر ڈاکومنٹ ، پریمیم کے اجراء کے رہنما خطوط اور دیگر پہلوؤں پر توجہ مرکوز کی گئی۔ ریاستوں سے حاصل ہونے والے ردعمل کی بنیاد پر ہر ایک ذیلی گروپ نے مجوزہ تجاویز اور تبدیلیوں پر مبنی ایک مختصر جائزہ پیش کیا۔


    مذکورہ ردعمل کی بنیاد پر جو ریاستوں کی جانب سے حاصل ہوا ہے، وزارت آر ایف پی (تجویز کیلئے درخواست ) کا نمونہ جاری کرے گی اور مئی کے دوسرے ہفتے تک رہنما خطوط بھی جاری کردے گی۔ بیشتر ریاستوں کو اپنی جانب سے آر ایف پی ماہ مئی میں جاری کرنے پر اصرار تھا۔ ہر ایک ریاست نے پیش رفت کے سلسلے میں اپنا لائحہ عمل مشن کے نفاذ کے سلسلے میں پیش کیا۔ تمام ریاستوں نے مشن میں شمولیت کیلئے اشتیاق کا اظہار کیا ۔ ریاستوں نے اپنی انفرادی ٹائم لائن بھی ساجھا کی۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ ۔ ع ن۔


    U-2262

    
    
    (Release ID: 1530160) Visitor Counter : 12