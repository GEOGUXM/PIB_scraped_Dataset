      نیتی آیوگ

      اٹل ٹنکرنگ لیبس نے سالانہ کمیونٹی ڈے منایا
      Posted On: 17 APR 2018 7:58PM by PIB Delhi


    نئی دہلی، 17 ؍اپریل / نیتی آیوگ کے اٹل اختراعی مشن کے تحت ملک بھر کے ہر ایک اسکول میں اٹل ٹنکرنگ لیبس کا قیام بچوں کے درمیان سائنسی سوچ اور اختراع کو فروغ دینے کیلئے ایک اختراعی مرکز کے طور پر کیا گیا تھا، جہاں تک ہر ایک بچے کی رسائی ممکن ہوسکے۔ چوتھے صنعتی انقلاب کے عہد میں کلیدی ہنر ،مہارت اور صلاحیت پیدا کرنے میں امداد فراہم کرنے کیلئے جدید ترین ٹیکنالوجیوں سے آراستہ اٹل ٹنکرنگ لیبس آج بچوں میں سائنسی ماحول اور کاروباری جذبے کو فروغ دینے میں پیش پیش ہیں۔


    اٹل ٹنکرنگ لیبس کمیونٹی ڈے اقدام، اٹل ٹنکرنگ لیب کے آس پڑوس میں رہائش پذیر مقامی آبادی کو شامل کرکے عوامی بیداری پھیلانے کی ایک کوشش ہے تاکہ لوگ وہاں آئیں اور سائنس کے علاوہ مستقبل کی ٹیکنالوجیوں کی شاندار نئی دنیا کا تجربہ کریں۔ امبیڈکر جینتی کے وسیع موضوع کے ساتھ 13؍اپریل تا 16؍ اپریل کے دوران ملک بھر میں سالانہ کمیونٹی ڈے کا انعقاد کیا گیا۔14؍اپریل کو ملک بھر میں امبیڈکر جینتی منائی گئی۔ اٹل اختراعی مشن (ٓے آئی ایم) نے2017 میں اٹل ٹنکرنگ لیبس قائم کرنے کیلئے 2400 سے زائداسکولوں کو منتخب کیا ہے۔


    چونکہ دنیا ترقی پذیر ٹیکنالوجیوں کے ساتھ جڑی ہوئی ہے۔ اس لئے نئے ہنروں کو مقبولیت حاصل ہوئی ہے اور اس کی زبردست مانگ بھی ہے۔ ٹیکنالوجی کی اعلیٰ ترقی کے اس دور میں ٹیکنالوجی کے تئیں ہندوستان کے تعاون کیلئے ہماری نوجوان نسل کو مستقبل کے ہنروں کے ساتھ آراستہ کرکے انہیں بااختیار بنانے کی فوری ضرورت ہے۔


    کمپیوٹیشنل سوچ ، انٹر نیٹ کی چیزیں، مصنوعی انٹیلی جنس، ڈیزائن سوچ اوراعلیٰ درجے کے روبوٹس یہاں شمار کرانے کیلئے چند چیزیں ہیں، جو آج وسیع پیمانے پر تیزی کے ساتھ مقبولیت حاصل کر رہی ہیں۔ عملی اپلیکیشن پر مبنی اور خود سے سیکھنے کے ذریعے مستقبل کے ان ہنروں اور مہارتوں کو پیدا کرنے کیلئے اٹل ٹنکرنگ لیب ایک اہم مرکز کے طور پر ابھر کر آئی ہے۔ قابل ذکر اور اہم سماجی تفریق کو ختم کرنے کیلئے اٹل ٹنکرنگ لیب زمینی سطح پر کام کر کے ملک کے تمام طبقات کے ہر ایک بچے کیلئے مساوی موقع فراہم کر رہی ہے۔ اس طرح سے یہ لیب بچوں کو اختراع و تبدیلی کی نئی دنیا سے متعارف کرا رہی ہے۔


    کمیونٹی سطح پر ایک ایجنٹ کے طور پر اپنے آپ کو مزید مستحکم کرتے ہوئے دیگر اسکولوں کے بچوں کے ساتھ ساتھ ان بچوں کو جورسمی طور پر کسی اسکولی تعلیمی نظام سے منسلک نہیں ہیں، انہیں اٹل ٹنکرنگ لیبس کمیونٹی ڈے اقدام کے ذریعے تبدیلی سے بھرپور دنیا سے متعارف کرایا جا رہاہے۔


    اٹل اختراعی مشن (اے آئی ایم ) نے 14 اپریل 2018 کو ملک بھر میں اٹل کمیونٹی ڈے پہل کے انعقاد کے ذریعے آنجہانی ڈاکٹر بی آر امبیڈکرکو خراج عقیدت پیش کیا ۔ اٹل ٹنکرنگ لیب ملک کے ہر ایک فرد کیلئے مساوی فراہم کرنے کے ڈاکٹر امبیڈکر کے فلسفے کے ساتھ کام کر رہی ہےا ور آس پاس کے اسکولوں اور غیر سرکاری تنظیموں (این جی اوز) جو کہ محروم طبقات کے بچوں کی تعلیم میں تعاؤن کر تی ہیں، کیلئے اپنادروازہ ہمیشہ کھولے ہوئی ہے۔


    اٹل ٹنکرنگ لیبس اور ایجاد و اختراع کا ماحول پیدا کرنے کے اس کے فلسفے کے تحت منعقدہ کمیونٹی ڈے تقریبات میں تقریباً 30 ہزار نئے طلبہ کو اپنا جوہر دکھانے کا موقع فراہم کیا گیا۔


    اس دوران طلبا نے ڈیزائن تھنکنگ اور سیکھنے سے متعلق سرگرمیوں ، جو کہ اٹل اختراعی مشن کے اٹل ٹنکرنگ لیبس کیلئے پہلے مربوط ماڈیول کے بنیادی اجزاء پر مشتمل ہیں، کے مختلف اجلاسوں میں حصہ لیا۔ ان اجلاس کا انعقاد تربیت یافتہ معلمین، اساتذہ نیز اٹل ٹنکرنگ لیبس کے ان سابق طلطا کی نگرانی میں کیا گیا، جنہوں نے اٹل ٹنکرنگ لیب ماڈ یولس کی تکمیل کرلی ہے۔


    ( م ن ۔ م ع ۔ ک ا)


    U. No. 2129


    
    

    
    (Release ID: 1529427) Visitor Counter : 7