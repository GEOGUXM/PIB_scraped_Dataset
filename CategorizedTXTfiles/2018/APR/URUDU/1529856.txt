      وزارت خزانہ

      ڈی آر آئی نے ڈیزل اسمگلنگ کا پردہ فاش کیا؛ ڈیزل کے 14 کنٹینرز ضبط کیا؛ اسمگلنگ کے سرغنہ اور ایک حوالہ آپریٹر سمیت چار افراد کو گرفتار کیا
      Posted On: 21 APR 2018 8:45PM by PIB Delhi


    نئی دہلی۔ 21 اپریل آندھرا پردیش (اے پی) کے ریاستی محکمۂ انٹلی جینس کی اطلاعات کی بنیاد پر ڈائریکٹوریٹ آف ریونیو انٹلی جینس (ڈی آر آئی)، حیدر آباد نے یہ سراغ لگایا کہ کانکی ناڑہ اور چنئی میں مقیم مخصوص آپریٹر کے ذریعہ مینرل اسپرٹ کے نام پر ہندوستان میں ڈیزل کی اسمگلنگ کی جارہی ہے ۔ مذکورہ ڈیزل باقاعدہ طور پر دبئی سے کنٹینر میں رکھ کر چنئی بندرگاہ لایا جا رہا ہے اور اس کی تمل ناڈو، آندھرا پردیش اور تلنگانہ میں غیر قانونی فروخت کی جا رہی ہے۔


    لہذا آندھرا پردیش اور تمل ناڈو کے مختلف مقامات پر 17 اپریل 2018 سے آندھر پردیش کے ریاستی محکمہ انٹلی جینس کے تعاون سے حیدر آباد اور چنئی کے ڈائریکٹوریٹ آف ریونیو انٹلی جینس کے افسران نے بیک وقت سرچ آپریشن شروع کیا ۔


    چنئی کے دو کنٹینر فریٹ اسٹیشنوں پر کیے گئے سرچ آپریشن کے دوران انکشاف ہوا کہ 14 کنٹینر جسے میسرز ایس اے ایف پٹرولیم اور میسرز آدتیہ میرین کے نام پر چنئی بندرگاہ پر بر آمد کیا گیا تھا ، سانکو سی ایف ایس ، چنئی اور گیٹ وے سی ایف ایس ، چنئی اترا جہاں مذکورہ سامان کو مینرل اسپرٹ قرار دیا گیا ۔


    چونکہ ڈیزل کی اسمگلنگ کسٹم ایکٹ 1962 اور غیر ملکی تجارت پالیسی 2015-20 کے ضابطوں کی خلاف ورزی کرتے ہوئے کی گئی اس لیے ایک کروڑ سے زائد مالیت کے 14 کنٹینر ڈیزل کسٹم ایکٹ 1962 کے تحت ضبط کیے گئے ہیں ۔ اسمگلنگ کے سرغنہ اور ایک حوالہ آپریٹر سمیت چار افراد کو گرفتار کیا گیا ہے ۔ مزید تحقیقات جاری ہیں ۔


    ۔۔۔۔۔۔۔۔۔۔۔۔۔۔۔۔۔۔۔۔۔


    (م ن ۔ رض۔ م ج۔ ت ح (


    U-2202,

    
    
    (Release ID: 1529856) Visitor Counter : 7