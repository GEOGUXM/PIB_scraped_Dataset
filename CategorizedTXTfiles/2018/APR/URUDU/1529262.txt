      کامرس اور صنعت کی وزارتہ

      ہندوستان میں تھوک قیمتوں کا عدداشاریہ
      
      مارچ 2018 کے مہینے کا جائزہ

      Posted On: 16 APR 2018 6:59PM by PIB Delhi

    نئی دہلی، 16 اپریل2018؍ مارچ 2018 کے مہینے کے لئے سبھی اشیاء کے تھوک قیمتوں کا سرکاری عدد اشاریہ (بنیاد: 2011-12 = 100)پچھلے مہینے 0.2 فیصد کا اضافہ ہو کر یہ 115.8 (عارضی) سے 116.0(عارضی) پر پہنچ گیا۔


    افراط زر


    ماہانہ ڈبلیو پی آئی کی بنیاد پر افراط زر کی سالانہ شرح مارچ 2018 کے مہینے کے لئے 2.47 فیصد (عارضی) رہی(جومارچ 2017 کے مقابلے ہے) جیسا کہ پچھلے مہینے کے لئے 2.48 فیصد (عارضی) اور پچھلے سال کے اسی مہینے کے دوران 5.11 فیصد سے مقابلہ کیا گیا۔ مالی سال میں اب تک جو افراط زر کی شرح رہی وہ پچھلے سال اسی عرصے کے دوران 5.11 فیصد کی شرح کے مقابلے 2.47 فیصد رہی۔


    ضمیمہ1 اور ضمیمہ 2 میں اہم اشیاء ؍ اشیاء کے گروپوں کے لئے افراط زر۔


    اشیاء کے مختلف گروپوں کے لئے انڈیکس کی حرکت کو ذیل میں مختصر طور پر بتایا گیا ہے:-


    بنیادی اشیاء (وزن 22.62 فیصد)


    اس بڑے گروپ کےعدد اشاریہ میں 0.5 فیصد کمی آئی۔یہ پچھلے مہینے کے 128 (عارضی) سے 127.4 فیصد (عارضی) پر آگیا۔ جن گروپوں اور اشیاء میں اس مہینے کے دوران تبدیلیاں آئیں وہ اس طرح ہیں:-


    غذائی اشیاء کے گروپ کے عدد اشاریہ میں پچھلے مہینے 0.4 فیصد کی کمی آئی ۔ یہ 137.8 (عارضی) سے 137.2 (عارضی) پر آگیا، جس کی وجہ انڈے کی قیمتوں میں( 5 فیصد )، چنا، چائے، کافی، پولٹری مرغ اور مصالحہ جات میں (3فیصد)، راجما (2 فیصد) اور اندرون ملک مچھلی، مسور، باجرا، پھلوں، سبزیوں، بیف اور بھینس کے گوشت میں(1 فیصد) کا اضافہ ہے۔ البتہ راگی کی قیمت میں (3 فیصد)، جوار اور سمندری مچھلی کی قیمت میں (2 فیصد)، مٹر؍چوالی، مونگ، پان کے پتےم گیہوں، دھان اور خنزیر کے گوشت میں (1 فیصد( کا اضافہ ہوا۔


    غیرغذائی اشیاء کے گروپ کے عدد اشاریہ میں0.3 فیصد کی کمی واقع ہوئی۔یہ پچھلے مہینے120.6 (عارضی) سے120.2 (عارضی) پر آگیا، جس کی وجہ گوار بیج(7 فیصد)، نائجر بیج(6 فیصد) گل بانی (5 فیصد)، خام کپاس، کپاس بیج ، خام چمڑا اور تل کے بیج(3 فیصد)، کھوپرا (ناریل) (2 فیصد)، تیسی ، ارنڈی، خام جوٹ، مونگ پھلی کے بیج اور سرسوں کے بیج(1 فیصد) کی کمی ہے۔ البتہ خام ریشم کے قیمت میں (7 فیصد) میستا اور کھال(خام)(5 فیصد)، سورج مکھی(4 فیصد)، سوابین (3 فیصد)، چارہ (2 فیصد) اور خام اُون، ناریل کے ریشے اور خام ربر کی قیمت میں (1فیصد) کا اضافہ درج کیا گیا۔


    پچھلے مہینے کے لئے معدنیات کے گروپ کے عدد اشاریہ میں 0.5 فیصد کی کمی واقع ہوئی۔ یہ 122.2(عارضی) سے 119.7 (عارضی) پر آگیا، جس کی وجہ خالص تانبے میں ( 14 فیصد)، فاسفورس کی قیمت میں (1فیصد) کی کمی ہے۔ البتہ خام لوہا کی قیمت میں (15فیصد)، کرومائیٹ میں (13 فیصد)، خام مینگنیز ( 6 فیصد)، خالص جستے اور خالص سیسہ کے قیمت میں (1 فیصد کا اضافہ ہوا۔


    پچھلے مہینے کے لئے ‘خام پیٹرولیم و قدرتی گیس گروپ کے عدد اشاریہ میں 0.5 فیصد کی کمی واقع ہوئی۔ یہ80.6 (عارضی) سے 80.2 (عارضی) پر آگیا، جس کی وجہ خام پیٹرولیم کی قیمت میں (1 فیصد) کی کمی رہی۔


    ایندھن اور بجلی (وزن 13.15 فیصد)


    پچھلے مہینے کے لئے اس بڑے گروپ کے عدد اشاریہ میں 0.1 فیصد کی کمی واقع ہوئی۔ یہ 98.1 (عارضی) سے98.0 (عارضی) پر آگیا۔ اس مہینے کے دوران جن گروپوں اور اشیاء میں اتار چڑھاؤ آئے وہ مندرجہ ذیل ہیں:-


    پچھلے مہینے کے لئے معدنیاتی تیلوں کے گروپ کے عدد اشاریہ میں 1.4 فیصد کی کمی واقع ہوئی۔ یہ89.8 (عارضی) سے 88.5 (عارضی) پر آگیا، جس کی وجہ ایل پی جی کی قیمت میں (6فیصد)، نافتھا(3 فیصد)، بیٹومن، پیٹرول اور بھٹی میں کام آنے والے تیل کی قیمتوں میں (1 فیصد) کی کمی ہے۔ البتہ پیٹرولیم کوک کی قیمت میں (11 فیصد) اور مٹی کے تیل کے قیمت میں (2فیصد) کا اضافہ رہا۔


    پچھلے مہینے کے لئے بجلی کے گروپ کے عدد اشاریہ میں میں 2.9 فیصد کا اضافہ ہوا۔ یہ 102.4 (عارضی) سے105.4 (عارضی) پر آگیا، جس کی وجہ بجلی کی اونچی قیمت (3 فیصد) تھی۔


    تیارشدہ مصنوعات (وزن 64.23 فیصد)


    پچھلے مہینے کے لئے اس بڑے گروپ کے عدد اشاریہ میں0.4 فیصد کا اضافہ درج کیا گیا۔ یہ115.2 (عارضی) سے115.7 (عارضی) تک پہنچ گیا۔ جن گروپوں اور اشیاء میں اس مہینے کے دوران اتار چڑھاؤ آئے وہ مندرجہ ذیل ہیں:-


    پچھلے مہینے کے لئے تیارشدہ غذائی اشیاء کے گروپ کے عدد اشاریہ میں1.0 فیصد کا اضافہ ہوا۔ یہ126.4 (عارضی) سے 127.7 (عارضی) پر آگیا، جس کی وجہ ڈبہ بند چائے کی قیمت میں (9 فیصد)، ونسپتی،زیتون کے تیل، بھینس کے گوشت، تازہ؍ منجمد اور رائس بران آئل(5 فیصد)، میکرونی، نوڈلز، کاز کوس اور اسی طرح کی نشاستہ دار مصنوعات ، شہد اور کپاس کے بیج کے تیل میں (3 فیصد)، چاول کی مصنوعات میں (2 فیصد)، صحت بخش اشیاء، مصالحوں (بشمول مخلوط مصالحے) اور باسمتی چاول کی قیمت میں (2 فیصد)، بگاسی والے کافی پاؤڈر میں، سوابین کے تیل،آٹے کی بھوسی ، سورج مکھی کے تیل، گھی اورکھانے کے لئے پوری طرح تیار ڈبہ بند خوراک ، جانوروں کے لئے تیارہ شدہ چارہ، آئس کریم، چکن؍بطخ، تاز ہ اور برف میں جمی ہوئی مچھلی کی قیمت میں (1 فیصد) کا اضافہ ہے۔ البتہ گڑ کی قیمت میں (16 فیصد) نمک کی قیمت میں(4 فیصد)،گاڑھا دودھ، ڈبہ بند اور محفوظ کی گئی مچھلی، سخت خول دار آبی جانور اور مالسک مصنوعات کی قیمت میں (3 فیصد)، چنا پاؤڈر(بیسن) اور دیگر ڈبہ بند گوشت کی قیمت مین (2 فیصد)، مونگ پھلی کے تیل، سرسوں کے تیل، چاول، غیر باسمتی، تل کے بیج کے تیل، دودھ پاؤڈر، سوجی(روے)، مکھن، چینی اور کھوپرا آئل کی قیمت میں (1 فیصد ) کی کمی درج کی گئی۔


    پچھلے مہینے کے لئے مشروبات بنانے کے گروپ کے عدد اشاریہ میں 0.4 فیصد کا اضافہ ہوا ہے ۔ یہ 152.7 (عارضی) سے 152.1 فیصد (عارضی) پر پہنچ گیا، جس کی وجہ بیئر کی قیمت میں(2 فیصد) اور وائن کی قیمت میں (1 فیصد) کا اضافہ ہے۔ البتہ ریکٹیفائیڈ اسپرٹ اور دیسی شراب کی قیمت میں (1 فیصد کی کمی واقع ہوئی ہے۔


    پچھلے مہینے کے لئے تمباکو مصنوعات کے گروپ کے عدد اشاریہ میں 0.4 فیصد کی کمی واقع ہوئی۔ یہ 152.7 (عارضی) سے 152.1 (عارضی) پر آگیا، جس کی وجہ سگریٹ کی قیمت میں (2 فیصد) کی کمی رہی۔ البتہ تمباکو کی دیگر مصنوعات بیڑی کی قیمت میں ( 1 فیصد) اضافہ ہوا۔


    پچھلے مہینے کے لئے کپڑے کی مصنوعات کے گروپ عدد اشاریہ میں 0.4 فیصد کا اضافہ ہے۔ یہ 113.7(عارضی) سے114.1 (عارضی) پر آگیا، جس کی وجہ ڈوریوں، رسّی، سُتلی اور بننے اور کپڑوں کی فنیشنگ میں (1 فیصد) کا اضافہ رہا۔


    پچھلے مہینے کے لئے پہننے والے کپڑوں کی تیاری کے گروپ کے عدد اشاریہ میں0.9 فیصد کی کمی واقع ہوئی۔یہ139.0 (عارضی) سے 137.8 (عارضی) پر پہنچ گیا، جس کی وجہ بنُے ہوئے اور کروشیئے کے ملبوسات کی قیمت میں اضافہ (1 فیصد) ہے۔


    پچھلے مہینے کے لئے چمڑے اور اس سے متعلق مصنوعات کی تیاری کے گروپ کے عدد اشاریہ میں 0.9 فیصد کی کمی واقع ہوئی۔ یہ121.6 (عارضی) سے 120.5 (عارضی) تک پہنچ گیا، جس کی وجہ چمڑے کی پیٹی اور دیگر اشیاء کی قیمت میں ( 6 فیصد) کی کمی اور چمڑے کے دستانے میں (3فیصد) کھلاڑیوں کے جوتے اور کینوس جوتے میں (2 فیصد) اور ، سفری سامان، ہینڈ بیگ، دفتری بیگ وغیرہ کی قیمت میں ( 1 فیصد) کی کمی رہی ۔


    پچھلے مہینے کے لئے لکڑی اور لکڑی و کارک کی مصنوعات کی تیاری کے عدد اشاریہ میں 0.6 فیصد کا اضافہ ہوا۔یہ130.9 (عارضی) سے131.7 (عارضی) پر آگیا، جس کی وجہ لکڑی کے بورڈ (بجلی کے سامان میں استعمال نہ ہونے والا)، (2 فیصد)، لکڑی کے بتّے اور آرے سے چیری ہوئی لکڑی میں (2 فیصد) کا اضافہ ہوا۔ البتہ لکڑی کے بکسے ؍ کریٹ کی قیمت میں (1 فیصد) کی کمی واقع ہوئی۔


    پچھلے مہینے کے لئے کاغذ اور کاغذ کی مصنوعات کے گروپ کے عدد اشاریہ میں 0.8 فیصد کا اضافہ ہوا۔ یہ120.1 (عارضی) سے 120.9 (عارضی) پر آگیا، جس کی وجہ کرافٹ پیپر بیگ کے قیمت میں (17 فیصد) کا اضافہ،ڈپلیکس پیپر کی قیمت میں(3فیصد)، نیوزپرنٹ اور پیپر کارٹون اور باکس کے قیمت میں (2 فیصد) اور چھپائی اور لکھائی کے کاغذ کی قیمت میں (1فیصد) کا اضافہ ہوا ، البتہ کارڈ بورڈ کی قیمت میں (6 فیصد) ، بیس پیر کی قیمت میں (3فیصد) کرافٹ پیپر اور گتے کی قیمت میں (1 فیصد) کی کمی واقع ہوئی۔


    پچھلے مہینے کے لئے ریکارڈیڈ میڈیا کی چھپائی اور دوبارہ چھپائی کے گروپ کے عدد اشاریہ میں 0.8 فیصد کا اضافہ ہوا۔ یہ143.5 (عارضی) سے 144.6 (عارضی) پر پہنچ گیا، جس کی وجہ ہولو گرام(تھری ڈی) کی قیمت میں ( 3 فیصد)، جریدے؍ عرصہ جاتی اور شائع شدہ کتابوں کی قیمت میں (1فیصد) کا اضافہ درج ہوا، البتہ چھپے ہوئے لیبلز ؍ پوسٹرز؍ کیلنڈرز کے قیمت میں (2فیصد)اور اسٹیکرز پلاسٹک اور چھپے ہوئے فارم و شیڈول کی قیمت میں (1 فیصد) کی کمی واقع ہوئی ۔


    کیمیاوی مادوں اور کیمیاوی مصنوعات کی تیاری کے گروپ کے پچھلے مہینے کے عدد اشاریہ میں 0.2 فیصد کا اضافہ ہوااور یہ115.0 (عارضی) سے 115.2 فیصد (عارضی) پر پہنچ گیا، جس کی وجہ ہائیڈروجن پیروکسائڈ کی قیمت میں( 16 فیصد)، انیلائن بشمول پنا، اونا، اوکپنا(6 فیصد)، گیلاٹائن اور آرگینک سرفیس ایکٹیو ایجنٹ کی قیمت میں (5 فیصد)، پلاسٹی سائزر کاربن بلیک اور سوڈیم سیلیکٹ(4فیصد)، ایسیٹک ایسڈ اور اس کے آمیزے، کیٹلسٹ اور ٹوتھ پیسٹ، ٹوتھ پاؤڈر کی قیمت میں (3 فیصد)، نیٹرک ایسڈ، ہیئر آئل ، باڈی آئل، پالیسٹر چپس یا پولیتھیلین ٹیری پتھالیٹ(پیٹ) چپس، جراثیم کش ، ڈی امونیم فاسفیٹ پالیسٹر فلم(میٹا لائزڈ)، ایکسلپ کمپاؤنڈ ، ایکریلک فائبر، پالیسٹر فائبر فیبرک، وارنش(تمام اقسام) اور پولی وینائل کلورائیڈ(پی وی سی) (2فیصد) اور نائیٹروجن والے کھاد کے علاوہ الکائل بینزین، دیگر نامیاتی کیمیکلز، سیال فضائی اور دیگر گیسوں کی مصنوعات، اور مچھر کش کوائیل کے قیمتوں میں (1 فیصد) کا اضافہ ہے۔ البتہ سلفورک ایسڈ اور جسم پر لگانے والے کریم اور لوشنوں کی قیمت میں (4فیصد)، کوسٹک سوڈا(سوڈیم ہائیڈرو اکسائیڈ) (3 فیصد)، مینتھول پینٹ ، خوشبو والے کیمیکلز، ٹوائلیٹ میں استعمال ہونے والے صابن ، امونیم سلفیٹ ، زرعی کیمیکلز مرکب، چپکانے والے ٹیپ(غیر ادویاتی)، ربر کیمیکلز اور پالی پروپلین کے قیمت میں (2فیصد)اور پالی تھیلین، خارش کو ختم کرنے والی دوائیں، فاسفورک ایسڈ، فیٹی ایسڈ، ڈیٹرجنٹ کیک، ڈیٹرجینٹ کیک، کپڑے دھونے کا صابن، ٹکیہ؍ بار؍ پاؤڈر، آرگینک الکوحل، مونو ایتھل گلائیکول، چھپائی کی روشنائی اور پالی اسٹرین کی قیمت میں (1فیصد) کی کمی واقع ہوئی ہے۔


    دواسازی، دواؤں میں کام آنے والے کیمیاوی اور باغبانی کی مصنوعات کی تیاری کے پچھلے مہینے کے عدد اشاریہ میں0.2 فیصد کا اضافہ ہوا۔یہ 120.7 (عارضی) سے 121.0 (عارضی) پر آگیا، جس کی وجہ ہیپاٹائٹس بی کے ٹیکے کی قیمت میں (8 فیصد)، ہاضمہ سے متعلق انزائم اور اینٹا سڈ کے قیمت میں (5 فیصد)، کینسر کی روک تھام سے متعلق دواؤں کی قیمت میں (4 فیصد)،شوگر مخالف دواؤں انسولین کو چھوڑ کر (مثلاًٹال بوٹم) اور اینٹی پائریٹک، اینالجیسک اینٹی انفلامیٹری فارمولیشن کی قیمت میں (2 فیصد)، پلاسٹک کیپسول اور ایچ آئی وی کے علاج کے لئے استعمال ہونے والے اینٹی ریٹرو وائرل ڈرگس کی قیمتوں میں (1 فیصد) کا اضافہ ہے۔ البتہ پولیو کے ٹیکے کی قیمت میں (3فیصد)، سلفا ڈرگس، اینٹی آکسیڈنٹ، سمواس ٹیٹن وائلز؍ایمپلز، گلاس، خالی یا بھرے ہوئے اینٹی سیپٹکس اور انفیکشن مخالف دواؤں کی قیمت میں (1 فیصد ) کی کمی واقع ہوئی ہے۔


    ربر اور پلاسٹک کی مصنوعات کی تیاری کے پچھلے مہینے کے عدد اشاریہ میں 0.5 فیصد کا اضافہ ہے۔ یہ107.3 (عارضی) سے107.8 (عارضی) پر آگیا، جس کی وجہ وی بیلٹ کی قیمت میں (9 فیصد)، ربر کے سامانوں اور اجزاء کے قیمت میں (6فیصد)اور پلاسٹک باکس ؍کنٹینر کی قیمت میں (3فیصد)، ربر کے سامانوں، پلاسٹک فلم، ایلاسٹک ویبنگ اور کنڈوم میں کے قیمتوں میں (2فیصد) کا اضافہ ہونا ہے۔


    دیگر غیرمعدنیاتی مصنوعات کے گروپ کے پچھلے مہینے کے عدد اشاریہ میں 0.5فیصد کی کمی واقع ہوئی ہے۔یہ 114.4(عارضی) سے113.8 (عارضی) تک آگیا، جس کی وجہ سخت سیسہ کی قیمت میں (4فیصد)، گرافائٹ راڈ کی قیمت میں (3 فیصد) کی کمی ہے۔


    بنیادی معدنیاتی مصنوعات کے گروپ کے پچھلے مہینے کے عدد اشاریہ میں 1.5فیصد کا اضافہ ہواہے۔ یہ 107.9 (عارضی) سے 109.5 (عارضی) پر آگیا، جس کی وجہ اسٹینلس اسٹیل کی قیمت میں (13 فیصد)،جی پی؍جی سی شیٹ، کچا لوہا کی قیمت میں (4فیصد)کا اضافہ رہا۔


    کمپیوٹر، الیکٹرانک اور آپٹیکل مصنوعات کی تیاری سے متعلق گروپ کے پچھلے مہینے کے عدد اشاریہ میں 0.3 فیصد کی کمی واقع ہوئی ہے۔یہ 110.7 (عارضی) سے 110.4(عارضی) پر آگیا، جس کی وجہ ایکسرے آلات کی قیمت میں (4فیصد) اور کلر ٹی وی کی قیمت میں (1 فیصد) کا اضافہ رہا۔


    مشینری اور سازو سامان کی تیاری سے متعلق گروپ کے پچھلے مہینے کے عدد اشاریہ میں 0.3 فیصد کا اضافہ درج ہوا۔ یہ109.7 (عارضی) سے 110.0 (عارضی) پر آگیا۔جس کی وجہ پرینٹنگ مشینری کی قیمت میں (8فیصد)، واٹر پیوری فائر اور کرینس کی قیمت میں (5 فیصد)اور کیمیاوی سازوسامان اور نظام کی قیمت میں (4فیصد) کا اضافہ ہے۔


    موٹر گاڑیوں، ٹریلرس اور نیم ٹریلرس کی تیاری سے متعلق گروپ کے پچھلے مہینے کے عدد اشاریہ میں 0.1 فیصد کی کمی واقع ہوئی ہے۔یہ 111.1 (عارضی) سے 111.0 (عارضی) پر آگیا، جس کی وجہ اسٹیئرنگ گیئر کنٹرول سسٹم کی قیمت میں (3 فیصد) کی کمی، بریک پیڈ؍ بریک لائنر؍ بریک بلاک؍ بریک ربر اور دیگر کرینک شافٹ کی قیمت میں (2 فیصد) کی کمی اور منی بس ؍ بس کی قیمت میں ( 1 فیصد) کی کمی رہی۔


    دیگر ٹرانسپورٹ ساز و سامان کی تیاری کے گروپ کے پچھلے مہینے کے عدد اشاریہ میں1.3 فیصد کی کمی واقع ہوئی ہے۔ یہ112.0 (عارضی) سے 110.6 (عارضی) پر آگیا، جس کی وجہ موٹر سائیکلوں کی قیمت میں (2فیصد) کی کمی ہے۔البتہ تمام قسم کے سائیکلوں اور اسکوٹروں کی قیمت میں (2فیصد) کا اضافہ درج کیا گیا۔


    فرنیچر کی تیاری کے گروپ کے پچھلے مہینے کے عدد اشاریہ میں2.7 فیصد کا اضافہ ہوا۔یہ 120.7 (عارضی) سے 123.9 (عارضی) پر آگیا، جس کی وجہ فوم اور ربر کے گدوں کی قیمت میں (10 فیصد) کا اضافہ، اسٹیل شٹر گیٹ کی قیمت میں (2 فیصد)، لوہا اور اسٹیل کے فرنیچر کے قیمت میں (2 فیصد) کا اضافہ اور لکڑی کے فرنیچر اور پلاسٹک فکسچرز کی قیمت میں ( 1 فیصد ) کا اضافہ رہا۔ البتہ ہاسپٹل سے متعلق فرنیچر میں (7فیصد) کی کمی آئی۔


    دیگر مینوفیکچرنگ گروپ کے پچھلے مہینے کے عدد اشاریہ میں 2.5 فیصد کا اضافہ ہوا۔ یہ10.6.8 (عارضی) سے104.8 (عارضی) تک پہنچ گیا، جس کی وجہ سونے اور سونے کے زیورات اور تاش کے پتوں کی قیمت میں ( 3 فیصد) کی کمی، کرکٹ بال اور موسیقی کے آلات (بشمول سنتور اورگٹار)کی قیمت میں (1 فیصد) کی کمی ہے۔ البتہ پلاسٹک کے دیگر کھلونوں کی قیمت میں (1 فیصد) کا اضافہ درج کیا گیا۔


    ڈبلیو پی آئی خوراک کا عدد اشاریہ (وزن 24.38 فیصد)


    کھانے کی اشیاء پر مشتمل ڈبلیو پی آئی خوراک کے عدد اشاریہ پر مبنی افراط زر کی شرح، ابتدائی اشیاء کے گروپ اور خوراک کی مصنوعات سے، تیارشدہ کی مصنوعات کے گروپ میں فروری 2018 میں 0.07 فیصد سے مارچ 2018 میں (منفی) 0.07 فیصد تک کم ہوگئی۔


    جنوری 2018 کے مہینے کا قطعی عدد اشاریہ (بنیادی سال: 2011-12 = 100 )


    جنوری 2018 کے لئے سبھی اشیاء کے لئے تھوک قیمتوں کا حتمی عدد اشاریہ (بنیادی سال 2011-12 = 100) 115.8 (عارضی) کے مقابلے116.0 رہا اور قطعی عدد اشاریہ کی بنیاد پر افراط زر کی سالانہ شرح2.84 فیصد (عارضی) کے مقابلے3.02 فیصد رہی، جو14 فروری 2018 کو بالترتیب بیان کی گئی ہے۔


    م ن۔م ع ۔ ن ع


    U: 2107


    

    
    (Release ID: 1529262) Visitor Counter : 15