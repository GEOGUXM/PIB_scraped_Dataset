      پیٹرولیم اور قدرتی گیس کی وزارت

      بی ایس-VIایندھن، موجودہ بی ایس-IVکی سطح سے 80فیصد تک سلفر کی سطح کم کرے گا: ڈاکٹر دھرمیندر پردھان کا بیان
      Posted On: 02 APR 2018 5:45PM by PIB Delhi


    نئی دہلی، 2 /اپریل۔ پٹرولیم اور قدرتی گیس کے وزیر دھرمیندر پردھان نے کہا ہے کہ ہم نے سردیوں میں دلّی میں آلودگی کی تشویشناک صورت حال کا جائزہ لینے کے بعد اپریل 2020 کے بجائے اپریل 2018 سے ہی دلّی میں بی ایس- VI ایندھن کا استعمال کرنے کا فیصلہ کیا ہے۔ انھوں نے بتایا کہ بی ایس- VI ایندھن سے موجودہ بی ایس- IV کے مقابلے میں سلفر کی سطح پانچ گنا کم ہوجائے گی۔ یعنی اس میں 80فیصد کی کمی ہوگی، جس کی بدولت یہ ایندھن انتہائی صاف ستھرا ہے۔ اس سے سڑکوں پر چلنے والی موجودہ گاڑیاں یہاں تک کہ پرانی گاڑیوں سے ہونے والی آلودگی بھی کافی حد تک کم ہوجائے گی۔ بی ایس- VI ایندھن سی این جی کی طرح صاف ہے اور کچھ معنوں میں تو یہ سی این جی سے بھی زیادہ صاف ستھری ہے۔ جناب دھرمیندر پردھان نے آج دلّی میں بی ایس- VI کمپلینٹ آٹوموٹیو ایندھن کا آغاز کرنے کے موقع پر یہ بات کہی۔ انھوں نے یہ بھی کہا کہ ہم نے یکم اپریل 2020 تک ملک بھر میں ان ایندھنوں کو دستیاب کرانے کا منصوبہ بنایا ہے۔


    سائنس اور ماحولیات کے مرکز کے ایک مطالعہ کے مطابق فضائی آلودگی کے سبب ہر سال دلّی میں 10 ہزار سے 30 ہزار لوگوں کی زندگی چلی جاتی ہے۔ ہم سمجھتے ہیں کہ قومی راجدھانی میں بی ایس- VI ایندھن کا استعمال جلد شروع کردینے سے گاڑیوں سے نکلنے والی آلودگی میں خاطرخواہ کمی آئے گی اور اس کی بدولت ہزاروں لوگوں کی قیمتی جانیں بچانے میں مدد ملے گی۔


    حالانکہ اس طرح کے اعلیٰ قسم کے ایندھنوں کی دستیابی سے پورا فائدہ اٹھانے کے لئے گاڑیوں کی پروڈکشن کو بی ایس- VI کے مطابق کرنا ہوگا۔ اور سڑکوں پر چلنے والی گاڑیوں کو اگر بی ایس- VI کے مطابق نہ کیا گیا تو بی ایس- VI ایندھن کا استعمال شروع کرنے سے صرف جزوی فائدہ ہی ہوپائے گا۔ مجھے بتایا گیا ہے کہ ہماری آٹو موبائل کمپنیاں پہلے سے ہی ہندوستان میں بی ایس- VI کاریں بنارہی ہیں اور ان کو ترقی یافتہ ملکوں میں برآمد کررہی ہیں۔ مجھے اس بات کا یقین ہے کہ یہ کمپنیاں ہمارے ملک کے لئے بھی کچھ ایسا ہی کرسکتی ہیں۔ جناب پردھان نے سبھی آٹو موبائل مینوفیکچرر سے اپیل کی کہ وہ سبھی شہروں میں بی ایس- VI گاڑیوں کی فروخت شروع کریں، جہاں کہیں بھی بی ایس- VI ایندھن دستیاب ہے۔


    انھوں نے کہا کہ ہماری وزارت پرالی جلائے جانے کے ساتھ ساتھ دیگر اسباب سے ہونے والی آلودگی کے مسائل سے نمٹنے میں نمایاں تعاون دینے کے لئے عہدبستہ ہے۔ ٹوجی ایتھنال پلانٹس قائم کرنا، ابتدائی توانائی کے شعبے میں گیس کی حصے داری کو 6 فیصد سے بڑھاکر 15 فیصد کرنا، گیس کی ترقی کا نواں دور شروع کرنا، گیس پر مبنی اقتصادی صورت حال کو فروغ دینے کے لئے گیس شعبے کو الگ کرنا اور زیادہ صاف ایندھنوں کے لئے مختلف اقدامات کرنا وزارت کی ان کوششوں میں شامل ہیں۔


    بی ایس- VI ایندھن کا استعمال شروع کرنے کے ساتھ ہی ہندوستان بھی ایشیا بحر الکاہل کے ملکوں جاپان، جنوبی کوریا، ہانگ کانگ، آسٹریلیا، نیوزی لینڈ، فلپائن اور چین کی مختصر فہرست میں شامل ہوگیا ہے۔ انھوں نے کہا کہ چین صرف بھاری گاڑیوں میں ہی بی ایس- VI ایندھن کا استمعال کررہا ہے۔ سائنس اور ماحولیات کے سینٹر کی ڈائریکٹر جنرل محترمہ سنیتا نارائن نے سرگرم قدم اٹھانے کے لئے وزارت کی تعریف کی۔


    ۔۔۔۔۔۔۔۔۔۔۔۔۔۔۔۔۔۔۔۔۔


    U-1842

    
    
    (Release ID: 1527272) Visitor Counter : 10