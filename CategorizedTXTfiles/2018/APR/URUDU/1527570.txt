      وزارت خزانہ

      ‘‘بندرگاہوں اورساحلی بنیادی ڈھانچے کو فروغ ’’کے موضوع پر ایشیائی بنیادی ڈھانچہ سرمایہ کاری بینک (اے آئی آئی بی ) کی تیسری سالانہ میٹنگ سے متعلق دوسری سرکردہ کانفرنس کا وشاکھاپٹنم میں آغاز
      Posted On: 03 APR 2018 8:56PM by PIB Delhi


    نئی دہلی ،04؍اپریل : جہازرانی کی وزارت کے سابق سکریٹری ڈاکٹروشوپتی ترویدی نے کہاہے کہ بھارت میں زبردست مضمرات اور صنعت کاری امکانات بندرگاہوں اوربنیاد ی ڈھانچے کی ترقیات کے سلسلے میں موجود ہیں ۔ انھوں نے کہاہے کہ موجودحکومت نے بحری تجارت اور بنیادی ڈھانچے کو فروغ دینے کی غرض سے ساگرمالا جیسے اقدامات سمیت متعدد دیگراقدامات بھی کئے ہیں ۔ انھوں نے کہاکہ بھارت بڑے پیمانے پرتجارت کرنے والا ملک ہے اور بحری تاریخ میں بڑے آبی راستو ں کا استعمال کرتاآیاہے اوراس تاریخ کاسلسلہ سندھو گھاٹی کے تاریخ تک پہنچتا ہے۔ ڈاکٹرترویدی دوروزہ سرکردہ کانفرنس میں کلیدی خطبہ دے رہے تھے ۔یہ کانفرنس بندرگاہوں اورساحلی بنیادی ڈھانچے کی ترقی کے موضوع پر ایشیائی بنیادی ڈھانچہ سرمایہ کاری بینک (اے آئی آئی بی ) کی تیسری سالانہ میٹنگ کے سلسلے میں وشاکھاپتنم آندھراپردیش میں منعقد ہورہی ہے ۔اے آئی آئی بی کی مذکورہ دوروزہ علاقائی کانفرنس کا اہتمام وزارت خزانہ حکومت ہند کی جانب سے ، اے آئی آئی بی ، سی آئی آئی اور ترقی پذیرممالک کے تحقیقی اوربنیادی ڈھانچہ نظام ( آرآئی ایس )کے تعاون واشتراک سے کیاگیاہے ۔ تقریبا150مندوبین جن کا تعلق مختلف صنعتوں ، تعلیمی اداروں اورتحقیقی اداروں سے ہے ، اس کانفرنس میں شرکت کررہے ہیں تاکہ اعلااورشمولیت پرمبنی اقتصادی نموکے حصول کے لئے نیل گوں معیشت کو فروغ دینے کے راستے میں حائل رکاوٹوں کو دورکرنے کے سلسلے میں گفت وشنید ممکن ہوسکے ۔


    ڈاکٹرترویدی نے مزید کہاہے کہ گذشتہ 10-15برسوں کے دوران ملک کے بحری ورثے میں اچھاخاصااضافہ ہواہے ۔ ملک میں متوسط طبقے کی تعدادمیں بھی اضافہ ہواہے ۔جس کے نتیجے میں خام اورتیل کی شکل میں بڑی مقدارمیں درآمدات کی جارہی ہیں ، اس کے ساتھ ہی ساتھ موٹرگاڑیوں سمیت مختلف برآمدات میں بھی اضافہ درج کیاجارہاہے ۔ انھوں نے کہا قومی آبی شاہراہیں اور ان کی ترقی کارگونقل وحمل کا محفوظ ذریعہ ہیں اور اس پرلاگت بھی کم آتی ہے اوراگرکورٹ کنکٹی وٹی یعنی دوبندرگاہوں کے مابین بہترسے بہتررابطہ کاری سہولت بھی فراہم ہوسکے تو وقت بھی کم صرف ہوتاہے اور محنت بھی کم لگتی ہے ۔ موجودہ مرکزی حکومت نے ملک بھرمیں آسان اورسہل نقل وحمل ممکن بنانے کے لئے آبی شاہراہوں کو ترقی دینے کے سلسلے میں مختلف النوع اقدامات کئے ہیں ۔ انھوں نے کہا کہ بھارت نے ساگرمالاپروجیکٹ کے تحت سڑک اورریل مال بھاڑہ نقل وحمل پرعائد ہونے والے لاجسٹکس وزن اوردباؤ کو کم کرنے کے لئے 107آبی شاہراہوں کی شناخت کی ہے ۔ انھوں نے کہاکہ سرمایہ کاری راستہ ہموارکرنے کے لئے بحری قواعد کو نرم بنانا ہوگا ، کاروبارکرنا آسان بناناہوگا اور اسے فروغ دینا ہوگا تاکہ سرمایہ کاراپنا سرمایہ لگانا پسند کریں خصوصاغیرملکی سرمایہ کاربڑے پیمانے پریہاں آکرسرمایہ کاری کرسکیں ۔


    بندرگاہ کے شعبے میں پی پی پی پروجیکٹوں کے موضوع پراظہارخیال کرتے ہوئے انھوں نے کہا کہ مرکزی حکومت نے ساحلی بنیادی ڈھانچہ ترقیات کے لئے پی پی پی موڈ کے تحت 70سے 80پروجیکٹ شروع کررکھے ہیں ۔آندھرپردیش میں گنگاورم اورکرشنا پتنم پروجیکٹ پی پی پی موڈ کے تحت ہی مکمل کئے جارہے ہیں ۔ انھوں نے کہا کہ ملک میں بیشتربندرگاہیں ایسی ہیں جہاں بڑے پیمانے پرآراضی وسائل دستیاب ہیں اورترقیاتی نظریے سے ان کی اہمیت اور قدروقیمت بہت زیادہ ہے ۔


    جناب ترویدی نے خیال ظاہرکیاکہ بحری جہازوں کی مرمت کاکام ایک بہت بڑا کاروبارہے، جس پربھارت توجہ مرکو ز کررہاہے ۔ انھوں نے اپنی بات جاری رکھتے ہوئے کہا کہ بنکرنگ اور نقل وحمل وہ دیگرکلیدی شعبے ہیں جہاں جہازرانی کے شعبے کو ملک میں ترقی کرنے کے لئے کافی مضمرات دستیاب ہیں ۔


    آرآئی ایس کے ممتاز فیلو پروفیسرامیتابھ کنڈو جنھوں نے مذکورہ دوروزہ کانفرنس کے افتتاحی اجلاس کی صدارت کی ، نے اظہارخیال کرتے ہوئے کہا کہ ساحلی علاقے پردستیاب بنیادی ڈھانچہ کی سہولتیں ملک میں جہازرانی کے شعبے کی ترقی میں اہم کرداراداکرتی ہیں ۔ انھوں نے مزید کہاکہ جہازرانی کے شعبے میں بڑے کاروباریوں کو شریک کارکے طورپر متوجہ کرنا ایک چنوتی ہے، انھوں نے کہاکہ ساحلی علاقوں کی ترقی کے کام کو ایسے اقدامات کے ذریعہ عمل میں لایاجاناچاہیئے جو اپنی نوعیت کے لحاظ سے ہمہ گیرہوں ۔ ترقیاتی اقدامات کو مختلف اقتصادی پس منظرکے حامل افراد کو اس عمل میں شامل ہونے کا موقع فراہم کرنا چاہیئے اور کسی کو بھی پیچھے نہیں چھوڑاجاناچاہیئے ۔ اقتصادی امورکے محکمے کے تحت کثیر پہلوئی اداروں کے ڈویژن کے ڈائرکٹرجناب شکیل عالم نے کہاکہ اے آئی آئی بی بھارت کی سرمایہ کارانہ ضروریات کے معاملے میں چین کے بعد سب سے بڑا وسائل بہم پہنچانے والا ادارہ ہے ۔ انھوں نے کہاکہ اے آئی آئی بی کے سرمائے سے پانچ نئے پروجیکٹ تعمیرکے مراحل میں ہیں، جن میں 1.1ارب امریکی ڈالرکے بقدرکی سرمایہ کاری کی گئی ہے ۔


    ایشیائی بنیادی ڈھانچہ سرمایہ کاری بینک ( اے آئی آئی بی) کے سرمایہ کاری آپریشنوں کے ڈائرکٹرجنرل جناب ای یان پینگ نے کہاکہ اے آئی آئی بی کا قیام 2016میں عمل آیاتھا اوراس وقت اس میں 57بانی حصص داران شامل تھے۔ انھوں نے کہاکہ اے آئی آئی بی کی خواہش ہے کہ تمام شراکت دارممالک میں بنیادی ڈھانچے کے لئے سرمایہ فراہمی کے منظرنامے کو بدل دیاجائے ۔ جہازرانی کے شعبے میں ملک درملک اور ایک شعبے سے دوسرے شعبے کے لئے سرمایہ کاری پرزوردیتے ہوئے، انھوں نے کہاکہ اے آئی آئی بی سرمایہ کاری فراہمی کے معاملے میں نجی شعبے کو بھی آگے لاناچاہتاہے تاکہ بندرگاہوں کی ترقی اورساحلی علاقوں میں بنیادی ڈھانچہ ترقیات کے کام میں پرائیویٹ سیکٹربھی بڑے پیمانے پرشریک ہوسکیں ۔ انھوں نے جہازرانی کے شعبے میں پرائیویٹ کمپنیوں کی تشکیل کی ضرورت پربھی زوردیا۔ انھوں نے کہاکہ شراکت داری میں 40سے 45فیصد شراکت داری نجی شراکت داروں کو پیش کی جارہی ہے ۔انھوں نے کہا کہ اے آئی آئی بی عالمی بینک اوراے ڈی بی کے ساتھ مل کر ایشیائی خطے میں ناکافی ترقیات والے ممالک اورترقی پذیرممالک میں بنیادی ڈھانچہ ترقیات کو فروغ دینے کے لئے سرمایہ کاری کررہاہے ۔ جناب پینگ نے کہا کہ 2016میں آغاز سے لے کر دوسال کی مدت میں اے آئی آئی بی دنیا بھرمیں 24پروجیکٹوں میں شریک ہے، جن میں سے 5پروجیکٹوں کو بھارت کے معاملے میں منظوری دی گئی ہے اگرچہ ان میں سے کوئی پروجیکٹ نیگ گوں معیشت سے متعلق نہیں ہے ۔


    پینل نے بندرگاہوں اورساحلی علاقوں میں بنیادی ڈھانچے سے متعلق مختلف موضوعات پربھی تبادلۂ خیالات کئے ،جن میں تجارت ، بندرگاہ کا بنیادی ڈھانچہ اور بحری قواعد وضوابط وغیرہ بھی شامل تھے ، جن کا تعلق ساگرمالاپروجیکٹ کے نفاذ سے ہے ۔


    ***************


    (م ن ۔ ع آ۔820104.04.)


    U-1893

    
    
    (Release ID: 1527570) Visitor Counter : 1
    
    
      Read this release in: English