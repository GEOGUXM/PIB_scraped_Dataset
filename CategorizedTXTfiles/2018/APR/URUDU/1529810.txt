      وزارت دفاع

      گنگا شکتی مشق۔2018:شمالی اور شمال مشرقی سیکٹر میں انٹرویلی ٹرو پ ٹرانسفر
      Posted On: 20 APR 2018 8:06PM by PIB Delhi


    نئی دہلی۔ 20 اپریل‘‘ گنگا شکتی “2018- نام کی جاری فوجی مشق کے حصے کے طور پر ہندوستانی فضائیہ کی آپریشنل کمان نے ہندوستانی بری فوج کی متعلقہ کمان کے ساتھ تال میل میں انٹر ویلی ٹروپ ٹرانسفر( آئی وی ٹی ٹی) منصوبہ پر عمل درآمد کیا ہے ۔آئی وی ٹی ٹی ،ایک اہم مشترکہ کاروائی ہے جو شمالی اور شمال مشرقی سیکٹر کی بلند پہاڑیوں پر انجام دی گئی ہے۔اس مشق کا مقصد ہندوستانی فضائیہ اور بری فوج کی اپنے ساز و سامان اور عملے کی فوری منتقلی اور تعیناتی کی صلاحیت کا جائزہ لینا تھا۔یہ کاروائی ایک وادی سے دوسری وادی میں فوجوں کی تعیناتی اور کسی بھی خطرے کا سامنا کرنے نیز دشمن کی کمزوریاں کا فائدہ اٹھا کر انہیں اچھنبے میں ڈالنا تھا۔


    دشوار گزار پہاڑیوں پر ایک چوٹی سے دوسری چوٹی پر فوجیوں کی نقل وحمل، ایک مشکل کام ہوتا ہے۔ایک علاقے سے دوسرے علاقے میں فوجیوں کی تعیناتی میں کئی دن کا وقت لگتا ہے۔جب کہ آئی وی ٹی ٹی کاروائی سے فوجیوں کی چند گھنٹے میں ایک جگہ سے دوسرح جگہ منتقلی میں مدد ملے گی۔


    ہندوستانی فضائیہ کی تینوں کمان نے اپنی کاروائی کے شعبے میں حساس ترین ماحول میں کمپنی سطح پر یہ مشق کیا ہے۔فوجیوں کی اس عسکری منتقلی سے نہ صرف ہندوستانی فضائیہ اور ہندوستانی بری فوج کے درمیان مشترکہ کاروائی کاجائزہ لیا گیا ۔بلکہ اس سے ہندوستانی فضائیہ کی مواصلات اور ایندھن بھرنے کی سہولیات قائم کرکے‘‘ اے ایل جی’’ کی کاروائیوں کی صلاحیت اور طیارے کی زمین پر کارروائی کے لئے تیاری کا مظاہرہ ہوا۔ C-130 اور AN-32 مال بردار طیارے اور MI-17V5/ALH ہیلی کاپٹروں کا بھی اس مشن میں استعمال کیا گیا۔ان کی گونا گوں صلاحیتوں کی وجہ سے یہ پلیٹ فارم بلند ترین پہاڑیوں پر بھی کام کرنے کے قابل ہے۔


    عملے کے ذریعہ اس کاروائی کا منصوبہ بنایا گیا تھا اور فضائی عملہ نے تال میل کے ساتھ طیاروں کی پرواز کے ذریعہ یہ کام انجام دیا اور اس کاروائی میں طیارے کی سلامتی کو کافی اہمیت دی گئی۔ اس کے علاوہ فضائی عملے، رکھ رکھاؤ اور انتظامی عملہ نے بھی دن رات کی کڑی محنت کرکے اس کارروائی کو آسانی سے پایہ تکمیل تک پہنچانے کا کام کیا ۔


    ************


    م ن۔ ش س۔ رض


    U-2195

    
    
    (Release ID: 1529810) Visitor Counter : 10