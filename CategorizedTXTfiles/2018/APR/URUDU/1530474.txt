      امور داخلہ کی وزارت

      شمال مشرق میں این ڈی ایم اے کی زلزلے سے متعلق فرضی مشق
      Posted On: 26 APR 2018 6:43PM by PIB Delhi


    نئی دہلی/ 26 اپریل۔نیشنل ڈزاسٹر مینجمنٹ اتھاریٹی(این ڈی ایم اے) تباہ کاری کی حالت میں ریاستی حکومتوں کی تیاری اور کاروائی میکانز م کاجائزہ لینے کے لئے شمال مشرق کی تین ریاستوں یعنی تری پورہ، ناگا لینڈ اور میزورم میں آج زلزلے سے متعلق کثیر ریاستی فرضی مشق کی۔یہ مشق متعلقہ ریاستوں کی ڈزاسٹر مینجمنٹ اتھاریٹیز(ایس ڈی ایم اے) کے اشتراک میں انجام دی گئی۔


    یہ مشق 1897 کے شیلانگ زلزلے کی نقل تھی جس میں ریختر پیما پرزلزلے کی شدت 8.7 ناپی گئی تھی جس میں نہ صرف پورا شیلانگ کا میدانی علاقہ بلکہ پورا شمال مشرقی خطہ متاثر ہوا تھا۔


    یہ فرضی مشق تینوں ریاستوں کے تمام اضلاع میں مخصوص مقامات پر جن میں اسپتال، شاپنگ مال، اسکول اور بلند رہائشی عمارتیں شامل ہیں، وہاںوسائل کے حصول اور متاثرہ برادریوں تک تیزی سے پہنچنے کا جائزہ لینے اور انتظامی صلاحیت کو بہتر بنانے کے لئے ایک ساتھ کی گئی تھی۔


    یہ مشق سائرن کی آواز کے ساتھ شروع ہوئی جو اس بات کا اشارہ تھا کہ زلزلہ آگیا ہے۔ ہر شخص نے ٹیبل کے نیچے پناہ لی اوراپنے سرو ں کو چھپا لیا تھا۔زلزلہ رکنے کے بعد وہاں پھنسے لوگوں کو ہٹانے کا کام کیا گیا ۔بعد ازاں ریاستی ایمرجنسی کارروائی مراکز فوری طور پر متحرک ہوگئے تھے۔


    ساتھ ہی ساتھ تمام اضلاع میں ہنگامی کارروائی مراکز متحرک ہوگئے، نقصانات کاجائزہ لیا گیا اور انسیڈینٹ کمانڈروں کی نگرانی میں بچاؤ ٹیمیں تشکیل دی گئیں اور انہیں متعلقہ مقامات پر روانہ کیا گیا۔ مختلف ایجنسیوں جسے ٹریفک کنٹرول، آگ بجھانے والا محکمہ، ایمبولینس، پولیس اور سول ڈیفنس جیسی ایجنسیوں کے ساتھ تال میل میں رسکیو ڈرل کی گئی۔ ملبے میں ڈبے لوگوں کو نکالا گیا اور انہیں فرسٹ ا یڈ طبی امداد پہنچانے کے بعد ہسپتال بھیجا گیا۔


    بعد ازاں این ڈی ایم اے کے ماہرین نے مشق کے بعد کے حالات کاجائزہ لیا۔ فوج کے آزاد مشاہدین سے ان کے تاثرات حاصل کئے گئے اور جوابی میکانزم کو بہتر بنانے کے لئے ان سے مشورے لئے گئے۔


    این ڈی ایم اے کے رکن لیفٹیننٹ جنرل (سبکدوش) این سی ماروہ نے کہاکہ‘‘ فرضی مشق نے تمام شراکت داروں کی صلاحیت اور جوابی میکانزم کو مستحکم کیا ہے۔ ان سے مختلف ایجنسیوں کے مابین تال میل بہتر ہواہےجو کہ تباہ کاری کے بعد کامیاب کارروائی کے لئے اہم ہوتی ہے’’


    آج کی مشق اورینٹیشن اور کوآرڈینشن کانفرنسوں نیز ٹیبل ٹاپ ایکسرسائز کے بعد ہوئی جس میں تمام ریاستوں نے شرکت کی تاکہ مشق آسانی کے ساتھ پایہ تکمیل تک پہنچے۔ یہ مشق اس لئے اہم ہے کیونکہ پورا شمال مشرقی خطہ زلزلے سے متعلق زون۔ V پر واقع ہے۔ لہذا یہاں زلزلہ بڑے پیمانے پر جان و مال کے نقصان کا سبب بن سکتا ہے۔ اس فرضی مشق سے جانی نقصانات کو کم کرنے کے لئے تباہ کاری کی حالت میں بہتر رد عمل یقینی ہوگا۔ اس سے مقامی آبادی کے مابین بیداری پیدا ہوگی جو کہ کسی بھی تباہی کی حالت میں سب سے پہلے ان کا سامنا کرنے والے ہوتے ہیں۔


    U-2305

    
    
    (Release ID: 1530474) Visitor Counter : 9