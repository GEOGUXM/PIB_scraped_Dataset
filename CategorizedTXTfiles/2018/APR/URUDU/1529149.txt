      صدر جمہوریہ کا سکریٹریٹ

      ڈاکٹر بی آر امبیڈکر کی 127ویں سالگرہ کے موقع پر مہو میں منعقدہ تقریب سے صدر جمہوریہ کا خطاب
      Posted On: 14 APR 2018 8:00PM by PIB Delhi


    نئی دہلی۔ 14 اپریل 2018 ؛ صدر جمہوریہ جناب رام ناتھ کووند نے آج مدھیہ پردیش کے مہو میں بابا صاحب ڈاکٹر بی آر امبیڈکر کی 127ویں سالگرہ کے موقع پر منعقدہ تقریب سے خطاب کیا۔ اس سے پہلے انہوں نے مہو میں ڈاکٹر امبیڈکر کو ان کے میموریل پر خراج تحسین پیش کیا۔ ایسا کر کے صدر جمہوریہ جناب رام ناتھ کووند مہو میں ڈاکٹر بی آر امبیڈکر کو ان کی جائے پیدائش میں خراج تحسین پیش کرنے والے پہلے صدر جمہوریہ بن گئے ہیں۔


    اس موقعے پر عوام سے خطاب کرتے ہوئے صدر جمہوریہ نے کہا کہ ڈاکٹر امبیڈکر کی قیادت میں مرتب ہندوستان کے آئین کی سب سے بڑی خدمت تمام شہریوں کو بلا کسی امتیاز کے یکساں حقوق فراہم کرنا ہے۔ اس بنیادی حق سے یہ یقینی بنانے میں مدد ملی کے ہر ایک ہندوستانی باعزت زندگی گزارنے کا حقدار ہے۔ آئین نے حق رائے دہی کو متعارف کیا اور کسی بھی شہری کو بلا امتیاز ووٹ دینے کا حق دیا۔


    صدر جمہوریہ نے کہا کہ یہ دونوں حقوق غریبوں کے لیے خاص اہمیت کے حامل ہیں۔ تعلیم کی اہمیت کے ساتھ یہ دونوں حقوق آئین کی رو سے دیئے گئے دیگر حقوق کے مناسب استعمال کے لیے بہت اہم ہیں۔ ہمارا ملک جمہوری روایت سے چلتا ہے۔ انتخابات منعقد ہوتے ہیں، حکومتیں بنتی ہیں اور شہریوں کے مستقبل کے لیے کام ہوتے ہیں۔ لوگوں کو چیلنجوں اور مواقع کے سلسلے میں باخبر رہنے کی ضرورت ہے۔ ساتھ ہی جمہوری حقوق کے دانشمندانہ استعمال کی بھی ضرورت ہے۔


    صدر جمہوریہ نے کہا کہ ہمارا آئین مقدس ٹیکسٹ ہے۔ اس سے کمزور اور محروم طبقات کو اختیار حاصل ہوتا ہے تاکہ وہ ملک میں بلندی حاصل کر سکے۔ ڈاکٹر امبیڈکر کی کوششوں کو خراج تحسین ہے کہ آج ایسے طبقات کے لوگ جدید اور بہتر ہندوستان کی تعمیر میں اہم خدمات پیش کر رہے ہیں۔ صدر جمہوریہ نے کہا کہ ڈاکٹر امبیڈکر نے اس بات پر زور دیا کہ ایک ہندوستانی کی حیثیت سے ان کی سب سے بڑی پہچان ہے۔ آج سبھی شہری کے لیے ضروری ہے کہ وہ اس جذبے کو عام کرے۔ مساوات اور بھائی چارہ سے ہم آہنگی پیدا ہوتی ہے۔ سبھی شہری باالخصوص نوجوانوں کو بھائی چارہ کے راستے پر چلنا چاہیے۔ جس کا راستہ ڈاکٹر امبیڈکر نے ہمیں دکھایا تھا۔


    U-2100

    
    
    (Release ID: 1529149) Visitor Counter : 9