      نائب صدر جمہوریہ ہند کا سکریٹریٹ

      ہمیں خواتین کو ملک کے لئے اپنے نظریات تیار کرنے اور عمل درآمد کے لئے حوصلہ افزائی کرنی چاہئیے: صدر جمہوریہ
      Posted On: 08 APR 2018 8:11PM by PIB Delhi


    نئی دلّی ، 09 اپریل؍ نائب صدر جمہوریہ ہند جناب ایم وینکیا نائیڈو نے کہا ہے کہ ہمیں خواتین کو ملک کے لئے اپنے نظریات تیار کرنے ، ان پر عمل در آمد کرنے اور اسکیموں سے استفادہ کرنے کے لئے ان کی حوصلہ افزائی کرنی چاہئیے ۔ نائب صدر موصوف گزشتہ روز یہاں ایک تقریب میں میں زمینی سطح پر سماجی تبدیلی کے لئے نمایاں خدمات انجام دے کر غریبوں کی زندگی میں تبدیلی لانے والی مثالی خواتین کو ایوارڈ پیش کرنے کے بعد خطاب کر رہے تھے ۔ نائب صدر جمہوریہ نے کہا کہ انہیں انفرادی طور پر نمایاں خدمات انجام دینے والی خواتین کو ایوارڈ پیش کرنے کی تقریب میں شرکت کرکے انتہائی مسرت ہو رہی ہے ۔ مثالی خواتین ایوارڈ حاصل کرنے والوں میں محترمہ منی بیگم ، محترمہ آشا اور محترمہ ویچولو کانو اورتاحیات کامیابی ایوارڈ حاصل کرنے والوں میں جناب وائی سی دیویشور شامل ہیں جس کا اہتمام کنفیڈریشن آف انڈین انڈسٹری ( سی آئی آئی )نے کیا تھا ۔ انہوں نے ان ایوارڈ کے قیام کے لئے کنفیڈریشن آف انڈین انڈسٹری کی ستائش کی ۔ انہوں نے کہا کہ بھارت تیز رفتار ترقی کی راہ پر گامزن ہے ۔ 2018-19 میں ہماری مجموعی شرح نمو 7.3 فیصد متوقع ہے اورآئندہ 10-15 برسوں میں تیسری سب سے بڑی اقتصادیات بننے کی تیاری ہے ۔
    نائب صدرجمہوریہ نے کہا کہ بھارت خواتین کی عزت و احترام کے مالا مال ورثے کا حامل ملک ہے ۔ انہوں نے مزید کہا کہ زمانہ قدیم سے ہی بھارت میں خواتین کو احترام اور مساوات حاصل ہیں ۔ ہمارے متعدد دریا ؤں کے نام خواتین پر ہیں اور انہیں جب بھی کہیں موقع ملتا ہے وہ کھیل سے لے کر فلائنگ کمبیٹ ایئر کرافٹ تک شاندار کامیابی کے جوہر دکھائے ہیں ۔ ویدک زمانے کی میتری ، بھارتیہ خواتین کی دانش ورانہ قوتوں کی علامت سمجھی جاتی ہے ، جھانسی کی رانی لکشمی بائی ، افسانوی گلو گارہ لتا منگیشکر ، خلا باز کلپنا چاؤلہ ، بیڈ منٹن سنسنی پی وی سندھو ، باکسنگ چیمپین میری کام ، کرکٹ کھلاڑی متھالی رام ، ٹینس اسٹار ثانیہ مرزا اور ویٹ لفٹر ملیّشوری جیسے چند ناموں میں سے ہیں جنہوں نے بھارت کا نام روشن کیا ہے ۔ کھیلے جا رہے دولت مشترکہ کھیلوں میں بھی بھارتیہ خواتین بھارت کا سر فخر سے بلند کر رہی ہیں ۔
    انہوں نے مزید کہا کہ آج خواتین وزارت دفاع ، وزارت امور خارجہ اور اطلاعات و نشریات کی سربراہی کر رہی ہیں ۔ تاہم جدید دور میں ہم اقدارکی پامالی کے نا پسندیدہ اورظالمانہ واقعات دیکھ رہے ہیں مثلاً زنا بالجبر ،رحم مادر میں دختر کشی اورجہیزی اموات ۔ کوئی بھی مہذب معاشرہ اس طرح کے غیرمہذب واقعات کو برداشت نہیں کر سکتا اور اس طرح کے سنگین جرائم کرنے والوں کو سخت سے سخت سزادی جائے گی ۔
    بے شک ہم خواہ کتنے ہی قانون بنا لیں ، عمل در آمد کر لیں تاہم تبدیلی لوگوں کے روئیے میں لانی ہوگی ۔ تبدیلی کی شروعات گھر سے شروع ہونی چاہئیے ، ماں باپ لڑکے اور لڑکی کے ساتھ یکساں اورمساویانہ برتاؤ کریں ، لڑکی کے ساتھ تفریق نہ برتیں ۔ اگر بچپن سے ہی صحت مند سازگار ماحول تیار ہوتا ہے تو، رویہ میں تبدیلی آئے گی اور منفی رجحانات کا خاتمہ ممکن ہو سکے گا ۔ نائب صدر جمہوریہ نے کہا کہ ہمیں اقتصادی ترقی و خوش حالی کے ثمرات کی مساوی تقسیم کو یقینی بنانے کے لئے کوششیں کرنی چاہئیے ۔ انہوں نے مزید کہا کہ غریب اور کمزورطبقہ کو بھارت کی روایتی ترقی و خوش حالی کی دوڑ میں میں پیچھے نہیں چھوٹنے دینا چاہئیے ۔
    نائب صدر نے کہا کہ خواتین کو با اختیار بنانا جو کہ بھارت کی آبادی کا تقریباً نصف ہیں ،ملک کی ترقی و خوش حالی کے لئے انتہائی اہم ہے ۔ انہوں نے کہا کہ خواتین کو با اختیار بنانے کے ضمن میں حکومت نے متعدد اقدام کئے ہیں جن میں بیٹی بچاؤ بیٹی پڑھاؤ اسکیم، ا جّولا اور متعدد دیگرانٹر پرینیور شپ اسکیمیں شامل ہیں ۔ نیتی آیوگ نے بھی ملک میں خواتین کی شرکت کو فروغ دینے کے لئے ایک خواتین انٹرپرینیورشپ سیل قائم کیا ہے ۔
    انہوں نے زمینی سطح پر سماجی تبدیلی کے لئے نمایاں کام کرنے والی خواتین کی حوصلہ افزائی کے لئے سی آئی آئی کو مبارک باد پیش کی ۔ انہوں نے ایک بار پھر ایوارڈ حاصل کرنے والوں کو مستقبل کی کامیابیوں کے لئے نیک خواہشات پیش کرتے ہوئے مبارک بادپیش کی ۔

    ۔ ۔ ۔ ۔ ۔


    
    u. 1996
    

    
    (Release ID: 1528323) Visitor Counter : 3
    
    
      Read this release in: English , Marathi