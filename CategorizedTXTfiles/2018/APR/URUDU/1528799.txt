      امور داخلہ کی وزارت

      نیشنل نارکوٹکس بیورو نے اجمیر ضلع میں افیون کا بڑا ذخیرہ اور
      
      ممبئی ہوائی اڈے پر بڑی مقدار میں کو کین ضبط کی

      Posted On: 12 APR 2018 2:57PM by PIB Delhi

    نئی دہلی 12 اپریل ۔نیشنل نارکوٹکس بیورو (این سی بی ) جودھپور نے 56850 کلوگرام افیون اور 19930 کلوگرام خشخاش ضبط کرکے ایک بہت بڑی کامیابی حاصل کی ہے ۔ جاری سال کے دوران یہ این سی بی یا کسی دیگر ایجنسی کے ذریعہ ضبط کی جانے و الی افیون کی سب سے زیادہ مقدار ہے ۔ اتنی بڑی مقدار میں یہ افیون قومی شاہراہ نمبر 8 پر واقع پپلاج ٹول پلازہ کے نزدیک سے خفیہ معلومات کی بنیاد پر ضبط کی گئی ۔ اس سلسلے میں تین افراد کو گرفتار کرلیا گیا ہے ۔ بتایا گیا ہے کہ یہ افیون جھارکھنڈ کے چتر اضلع سے لائی گئی تھی ۔


    این سی بی ممبئی کو دوسری بڑی کامیابی اس وقت حاصل ہوئی جب ممبئی ہوائی اڈے پر انتہائی اعلیٰ درجے کی چار ہزا ر تین سو کلوگرام کوکین ضبط کی گئی ۔اس سے پہلے جاری سال کے دوران ہندوستان میں چار کلوگرام سے زائد کوکین ضبط کی گئی تھی ۔ یہ چار کلوگرام کوکین بھی این سی بی کی ٹیم نے کوچین سے ضبط کی تھی ۔ این سی بی نے خفیہ اطلاعات کی بنیاد پر کارروائی کرتے ہوئے اتنی بڑی مقدار میں اس جگہ سے کوکین ضبط کی ، جہاں ایک پرواّ ز سے پیرو کے دوشہریوں کی شناخت کی گئی تھی ، جن کے پاس سے اتنی بڑی مقدار میں کوکین برآمد ہوئی ۔دونوں غیر ملکی شہریوں کو گرفتار کرلیا گیا ہے اور معاملے کی جانچ کی جارہی ہے ۔


    U-2057

    
    
    (Release ID: 1528799) Visitor Counter : 17