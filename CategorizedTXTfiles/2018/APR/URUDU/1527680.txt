      عملے، عوامی شکایات اور پنشن کی وزارت

      ملازمین کی تعداد
      Posted On: 04 APR 2018 6:22PM by PIB Delhi


    نئی دہلی، 4 اپریل 2018 /شمال مشرقی خطہ کی ترقی کے مرکزی وزیر مملکت (آزادانہ چارج)، وزیراعظم دفتر، عملہ ، عوامی شکایات اور پنشن، ایٹمی توانائی اور خلا کے وزیر مملکت ڈاکٹر جتیندر سنگھ نے آج لوک سبھا میں ایک سوال کے تحریری جواب میں بتایا کہ 77 وزارتوں /محکموں جن میں ان کے ذیلی دفاتر بھی شامل ہیں ، سے موصولہ معلومات کے مطابق یکم جنوری 2016 تک مرکزی حکومت کے تحت عہدوں اور سروسیز میں درج فہرست ذاتوں، درج فہرست قبائل اور دیگر پسماندہ طبقات کی نمائندگی بالترتیب 17.49 فی صد ، 8.47 فی صد اور 21.57 فی صد ہے۔دیگر پسماندہ طبقات کے لئے ریزرویشن کی فی صد کے مقابلے میں مرکزی حکومت کی سروسیز میں ان کی نمائندگی کم ہے کیونکہ دیگر پسماندہ طبقات کے لئے ریزرویشن کی شروعات ستمبر1993 میں ہوئی تھی ۔


    دستیاب معلومات کے مطابق دیگر پسماندہ طبقات کی نمائندگی یکم جنوری 2012 تک 16.55 فی صد تک تھی جو اب یکم جنوری 2016 تک بڑھ کر 21.57 فی صد ہوگئی ہے۔ لہذا مرکزی حکومت کے عہدوں اور سروسیز میں دیگر پسماندہ طبقات کی نمائندگی میں رجحان بڑھ رہا ہے۔


    عملہ اور تربیت کے محکمہ نے تمام وزارتوں/محکموں کو ہدایت جاری کی ہیں کہ وہ ایک ان ہاؤس کمیٹی تشکیل دیں جو باقی ریزرو شدہ خالی اسامیوں کی شناخت کرسکے، باقی ریزرو شدہ خالی آسامیوں کی اصل وجہ کا جائزہ لے، ان وجوہات کو دور کرنے کے لئے اقدامات کرے اور خصوصی بھرتی مہم کے ذریعہ اس طرح کی خالی آسامیوں کو پُر کرے۔


    ۔۔۔۔۔۔۔۔۔۔۔


    م ن۔ ن ا ۔ ج۔


    U- 1910


    
    

    
    (Release ID: 1527680) Visitor Counter : 9