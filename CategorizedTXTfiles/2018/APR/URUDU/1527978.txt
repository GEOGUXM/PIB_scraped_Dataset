      ٹیکسٹائلز کی وزارت

      ہندوستانی ٹیکسٹائل کے معیار کو بہتر بنانے کے لئے حکومت کے ذریعے کئے گئے مختلف اقدامات
      Posted On: 05 APR 2018 7:19PM by PIB Delhi


    نئی دہلی، 05 اپریل / ہندوستانی ٹیکسٹائل کے معیار کو عالمی معیار کے مطابق بنانے کے لئے حکومت نے متعدد اقدامات کئے ہیں ۔ اس سلسلے میں حکومت کے ذریعے جو اقدامات کئے گئے ہیں ان میں ترمیم شدہ ٹیکنالوجی تجدید ی فنڈ اسکیم (اے -ٹی یو ایف ایس )،ریشم صنعت کی ترقی کیلئے انڈیا ہینڈلوم برانڈ اور مربوط اسکیم کی شروعات ہے ۔ یہ اطلاع ٹیکسٹائل کے وزیر مملکت جناب اجے تامتا نے آج لوک سبھا میں پوچھے گئے ایک سوال کے تحریر ی جواب میں دی ۔ انہوں نے کہا کہ ترمیم شدہ ٹیکنالوجی تجدیدی فنڈ سرمایہ کاری فنڈز میں رعایت فراہم کرتا ہے تاکہ کپڑا بننے ، تیار کرنے ، سلنے اور ٹیکنیکل ٹیکسٹائل کے شعبوں میں ٹیکنالوجی کو جدید تر بنانے کے عمل کو آسانی فراہم کی جا سکے ۔ اسی طرح انڈیا ہینڈلوم برانڈ کا مقصد گھریلو اور بین الاقوامی بازاروں میں خریداروں کے مفادات کا تحفظ کرنے کیلئے ہینڈلوم مصنوعات کیلئے معیار کی یقینی دہانی کرائی جا سکے ۔


    ٹیکسٹائل کے وزیر مملکت جناب اجے تامتا نے مزید کہا کہ ریشم کی صنعت کی ترقی کے لئے مربوط اسکیم سے ریشم کی پیداوار کو امداد فراہم کی جاتی ہے اسی طرح آٹو میٹک ریلنگ مشین کے علاوہ نئے ریشمی پروڈکٹس تیار کرنے کے لئےریسرچ اور تحقیق میں امداد فراہم کی جاتی ہے ۔پاور ٹیکس انڈیا کے تحت پاور لوم سیکٹر،پاور لومس کی جدید کاری کے لئے امداد فراہم کرنے کے علاوہ بنیادی ڈھانچے تیار کرتا ہے۔ اسی طرح سوت بینک کا قیام کرتا ہے تاکہ کپڑا بننے سے پہلے اور کپڑا بننے کے بعد مدد فراہم کی جا سکے۔ ٹیکسٹائل کمیٹی ،19 ٹیسٹنگ لیب چلاتی ہے تاکہ قومی اور بین الاقوامی معیار کے مطابق ٹیکسٹائل مصنوعات کی جانچ پرکھ کی جا سکے ۔ جوٹ سیکٹر میں ،جوٹ انڈسٹری بیورو آف انڈین اسٹینڈرڈس (بی آئی ایس) کے ذریعہ منظور شدہ احکامات اور توضیحات کی تصدیق کرتی ہے۔


    *********** ***


    ( م ن ۔ م ع ۔م ف (


    U. No. 1947


    

    
    (Release ID: 1527978) Visitor Counter : 3