      ایٹمی توانائی کا محکمہ

      بی اے آر سی کی تیار کردہ فصلیں اور سبزیاں
      Posted On: 04 APR 2018 3:47PM by PIB Delhi


    نئیدہلی 4 اپریل ۔ شمال مشرقی خطے کی ترقی ، وزیر اعظم کے دفتر میں وزیر مملکت ،عملے ،عوامی شکایات وپنشن ، ایٹمی توانائی اور خلا کے مرکزی وزیر مملکت (آزادانہ چارج ) ڈاکٹر جتیندر سنگھ نے لوک سبھا میں ایک سوال کے تحریری جواب میں مطلع کیا کہ بھا بھا ایٹمی تحقیقی مرکز (بی اے آر سی ) نے تابکاری کے عمل سے جین تبدیل کرکے چاول کی دو مخلوط فصلیں تیار کی ہیں ۔ جن کے نام ہیں : ٹرامبے رائپور چاول -1 (ٹی آر آر-1 ) اور ٹرامبے کونکن کولم (ٹی کے کے آر -13 ) بی اے آر سی نے بڑی مٹر کی ایک نسل بھی تیار کی ہے ،جس کا نام ہے ٹرامبے کاؤ پی 901 (ٹی سی 901 ) ان فصلوں کو جاری کرنے کے لئے ان کی نشادہی کردی گئی ہے ۔ بی اے آر سی نے مونگ پھلی ،سرسوں ، بڑی مٹر ، کالاچنا ، ہرا چنا ، سویا بین ،چاول اورگیہوں کی بھی تبدیلی جین کے ذریعہ بہت سی فصلیں تیار کی ہیں ۔ جن کے ریاستی زرعی یونیورسٹیو ں میں کھیتوں میں مزید تجربات کئے جارہے ہیں ۔ان فصلوں میں جو بڑی خاصیتیں پیدا کئے جانے کا مقصد ہے ، ان میں زیادہ پیداوار بیج کا سائز بہتر زرعی خصوصیات اور کوالٹی ، فصل جلد تیار ہونا اور خراب موسمی حالات کو برداشت کرنا شامل ہے ۔


    بی اے آر سی نے جین میں تبدیلی کرکے فصل کی جو اقسام تیار کی ہیں ، ان کی سرپرستی زرعی برادری کی طرف سے کافی بڑے پیمانے پر کی گئی ہے ۔ یہ فصلیں ملک کی مختلف ریاستوں میں بڑے پیمانے پر اگائی گئی ہیں ۔ان فصلوں کو مقبول بنانے کا کام ریاستی زرعی یونیورسٹیوں سے رابطہ قائم کرکے کیا گیا ہے ،جس کے لئے کسان میلے ، لوگوں کے سامنے ان فصلوں کو پیش کرنے کے پروگرام / نمائشیں اور بیداری لانے کے پروگرام منعقد کئے گئے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔ا س ۔رم


    U-1901


    

    
    (Release ID: 1527604) Visitor Counter : 10