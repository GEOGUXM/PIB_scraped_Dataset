      وزارت دفاع

      تعارفی خاکہ:مشق ہریموشکتی 2018
      Posted On: 25 APR 2018 7:49PM by PIB Delhi


    نئی دہلی؍ 25 اپریل2018،بھارت ملیشیا کے درمیان جاری دفاعی تعاون کے حصے کے طورپر 30 اپریل2018ء سے 13 مئی 2018ء تک ملیشیا کے ہولو لنگت کے سینگائی پرڈک کے گھنے جنگلوں میں ہریمو شکتی نام سے ایک مشترکہ تربیتی مشق کا انعقاد کیا جائے گا۔ اس مشق کا مقصد دونوں ملکوں کی مسلح افواج کے درمیان امداد باہمی اور تال میل کو فروغ دینا ہے اور جنگل کے علاقوں میں شورش زدگی مخالف کارروائیاں کرنے کے لئے دونوں ملکوں کے دستوں کے تجربے اور مہارت کو ایک دوسرے کے ساتھ شیئر کرنا ہے۔


    بھارتی دستے کی نمائندگی قدیم ترین پیادہ بٹالین ، 4گرینڈیئرس کررہی ہے، جس کو شورش زدگی مخالف کارروائیوں کے ساتھ ساتھ روایتی طورپر وسیع عملیاتی تجربہ بھی ہے۔ملیشین دستے کی نمائندگی 1رائل رینجر ریجمنٹ اور رائل مالے ریجمنٹ کررہی ہے۔ یہ جنگلوں میں جنگ سے متعلق اپنے تجربے کے لئے مشہور ہیں۔یہ پہلی مثال ہے ، جس میں بھارت اور ملیشیا کی فوجیوں پر مشتمل دستے کی ایک مشترکہ تربیتی مشق کا انعقاد ملیشیا کی سرزمین پر کیا جارہا ہے۔


    یہ مشق ملی جلی ٹریننگ کے مرحلے پر مشتمل ہوگی اور اس کے بعد ہولو لنگت کے جنگلوں میں سات دنوں کا فیلڈ تربیتی مرحلہ ہوگا، جہاں دونوں ملکوں کی فوجیں مشترکہ طورپر تربیت حاصل کریں گی ، منصوبہ بندی کریں گی اور متعدد تربیتی سرگرمیاں انجام دیں گی۔توجہ جنگل کے علاقوں میں جنگ کی صورت میں تدبیری کارروائیوں پر مرکوز ہوگی۔مجموعی طورپر یہ مشق نہ صرف یہ کہ دونوں ملکوں کی افواج کو اپنی عملیاتی ہنرمندیوں کے مظاہرے کا ایک شاندار موقع فراہم کرے گی، بلکہ اس سے بھارت اور ملیشیا کے بیچ اسٹریٹجک شراکت داری مزید مضبوط ہوگی۔


    U: 2286

    
    
    (Release ID: 1530305) Visitor Counter : 4