      عملے، عوامی شکایات اور پنشن کی وزارت

      فائنانس کمیشن کے رکن جناب شکتی کانت داس نے تیسواں سی وی سی خطبہ دیا
      
      ریلوے بجٹ کو عام بجٹ کے ساتھ ضم کرنے اور منصوبہ اور غیرمنصوبہ جاتی اخراجات کے مابین واقع امتیاز کو ختم کرنے جیسی ڈھانچہ جاتی اصلاحات نے عوامی صرفے پر مثبت اثرات مرتب کیے ہیں

      Posted On: 25 APR 2018 2:17PM by PIB Delhi

    نئی دہلی۔ 25 ؍اپریل۔مرکزی ویجلینس کمیشن کے زیر اہتمام منعقدہ خطبات کے سلسلے کا تیسواں خطبہ بھارت کے فائنانس کمیشن کے رکن جناب شکتی کانت داس نے دیا ہے جس کا موضوع تھا ’’بھارتی معیشت – ڈھانچہ جاتی سوالات‘‘ ۔


    جناب شکتی کانت داس نے اپنے خطبے کا آغاز بھارتی معیشت کے وسیع نکات پر احاطہ کرتے ہوئے کیا اور یہ احاطہ آزادی کے بعد سے لیکر اب تک کی مدت پر محیط تھا۔ انہوں نے کہا کہ معیشت ملی جلی شکل میں رہی ہے اور اس معیشت میں فعال اور بالادستی والا سرکاری دائرہ کار کا شعبہ رہا ہے ۔ ساتھ ہی ساتھ نجی صنعتوں کی موجودگی بھی رہی ہے اور لائسنس اورپرمٹوں کے نظا م سے آراستہ مرکزی اقتصادی منصوبہ بندی کا دور دورہ رہا ہے۔ اس طرح کی معیشت اور اقتصادی ترقیات کے مثبت نکات یہ تھے کہ ان کے تحت بڑے پیمانے پر انسانی وسائل کی ترقیات ممکن بنائے جانے کا نظریہ کارفرما تھا۔ سرکاری دائرہ کار کے شعبے کی نمو اور زرعی خود کفالت میں کامیابی سبز انقلاب کی وجہ سے ممکن ہوئی۔ نجی صنعتوں پر عائد پابندی اور معیشت کی نسبتاً کم شرح نمو کی شناخت اس مدت میں ڈھانچہ جاتی بندشوں اور روکاوٹوں کے طور پر کی گئی۔


    جناب شکتی کانت داس نے کہا کہ مضبوط معیشت میں پختہ مجموعی اقتصادی کسوٹیاں کارفرما ہوتی ہیں۔ شمولیت پر مبنی نمو اور مصنوعی بندشوں اور روکاوٹوں کی کوئی جگہ نہیں ہوتی۔ جہاں تک ممکن ہوتا ہے ان تمام اُمور کا لحاظ رکھا جاتا ہے ۔ انہوں نے معیشت میں ڈھانچہ جاتی اصلاحات کے دو مراحل کا ذکر کیا۔ یعنی 1991 اور 2014 سے 2017 ۔ یہ دونوں از حد سنگ میل ہیں۔ 1991 میں اقتصادی نرم کاری کے تحت صنعتی لائسنسنگ اور پرمٹوں کا دور ختم کردیا گیا۔ کرنسی کی قدر وقیمت کم کی گئی ۔ ایس ای بی آئی کی شمولیت سمیت مالی شعبے میں اصلاحات کیلئے انہیں مارکٹ ریگولیٹر کا درجہ دیا گیا اور بھارت میں ٹیلی کام شعبے میں تیز رفتار نمو عمل میں آئی۔


    جناب شکتی کانت داس نے ڈیٹ / جی ڈی پی یعنی قرض اور مجموعی گھریلو پیداوار تناسب میں درکار اصلاحات کی ضرورت کو اجاگر کرتے ہوئے عوامی صرفے کی کوالٹی کو بہتر بنانے پر زور دیا۔ انہوں نے اس امر کی وضاحت کی کہ نتیجے پر مبنی بجٹ، تصرف اور علی الحساب جیسے نکات اور اقدامات کی ضرورت بجٹ کی تاریخ کی منتقلی ، ریلوے بجٹ کو جنرل بجٹ میں ضم کیا جانا اور منصوبہ جاتی اور غیرمنصوبہ جاتی اخراجات کے درمیان امتیازکا خاتمہ جیسی ڈھانچہ جاتی اصلاحات اس عمل کا اہم حصہ ہیں۔ ان تمام اقدامات نے عوامی صرفے کی کوالٹی پر اچھا اثر ڈالا ہے۔


    سی وی سی خطبات کو آن لائن این آئی سی پر درج ذیل لنک پر ملاحظہ کیا جاسکتا ہے۔ لنک کا ویب پیج بھی درج ذیل پردستیاب ہے۔


    http://webcast.gov.in/cvc/ www.cvc.nic.in .


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ ۔ ع ن۔


    U-2261

    
    
    (Release ID: 1530159) Visitor Counter : 4