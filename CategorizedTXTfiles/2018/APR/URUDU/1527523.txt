      امور داخلہ کی وزارت

      آدھار کارڈ بحیثیت شناختی ثبوت
      Posted On: 03 APR 2018 7:50PM by PIB Delhi


    نئی دہلی، 3 اپریل 2018 / امور داخلہ کے وزیر مملکت جناب ہنس راج گنگا رام اہیر نے آج لوک سبھا میں پوچھے گئے ایک سوال کے تحریری جواب میں بتایا کہ جیلوں کا معاملہ دستور ہند کے ساتویں شیڈول کے تحت دوسری فہرست کی چوتھی اندراج کے مطابق ریاستوں کے دائرہ اختیار میں آتا ہے۔ جیلوں کی دیکھ بھال اور انتظام و انصرام کی ذمہ داری بنیادی طور پر متعلقہ ریاستی حکومت کی ہے۔ تاہم امور داخلہ کی وزارت نے تمام ریاستوں اور مرکز کے زیر انتظام علاقوں کو مشورہ دیا ہے کہ وہ جیلوں میں قیدیوں سے ملنے آنے والے افراد کی شناخت کے لئے آدھار کا استعمال کریں۔ تاکہ اس بات کو یقینی بنایا جاسکے کہ مجاز افراد کے ذریعہ یہ سہولت حاصل کی جارہی ہے۔ امور داخلہ کی وزارت نے تمام ریاستوں اور مرکز کے زیر انتظام علاقوں کو مشورہ دیا ہے کہ جیل میں قیدیوں کو آدھار کے ساتھ منسلک کیا جائےتاکہ جیل انتظامیہ کےقیدیوں سے متعلق روزمرہ کے مختلف کاموں مثلاً عدالت کے سامنے پیشی ، جیل تک قیدی کی واپسی ، ٹرانسپورٹ ، صحت سہولیات، انٹرویو ، مفت قانون امداد ، پے رول، عارضی طور پر جیل سے رہائی ، تعلیمی اور پیشہ ورانہ تربیت اور جیل سے رہائی جیسے تمام امور کی نگرانی آدھار کے ذریعہ کی جاسکے۔


    ریاستوں اور مرکز کے زیر انتظام علاقوں کے لئے جاری کردہ امور داخلہ کی وزارت کی یہ ایڈوائزی وزارت کی ویب سائٹ www.mha.gov.in پر دستیاب ہے۔


    ۔۔۔۔۔۔۔۔۔۔۔


    م ن۔م ع ۔ ج۔


    U- 1884


    
    

    
    (Release ID: 1527523) Visitor Counter : 5