      امور داخلہ کی وزارت

      قدامت پسندی کو ختم کرنے کی کوششوں میں این جی اوز سمیت
      
      سماجی اور مذہبی تنظیموں کو شامل کیاجائے:وزیرداخلہ

      Posted On: 12 APR 2018 7:39PM by PIB Delhi

    نئی دہلی، 12 ؍ اپریل ؍مرکزی وزیر داخلہ جناب راج ناتھ سنگھ نے کہا ہے کہ قدامت پسندی کوختم کرنےکی کوششوں میں این جی اوز سمیت سماجی اور مذہبی گروپوں کو سرگرمی سے شامل کیا جانا چاہئے۔ اس میں عورتوں کی تنظیموں کو بھی شامل کیاجائے۔ آج یہاں فرقہ وارانہ ہم آہنگی کیلئے قومی فاؤنڈیشن کی گورننگ کونسل کی 21ویں میٹنگ کی صدارت کرتےہوئے وزیر داخلہ نے کہاکہ دوسرا سب سے بڑی آبادی والا ملک ہونے کے باوجود ہندوستان قدامت پسندی سے زیادہ متاثر نہیں ہوا ہے۔ اس کیلئے پورا کریڈٹ اقلیتوں اور ان کے مذہبی لیڈروں کے علاوہ جامع ثقافت اور ہمارے ملک کی روایات کو جاتا ہے۔


    جناب راج ناتھ سنگھ نے کہاکہ فرقہ وارانہ ہم آہنگی ایک معاملہ ہے، جو نہ صر ف وزارت داخلہ کیلئے تشویش کا باعث ہے، بلکہ ہر ایک کا اس میں ایک موقف ہے اور یہ ہمارے ملک کی ایک خصوصیت ہے۔ انہوں نے کہا کہ ہم کو فرقہ وارانہ ہم آہنگی کو فروغ دینے کیلئے ڈیجیٹل پلیٹ فارم کا فائدہ اٹھانا چاہئے اور سوشل میڈیا کیلئے مناسب اظہار خیال کو فروغ دینے کیلئے کہا جانا چاہئے۔ وزیر داخلہ نے یقین دلایا کہ وہ فرقہ وارانہ ہم آہنگی کیلئے قومی فاؤنڈیشن کی گورننگ کونسل کے ممبروں کے ہمراہ جلد اجمیرشریف کا دورہ کریں گے تاکہ فرقہ وارانہ ہم آہنگی کے جذبےکو فروغ دیا جا سکے۔


    جناب راج ناتھ سنگھ نے کہا کہ ہم دنیا میں تیزی سے ابھرتی ہوئی معیشت ہیں اور دنیا میں چوٹی کی 10 سب سے بڑی معیشتوں میں ہمارا شمار ہوتا ہے۔ ہمارا مقصدچوٹی کی 5 معیشتوں میں مقام حاصل کرنا ہے اور دہشت گردی کی وجہ سے ہماری ترقی میں رکاوٹ نہیں آنی چاہئے۔ ہم چوٹی کی تین معیشتوں میں ابھر کرسامنے آنا چاہتے ہیں۔


    اس موقع پر اظہار خیال کرتے ہوئے اطلاعات ونشریات اور ٹیکسٹائل کی مرکزی وزیر محترمہ اسمرتی ایرانی نے کہا کہ حکومت فرقہ وارانہ ہم آہنگی کو فروغ کے تئیں پُرعزم ہے، حالانکہ شر پسند عناصر ملک میں فرقہ وارانہ صورتحال کے بارے میں ایک غلط سوچ پیدا کرنے کی کوشش کر رہے ہیں۔ انہوں نے کہا کہ این بی ٹی اور پبلیکیشن ڈویژن کا ڈائریکٹوریٹ حساس علاقوں میں فرقہ وارانہ ہم آہنگی کو فروغ دینے کیلئے نمائشوں اور کتابوں کی فروخت کا اہتمام کرے گا۔ مذہبی اور سماجی لیڈروں نے بھی، جو این ایف سی ایچ گورننگ کونسل کے ممبر ہیں، نے ملک میں فرقہ ورانہ ہم آہنگی کو تقویت دینے کیلئے اپنے قیمتی مشورے دیئے۔ فرقہ وارانہ ہم آہنگی کے مسئلہ سے نمٹنے کیلئے مختلف تجاویز پیش کی گئیں، جن میں این ایف سی ایچ کے رول اور ڈھانچے کی ازسرنو ترتیب، اسکے بجٹ میں اضافہ، بین مذہبی مذاکرات کا فروغ، بین الاقوامی کانفرنسوں کا اہتمام، سمپوزیم اور کتابوں کی اشاعت اور نمائش کے علاوہ سوشل میڈیا کے ذریعے فرقہ وارانہ ہم آہنگی کے فروغ اورٹیلی ویژن پروگرام شامل ہیں۔ دیگر تجاویز میں مختلف وزارتوں کی متعلقہ اسکیموں کے فروغ اور فرقہ وارانہ ہم آہنگی کو فروغ دینے کیلئے کانفرنسوں کا اہتمام، یونیورسٹیوں، تعلیمی اداروں اور عوامی فورم میں موسیقی پروگراموں اور مشاعروں کا اہتمام شامل ہے۔ اس بات کو بھی اجاگر کیاگیا کہ سماجی ہم آہنگی کی قدروں کو فروغ دینے کیلئے اسکولی بچوں اور ادھوری پڑھائی چھوڑنے والے بچوں کو شامل کیاجانا چاہئے۔ وزیر داخلہ ان تجاویز پر اتفاق کرتے ہوئے فیصلہ کیا کہ وہ کونسل کے ممبروں سمیت کچھ کمیٹیاں تشکیل دیں گے تاکہ حتمی فیصلوں کی صورت میں انہیں باقاعدہ بنانےکیلئے قابل کارروائی پوائنٹس کو منتخب کیا جا سکے۔


    U-2070

    
    
    (Release ID: 1528889) Visitor Counter : 8