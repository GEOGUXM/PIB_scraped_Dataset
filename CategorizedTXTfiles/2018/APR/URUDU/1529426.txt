      نیتی آیوگ

      پوشن ابھیان کے تحت قومی کونسل کی پہلی میٹنگ کل منعقد ہوگی
      Posted On: 17 APR 2018 7:57PM by PIB Delhi


    نئی دہلی، 17 ؍اپریل /پوشن ابھیان کے تحت ہندوستان کو درپیش تغذیاتی چیلنجوں سے متعلق قومی کونسل کی پہلی میٹنگ 18؍ اپریل 2018 کو نئی دہلی کے وگیان بھون کے ہال نمبر 3 میں ساڑھے دس بجے دن میں منعقد کی جائے گی۔ اس میٹنگ میں نیتی آیوگ کے نائب چیئرمین جناب راجیو کمار، نیتی آیوگ کے رکن (صحت اور تغذیہ) ڈاکٹر وی کے پال، نیتی آیوگ کے سی ای او جناب امیتابھ کانت کے علاوہ مرکزی اور ریاستی حکومتوں کی متعدد وزارتوں کے نمائندگان شریک رہیں گے۔ ہندوستان کو درپیش تغذیاتی چیلنجوں سے متعلق قومی کونسل کے اختیارات درج ذیل ہیں:

      * مربوط بین شعبہ جاتی ایکشن کے ذریعے ہندوستان کو درپیش تغذیاتی چیلنجز کو حل کرنےکیلئے پالیسی وضع کرنے کیلئے ہدایات کی فراہمی۔
      * مختلف وزارتوں کے درمیان اشتراک و تعاؤن کے علاوہ دیگر امور کا جائزہ لینا۔
      * سہ ماہی بنیاد پر تغذیہ کے پروگراموں کا جائزہ لینا۔
      * کونسل ہر 6 مہینے میں ایک بار وزیراعظم کو اپنی رپورٹ سونپے گی۔

    پوشن ابھیان کا نشانہ ناقص غذائیت کی سطح کو کم کرنا اور دیگر متعلقہ مسائل کو حل کرنا ہے۔ اس کیلئے غذائیت سے متعلق مختلف اسکیموں کے نفاذ کو یقینی بنانا ہے۔ اس ابھیان کے تحت اس طرح کی تمام اسکیموں کے نفاذ کی نگرانی کی جائے گی اور اس طرح سے پوشن ابھیان کے تحت وزارتوں کے ڈھانچہ جاتی بندوبست کو استعمال کیا جائے گا۔


    U. No. 2144


    

    
    (Release ID: 1529426) Visitor Counter : 7
    
    
    
    
    

*