      وزارت سیاحت

      آئی ٹی ڈی سی نے اپنے ہوٹلوں کی جدیدکاری کے لئے مختلف اقدامات کئے ہیں: الفونس
      Posted On: 02 APR 2018 7:13PM by PIB Delhi


    نئی دہلی، 2 /اپریل۔ سیاست کے مرکزی وزیر مملکت (آزادانہ چارج) جناب کے جے الفونس نے آج لوک سبھا میں ایک تحریری جواب میں بتایا کہ آئی ٹی ڈی سی نے اپنے ہوٹلوں کی جدید کاری کے لئے مختلف اقدامات کئے ہیں، جن میں نئی سہولتوں کا اضافہ، کمروں کی تجدید کاری، آن لائن روم بکنگ کے لئے آن لائن ٹریول ایجنسیوں کے ساتھ سمجھوتہ اور آن دی اسپاٹ کسٹمر فیڈ بیک کی شروعات شامل ہیں۔ انھوں نے کہا کہ فی الحال انڈیا ٹورزم ڈیولپمنٹ کارپوریشن لمیٹڈ جو ہوٹل چلارہا ہے ان میں نئی دہلی کا اشوک ہوٹل، نئی دہلی کا سمراٹ ہوٹل، جموں میں ہوٹل جموں اشوک، پٹنہ میں ہوٹل پاٹلی پتر اشوک، بھبنیشور میں ہوٹل کلنگا اشوک، کرناٹک کے شہر میسور میں للیتا محل پیلس ہوٹل، جھارکھنڈ میں ہوٹل رانچی اشوک اور اروناچل پردیش کے ایٹانگر میں ہوٹل ڈونی پولو اشوک کے علاوہ پڈوچیری میں ہوٹل پانڈیچری اشوک شامل ہیں۔


    حکومت کی حصص کو فروخت کرنے کی پالیسی کے تحت یہ فیصلہ کیا گیا ہے کہ آئی ٹی ڈی سی کے نقصان میں جانے والے ہوٹل اور املاک کو ریاستی سرکاروں کو منتقل کردیا جائے یا ریاستی سرکار کے ساتھ مشترکہ پٹے پر دے دیا جائے۔ ان ہوٹلوں میں کرناٹک کا ہوٹل للیتا محل پیلس، اروناچل پردیش میں ایٹانگر کا ہوٹل ڈونی پولو اشوک، پڈوچیری کا ہوٹل پانڈیچری اشوک، پٹنہ کا ہوٹل پاٹلی پتر اشوک، بھبنیشور کا ہوٹل کلنگا اشوک اور رانچی جھارکھنڈ کا ہوٹل رانچی اشوک شامل ہیں۔


    ۔۔۔۔۔۔۔۔۔۔۔۔۔۔۔۔۔۔۔۔۔


    (م ن ۔ ح ا۔ م ر (


    U-1854

    
    
    (Release ID: 1527315) Visitor Counter : 1