      شہری ہوابازی کی وزارت

      جیورمیں واقع نیوگرین فیلڈنوئیڈابین الاقوامی ہوائی اڈے کا کام آگے بڑھ رہاہے۔ پیش رفت رپورٹ
      Posted On: 03 APR 2018 8:53PM by PIB Delhi


    نئی دہلی ،04؍اپریل : شہری ہوابازی کی وزارت نے نبھ (آئندہ پیڑھی کے ہوائی اڈے برائے بھارت) نرما ن اقدامات کے ایک حصے کے طورپرہوائی اڈے کی صلاحیتوں میں اضافہ کرنے کا عہد کررکھاہے ۔نبھ نرمان کے تین کلیدی پہلوؤں میں آراضی کا معقول اورمساویانہ حصول ، ہوائی اڈے کے لئے طویل المدتی منصوبہ اورعلاقائی ترقیات ، تمام شراکت داروں کے لئے متوازن اقتصادیات ۔ نبھ نرمان کے ایک حصے کے طورپرشہری ہوابازی کی وزارت نے نوئیڈابین الاقوامی گرین فیلڈ ہوائی اڈہ واقع جیورکے قیام کے سلسلے میں اب تک کی پیش رفت پرنظرثانی کے لئے تمام شراکت داروں کی ایک میٹنگ طلب کی ۔


    نوئیڈاانٹرنیشنل گرین فیلڈایئرپورٹ ، آئی جی آئی ایئرپورٹ سے تقریبا 72کلومیٹرسڑک کے فاصلے پرایک اہم مقام پرواقع ہے اورنوئیڈا ،فرید آباد ، غازی آباد سے اس کا فاصلہ تقریبا40کلومیٹرہے۔ گریٹرنوئیڈاسے تقریبا28کلومیٹر، گروگرام سے تقریبا65 کلو میٹراور آگرہ سے 130کلومیٹرکے فاصلے پرواقع ہے ۔ یہ ہوائی اڈہ یمناایکسپریس سے بھی باقاعدہ طورپرمربوط ہے اوراس لحاظ سے گھریلواوربین الاقوامی سیاحوں کی خدمت کے لئے بہت معقول مقام ہے اوروہ یہاں سے آگرہ ، متھرااوربرندہ بن جاسکتے ہیں ۔


    شہری ہوابازی کی وزارت نے 6جولائی ،2017کو اپنی منظوری دے دی تھی۔ اترپردیش حکومت نے اپنی جانب سے اکتوبر2017 میں یمنا ایکسپریس صنعتی ترقیات اتھارٹی ( وائی ای آئی ڈی اے ) کو نفاذایجنسی کے طورپر مقررکیاتھا۔ وائی ای آئی ڈی اے نے دفاع کی وزارت سے 11جنوری ،2018کوکوئی اعتراض نہیں کی سند حاصل کی تھی ۔ ہوائی اڈے کے پروجیکٹ کو تیزی سے عملی جامہ پہنانے کے لئے 27مارچ ،2018کو ایک پروجیکٹ نگرانی اورنفاذ کمیٹی تشکیل دی گئی ہے ۔


    وائی ای آئی ڈی اے نے اس پروجیکٹ کے لئے پانچ ہزارہیکٹیئرآراضی کے رقبے کی شناخت کی ہے ۔ اس آراضی میں سے 240ہیکٹیئرآراضی ریاستی حکومت کی ہے اوربقیہ آراضی نجی مالکان کی ہے ۔ پہلے مرحلے میں ایک ہزارتین سو27آراضی کا حصول ٹرمنل بلڈنگوں اوررن وے کی تعمیر کے لئے کیاگیا اورتوقع کی جاتی ہے کہ وائی ای آئی ڈی اے کے ذریعہ ماہ جون ،2018میں کام شروع ہوجائے گا۔ ضروری اقدامات کرلئے گئے ہیں ۔


    ہوائی اڈے عالمی رابطہ کاری کا دروازہ ہوتے ہیں اورکلیدی اقتصادی مراکز کے قیام میں بنیادکے پتھرکی حیثیت رکھتے ہیں ۔ ایک ہوائی اڈے کی ترقی اس امرکی ضامن ہوتی ہے کہ ہوائی اڈے کے نزدیک تجارتی اوررہائشی جائیدادوں کی تعمیر عمل میں آئے اوراس پورے خطے کے جغرافیائی اوراقتصادی عناصرکی ترقی ہوسکے ۔ اگراچھے طریقے سے ایئروسٹی ڈیزائن کیاجائے توایک ہوائی اڈہ اقتصادی ترقی کا ایک ذریعہ بھی بن سکتاہے ۔


    فیصلہ کیاگیاہے کہ ہوائی اڈے کے لئے منصوبہ بندی کرتے وقت ایئرپورٹ کے گردونواح میں واقع شہری علاقے کی مجموعی ترقی عمل میں لائی جائیگی اندرونی اوربیرونی رابطہ کاری کے لئے نقل وحمل کے مختلف ذرائع دستیاب کرائے جائیں گے اور دلی ہوائی اڈے کو ریلوے ،میٹرو، بسوں ، موٹرگاڑیوں اور نجی گاڑیوں کی سرگرمیوں سے مربوط کیاجائے گا، جس کے ذریعہ لاگت میں کمی آئیگی اورمسافرومال بھاڑہ کا نقل وحمل آسان ہوگا۔


    مذکورہ ہوائی اڈہ سرکاری ۔نجی شراکت داری میں قائم کیاجائے گا۔اس ہوائی اڈے کی مالی افادیت پرنیز پی پی پی رعایت دینے کے سلسلے میں تفصیلی تبادلۂ خیالات عمل میں آئے ہیں ۔ وائی ای آئی ڈی اے نے اس امرکی یقین دہانی کرائی ہے کہ جس قدرزمینوں کا حصول کیاگیاہے ان سب کی قیمت اداکی جائیگی اور توقع کی جاتی ہے کہ یہ عمل پرسکون انداز میں آگے بڑھتارہے گا۔


    اس میٹنگ میں شہری ہوابازی کے وزیر جناب سریش پربھو، ماحولیات وجنگلات اورموسمیاتی تبدیلی کے وزیر مملکت جناب مہیش شرما ،ماحولیات و جنگلات اورموسمیاتی تبدیلی کے وزیر مملکت جناب جین سنہا ، شہری ہوابازی کے وزیر مملکت جناب آراین چوبے ، شہری ہوابازی کے سکریٹری جناب پربھات کمار ، وائی ای آئی اے ڈی کے چیئرمین اوردیگرسینیئرافسران جن کے تعلق مرکز ی اورریاستی حکومتوں سے تھا ، شریک تھے ۔


    میٹنگ کے دوران مختلف سرگرمیوں کے لئے ٹائم لائنوں کو حتمی شکل دی گئی ہے اورحکومت اترپردیش مرحلہ1کا سنگ بنیاد اکتوبر ،2018تک رکھنے کے لئے تیارہے ۔


    ***************


    (م ن ۔ ع آ۔820104.04.)


    U-1891

    
    
    (Release ID: 1527563) Visitor Counter : 3
    
    
      Read this release in: English