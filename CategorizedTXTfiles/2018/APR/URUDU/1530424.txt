      وزارت دفاع

      آئی این ایس وی تارینی اسٹیئرنگ سسٹم کی مرمت کے بعد ماریشش کے پورٹ لوئس سے روانہ
      Posted On: 26 APR 2018 3:11PM by PIB Delhi


    نئی دہلی؍ 26 اپریل2018،آئی این ایس وی تارینی خواتین پر مشتمل اپنی چھ رکنی ٹیم کے ساتھ ماریشش کی راجدھانی پورٹ لوئس سے آج یعنی 26 اپریل 2018ء کو دس بجے دنیا کے سمندری سفر کے آخری پڑاؤ کے لیے روانہ ہوگیا۔یہ جہاز اپنے اسٹیئرنگ گیئر کی ہنگامی مرمت کے لیے 18 اپریل 2018ء کو پورٹ لوئس پہنچا تھا۔


    ماریشش میں واقع بھارتی ہائی کمیشن نے ماریشش کے نیشنل کوسٹ گارڈ کے ساتھ تال میل قائم کرکے اس خرابی کے تدارک کے کام میں مکمل تعاون دیا، جس میں ڈائیونگ رپیئرورک ، مطلوبہ کل پُرزے لگانااور تکنیکی تعاون شامل ہے۔اسٹیئرنگ سسٹم کو درست کیا گیا اور سمندر میں اسٹیئرنگ گیئرکی کارکردگی کو یقینی بنانے کے لیے تارینی نے پورٹ لوئس سے دور آزمائشی سفر بھی کیا۔


    اس جہاز کے مئی 2018ء کے وسط میں گوا پہنچنے کی توقع ہے۔


    م ن۔ن ا۔ن ع


    U: 2308

    
    
    (Release ID: 1530424) Visitor Counter : 15
    
    
      Read this release in: English , Tamil