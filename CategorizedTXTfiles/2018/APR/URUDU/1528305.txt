      صدر جمہوریہ کا سکریٹریٹ

      صدر جمہوریہ جناب رام ناتھ کووند نے اِکوا ٹوریل گائنا کے پہلے سرکاری سفر کے دوران
      صدر مملکت اوبیان سے گفتگو کی
      
      ہندوستان اِکواٹوریل گائنا کے ساتھ ترقیاتی تعاون میں اضافے کا خواہشمند ہے : صدر جمہوریہ ہند
      
      Posted On: 08 APR 2018 8:37PM by PIB Delhi


    نئیدہلی 9 اپریل ۔صدر جمہوریہ جناب رام ناتھ کووند اکواٹوریل گائنا ،سوازی لینڈ اور زامبیا تین افریقی ملکو ں کے سرکار ی دورے کے پہلے مرحلے میں اکواٹوریل گائنا پہنچے ۔ جناب رام ناتھ کووند پہلے ایسے صدر مملکت ہند ہیں جنہوں نے سربراہ ملک کی حیثیت سے افریقی ملک اکواٹوریل گائنا کا دورہ شروع کیا ہے ۔ ملک کے ملابو ہوئی اڈے پر صدر اکواٹوریل گائنا کے صدرمملکت عزت مآب ٹیوڈورو اوبیانگ نگیوما نے اپنے کابینی رفیقوں اور دیگر سرکردہ شخصیات کے ساتھ جناب رام ناتھ کووند کا خیر مقدم کیا ۔


    جناب رام ناتھ کووند نے اپنے سرکار ی دورے کے پہلے روز یعنی 8 اپریل 2018 کو اکواٹوریل گائنا کے اپنے ہم منصب صدرمملکت جناب اوبیانگ سے مرابو میں واقع قصر صدارت میں ملاقات کی ۔ اس موقع پر جناب رام ناتھ کووند کو اکواٹوریل گائنا کی سرکار کی جانب سے ملک کا اعلیٰ ترین اعزاز کوانڈے کوریشو پیش کیا گیا ۔ یہ پہلا موقع ہے جب کسی غیر ملکی صدر مملکت کو اکواٹوریل گائنا کے اس عظیم ترین اعزاز سے نوازا گیا ہے ۔ اس سے پہلے یہ اعزاز بعض دوست ممالک کے چنندہ سربراہان مملکت کو پیش کیا جاچکا ہے ۔


    صدر اوبیانگ سے گفتگو کے دوران صدر جمہوریہ جناب رام ناتھ کووند نے اکواٹوریل گائنا میں اپنے گرم جوش اورشاندار استقبال کے لئے شکریہ ادا کیا ۔ انہوں نے کہا کہ صدر اوبیانگ نے برصغیر افریقہ میں استحکام کے فروغ کی خاطر افریقی امور میں اہم کردار ادا کیا ہے اور ہندوستان عزت مآب اوبیانگ کے ان کامیابیوں کی حقیقی ستائش کرتا ہے ۔ صدر جمہوریہ نے کہا کہ عزت مآب صدر اوبیانگ کی قیادت میں اکواٹوریل گائنا میں مسلسل ترقی اور نمو جاری رہی ہے ۔ انہوں نے برصغیر افریقہ کے سبھی ملکوں سے زیادہ مجموعی گھریلو شرح نمو کا نشانہ مکمل کرنے پر مبارکباد دی ۔ انہوں نے کہا کہ تیل اور گیس کی درآمدات پر انحصار کو کم کرکے اپنی معیشت کو ہمہ جہت بنانے کی کامیاب کوششیں کررہا ہے اور ہندوستان اکواٹوریل گائنا کے ساتھ شراکتداری کے لئے ہمہ وقت تیار ہے ۔


    بعد ازاں جناب رام ناتھ کووند نے دونوں ملکوں کے وفود کی سطح پر مذاکرات میں شرکت کی ۔ انہوں نے کہا کہ ہندوستان اور اکواٹوریل گائنا کے تعلقات ہمیشہ خوشگوار رہے ہیں ۔ ہندوستان اکواٹوریل گائنا کے ساتھ اپنے تعلقات کو زبردست اہمیت دیتا ہے اور اسی جذبے کے تحت حکومت ہند نے اکواٹوریل گائنا میں اپنا سفارتخانہ کھولنے کا فیصلہ کیا ہے ،جس سے ہمارے دونوں ملکوں کے مراسم کو زبردست فروغ حاصل ہوگا ۔


    صدر جمہوریہ موصوف نے کہا کہ ہمارے دونوں ملکوںکی معیشتیں ایک دوسرے کے لئے تکملے کی حیثیت رکھتی ہیں ۔جہاں اکواٹوریل گائنا ہائڈرو کاربن اورمعدنیاتی وسائل سے مالامال ہے وہیں ہندوستان انسانی اورمالیاتی پونجی اور تکینکی مہارت سے لیس ہے اور اب وہ دن دور نہیں جب ان دونوں ممالک کی باہمی شراکتداری ایک مثبت عملی شکل اختیار کرلے گی۔ ہندوستان سرکار سے سرکار کے تعلقات کے فروغ اور تعاون اورکاروبارسے کاروبار کے ٹھیکوں میں اکواٹوریل گائنا کے ساتھ شراکتداری کے لئے ہمہ وقت تیار ہے ۔ انہوں نے کہا کہ 2015 میں ہند-افریقہ فورم سربراہ اجلاس میں ہندوستان نے افریقی ممالک کو رعایتی شرحوں پر پانچ برسوں کی مدت میں دس ارب امریکی ڈالر کا قرض دینے کا اعلان کیا تھا ۔ انہوں نے زور دے کر کہا کہ اکواٹوریل گائنا کی سرکار کو اس سہولت کا بھرپور فائدہ اٹھانا چاہئے ۔ اس کے ساتھ ہی ہندوستان اکواٹوریل گائنا کی معیشت کے مختلف شعبوں کے ترقیاتی منصوبوں میں معاونت کے لئے تیار ہے ۔


    بعد ازاں صدر جمہوریہ موصوف نے صدر محترم جناب اوبیان کی جانب سے اہتمام کئے جانے والے اعزازی ظہرانے میں بھی شرکت کی ۔ اس موقع پر جناب رام ناتھ کووند نے کہا کہ ہندوستان اور اکواٹوریل گائنا سامراجی ماضی کے سائے سے ابھر کر باہر آچکے ہیں اور اپنے عوام کی خوشحالی ، بھلائی اور امن کے تئیں عہد بستہ ہیں ۔آج ہندوستان اور اکواٹوریل گائنا ترقیات میں اضافے اور ان کے فوائد کو اپنے سماجوں کے تمام طبقوں کو فراہم کرانے میں مصروف ہیں ۔ اس سلسلے میں اکواٹوریل گائنا کا قومی افق 2020 پروگرام یقیناََ ایک کردار ادا کرے گا ۔


    بعد ازاں دن میں صدر جمہوریہ جناب رام ناتھ کووند نے اکواٹوریل گائنا کے اراکین پارلیمان کے اجلاس سے خطاب کیا ۔ بعد ازاں انہو ں نے ملابو میں آباد ہندوستانی برادری سے ملاقات کی اور ان سے خطاب کیا ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    U- 1994

    
    
    (Release ID: 1528305) Visitor Counter : 7
    
    
      Read this release in: English , Marathi