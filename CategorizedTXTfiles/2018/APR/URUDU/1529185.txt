      امور داخلہ کی وزارت

      بائیں بازو کی انتہا پسندی پر قابو پانے میں، سرکار کی نئی پالیسی فائدہ مند ثابت ہورہی ہے
      Posted On: 15 APR 2018 1:32PM by PIB Delhi


    نئی دہلی 16 اپریل ۔ مرکزی وزارت داخلہ بائیں بازو کی انتہا پسندی (ایل ڈبلیو ای ) پر قابو پانے کی غرض سے سال 2015 سے ایک نیشنل پالیسی اینڈ ایکشن پلان یعنی ایک قومی پالیسی ومنصوبہ عمل پرروبہ عمل لارہی ہے ۔ اس قومی پالیسی میں سلامتی اورترقیات سے متعلق امور کے لئے ہمہ جہت حکمت عملی وضع کی گئی ہے ۔


    اس نئی قومی پالیسی کے خاص خاص مقاصد میں تشدد کو بالکل برداشت نہ کئے جانے اور ترقیاتی کاموں کو آگے بڑھائے جانے کے کا م شامل ہیں تاکہ ترقیات کے فوائد غریب اور غیر محفوظ حلقوں تک پہنچ سکیں ۔


    واضح ہوکہ وزارت داخلہ نے ملک کی دس ریاستوں کے 106 اضلاع کے بائیں بازو کی انتہا پسندی سے متاثر اضلاع کے طور پر نشاندہی کی ہے ۔ ان اضلاع کو نقل وحمل ،مواصلات ، گاڑیوں کی کرائے پرفراہمی ،ہتھیار ڈالنے والے ماؤ نوازوں کے لئے بھتہ اور حفاظتی دستوں کے لئے عارضی ڈھانچہ جاتی جیسے سلامتی امور سے متعلق اخراجات کے لئے رقو م کی فراہمی کے مقصد سے سلامتی سے متعلق اخراجات اسک یم (ایس آر ای ) میں شامل کیا گیا ہے ۔ ان 106 اضلاع میں سے 35 اضلاع ایسے ہیں جنہیں ملک گیر پیمانے پر ہونے والے بائیں بازو کی انتہا پسندی کے 90-80 تشدد تشددکا سامنا کرنا پڑتا ہے ۔ان اضلاع کو ،’’ انتہائی متاثرہ اضلاع ‘‘ قرار دیا گیا ہے ۔ یہ زمرہ بندی سلامتی اورترقیاتی دونوں میدانوں میں وسائل کی فراہمی پر توجہ مرکو ز کئے جانے کی بنیاد پر کی گئی ہے ۔ یاد رہے کہ گزشتہ کچھ برسوں کے دوران متعدد اضلاع میں سے کاٹ کر چھوٹے چھوٹے اضلاع بنائے گئے ہیں ،جس کے نتیجے میں ان 106 اضلاع کا رقبہ 126 اضلاع تک پھیل گیا ہے ۔ جن میں 35 وہ اضلاع بھی شامل ہیں جنہیں بائیں بازو کی انتہا پسندی سے سب سے زیادہ متاثر اضلاع قرار دیا گیا ہے ۔


    پچھلے چار برس کے دوران بائیں بازو کی انتہاپسندی کے منظر نامے میں خاطر خواہ بہتری پیدا ہوئی ہے ۔ تشدد کے واقعات میں 20 فیصد کمی آئی ہے اور 2013 سے 2017 کی مدت کےدوران بائیں بازو کی انتہا پسندی کے تشدد سے ہونے والی اموات میں 34 فیصد کمی آئی ہے۔ بائیں بازو کی انتہاپسندی کے تشدد کا پھیلاؤ بھی 2013 کے 76 اضلاع سے کم ہوکر 2017 میں 58 اضلاع رہ گیا ہے ۔ علاوہ ازیں ان میں سے بھی محض 30 اضلاع ایسے ہیں ، جنہیں بائیں بازو کی انتہا پسندی کے 90 فیصد تشدد کا سامنا کرنا پڑتا ہے ۔ لیکن اس کے ساتھ ہی بعض نئے اضلاع میں بائیں بازو کی انتہا پسندی کا تشدد پھیل رہا ہے ۔


    مرکزی وزارت داخلہ نے حال ہی میں متاثرہ اضلاع میں بدلے ہوئے زمینی حالات سے مطابقت رکھتے ہوئے وسائل کی فراہمی کو یقینی بنانے کی غرض سے ریاستی سرکاروں سے مشاورت کرتے ہوئے ایک جامع جائزے کا اہتمام کیا تھا ،جس کے مطابق 44 اضلاع ایس آر ای کی فہرست سے باہر ہوگئے ہیں جبکہ 8 نئے اضلاع ایس آر ای اضلاع کی فہرست میں شامل ہوگئے ہیں ۔


    کیرل ، کرناٹک اور تامل ناڈو کے تراہے جنکشن میں واقع قبائلی مقامات ماؤنواز انتہاپسندی کے پھیلاؤ کو روکنے کی غرض سے کیرالہ کے تین اضلاع کو ایس آر ای اضلاع کی فہرست میں شامل کیا گیا ہے ۔ اس کے باوجود نئے اضلاع میں انتہاپسندی تشدد کے واقعات شاذ شاذ ہی رونما ہوتے دیکھے گئے ۔


    اس اقدام کے نتیجے میں 11 ریاستوں کے 126 اضلاع کم ہوکر 90 ہوگئے ہیں جبکہ تشدد سے انتہائی متاثرہ اضلاع کی فہرست میں متاثرہ اضلاع کی تعداد 36 سے کم ہوکر 30 رہ گئی ہے ۔یہ نظرثانی شدہ جائزہ بندی بائیں بازو کی انتہا پسندی کے منظر نامے میں زیادہ حقیقت پسندانہ نمائندگی کرتی ہے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    س ش ۔رم


    U-2105

    
    
    (Release ID: 1529185) Visitor Counter : 7