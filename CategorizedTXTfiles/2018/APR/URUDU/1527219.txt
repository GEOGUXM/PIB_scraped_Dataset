      امور داخلہ کی وزارت

      صدر جمہوریٔہ ہند جناب رام ناتھ کوو ند، 43 شخصیتوں کو پدم انعامات سے نوازیں گے
      Posted On: 02 APR 2018 2:56PM by PIB Delhi


    نئی دہلی ، 2 اپریل ۔صدر جمہوریہ ہند جناب رام ناتھ کووند راشٹر پتی بھو ن میں توصیفی اسناد تقریب میں دیگر 43 شخصیتوں کو پدم انعامات سے نوازیں گے ۔


    مرکزی وزیر واخلہ جناب راج ناتھ سنگھ نے کل ان حضرات کے اعزاز میں ایک عشائیے کا اہتمام کیا تھا اور ان سے خطاب کیا تھا ۔ انہوں نے کہا کہ ملک کو سبھی پدم انعام یافتگان پر فخر ہے ۔جیسا کے قوم کی ترقی میں ان حضرات کا بڑا تعاون ہے ۔ انہوں نے انہیں مبارکباد دیتے ہوئے کہا کہ اب تک ان کی ان بے لوث خدمات کو مقامی طور پر جانا جاتا تھا لیکن ان انعامات کے بعد ان خدمات کو قومی سطح پر جانا جائے گا۔


    اس موقع پر اظہار خیال کرتے ہوئے محترمہ سشماسوراج نے کہا کہ ہر پدم انعام یافتہ شخصیت نے سماج سے بغیر کسی صلے کی امید کئے اپنے میدان میں سخت محنت کی ہے ۔انہوں نے میڈیا سے درخواست کی کہ وہ ان حضرات کی کامیابیوں کو اجاگر کریں ، جو حیرت انگیز ، ناقابل یقین اور ناقابل تصو ر ہیں ۔ انہوں نے آسیان ملکوں سے تعلق رکھنے والے انعام یافتگان کے تعاون کا خاص طور پر ذکر کیا۔


    اس موقع پر بہت سے انعام یافتگان نے اپنے کام اور تجربو ں کے بارے میں بتایا ۔


    امور داخلے کے وزیر مملکت جناب کرن رجیجو ، صدر جمہوریہ ہند کے سکریٹری جناب سنجے کوٹھاری ، امورداخلے کے سکریٹری جناب راجیو گابا بھی اس موقع پر موجود تھے۔


    پدم وبھوشن ، پدم بھوشن اور پدم شری انعامات کا اعلان ہرسال یوم جمہوریہ کے موقع پر کیا جاتا ہے ۔ یہ انعامات فنون لطیفہ ،ادب وتعلیم ، کھیل کود ، طب ، سماجی خدمت ،سائنس وانجنئیرنگ ،سرکاری امور ،سول سروس اورتجارت وصنعت جیسے مختلف میدانوں میں دئے جاتے ہیں۔


    پدم انعامات 2018 پہلے 43 افراد کو 20 مارچ کو منعقدہ ایک خصوصی تقریب میں دئے گئے تھے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔ اس ۔ رم


    U-1836

    
    
    (Release ID: 1527219) Visitor Counter : 9