      وزارت خزانہ

      اٹل پنشن یوجنا کے اب 97.05 لاکھ افراد خریدار بن چکے ہیں
      Posted On: 02 APR 2018 7:41PM by PIB Delhi


    نئی دہلی، 2 اپریل 2018 / مالی سال 18-2017 کے اختتام پر 97.05 لاکھ خریداروں نے اٹل پنشن یوجنا کے تحت اپنا اندراج کرایا تھا۔ 48.21 لاکھ خریدارو ں کا یہ اضافہ پچھلے مالی سال 17-2016 کے 48.83 لاکھ کے مقابلے میں 98 فی صد زیادہ تھا۔ پی ایف آر ڈی اے ، ہندستان کو ایک پنشن یافتہ سماج بنانے کے لئےاے پی وائی خدمات فراہم کرنے والوں کی کوششوں کو سراہتا ہے ۔


    پی ایف آر ڈی اے اٹل پنشن یوجنا کے تحت کام کاج کو آسان بنانے کی نیز اٹل پنشن یوجنا کو بڑے پیمانے پر عوام تک پہنچانے کے لئے متعدد اقدامات کئے ہیں۔ اکاؤنٹ اور ای پی آر این سے متعلق اسٹیٹمنٹ کو دیکھنے کے لئے آن لائن سہولت کا قیام کیا گیا تاکہ اٹل پنشن یوجنا خریداروں کے لئے اکاؤنٹ تک رسائی آسان ہو۔ علاوہ ازیں خریداروں کو مزید بااختیا ر بنانے کے لئے موبائیل اپلی کیشن بنائے گئے تاکہ وہ اٹل پنشن اکاؤنٹ یوجنا میں اپنے لین دین اور دیگر تفصیلات کو دیکھ سکیں۔ خریداروں کی سہولت اور حکومت ہند کے ڈیجیٹل اقدامات کو فروغ دینے کے لئے پی ایف آر ڈی اے نے این این پی ایس چینل کے ذریعہ آن لائن اندراج کی سہولت کو متعارف کیا ہے ا سکے لئے www.enps.nsdl.com پرجاکر لاگ ان کرنا ہے اور ا سکے دوران ذاتی طور پر دفتر جانے کی کوئی ضرورت نہیں ہے۔


    یکم جون 2015 کی تاریخ سے اٹل پنشن یوجنا کا آپریشن شروع ہوا اور یہ 18 سال سے لے کر 40 برس کے درمیان کے تمام ہندستانی شہریوں کے لئے دستیاب ہے ۔ اس اسکیم کے تحت ایک پنشن خریدار کو 60 سال مکمل ہونے کے بعد ایک ہزار روپے سے لے 5 پانچ ہزار روپے تک فی ماہ کم از کم لازمی پنشن ملے گی۔ پنشن کی یہ مختلف رقم پنشن یوجنا میں ان کے تعاون پر منحصر ہے۔ یہی پنشن خریدار کی بیوی /شوہر کو بھی ملے گی ۔ اگر خریدار اور اس کی بیوی /شوہر دونوں کا انتقال ہوجاتا ہے تو پنشن کی مجموعی رقم ان کے اہل خانہ میں سے نامزد شخص کو دے دی جائے گی۔


    ای این پی ایس پلیٹ فارم کے ذریعہ اب اٹل پنشن یوجنا کو مکمل ڈیجیٹل چینل کے ذریعہ کھولا جاسکتا ہے ۔ ایک پنشن خریدار ای پی آر اے این کارڈ اور لین دین کو دیکھ سکتا ہے اسی طرح ای پی آر اے این کارڈ اور لین دین کا پرنٹ بھی لے سکتا ہے۔ مزید برآں پنشن خریدار https://npslite-nsdl.com/CRAlite/grievanceSub.do. پر جاکر اپنا پی آر اے این تفصیلات ڈال کر شکایات بھی درج کراسکتا ہے۔


    پچھلے مالی برسوں کے دوران اٹل پنشن یوجنا کی شرح ترقی

                            
           مستفیدین کی تعداد
                            
                            
                                       
مالی سال   مکمل               مجموعی   
                                       
                                       
                                       
2015-2016  2,484,895          2,484,895
                                       
                                       
                                       
2016-2017  2,398,934          4,883,829
                                       
                                       
                                       
2017-2018  4,821,632          9,705,461
                                       
                                       
                                       
                                       
                                       

    ۔۔۔۔۔۔۔۔۔۔۔


    م ن۔ م ع ۔ ج۔


    U 1855


    
    

    
    (Release ID: 1527343) Visitor Counter : 11