      وزیراعظم کا دفتر

      16۔17؍اپریل 2018 کو وزیراعظم ہند کا دورہ سوئیڈن
      Posted On: 18 APR 2018 1:53PM by PIB Delhi


    نئی دہلی۔ 18 ؍اپریل۔سوئیڈن کے وزیراعظم جناب اسٹیفن لاف وین کی دعوت پر وزیراعظم ہند جناب نریندر مودی نے 16۔ 17 اپریل 2018 کو سوئیڈن کا دورہ کیا۔ یہ ان کا پہلا دورہ سوئیڈن تھا اور وہ تین دہائیوں کی مدت کے بعد سوئیڈن کا سفر کرنے والے پہلے ہندوستانی وزیراعظم ہیں۔ 16 اپریل کو اسٹاک ہوم پہنچنے پر وزیراعظم جنا ب لاف وین نے ان کا خیرمقدم کیا۔


    وزیراعظم جناب نریندر مودی نے 17 اپریل کو ناروے کے شاہ عزت مآب شاہ کارل XVI گستاف سے ملاقات کی ۔ اس سے قبل شاہ ناروے جناب کارل XVI گستاف نے 1993 اور 2005 میں ہندوستان کا دورہ کیا تھا۔ سوئیڈن میں اپنے قیام کے دوران وزیراعظم نریندر مودی نے ناروے کے وزیراعظم جناب لاف وین سے گفتگو کی ۔ اس سے پہلے جناب مودی اور جناب لاف وین کی ملاقات 2016 میں اس وقت ہوئی تھی جب جناب لاف وین نے ممبئی میں ’میک اِن انڈیا ‘ہفتے میں ناروے کے ایک زبردست کاروباری وفد کے ساتھ شرکت کی تھی۔ جناب لاف وین نے 2017 میں اسٹاک ہوم میں اہتمام کیے جانے والے’میک اِن انڈیا‘ ہفتے میں بھی شرکت کی تھی۔ وزیراعظم لاف وین کے ساتھ وزیراعظم جناب نریندر مودی کی گفتگو میں قریبی معاشی تعلقات کے قیام پر خصوصی توجہ کے ساتھ اہم عالمی اور علاقائی مسائل پر تبادلہ خیال کیا۔ اس موقع پر وزیراعظم لاف وین نے وزیراعظم مودی کے اعزاز میں ایک دعوت اعزازیہ کا بھی اہتمام کیا۔ وزیراعظم ہند کے دورہ سوئیڈن کے موقع پر ہی ہندوستان اور سوئیڈن نے پائیدار مستقبل کیلئے ہند۔ سوئیڈن جدت طراز شراکت داری پر ایک مشترکہ اعلامیے پر بھی دستخط کیے گئے اور ایک مشترکہ منصوبہ عمل کو بھی منظوری دی گئی۔ اس موقع پر دونوں وزرائے اعظم نے سوئیڈن کے سرکردہ کاروباری اداروں کے تقریباً 30 چیف ایگزیکٹیو افسران (سی ای او) سے ملاقات کی اور سی ای او کے اجلاس سے خطاب کیا۔ علاوہ ازیں سوئیڈن کے ماڈریٹ پارٹی کی لیڈر اور سوئیڈن کی پارلیمنٹ میں اپوزیشن لیڈر جناب الف کرسٹرسن نے بھی وزیراعظم نریندر مودی سے ملاقات کی۔ جناب الف کرسٹرسن مدتوں سے سوئیڈن کی سیاست میں سرگرم ہیں ۔ ا نہوں نے اکتوبر 2017 میں سوئیڈن کی پارلیمنٹ میں اپوزیشن لیڈر کے منصب کی ذمہ داری سنبھالی تھی۔


    وزیراعظم جناب نریندر مودی کا موجودہ سفر ناروے ایک ایسے وقت میں ہوا ہے جب ہند۔ سوئیڈن معاشی تعلقات نمایاں طور سے مستحکم ہوچکے ہیں۔ سوئڈین کی 170 سے زائد کمپنیوں نے ہندوستان میں سن 2000 سے 1.4 ارب ڈالر کی سرمایہ کاری کی ہے جبکہ سوئڈین کی بعض کمپنیاں تو ہندوستان میں ایک صدی سے بھی زیادہ مدت سے سرگرم کار رہی ہیں۔ تقریباً 70 ہندوستانی کمپنیوں نے سوئیڈن میں اپنی کاروباری موجودگی درج کرالی ہے۔ سردست ہند ۔ سوئیڈن باہمی تجارت وکاروبار کی مالیت تقریباً 1.8 ارب ڈالر ہے۔


    وزیراعظم جناب نریندر مودی لندن روانگی سے قبل شام کو سوئیڈن میں آباد فعال ہندوستانی برادری سے ملاقات کریں گے۔ توقع ہے کہ وزیراعظم لاف وین بھی اس سماجی تقریب میں شرکت کریں گے۔ واضح ہو کہ سوئیڈن میں 20 ہزار سے زائد ہندنژاد شہری آباد ہیں جن میں سوئیڈن کے مختلف اداروں میں زیر تعلیم 2000 ہندوستانی طلباء بھی شامل ہیں۔


    ہند۔ نارڈک کونسل سربراہ اجلاس


    وزیراعظم نریندر مودی کے قیام سوئیڈن کے دوران ، ہند۔ نارڈک سربراہ اجلاس کے عنوان سے ایک ہند۔ نارڈک اعلیٰ سطحی اجلاس کا اہتمام کیا گیا۔ ’مشترکہ قدرتیں اور باہمی خوشحالی‘ کے عنوان سے اس اعلیٰ سطحی اجتماع کا اہتمام کیا گیا۔ وزیراعظم ہند کی دعوت پر وزیراعظم لاف وین اور دیگر تمام نارڈک وزرائے اعظم نے 17 اپریل کو اہتمام کیے جانے والے اس سربراہ اجلاس میں شرکت کی ۔ ان نارڈک سربراہان میں ڈنمارک کے وزیراعظم جناب لارس روکّے راسموسین ، فن لینڈ کے وزیراعظم جناب جوہا سپلا، لی لینڈ کے وزیراعظم جناب کارٹن جیکبس ڈوٹر اور ناروے کی وزیراعظم محترمہ ایرنا سولبرگ شامل تھے۔ واضح ہو کہ نارڈک ملکوں سے ہندوستان کے خاطر خواہ معاشی مراسم قائم ہیں اور نارڈک ملکوں کے ساتھ ہندوستان کی سالانہ تجارت کی مالیت تقریباً 5.3 ارب ڈالر ہے جبکہ ہندوستان میں نارڈک ملکوں کے ذریعے کی جانے والی راست غیرملکی سرمایہ کاری مالیت 2.5 ارب ڈالر ہے۔


    اس سربراہ اجلاس میں شامل وزرائے اعظم نے ہند وستان اور نارڈک ملکوں کے درمیان باہمی تعاون کو مزید وسیع کرنے کا عہد کیا۔ ان کی بیشترگفتگو عالمی سلامتی، معاشی نمو ، جدت طرازی اور تبدیلی ماحولیات کے موضوعات پر مرکوز رہی۔ ان وزرائے اعظم نے اس امر کا بھی اعتراف کیا کہ باہمی طور سے مربوط موجودہ دنیا میں جدت طرازی اور ڈیجیٹل تبدیلی کی مہم زبردست زور وشور سے جاری ہے۔ اس سربراہ اجلاس میں اس بات پر بھی زور دیا گیا کہ خوشحالی اور پائیدار ترقی کے لئے ترقی کے کلیدی اقدامات کی حیثیت سے جدت طرازی اور ڈیجیٹل اقدامات کے تئیں ہندوستان کی عہد بستگی پر بھی زور دیا گیا جس میں میک اِن انڈیا ، اسٹارٹ اپ انڈیا، ڈیجیٹل انڈیا اور کلین انڈیا جیسی ہندوستان کی اہم اسکیمیں شامل ہیں۔ صاف ستھری ٹیکنالوجی،بحری مسائل کے حل ، بندرگاہوں کی جدیدکاری ، فوڈ پروسیسنگ ، صحت اور لائف سائنسز اور زراعت جیسے اہم مسائل کے حل کیلئے نارڈک ملکوں کی جانب سے پیش کی جانے والی تعاون کی تجاویز پر خاص طور سے زور دیا گیا۔ اس سربراہ اجلاس کے اختتام پر ہندوستان اور نارڈک ممالک کی جانب سے ایک مشترکہ اعلامیہ بھی جاری کیا گیا۔


    وزیراعظم جناب نریندر مودی نے اس موقع پر ڈنمارک کے وزیراعظم جناب لارس لوکّے راسموسین ، فن لینڈ کے وزیراعظم جناب جوہاسپلا، آئس لینڈ کے وزیراعظم جناب کیٹرن جیکبس ڈاٹر اور ناروے کی وزیراعظم محترمہ اِرنا سولبرگ سے بھی باہمی ملاقاتیں کیں۔ ان ملاقاتوں کے دوران باہمی مراسم اور باہمی مفادت کے اہم عالمی اور علاقائی اُمور پر بھی گفتگو کی گئی۔ اس موقع پر ان ممالک کے ساتھ متعدد مفاہمت ناموں پر بھی دستخط کیے گئے جن میں پائیدار اور اسمارٹ شہری ترقیات کے میدان میں ان ملکوں کے ساتھ تعاون کا مفاہمت نامہ شامل ہے۔ علاوہ ازیں مویشی پروری اور ڈیری کے میدان میں باہمی تعاون پر بھی ایک مفاہمت نامے پر دستخط کیے گئے جبکہ تعاون برائے غذائی سلامتی کے موضو ع پر اور زرعی تحقیق اور تعلیم کے میدان میں ڈنمارک کے ساتھ تعاون کے لئے ایک باہمی مفاہمت نامے پر دستخط کیے گئے ۔ نیز لی لینڈ کے ساتھ آئی سی سی چیئر فار ہندی لنگویج کے قیام کیلئے بھی ایک مفاہمت نامے پر دستخط کیے گئے۔


    U-2147

    
    
    (Release ID: 1529461) Visitor Counter : 13