      دیہی ترقیات کی وزارت

      دین دیال انتودیا یوجنا - قومی دیہی روزگار مشن: دیہی غربت کا خاتمہ اور غریبوں کے پائیدار سماجی اداروں کے ذریعہ متنوع ذریعہ معاش پیدا کررہا ہے
      Posted On: 03 APR 2018 6:54PM by PIB Delhi


    مشن کے اثرات:


    دین دیال انتودیا یوجنا- قومی دیہی روزگار مشن (ڈی اے وائی-این آر ایل ایم) دیہی ترقیات کی وزارت کا ایک اہم تجرباتی پروگرام ہے جس کا مقصد غریبوں کےپائیدار اداروں کی تعمیر کے ذریعہ غربت کا خاتمہ کرنا ہے۔ اس مرکزی امداد یافتہ اسکیم کو ریاستی حکومتوں کی شراکت داری کے ساتھ نافذ کیا جارہا ہے۔ 2011 میں شروع کردہ مشن کو گزشتہ تین برسوں کے دوران کافی وسعت ملی ہے۔ مالی سال 18-2017 کےدوران ٹھوس حکمت عملی کے تحت اضافی بلاکوں کو شامل کیا گیا ہے۔ مجموعی طور پر اس مشن کو 29 ریاستوں اور 5 مرکز کے زیر انتظام علاقوں کے 586 اضلاع میں پھیلے ہوئے 4459 بلاکوں میں نافذ کیا جارہا ہے۔


    سماجی اداروں کی تعمیر


    مالی سال 18-2017 کے دوران ملک بھر میں 82 لاکھ سے زائد کنبوں کو 6.96 لاکھ خود امدادی گروپوں (ایس ایچ جی) میں منظم کیا گیا ہے ۔ اسی طرح مجموعی طور پر 4.75 سے زائد خواتین کو 40 لاکھ سے زائد خود امدادی گروپوں میں منظم کیا گیا ہے۔ مزید برآں خود امدادی گروپوں (ایس ایچ) کو 2.2 لاکھ گاؤں کی سطح کے فیڈریشن اور 19000 سے زائد کلسٹر سطح کے فیڈریشن میں منظم کیا گیا ہے ۔ مجموعی طور پر سماجی اداروں کو 4444 کروڑ روپے بطور سرمایہ امداد فراہم کئے گئے ہیں ۔


    مالی شمولیت


    مالی شمولیت کی حکمت عملی کے ایک حصے کے طور پر یہ مشن مالی شمولیت کےمحکمہ (ڈی ایف ایس) ریزرو بینک آف انڈیا (آر بی آئی) اور انڈین بینک ایسوسی ایشن (آئی بی اے) کے ساتھ ملکر کام کرتا ہے تاکہ خود امدادی گروپوں (ایس ایچ جی) کوبینک قرض فراہم ہوسکے، مانگ اور رسد دونوں سطح پر کی جانے والی پائیدار کوششوں کا نتیجہ ہے کہ خود امدادی گروپوں کو خاطر خواہ مقدار میں بینک سے قرض حاصل ہوا۔


    مالی سال 14-2013 میں خودا مدادی گروپوں (ایس ایچ جی) کا بقایا قرض 22238 کروڑ روپے تھا جو فروری 2018 میں بڑھ کر 64589 کروڑ روپے پہنچ گیا ہے۔ اسی طرح مجموعی طور پر گزشتہ پانچ برسوں کے دوران 1.55 لاکھ کروڑ روپے کابینک قرضہ ایس ایچ ڈی کے ذریعہ ادا کیاگیا۔ اس طرح سے رواں مالی برس کے دوران منجمد اثاثوں کی تعداد 23 فی صد سے گھٹ کر 2.4 فی صد ہوگئی۔


    دوردراز خطوں میں مالی خدمات:


    اس مشن میں خود امدادی گروپوں کی ایجنسی کے ذریعہ قرض سے متعلق خدمات کی آخری ڈلیوری کو بہتر بنانے میں نمایاں کامیابی حاصل تھی۔ تقریباً 1518 ایس ایچ جی اراکین کو بطور بینکنگ کروسپونڈنٹ ایجنٹ (بی سی اے ) کے طور پر تعینات کیا گیا ہے تاکہ ڈپازٹ ،قرض ، بزر گ افراد کو پنشن کی ادائیگی ، اسکالر شپ ، ایم جی نریگا کے تحت مشاہرہ ، بیمہ اور پنشن اسکیموں کے اندراج جیسے مختلف مالی خدمات فراہم کی جاسکیں۔ فروری 2018 میں 1.78 لاکھ ایس ایچ جی اراکین نے بی سی اے کے ذریعہ بینکنگ خدمات حاصل کیں جبکہ 187.92 کروڑ روپے پر مشتمل 8.9 لاکھ سے زائد لین دین کا کام مکمل کیا گیا۔


    سود پر مالی امداد


    دین دیال انتودیا یوجنا –قومی بہی روزگار مشن ( ڈی اے وائی این آر ایل ایم) 3 لاکھ روپے تک کا بینک قرض حاصل کرنے والے خواتین امدادی گروپوں کو سود پر مالی امداد بھی فراہم کرتا ہے تاکہ قرض پر رعایت دی جاسکے۔ سود پر مالی امداد فراہم کرنے سے واضح طور پر قرض لاگت پر سالانہ 7 فی صد کی کمی آئی ہے۔ 250 اضلاع میں 3 فی صد کی سود پر اضافی مالی معاونت کی اجازت ہے بشرطیکہ قرض کی ادائیگی مقررہ وقت میں کردی جائے ، اس طرح سے سود کی شرح کم ہوکر 4 فی صد سالانہ رہ جاتی ہے۔ اس اسکیم کی شروعات سے لے کر اب تک 2324 کروڑروپے کی مجموعی رقم بطور سود پر مالی معاونت دی گئی ہے۔


    مہیلا کسان ششکتی کرن پر ی یوجنا اور ویلیو جین انیشیٹیو


    ان زرعی ماحولیاتی طریقوں کو فروغ دینے کے لئے جن سے خواتین کسانوں کی آمدنی میں اضافہ ہوتا ہے اور ان کی زرعی لاگت اور رسک میں کمی آتی ہے ، قومی دیہی روزگار مشن مہیلا کسان ششکتی کرن پری یوجنا (ایم کے ایس پی) کو لاگو کیا ہے۔ مارچ 2018 کی تاریخ تک 33 لاکھ سے زائد خواتین کسانوں کو اس اسکیم کے تحت امداد فراہم کئی گئی ہے۔ علاوہ ازیں تقریباً 8 لاکھ مہیلا کسانوں کو 86000 پروڈیوسر گروپوں (پی جی) میں منظم کیا گیا ہے ۔ ان مہیلا کسانوں کو 126 پروڈیوسر کمپنیوں (پی سی) میں متحد کیا گیا ہے۔ اس ویلیو چین ڈیولپمنٹ اقدامات کے سبب کسانوں کی آمدنی میں واضح طور پر اضافہ ہوا ہے۔ اس میں زراعت ، باغبانی، ڈیری، ماہی پروری جیسے تمام شعبے شامل ہیں۔


    مکئی، آم ، پھول اور پھل کی پیدوار کرنے والے نیز ڈیری اور بکری پالن کرنے والے چھوٹے کسانوں کو مختلف ریاستوں میں ویلیو جین اقدامات کے ذریعہ وسیع پیمانے پر فائدہ پہنچا ہے۔ فروری 2018 کی تاریخ تک 1.05 لاکھ سے زائد ایس ایچ جی اراکین کو مذکورہ اقدامات کے تحت شامل کیا گیا ہے۔ زرعی پیداوار کو بڑھانے کے لئے قومی دیہی روزگار مشن نے مختلف ریاستوں میں4150 کسٹم ہائرنگ مراکز قائم کئے ہیں۔


    کمیونٹی روزگار پیشہ ور افراد


    کمیونٹی کے ذریعہ نفاذ کی حکمت عملی اس مشن کا اہم حصہ ہے ۔ 1.72 لاکھ سے زائد کمیونٹی اراکین کو تربیت دے کر انہیں تعینات کیا گیا ہے تاکہ سماجی اداروں کو مختلف موضوعات مثلاً کتابوں کے رکھ رکھاؤ ، تربیت، صلاحیت سازی اور مالی خدمات کے سلسلہ میں تربیت فراہم کی جاسکے۔ اس میں 22000 کمیونٹی روگاز وسائل افراد (سی ایل پی آر) مثلاً کرشی سکھی اور پشوسکھی جو کہ چھوٹے کسانوں کو ساتوں دن اور چوبیس گھنٹے گھر تک امدادی خدمات فراہم کرتے ہیں، بھی شامل ہیں۔


    اسٹارٹ اپ ولیج انٹرپرینٹر شپ پروگرام اور اجیویکا گرامین ایکسپریس یوجنا


    غیر زرعی روزگار وں کی حکمت عملی کے حصے کے طور پر دین دیال انتودیا یوجنا اسٹارٹ اپ ولیج انٹر پرینئر شپ پروگرام (ایس ای پی) اور اجیو یگا گرامین ایکسپریس یوجنا (اے جی ا و وائی) کو لاگو کررہاہے۔ ایس وی ای پی کا مقصد دیہی علاقوں میں مقامی صنعتوں کو قائم کرنے کے لئے تاجروں اور کارباریوں کو امداد فراہم کرنا ہے۔ 17-2016 سے 17 ریاستوں میں اس کو نافذ کیا گیا ہے۔ تب سے لے کر اب تک تقریباً 16،600 تاجروں اور کارباریوں کو ایس وی ای پی کے تحت امداد دی گئی ہے ۔ جس کا نتیجہ ہے کہ تقریباً 40000 افراد کو روزگار حاصل ہوا ہے۔


    اگست 2017 میں اجیویکا گرامین ایکسپریس یوجنا (اے جی ای وائی) کو شروع کیا گیا تا کہ دور دراز کے دیہاتوں اور گاؤں کو جوڑے کے لئے محفوظ ، سستے اور سماجی نگرانی والے دیہی نقل و حمل خدمات فراہم کی جاسکے۔


    دین دیال ا نتودیئے گرامین کو شلیا یوجنا


    ڈی اے وائی – این آر ایل ایم کے تحت ایک دیگر ذیلی اسکیم دین دیال انتودیا گرامین کو شلیا یوجنا (ڈی ڈی یوجی کے وائی) ہے۔ اس اسکیم کا مقصد دیہی نوجوانوں کو روزگار فراہم کرنے والے ہنر مندی کی تربیت فراہم کرنا ہے۔ اسی طرح انہیں زیادہ تنخواہ الے روزگار کے شعبوں میں مناسب جگہ دلانی ہے۔


    مالی سال 18-2017 کے دوران فروری 2018 کی تاریخ تک 1.28 لاکھ دیہی نوجوانوں کو تربیت فراہم کرائی گئی جبکہ 69320 نوجوانوں کو مناسب روزگار فراہم کرایا گیا ۔ مالی سال 18-2017 کے دوران فروری 2018 تک 5.93 لاکھ دیہی نوجوانوں کو تربیت فراہم کرنے کے لئے 514 پروجیکٹوں کو ملک بھر میں منظوری دی گئی ہے۔ مزید برآں تربیت حاصل کرنے کے خواہشمند ممکنہ امیدواروں کے اندراج کوشل پنجی نامی موبائل ایپ کو بھی لانچ کیا گیا۔ 31 مارچ 2018 کی تاریخ تک کل 7.56 لاکھ امیدواروں نے کوشل پنجی اپلی کیشن میں اپنا اندراج کرایا تھا۔


    دیہی خود روزگار تربیتی ادارے


    ڈی اے وائی –این آر ایل ایم، 31 بنکوں اور ریاستی حکومتوں کے اشتراک سے دیہی خودروزگار اداروں (آر ایس ای ٹی آئی) کو امداد فراہم کررہا ہے تاکہ دیہی نوجوانوں کو سود مند روزگار پیدا کرنے کے لئے ہنر مند بنایا جاسکے۔ فی الحال ملک بھر میں 586 آر ایس ای ٹی آئی کو اس مشن کے ذریعہ امداد دی جارہی ہے۔ ان دیہی خود روزگار اداروں کے تحت 28 ریاستوں اور 4 مرکز کے زیر انتظام علاقوں کے 566 اضلاع شامل ہیں۔ مالی سال 18-2017 کے دوران کل 4.23 لاکھ امیدواروں کو تربیت فراہم کی گئی جبکہ 3.34 لاکھ امیدواروں کو روزگار حاصل ہوا ۔


    ڈی اے وائی این آر ایل ایم کا آزادانہ تجزیہ


    انسٹی ٹیوٹ آف رورل منجمنٹ آنند (آئی آر ایم اے) کو ڈی اے وائی – این آر ایل ایم کے ڈیزائن ، حکمت عملی اور اثرات کے آزادانہ جائزے کا کام سونپا گیا تھا۔ اس مطالعے کے دوران جنوری تا مارچ 2017 کے دوران 746 گاؤں میں پھیلے ہوئے تقریباً 4500 کنبوں کا سروے کیا گیا ۔


    ۔۔۔۔۔۔۔۔۔۔


    م ن۔ م ع ۔ ج۔


    U- 1874


    
    

    
    (Release ID: 1527511) Visitor Counter : 9