      रक्षा मंत्रालय

      विशेष बच्चों के लिए त्रिशूल स्पेशल ओलम्पिक तथा पारालिम्पिक्स गेम्स
      Posted On: 02 APR 2018 7:16PM by PIB Delhi


    एयरफोर्स वाइव्स वेलफेयर एसोसिएशन ने स्पेशल ओलम्पिक्स भारत के साथ आज पश्चिमी वायु कमान स्पोर्ट्स ग्राउंड, सुब्रतो पार्क में शाम 4 बजे विशेष बच्चों के लिए त्रिशूल विशेष ओलम्पिक तथा पारालिम्पिक्स गेम्स का आयोजन किया।


    एएफडब्ल्यूडब्ल्यूए (एयरफोर्स वाइव्स वेलफेयर एसोसिएशन) द्वारा समर्थित विशेष स्कूलों के 7 से 18 वर्ष के कुल 69 बच्चे स्पेशल ओलम्पिक्स भारत, रिसोर्स टीम से एथलेटिक्स, बोक्सी, पावरलिफ्टिंग और रॉलर स्केटिंग का प्रशिक्षण प्राप्त करेंगे।


    इन बच्चों ने 6 अप्रैल, 2018 को समापन और पुरस्कार वितरण समारोह के साथ समाप्त हुई स्पर्धाओं में भाग लिया।


    एएफडब्ल्यूडब्ल्यूए की अध्यक्ष श्रीमती कमलप्रीत धनोवा ने आयोजन का उद्घाटन किया और प्रतिभागियों को खिलाड़ीभावना की शपथ दिलाई। 50 मीटर और 25 मीटर की दौड़ स्पर्धाएं आयोजित की गईं।


    अपने संबोधन में आयोजन समिति की प्रमुख और एएफडब्ल्यूडब्ल्यूए (क्षेत्रीय) पश्चिमी वायु कमान की अध्यक्ष श्रीमती देविका हरिकुमार ने कहा कि इस तरह के आयोजनों से हमारे बच्चों को क्रीडा कौशल बढ़ाने तथा राज्य /राष्ट्रीय स्तर की चैम्पियनशीप के लिए अवसर प्राप्त होता है। उन्होंने कहा कि स्पेशल ओलम्पिक्स, भारत के विशेषज्ञ उच्च स्तर की स्पर्धा के लिए प्रशिक्षण देंगे और प्रतिभागियों का चयन करेंगे।


    ***


    वीके/एएम/एजी /एमएस–8022

    
    
    (Release ID: 1527474) Visitor Counter : 90
    
    
      Read this release in: English , Urdu