      सूक्ष्‍म, लघु एवं मध्‍यम उद्यम मंत्रालय

      राष्‍ट्रीय विदेश व्‍यापार निर्देशिका जारी
      Posted On: 26 APR 2018 1:05PM by PIB Delhi


    एमएसएमई राज्‍य मंत्री श्री गिरिराज सिंह राष्‍ट्रीय विदेश व्‍यापार निर्देशिका जारी करते हुए।


    सूक्ष्‍म , लघु और मध्‍यम उद्यम (एमएसएसमई) राज्‍य मंत्री (स्‍वतंत्र प्रभार) श्री गिरिराज सिंह और एमएसएमई सचिव डॉ. अरूण कुमार पांडा ने नई दिल्‍ली में हाल ही में सम्‍पन्‍न अंतर्राष्‍ट्रीय एसएमई सम्‍मेलन-2018 के दौरान निर्यातकों को बढ़ावा देने के लिए एक निर्देशिका जारी की। इस निर्देशिका में सरकार द्वारा स्‍थापित, मंजूर अथवा प्रायोजित एमएसएमई के निर्यात-आयात कार्यालयों, नीति निर्धारकों, नियंत्रकों, समन्‍वयकों और सभी निर्यात संवर्धन परिषदों, जिन्‍स बोर्डों, विकास प्राधिकरणों, व्‍यापार और उद्योग संगठनों, के बारे में जानकारी होगी।


    श्री सिंह ने कहा कि यह निर्देशिका निर्यातकों-आयातकों , व्‍यापारियों, निर्माताओं, एमएसएमई, अधिकृत आर्थिक संचालकों, निर्यात-आयात प्रबंधन छात्रों, नये आईईसी धारकों और निर्यात व्‍यापार में लगे सभी लोगों के लिए उपयोगी साबित होगी।


    इस निर्देशिका का प्रकाशन इंटरनेशनल ट्रेड कन्‍सलटेंट्स , नई दिल्‍ली ने किया है।


    ***


    वीके/एएम/केपी/वाईबी –8319


    

    
    (Release ID: 1530409) Visitor Counter : 121
    
    
      Read this release in: English , Urdu , Tamil