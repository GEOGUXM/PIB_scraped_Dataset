      પ્રધાનમંત્રીનું કાર્યાલય

      પ્રધાનમંત્રી આવતીકાલે (13 એપ્રિલ,2018) દિલ્હીમાં અલીપુર રોડ પર ડૉ. આંબેડકર રાષ્ટ્રીય સ્મારકનું ઉદઘાટન કરશે
      Posted On: 12 APR 2018 6:25PM by PIB Ahmedabad


    ડૉ. બાબાસાહેબ આંબેડકરની જન્મજયંતિનાં પ્રસંગે પ્રધાનમંત્રી શ્રી નરેન્દ્ર મોદી 13 એપ્રિલનાં રોજ દિલ્હીમાં 26, અલીપુર રોડ પર ડૉ. આંબેડકર રાષ્ટ્રીય સ્મારકનું ઉદઘાટન કરશે.


    આ એ સ્થળ છે , જ્યાં ડૉ. આંબેડકરે 6 ડિસેમ્બર , 1956 નાં રોજ મહાપરિનિર્વાણ ધારણ કર્યું હતું.


    26, અલીપુર રોડ પર સ્થિત ડૉ. આંબેડકર મહાપરિનિર્વાણ સ્થળ ડિસેમ્બર , 2003 માં ભારતનાં તત્કાલિન પ્રધાનમંત્રી શ્રી અટલબિહારી વાજપેયીએ દેશને અર્પણ કર્યું હતું.


    પ્રધાનમંત્રી નરેન્દ્ર મોદીએ 21 માર્ચ , 2016 નાં રોજ આ સ્મારકનું ખાતમુહૂર્ત કર્યું હતું.


    ભારતનાં બંધારણનાં ઘડવૈયા બાબાસાહેબ આંબેડકરનાં સ્મારકને પુસ્તકનો આકાર આપવામાં આવ્યો છે.


    સ્મારકમાં સંગ્રહાલયનો આશય સ્થિર મીડિયા , ગતિશીલ મીડિયા , ઓડિયો-વિઝ્યુઅલ કન્ટેન્ટ અને મલ્ટિમીડિયા ટેકનોલોજીનાં વિસ્તૃત ઉપયોગ મારફતે ડૉ. આંબેડકરનાં જીવનકવનનો સંપૂર્ણ અનુભવ તથા ભારતને તેમનાં યોગદાનને પ્રદર્શિત કરવાનો છે.


    અહીં ધ્યાન કક્ષ પણ તૈયાર કરવામાં આવ્યો છે. તોરણ દ્વાર , બોધિવૃક્ષ , સંગીતમય ફુવારો અને ઝળહળતો પ્રવેશદ્વાર મુલાકાતીઓ માટે સ્મારકને આકર્ષણનું કેન્દ્ર બનાવે છે.


    RP

    
    
    (Release ID: 1528904) Visitor Counter : 68
    
    
      Read this release in: English , Marathi , Assamese , Tamil , Telugu