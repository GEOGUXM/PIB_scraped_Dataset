      ગૃહ મંત્રાલય

      રાષ્ટ્રપતિ શ્રી રામનાથ કોવિંદ આજે (02-04-2018) 43 સમ્માનિત વ્યક્તિઓને પદ્મ પુરસ્કાર અર્પણ કર્યા
      Posted On: 02 APR 2018 11:20AM by PIB Ahmedabad


    નવી દિલ્હી, 0 2-04-2018


    રાષ્ટ્રપતિ શ્રી રામનાથ કોવિંદે આજે (02-04-2018) રાષ્ટ્રપતિ ભવનમાં આયોજિત એક સમારોહમાં 43 વ્યક્તિઓનાં બીજા સમૂહને પદ્મ પુરસ્કાર અર્પણ કર્યા હતા.


    કેન્દ્રીય ગૃહમંત્રી શ્રી રાજનાથસિંહે ગઈકાલે પુરસ્કાર વિજેતાઓનાં સમ્માનમાં રાત્રિભોજનનું આયોજન કર્યું હતું. તેમણે કહ્યું કે, પદ્મ પુરસ્કાર પ્રાપ્ત કરનારા દરેક વ્યક્તિઓ પર દેશને ગર્વ છે, કેમ કે દેશનાં વિકાસમાં તેમનું મહત્વપૂર્ણ યોગદાન છે. વિજેતાઓને અભિનંદન પાઠવતા તેમણે કહ્યું કે, તેમની નિઃસ્વાર્થ સેવા અત્યાર સુધી સ્થાનિક સ્તર સુધી સિમિત હતી, પરંતુ આ પુરસ્કારથી તેઓને રાષ્ટ્રીય સ્તર પર ઓળખ મળી છે.


    આ અવસર પર પોતાના સંબોધનમાં વિદેશ મંત્રી શ્રીમતી સુષ્મા સ્વરાજે કહ્યું કે પ્રત્યેક પદ્મ પુરસ્કાર વિજેતાએ પોતાના ક્ષેત્રમાં મુશ્કેલ કાર્ય કર્યું છે. વિજેતાઓને એ વાતની આશા નહોતી કે સમાજ તેમને સમ્માનિત કરશે. મંત્રી મહોદયે મીડિયાને અપીલ કરતા કહ્યું હતું કે, તેમણે પુરસ્કાર વિજેતાઓની ઉપલબ્ધિઓને રેખાંકિત કરવી જોઈએ, જે અદભૂત, અવિશ્વસનીય અને અકલ્પનીય છે. તેમણે આસિયાન દેશોના વિજેતાઓની ઉપલબ્ધિઓનો વિશેષ રૂપે ઉલ્લેખ કર્યો હતો.


    આ અવસર પર કેટલાક પુરસ્કાર વિજેતાઓએ પોતાના કાર્યો અને અનુભવો જણાવ્યાં હતાં.


    કેન્દ્રીય ગૃહ રાજ્યમંત્રી શ્રી કિરન રિજિજૂ, રાષ્ટ્રપતિના સચિવ શ્રી સંજય કોઠારી તથા ગૃહ સચિવ શ્રી રાજીવ ગૉબા પણ આ અવસરે ઉપસ્થિત રહ્યાં હતા.


    ગણતંત્ર દિવસના પર્વ પર પ્રતિવર્ષ પદ્મ વિભૂષણ, પદ્મ ભૂષણ અને પદ્મ શ્રી પુરસ્કારની જાહેરાત કરવામાં આવે છે. આ પુરસ્કાર વિભિન્ન ક્ષેત્રો જેવા કે કલા, સાહિત્ય તથા શિક્ષણ, રમત-ગમત, સ્વાસ્થ્ય, સામાજિક કાર્ય, વિજ્ઞાન અને પ્રૌદ્યોગિકી, સિવિલ સેવા, વ્યાપાર તથા ઉદ્યોગ વગેરેમાં અર્પણ કરાય છે.


    પદ્મ પુરસ્કાર 2018ના 43 વિજેતાઓનાં પહેલા સમૂહને 20 માર્ચ, 2018ના રોજ આયોજિત એક ખાસ સમારોહમાં સમ્માનિત કરાયા હતાં.


    NP/ J.Khunt/GP

    
    
    (Release ID: 1527245) Visitor Counter : 90
    
    
      Read this release in: Tamil , English