      PIB Headquarters

      પીવીસી ઈન્સ્યુલેટેડ કેબલના નિર્માતા એકમમાં ભારતીય માનક બ્યૂરોની રેડ
      Posted On: 24 APR 2018 4:56PM by PIB Ahmedabad


    અમદાવાદ - 24 -04-2018


    ભારતીય માનક બ્યૂરોના અધિકારીઓની એક ટીમે બ્યૂરો પાસેથી અધિકૃત લાયસન્સ વગર કંપનીના પીવીસી ઈન્સ્યુલેટેડ કેબલના ઉત્પાદન, પેકિંગ અને આઈએસઆઈ માર્કા લગાવવામાં સંકળાયેલા હોવાની માહિતીના આધારે 19-04-2018ના રોજ કેબલ નિર્માતા મેસર્સ શ્રી સાંઈ કેબલ કોર્પોરેશન ઈન્ડસ્ટ્રીઝ, 14-એ, પ્લાન્ટ નં. 33 નંદ ઈન્ડસ્ટ્રિયલ એસ્ટેટ ઉધના મગદલ્લા રોડ સૂરત ના પરિસરમાં દરોડા પાડ્યા હતા. દરોડામાં આઈએસઆઈના દૂરૂપયોગ કરેલી આશરે 300 બંડલ વાયર તથા 26 માર્કીંગવાળી ડાઈ જપ્ત કરવામાં આવી હતી.


    આ ઉત્પાદન ભારત સરકાર દ્વારા અધિસૂચિત અનિવાર્ય પ્રમાણને અંતર્ગત આવે છે જેમાં, એ સમાવિષ્ટ છે કે કોઈપણ વ્યક્તિ ભારતીય માનક બ્યૂરો પાસેથી માનક ચિન્હ (આઈએસઆઈ) લાયસન્સ વગર ઉત્પાદન કરી ન શકે. ભારતીય માનક બ્યૂરોની પૂર્વ અનુમતિ વગર માનક ચિન્હનો ઉપયોગ કરનાર સામે ભારતીય માનક બ્યૂરો અધિનિયમ 1986ની કલમ 11(1), 12(ખ)ના ઉલ્લંઘન બદલ કાર્યવાહી કરવામાં આવશે. આ ગુનો દંડનીય છે, જે અંતર્ગત 1 વર્ષની સજા અથવા 50,000નો આર્થિક દંડ અથવા બંનેની જોગવાઈ છે.


    લોકો સાથે છેતરપિંડી કરવા આ પ્રકારે આઈએસઆઈ માર્કાનો ઉપયોગ થતો હોય છે . જે કોઈપણ વ્યક્તિ પાસે ભારતીય માનક બ્યૂરોના પ્રમાણિત ચિન્હના દુરપયોગની માહિતી હોય તે એ અંગે પ્રમુખ , ભારતીય માનક બ્યૂરો , અમદાવાદ શાખા કાર્યાલય , ત્રીજે માળ , નવજીવન અમૃત જયંતિ ભવન , ગુજરાત વિદ્યાપીઠની પાછળ , આશ્રમ રોડ , અમદાવાદ -380014. ( ટેલિફોન – 27540317) ને જાણ કરી શકે છે . ફરિયાદને ahbo@bis.gov.in અથવા eng@bis.gov.in પર ઈ - મેઈલ પણ કરી શકાય છે . આ પ્રકારની માહિતી આપનારની ઓળખ ગુપ્ત રાખવામાં આવશે .


    NP/J.Khunt/ GP ક્રમાંક – 152

    
    
    (Release ID: 1530043) Visitor Counter : 46