      સૂક્ષ્મ, લઘુ અને મધ્યમ ઉદ્યોગ મંત્રાલય

      ખાદી અને ગ્રામોદ્યોગ આયોગ દ્વારા દાહોદના આદિવાસી લાભાર્થીઓને 500 બી-બોકસનું વિતરણ કરાશે
      Posted On: 18 APR 2018 2:48PM by PIB Ahmedabad


    અમદાવાદ-1 8 -04-2018


    પ્રધાનમંત્રી નરેન્દ્ર મોદીના ‘ શ્વેત ક્રાંતિ ’ ની સાથો સાથ ‘ સ્વીટ ક્રાંતિ ’ ના વિઝનને સાકાર કરવાના ભાગરૂપે ખાદી અને ગ્રામોદ્યોગ આયોગ (કેવીઆઈસી) દ્વારા 20 એપ્રિલના રોજ દાહોદ જિલ્લાના આદિવાસી લાભાર્થીઓને 500 બી-બોકસ (મધમાખી ઉછેરવા માટેના બોકસ)નું વિતરણ કરવામાં આવશે. કેવીઆઈસીના અધ્યક્ષ શ્રી વિનય કુમાર સક્સેનાના હસ્તે સવારે 11 વાગ્યે ભીલ સેવા મંડળ, દાહોદ ખાતે શ્રી એન.એમ. સદગુરૂ ફાઉન્ડેશનના સહયોગથી બી-બોકસનું વિતરણ કરવામાં આવનાર છે.


    ઉલ્લેખનીય છે કે હની મિશન પાયલટ પ્રોજેકટ અંતર્ગત ગુજરાતમાં બનાસ ડેરીના માધ્યમથી ખેડૂતોને પ્રશિક્ષણ આપીને કેવીઆઈસી દ્વારા 660 બી-બોકસ આપવામાં આવ્યા હતા, જેના પ્રથમ તબક્કામાં 4280 કિગ્રા મધનું હાલમાં ઉત્પાદન થયું છે. આ કાર્યક્રમ હેઠળ કુંભેરા-સાબરકાંઠામાં 580 બી-બોકસ તથા જીએનએફસી સીએસઆર ફંડ અંતર્ગત ભુજમાં 300 બી-બોકસ વિતરીત કરવામાં આવ્યા છે.


    NP/J.Khunt/DK

    
    
    (Release ID: 1529476) Visitor Counter : 38