      ਸੜਕੀ ਆਵਾਜਾਈ ਅਤੇ ਰਾਜਮਾਰਗ ਮੰਤਰਾਲਾ

      ਰਾਸ਼ਟਰੀ ਰਾਜਮਾਰਗਾਂ ਦੇ ਨਿਰਮਾਣ ਵਿੱਚ 20% ਦਾ ਵਾਧਾ ਦਰਜ ਸ਼੍ਰੀ ਨਿਤਿਨ ਗਡਕਰੀ ਨੇ ਲੇਨ ਕਿਲੋਮੀਟਰ ਗਿਣਤੀ ਦੀ ਅੰਤਰਰਾਸ਼ਟਰੀ ਪ੍ਰਣਾਲੀ ਅਪਣਾਉਣ ਦਾ ਐਲਾਨ ਕੀਤਾ
      Posted On: 03 APR 2018 6:01PM by PIB Chandigarh


    Twenty per cent growth recorded in Construction of National Highways
    Shri Nitin Gadkari announces adoption of international system of counting of Lane Kilometres


    ਰਾਸ਼ਟਰੀ ਰਾਜਮਾਰਗਾਂ ਦੇ ਨਿਰਮਾਣ ਵਿੱਚ 20 % ਦਾ ਵਾਧਾ ਦਰਜ ਸ਼੍ਰੀ ਨਿਤਿਨ ਗਡਕਰੀ ਨੇ ਲੇਨ ਕਿਲੋਮੀਟਰ ਗਿਣਤੀ ਦੀ ਅੰਤਰਰਾਸ਼ਟਰੀ ਪ੍ਰਣਾਲੀ ਅਪਣਾਉਣ ਦਾ ਐਲਾਨ ਕੀਤਾ


    ਕੇਂਦਰੀ ਸੜਕ ਟ੍ਰਾਂਸਪੋਰਟ ਅਤੇ ਰਾਜਮਾਰਗ , ਜਹਾਜ਼ਰਾਨੀ , ਜਲ ਸੰਸਾਧਨ , ਨਦੀ ਵਿਕਾਸ ਅਤੇ ਗੰਗਾ ਸੁਰੱਖਿਆ ਮੰਤਰੀ ਸ਼੍ਰੀ ਨਿਤਿਨ ਗਡਕਰੀ ਨੇ ਕਿਹਾ ਹੈ ਕਿ ਸਾਲ 2017-18 ਦੌਰਾਨ 9829 ਕਿਲੋਮੀਟਰ ਤੋਂ ਵੀ ਜ਼ਿਆਦਾ ਲੰਬੇ ਰਾਸ਼ਟਰੀ ਰਾਜਮਾਰਗ ਦਾ ਨਿਰਮਾਣ ਕੀਤਾ ਗਿਆ। ਇਹ ਪਿਛਲੇ ਸਾਲ ਦੌਰਾਨ ਨਿਰਮਾਣਿਤ 8231 ਕਿਲੋਮੀਟਰ ਲੰਬੇ ਰਾਸ਼ਟਰੀ ਰਾਜਮਾਰਗ ਦੀ ਤੁਲਨਾ ਵਿੱਚ 20 % ਦੇ ਵਾਧੇ ਨੂੰ ਦਰਸਾਉਂਦਾ ਹੈ। ਵਿੱਤੀ ਸਾਲ 2017-18 ਦੌਰਾਨ 17055 ਕਿਲੋਮੀਟਰ ਲੰਬੀਆਂ ਸੜਕਾਂ ਦੇ ਠੇਕੇ ਦਿੱਤੇ ਗਏ, ਜਦੋਂਕਿ ਪਿਛਲੇ ਸਾਲ 15948 ਕਿਲੋਮੀਟਰ ਲੰਬੀਆਂ ਸੜਕਾਂ ਦੇ ਠੇਕੇ ਦਿੱਤੇ ਗਏ ਸਨ । ਸਾਲ 2017-18 ਦੌਰਾਨ ਰਾਸ਼ਟਰੀ ਰਾਜਮਾਰਗਾਂ ਦੇ ਨਿਰਮਾਣ ’ ਤੇ 1,16,324 ਕਰੋੜ ਰੁਪਏ ਦੀ ਰਕਮ ਖਰਚ ਕੀਤੀ ਗਈ।


    ਅੱਜ ਨਵੀਂ ਦਿੱਲੀ ਵਿੱਚ ਮੀਡੀਆ ਨੂੰ ਸੰਬੋਧਨ ਕਰਦਿਆਂ ਮਾਣਯੋਗ ਮੰਤਰੀ ਨੇ ਨਵੇਂ ਵਿੱਤ ਸਾਲ ਤੋਂ ਹੀ ਲੇਨ ਕਿਲੋਮੀਟਰ ਗਿਣਤੀ ਦੀ ਅੰਤਰਰਾਸ਼ਟਰੀ ਪ੍ਰਣਾਲੀ ਨੂੰ ਅਪਣਾਉਣ ਦਾ ਐਲਾਨ ਕੀਤਾ। ਉਨ੍ਹਾਂ ਨੇ ਕਿਹਾ ਕਿ ਮੰਤਰਾਲਾ ਹੁਣ ਤੱਕ ਰੇਖਿਕ ਲੰਬਾਈ ਵਿੱਚ ਰਾਸ਼ਟਰੀ ਰਾਜਮਾਰਗਾਂ ਦੇ ਨਿਰਮਾਣ ਦੀ ਗਿਣਤੀ ਕਰਦਾ ਰਿਹਾ ਹੈ , ਜੋ ਸਹੀ ਅਰਥਾਂ ਵਿੱਚ ਇਸ ਤੱਥ ਨੂੰ ਦਰਸਾਉਂਦਾ ਹੈ ਕਿ ਅਸਲ ਵਿੱਚ ਕਿੰਨ੍ਹਾ ਕੰਮ ਪੂਰਾ ਹੋਇਆ ਹੈ।


    ਸ਼੍ਰੀ ਗਡਕਰੀ ਨੇ ਇਹ ਵੀ ਜਾਣਕਾਰੀ ਦਿੱਤੀ ਕਿ ਪੂਰਬੀ ਪੈਰੀਫਿਰਲ ਐਕਸਪ੍ਰੈੱਸਵੇਅ ਦਾ ਨਿਰਮਾਣ ਕਾਰਜ ਲਗਭਗ ਪੂਰਾ ਹੋ ਚੁੱਕਾ ਹੈ ਅਤੇ ਇਸ ਨੂੰ ਜਲਦੀ ਹੀ ਆਮ ਜਨਤਾ ਲਈ ਖੋਲ੍ਹ ਦਿੱਤਾ ਜਾਵੇਗਾ । ਇਸ ਪੂਰੀ ਤਰ੍ਹਾਂ ਨਾਲ ‘ ਪਹੁੰਚ-ਨਿਯੰਤ੍ਰਿਤ ਐਕਸਪ੍ਰੈਸਵੇਅ ’ ਵਿੱਚ ਕੇਵਲ ਨਿਰਧਾਰਤ ਇੰਟਰਚੇਂਜ ਦੇ ਜ਼ਰੀਏ ਹੀ ਪ੍ਰਵੇਸ਼ ਅਤੇ ਨਿਕਾਸ ਕੇਂਦਰ ਹਨ । ਟੋਲ ਕਲੈਕਸ਼ਨ ਕੇਵਲ ਤੈਅ ਕੀਤੀ ਗਈ ਦੂਰੀ ਦੇ ਲਿਹਾਜ਼ ਨਾਲ ਕੀਤੀ ਜਾਵੇਗੀ, ਜਿਸ ਦੇ ਲਈ ਟੋਲ ਪਲਾਜ਼ਾ ’ਤੇ ਇਲੈਕਟ੍ਰਾਨਿਕ ਟੋਲ ਕਲੈਕਸ਼ਨ ਪ੍ਰਣਾਲੀ ਲੱਗੀ ਹੋਵੇਗੀ। ਮਾਣਯੋਗ ਮੰਤਰੀ ਨੇ ਕਿਹਾ ਕਿ 4420 ਕਰੋੜ ਰੁਪਏ ਦੀ ਲਾਗਤ ਵਾਲਾ ਇਹ ਪ੍ਰੋਜੈਕਟ ਟੀਚਾਗਤ 910 ਦਿਨਾਂ ਦੀ ਤੁਲਨਾ ਵਿੱਚ ਲਗਭਗ 500 ਦਿਨਾਂ ਦੇ ਰਿਕਾਰਡ ਸਮੇਂ ਵਿੱਚ ਹੀ ਪੂਰਾ ਹੋ ਰਿਹਾ ਹੈ। ਇਹ ਅਜਿਹਾ ਪਹਿਲਾ ਐਕਸਪ੍ਰੈਸਵੇ ਹੈ, ਜੋ ਪੂਰੀ ਤਰ੍ਹਾਂ ਨਾਲ ਸੋਲਰ ਊਰਜਾ ਨਾਲ ਸੰਚਾਲਿਤ ਹੈ। ਐਕਸਪ੍ਰੈਸਵੇ ’ਤੇ 4 ਮੈਗਾਵਾਟ ਸਮਰੱਥਾ ਦੇ 8 ਸੋਲਰ ਊਰਜਾ ਪਲਾਂਟ ਲਗਾਏ ਗਏ ਹਨ। ਇਸ ਐਕਸਪ੍ਰੈਸਵੇ ਨਾਲ ਪ੍ਰਦੂਸ਼ਣ ਘਟਣ ਦੇ ਨਾਲ-ਨਾਲ ਰਾਸ਼ਟਰੀ ਰਾਜਧਾਨੀ ਵਿੱਚ ਭੀੜ ਵੀ ਘੱਟ ਹੋ ਜਾਵੇਗੀ, ਕਿਉਂਕਿ ਦਿੱਲੀ ਨਾ ਜਾਣ ਵਾਲੇ ਵਪਾਰਕ ਵਾਹਨਾਂ ਦਾ ਪ੍ਰਵੇਸ਼ ਇਸ ਸ਼ਹਿਰ ਵਿੱਚ ਨਹੀਂ ਹੋਵੇਗਾ।


    ਮਾਣਯੋਗ ਮੰਤਰੀ ਨੇ ਇਹ ਵੀ ਐਲਾਨ ਕੀਤਾ ਕਿ ਦਿੱਲੀ - ਮੇਰਠ ਰਾਜਮਾਰਗ ਪ੍ਰੋਜੈਕਟ ਤਹਿਤ ਦਿੱਲੀ ਤੋਂ ਡਾਸਨਾ ਤੱਕ 14 ਲੇਨ ਵਾਲੇ ਰਾਜਮਾਰਗ ਦਾ ਨਿਰਮਾਣ ਕਾਰਜ ਟੀਚਾਗਤ 30 ਮਹੀਨਿਆਂ ਦੀ ਤੁਲਨਾ ਵਿੱਚ 15 ਮਹੀਨਿਆਂ ਦੇ ਰਿਕਾਰਡ ਸਮੇਂ ਵਿੱਚ ਹੀ ਪੂਰਾ ਹੋ ਜਾਵੇਗਾ। ਇਸ ਰਾਜਮਾਰਗ ਦੇ ਦੋਹੀਂ ਪਾਸੀਂ 2.5 ਮੀਟਰ ਦਾ ਸਾਈਕਲ ਟ੍ਰੈਕ ਬਣਾਇਆ ਜਾਵੇਗਾ , ਜੋ ਇਸ ਦੀ ਇੱਕ ਅਨੁਠੀ ਵਿਸ਼ੇਸ਼ਤਾ ਹੈ। ਯਮੁਨਾ ਨਦੀ ’ ਤੇ ਮੌਜੂਦਾ ਪ੍ਰਮੁੱਖ ਪੁਲ ਦੇ ਦੋਵੇਂ ਪਾਸੇ 4 ਲੇਨ ਵਾਲੇ 2 ਨਵੇਂ ਪੁਲ ਬਣਾਏ ਜਾਣਗੇ , ਜਿਸ ਨਾਲ ਇਹ 16 ਲੇਨ ਵਾਲੇ ਪੁਲ ਵਿੱਚ ਤਬਦੀਲ ਹੋ ਜਾਵੇਗਾ। ਇਹ ਦੇਸ਼ ਦਾ ਪਹਿਲਾ ਅਜਿਹਾ ਪੁਲ ਹੈ ਜਿਸ ਵਿੱਚ ਸੋਲਰ ਪ੍ਰਣਾਲੀ ਅਤੇ ਡ੍ਰਿਪ ਸਿੰਚਾਈ ਸੁਵਿਧਾ ਹੋਵੇਗੀ।


    ****

    
    
    (Release ID: 1527674) Visitor Counter : 1