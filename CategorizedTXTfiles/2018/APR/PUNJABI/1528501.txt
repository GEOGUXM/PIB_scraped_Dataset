      ਵਿੱਤ ਮੰਤਰਾਲਾ

      ਆਂਧਰਾ ਪ੍ਰਦੇਸ਼, ਕੇਰਲ, ਤੇਲੰਗਨਾ ਅਤੇ ਉੱਤਰ ਪ੍ਰਦੇਸ਼ ਵਿੱਚ ਰਾਜ ਦੀ ਸੀਮਾ ਦੇ ਅੰਦਰ ਮਾਲ ਦੀ ਆਵਾਜਾਈ ਲਈ 15 ਅਪ੍ਰੈਲ, 2018 ਤੋਂ ਈ-ਵੇ ਬਿਲ ਪ੍ਰਣਾਲੀ ਦੀ ਸ਼ੁਰੂਆਤ
      Posted On: 10 APR 2018 6:19PM by PIB Chandigarh


    Roll-out of e-Way Bill system for Intra-State movement of goods in the States of Andhra Pradesh, Gujarat, Kerala, Telangana and Uttar Pradesh from 15th April, 2018


    ਆਂਧਰਾ ਪ੍ਰਦੇਸ਼, ਕੇਰਲ, ਤੇਲੰਗਨਾ ਅਤੇ ਉੱਤਰ ਪ੍ਰਦੇਸ਼ ਵਿੱਚ ਰਾਜ ਦੀ ਸੀਮਾ ਦੇ ਅੰਦਰ ਮਾਲ ਦੀ ਆਵਾਜਾਈ ਲਈ 15 ਅਪ੍ਰੈਲ, 2018 ਤੋਂ ਈ-ਵੇ ਬਿਲ ਪ੍ਰਣਾਲੀ ਦੀ ਸ਼ੁਰੂਆਤ


    ਜੀਐੱਸਟੀ ਪਰਿਸ਼ਦ ਦੇ ਫ਼ੈਸਲੇ ਅਨੁਸਾਰ ਇੱਕ ਸੂਬੇ ਤੋਂ ਦੂਜੇ ਸੂਬੇ ਦਰਮਿਆਨ ਮਾਲ ਦੀ ਢੋਆ-ਢੁਆਈ ਲਈ 01 ਅਪ੍ਰੈਲ, 2018 ਤੋਂ ਈ-ਵੇ ਬਿਲ ਪ੍ਰਣਾਲੀ ਦੀ ਸ਼ੁਰੂਆਤ ਕੀਤੀ ਗਈ ਸੀ। ਇਸ ਮਿਤੀ ਤੋਂ ਕਰਨਾਟਕ ਵਿੱਚ ਰਾਜ ਦੀ ਸੀਮਾ ਦੇ ਅੰਦਰ ਮਾਲ ਦੀ ਆਵਾਜਾਈ ਲਈ ਈ-ਵੇ ਬਿਲ ਪ੍ਰਣਾਲੀ ਲਾਗੂ ਕੀਤੀ ਗਈ। ਯੋਜਨਾ ਦੀ ਸ਼ੁਰੂਆਤ ਹੋਣ ਦੇ ਬਾਅਦ ਤੋਂ ਈ-ਵੇ ਬਿਲ ਸਫਲਤਾਪੂਰਵਕ ਕੱਢੇ ਜਾ ਰਹੇ ਹਨ ਅਤੇ 09 ਅਪ੍ਰੈਲ, 2018 ਤੱਕ 63 ਲੱਖ ਤੋਂ ਅਧਿਕ ਈ-ਵੇ ਬਿਲ ਸਫਲਤਾਪੂਰਵਕ ਕੱਢੇ ਗਏ ਹਨ।


    15 ਅਪ੍ਰੈਲ, 2018 ਤੋਂ ਹੇਠ ਲਿਖੇ ਸੂਬਿਆਂ ਵਿੱਚ ਰਾਜ ਦੀ ਸੀਮਾ ਦੇ ਅੰਦਰ ਮਾਲ ਦੀ
    ਆਵਾਜਾਈ ਲਈ ਈ-ਵੇ ਬਿਲ ਪ੍ਰਣਾਲੀ ਲਾਗੂ ਕੀਤੀ ਜਾਵੇਗੀ


    1. ਆਂਧਰਾ ਪ੍ਰਦੇਸ਼


    2. ਗੁਜਰਾਤ


    3. ਕੇਰਲ


    4. ਤੇਲੰਗਨਾ


    5. ਉੱਤਰ ਪ੍ਰਦੇਸ਼


    ਇਨ੍ਹਾਂ ਸੂਬਿਆਂ ਵਿੱਚ ਈ-ਵੇ ਬਿਲ ਪ੍ਰਣਾਲੀ ਦੀ ਸ਼ੁਰੂਆਤ ਹੋਣ ਨਾਲ ਵਸਤੂਆਂ ਦੀ ਆਵਾਜਾਈ ਵਿੱਚ ਵਪਾਰ ਅਤੇ ਉਦਯੋਗ ਜਗਤ ਨੂੰ ਹੋਰ ਸਹਿਜਤਾ ਮਿਲੇਗੀ। ਇਸ ਨਾਲ ਰਾਸਟਰੀ ਪੱਧਰ ‘ਤੇ ਇੱਕੋ-ਇੱਕ ਈ-ਵੇ ਬਿਲ ਪ੍ਰਣਾਲੀ ਨੂੰ ਲਾਗੂ ਕਰਨ ਵਿੱਚ ਸਹਾਇਤਾ ਮਿਲੇਗੀ। ਸਬੰਧਿਤ ਰਾਜਾਂ ਵਿੱਚ ਉੱਦਮੀ, ਵਪਾਰੀ ਅਤੇ ਪਰਿਵਾਹਕ ਆਖਰੀ ਮਿਤੀ ਦਾ ਇੰਤਜ਼ਾਰ ਕਰੇ ਬਿਨਾ ਤੁਰੰਤ ਈ-ਵੇ ਬਿਲ ਪੋਰਟਲ https://www.ewaybillgst.gov.in ‘ਤੇ ਰਜਿਸਟ੍ਰੇਸ਼ਨ ਅਤੇ ਨਾਮ ਦਰਜ ਕਰ ਸਕਦੇ ਹਨ।


    ******

    
    
    (Release ID: 1528501) Visitor Counter : 1