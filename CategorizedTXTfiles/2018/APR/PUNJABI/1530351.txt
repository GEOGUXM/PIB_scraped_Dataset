      ਆਰਥਿਕ ਮਾਮਲਿਆਂ ਬਾਰੇ ਮੰਤਰੀ ਮੰਡਲ ਕਮੇਟੀ

      ਮੰਤਰੀ ਮੰਡਲ ਨੇ ਪੁਨਰਗਠਿਤ ਰਾਸ਼ਟਰੀ ਬਾਂਸ ਮਿਸ਼ਨ ਨੂੰ ਪ੍ਰਵਾਨਗੀ ਦਿੱਤੀ
      Posted On: 25 APR 2018 12:35PM by PIB Chandigarh


    Cabinet approves restructured National Bamboo Mission


    ਮੰਤਰੀ ਮੰਡਲ ਨੇ ਪੁਨਰਗਠਿਤ ਰਾਸ਼ਟਰੀ ਬਾਂਸ ਮਿਸ਼ਨ ਨੂੰ ਪ੍ਰਵਾਨਗੀ ਦਿੱਤੀ


    ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਦੀ ਪ੍ਰਧਾਨਗੀ ਵਿੱਚ ਮੰਤਰੀ ਮੰਡਲ ਦੀ ਆਰਥਿਕ ਮਾਮਲਿਆਂ ਦੀ ਕਮੇਟੀ ਨੇ ਅੱਜ 14 ਵੇਂ ਵਿੱਤ ਕਮਿਸ਼ਨ ( 2018-19 ਅਤੇ 2019-20) ਦੀ ਰਹਿੰਦੀ ਮਿਆਦ ਦੇ ਦੌਰਾਨ ਨਿਰੰਤਰ ਖੇਤੀਬਾੜੀ ਲਈ ਰਾਸ਼ਟਰੀ ਮਿਸ਼ਨ (ਐੱਨਐੱਮਐੱਸਏ) ਅਧੀਨ ਕੇਂਦਰ ਪ੍ਰਾਯੋਜਿਤ ਰਾਸ਼ਟਰੀ ਬਾਂਸ ਮਿਸ਼ਨ (ਐੱਨਬੀਐੱਮ) ਨੂੰ ਮਨਜ਼ੂਰੀ ਦੇ ਦਿੱਤੀ ਹੈ । ਮਿਸ਼ਨ ਸੰਪੂਰਣ ਮੁੱਲ ਲੜੀ ਬਣਾਕੇ ਅਤੇ ਉਤਪਾਦਕਾਂ (ਕਿਸਾਨਾਂ) ਦਾ ਉਦਯੋਗ ਦੇ ਨਾਲ ਕਾਰਗਰ ਸੰਪਰਕ ਸਥਾਪਤ ਕਰਕੇ ਬਾਂਸ ਖੇਤਰ ਦਾ ਸੰਪੂਰਨ ਵਿਕਾਸ ਸੁਨਿਸਚਿਤ ਕਰੇਗਾ ।


    ਮੰਤਰੀ ਮੰਡਲ ਦੀ ਆਰਥਿਕ ਮਾਮਲਿਆਂ ਦੀ ਕਮੇਟੀ ਨੇ ਐੱਨਬੀਐੱਮ ਦੇ ਦਿਸ਼ਾ-ਨਿਰਦੇਸ਼ਾਂ ਨੂੰ ਤਿਆਰ ਕਰਨ ਅਤੇ ਦਿਸ਼ਾ-ਨਿਰਦੇਸ਼ਾਂ ਵਿੱਚ ਖੇਤੀਬਾੜੀ ਅਤੇ ਕਿਸਾਨ ਭਲਾਈ ਮੰਤਰਾਲਾ ਦੀ ਪ੍ਰਵਾਨਗੀ ਦੇ ਨਾਲ ਰਾਜਾਂ ਦੀਆਂ ਵਿਸ਼ੇਸ਼ ਸਿਫਾਰਸ਼ਾਂ ਅਨੁਸਾਰ ਸਮੇਂ-ਸਮੇਂ `ਤੇ ਚੁੱਕੇ ਗਏ ਕਦਮਾਂ ਲਈ ਲਾਗਤ ਦੇ ਤੌਰ-ਤਰੀਕਿਆਂ ਸਹਿਤ ਹੋਰ ਤਬਦੀਲੀ ਕਰਨ ਲਈ ਕਾਰਜਕਾਰੀ ਕਮੇਟੀ ਨੂੰ ਸ਼ਕਤੀਆਂ ਪ੍ਰਦਾਨ ਕਰਨ ਨੂੰ ਵੀ ਆਪਣੀ ਮਨਜ਼ੂਰੀ ਦੇ ਦਿੱਤੀ ।


    ਖਰਚ:


    14ਵੇਂ ਵਿੱਤ ਕਮਿਸ਼ਨ (2018-19 ਤੇ 2019-20) ਦੀ ਬਾਕੀ ਅਵਧੀ ਦੌਰਾਨ ਮਿਸ਼ਨ ਲਾਗੂ ਕਰਨ ਲਈ 1290 ਕਰੋੜ ਰੁਪਏ ਦੀ (ਕੇਂਦਰੀ ਹਿੱਸੇ ਵਜੋਂ 950 ਕਰੋੜ ਰੁਪਏ ਦੀ ) ਵਿਵਸਥਾ ਕੀਤੀ ਗਈ ਹੈ।


    ਲਾਭਪਾਤਰੀ:


    ਇਸ ਯੋਜਨਾ ਤੋਂ ਪ੍ਰਤੱਖ ਅਤੇ ਅਪ੍ਰਤੱਖ ਰੂਪ ਨਾਲ ਕਿਸਾਨਾਂ, ਸਥਾਨਕ ਦਸਤਕਾਰਾਂ ਅਤੇ ਬਾਂਸ ਖੇਤਰ ਵਿੱਚ ਕੰਮ ਕਰ ਰਹੇ ਹੋਰ ਲੋਕਾਂ ਨੂੰ ਲਾਭ ਹੋਵੇਗਾ। ਪੌਦੇ ਲਗਾਉਣ ਤਹਿਤ ਲਗਭਗ ਇੱਕ ਲੱਖ ਹੈਕਟੇਅਰ ਖੇਤਰ ਨੂੰ ਲਿਆਉਣ ਦਾ ਪ੍ਰਸਤਾਵ ਕੀਤਾ ਗਿਆ ਹੈ। ਇਸ ਲਈ ਇਹ ਉਮੀਦ ਕੀਤੀ ਜਾਂਦੀ ਹੈ ਕਿ ਪਲਾਂਟੇਸ਼ਨ ਨੂੰ ਲੈ ਕੇ ਪ੍ਰਤੱਖ ਰੂਪ ਨਾਲ ਲਗਭਗ ਇੱਕ ਲੱਖ ਕਿਸਾਨਾਂ ਨੂੰ ਲਾਭ ਪਹੁੰਚੇਗਾ ।


    ਕਵਰ ਕੀਤੇ ਗਏ ਰਾਜ /ਜ਼ਿਲ੍ਹੇ:


    ਮਿਸ਼ਨ ਉਨ੍ਹਾਂ ਸੀਮਤ ਰਾਜਾਂ ਵਿੱਚ ਜਿੱਥੇ ਬਾਂਸ ਦੇ ਸਮਾਜਿਕ , ਵਪਾਰਕ ਅਤੇ ਆਰਥਕ ਲਾਭ ਹਨ, ਉੱਥੇ ਬਾਂਸ ਦੇ ਵਿਕਾਸ ਉੱਤੇ ਫੋਕਸ ਕਰੇਗਾ , ਖਾਸ ਤੌਰ ' ਤੇ ਉੱਤਰ ਪੂਰਬ ਖੇਤਰ ਵਿੱਚ ਅਤੇ ਮੱਧ ਪ੍ਰਦੇਸ਼ , ਮਹਾਰਾਸ਼ਟਰ , ਛੱਤੀਸਗੜ੍ਹ , ਓਡੀਸ਼ਾ , ਕਰਨਾਟਕ , ਉੱਤਰਾਖੰਡ , ਬਿਹਾਰ , ਝਾਰਖੰਡ , ਆਂਧਰਾ ਪ੍ਰਦੇਸ਼ , ਤੇਲੰਗਾਨਾ , ਗੁਜਰਾਤ , ਤਾਮਿਲਨਾਡੂ ਅਤੇ ਕੇਰਲ ਜਿਹੇ ਰਾਜਾਂ ਵਿੱਚ । ਆਸ਼ਾ ਹੈ ਕਿ ਇਹ ਮਿਸ਼ਨ 4 , 000 ਸ਼ੋਧਨ/ ਉਤਪਾਦ ਵਿਕਾਸ ਇਕਾਈਆਂ ਸਥਾਪਤ ਕਰੇਗਾ ਅਤੇ 1 , 00 , 000 ਹੈਕਟੇਅਰ ਖੇਤਰ ਪਲਾਂਟੇਸ਼ਨ ਅਧੀਨ ਲਿਆਵੇਗਾ।


    ਪ੍ਰਭਾਵ:


    ਬਾਂਸ ਪਲਾਂਟੇਸ਼ਨ ਨਾਲ ਖੇਤੀਬਾੜੀ ਉਤਪਾਦਕਤਾ ਅਤੇ ਕਮਾਈ ਵਧੇਗੀ ਅਤੇ ਇਸ ਸਦਕਾ ਭੂਮੀਹੀਣਾਂ ਸਹਿਤ ਛੋਟੇ ਅਤੇ ਮੰਝਲੇ ਕਿਸਾਨਾਂ ਅਤੇ ਮਹਿਲਾਵਾਂ ਦੇ ਰੋਜ਼ਗਾਰ ਅਵਸਰਾਂ ਵਿੱਚ ਵਾਧਾ ਹੋਵੇਗਾ ਅਤੇ ਉਦਯੋਗ ਨੂੰ ਗੁਣਵੱਤਾ ਸੰਪੰਨ ਸਮਗੱਰੀ ਮਿਲੇਗੀ । ਇਸ ਤਰ੍ਹਾਂ ਇਹ ਮਿਸ਼ਨ ਨਾ ਕੇਵਲ ਕਿਸਾਨਾਂ ਦੀ ਕਮਾਈ ਵਧਾਉਣ ਲਈ ਸੰਭਾਵਿਤ ਉਪਾਅ ਦੇ ਰੂਪ ਵਿੱਚ ਕੰਮ ਕਰੇਗਾ , ਸਗੋਂ ਜਲਵਾਯੂ ਨੂੰ ਸੁਦ੍ਰਿੜ ਬਣਾਉਣ ਅਤੇ ਵਾਤਾਵਰਣ ਲਾਭਾਂ ਵਿੱਚ ਵੀ ਯੋਗਦਾਨ ਪਾਵੇਗਾ । ਮਿਸ਼ਨ, ਕੁਸ਼ਲ ਅਤੇ ਅਕੁਸ਼ਲ ਦੋਹਾਂ ਖੇਤਰ ਵਿੱਚ ਪ੍ਰਤੱਖ ਜਾਂ ਅਪ੍ਰਤੱਖ ਰੂਪ ਨਾਲ ਰੋਜ਼ਗਾਰ ਸਿਰਜਣ ਵਿੱਚ ਸਹਾਇਕ ਹੋਵੇਗਾ ।


    ਵੇਰਵਾ:


    ਪੁਨਰਗਠਿਤ ਐੱਨਬੀਐੱਮ ਦਾ ਯਤਨ ਹੈ-


    1. ਖੇਤੀਬਾੜੀ ਆਮਦਨ ਦੇ ਪੂਰਕ ਰੂਪ ਵਿੱਚ ਜੰਗਲ ਰਹਿਤ ਸਰਕਾਰੀ ਅਤੇ ਨਿਜੀ ਭੂਮੀ ਵਿੱਚ ਬਾਂਸ ਪਲਾਂਟੇਸ਼ਨ ਖੇਤਰ ਵਿੱਚ ਵਾਧਾ ਕਰਨਾ ਅਤੇ ਜਲਵਾਯੂ ਪਰਿਵਰਤਨ ਦੀ ਦਿਸ਼ਾ ਵਿੱਚ ਮਜਬੂਤੀ ਨਾਲ ਯੋਗਦਾਨ ਪਾਉਣਾ ।


    2. ਇਨੋਵੇਟਿਵ ਪ੍ਰਾਇਮਰੀ ਪ੍ਰੋਸੈਸਿੰਗ ਇਕਾਈਆਂ ਦੀ ਸਥਾਪਨਾ ਕਰਕੇ, ਸ਼ੋਧਨ ਤੇ ਮੌਸਮੀ ਪੌਦੇ ਲਗਾ ਕੇ, ਪ੍ਰਾਇਮਰੀ ਸ਼ੋਧਾਂ ਕਰਕੇ ਟੈਕਨੋਲੋਜੀ ਤੇ ਬਜ਼ਾਰ ਦਾ ਬੁਨਿਆਦੀ ਢਾਚਾਂ ਸੰਰਚਨਾ ਸਥਾਪਿਤ ਕਰਕੇ ਫਸਲ ਤੋਂ ਬਾਅਦ ਦੇ ਪ੍ਰਬੰਧਨ ਵਿੱਚ ਸੁਧਾਰ ਕਰਨਾ

     1. ਸੂਖਮ, ਲਘੂ ਅਤੇ ਮੰਝਲੇ ਪੱਧਰਾਂ ‘ਤੇ ਉਤਪਾਦ ਵਿਕਾਸ ਨੂੰ ਪ੍ਰੋਤਸਾਹਿਤ ਕਰਨਾ ਅਤੇ ਵੱਡੇ ਉਦਯੋਗਾਂ ਨੂੰ ਪੂਰਾ ਕਰਨਾ।

    1. ਭਾਰਤ ਵਿੱਚ ਅਵਿਕਸਿਤ ਬਾਂਸ ਉਦਯੋਗ ਦਾ ਕਾਇਆਕਲਪ ਕਰਨਾ।


    2. ਕੌਸ਼ਲ ਵਿਕਾਸ, ਸਮਰੱਥਾ ਸਿਰਜਣ ਅਤੇ ਬਾਂਸ ਖੇਤਰ ਦੇ ਵਿਕਾਸ ਬਾਰੇ ਜਾਗਰੂਕਤਾ ਨੂੰ ਪ੍ਰੋਤਸਾਹਿਤ ਕਰਨਾ।


    ਲਾਗੂਕਰਨ, ਰਣਨੀਤੀ ਅਤੇ ਟੀਚੇ:


    ਬਾਂਸ ਖੇਤਰ ਦੇ ਵਿਕਾਸ ਲਈ ਹੇਠਾਂ ਲਿਖੇ ਕਦਮ ਚੁੱਕੇ ਜਾਣਗੇ-


    1. ਮਿਸ਼ਨ ,ਜਿਨ੍ਹਾਂ ਰਾਜਾਂ ਵਿੱਚ ਬਾਂਸ ਦੇ ਸਮਾਜਿਕ, ਵਪਾਰਕ ਅਤੇ ਆਰਥਿਕ ਲਾਭ ਹਨ ਉੱਥੇ ਬਾਂਸ ਦੇ ਵਿਕਾਸ ਉੱਤੇ ਫੋਕਸ ਕਰੇਗਾ। ਵਪਾਰਕ ਅਤੇ ਉਦਯੋਗਿਕ ਮੰਗ ਦੀਆਂ ਬਾਂਸ ਕਿਸਮਾਂ ਦੀ ਸ਼੍ਰੇਸ਼ਠ ਪਨੀਰੀ ਉੱਤੇ ਫੋਕਸ ਹੋਵੇਗਾ।


    2. ਬਾਂਸ ਖੇਤਰ ਵਿੱਚ ਅਰੰਭ ਤੋਂ ਅੰਤ ਤੱਕ ਸਮਾਧਾਨ ਅਪਣਾਇਆ ਜਾਵੇਗਾ, ਯਾਨੀ ਬਾਂਸ ਉਤਪਾਦਕਾਂ ਤੋਂ ਲੈ ਕੇ ਉਪਭੋਗਤਾਵਾਂ ਤੱਕ ਸੰਪੂਰਨ ਮੁੱਲ ਲੜੀ ਹੋਵੇਗੀ

     1. ਨਿਰਧਾਰਿਤ ਜ਼ਿੰਮੇਵਾਰੀਆਂ ਨਾਲ ਮੰਤਰਾਲੇ/ਵਿਭਾਗਾਂ/ਏਜੰਸੀਆਂ ਦੀ ਇੱਕਜੁੱਟਤਾ ਲਈ ਇੱਕ ਮੰਚ ਦੇ ਰੂਪ ਵਿੱਚ ਮਿਸ਼ਨ ਨੂੰ ਵਿਕਸਿਤ ਕੀਤਾ ਗਿਆ ਹੈ।

    1. ਕੌਸ਼ਲ ਵਿਕਾਸ ਤੇ ਸਿਖਲਾਈ ਰਾਹੀਂ ਅਧਿਕਾਰੀਆਂ, ਫੀਲਡ ਵਿੱਚ ਕੰਮ ਕਰਨ ਵਾਲੇ ਲੋਕਾਂ, ਉੱਦਮੀਆਂ ਤੇ ਕਿਸਾਨਾਂ ਦੀ ਸਮਰੱਥਾ ਸਿਰਜਣ ਉੱਤੇ ਜ਼ੋਰ ਦਿੱਤਾ ਜਾਵੇਗਾ।


    2. ਬਾਂਸ ਉਤਪਾਦਨ ਅਤੇ ਉਤਪਾਦਕਤਾ ਵਧਾਉਣ ਲਈ ਖੋਜ ਅਤੇ ਵਿਕਾਸ ਉੱਤੇ ਫੋਕਸ ਕੀਤਾ ਜਾਵੇਗਾ।


    *****

    
    
    (Release ID: 1530351) Visitor Counter : 4
    
    
    
    
    

1.