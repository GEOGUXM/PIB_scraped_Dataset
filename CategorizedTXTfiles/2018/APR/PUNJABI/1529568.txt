      ਵਿੱਤ ਮੰਤਰਾਲਾ

      6 ਹੋਰ ਰਾਜ 20 ਅਪ੍ਰੈਲ ਤੋਂ ਆਪਣੇ-ਆਪਣੇ ਰਾਜਾਂ ਦੇ ਅੰਦਰ ਈ - ਵੇ ਬਿਲ ਲਾਗੂ ਕਰਨਗੇ
      Posted On: 18 APR 2018 10:54AM by PIB Chandigarh


    Six more states to roll out intra-State e-way bills from April 20


    6 ਹੋਰ ਰਾਜ 20 ਅਪ੍ਰੈਲ ਤੋਂ ਆਪਣੇ-ਆਪਣੇ ਰਾਜਾਂ ਦੇ ਅੰਦਰ ਈ - ਵੇ ਬਿਲ ਲਾਗੂ ਕਰਨਗੇ


    ਜੀਐੱਸਟੀ ਪਰਿਸ਼ਦ ਦੇ ਫ਼ੈਸਲੇ ਦੇ ਅਨੁਸਾਰ ਮਾਲ ਦੀ ਅੰਤਰ-ਰਾਜ ਆਵਾਜਾਈ ਲਈ ਈ - ਵੇ ਬਿਲ ਪ੍ਰਣਾਲੀ 01 ਅਪ੍ਰੈਲ , 2018 ਤੋਂ ਲਾਗੂ ਕੀਤੀ ਗਈ ਹੈ। 15 ਅਪ੍ਰੈਲ , 2018 ਤੱਕ ਆਂਧਰਾ ਪ੍ਰਦੇਸ਼ , ਗੁਜਰਾਤ , ਕਰਨਾਟਕ , ਕੇਰਲ , ਤੇਲੰਗਾਨਾ ਅਤੇ ਉੱਤਰ ਪ੍ਰਦੇਸ਼ ਵਿੱਚ ਰਾਜ ਦੇ ਅੰਦਰ ਮਾਲ ਦੀ ਆਵਾਜਾਈ ਲਈ ਈ -ਵੇ ਬਿਲ ਪ੍ਰਣਾਲੀ ਲਾਗੂ ਕੀਤੀ ਗਈ । ਈ - ਵੇ ਬਿਲ ਸਫਲਤਾਪੂਰਵਕ ਬਣਾਏ ਜਾ ਰਹੇ ਹਨ ਅਤੇ 17 ਅਪ੍ਰੈਲ , 2018 ਤੱਕ 1 ਕਰੋੜ 30 ਲੱਖ ਤੋਂ ਜ਼ਿਆਦਾ ਈ - ਵੇ ਬਿਲ ਬਣਾਏ ਗਏ ਹਨ । ਇਨ੍ਹਾਂ ਵਿੱਚ 6 ਲੱਖ ਤੋਂ ਜ਼ਿਆਦਾ ਅਜਿਹੇ ਈ - ਵੇ ਬਿਲ ਹਨ ਜੋ 15 ਤੋਂ 17 ਅਪ੍ਰੈਲ , 2018 ਤੱਕ ਰਾਜ ਦੇ ਅੰਦਰ ਮਾਲ ਦੀ ਆਵਾਜਾਈ ਲਈ ਬਣਾਏ ਗਏ ਹਨ ।


    ਇਹ ਸੂਚਿਤ ਕੀਤਾ ਜਾਂਦਾ ਹੈ ਕਿ ਹੇਠ ਲਿਖੇ ਰਾਜਾਂ ਵਿੱਚ 20 ਅਪ੍ਰੈਲ , 2018 ਤੋਂ ਰਾਜ ਦੇ ਅੰਦਰ ਮਾਲ ਦੀ ਆਵਾਜਾਈ ਲਈ ਈ - ਵੇ ਬਿਲ ਪ੍ਰਣਾਲੀ ਲਾਗੂ ਕੀਤੀ ਜਾਵੇਗੀ:


    • ਬਿਹਾਰ


    • ਝਾਰਖੰਡ


    • ਹਰਿਆਣਾ


    • ਹਿਮਾਚਲ ਪ੍ਰਦੇਸ਼


    • ਤ੍ਰਿਪੁਰਾ


    • ਉੱਤਰਾਖੰਡ


    ਇਨ੍ਹਾਂ ਰਾਜਾਂ ਵਿੱਚ ਈ - ਵੇ ਬਿਲ ਪ੍ਰਣਾਲੀ ਲਾਗੂ ਹੋਣ ਦੇ ਨਾਲ ਹੀ ਆਸ ਕੀਤੀ ਜਾਂਦੀ ਹੈ ਕਿ ਮਾਲ ਟਰਾਂਸਪੋਰਟ ਦੇ ਮਾਮਲੇ ਵਿੱਚ ਵਪਾਰ ਅਤੇ ਉਦਯੋਗ ਨੂੰ ਜ਼ਿਆਦਾ ਸਹੂਲਤ ਪ੍ਰਾਪਤ ਹੋਵੇਗੀ ਅਤੇ ਅੰਤ ਵਿੱਚ ਰਾਸ਼ਟਰੀ ਪੱਧਰ ਦੀ ਸਿੰਗਲ ਈ - ਵੇ ਬਿਲ ਪ੍ਰਣਾਲੀ ਦਾ ਰਸਤਾ ਖੁੱਲ੍ਹੇਗਾ । ਇਨ੍ਹਾਂ ਰਾਜਾਂ ਦੇ ਵਪਾਰੀ , ਉਦਯੋਗ ਅਤੇ ਟਰਾਂਸਪੋਰਟਰ ਈ - ਵੇ ਬਿਲ ਪੋਰਟਲ https://www.ewaybillgst.gov.in ਉੱਤੇ ਅੰਤਮ ਤਾਰੀਖ ਦੀ ਉਡੀਕ ਕੀਤੇ ਬਿਨਾ ਰਜਿਸਟਰੇਸ਼ਨ / ਨਾਮਜ਼ਦਗੀ ਕਰਾ ਸਕਦੇ ਹਨ ।


    ***

    
    
    (Release ID: 1529568) Visitor Counter : 3