      ਵਿੱਤ ਮੰਤਰਾਲਾ

      ਸੀਬੀਡੀਟੀ ਨੇ 2018-19 ਦੇ ਅਸੈਸਮੈਂਟ ਸਾਲ ਲਈ ਇਨਕਮ ਟੈਕਸ ਰਿਟਰਨ ਫਾਰਮ ਨੋਟੀਫਾਈ ਕੀਤੇ
      Posted On: 05 APR 2018 12:39PM by PIB Chandigarh


    CBDT notifies Income Tax Return Forms for Assessment Year 2018-19


    ਸੀਬੀਡੀਟੀ ਨੇ 2018-19 ਦੇ ਅਸੈਸਮੈਂਟ ਸਾਲ ਲਈ ਇਨਕਮ ਟੈਕਸ ਰਿਟਰਨ ਫਾਰਮ ਨੋਟੀਫਾਈ ਕੀਤੇ


    ਸਿੱਧੇ ਟੈਕਸਾਂ ਬਾਰੇ ਕੇਂਦਰੀ ਬੋਰਡ (ਸੀਬੀਡੀਟੀ) ਨੇ ਅਸੈਸਮੈਂਟ ਸਾਲ 2018-19 ਲਈ ਇਨਕਮ ਟੈਕਸ ਰਿਟਰਨ ਫਾਰਮ (ਆਈਟੀਆਰ ਫਾਰਮ) ਨੋਟੀਫਾਈ ਕਰ ਦਿੱਤੇ ਹਨ । 2017-18 ਦੇ ਅਸੈਸਮੈਂਟ ਸਾਲ ਲਈ ਇੱਕ ਸਫੇ ਦਾ ਸਰਲ ਆਈਟੀਆਰ ਫਾਰਮ-1 (ਸਹਿਜ) ਨੋਟੀਫਾਈ ਕੀਤਾ ਗਿਆ ਸੀ । ਇਸ ਪਹਿਲ ਨਾਲ 3 ਕਰੋੜ ਟੈਕਸਦਾਤਿਆਂ ਨੂੰ ਫਾਇਦਾ ਹੋਇਆ ਜਿਨ੍ਹਾਂ ਨੇ ਇਸ ਸਰਲ ਫਾਰਮ ਵਿੱਚ ਆਪਣੀ ਰਿਟਰਨ ਦਾਖਲ ਕੀਤੀ ਹੈ । ਅਸੈਸਮੈਂਟ ਸਾਲ 2018-19 ਲਈ ਵੀ ਇਕ ਸਫੇ ਦੇ ਸਰਲ ਆਈਟੀਆਰ ਫਾਰਮ-1 (ਸਹਿਜ) ਨੂੰ ਨੋਟੀਫਾਈ ਕੀਤਾ ਗਿਆ ਹੈ । ਇਸ ਆਈਟੀਆਰ ਫਾਰਮ-1 (ਸਹਿਜ) ਨੂੰ ਕੋਈ ਵੀ ਅਜਿਹਾ ਵਿਅਕਤੀ ਦਾਖਲ ਕਰ ਸਕਦਾ ਹੈ ਜੋ ਇਥੋਂ ਦਾ ਵਾਸੀ ਹੋਵੇ , ਜਿਸਦੀ ਆਮਦਨ 50 ਲੱਖ ਰੁਪਏ ਤੱਕ ਹੋਵੇ ਅਤੇ ਜੋ ਤਨਖਾਹ , ਇਕ ਮਕਾਨ ਵਾਲੀ ਜਾਇਦਾਦ / ਹੋਰ ਆਮਦਨ (ਵਿਆਜ ਆਦਿ) ਤੋਂ ਆਮਦਨ ਹਾਸਲ ਕਰ ਰਿਹਾ ਹੈ । ਇਸ ਤੋਂ ਇਲਾਵਾ ਤਨਖਾਹ ਅਤੇ ਰਿਹਾਇਸ਼ੀ ਜਾਇਦਾਦ ਨਾਲ ਜੁੜੇ ਹਿੱਸਿਆਂ ਨੂੰ ਦਲੀਲਪੂਰਨ ਕਰ ਦਿੱਤਾ ਗਿਆ ਹੈ ਅਤੇ ਤਨਖਾਹ (ਜਿਵੇਂ ਕਿ ਫਾਰਮ 16 ਵਿੱਚ ਉਪਲੱਬਧ ਹੈ) ਅਤੇ ਰਿਹਾਇਸ਼ੀ ਜਾਇਦਾਦ ਤੋਂ ਪ੍ਰਾਪਤ ਆਮਦਨ ਨਾਲ ਜੁੜੇ ਬੁਨਿਆਦੀ ਵੇਰਵੇ ਨੂੰ ਮੁਹੱਈਆ ਕਰਵਾਉਣਾ ਲਾਜ਼ਮੀ ਕਰ ਦਿੱਤਾ ਗਿਆ ਹੈ ।


    ਆਈਟੀਆਰ ਫਾਰਮ-2 ਨੂੰ ਵੀ ਇਹ ਪ੍ਰਬੰਧ ਕਰਦੇ ਹੋਏ ਦਲੀਲਪੂਰਨ ਕਰ ਦਿੱਤਾ ਗਿਆ ਹੈ ਕਿ ਵਿਵਸਾਏ ਜਾਂ ਪੇਸ਼ੇ ਨੂੰ ਛੱਡ ਕੇ ਕਿਸੇ ਵੀ ਹੋਰ ਮੱਦ ਤੋਂ ਆਮਦਨੀ ਪ੍ਰਾਪਤ ਕਰਨ ਵਾਲੇ ਵਿਅਕਤੀ ਅਤੇ ਐੱਚਯੂਐੱਫ (ਹਿੰਦੂ ਅਣਵੰਡੇ ਪਰਿਵਾਰ) ਆਈਟੀਆਰ ਫਾਰਮ-2 ਦਾਖਲ ਕਰਨ ਦੇ ਯੋਗ ਹੋਣਗੇ । ਵਿਵਸਾਏ ਜਾਂ ਪੇਸ਼ੇ ਦੀ ਮੱਦ ਵਿੱਚ ਆਮਦਨ ਕਮਾਉਣ ਵਾਲੇ ਵਿਅਕਤੀ ਅਤੇ ਐੱਚਯੂਐੱਫ ਜਾਂ ਤਾਂ ਆਈਟੀਆਰ ਫਾਰਮ-3 ਜਾਂ ਆਈਟੀਆਰ ਫਾਰਮ-4 (ਅਨੁਮਾਨਤ ਹੋਰ ਮਾਮਲਿਆਂ ਵਿੱਚ) ਦਾਖਲ ਕਰਨਗੇ ।


    ਪਿਛਲੇ ਸਾਲ ਦੇ ਮੁਕਾਬਲੇ ਵਿੱਚ ਆਈਟੀਆਰ ਫਾਰਮ ਦਾਖਲ ਕਰਨ ਦੇ ਤੌਰ ਤਰੀਕਿਆਂ ਵਿੱਚ ਕੋਈ ਤਬਦੀਲੀ ਨਹੀਂ ਕੀਤੀ ਗਈ । ਇਨ੍ਹਾਂ ਸਾਰੇ ਆਈਟੀਆਰ ਫਾਰਮਾਂ ਨੂੰ ਇਲੈਕਟ੍ਰੌਨਿਕ ਢੰਗ ਨਾਲ ਦਾਖਲ ਕਰਨਾ ਪਵੇਗਾ । ਹਾਲਾਂਕਿ ਉਨ੍ਹਾਂ ਮਾਮਲਿਆਂ , ਜਿਨ੍ਹਾਂ ਵਿੱਚ ਰਿਟਰਨ ਨੂੰ ਆਈਟੀਆਰ ਫਾਰਮ-1 (ਸਹਿਜ) ਜਾਂ ਆਈਟੀਆਰ ਫਾਰਮ-4 (ਸੁਗਮ) ਵਿੱਚ ਪੇਸ਼ ਕੀਤਾ ਜਾਂਦਾ ਹੈ , ਵਿੱਚ ਹੇਠ ਲਿਖੇ ਵਿਅਕਤੀਆਂ ਕੋਲ ਕਾਗਜ਼ (ਪੇਪਰ) ਰੂਪ ਵਿੱਚ ਰਿਟਰਨ ਦਾਖਲ ਕਰਨ ਦਾ ਬਦਲ ਹੋਵੇਗਾ —


    (1) ਅਜਿਹੇ ਵਿਅਕਤੀ ਜਿਨ੍ਹਾਂ ਦੀ ਉਮਰ ਪਿਛਲੇ ਸਾਲ ਕਿਸੇ ਵੀ ਸਮੇਂ 80 ਸਾਲ ਜਾਂ ਉਸ ਤੋਂ ਵੱਧ ਹੋ ਗਈ ਹੋਵੇ , ਜਾਂ


    (2) ਅਜਿਹਾ ਵਿਅਕਤੀ ਜਾਂ ਐੱਚਯੂਐੱਫ ਜਿਸ ਦੀ ਆਮਦਨੀ 5 ਲੱਖ ਰੁਪਏ ਤੋਂ ਜ਼ਿਆਦਾ ਨਾ ਹੋਵੇ ਅਤੇ ਜਿਸ ਨੇ ਇਨਕਮ ਟੈਕਸ ਰਿਟਰਨ ਵਿੱਚ ਕਿਸੇ ਵੀ ਰਿਫੰਡ ਦਾ ਦਾਅਵਾ ਨਾ ਕੀਤਾ ਹੋਵੇ ।


    ਨੋਟੀਫਾਈ ਆਈਟੀਆਰ ਫਾਰਮ ਵਿਭਾਗ ਦੀ ਅਧਿਕਾਰਿਤ ਵੈੱਬਸਾਈਟ www.incometaxindia.gov.in ਉੱਤੇ ਮੁਹੱਈਆ ਹਨ ।


    ******

    
    
    (Release ID: 1528297) Visitor Counter : 1