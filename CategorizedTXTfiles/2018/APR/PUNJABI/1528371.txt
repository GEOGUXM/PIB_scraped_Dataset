      ਰਾਸ਼ਟਰਪਤੀ ਸਕੱਤਰੇਤ

      ਭਾਰਤ ਦੇ ਰਾਸ਼ਟਰਪਤੀ ਸ਼੍ਰੀ ਰਾਮ ਨਾਥ ਕੋਵਿੰਦ ਦਾ ਇਕਵੇਟੋਰੀਅਲ ਗਿਨੀ (Equatorial Guinea) ਵਿੱਚ ਪ੍ਰਵਾਸੀ ਭਾਰਤੀਆਂ ਨੂੰ ਸੰਬੋਧਨ (8 ਅਪ੍ਰੈਲ, 2018)
      Posted On: 09 APR 2018 5:47PM by PIB Chandigarh


    Address by the President of India, Shri Ram Nath Kovind to the members of the National Assembly of Equatorial Guinea ( April 8, 2018)


    ਭਾਰਤ ਦੇ ਰਾਸ਼ਟਰਪਤੀ ਸ਼੍ਰੀ ਰਾਮ ਨਾਥ ਕੋਵਿੰਦ ਦਾ ਇਕਵੇਟੋਰੀਅਲ ਗਿਨੀ ( Equatorial Guinea ) ਵਿੱਚ ਪ੍ਰਵਾਸੀ ਭਾਰਤੀਆਂ ਨੂੰ ਸੰਬੋਧਨ (8 ਅਪ੍ਰੈਲ , 2018)


    1. ਭਾਰਤੀ ਭਾਈਚਾਰੇ ਦੇ ਆਪ ਸਾਰੇ ਲੋਕਾਂ ਨੂੰ ਇੱਥੇ ਇੱਕਠੇ ਦੇਖ ਕੇ ਅਤੇ ਤੁਹਾਡੇ ਦਰਮਿਆਨ ਆ ਕੇ ਮੈਨੂੰ ਬਹੁਤ ਖੁਸ਼ੀ ਹੋ ਰਹੀ ਹੈ । ਸੱਚ - ਮੁੱਚ , ਆਪਣਿਆਂ ਨੂੰ ਮਿਲ ਕੇ ਸਭ ਨੂੰ ਖੁਸ਼ੀ ਹੁੰਦੀ ਹੈ । ਜਿਸ ਗਰਮਜੋਸ਼ੀ ਨਾਲ ਮੇਰਾ ਸਵਾਗਤ ਕੀਤਾ ਗਿਆ ਹੈ , ਉਸ ਲਈ ਮੈਂ ਆਪ ਸਭ ਦਾ ਧੰਨਵਾਦ ਕਰਦਾ ਹਾਂ ।


    2. ਭਾਰਤ ਦੇ ਵੱਖ - ਵੱਖ ਹਿੱਸਿਆਂ ਤੋਂ ਆ ਕੇ ਤੁਸੀਂ ਇੱਥੇ ਇੱਕ ‘ ਮਿੰਨੀ ਇੰਡੀਆ ’ ਦਾ ਨਿਰਮਾਣ ਕੀਤਾ ਹੈ । ਭਾਰਤਵਾਸੀ ਦੁਨੀਆਂ ਦੇ ਹਰ ਹਿੱਸੇ ਵਿੱਚ ਜਾ ਕੇ ਆਪਣੀ ਪਹਿਚਾਣ ਬਣਾ ਰਹੇ ਹਨ ਅਤੇ ਦੇਸ਼ ਦਾ ਨਾਮ ਰੋਸ਼ਨ ਕਰ ਰਹੇ ਹਨ । ਤੁਸੀਂ ਸਾਰਿਆਂ ਨੇ ਆਪਣੀ ਕਿਸਮਤ , ਸਖ਼ਤ ਮਿਹਨਤ ਅਤੇ ਲਗਨ ਨਾਲ ਇਸ ਦੇਸ਼ ਵਿੱਚ ਆਪਣੀ ਪਹਿਚਾਣ ਬਣਾਈ ਹੈ । ਤੁਸੀਂ ਸਫ਼ਲਤਾ ਅਤੇ ਸਮ੍ਰਿੱਧੀ ਕਮਾਉਣ ਦੇ ਨਾਲ - ਨਾਲ ਭਾਰਤੀ ਕਦਰਾਂ ਕੀਮਤਾਂ ਅਤੇ ਸੱਭਿਆਚਾਰਕ ਵਿਰਾਸਤ ਦੀ ਰਾਖੀ ਵੀ ਕੀਤੀ ਹੈ । ਇੱਥੋਂ ਦੇ ਜੀਵਨ ਵਿੱਚ ਘੁਲਮਿਲ ਕੇ ਤੁਸੀਂ ਸਾਰਿਆਂ ਨੇ ਦੁਨੀਆ ਨੂੰ ਇੱਕ ਹੀ ਪਰਿਵਾਰ ਸਮਝਣ ਵਾਲੇ ‘ ਵਸੁਧੈਵਕੁਟਮਬਕਮ ’ ( ‘वसुधैवकुटुम्बकम्’ ) ਦੇ ਆਦਰਸ਼ ਨੂੰ ਸਹੀ ਅਰਥਾਂ ਵਿੱਚ ਸਾਕਾਰ ਕੀਤਾ ਹੈ । ਅਜਿਹਾ ਕਰਦੇ ਹੋਏ ਤੁਸੀਂ ਨਵੇਂ ਅਵਸਰ ਅਤੇ ਨਵੇਂ ਰੋਜ਼ਗਾਰ ਪੈਦਾ ਕੀਤੇ ਹਨ । ਅਤੇ ਇਕਵੇਟੋਰੀਅਲ ਗਿਨੀ ( Equatorial Guinea ) ਦੇ ਨਿਰਮਾਣ ਵਿੱਚ ਆਪਣਾ ਯੋਗਦਾਨ ਦਿੱਤਾ ਹੈ। ਮੈਂ ਆਪ ਸਭ ਦੀ ਕਾਮਯਾਬੀ ’ਤੇ ਬਹੁਤ ਗਰਵ ਅਨੁਭਵ ਕਰਦਾ ਹਾਂ।

     1. ਭਾਰਤਵਾਸੀਆਂ ਦੇ ਦਿਲਾਂ ਵਿੱਚ ਅਫ਼ਰੀਕਾ ਮਹਾਦੇਸ਼ ਲਈ ਇੱਕ ਬਹੁਤ ਹੀ ਖ਼ਾਸ ਜਗ੍ਹਾ ਹੈ। ਮਹਾਤਮਾ ਗਾਂਧੀ ਨੇ ਦੱਖਣ ਅਫ਼ਰੀਕਾ ਵਿੱਚ ਆਪਣੀ ਗਹਿਰੀ ਛਾਪ ਛੱਡੀ ਸੀ ਅਤੇ ਨੈਲਸਨ ਮੰਡੇਲਾ ਵੀ ਗਾਂਧੀ ਜੀ ਨੂੰ ਆਪਣਾ ਆਦਰਸ਼ ਮੰਨਦੇ ਸਨ।
     2. ਇਕਵੇਟੋਰੀਅਲ ਗਿਨੀ ਜਿਹੇ, ਅਫ਼ਰੀਕਾ ਦੇ ਸਾਰੇ ਮਿੱਤਰ ਰਾਸ਼ਟਰਾਂ ਨੂੰ ਪਹਿਲ ਦੇਣਾ ਭਾਰਤ ਸਰਕਾਰ ਦੀ ਨੀਤੀ ਹੈ। ਅਫ਼ਰੀਕਾ ਦੀ ਇਹ ਮੇਰੀ ਤੀਸਰੀ ਯਾਤਰਾ ਹੈ। ਆਪਣੀ ਇਸ ਯਾਤਰਾ ਦੌਰਾਨ ਮੈਂ ਇੱਥੋਂ ਜ਼ਾਂਬੀਆ ਅਤੇ ਸਵਾਜ਼ੀਲੈਂਡ ਵੀ ਜਾਵਾਂਗਾਂ।
     3. ਭਾਰਤ ਦੇ ਰਾਸ਼ਟਰਪਤੀ ਵੱਲੋਂ ਇਸ ਸੁੰਦਰ ਦੇਸ਼ ਦੀ ਇਹ ਪਹਿਲੀ ਯਾਤਰਾ ਹੈ। ਇਸ ਪ੍ਰਕਾਰ ਇਕਵੇਟੋਰੀਅਲ ਗਿਨੀ ਦੇ ਨਾਲ ਭਾਰਤ ਦੇ ਸਬੰਧਾਂ ਵਿੱਚ ਇੱਕ ਨਵੇਂ ਦੌਰ ਦੀ ਸ਼ੁਰੂਆਤ ਨਾਲ ਜੁੜਨਾ ਮੇਰੇ ਲਈ ਬਹੁਤ ਖੁਸ਼ੀ ਦੀ ਗੱਲ ਹੈ। ਅੱਜ ਇਕਵੇਟੋਰੀਅਲ ਗਿਨੀ ਦੇ ਰਾਸ਼ਟਰਪਤੀ ਨਾਲ ਮੇਰੀ ਚੰਗੀ ਅਤੇ ਉਪਯੋਗੀ ਗੱਲਬਾਤ ਹੋਈ। ਅਸੀਂ ਦੋਵੇਂ ਇਸ ਗੱਲ ’ਤੇ ਸਹਿਮਤ ਹੋਏ ਕਿ ਪਿਛਲੇ ਕੁਝ ਸਾਲਾਂ ਦੌਰਾਨ ਭਾਰਤ ਅਤੇ ਇਕਵੇਟੋਰੀਅਲ ਗਿਨੀ ਸਬੰਧਾਂ ਵਿੱਚ ਜੋ ਗਹਿਰਾਈ ਆਈ ਹੈ ਉਸ ਨੂੰ ਹੋਰ ਸ਼ਕਤੀ ਪ੍ਰਦਾਨ ਕਰਨੀ ਹੈ ਤਾਂ ਕਿ ਸਾਡੇ ਆਪਸੀ ਸਬੰਧ ਨਵੀਆਂ ਉੱਚਾਈਆਂ ਤੱਕ ਪਹੁੰਚ ਸਕਣ। ਭਾਰਤ ਅਤੇ ਇਕਵੇਟੋਰੀਅਲ ਗਿਨੀ ਦੋਵੇਂ ਹੀ ਉਪਨਿਵੇਸ਼ ਕਰ ਰਹੇ ਹਨ ਅਤੇ ਸੰਘਰਸ਼ ਕਰ ਕੇ ਅਜ਼ਾਦ ਹੋਏ ਹਨ। ਦੋਹਾਂ ਦਰਮਿਆਨ ਇੱਕ-ਦੂਜੇ ਕੋਲੋਂ ਸਿੱਖਣ ਦੀਆਂ ਬਹੁਤ ਸੰਭਾਵਨਾਵਾਂ ਹਨ। ਮੈਨੂੰ ਬਹੁਤ ਉਮੀਦ ਹੈ ਕਿ ਮੇਰੀ ਇਕਵੇਟੋਰੀਅਲ ਗਿਨੀ ਦੀ ਇਸ ਯਾਤਰਾ ਨਾਲ ਸਾਡੇ ਦੁਵੱਲੇ ਸਬੰਧਾਂ ਵਿੱਚ ਨਵੇਂ ਆਯਾਮ ਜੁੜਨਗੇ ਅਤੇ ਸਾਡੇ ਸਬੰਧਾਂ ਵਿੱਚ ਪ੍ਰਗਤੀ ਹੁੰਦੀ ਰਹੇਗੀ।

    ਭਰਾਵੋ ਅਤੇ ਭੈਣੋਂ

     1. ਭਾਰਤ ਸਰਕਾਰ ਇਕਵੇਟੋਰੀਅਲ ਗਿਨੀ ਦੇ ਨਾਲ ਰਿਸ਼ਤਿਆਂ ਨੂੰ ਮਜ਼ਬੂਤ ਬਣਾਉਣ ਲਈ ਤਤਪਰ ਹੈ। ਅਸੀਂ ਇਕਵੇਟੋਰੀਅਲ ਗਿਨੀ ਵਿੱਚ ਹੁਨਰ-ਵਿਕਾਸ ਕਰਨ ਅਤੇ ‘ਕਪੈਸਟੀ ਬਿਲਡਿੰਗ’ ਵਿੱਚ ਸਹਾਇਤਾ ਕਰਨ ਲਈ ਵਚਨਬੱਧ ਹਾਂ। ਭਾਰਤ ਸਰਕਾਰ ਨੇ ਇੱਥੇ ਇੱਕ ‘ਇੰਗਲਿਸ਼ ਟ੍ਰੇਨਿੰਗ ਲੈਬੋਰਟਰੀ’ ਅਤੇ ਇੱਕ ‘ਐਂਟਰਪਰਿਨਿਓਰਸ਼ਿਪ ਡਿਵੈਲਪਮੈਂਟ ਐਂਡ ਵੋਕੇਸ਼ਨਲ ਟ੍ਰੇਨਿੰਗ ਸੈਂਟਰ’ ਖੋਲ੍ਹਣ ਦਾ ਪ੍ਰਸਤਾਵ ਦਿੱਤਾ ਹੈ।
     2. ਦੋਹਾਂ ਸਰਕਾਰਾਂ ਦਰਮਿਆਨ ਸਹਿਯੋਗ ਵਧ ਰਿਹਾ ਹੈ। ਮੈਨੂੰ ਖੁਸ਼ੀ ਹੈ ਕਿ ਤੁਹਾਡੇ ਪ੍ਰਯਤਨਾਂ ਨਾਲ ਦੋਹਾਂ ਦੇਸ਼ਾਂ ਦੇ ਲੋਕਾਂ ਦੇ ਆਪਸੀ ਸਬੰਧ ਵੀ ਮਜ਼ਬੂਤ ਹੋ ਰਹੇ ਹਨ। ਭਾਰਤੀ ਭਾਈਚਾਰੇ ਦਾ ਮੈਂਬਰ ਹੋਣ ਦੇ ਨਾਤੇ, ਭਾਰਤ ਅਤੇ ਇੱਥੋਂ ਦੇ ਲੋਕਾਂ ਦਰਮਿਆਨ ਰਿਸ਼ਤੇ ਬਣਾਉਣ ਵਿੱਚ ਤੁਹਾਡੇ ਵਿੱਚੋਂ ਹਰੇਕ ਦੀ ਮਹੱਤਵਪੂਰਨ ਭੂਮਿਕਾ ਹੈ। ਇਕਵੇਟੋਰੀਅਲ ਗਿਨੀ ਦੇ ਲਈ ਭਾਰਤ ਸਰਕਾਰ ਵੱਲੋਂ ਨਿਯੁਕਤ ਰਾਜਦੂਤ ਤਾਂ ਇੱਕ ਹੀ ਹੈ ਲੇਕਿਨ ਭਾਰਤੀ ਭਾਈਚਾਰੇ ਦੇ ਤੁਸੀਂ ਸਾਰੇ ਲੋਕ ਇੱਥੇ ਭਾਰਤ ਦੇ ‘ਕਲਚਰਲ ਅੰਬੈਸਡਰ’ ਹੋ। ਤੁਹਾਡੇ ਕਾਰਨ ਹੀ ਇਸ ਦੇਸ਼ ਵਿੱਚ ਭਾਰਤ ਦੇ ਸੱਭਿਆਚਾਰ ਅਤੇ ਪਰੰਪਰਾ ਬਾਰੇ ਜਾਣਕਾਰੀ ਵਧੀ ਹੈ। ਤੁਸੀਂ ਆਪਣੇ ਸਾਰੇ ਤਿਉਹਾਰ ਉਤਸ਼ਾਹ ਨਾਲ ਮਨਾਓ ਅਤੇ ਇੱਥੋਂ ਦੇ ਆਪਣੇ ਦੋਸਤਾਂ ਨੂੰ ਆਪਣੇ ਤਿਉਹਾਰਾਂ ਵਿੱਚ ਸ਼ਾਮਲ ਕਰੋ। ਮੈਨੂੰ ਦੱਸਿਆ ਗਿਆ ਹੈ ਕਿ ਤੁਹਾਡੇ ਵਿੱਚੋਂ ਜ਼ਿਆਦਾ ਲੋਕਾਂ ਨੇ ਸਪੈਨਿਸ਼ ਭਾਸ਼ਾ ਸਿੱਖ ਲਈ ਹੈ। ਇਹ ਬਹੁਤ ਹੀ ਸ਼ਲਾਘਾਯੋਗ ਹੈ। ਤੁਸੀਂ ਆਪਣੇ ਸੰਗੀਤ, ਨਾਟਕ ਅਤੇ ਸਿਨੇਮਾ ਆਦਿ ਦੇ ਜ਼ਰੀਏ ਆਪਣੇ ਇੱਥੋਂ ਦੇ ਦੋਸਤਾਂ ਦਾ ਮਨੋਰੰਜਨ ਕਰ ਸਕਦੇ ਹੋ ਅਤੇ ਤੁਸੀਂ ਬਹੁਤ ਕੁਝ ਕਰ ਵੀ ਰਹੇ ਹੋਵੋਗੇ।

    ਭਰਾਵੋ ਅਤੇ ਭੈਣੋਂ,

     1. ਭਾਰਤ ਸਰਕਾਰ ਨੇ ਪੂਰੀ ਦੁਨੀਆ ਵਿੱਚ ਵੱਸੇ ਹੋਏ ਪ੍ਰਵਾਸੀ ਭਾਰਤੀ ਭਾਈਚਾਰੇ ਦੇ ਲੋਕਾਂ ਨਾਲ ਜੁੜਨ ਅਤੇ ਉਨ੍ਹਾਂ ਨੂੰ ਭਾਰਤ ਦੇ ਵਿਕਾਸ ਨਾਲ ਜੋੜਨ ਲਈ ਅਨੇਕਾਂ ਕਦਮ ਉਠਾਏ ਹਨ। ਉਦਾਹਰਨ ਲਈ ‘ Know India Program’ ਦਾ ਉਦੇਸ਼ ਹੈ, ਪ੍ਰਵਾਸੀ ਭਾਰਤੀ ਨੌਜਵਾਨਾਂ ਨੂੰ ਇੱਕ ਦੂਸਰੇ ਨਾਲ ਜੋੜਨਾ ਅਤੇ ਉਨ੍ਹਾਂ ਨੂੰ ਭਾਰਤ ਦੇ ਬਾਰੇ ਜਾਣਕਾਰੀ ਅਤੇ ਅਨੁਭਵ ਪ੍ਰਦਾਨ ਕਰਨਾ। ਨਵੀਂ ਦਿੱਲੀ ਵਿੱਚ ਇੱਕ ‘ਪ੍ਰਵਾਸੀ ਭਾਰਤੀ ਕੇਂਦਰ’ ਦੀ ਸਥਾਪਨਾ ਕੀਤੀ ਗਈ ਹੈ। ਇਹ ਕੇਂਦਰ ਸਾਰੇ ਪ੍ਰਵਾਸੀ ਭਾਰਤੀਆਂ ਲਈ ਇੱਕ ‘ਵਨ ਸਟਾਪ ਰਿਸੋਰਸ ਸੈਂਟਰ’ ਹੈ। ਮੈਂ ਤੁਹਾਨੂੰ ਸਾਰਿਆਂ ਨੂੰ ਪ੍ਰੋਤਸਾਹਿਤ ਕਰਨਾ ਚਾਹੁੰਦਾ ਹਾਂ ਕਿ ਤੁਸੀਂ ਸਾਰੇ ਇਨ੍ਹਾਂ ਸੁਵਿਧਾਵਾਂ ਦਾ ਜ਼ਿਆਦਾ ਤੋਂ ਜ਼ਿਆਦਾ ਉਪਯੋਗ ਕਰੋ। ਇੱਥੇ ਇਕਵੇਟੋਰੀਅਲ ਗਿਨੀ ਵਿੱਚ ਭਾਰਤ ਦੇ ਦੂਤਾਵਾਸ ਦੇ ਨਿਰਮਾਣ ਲਈ ਸਿਧਾਂਤਕ ਰੂਪ ਵਿੱਚ ਫੈਸਲਾ ਲੈ ਲਿਆ ਗਿਆ ਹੈ। ਇੱਥੇ ਦੂਤਾਵਾਸ ਭਵਨ ਬਣ ਜਾਣ ਨਾਲ ਤੁਹਾਨੂੰ ਸਾਰਿਆਂ ਨੂੰ ਅਧਿਕ ਸੁਵਿਧਾ ਹੋਵੇਗੀ। ਮੈਂ ਸਾਰਿਆਂ ਨੂੰ ਅਨੁਰੋਧ ਕਰਦਾ ਹਾਂ ਕਿ ਤੁਸੀਂ ਸਾਰੇ ਆਪਣੀ ਜਨਮ-ਭੂਮੀ ਦੇ ਨਾਲ ਜੋ ਗ਼ਹਿਰਾ ਰਿਸ਼ਤਾ ਮਹਿਸੂਸ ਕਰਦੇ ਹੋ ਉਸ ਨੂੰ ਬਣਾਈ ਰੱਖੋ ਅਤੇ ਉਸ ਨੂੰ ਹੋਰ ਵੀ ਮਜ਼ਬੂਤ ਬਣਾਉਂਦੇ ਰਹੋ।
     2. ਭਾਰਤ, ਵਿਸ਼ਵ ਵਿੱਚ ਸਭ ਤੋਂ ਤੇਜ਼ੀ ਨਾਲ ਵਧ ਰਹੀਆਂ ਅਰਥਵਿਵਸਥਾਵਾਂ ਵਿੱਚੋਂ ਇੱਕ ਹੈ । ਇਹ ਜਾਣਕਾਰੀ ਤੁਹਾਡੇ ਲਈ ਮਹਤੱਵਪੂਰਨ ਹੈ ਅਤੇ ਉਪਯੋਗੀ ਵੀ ਹੈ। ਆਪ ਸਭ ਨੂੰ ਚਾਹੀਦਾ ਹੈ ਕਿ ਆਪ ਤੇਜ਼ੀ ਨਾਲ ਹੋ ਰਹੇ ਇਹਨਾਂ ਬਦਲਾਵਾਂ ਦੀ ਜਾਣਕਾਰੀ ਹਾਸਲ ਕਰਦੇ ਰਹੋ। ਭਾਰਤ ਅਤੇ ਇਕਵੇਟੋਰੀਅਲ ਗਿਨੀ ਦਰਮਿਆਨ ਵਪਾਰ ਅਤੇ ਨਿਵੇਸ਼ ਦੀਆਂ ਬਹੁਤ ਸੰਭਾਵਨਾਵਾਂ ਹਨ। ਆਪ ਸਭ ਐਗਰੀਕਲਚਰ ਅਤੇ ਸਮਾਲ ਤੇ ਮੀਡੀਅਮ ਸਕੇਲ ਦੇ ਵਪਾਰ ਵਿੱਚ ਆਪਣਾ ਯੋਗਦਾਨ ਦੇ ਸਕਦੇ ਹੋ ।
     3. ਮੈਨੂੰ ਦੱਸਿਆ ਗਿਆ ਹੈ ਕਿ ਤੁਹਾਡੇ ਵਿੱਚੋਂ ਜ਼ਿਆਦਾ ਲੋਕ ਪਹਿਲੀ ਪੀੜ੍ਹੀ ਦੇ ਪ੍ਰਵਾਸੀ ਹਨ। ਤੁਸੀਂ ਸ਼ੁਰੂਆਤ ਦੀਆਂ ਮੁਸ਼ਕਿਲਾਂ ਪਾਰ ਕਰ ਲਈਆਂ ਹਨ ਜੋ ਕਿ ਸਭ ਤੋਂ ਅਧਿਕ ਚੁਣੌਤੀਆਂ ਭਰਿਆ ਦੌਰ ਹੁੰਦਾ ਹੈ। ਹੁਣ ਤੁਸੀਂ ਆਪਣੇ ਦਾਇਰੇ ਨੂੰ ਵਧਾਉਣ ਦੀ ਕੋਸ਼ਿਸ਼ ਕਰ ਸਕਦੇ ਹੋ। ਭਾਰਤ ਵਿੱਚ ਮਿਲਣ ਵਾਲੀ ਹਰ ਤਰ੍ਹਾਂ ਦੀ ਸਮੱਗਰੀ, ਅਨੁਭਵ ਅਤੇ ਜਾਣਕਾਰੀ ਹੁਣ ਤੁਹਾਨੂੰ ਉਪਲੱਬਧ ਹੈ। ਇਸ ਦਾ ਇਸਤੇਮਾਲ ਤੁਸੀਂ ਆਪਣੇ ਵਿਕਾਸ ਲਈ ਕਰ ਸਕਦੇ ਹੋ। ਆਪਣੀ ਪ੍ਰਤਿਭਾ ਅਤੇ ਉਤਸ਼ਾਹ ਨੂੰ ‘ਇਨਫਰਮੇਸ਼ਨ ਐਂਡ ਕਮਿਊਨੀਕੇਸ਼ਨ ਟੈਕਨੋਲੋਜੀ’ ਅਤੇ ਹੋਰ ਆਧੁਨਿਕ ਵਿਕਾਸ ਦੇ ਖੇਤਰਾਂ ਵਿੱਚ ਲਗਾ ਕੇ ਤੁਸੀਂ ਆਪਣੇ ਵਿਕਾਸ ਨੂੰ ਨਵੀਂ ਦਿਸ਼ਾ ਦੇ ਸਕਦੇ ਹੋ। ਨਾਲ ਹੀ ਦੁਨੀਆ ਵਿੱਚ ਭਾਰਤ ਦੀ ਆਰਥਕ ਸ਼ਕਤੀ ਅਤੇ ਪ੍ਰਤਿਸ਼ਠਾ ਵਧਾਉਣ ਵਿੱਚ ਵੀ ਤੁਸੀਂ ਮਹੱਤਵਪੂਰਨ ਯੋਗਦਾਨ ਦੇ ਸਕਦੇ ਹੋ।

    ਭਰਾਵੋ ਅਤੇ ਭੈਣੋ

     1. ਇਸ ਸਮਾਰੋਹ ਵਿੱਚ ਉਤਸ਼ਾਹ ਨਾਲ ਸ਼ਾਮਲ ਹੋਣ ਲਈ ਮੈਂ ਤੁਹਾਡਾ ਧੰਨਵਾਦ ਕਰਦਾ ਹਾਂ। ਮੇਰੀ ਸ਼ੁਭਕਾਮਨਾ ਹੈ ਕਿ ਤੁਹਾਡਾ ਸਾਰਿਆਂ ਦਾ ਭਵਿੱਖ, ਸਫ਼ਲਤਾ, ਸਿਹਤ ਅਤੇ ਸਮ੍ਰਿੱਧੀ ਨਾਲ ਭਰਪੂਰ ਹੋਵੇ ਅਤੇ ਤੁਸੀਂ ਭਾਰਤ ਦਾ ਨਾਮ ਰੋਸ਼ਨ ਕਰਦੇ ਰਹੋ। ਤੁਸੀਂ ਲੋਕ ਜਦ ਵੀ ਭਾਰਤ ਆਓ ਤਾਂ ਰਾਸ਼ਟਰਪਤੀ ਭਵਨ ਵੀ ਜ਼ਰੂਰ ਆਓ। ਰਾਸ਼ਟਰਪਤੀ ਭਵਨ ਤੁਹਾਡਾ ਸਾਰਿਆਂ ਦਾ ਵੀ ਹੈ। ਤੁਹਾਡਾ ਸਾਰਿਆਂ ਦਾ ਭਾਰਤ ਦੇ ਰਾਸ਼ਟਰਪਤੀ ਭਵਨ ਵਿੱਚ ਸਵਾਗਤ ਹੈ।

    ਧੰਨਵਾਦ।


    ***

    
    
    (Release ID: 1528371) Visitor Counter : 4
    
    
    
    
    

1.