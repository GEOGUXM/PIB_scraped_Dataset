      ਰਾਸ਼ਟਰਪਤੀ ਸਕੱਤਰੇਤ

      ਰਾਸ਼ਟਰਪਤੀ ਨੇ ਦੀਨ ਦਿਆਲ ਉਪਾਧਿਆਇ ‘ਤੇ ਕੇਂਦਰਿਤ ‘ ਥਿੰਕ ਇੰਡੀਆ ’ ਪਤ੍ਰਿਕਾ ਦਾ ਵਿਸ਼ੇਸ਼ ਅੰਕ ਪ੍ਰਾਪਤ ਕੀਤਾ
      Posted On: 02 APR 2018 3:13PM by PIB Chandigarh


    President of India receives copy of special issue of ‘Think India’ journal on Deen Dayal Upadhyay


    ਰਾਸ਼ਟਰਪਤੀ ਨੇ ਦੀਨ ਦਿਆਲ ਉਪਾਧਿਆਇ ‘ਤੇ ਕੇਂਦਰਿਤ ‘ ਥਿੰਕ ਇੰਡੀਆ ’ ਪਤ੍ਰਿਕਾ ਦਾ ਵਿਸ਼ੇਸ਼ ਅੰਕ ਪ੍ਰਾਪਤ ਕੀਤਾ


    ਭਾਰਤ ਦੇ ਰਾਸ਼ਟਰਪਤੀ, ਸ਼੍ਰੀ ਰਾਮ ਨਾਥ ਕੋਵਿੰਦ ਨੇ ਅੱਜ ( 2 ਅਪ੍ਰੈਲ, 2018 ਨੂੰ) ਰਾਸ਼ਟਰਪਤੀ ਭਵਨ ਵਿੱਚ ਦਾਰਸ਼ਨਿਕ - ਸਿਆਸਦਾਨ ਦੀਨ ਦਿਆਲ ਉਪਾਧਿਆਇ ਨੂੰ ‘ਥਿੰਕ ਇੰਡੀਆ’ ਪਤ੍ਰਿਕਾ ਦਾ ਵਿਸ਼ੇਸ਼ ਅੰਕ ਪ੍ਰਾਪਤ ਕੀਤਾ । ਵਿਸ਼ੇਸ਼ ਅੰਕ ਦੇ ਸੰਪਾਦਕ ਅਤੇ ਸਾਂਸਦ, ਸ਼੍ਰੀ ਡੀ ਪੀ ਤ੍ਰਿਪਾਠੀ ਦੀ ਹਾਜ਼ਰੀ ਵਿੱਚ ਸਾਂਸਦ, ਸ਼੍ਰੀ ਮੁਰਲੀ ਮਨੋਹਰ ਜੋਸ਼ੀ ਨੇ ਰਾਸ਼ਟਰਪਤੀ ਨੂੰ ਵਿਸ਼ੇਸ਼ ਅੰਕ ਦੀ ਕਾਪੀ ਦਿੱਤੀ । ਇਸ ਮੌਕੇ ਉੱਤੇ ਸਾਂਸਦ ਸ਼੍ਰੀ ਸ਼ਸ਼ੀ ਥਰੂਰ, ਸਾਬਕਾ ਸਾਂਸਦ, ਸ਼੍ਰੀ ਪਵਨ ਵਰਮਾ ਅਤੇ ਹੋਰ ਪਤਵੰਤੇ ਮੌਜੂਦ ਸਨ ।


    ਇਸ ਮੌਕੇ ‘ਤੇ ਆਪਣੇ ਸੰਬੋਧਨ ਵਿੱਚ ਰਾਸ਼ਟਰਪਤੀ ਨੇ ਕਿਹਾ ਕਿ ਦੀਨ ਦਿਆਲ ਉਪਾਧਿਆਇ ਇੱਕ ਪ੍ਰਮੁੱਖ ਰਾਸ਼ਟਰੀ ਸ਼ਖਸੀਅਤ ਸਨ , ਜਿਨ੍ਹਾਂ ਨੇ ਭਾਰਤੀ ਰਾਜਨੀਤੀ ਅਤੇ ਸਮਾਜ ਨੂੰ ਆਪਣੀਆਂ ਲਿਖਤਾਂ ਅਤੇ ਵਿਚਾਰਾਂ ਨਾਲ ਸਮ੍ਰਿੱਧ ਕੀਤਾ । ਉਨ੍ਹਾਂ ਦੀ ਸ਼ਖਸੀਅਤ ਅਤੇ ਕਾਰਜਾਂ ਦੇ ਮੁਲਾਂਕਣ ਲਈ ਦਲਗਤ ਰਾਜਨੀਤੀ ਤੋਂ ਉੱਪਰ ਉੱਠਣ ਦੀ ਜ਼ਰੂਰਤ ਹੈ । ਰਾਸ਼ਟਰਪਤੀ ਨੇ ਕਿਹਾ ਕਿ ਪਤ੍ਰਿਕਾ ਦਾ ਵਿਸ਼ੇਸ਼ ਅੰਕ ਇਸ ਦਿਸ਼ਾ ਵਿੱਚ ਕੀਤਾ ਗਿਆ ਇੱਕ ਯਤਨ ਹੈ । ਵੱਖ-ਵੱਖ ਪੀੜੀਆਂ ਦੇ ਅਤੇ ਵੱਖ-ਵੱਖ ਰਾਜਨੀਤਕ ਪਾਰਟੀਆਂ ਨਾਲ ਸਬੰਧ ਰੱਖਣ ਵਾਲੇ ਲੋਕਾਂ ਦੀਆਂ ਰਚਨਾਵਾਂ ਦਾ ਸੰਕਲਨ ਪ੍ਰਸ਼ੰਸਾਯੋਗ ਹੈ । ਰਾਸ਼ਟਰਪਤੀ ਨੇ ਇਸ ਵਿਸ਼ੇਸ਼ ਅੰਕ ਦੇ ਸੰਪਾਦਨ ਲਈ ਡਾ. ਡੀ ਪੀ ਤ੍ਰਿਪਾਠੀ ਦੀ ਸਰਾਹਨਾ ਕੀਤੀ ।


    ਰਾਸ਼ਟਰਪਤੀ ਨੇ ਕਿਹਾ ਕਿ ਦੀਨ ਦਿਆਲ ਉਪਾਧਿਆਇ ਨੇ ਰਾਸ਼ਟਰ ਹਿਤ ਵਿੱਚ ਪਰਸਪਰ ਸਹਿਯੋਗ ਦਾ ਸਮਰਥਨ ਕੀਤਾ ਅਤੇ ਉਨ੍ਹਾਂ ਨੇ ਦੇਸ਼ ਦੇ ਵਿਕਾਸ ਨੂੰ ਤੰਗ ਦਲਗਤ ਰਾਜਨੀਤੀ ਤੋਂ ਜ਼ਿਆਦਾ ਮਹੱਤਵਪੂਰਨ ਸਥਾਨ ਦਿੱਤਾ । ਮਹਾਤਮਾ ਗਾਂਧੀ, ਡਾ ਬੀ ਆਰ ਅੰਬੇਡਕਰ, ਡਾ ਰਾਮ ਮਨੋਹਰ ਲੋਹੀਆ ਅਤੇ ਦੀਨ ਦਿਆਲ ਉਪਾਧਿਆਇ ਨੇ ਭਾਰਤੀ ਵਿਚਾਰਾਂ ਨੂੰ ਅੱਗੇ ਵਧਾਇਆ ਅਤੇ ਇਨ੍ਹਾਂ ਨੂੰ ਜ਼ਮੀਨੀ ਪੱਧਰ ਉੱਤੇ ਵਿਕਾਸ ਲਈ ਪ੍ਰਾਸੰਗਿਕ ਬਣਾਏ ਰੱਖਿਆ । ਇਹ ਮਹਾਨ ਵਿਅਕਤੀ ਜ਼ਮੀਨੀ ਪੱਧਰ ਉੱਤੇ ਕਾਰਜ ਕਰਦੇ ਸਨ ਅਤੇ ਇਨ੍ਹਾਂ ਨੇ ਵਿਵਹਾਰਕ ਉਪਲੱਬਧੀਆਂ ਹਾਸਲ ਕੀਤੀਆਂ । ਇਸੇ ਤਰ੍ਹਾਂ ਜਵਾਹਰ ਲਾਲ ਨਹਿਰੂ ਦੀ ‘ਭਾਰਤ - ਇੱਕ ਖੋਜ’ ਵੀ ਭਾਰਤੀ ਦਰਸ਼ਨ ਅਤੇ ਸੱਭਿਆਚਾਰਕ ਪਰੰਪਰਾਵਾਂ ਨੂੰ ਸਮਝਣ ਲਈ ਇੱਕ ਮਹੱਤਵਪੂਰਨ ਪਤ੍ਰਿਕਾ ਹੈ ।


    ਰਾਸ਼ਟਰਪਤੀ ਨੇ ਕਿਹਾ ਕਿ ਸੰਕਲਪਨਾਤਮਕ ਵਖਰੇਵਿਆਂ ਦੇ ਬਾਵਜੂਦ, ਏਕਤਾ ਅਤੇ ਸਨਮਾਨਜਨਕ ਵਿਹਾਰ ਭਾਰਤ ਦੀ ਵਿਸ਼ੇਸ਼ਤਾ ਹੈ । ਇਸ ਸੰਕਲਨ ਵਿੱਚ ਦੀਨ ਦਿਆਲ ਉਪਾਧਿਆਇ ਦੇ ਯੋਗਦਾਨ ਨੂੰ ਇਸੇ ਦ੍ਰਿਸ਼ਟੀਕੋਣ ਨਾਲ ਸਮਝਣ ਦੀ ਕੋਸ਼ਿਸ਼ ਕੀਤੀ ਗਈ ਹੈ ।


    Click here for text of President's address


    ***

    
    
    (Release ID: 1527437) Visitor Counter : 3