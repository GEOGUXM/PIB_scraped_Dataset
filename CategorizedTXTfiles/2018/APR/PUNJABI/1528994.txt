      ਪੇਂਡੂ ਵਿਕਾਸ ਮੰਤਰਾਲਾ

      ਗ੍ਰਾਮ ਸਵਰਾਜ ਅਭਿਆਨ : (14 ਅਪ੍ਰੈਲ, 2018 ਤੋਂ 05 ਮਈ, 2018)
      Posted On: 12 APR 2018 5:16PM by PIB Chandigarh


    Power Point Presentation on Gram Swaraj Abhiyaan


    ਗ੍ਰਾਮ ਸਵਰਾਜ ਅਭਿਆਨ : (14 ਅਪ੍ਰੈਲ, 2018 ਤੋਂ 05 ਮਈ, 2018)


    14 ਅਪ੍ਰੈਲ , 2018 ਤੋਂ 05 ਮਈ , 2018 ਤੱਕ “ ਗ੍ਰਾਮ ਸਵਰਾਜ ਅਭਿਆਨ - ਸਬਕਾ ਸਾਥ , ਸਬਕਾ ਗਾਂਵ , ਸਬਕਾ ਵਿਕਾਸ ਪ੍ਰੋਗਰਾਮ ” ਆਯੋਜਿਤ ਕੀਤਾ ਜਾਵੇਗਾ । ਇਸ ਪ੍ਰੋਗਰਾਮ ਦਾ ਉਦੇਸ਼ ਸਮਾਜਿਕ ਭਾਈਚਾਰੇ ਨੂੰ ਵਧਾਉਣਾ , ਗ਼ਰੀਬ ਪਰਿਵਾਰਾਂ ਤੱਕ ਪਹੁੰਚ ਕਾਇਮ ਕਰਨਾ ਅਤੇ ਕੇਂਦਰ ਸਰਕਾਰ ਦੀਆਂ ਵੱਖ-ਵੱਖ ਜਨ-ਕਲਿਆਣਕਾਰੀ ਯੋਜਨਾਵਾਂ ਅਤੇ ਪ੍ਰੋਗਰਾਮਾਂ ਤੋਂ ਵਾਂਝੇ ਰਹਿ ਗਏ ਸਾਰੇ ਲੋਕਾਂ ਨੂੰ ਇਨ੍ਹਾਂ ਦੇ ਦਾਇਰੇ ਵਿੱਚ ਲਿਆਉਣਾ ਹੈ ।


    ਗ੍ਰਾਮ ਸਵਰਾਜ ਅਭਿਆਨ ਦੇ ਦੌਰਾਨ 21058 ਪਿੰਡਾਂ ਲਈ ਵਿਸ਼ੇਸ਼ ਪਹਿਲ ਸ਼ੁਰੂ ਕੀਤੀ ਜਾ ਰਹੀ ਹੈ । ਇਸ ਵਿੱਚ ਚੋਣਾਂ ਵਾਲੇ ਰਾਜ, ਕਰਨਾਟਕ ਅਤੇ ਪੱਛਮ ਬੰਗਾਲ ਦੇ ਪਿੰਡ ਸ਼ਾਮਲ ਨਹੀਂ ਹਨ । ਇਸ ਅਭਿਆਨ ਦੇ ਤਹਿਤ ਗ਼ਰੀਬ ਸਮਰਥਕ ਪਹਿਲਾਂ ਵਿੱਚ ਉੱਜਵਲਾ ਯੋਜਨਾ , ਮਿਸ਼ਨ ਇੰਦਰਧਨੁਸ਼ , ਪ੍ਰਧਾਨ ਮੰਤਰੀ ਸੌਭਾਗਯ ਯੋਜਨਾ , ਉਜਾਲਾ ਪ੍ਰਧਾਨ ਮੰਤਰੀ - ਜਨ-ਧਨ ਯੋਜਨਾ , ਪ੍ਰਧਾਨ ਮੰਤਰੀ ਜੀਵਨ ਜੋਯਤੀ ਬੀਮਾ ਯੋਜਨਾ ਅਤੇ ਪ੍ਰਧਾਨ ਮੰਤਰੀ ਸੁਰੱਖਿਆ ਬੀਮਾ ਯੋਜਨਾ ਨੂੰ ਸੌ ਪ੍ਰਤੀਸ਼ਤ ਕਵਰ ਕੀਤਾ ਜਾਵੇਗਾ ।


    14 ਅਪ੍ਰੈਲ , 2018 ਨੂੰ ਅੰਬੇਡਕਰ ਜਯੰਤੀ , ਗ੍ਰਾਮ ਸਵਰਾਜ ਅਭਿਆਨ ਦੇ ਅਨੁਸਾਰ ਮਨਾਈ ਜਾਵੇਗੀ । ਇਸ ਮੌਕੇ ਉੱਤੇ ਮਾਣਯੋਗ ਪ੍ਰਧਾਨ ਮੰਤਰੀ ਜੀ ਬੀਜਾਪੁਰ ਤੋਂ ਸ਼ੁਭਾਰੰਭ ਕਰਨਗੇ । ਇਸ ਦਿਨ ਡਾ . ਅੰਬੇਡਕਰ ਦੇ ਵਿਚਾਰਾਂ ਅਤੇ ਆਦਰਸ਼ਾਂ ਨੂੰ ਅੱਗੇ ਵਧਾਉਣ ਲਈ ਪ੍ਰੋਗਰਾਮ ਆਯੋਜਿਤ ਕੀਤਾ ਜਾਵੇਗਾ । ਜਾਤੀ , ਆਮਦਨ ਪ੍ਰਮਾਣ - ਪੱਤਰ ਅਤੇ ਵਜ਼ੀਫ਼ੇ ਲਈ ਰਜਿਸਟ੍ਰੇਸ਼ਨ ਕੀਤੇ ਜਾਣਗੇ ਅਤੇ ਬੈਂਕ ਖ਼ਾਤਿਆਂ ਨੂੰ ਆਧਾਰ ਨਾਲ ਜੋੜਿਆ ਜਾਵੇਗਾ । ਇਹ ਪ੍ਰੋਗਰਾਮ ਸਾਰੇ ਸਥਾਨਾਂ ਉੱਤੇ ਸੰਪੰਨ ਹੋਵੇਗਾ ਅਤੇ ਪ੍ਰਧਾਨ ਮੰਤਰੀ ਜੀ ਦੇ ਭਾਸ਼ਣ ਦਾ ਸਿੱਧਾ ਪ੍ਰਸਾਰਣ ਕੀਤਾ ਜਾਵੇਗਾ ।


    18 ਅਪ੍ਰੈਲ , 2018 ਨੂੰ ਸਵੱਛ ਭਾਰਤ ਪਰਵ ਦੇ ਤਹਿਤ ਗ੍ਰਾਮ ਸਵੱਛਤਾ ਅਭਿਆਨ ਪ੍ਰੋਗਰਾਮ ਆਯੋਜਿਤ ਕੀਤਾ ਜਾਵੇਗਾ । ਇਸ ਦਿਨ ਹਰੇਕ ਪਿੰਡ ਵਿੱਚ ਸਫ਼ਾਈ ਅਭਿਆਨਾਂ ਦਾ ਆਯੋਜਨ ਹੋਵੇਗਾ । ਠੋਸ ਅਤੇ ਤਰਲ ਵੇਸਟ ਪ੍ਰਬੰਧਨ ਗਤੀਵਿਧੀਆਂ ਦੇ ਬਾਰੇ ਵਿੱਚ ਜਾਗਰੂਕਤਾ ਦਾ ਪ੍ਰਸਾਰ ਕੀਤਾ ਜਾਵੇਗਾ ਅਤੇ ਇਸ ਸਬੰਧਤ ਗਤੀਵਿਧੀਆਂ ਕੀਤੀਆਂ ਜਾਣਗੀਆਂ ।


    20 ਅਪ੍ਰੈਲ , 2018 , ਉੱਜਵਲਾ ਪੰਚਾਇਤ ਦੇ ਰੂਪ ਵਿੱਚ ਮਨਾਇਆ ਜਾਵੇਗਾ । ਇਸ ਦਿਨ 15000 ਸਥਾਨਾਂ ਉੱਤੇ ਐੱਲਪੀਜੀ ਕਨੈਕਸ਼ਨ ਵੰਡੇ ਜਾਣਗੇ । ਇਸ ਦੇ ਇਲਾਵਾ , ਸੁਰੱਖਿਆ ਉਪਾਆਂ ਦੀ ਜਾਣਕਾਰੀ ਦਿੱਤੀ ਜਾਵੇਗੀ ।


    ਪੰਚਾਇਤੀ ਰਾਜ ਦਿਵਸ , 24 ਅਪ੍ਰੈਲ , 2018 ਨੂੰ ਰਾਸ਼ਟਰੀ ਅਤੇ ਗ੍ਰਾਮ ਸਭਾ ਪੱਧਰ `ਤੇ ਦੇ ਮੌਕੇ ਉੱਤੇ ਪ੍ਰੋਗਰਾਮ ਆਯੋਜਿਤ ਕੀਤੇ ਜਾਣਗੇ । ਇਸ ਮੌਕੇ ਉੱਤੇ ਮਾਣਯੋਗ ਪ੍ਰਧਾਨ ਮੰਤਰੀ ਜੀ ਦਾ ਮੰਡਲਾ ਮੱਧ-ਪ੍ਰਦੇਸ਼ ਤੋਂ ਸੰਬੋਧਨ ਹੋਵੇਗਾ । ਜਿਸ ਦਾ ਸਿੱਧਾ ਪ੍ਰਸਾਰਣ ਗ੍ਰਾਮ ਸਭਾਵਾਂ ਵਿੱਚ ਕੀਤਾ ਜਾਵੇਗਾ । ਇਸ ਦਿਨ ਰਾਸ਼ਟਰੀ ਗ੍ਰਾਮ ਸਵਰਾਜ ਅਭਿਆਨ ਦਾ ਸ਼ੁਭਅਰੰਭ ਕੀਤਾ ਜਾਵੇਗਾ । ਇਸ ਦਿਨ ਹਰ ਇੱਕ ਪਿੰਡ ਵਿੱਚ “ ਸਥਾਨਕ ਸਰਕਾਰ ਨਿਰਦੇਸ਼ਿਕਾਂ ’ ( ਐੱਲਜੀਡੀ) ਦਾ ਈ-ਲਾਂਚ ਕੀਤਾ ਜਾਵੇਗਾ । ਹਰ ਇੱਕ ਗ੍ਰਾਮ ਪੰਚਾਇਤ ਵਿੱਚ ਗ੍ਰਾਮ ਸਭਾ ਦਾ ਆਯੋਜਨ ਹੋਵੇਗਾ ਅਤੇ ਸਰਵਜਨਕ ਸੂਚਨਾ ਅਭਿਆਨ ਆਯੋਜਿਤ ਕੀਤੇ ਜਾਣਗੇ ।


    28 ਅਪ੍ਰੈਲ , 2018 ਦਾ ਦਿਨ “ ਗ੍ਰਾਮ ਸ਼ਕਤੀ ਅਭਿਆਨ ’ ਦੇ ਰੂਪ ਵਿੱਚ ਮਨਾਇਆ ਜਾਵੇਗਾ । ਇਸ ਦਿਨ ਜ਼ਿਲ੍ਹਾ ਮੁੱਖ ਦਫ਼ਤਰ ਪੱਧਰ ਉੱਤੇ ਈਈਐੱਸਐੱਲ ਵੱਲੋਂ ਐੱਲਈਡੀ ਬਲਬਾਂ ਦੀ ਵਿਕਰੀ ਕੀਤੀ ਜਾਵੇਗੀ ਅਤੇ ਸੌਭਾਗਯ ਯੋਜਨਾ ਉੱਤੇ ਕਿਉਸਕ , ਸਟਾਲ ਅਤੇ ਕਾਊਂਟਰ ਲਗਾਏ ਜਾਣਗੇ । ਇਸ ਬਾਰੇ ਵਿੱਚ ਅਨੁਭਵ ਸਾਂਝੇ ਕੀਤੇ ਜਾਣਗੇ ਅਤੇ ਬਲਾਕਾਂ , ਗ੍ਰਾਮ ਪੰਚਾਇਤਾਂ ਅਤੇ ਕਰਮਚਾਰੀਆਂ ਨੂੰ ਪੁਰਸਕਾਰ ਦਿੱਤੇ ਜਾਣਗੇ ।


    30 ਅਪ੍ਰੈਲ , 2018 ਨੂੰ “ ਆਯੁਸ਼ਮਾਨ " ਭਾਰਤ ਦੇ ਮੌਕੇ ਉੱਤੇ ਗ੍ਰਾਮ ਪੰਚਾਇਤ ਪੱਧਰ ਉੱਤੇ ਲਾਭਪਾਤਰਾਂ ਦੀ ਸੂਚੀ ਦਾ ਪ੍ਰਮਾਣੀਕਰਨ ਕੀਤਾ ਜਾਵੇਗਾ । ਲਾਭਪਾਤਰਾਂ ਤੱਕ ਪਹੁੰਚ ਬਣਾਈ ਜਾਵੇਗੀ ਅਤੇ ਪ੍ਰਕਿਰਿਆ ਦੇ ਬਾਰੇ ਵਿੱਚ ਲੋਕਾਂ ਨੂੰ ਸਿੱਖਿਅਤ ਕੀਤਾ ਜਾਵੇਗਾ ।


    02 ਅਪ੍ਰੈਲ, 2018 "ਕਿਸਾਨ ਕਲਿਆਣ ਕਰਜਸ਼ਾਲਾ "ਦੇ ਲਈ ਨਿਰਧਾਰਤ ਕੀਤਾ ਗਿਆ ਹੈ। ਇਸ ਦਿਨ ਬਲਾਕ ਪੱਧਰ `ਤੇ ਕਿਸਾਨਾਂ ਦੀ ਕਮਾਈ ਦੁੱਗਣੀ ਕਰਨ ਦੀ ਕਰਜਸ਼ਾਲਾ ਆਯੋਜਿਤ ਕੀਤੀ ਜਾਵੇਗੀ।


    05 ਮਈ , 2018 ਨੂੰ ਅਜੀਵਕਾ ਅਤੇ ਕੌਸ਼ਲ ਵਿਕਾਸ ਮੇਲਿਆਂ ਦਾ 4000 ਬਲਾਕਾਂ ਅਤੇ ਰਾਸ਼ਟਰੀ ਪੱਧਰ ਉੱਤੇ ਆਯੋਜਨ ਕੀਤਾ ਜਾਵੇਗਾ । ਇਸ ਦਿਨ ਇੱਕ ਲੱਖ ਮਹਿਲਾਵਾਂ ਅਤੇ ਨੌਜਵਾਨ ਸਫ਼ਲਤਾ ਦੀਆਂ ਕਹਾਣੀਆਂ - ਰੋਲ ਮਾਡਲ `ਤੇ ਅਧਾਰਤ ਸਮਾਰੋਹ ਮਨਾਉਣਗੇ ।


    ***

    
    
    (Release ID: 1528994) Visitor Counter : 1