      ਰੇਲ ਮੰਤਰਾਲਾ

      ਸ਼੍ਰੀ ਪੀਯੂਸ਼ ਗੋਇਲ ਨੇ ਭਾਰਤੀ ਰੇਲ ਵਿੱਚ ਮਾਨਵ ਰਹਿਤ ਕ੍ਰਾਸਿੰਗ ਖ਼ਤਮ ਕਰਨ ਲਈ ਇੱਕ ਮਿਸ਼ਨ ਮੋਡ ਪਲਾਨ ਦੀ ਸਮੀਖਿਆ ਕੀਤੀ
      Posted On: 26 APR 2018 5:53PM by PIB Chandigarh


    Shri Piyush Goyal Reviews A Mission Mode Plan For Elimination Of Unmanned Level Crossings In Indian Railways


    ਸ਼੍ਰੀ ਪੀਯੂਸ਼ ਗੋਇਲ ਨੇ ਭਾਰਤੀ ਰੇਲ ਵਿੱਚ ਮਾਨਵ ਰਹਿਤ ਕ੍ਰਾਸਿੰਗ ਖ਼ਤਮ ਕਰਨ ਲਈ ਇੱਕ ਮਿਸ਼ਨ ਮੋਡ ਪਲਾਨ ਦੀ ਸਮੀਖਿਆ ਕੀਤੀ


    ਕੇਂਦਰੀ ਰੇਲ ਅਤੇ ਕੋਲਾ ਮੰਤਰੀ ਸ਼੍ਰੀ ਪੀਯੂਸ਼ ਗੋਇਲ ਨੇ ਇੱਥੇ ਅੱਜ ਨਵੀਂ ਦਿੱਲੀ ਵਿੱਚ ਰੇਲਵੇ ਬੋਰਡ ਦੇ ਪ੍ਰਧਾਨ ਅਤੇ ਮੈਂਬਰਾਂ, ਰੇਲ ਸੁਰੱਖਿਆ ਦੇ ਚੀਫ਼ ਕਮਿਸ਼ਨਰ, 5 ਰੇਲ ਜੋਨਾਂ ਦੇ ਜੀਐੱਮ ਅਤੇ ਹੋਰ ਸੀਨੀਅਰ ਅਧਿਕਾਰੀਆਂ ਨਾਲ ਵਿਸਤ੍ਰਿਤ ਬੈਠਕ ਦੀ ਪ੍ਰਧਾਨਗੀ ਕੀਤੀ। ਬੈਠਕ ਦੌਰਾਨ ਉਨ੍ਹਾਂ ਨੇ ਭਾਰਤੀ ਰੇਲ ‘ਚੋਂ ਮਾਨਵ ਰਹਿਤ ਕ੍ਰਾਸਿੰਗ (ਯੂਐੱਮਐੱਲਸੀ) ਨੂੰ ਪੂਰੀ ਤਰ੍ਹਾਂ ਖ਼ਤਮ ਕਰਨ ਦੀ ਯੋਜਨਾ ਦੀ ਸਮੀਖਿਆ ਕੀਤੀ। ਬੈਠਕ ਕੁਸ਼ੀਨਗਰ ਹਾਦਸੇ ਦੇ ਪੀੜ੍ਹਤਾਂ ਦੀ ਯਾਦ ਵਿੱਚ 2 ਮਿਨਟ ਦੇ ਮੌਨ ਨਾਲ ਸ਼ੁਰੂ ਹੋਈ।


    ਰੇਲ ਮੰਤਰੀ ਵਜੋਂ ਚਾਰਜ ਲੈਣ ਤੋਂ ਬਾਅਦ ਸ਼੍ਰੀ ਪੀਯੂਸ਼ ਗੋਇਲ ਵੱਲੋਂ 7 ਸਤੰਬਰ, 2017 ਨੂੰ ਆਯੋਜਿਤ ਪਹਿਲੀ ਬੈਠਕ ਸੁਰੱਖਿਆ ਮੁੱਦਿਆਂ ‘ਤੇ ਸੀ। ਉਸ ਵਿੱਚ ਉਨ੍ਹਾਂ ਨੇ ਨਿਰਦੇਸ਼ ਦਿੱਤਾ ਸੀ ਕਿ ਸਾਰੇ ਯੂਐੱਮਐੱਲਸੀ ਅਗਲੇ ਇੱਕ ਸਾਲ ਵਿੱਚ ਖ਼ਤਮ ਹੋ ਜਾਣੇ ਚਾਹੀਦੇ ਹਨ। ਇਸ ਸਬੰਧ ਵਿੱਚ ਵਰਣਨਯੋਗ ਪ੍ਰਗਤੀ ਹਾਸਲ ਕੀਤੀ ਗਈ ਹੈ ਜਿਸ ਵਿੱਚ ਏ, ਬੀ ਅਤੇ ਸੀ ਮਾਰਗਾਂ ‘ਤੇ ਹੁਣ ਕੇਵਲ 58 ਯੂਐੱਮਐੱਲਸੀ ਬਾਕੀ ਰਹਿ ਗਏ ਹਨ, ਜਿਨ੍ਹਾਂ ‘ਤੇ ਭਾਰਤੀ ਰੇਲ ਆਵਾਜਾਈ ਦਾ 80% ਤੋਂ ਵੱਧ ਹਿੱਸਾ ਨਿਰਭਰ ਹੈ।


    ਭਾਰਤੀ ਰੇਲ ਨੇ ਯੂਐੱਮਐੱਲਸੀ ‘ਤੇ ਹਾਦਸਿਆਂ ਵਿੱਚ ਕਮੀ ਲਿਆਉਣ ਦੀ ਦਿਸ਼ਾ ਵਿੱਚ ਕਈ ਕਦਮ ਚੁੱਕੇ ਹਨ, ਜਿਸ ਦੇ ਕਾਰਨ ਪਿਛਲੇ 4 ਸਾਲਾਂ ਵਿੱਚ (2013-14 ਵਿੱਚ 47 ਹਾਦਸੇ ਹੋਏ ਸਨ, ਜੋ 2017-18 ਵਿੱਚ ਘੱਟ ਹੋ ਕੋ 10 ‘ਤੇ ਆ ਗਏ) ਯੂਐੱਮਐੱਲਸੀ ਹਾਦਸਿਆਂ ਵਿੱਚ 79% ਦੀ ਕਮੀ ਆਈ ਹੈ। ਪਿਛਲੇ ਚਾਰ ਸਾਲਾਂ ਦੌਰਾਨ ਯੂਐੱਮਐੱਲਸੀ ਹਟਾਉਣ ਦੀ ਔਸਤ ਦਰ ਵਿੱਚ ਵੀ ਲਗਭਗ ਦੋ-ਤਿਹਾਈ ਦਾ ਵਾਧਾ ਹੋਇਆ ਹੈ। ਹੁਣ ਬ੍ਰਾਡ ਗੇਜ ਨੈਟਵਰਕ ‘ਤੇ ਕੇਵਲ 3,479 ਯੂਐੱਮਐੱਲਸੀ ਬਚੇ ਹੋਏ ਹਨ।


    ਹੁਣ ਬਾਕੀ ਯੂਐੱਮਐੱਲਸੀ ਨੂੰ ਖ਼ਤਮ ਕਰਨ ਲਈ ਇੱਕ ਬਹੁਪੱਖੀ ਰਣਨੀਤੀ ਬਣਾਈ ਜਾ ਰਹੀ ਹੈ, ਜਿਸ ਵਿੱਚ ਯੂਐੱਮਐੱਲਸੀ ‘ਤੇ ਕਰਮਚਾਰੀਆਂ ਦੀ ਬਹਾਲੀ, ਰੇਲਵੇ ਅੰਡਰ ਬ੍ਰਿਜ (ਆਰਯੂਬੀਐੱਸ), ਰੇਲਵੇ ਓਵਰਬ੍ਰਿਜ, ਡਾਈਵਰਜ਼ਨ ਆਦਿ ਦਾ ਨਿਰਮਾਣ ਸ਼ਾਮਲ ਹੋਵੇਗਾ। ਇਹ ਕਾਰਜ ਟ੍ਰੈਕ ਖੰਡਾਂ ‘ਤੇ ਕੰਮ ਦੇ ਨਾਲ-ਨਾਲ ਪੂਰਾ ਕੀਤਾ ਜਾਵੇਗਾ। ਯੂਐੱਮਐੱਲਸੀ ਦੀ ਮਹੱਤਵਪੂਰਨ ਇੱਕ ਸੰਖਿਆ ‘ਤੇ ਪੰਜ ਗੰਬੀਰ ਜੋਨਾਂ (ਐੱਨਆਰ, ਡਬਲਿਊਆਰ, ਐੱਨਈਆਰ, ਐੱਨਡਬਲਿਊਆਰ, ਈਸੀਆਰ) ਦੇ ਜੀਐੱਮਜ਼ ਨਾਲ ਇੱਕ ਵਿਸਤ੍ਰਿਤ ਵਿਚਾਰ ਚਰਚਾ ਕੀਤੀ ਗਈ।


    ਜ਼ਿੰਮੇਵਾਰੀ ਅਤੇ ਜਨਤਕ ਨਿਗਰਾਨੀ ਵਧਾਉਣ ਲਈ ਇੱਕ ਵੈਬਸਾਈਟ ਰਾਹੀਂ ਯੂਐੱਮਐੱਲਸੀ ਨੂੰ ਹਟਾਉਣ ਦੀ ਪ੍ਰਗਤੀ ਨੂੰ ਪਾਰਦਰਸ਼ੀ ਤਰੀਕੇ ਨਾਲ ਆਨਲਾਈਨ ਸਾਂਝਾ ਕੀਤਾ ਜਾਵੇਗਾ।


    11 ਜੋਨਾਂ ਵਿੱਚ ਯੂਐੱਮਐੱਲਸੀ ਨੂੰ ਖ਼ਤਮ ਕਰਨ ਦਾ ਟੀਚਾ ਸਤੰਬਰ, 2018 ਹੋਵੇਗਾ। ਬਾਕੀ 5 ਜੋਨਾਂ ਦੇ ਟੀਚੇ ਜਲਦ ਹੀ ਨਿਰਧਾਰਿਤ ਕੀਤੇ ਜਾਣਗੇ।


    ਸ਼੍ਰੀ ਪੀਯੂਸ਼ ਗੋਇਲ ਨੇ ਭਾਰਤੀ ਰੇਲ ਲਈ ਸੁਰੱਖਿਆ ਪ੍ਰਥਮ ਦੇ ਉਦੇਸ਼ ਨੂੰ ਦੋਹਰਾਇਆ ਅਤੇ ਜ਼ੋਰ ਦੇ ਕੇ ਕਿਹਾ ਕਿ ਬਚਾਇਆ ਗਿਆ ਹਰ ਜੀਵਨ ਅਨਮੋਲ ਹੈ।


    ***


    

    
    (Release ID: 1530589) Visitor Counter : 3