      ਆਰਥਿਕ ਮਾਮਲਿਆਂ ਬਾਰੇ ਮੰਤਰੀ ਮੰਡਲ ਕਮੇਟੀ

      ਮੰਤਰੀ ਮੰਡਲ ਨੇ ਪੁਨਰਗਠਿਤ ਕੇਂਦਰੀ ਸਪਾਂਸਰਡ ਸਕੀਮ ਰਾਸ਼ਟਰੀਯ ਗ੍ਰਾਮ ਸਵਰਾਜ ਅਭਿਆਨ ਨੂੰ ਪ੍ਰਵਾਨਗੀ ਦਿੱਤੀ
      Posted On: 21 APR 2018 5:42PM by PIB Chandigarh


    Cabinet approves the restructured Centrally Sponsored Scheme of Rashtriya Gram Swaraj Abhiyan


    ਮੰਤਰੀ ਮੰਡਲ ਨੇ ਪੁਨਰਗਠਿਤ ਕੇਂਦਰੀ ਸਪਾਂਸਰਡ ਸਕੀਮ ਰਾਸ਼ਟਰੀ ਯ ਗ੍ਰਾਮ ਸਵਰਾਜ ਅਭਿਆਨ ਨੂੰ ਪ੍ਰਵਾਨਗੀ ਦਿੱਤੀ


    ਪ੍ਰਧਾਨ ਮੰਤਰੀ ਸ੍ਰੀ ਨਰੇਂਦਰ ਮੋਦੀ ਦੀ ਅਗਵਾਈ ਹੇਠ ਕੇਂਦਰੀ ਮੰਤਰੀ ਮੰਡਲ ਦੀ ਆਰਥਿਕ ਮਾਮਲਿਆਂ ਦੀ ਕਮੇਟੀ ਨੇ ਅੱਜ ਪੁਨਰਗਠਿਤ ਕੇਂਦਰੀ ਸਪਾਂਸਰਡ ਯੋਜਨਾ ਰਾਸ਼ਟਰੀਯ ਗ੍ਰਾਮ ਸਵਰਾਜ ਅਭਿਆਨ (ਆਰ ਜੀ ਐੱਸ ਏ) ਨੂੰ ਪ੍ਰਵਾਨਗੀ ਦੇ ਦਿੱਤੀ ਹੈ ।


    ਖਰਚਾ


    ਇਹ ਯੋਜਨਾ 7255.50 ਕਰੋੜ ਰੁਪਏ ਦੀ ਕੁੱਲ ਲਾਗਤ ਨਾਲ 1.4.2018 ਤੋਂ 31.3.2022 ਦੌਰਾਨ ਲਾਗੂ ਕੀਤੀ ਜਾਵੇਗੀ । ਯੋਜਨਾ ਵਿੱਚ ਕੇਂਦਰ ਦੀ ਹਿੱਸੇਦਾਰੀ 4500 ਕਰੋੜ ਰੁਪਏ ਦੀ ਹੋਵੇਗੀ ਅਤੇ ਰਾਜਾਂ ਦੀ ਹਿੱਸੇਦਾਰੀ 2755.50 ਕਰੋੜ ਰੁਪਏ ਦੀ ਹੋਵੇਗੀ । ਵੇਰਵਾ ਹੇਠ ਲਿਖੇ ਅਨੁਸਾਰ ਹੈ —

                                                                    
ਸਾਲ             2018-19  2019-20  2020-21  2021-22  ਕੁੱਲ (ਕਰੋੜ ਰੁਪਏ)
                                                                    
                                                                    
                                                                    
                                                                    
                                                                    
ਸੂਬਾਈ ਹਿੱਸਾ     585.51   877.84   712.63   579.52   2755.50         
                                                                    
                                                                    
                                                                    
                                                                    
                                                                    
ਕੇਂਦਰ ਦਾ ਹਿੱਸਾ  969.27   1407.76  1160.94  962.03   4500.00         
                                                                    
                                                                    
                                                                    
                                                                    

    ਵੇਰਵੇ


    .1 ਇਸ ਯੋਜਨਾ ਦਾ ਵਿਸਥਾਰ ਦੇਸ਼ ਦੇ ਸਾਰੇ ਰਾਜਾਂ ਅਤੇ ਕੇਂਦਰ ਸ਼ਾਸਿਤ ਪ੍ਰਦੇਸ਼ਾਂ ਵਿੱਚ ਕੀਤਾ ਜਾਵੇਗਾ ਅਤੇ ਇਸ ਵਿੱਚ ਗੈਰ ਭਾਗ- 9 ਵਿੱਚ ਜਿੱਥੇ ਪੰਚਾਇਤਾਂ ਨਹੀਂ ਹਨ , ਦਿਹਾਤੀ ਸਥਾਨਕ ਸਰਕਾਰ ਦੇ ਸੰਸਥਾਨ ਸ਼ਾਮਲ ਹੋਣਗੇ ।


     1. ਯੋਜਨਾ ਵਿੱਚ ਕੇਂਦਰ ਅਤੇ ਰਾਜਾਂ ਦੋਹਾਂ ਦੇ ਹਿੱਸੇ ਹੋਣਗੇ । ਕੇਂਦਰੀ ਹਿੱਸੇ ਵਿੱਚ '' ਤਕਨੀਕੀ ਸਹਾਇਤਾ ਲਈ ਰਾਸ਼ਟਰੀ ਯੋਜਨਾ '', '' ਈ-ਪੰਚਾਇਤ ਮਿਸ਼ਨ ਮੋਡ ਪ੍ਰੋਜੈਕਟ '' ਅਤੇ '' ਪੰਚਾਇਤਾਂ ਦੇ ਪ੍ਰੋਤਸਾਹਨ '' ਸਮੇਤ ਰਾਸ਼ਟਰੀ ਪੱਧਰ ਦੀਆਂ ਸਰਗਰਮੀਆਂ ਹੋਣਗੀਆਂ ਅਤੇ ਸੂਬਾਈ ਹਿੱਸੇ ਵਿੱਚ ਪੰਚਾਇਤੀ ਰਾਜ ਸੰਸਥਾਨਾਂ ਦੀ ਸਮਰੱਥਾ ਸਿਰਜਣਾ ਹੋਵੇਗੀ ।


     1. ਕੇਂਦਰੀ ਹਿੱਸੇ ਦੇ ਧਨ ਦਾ ਪ੍ਰਬੰਧ ਪੂਰੀ ਤਰ੍ਹਾਂ ਭਾਰਤ ਸਰਕਾਰ ਕਰੇਗੀ ਪਰ ਸੂਬਾਈ ਹਿੱਸੇ ਲਈ ਕੇਂਦਰ ਰਾਜ ਹਿੱਸੇਦਾਰੀ ਦਾ ਅਨੁਪਾਤ 60 : 40 ਹੋਵੇਗਾ । ਉੱਤਰ-ਪੂਰਬੀ ਅਤੇ ਪਹਾੜੀ ਰਾਜਾਂ ਵਿੱਚ ਕੇਂਦਰ ਰਾਜ ਹਿੱਸੇਦਾਰੀ ਦਾ ਅਨੁਪਾਤ 90 : 10 ਸਾਰੇ ਹੋਵੇਗਾ । ਸਾਰੇ ਕੇਂਦਰ ਸ਼ਾਸਿਤ ਪ੍ਰਦੇਸ਼ਾਂ (ਵਿਧਾਨ ਮੰਡਲ ਸਮੇਤ ਅਤੇ ਬਿਨਾਂ ਵਿਧਾਨ ਮੰਡਲ ਦੇ) ਲਈ ਕੇਂਦਰੀ ਹਿੱਸੇਦਾਰੀ 100 % ਹੋਵੇਗੀ ।


     1. ਨਿਰੰਤਰ ਵਿਕਾਸ ਟੀਚਿਆਂ ਨੂੰ ਪ੍ਰਾਪਤ ਕਰਨ ਲਈ ਯੋਜਨਾ ਦੀ ਕਾਰਜ ਪ੍ਰਣਾਲੀ ਅਤੇ ਨਿਗਰਾਨੀ ਗਤੀਵਿਧੀਆਂ ਨੂੰ ਬਰਾਬਰ ਤੌਰ ‘ਤੇ ਆਪਸ ਵਿੱਚ ਜੋੜਿਆ ਜਾਵੇਗਾ ਅਤੇ ਮੁੱਖ ਜ਼ੋਰ ਮਿਸ਼ਨ ਅੰਤੋਦਯ ਅਧੀਨ ਪਛਾਣੀਆਂ ਪੰਚਾਇਤਾਂ ਅਤੇ ਨੀਤੀ ਆਯੋਗ ਰਾਹੀਂ ਚੁਣੇ ਗਏ 115 ਖਾਹਿਸ਼ੀ ਜ਼ਿਲ੍ਹਿਆਂ ਉੱਤੇ ਹੋਵੇਗਾ ।


     1. ਇਹ ਯੋਜਨਾ ਹੋਰ ਮੰਤਰਾਲਿਆਂ ਦੀ ਸਮਰੱਥਾ ਸਿਰਜਣ ਉੱਦਮਾਂ ਨੂੰ ਮਿਲਾਵੇਗੀ ਅਤੇ ਉਨ੍ਹਾਂ ਮੰਤਰਾਲਿਆਂ ਉੱਤੇ ਫੋਕਸ ਕੀਤਾ ਜਾਵੇਗਾ ਜਿਨ੍ਹਾਂ ਉੱਤੇ ਇਸ ਯੋਜਨਾ ਦਾ ਵੱਧ ਪ੍ਰਭਾਵ ਹੋਵੇਗਾ ।


     1. ਆਰਐੱਸਜੀਏ ਦੀ ਸਮਾਪਤੀ ਦੀ ਤਰੀਕ 31.3.2030 ਹੋਵੇਗੀ ।


    ਰਾਜ / ਜ਼ਿਲ੍ਹਾ ਕਵਰੇਜ


    ਇਸ ਯੋਜਨਾ ਦਾ ਵਿਸਥਾਰ ਦੇਸ਼ ਦੇ ਸਾਰੇ ਰਾਜਾਂ ਅਤੇ ਕੇਂਦਰ ਸ਼ਾਸਿਤ ਪ੍ਰਦੇਸ਼ਾਂ ਵਿੱਚ ਕੀਤਾ ਜਾਵੇਗਾ । ਯੋਜਨਾ ਵਿੱਚ ਗੈਰ 9 ਖੇਤਰਾਂ ਵਿੱਚ ਜਿੱਥੇ ਪੰਚਾਇਤਾਂ ਨਹੀਂ ਹਨ ਉੱਥੋਂ ਦੇ ਗ੍ਰਾਮੀਣ ਸਥਾਨਕ ਸ਼ਾਸਨ ਦੇ ਸੰਸਥਾਨਾਂ ਨੂੰ ਵੀ ਸ਼ਾਮਲ ਕੀਤਾ ਜਾਵੇਗਾ ।


    ਪ੍ਰਭਾਵ


    ਆਰਜੀਐੱਸਏ ਦੀ ਪ੍ਰਵਾਨਿਤ ਯੋਜਨਾ 2.55 ਲੱਖ ਤੋਂ ਵੱਧ ਪੰਚਾਇਤੀ ਰਾਜ ਸੰਸਥਾਨਾਂ ਨੂੰ ਨਿਰੰਤਰ ਵਿਕਾਸ ਟੀਚਿਆਂ ਨੂੰ ਪ੍ਰਾਪਤ ਕਰਨ ਦੀ ਸਰਕਾਰੀ ਸਮਰੱਥਾ ਵਿਕਸਿਤ ਕਰਨ ਵਿੱਚ ਮਦਦ ਦੇਵੇਗੀ । ਇਹ ਕੰਮ ਮੁਹੱਈਆ ਸੋਮਿਆਂ ਦੀ ਵੱਧ ਤੋਂ ਵੱਧ ਵਰਤੋਂ ਉੱਤੇ ਫੋਕਸ ਦੇ ਨਾਲ ਸਮੁੱਚੇ ਸਥਾਨਕ ਸ਼ਾਸਨ ਰਾਹੀਂ ਹੋਵੇਗਾ । ਨਿਰੰਤਰ ਵਿਕਾਸ ਟੀਚੇ ਦੇ ਇਹ ਪ੍ਰਮੁੱਖ ਸਿਧਾਂਤ ਹਨ- ਕਿਸੇ ਨੂੰ ਪਿੱਛੇ ਨਾ ਛੱਡਦੇ ਹੋਏ ਤੇਜ਼ੀ ਨਾਲ ਪਹਿਲਾਂ ਪਹੁੰਚਣਾ ਅਤੇ ਇਸ ਵਿੱਚ ਟ੍ਰੇਨਿੰਗ ਮੌਡਿਊਲ ਅਤੇ ਸਮੱਗਰੀਆਂ ਸਮੇਤ ਸਾਰੀਆਂ ਸਮਰੱਥਾ ਨਿਰਮਾਣ ਕਾਰਵਾਈਆਂ ਵਿੱਚ ਲਿੰਗਕ ਬਰਾਬਰੀ ਨਾਲ ਸਮੂਹਿਕ ਕਵਰੇਜ ਦਾ ਡਿਜ਼ਾਈਨ ਅੰਦਰ ਹੀ ਸ਼ਾਮਲ ਹੋਵੇਗਾ । ਰਾਸ਼ਟਰੀ ਅਹਿਮੀਅਤ ਦੇ ਵਿਸ਼ਿਆਂ ਨੂੰ ਪਹਿਲ ਦਿੱਤੀ ਜਾਵੇਗੀ ਜੋ ਵਾਂਝੇ ਸਮੂਹਾਂ ਨੂੰ ਪ੍ਰਭਾਵਿਤ ਕਰਦੇ ਹਨ ਯਾਨੀ ਗ਼ਰੀਬੀ , ਮੁਢਲੀਆਂ ਸਿਹਤ ਸੇਵਾਵਾਂ , ਖੁਰਾਕ , ਟੀਕਾਕਰਨ , ਸਵੱਛਤਾ , ਸਿੱਖਿਆ , ਪਾਣੀ ਦੀ ਸੰਭਾਲ , ਡਿਜੀਟਲ ਲੈਣ- ਦੇਣ ਆਦਿ ।


    ਇਹ ਯੋਜਨਾ ਮਿਸ਼ਨ ਅੰਤਯੋਦਯ ਅਤੇ ਨੀਤੀ ਆਯੋਗ ਵੱਲੋਂ ਪਛਾਣੇ ਗਏ 115 ਖਾਹਿਸ਼ੀ ਜ਼ਿਲ੍ਹਿਆਂ ਵੱਲੋਂ ਵਿਹਾਰਕ ਸ਼ਮੂਲੀਅਤ ਨੂੰ ਧਿਆਨ ਵਿੱਚ ਰੱਖ ਕੇ ਬਣਾਈ ਗਈ ਹੈ । ਪੰਚਾਇਤਾਂ ਵਿੱਚ ਅਨੁਸੂਚਿਤ ਜਾਤੀਆਂ ਅਤੇ ਔਰਤਾਂ ਦੀ ਨੁਮਾਇੰਦਗੀ ਹੁੰਦੀ ਹੈ ਅਤੇ ਇਹ ਸੰਸਥਾਨ ਜ਼ਮੀਨ ਨਾਲ ਜੁੜੇ ਹੁੰਦੇ ਹਨ ਇਸ ਲਈ ਪੰਚਾਇਤਾਂ ਨੂੰ ਮਜ਼ਬੂਤ ਬਣਾਉਣ ਨਾਲ ਸਮਾਜਿਕ ਨਿਆਂ ਅਤੇ ਭਾਈਚਾਰੇ ਦੇ ਆਰਥਿਕ ਵਿਕਾਸ ਦੇ ਨਾਲ ਬਰਾਬਰੀ ਅਤੇ ਸਮਾਵੇਸ਼ ਨੂੰ ਉਤਸ਼ਾਹ ਮਿਲੇਗਾ ।


    ਪੰਚਾਇਤੀ ਰਾਜ ਸੰਸਥਾਨਾਂ ਵੱਲੋਂ ਈ-ਗਵਰਨੈਂਸ ਦੀ ਵਧਦੀ ਵਰਤੋਂ ਨਾਲ ਸੁਧਰੀ ਹੋਈ ਸੇਵਾ ਡਲਿਵਰੀ ਅਤੇ ਪਾਰਦਰਸ਼ਤਾ ਹਾਸਲ ਕਰਨ ਵਿੱਚ ਮਦਦ ਮਿਲੇਗੀ । ਇਸ ਯੋਜਨਾ ਨਾਲ ਗ੍ਰਾਮ ਸਭਾਵਾਂ ਨੂੰ ਮਜ਼ਬੂਤੀ ਮਿਲੇਗੀ ਅਤੇ ਗ੍ਰਾਮ ਸਭਾਵਾਂ ਨਾਗਰਿਕਾਂ , ਵਿਸ਼ੇਸ਼ ਤੌਰ ‘ਤੇ ਕਮਜ਼ੋਰ ਸਮੂਹਾਂ ਦੀ ਸਮਾਜਿਕ ਸ਼ਮੂਲੀਅਤ ਨਾਲ ਪ੍ਰਭਾਵੀ ਸੰਸਥਾਨ ਦੇ ਰੂਪ ਵਿੱਚ ਕੰਮ ਕਰਨਗੀਆਂ । ਇਹ ਯੋਜਨਾ ਰਾਸ਼ਟਰੀ , ਰਾਜ ਅਤੇ ਜ਼ਿਲ੍ਹਾ ਪੱਧਰ ਉੱਤੇ ਕਾਫੀ ਮਾਨਵ ਸੰਸਾਧਨਾਂ ਅਤੇ ਢਾਂਚੇ ਨਾਲ ਪੰਚਾਇਤੀ ਰਾਜ ਸੰਸਥਾਨਾਂ ਦੀ ਸਮਰੱਥਾ ਸਿਰਜਣ ਲਈ ਸੰਸਥਾਪਕ ਢਾਂਚੇ ਦੀ ਸਥਾਪਨਾ ਕਰੇਗੀ । ਪੰਚਾਇਤਾਂ ਨੂੰ ਰਾਸ਼ਟਰੀ ਅਹਿਮੀਅਤ ਅਧਾਰ ਉੱਤੇ ਉਤਸ਼ਾਹ ਦੇ ਕੇ ਮਜ਼ਬੂਤ ਬਣਾਇਆ ਜਾਵੇਗਾ । ਇਸ ਨਾਲ ਪੰਚਾਇਤਾਂ ਵਿੱਚ ਮੁਕਾਬਲੇ ਦੀ ਭਾਵਨਾ ਵਧੇਗੀ ।


    ਲਾਗੂ ਕਰਨ ਦੀ ਰਣਨੀਤੀ ਅਤੇ ਟੀਚੇ


    ਕੇਂਦਰ ਸਰਕਾਰ ਅਤੇ ਸੂਬਾ ਸਰਕਾਰਾਂ ਆਪਣੀਆਂ ਆਪਣੀਆਂ ਭੂਮਿਕਾਵਾਂ ਲਈ ਪ੍ਰਵਾਨਿਤ ਸਰਗਰਮੀਆਂ ਨੂੰ ਲਾਗੂ ਅਤੇ ਪੂਰਾ ਕਰਨ ਲਈ ਕਦਮ ਚੁੱਕਣਗੀਆਂ । ਸੂਬਾ ਸਰਕਾਰਾਂ ਆਪਣੀਆਂ ਪਹਿਲਾਂ ਅਤੇ ਲੋੜਾਂ ਅਨੁਸਾਰ ਕੇਂਦਰੀ ਸਹਾਇਤਾ ਲਈ ਸਲਾਨਾ ਕਾਰਜ ਯੋਜਨਾ ਤਿਆਰ ਕਰਨਗੀਆਂ । ਇਹ ਯੋਜਨਾ ਮੰਗ ਪ੍ਰੇਰਿਤ ਰੂਪ ਵਿੱਚ ਲਾਗੂ ਕੀਤੀ ਜਾਵੇਗੀ ।


    ਪਿਛੋਕੜ


    ਵਿੱਤ ਮੰਤਰੀ ਨੇ 2016-17 ਦੇ ਆਪਣੇ ਬਜਟ ਭਾਸ਼ਣ ਵਿੱਚ ਨਿਰੰਤਰ ਵਿਕਾਸ ਟੀਚਿਆਂ ਉੱਤੇ ਕੰਮ ਕਰਨ ਲਈ ਪੰਚਾਇਤੀ ਰਾਜ ਸੰਸਥਾਨਾਂ ਦੀ ਸ਼ਾਸਨ ਸਮਰੱਥਾ ਵਿਕਸਿਤ ਕਰਨ ਲਈ ਪੁਨਰਗਠਤ ਰਾਸ਼ਟਰੀਯ ਗ੍ਰਾਮ ਸਵਰਾਜ ਅਭਿਆਨ (ਆਰਜੀਐੱਸਏ) ਦਾ ਐਲਾਨ ਕੀਤਾ ਸੀ । ਮੰਤਰਾਲਾ ਦੀ ਮੌਜੂਦਾ ਯੋਜਨਾ ਨੂੰ ਰਾਸ਼ਟਰੀਯ ਗ੍ਰਾਮ ਸਵਰਾਜ ਅਭਿਆਨ ਦੇ ਰੂਪ ਵਿੱਚ ਨਵਾਂ ਰੂਪ ਦੇਣ ਲਈ ਨੀਤੀ ਆਯੋਗ ਦੇ ਵਾਈਸ ਚੇਅਰਮੈਨ ਦੀ ਅਗਵਾਈ ਹੇਠ ਇੱਕ ਕਮੇਟੀ ਕਾਇਮ ਕੀਤੀ ਗਈ ਸੀ ।


    ਕਮੇਟੀ ਨੇ ਵੱਖ-ਵੱਖ ਹਿੱਤ ਧਾਰਕਾਂ ਨਾਲ ਕਈ ਮੀਟਿੰਗਾਂ ਅਤੇ ਸਲਾਹ-ਮਸ਼ਵਰਾ ਕੀਤਾ । ਕਮੇਟੀ ਨੇ ਕਈ ਸਿਫਾਰਸ਼ਾਂ ਨਾਲ ਆਪਣੀ ਰਿਪੋਰਟ ਦਿੱਤੀ ਜਿਸ ਨੂੰ ਸਰਕਾਰ ਵੱਲੋਂ ਪ੍ਰਵਾਨ ਕਰ ਲਿਆ ਗਿਆ ਅਤੇ ਉਹ ਇਸ ਯੋਜਨਾ ਦਾ ਅਧਾਰ ਬਣੀ ।


    2017-18 ਦੇ ਆਪਣੇ ਬਜਟ ਭਾਸ਼ਣ ਵਿੱਚ ਵਿੱਤ ਮੰਤਰੀ ਨੇ 50 ਹਜ਼ਾਰ ਗ੍ਰਾਮ ਪੰਚਾਇਤਾਂ ਨੂੰ ਗ਼ਰੀਬੀ ਮੁਕਤ ਬਣਾਉਣ ਲਈ 1 ਕਰੋੜ ਪਰਿਵਾਰਾਂ ਨੂੰ ਗ਼ਰੀਬੀ ਤੋਂ ਬਾਹਰ ਲਿਆਉਣ ਲਈ ਮਿਸ਼ਨ ਅੰਤਯੋਦਯ ਦਾ ਐਲਾਨ ਕੀਤਾ ਸੀ । ਉਸੇ ਅਨੁਸਾਰ ਮਿਸ਼ਨ ਅੰਤਯੋਦਯ ਦਾ ਇਸ ਯੋਜਨਾ ਨਾਲ ਏਕੀਕਰਨ ਕੀਤਾ ਗਿਆ ਹੈ ।


    ***

    
    
    (Release ID: 1529962) Visitor Counter : 2
    
    
    
    
    

          
          
          
          
          
          
1.