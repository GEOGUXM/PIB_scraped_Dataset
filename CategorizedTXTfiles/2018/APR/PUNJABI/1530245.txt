      ਖੇਤੀਬਾੜੀ ਮੰਤਰਾਲਾ

      ਮੰਤਰੀ ਮੰਡਲ ਨੇ 2018-19 ਮੌਸਮ ਲਈ ਕੱਚੇ ਜੂਟ ਦੇ ਘੱਟ ਤੋਂ ਘੱਟ ਸਮਰਥਨ ਮੁੱਲ ਨੂੰ ਪ੍ਰਵਾਨਗੀ ਦਿੱਤੀ
      Posted On: 25 APR 2018 5:17PM by PIB Chandigarh


    Cabinet approves Minimum Support Prices for Raw Jute for 2018-19 season


    ਮੰਤਰੀ ਮੰਡਲ ਨੇ 2018-19 ਮੌਸਮ ਲਈ ਕੱਚੇ ਜੂਟ ਦੇ ਘੱਟ ਤੋਂ ਘੱਟ ਸਮਰਥਨ ਮੁੱਲ ਨੂੰ ਪ੍ਰਵਾਨਗੀ ਦਿੱਤੀ


    ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਦੀ ਪ੍ਰਧਾਨਗੀ ਹੇਠ ਮੰਤਰੀ ਮੰਡਲ ਦੀ ਆਰਥਿਕ ਮਾਮਲਿਆਂ ਦੀ ਕਮੇਟੀ ਨੇ ਅੱਜ 2018-19 ਮੌਸਮ ਲਈ ਕੱਚੇ ਜੂਟ ਦੇ ਘੱਟ ਤੋਂ ਘੱਟ ਸਮਰਥਨ ਮੁੱਲ ਵਿੱਚ ਵਾਧਾ ਕਰਨ ਨੂੰ ਆਪਣੀ ਪ੍ਰਵਾਨਗੀ ਦੇ ਦਿੱਤੀ ।


    2018-19 ਮੌਸਮ ਲਈ ਸ਼ੁੱਧ ਔਸਤ ਕੁਆਲਿਟੀ(ਐੱਫਏਕਿਯੂ) ਦੇ ਕੱਚੇ ਜੂਟ ਦਾ ਘੱਟ ਤੋਂ ਘੱਟ ਸਮਰਥਨ ਮੁੱਲ ਵਧਾ ਕੇ 3,700 ਰੁਪਏ ਪ੍ਰਤੀ ਕਵਿੰਟਲ ਕਰ ਦਿੱਤਾ ਗਿਆ ਹੈ। ਇਹ ਮੁੱਲ 2017-18 ਮੌਸਮ ਵਿੱਚ ਪ੍ਰਤੀ ਕਵਿੰਟਲ 3,500 ਰੁਪਏ ਸੀ।


    ਘੱਟ ਤੋਂ ਘੱਟ ਸਮਰਥਨ ਮੁੱਲ ਉਤਪਾਦਨ ਦੇ ਭਾਰ ਦੀ ਔਸਤ ਏ2+ਐੱਫਐੱਲ ਲਾਗਤ ਨਾਲ 63.2% ਵੱਧ ਲਾਭ ਦੇਵੇਗਾ। ਉਮੀਦ ਕੀਤੀ ਜਾਂਦੀ ਹੈ ਕਿ ਕੱਚੇ ਜੂਟ ਦੇ ਘੱਟੋ-ਘੱਟ ਸਮਰਥਨ ਮੁੱਲ ਨਾਲ ਕਿਸਾਨਾਂ ਲਈ ਉਚਿਤ ਘੱਟੋ-ਘੱਟ ਮੁੱਲ ਸੁਨਿਸ਼ਚਿਤ ਹੋਵੇਗਾ ਅਤੇ ਜੂਟ ਉਤਪਾਦਨ ਵਿੱਚ ਨਿਵੇਸ਼ ਵਧੇਗਾ, ਜਿਸ ਸਦਕਾ ਦੇਸ਼ ਵਿੱਚ ਉਤਪਾਦਨ ਅਤੇ ਉਤਪਾਦਿਕਤਾ ਵਧੇਗੀ।


    ਵਧਾਇਆ ਗਿਆ ਘੱਟੋ-ਘੱਟ ਸਮਰਥਨ ਮੁੱਲ ਖੇਤੀਬਾੜੀ ਲਾਗਤ ਅਤੇ ਮੁੱਲ ਆਯੋਗ(ਸੀਏਸੀਪੀ) ਦੀਆਂ ਸਿਫਾਰਸ਼ਾਂ ‘ਤੇ ਅਧਾਰਿਤ ਹੈ। ਆਯੋਗ ਘੱਟੋ-ਘੱਟ ਸਮਰਥਨ ਮੁੱਲ ਦੀ ਸਿਫਾਰਸ਼ ਕਰਦਿਆਂ ਉਤਪਾਦਨ ਲਾਗਤ, ਸਮੁੱਚੀ ਮੰਗ ਸਪਲਾਈ, ਘਰੇਲੂ ਅਤੇ ਅੰਤਰਰਾਸ਼ਟਰੀ ਮੁੱਲ, ਅੰਤਰ-ਫਸਲ ਮੁੱਲ ਸਮਾਨਤਾ, ਖੇਤੀਬਾੜੀ ਅਤੇ ਗ਼ੈਰ-ਖੇਤੀਬਾੜੀ ਖੇਤਰਾਂ ਦਰਮਿਆਨ ਵਪਾਰ ਸ਼ਰਤਾਂ ਅਤੇ ਬਾਕੀ ਅਰਥਵਿਵਸਥਾ ‘ਤੇ ਘੱਟੋ-ਘੱਟ ਸਮਰਥਨ ਮੁੱਲ ਦੇ ਸੰਭਾਵਿਤ ਪ੍ਰਭਾਵ ਨੂੰ ਧਿਆਨ ਵਿੱਚ ਰੱਖਦਾ ਹੈ।


    ਭਾਰਤੀ ਜੂਟ ਨਿਗਮ ਜੂਟ ਉਤਪਾਦਕ ਸੂਬਿਆਂ ਵਿੱਚ ਘੱਟੋ-ਘੱਟ ਸਮਰਧਨ ਮੁੱਲ ‘ਤੇ ਮੁੱਲ ਸਮਰਥਨ ਸੰਚਾਲਨ ਲਈ ਕੇਂਦਰੀ ਨੋਡਲ ਏਜੰਸੀ ਦੇ ਰੂਪ ਵਿੱਚ ਕੰਮ ਕਰਦਾ ਰਹੇਗਾ।


    ***

    
    
    (Release ID: 1530245) Visitor Counter : 3