      ਗ੍ਰਹਿ ਮੰਤਰਾਲਾ

      ਐੱਨਡੀਐੱਮਏ ਨੇ ਭੁਚਾਲ 'ਤੇ ਪੂਰਬ-ਉੱਤਰ ਵਿੱਚ ਮੌਕ ਅਭਿਆਸ ਕੀਤਾ
      Posted On: 26 APR 2018 6:37PM by PIB Chandigarh


    NDMA conducts mock exercise in North East on earthquake


    ਐੱਨਡੀਐੱਮਏ ਨੇ ਭੁਚਾਲ ' ਤੇ ਪੂਰਬ-ਉੱਤਰ ਵਿੱਚ ਮੌਕ ਅਭਿਆਸ ਕੀਤਾ


    ਰਾਸ਼ਟਰੀ ਆਪਦਾ ਪ੍ਰਬੰਧਨ ਅਥਾਰਟੀ ( ਐੱਨਡੀਐੱਮਏ ) ਨੇ ਤਿੰਨ ਪੂਰਬ-ਉੱਤਰ ਰਾਜਾਂ ਤ੍ਰਿਪੁਰਾ , ਨਾਗਾਲੈਂਡ ਅਤੇ ਮਿਜ਼ੋਰਮ ਵਿੱਚ ਆਪਦਾ ਦੀ ਸਥਿਤੀ ਵਿੱਚ ਰਾਜ ਸਰਕਾਰਾਂ ਦੀ ਤਿਆਰੀ ਅਤੇ ਪ੍ਰਤੀਕਿਰਿਆ ਤੰਤਰ ਦਾ ਜਾਇਜ਼ਾ ਲੈਣ ਲਈ ਅੱਜ ਭੁਚਾਲ ' ਤੇ ਮੌਕ ਅਭਿਆਸ ਕੀਤਾ। ਇਹ ਅਭਿਆਸ ਵੱਖ-ਵੱਖ ਰਾਜਾਂ ਦੀ ਆਪਦਾ ਪ੍ਰਬੰਧਨ ਅਥਾਰਟੀ ਦੇ ਸਹਿਯੋਗ ਨਾਲ ਕੀਤਾ ਗਿਆ ।


    ਅਭਿਆਸ ਦੇ ਦੌਰਾਨ 1897 ਵਿੱਚ ਸ਼ਿਲਾਂਗ ਵਿੱਚ ਆਏ ਭੁਚਾਲ ਵਰਗਾ ਮਾਹੌਲ ਰਚਿਆ ਗਿਆ , ਜਿਸਦੀ ਤੀਬਰਤਾ ਰਿਕਟਰ ਸਕੇਲ ' ਤੇ 8.7 ਸੀ। ਇਸ ਭੁਚਾਲ ਨੇ ਸਮੁੱਚੇ ਸ਼ਿਲਾਂਗ ਵਿੱਚ ਤਬਾਹੀ ਮਚਾ ਦਿੱਤੀ ਸੀ ਅਤੇ ਸਮੁੱਚਾ ਪੂਰਬ-ਉੱਤਰ ਖੇਤਰ ਪ੍ਰਭਾਵਿਤ ਹੋਇਆ ਸੀ।


    ਮੌਕ ਅਭਿਆਸ ਤਿੰਨਾਂ ਰਾਜਾਂ ਦੇ ਸਾਰੇ ਜਿਲ੍ਹਿਆਂ ਵਿੱਚ ਇਕੱਠੇ ਹਸਪਤਾਲਾਂ , ਸ਼ਾਪਿੰਗ ਮਾਲ , ਸਕੂਲਾਂ ਅਤੇ ਗਗਨਚੁੰਬੀ ਰਿਹਾਇਸ਼ੀ ਇਮਾਰਤਾਂ ਸਹਿਤ ਕੁੱਝ ਚੁਣਿੰਦਾ ਸਥਾਨਾਂ ' ਤੇ ਕੀਤਾ ਗਿਆ , ਤਾਂਕਿ ਸੰਸਾਧਨ ਜੁਟਾਉਣ ਦੀ ਪ੍ਰਸ਼ਾਸਨ ਦੀ ਸਮਰੱਥਾ ਦਾ ਜਾਇਜ਼ਾ ਲੈਣ ਅਤੇ ਉਸ ਵਿੱਚ ਸੁਧਾਰ ਅਤੇ ਪ੍ਰਭਾਵਿਤ ਸਮੁਦਾਇਆਂ ਤੱਕ ਤੇਜ਼ੀ ਨਾਲ ਪੁੱਜਣ ਦਾ ਜਾਇਜ਼ਾ ਲਿਆ ਜਾ ਸਕੇ।


    ਸਮੁੱਚੇ ਪੂਰਬ-ਉੱਤਰ ਖੇਤਰ ਵਿੱਚ ਇਹ ਅਭਿਆਸ ਮਹੱਤਵਪੂਰਨ ਹੈ , ਕਿਉਂਕਿ ਸਮੁੱਚਾ ਖੇਤਰ ਭੁਚਾਲ ਵਾਲੇ ਖੇਤਰ ਵਿੱਚ ਸਥਿਤ ਹੈ ਅਤੇ ਇੱਥੇ ਭੁਚਾਲ ਦੇ ਕਾਰਨ ਜਾਨ-ਮਾਲ ਦਾ ਭਾਰੀ ਨੁਕਸਾਨ ਹੋ ਸਕਦਾ ਹੈ। ਇਸ ਮੌਕ ਡਰਿੱਲ ਨਾਲ ਇਹ ਸੁਨਿਸਚਿਤ ਹੋ ਸਕੇਗਾ ਕਿ ਆਪਦਾ ਦੀ ਹਾਲਤ ਵਿੱਚ ਜਾਨ-ਮਾਲ ਦਾ ਘੱਟ ਨੁਕਸਾਨ ਹੋਵੇ । ਇਸ ਨਾਲ ਸਥਾਨਕ ਲੋਕਾਂ ਦਰਮਿਆਨ ਜਾਗਰੂਕਤਾ ਪੈਦਾ ਕਰਨ ਵਿੱਚ ਵੀ ਮਦਦ ਮਿਲੇਗੀ , ਜਿਨ੍ਹਾਂ ਨੂੰ ਕਿਸੇ ਪ੍ਰਕਾਰ ਦੀ ਆਪਦਾ ਦੀ ਸਥਿਤੀ ਨਾਲ ਸਭ ਤੋਂ ਪਹਿਲਾਂ ਨਜਿੱਠਣਾ ਪੈਂਦਾ ਹੈ ।


    *****

    
    
    (Release ID: 1530473) Visitor Counter : 1