      ਜਲ ਸਪਲਾਈ ਅਤੇ ਸੈਨੀਟੇਸ਼ਨ ਮੰਤਰਾਲਾ

      ਸਵੱਛ ਭਾਰਤ ਮਿਸ਼ਨ ਤਹਿਤ ਪਖ਼ਾਨਾ ਲਾਗਤ ਦੇ ਅਨੁਮਾਨਾਂ ‘ਤੇ ਸਪਸ਼ਟੀਕਰਣ
      Posted On: 27 APR 2018 5:48PM by PIB Chandigarh


    Clarification on estimates of Toilet Costs under Swachh Bharat Mission


    ਸਵੱਛ ਭਾਰਤ ਮਿਸ਼ਨ ਤਹਿਤ ਪਖ਼ਾਨਾ ਲਾਗਤ ਦੇ ਅਨੁਮਾਨਾਂ ‘ਤੇ ਸਪਸ਼ਟੀਕਰਣ


    ਪੇਅਜਲ ਅਤੇ ਸਵੱਛਤਾ ਮੰਤਰਾਲਾ, ਸਵੱਛ ਭਾਰਤ ਮਿਸ਼ਨ ਦੇ ਨੋਟਿਸ ਵਿੱਚ ਆਇਆ ਹੈ ਕਿ ‘ਐੱਸਬੀਐੱਮ-ਜੀ’ ਤਹਿਤ ਬਣੇ ਪਖ਼ਾਨਿਆਂ ਦੀ ਲਾਗਤ ਦੇ ਕੁਝ ਗਲਤ ਅਨੁਮਾਨ ਸੋਸ਼ਲ ਮੀਡੀਆ ‘ਤੇ ਪ੍ਰਸਾਰਿਤ ਕੀਤੇ ਜਾ ਰਹੇ ਹਨ ਅਤੇ ਪ੍ਰਿੰਟ ਤੇ ਇਲੈਕਟ੍ਰੌਨਿਕ ਮੀਡੀਆ ਵਿੱਚ ਇਸ ਬਾਰੇ ਸੂਚਨਾਵਾਂ ਦਿੱਤੀਆਂ ਜਾ ਰਹੀਆਂ ਹਨ।


    ਇਹ ਸਪੱਸ਼ਟ ਕੀਤਾ ਜਾਂਦਾ ਹੈ ਕਿ ਸਵੱਛ ਭਾਰਤ ਮਿਸ਼ਨ- ਗ੍ਰਾਮੀਣ (ਐੱਸਬੀਐੱਮ-ਜੀ) ਤਹਿਤ ਹਰੇਕ ਲਾਭਪਾਤਰੀ ਨੂੰ ਇੱਕ ਘੱਟ ਲਾਗਤ, ਲੇਕਿਨ ਚੰਗੀ ਗੁਣਵੱਤਾ ਵਾਲਾ ਘਰੇਲੂ ਪਖ਼ਾਨਾ ਬਣਾਉਣ ਲਈ ਸਬਸਿਡੀ ਦੇ ਰੂਪ ਵਿੱਚ 12,000 ਰੁਪਏ ਦਿੱਤੇ ਜਾਂਦੇ ਹਨ। ਕੇਂਦਰ ਅਤੇ ਰਾਜ ਇਸ ਸਬਸਿਡੀ ਵਿੱਚ 60:40 ਦੇ ਅਨੁਪਾਤ ਨਾਲ ਯੋਗਦਾਨ ਦਿੰਦੇ ਹਨ। ਕੇਂਦਰ, ਰਾਜਾਂ ਨੂੰ ਆਪਣਾ ਹਿੱਸਾ ਜਾਰੀ ਕਰ ਦਿੰਦਾ ਹੈ ਅਤੇ ਇਸ ਪ੍ਰੋਗਰਾਮ ਨੂੰ ਲਾਗੂ ਕਰਨ ਦੀ ਜ਼ਿੰਮੇਵਾਰੀ ਰਾਜਾਂ ਨੂੰ ਦਿੱਤੀ ਗਈ ਹੈ।


    ਉਂਜ ਤਾਂ ਦੋ ਟੋਇਆਂ ਵਾਲੇ ਲੀਚ ਪਿਟ ਪਖਾਨੇ ਦੀ ਅਨੁਮਾਨਤ ਲਾਗਤ ਲਗਭਗ 12,000 ਰੁਪਏ ਹੈ, ਲੇਕਿਨ ਇਹ ਲਾਗਤ ਸਥਾਨਕ ਸਥਿਤੀਆਂ ਦੇ ਅਧਾਰ ‘ਤੇ ਵੱਖ-ਵੱਖ ਹੋ ਸਕਦੀ ਹੈ। ਕੁਝ ਮਾਮਲਿਆਂ ਵਿੱਚ ਲਾਭਾਰਥੀ ਬਿਹਤਰ ਗੁਣਵੱਤਾ ਵਾਲੇ ਪਖ਼ਾਨਿਆਂ ਦੇ ਨਿਰਮਾਣ ਦੇ ਲਈ ਸਰਕਾਰੀ ਸਬਸਿਡੀ ਤੋਂ ਵੀ ਕੁਝ ਜ਼ਿਆਦਾ ਖ਼ਰਚ ਕਰ ਸਕਦੇ ਹਨ । ਇਹ ਕਹਿਣਾ ਗਲਤ ਹੈ ਕਿ ਇਸ ਦੇ ਤਹਿਤ ਦਿੱਤਾ ਜਾਣ ਵਾਲਾ ਪ੍ਰੋਤਸਾਹਨ ‘ਇੱਕ ਪਖ਼ਾਨੇ ਦੀ ਲਾਗਤ’ ਦੇ ਬਰਾਬਰ ਹੈ।


    ਸਵੱਛ ਭਾਰਤ ਮਿਸ਼ਨ ਦੇ ਸ਼ੁਭ ਅਰੰਭ ਤੋਂ ਲੈ ਕੇ ਹੁਣ ਤੱਕ 7 ਕਰੋੜ ਤੋਂ ਵੀ ਜ਼ਿਆਦਾ ਪਖਾਨਿਆਂ ਦਾ ਨਿਰਮਾਣ ਕੀਤਾ ਗਿਆ ਹੈ ਅਤੇ ਸਵੱਛਤਾ ਕਵਰੇਜ ਅਕਤੂਬਰ 2014 ਦੇ 39% ਤੋਂ ਦੁੱਗਣੀ ਤੋਂ ਵੀ ਜ਼ਿਆਦਾ ਵਧ ਕੇ ਅੱਜ 82% ਤੋਂ ਵੀ ਵਧ ਦੇ ਉੱਚ ਪੱਧਰ ‘ਤੇ ਪਹੁੰਚ ਗਈ ਹੈ।


    

    
    (Release ID: 1530585) Visitor Counter : 4