      ਗ੍ਰਹਿ ਮੰਤਰਾਲਾ

      ਪੈਲਿੱਟ ਬੰਦੂਕਾਂ ਦੀ ਵਰਤੋਂ
      Posted On: 03 APR 2018 6:27PM by PIB Chandigarh


    USE of Pellet Guns


    ਪੈਲਿੱਟ ਬੰਦੂਕਾਂ ਦੀ ਵਰਤੋਂ


    ਭਾਰਤ ਸਰਕਾਰ ਨੇ 26.07.2016 ਨੂੰ ਗ਼ੈਰ ਮਾਰੂ ਹਥਿਆਰਾਂ ਵਜੋਂ ਪੈਲਿੱਟ ਬੰਦੂਕਾਂ ਦੇ ਦੂਜੇ ਸੰਭਵ ਵਿਕਲਪ ਦੀ ਭਾਲ ਲਈ ਇੱਕ ਵਿਸ਼ੇਸ਼ੱਗ ਕਮੇਟੀ ਦਾ ਗਠਨ ਕੀਤਾ ਸੀ। ਕਮੇਟੀ ਨੇ ਆਪਣੀ ਰਿਪੋਰਟ ਸੌਂਪ ਦਿੱਤੀ ਹੈ ਅਤੇ ਸਰਕਾਰ ਵੱਲੋਂ ਇਸ ਦੀਆਂ ਸਿਫਾਰਸ਼ਾਂ ਨੂੰ ਉਚਿਤ ਰੂਪ ਵਿੱਚ ਲਾਗੂ ਕਰਨ ਲਈ ਵਿਚਾਰਿਆ ਜਾ ਰਿਹਾ ਹੈ।


    ਘੱਟ ਜਾਨ ਲੇਵਾ ਹਥਿਆਰਾਂ/ਬਾਰੂਦ ਦੀ ਵਰਤੋਂ ਲਈ ਤਿੰਨ ਦਿਨਾ ਵਿਸ਼ੇਸ਼ ਟ੍ਰੇਨਿੰਗ ਦਿੱਤੀ ਜਾਂਦੀ ਹੈ ਜਿਸ ਦੌਰਾਨ ਦੰਗਾ ਕਵਾਇਦ ( Riot drill) ਹਥਿਆਰਾਂ/ਉਪਕਰਣਾਂ ਦੀ ਵਰਤੋਂ ਜੰਮੂ ਅਤੇ ਕਸ਼ਮੀਰ ਵਿੱਚ ਕਾਨੂੰਨ ਵਿਵਸਥਾ, ਘੱਟ ਜਾਨਲੇਵਾ ਹਥਿਆਰਾਂ/ਉਪਰਕਣਾਂ ਨਾਲ ਫਾਇਰਿੰਗ ਅਭਿਆਸ ਆਦਿ ‘ਤੇ ਸਿਧਾਂਤਕ ਅਤੇ ਪ੍ਰੈਕਟੀਕਲ ਸਿਖਲਾਈ ਦਿੱਤੀ ਜਾਂਦੀ ਹੈ।


    ਗ਼ੈਰ ਕਾਨੂੰਨੀ ਇਕੱਠਾਂ ਨੂੰ ਖਿੰਡਾਉਣ ਲਈ ਕਾਨੂੰਨੀ ਏਜੰਸੀਆਂ ਸਮੇਤ ਜੰਮੂ ਅਤੇ ਕਸ਼ਮੀਰ ਪੁਲਿਸ ਨੇ ਸਟੈਂਡਰਡ ਓਪਰੇਟਿੰਗ ਪ੍ਰੋਸੀਜ਼ਰ ਅਪਣਾ ਲਿਆ ਹੈ ਅਤੇ ਇਸ ਦੇ ਅਨੁਸਾਰ ਸਥਾਪਤ ਬਲ ਵਰਤਣ ਦੀ ਨੀਤੀ ਤਹਿਤ ਘੱਟ ਮਾਰੂ ਹਥਿਆਰਾਂ ਦੀ ਵਰਤੋਂ ਕੀਤੀ ਜਾਣੀ ਚਾਹੀਦੀ ਹੈ। ਬਲ ਦਾ ਪ੍ਰਯੋਗ, ਸ਼ਾਂਤੀਪਸੰਦ ਨਾਗਰਿਕਾਂ ਅਤੇ ਕਾਨੂੰਨ ਪਸੰਦ ਤੱਤਾਂ ਦੀ ਸੁਰੱਖਿਆ ਨਾਲ ਸਮਝੌਤਾ ਕੀਤੇ ਬਗੈਰ, ਹਿੰਸਕ ਗ਼ੈਰ ਕਾਨੂੰਨੀ ਇਕੱਠਾਂ ਨੂੰ ਘੱਟ ਤੋਂ ਘੱਟ ਅਣਸੁਖਾਵੀਂ ਘਟਨਾ ਸਹਿਤ ਤਿੱਤਰ-ਬਿੱਤਰ ਕਰਨ ਅਤੇ ਸ਼ਾਂਤੀ ਦੀ ਬਹਾਲੀ ਲਈ ਕੀਤੇ ਜਾਣ ਦੀ ਵਿਵਸਥਾ ਹੈ। ਇਸ ਤੋਂ ਇਲਾਵਾ ਬਲ ਪ੍ਰਯੋਗ ਦੀ ਲੜੀ ਵਿੱਚ ਰਬੜ ਅਤੇ ਪਲਾਸਟਿਕ ਦੀਆਂ ਗੋਲੀਆਂ ਸ਼ਾਮਲ ਹਨ।


    ਇਹ ਜਾਣਕਾਰੀ ਗ੍ਰਹਿ ਮਾਮਲਿਆਂ ਦੇ ਰਾਜ ਮੰਤਰੀ, ਸ਼੍ਰੀ ਹੰਸਰਾਜ ਗੰਗਾਰਾਮ ਅਹੀਰ ਨੇ ਅੱਜ ਲੋਕ ਸਭਾ ਵਿੱਚ ਇੱਕ ਸਵਾਲ ਦੇ ਲਿਖਤੀ ਜਵਾਬ ਵਿੱਚ ਦਿੱਤੀ।


    *****

    
    
    (Release ID: 1527501) Visitor Counter : 5