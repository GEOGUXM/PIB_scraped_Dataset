      ਯੁਵਾ ਮਾਮਲੇ ਤੇ ਖੇਡ ਮੰਤਰਾਲਾ

      ਖੇਡ ਮੰਤਰੀ ਕਰਨਲ ਰਾਠੌਰ ਨੇ ਕਿਹਾ ਕਿ ਖਿਡਾਰੀਆਂ ਵਿੱਚ ਹਰੇਕ ਡਿਸਪਲਿਨ ਵਿੱਚ ਚੰਗਾ ਕਰਨ ਦੀ ਹੈਰਾਨੀ ਜਨਕ ਸਮਰੱਥਾ ਹੁੰਦੀ ਹੈ
      Posted On: 30 APR 2018 5:59PM by PIB Chandigarh


    Sports Minister Col Rathore says Sportspersons have amazing capacity to do well in every discipline
    
    Ministry of Sports felicitates CWG medal winners with cash awards


    ਖੇਡ ਮੰਤਰੀ ਕਰਨਲ ਰਾਠੌਰ ਨੇ ਕਿਹਾ ਕਿ ਖਿਡਾਰੀਆਂ ਵਿੱਚ ਹਰੇਕ ਡਿਸਪਲਿਨ ਵਿੱਚ ਚੰਗਾ ਕਰਨ ਦੀ ਹੈਰਾਨੀ ਜਨਕ ਸਮਰੱਥਾ ਹੁੰਦੀ ਹੈ


    ਖੇਡ ਮੰਤਰਾਲੇ ਨੇ ਨਕਦ ਪੁਰਸਕਾਰਾਂ ਨਾਲ ਕਾਮਨਵੈਲਥ ਖੇਡਾਂ ਦੇ ਮੈਡਲ ਜੇਤੂਆਂ ਨੂੰ ਸਨਮਾਨਿਤ ਕੀਤਾ


    ਕੇਂਦਰੀ ਯੁਵਾ ਮਾਮਲੇ ਤੇ ਖੇਡ ਰਾਜ ਮੰਤਰੀ (ਸੁੰਤਤਰ ਚਾਰਜ) ਕਰਨਲ ਰਾਜਯਵਰਧਨ ਰਾਠੌਰ ਨੇ ਕਿਹਾ ਕਿ ਸਾਡੇ ਖਿਡਾਰੀਆਂ ਵਿੱਚ ਕੇਵਲ ਕੌਸ਼ਲ ਅਧਾਰਤ ਖੇਡ ਹੀ ਨਹੀਂ, ਬਲਕਿ ਹਰੇਕ ਡਿਸਿਪਲਿਨ ਵਿੱਚ ਚੰਗਾ ਕਰਨ ਦੀ ਹੈਰਾਨੀਜਨਕ ਸਮਰੱਥਾ ਹੁੰਦੀ ਹੈ। ਹਾਲ ਹੀ ਵਿੱਚ ਆਯੋਜਿਤ ਕਾਮਨਵੈਲਥ ਖੇਡਾਂ, 2018 ਦੇ ਮੈਡਲ ਜੇਤੂ ਖਿਡਾਰੀਆਂ ਨੂੰ ਸਨਮਾਨਤ ਕਰਨ ਲਈ ਆਯੋਜਿਤ ਇੱਕ ਸਮਾਰੋਹ ਵਿੱਚ ਅੱਜ ਉਨ੍ਹਾਂ ਨੇ ਕਿਹਾ ਕਿ ਖਿਡਾਰੀ ਦੇਸ਼ ਦੇ ਰਾਜਦੂਤ ਹੁੰਦੇ ਹਨ, ਨੌਜਵਾਨਾਂ ਦੇ ਆਦਰਸ਼ ਹੁੰਦੇ ਹਨ ਅਤੇ ਹਰੇਕ ਭਾਰਤੀ ਉਨ੍ਹਾਂ ਦੇ ਕਾਰਨ ਮਾਣ ਮਹਿਸੂਸ ਕਰਦਾ ਹੈ।


    ਖੇਡ ਨੂੰ ਇੱਕ ਸਾਫਟ ਪਾਵਰ ਦਾ ਨਾਮ ਦਿੰਦਿਆਂ ਸ਼੍ਰੀ ਰਾਠੌਰ ਨੇ ਕਿਹਾ, “ਅਸੀਂ ਫਿਲਮ, ਪਾਕ ਸ਼ੈਲੀ ਅਤੇ ਸੱਭਿਆਚਾਰ ਜਿਹੀ ਕਿਸੇ ਵੀ ਹੋਰ ਸਾਫਟ ਪਾਵਰ ਦੀ ਵਿੱਤੀ ਸਹਾਇਤਾ ਨਹੀਂ ਕਰਦੇ, ਲੇਕਿਨ ਖੇਡਾਂ ਲਈ ਵਿੱਤੀ ਸਹਾਇਤਾ ਕਰਦੇ ਹਾਂ । ” ਉਨ੍ਹਾਂ ਬਾਅਦ ਵਿੱਚ ਇਹ ਵੀ ਸਪਸ਼ਟ ਕੀਤਾ ਕਿ ਖੇਡਾਂ ਲਈ ਫੰਡ ਦੀ ਕੋਈ ਕਮੀ ਨਹੀਂ ਹੈ, ਲੇਕਿਨ ਹਰੇਕ ਪੈਸੇ ਦਾ ਵੱਧ ਤੋਂ ਵੱਧ ਉਪਯੋਗ ਕੀਤਾ ਜਾਣਾ ਚਾਹੀਦਾ ਹੈ। ਨੌ ਖੇਡ ਪ੍ਰਤੀਯੋਗਤਾਵਾਂ ਵਿੱਚੋਂ ਮੈਰੀ ਕਾਮ, ਮੀਰਾ ਬਾਈ ਚਾਨੂ, ਨੀਰਜ ਚੋਪੜਾ, ਸੁਮਿਤ ਮਲਿਕ, ਸੁਸ਼ੀਲ ਕੁਮਾਰ, ਵਿਨੇਸ਼ ਫੋਗਟ, ਰਾਹੁਲ ਅਵਾਰੇ, ਸਾਈਨਾ ਨੇਹਵਾਲ, ਪੀ. ਵੀ. ਸਿੰਧੂ, ਕਿਦਾਮਬੀ ਸ਼੍ਰੀਕਾਂਤ, ਦੀਪਿਕਾ ਪੱਲੀਕਲ, ਸੌਰਭ ਘੋਸ਼ਾਲ, ਵਿਕਾਸ ਕ੍ਰਿਸ਼ਣਨ, ਗੌਰਵ ਸੋਲੰਕੀ, ਮਨੂ ਭਾਸਕਰ, ਜੀਤੂ ਰਾਏ, ਤੇਜਸਵਿਨੀ ਸਾਵੰਤ, ਹਿਨਾ ਸਿਧੂ, ਮਣਿਕਾ ਬਤਰਾ ਤੇ ਹੋਰਾਂ ਸਮੇਤ ਲਗਭਗ 56 ਖਿਡਾਰੀਆਂ ਨੂੰ ਸਮਾਰੋਹ ਦੌਰਾਨ ਨਕਦੀ ਪੁਰਸਕਾਰ ਨਾਲ ਸਨਮਾਨਤ ਕੀਤਾ ਗਿਆ।


    ਗੋਲਡ ਮੈਡਲ ਜੇਤੂ ਹਰ ਖਿਡਾਰੀ ਨੇ ਲਗਭਗ 30 ਲੱਖ ਦੇ ਬਰਾਬਰ ਦਾ ਨਕਦ ਪੁਰਸਕਾਰ ਪ੍ਰਾਪਤ ਕੀਤਾ, ਜਦਕਿ ਰਜਤ ਮੈਡਲ ਜੇਤੂ ਹਰ ਖਿਡਾਰੀ ਨੂੰ 20 ਲੱਖ ਰੁਪਏ ਤੱਕ, ਕਾਂਸਯ ਮੈਡਲ ਜੇਤੂ ਹਰ ਖਿਡਾਰੀ ਨੂੰ 10 ਲੱਖ ਰੁਪਏ ਦਾ ਪੁਰਸਕਾਰ ਪ੍ਰਦਾਨ ਕੀਤਾ ਗਿਆ।


    ਇੱਕ ਖਿਡਾਰੀ ਵਜੋਂ ਆਪਣੇ ਅਨੁਭਵ ਨੂੰ ਸਾਂਝਾ ਕਰਦੇ ਹੋਏ ਕਰਨਲ ਰਾਠੌਰ ਨੇ ਕਿਹਾ ਕਿ ਅਜਿਹਾ ਕੋਈ ਸਮਾਂ ਨਹੀਂ ਹੋਵੇਗਾ ਜਦੋਂ ਕਿਸੇ ਤਰ੍ਹਾਂ ਦੀਆਂ ਰੁਕਾਵਟਾਂ ਜਾਂ ਸੀਮਾਵਾਂ ਨਹੀਂ ਹੋਣਗੀਆਂ, ਲੇਕਿਨ ਸਾਨੂੰ ਇਨ੍ਹਾਂ ’ਤੇ ਧਿਆਨ ਕੇਂਦਰਿਤ ਕਰਨ ਦੇ ਬਾਰੇ ਵਿੱਚ ਸਿੱਖਣਾ ਹੋਵੇਗਾ ਅਤੇ ਉਸ ਵਿੱਚੋਂ ਉਭਰਨ ਦੀ ਕੋਸ਼ਿਸ਼ ਕਰਨੀ ਹੋਵੇਗੀ। ਉਨ੍ਹਾਂ ਨੇ ਕਿਹਾ ਕਿ ਖਿਡਾਰੀਆਂ ਦੀ ਪੂਰੀ ਯਾਤਰਾ ਵਿੱਚ ਭਾਰਤੀ ਖੇਡ ਅਥਾਰਟੀ (ਐੱਸਏਆਈ) ਅਤੇ ਖੇਡ ਮੰਤਰਾਲੇ ਦਾ ਗੂੜ੍ਹਾ ਤਾਲਮੇਲ ਹੁੰਦਾ ਹੈ ਅਤੇ ਖੇਡ ਮੰਤਰਾਲੇ ਦੀ ਟੀਮ ਸਾਰੇ ਮੁੱਦਿਆਂ ਦੇ ਸਮਾਧਾਨ ਲਈ ਪ੍ਰਤੀਬੱਧ ਹੈ। ਮੰਤਰੀ ਜੀ ਨੇ ਉਨ੍ਹਾਂ ਨੂੰ ਆਪਣੀਆਂ ਮੰਗਾਂ ਤਰਕਪੂਰਣ ਤਰੀਕੇ ਨਾਲ ਪ੍ਰਸਤਤ ਕਰਨ ਲਈ ਕਿਹਾ ਅਤੇ ਜ਼ਿਮੇਵਾਰੀ ਪੂਰਵਕ ਕੰਮ ਕਰਨ ਦੀ ਤਾਕੀਦ ਕੀਤੀ। ਮੈਡਲ ਜੇਤੂ ਖਿਡਾਰੀਆਂ ਨੂੰ ਭਵਿੱਖ ਲਈ ਸਲਾਹ ਦਿੰਦਿਆਂ ਉਨ੍ਹਾਂ ਨੇ ਕਿਹਾ ਕਿ ਪ੍ਰਸ਼ੰਸਾ ਸਥਾਈ ਨਹੀਂ ਹੋਵੇਗੀ, ਜਦਕਿ ਖੇਡਾਂ ਲਈ ਪ੍ਰੇਮ ਦੀ ਹੋਂਦ ਹਮੇਸ਼ਾ ਬਣੀ ਰਹੇਗੀ।


    *****

    
    
    (Release ID: 1530871) Visitor Counter : 1