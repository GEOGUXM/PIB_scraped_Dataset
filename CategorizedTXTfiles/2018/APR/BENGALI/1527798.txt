      কেন্দ্রীয়মন্ত্রিসভা

      কেন্দ্রীয় মন্ত্রিসভা ভারতের প্রতিযোগিতা আয়োগের আকার পরিবর্তনের সিদ্ধান্ত অনুমোদন করেছে
      Posted On: 05 APR 2018 11:54AM by PIB Kolkata


    নয়াদিল্লি , ০৪ এপ্রিল, ২০১ ৮


    প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রিসভার বৈঠকে ভারতের প্রতিযোগিতা আয়োগ (সিসিআই)-এর গঠনগত পরিবর্তনের সিদ্ধান্ত অনুমোদন করেছে। এখন থেকে ১ জন চেয়ারপার্সন এবং ৬ জন সদস্য (মোট ৭ জন)-এর জায়গায় ১ জন চেয়ারপার্সন এবং ৩ জন সদস্য (মোট ৪ জন) থাকবেন। সদস্যদের জন্য বর্তমানে খালি পদ দুটি এবং একটি অতিরিক্ত খালি পদ (২০১৮-র সেপ্টেম্বরে, যা খালি হওয়ার কথা রয়েছে) আর পূরণ করা হবে না। বর্তমান পদাধিকারির কাজের মেয়াদ শেষ হলে এই অতিরিক্ত পদটি খালি হবে।


    সুবিধা –


    ‘ন্যূনতম সরকার – সর্বাধিক সুপ্রশাসন’-এর সরকার ঘোষিত লক্ষ্য অনুসারে এই প্রস্তাব অনুমোদনের ফলে আয়োগের ৩টি সদস্য পদ কমবে। বিভিন্ন সংস্থার একত্রিকরণ প্রক্রিয়াকে সহজ করে তোলার সরকারি লক্ষ্যের অঙ্গ হিসাবে মন্ত্রক ২০১৭ সালে ‘ডি মিনিমিস’-এর পর্যায়ে সংশোধন করেছে। সমস্ত ধরনের যেসব কর্মপদ্ধতির মাধ্যমে সম্পদ এবং টার্নওভারের হিসাব করা হয়, এই ধরনের সব ক্ষেত্রেই নতুন এই নিয়ম কার্যকর হবে। বিভিন্ন সংস্থা যখন একত্রিত হওয়ার সিদ্ধান্ত নেয়, তখন সংশ্লিষ্ট সংস্থাগুলি কমিশনের কাছে যেসব নোটিশ জমা দিতে হয়, নতুন নিয়ম অনুসারে তার সংখ্যা কমবে, ফলে কমিশনের কাজের বোঝা লাঘব হবে।


    এছাড়া, শুনানির ক্ষেত্রে দ্রুততার ফলে বিভিন্ন সংস্থার একত্রিকরণের প্রস্তাব দ্রুত অনুমোদিত হবে এর ফলে কর্পোরেট সংস্থাগুলি ব্যবসায়িক প্রক্রিয়া উৎসাহিত হবে এবং দেশে আরও বেশি কর্মসংস্থানের সুযোগ সৃষ্টি হবে।


    পটভূমি -


    ২০০২-এর প্রতিযোগিতা আইনে ৮ (১) ধারানুযায়ী আয়োগে ১ জন চেয়ারপার্সন এবং ন্যূনতম ২ জন এবং সর্বোচ্চ ৬ সদস্য থাকতে পারেন। বর্তমানে ১ জন চেয়ারপার্সন এবং ৪ জন সদস্য রয়েছেন।


    প্রাথমিক পর্যায়ে আইনটিতে ১ জন চেয়ারপার্সন এবং ১০ জনের কম সদস্য রাখার সংস্থান ছিল। কারণ, ২ জন সদস্য নিয়ে একটি প্রধান বেঞ্চ, একটি অতিরিক্ত বেঞ্চ অথবা একত্রিকরণ সংক্রান্ত বেঞ্চ গঠন করার প্রয়োজন হ’ত। ২০০৭-এর প্রতিযোগিতা (সংশোধনী আইন)-এর ২২ নম্বর ধায় সংশোধনের ফলে বেঞ্চ গঠনের সংস্থান তুলে দেওয়া হয়। এই সংশোধনীতে ১ জন চেয়ারপার্সন ও ২ জন সদস্য নিয়ে একটি প্রতিযোগিতা অ্যাপিলেট ট্রাইব্যুনাল গঠনের সংস্থান রাখা হয়। তবে নতুন সংশোধনীতে কমিশনের গঠনগত আকার না কমিয়ে ১ জন চেয়ারপার্সন, কমপক্ষে ২ জন সদস্য এবং সর্বোচ্চ ৬ জন সদস্য রাখার কথা বলা হয়েছে। কমিশনের কাজের শুরু থেকেই কলেজিয়ান পদ্ধতিতে কাজ চালানো হচ্ছে। জাপান, মার্কিন যুক্তরাষ্ট্র ও ব্রিটেনেও প্রতিযোগিতা কর্তৃপক্ষগুলির গঠনগত আকার অনুরূপ।


    PG/PB/ SB…

    
    
    (Release ID: 1527798) Visitor Counter : 5