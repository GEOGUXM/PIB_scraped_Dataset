      আবাসনএবংশহরাঞ্চলেরদারিদ্র্যদূরীকরণমন্ত্রক

      স্বচ্ছ ভারত অভিযানের সাফল্যের জন্য মানুষের ব্যবহারিক পরিবর্তন এবং বেসরকারি ক্ষেত্রের অংশগ্রহণ বিশেষ গুরুত্বপূর্ণ : পুরী
      Posted On: 27 APR 2018 11:32AM by PIB Kolkata


    নয়াদিল্লি, ২৬ এপ্রিল, ২০১৮


    কেন্দ্রীয় আবাসন এবং পৌর বিষয়কপ্রতিমন্ত্রী (স্বাধীন দায়িত্বপ্রাপ্ত) শ্রী হরদীপ পুরী বলেছেন, দেশে ‘স্বচ্ছ ভারত মিশন’ অভিযানের সাফল্যের জন্যমানুষের ব্যবহারিক পরিবর্তন এবং বেসরকারি ক্ষেত্রের অংশগ্রহণ বিশেষ গুরুত্বপূর্ণ। আজ নতুন দিল্লীতে ফিকি আয়োজিত ‘ইন্ডিয়া স্যানিটেশন কনক্লেভ, ২০১৮’-তে তাঁর ভাষণে শ্রী পুরী শৌচালয় ব্যবহারের ক্ষেত্রে মানুষের ব্যবহারিক পরিবর্তন আনতে তৃণমূল স্তরে বেসরকারি ক্ষেত্রের সক্রিয় অংশগ্রহণের ওপর জোর দেন। তিনি বলেন,’স্বচ্ছ ভারত অভিযান’ ২০১৪-য় লালকেল্লার প্রাকার থেকে প্রধানমন্ত্রী নরেন্দ্র মোদীর স্বচ্ছতার উদাত্ত আহ্বানে নজিরবিহীনভাবে বেগবান হয়ে উঠেছে। যেভাবে এই অভিযান এক গণবিপ্লবে পরিণত হয়েছে এবং সত্যিকারের জন-আন্দোলনের রূপ পেয়েছে তাতে তিনি সন্তোষ ব্যক্ত করেন।


    পৌর এলাকার পরিচ্ছন্নতার ক্ষেত্রে আবাসন এবং পৌর মন্ত্রকের কাজের কথা তুলে ধরে তিনি বলেন, ২০১৮-র এপ্রিল মাস পর্যন্ত সারা দেশে প্রকাশ্যে মলত্যাগবিহীন ২,০৫০টি শহর, ৫১,৭৩৪টি ওয়ার্ডে ১০০ শতাংশ ঘরে ঘরে বর্জ্য সংগ্রহের ব্যবস্থা, ৪৭ লক্ষ ব্যক্তিগত পারিবারিক শৌচাগার নির্মাণ এবং ২০১৮-র মার্চ মাস পর্যন্ত ৩ লক্ষ ১৯ হাজার গোষ্ঠী ও জনশৌচালয় নির্মাণ করা হয়েছে। তিনি বলেন, পরিচ্ছন্নতার মানের উন্নয়নের ক্ষেত্রে বিভিন্ন শহরের মধ্যে স্বাস্থ্যকর প্রতিযোগিতাকে উৎসাহ দিতে তাঁর মন্ত্রক ‘স্বচ্ছ সর্বেক্ষণ সমীক্ষা’ চালিয়েছে। ২০১৬-য় এই সমীক্ষায় ৭৩টি শহর থেকে বেড়ে ৪,০২৩টি শহরে কাজ চালানো হয়েছে। ২০১৮-র ৪ জানুয়ারি থেকে ১০ মার্চ পর্যন্ত সর্বশেষ স্বচ্ছ সর্বেক্ষণের কাজ হয়েছে বলে তিনি জানান।


    শ্রী পুরী, ২০৩০ সালের মধ্যে রাষ্ট্রসঙ্ঘের সুষম উন্নয়ন লক্ষ্যমাত্রা অর্জনের প্রসঙ্গের কথা উল্লেখ করে বলেন যে, এই লক্ষ্যমাত্রার ৬ নং বিষয়টি অর্থাৎ, ‘সবার জন্য পরিচ্ছন্নতার ব্যবস্থা করা’ সম্ভব হবে বলে তিনি আশা প্রকাশ করেন। তিনি বলেন, সংশ্লিষ্ট সকলের সমবেত উদ্যোগের ফলে সুষম উন্নয়নের লক্ষ্যমাত্রা অর্জন করা সম্ভব। ‘স্বচ্ছ ভারত অভিযান’-এর মতো ভারত সরকারের বিভিন্ন ধরণের কর্মসূচির সহায়তায় এই লক্ষ্য অর্জন করা সম্ভব হবে বলে তিনি বলেন।


    স্বচ্ছতার ক্ষেত্রে সরকারি এবং বেসরকারি ক্ষেত্রকে এক জায়গায় নিয়ে আসার জন্য তিনি ‘ইন্ডিয়া স্যানিটেশন কোয়ালিশন’কে অভিনন্দন জানান। কারণ, এর ফলে জল, স্বচ্ছতা এবং স্বাস্থ্যবিধির ক্ষেত্রে একে অপরের অভিজ্ঞতা থেকে শিক্ষা নিতে পারবে। তিনি এদিন ২০১৮-র আইএসসি-ফিকি পরিচ্ছন্নতা পুরস্কার প্রদান করেন। পরিচ্ছন্নতার ক্ষেত্রে উল্লেখযোগ্য ও প্রশংসনীয় কাজের জন্য বিভিন্ন ব্যক্তি এবং প্রতিষ্ঠানকে এই পুরস্কার দেওয়া হয়।


    CG/PB/DM/…

    
    
    (Release ID: 1530510) Visitor Counter : 3