      জলসম্পদমন্ত্রক

      সোমবার ১৬ এপ্রিল কলকাতায় পূর্বাঞ্চলীয় রাজ্যগুলির জলসম্পদ বিষয়ে প্রথম আঞ্চলিক সম্মেলন অনুষ্ঠিত হবে
      Posted On: 13 APR 2018 1:58PM by PIB Kolkata


    কলকাতা, ১২ এপ্রিল, ২০১ ৮


    ২০১৮-র ১৬ এপ্রিল সোমবার পূর্বাঞ্চলীয় রাজ্যগুলির বকেয়া জলসম্পদ সংক্রান্ত ইস্যুগুলির মোকাবিলায় কলকাতায় পূর্বাঞ্চলীয় রাজ্যগুলির জলসম্পদ বিষয়ে প্রথম আঞ্চলিক সম্মেলন অনুষ্ঠিত হবে। কেন্দ্রীয় জলসম্পদ প্রতিমন্ত্রী শ্রী অর্জুন রাম মেঘওয়াল এই সম্মেলনে অংশগ্রহণ করবেন। কেন্দ্রীয় জলসম্পদ মন্ত্রীও এই সম্মেলনে উপস্থিত থাকবেন। এছাড়া, এই মন্ত্রকের প্রধান সচিব এবং দায়িত্বপ্রাপ্ত ইঞ্জিনিয়ার ও পশ্চিমবঙ্গ, বিহার, ঝাড়খন্ড, ছত্তিশগড় ও ওডিশার সংশ্লিষ্ট দপ্তরের বরিষ্ঠ আধিকারিকরাও এই সম্মেলনে অংশ নেবেন। সম্মেলনে রাজ্যগুলির মধ্যে এবং আন্তঃরাজ্য অববাহিকা অঞ্চলে জলসম্পদ সংক্রান্ত বকেয়া সমস্যাগুলির সমাধান খুঁজে বের করার চেষ্টা করা হবে।


    পশ্চিমবঙ্গে গঙ্গা ও পদ্মার ভাঙ্গন, ১২৩৮.৯৫ কোটি টাকার আনুমানিক ব্যয়ে ঘাটাল মাস্টার প্ল্যানের প্রথম পর্যায়, বন্যা পরিচালন প্রকল্পগুলির জন্য কেন্দ্রীয় অনুদান না পাওয়া, ডিভিসি ও শক্তি মন্ত্রকের সঙ্গে বিভিন্ন বকেয়া ইস্যু রয়েছে। সমস্ত জলাধারগুলির একত্রিত ও বিজ্ঞান-ভিত্তিক নিয়ন্ত্রণ, ভাগীরথী নদীর ভাঙ্গন এবং দ্বাদশ যোজনাকালে বাংলাদেশের সঙ্গে আন্তর্জাতিক সীমান্ত সংলগ্ন এলাকায় ১৯টি ভাঙ্গন প্রতিরোধ প্রকল্পে ১০০ শতাংশ হারে কেন্দ্রীয় তহবিল না পাওয়া’র মতো ইস্যুগুলি এই সম্মেলনে তোলা হবে।


    অন্য আরও চারটি রাজ্য তাদের স্বার্থ সংশ্লিষ্ট বিভিন্ন বিষয়ে আলোচনা করবে। এছাড়া, ঝাড়খন্ডের সঙ্গে পশ্চিমবঙ্গের ময়ুরাক্ষী, সিদ্ধেশ্বরী-নুনবিল, বরাকর-দামোদর-সুবর্ণরেখা নদী সংযোগের মাধ্যমে এইসব নদীগুলির জল ব্যবহার সংক্রান্ত ময়ূরাক্ষী-সিদ্ধেশ্বরী-নুনবিল নদী চুক্তির সংশোধনের মতো বিষয় নিয়েও আলোচনা হবে। একদিনের এই সম্মেলনকে তাই অত্যন্ত গুরুত্বপূর্ণ বলে মনে করা হচ্ছে। এই সম্মেলনে নদীগুলির মধ্যে আন্তঃসংযোগ গড়ে তোলার প্রস্তাব নিয়েও আলোচনা হবে।


    PG/PB/ SB…

    
    
    (Release ID: 1528947) Visitor Counter : 2