      কর্মী, জন-অভিযোগএবংপেনশনমন্ত্রক

      উপরাষ্ট্রপতি দ্বাদশ সিভিল সার্ভিসেস দিবসের উদ্বোধন করেছেন তিনি আইনগত ইচ্ছাকে কর্মসূচিতে পরিণত করার ওপর জোর দিয়েছেন
      Posted On: 23 APR 2018 5:10PM by PIB Kolkata


    নয়াদিল্লি, ২০ এপ্রিল , ২০১৮


    ভারতের উপরাষ্ট্রপতি শ্রী এম ভেঙ্কাইয়া নাইডু বলেছেন যে আইনগত ইচ্ছাকে কর্মসূচিতে পরিণত করা এবং দৈনন্দিন প্রশাসনিক কাজের মধ্য দিয়ে নাগরিকদের কাছে ‘ সুরাজ্যের ’ ধারনাকে স্পষ্ট ও অর্থবহ করে তুলতে আজকের দিনে সিভিল সার্ভিসের সামনে এক বিরাট সুযোগ এসেছে। আজ নতুন দিল্লিতে দুদিন ব্যাপি দ্বাদশ সিভিল সার্ভিস দিবসের উদ্বোধনে উপরাষ্ট্রপতি বলেন, একটি পরিচ্ছন্ন, দক্ষ, জনবান্ধব এবং সক্রিয় প্রশাসনিক নেতৃত্ব বর্তমান সময়ের জন্য অত্যন্ত প্রয়োজন। তিনি বলেন সমস্ত ভারতীয়ের কাছে স্বরাজ্যকে অর্থবহ করে তুলতে হলে ‘ সুরাজ্যের ’ বাস্তবায়ন অপরিহার্য। আমাদের প্রশাসনিক কাঠামো এবং প্রক্রিয়া দক্ষতা নিয়ে আত্মানুসন্ধানের প্রয়োজন রয়েছে। উপরাষ্ট্রপতি বলেন, ‘ চলতা হ্যায় ’ -এর ধারনা ছেড়ে প্রশাসনিক কাজকর্মে উদ্ভাবন এবং রূপায়নের ওপর জোর দিতে হবে। ভারতকে গর্ব করার মতো এক জাতিতে পরিণত করার জন্য আমাদের সমবেতভাবে কাজ করে যেতে হবে।


    সিভিল সার্ভিসের আধিকারিকদের সামনে তিনি নিজেদেরকে পরিবর্তনের অনুঘটক হিসাবে, কিংবা উন্নয়কামী ভারতের প্রেরণাদাতা নেতা হিসাবে বদলে নেওয়ার আহ্বান জানান। শ্রী নাইডু দেশে জাতিবাদ, সাম্প্রদায়িকাতবাদ, দূর্ণীতি, অসাম্য, হিংসা, বৈষম্য দুর করার লক্ষ্যে সংবিধানের প্রধান চারটি স্তম্ভকে যৌথ দায়িত্বে কাজ করতে হবে বলে মন্তব্য করেন।


    অনুষ্ঠানে উত্তরপূর্বাঞ্চল উন্নয়ন দপ্তরের রাষ্ট্রমন্ত্রী (স্বাধীন দায়িত্বপ্রাপ্ত), প্রধানমন্ত্রীর কার্যালয়ের দায়িত্বপ্রাপ্ত প্রতিমন্ত্রী ডঃ জিতেন্দ্র সিং বলেন, সিভিল সার্ভিস দিবসের মূল লক্ষ্য হচ্ছে এই পরিষেবায় কর্মরত আধিকারিকদের ভালো কাজের স্বীকৃতি প্রদান। এই মঞ্চ থেকে সিভিল সার্ভিসের আধিকারিকরা তাঁদের ভালো কাজের অভিজ্ঞতা ভাগ করে নিতে পারবেন এবং নতুন ভারতের জন্য তাঁদের কাজের অভিমুখ প্রয়োজন অনুসারে বদলে নিতে পারবেন। সরকারের অগ্রাধিকারপ্রাপ্ত কর্মসূচিগুলি রূপায়নের ক্ষেত্রে অগ্রগতির নিরিখে প্রধানমন্ত্রীর পুরস্কার প্রদানের সংস্হান রাখা হয়েছে সিভিল সার্ভিসেস দিবসের অনুষ্ঠানে। এবছর সরকারের অগ্রাধিকাপ্রাপ্ত কর্মসূচিকে প্রধানমন্ত্রীর পুরস্কারের জন্য বেছে নেওয়া হয়েছে। তিনি জানান, দেশের ৬৪৩টি জেলা এই পুরস্কারের জন্য প্রতিযোগিতায় যোগ দিয়েছে।


    উদ্বোধনী অনুষ্ঠানে উপরাষ্ট্রপতি ২০১৭ এবং ২০১৮ সালের জন্য প্রধানমন্ত্রীর পুরস্কারের জন্য নির্বাচিত অগ্রাধিকাপ্রাপ্ত কর্মসূচিগুলির বিবরণ সম্বলিত একটি বই প্রকাশ করেন। এছাড়া তিনি এ সংক্রান্ত একটি প্রদর্শনীরও উদ্বোধন করেন। এই প্রদর্শনীতে প্রধানমন্ত্রী ফসল বিমা যোজনা, ডিজিটাল লেনদেন, প্রধানমন্ত্রী আবাস যোজনা (পুর এবং গ্রামীণ)এবং দীনদয়াল উপাধ্যায় গ্রামীণ কৌশল্যা যোজনা কর্মসূচির সাফল্য তুলে ধরা হয়। এছাড়া সিভিল সার্ভিসে কর্মরত আধিকারিকদের বই, ছবি এবং সঙ্গীতের মত সৃজনশীল কাজও প্রদর্শনীতে স্হান পেয়েছে। প্রধানমন্ত্রীর পুরস্কার বিষয়ে একটি ছায়াছবিও এই অনুষ্ঠানে দেখানো হয়।


    অনুষ্ঠানে মন্ত্রীসভার সচিব পি কে সিন্হা, প্রধানমন্ত্রীর অতিরিক্ত প্রধান সচিব ডঃ পি কে মিশ্রা এবং বিভিন্ন দপ্তর ও মন্ত্রকের বরিষ্ঠ আধিকারিকরা উপস্হিত ছিলেন।


    CG/PB /NS/…

    
    
    (Release ID: 1529956) Visitor Counter : 1