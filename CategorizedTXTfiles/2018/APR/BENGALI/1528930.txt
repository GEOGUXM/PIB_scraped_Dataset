      মানবসম্পদবিকাশমন্ত্রক

      ছাত্রছাত্রীদের মধ্যে অঙ্ক-ভীতি দূর করতে মন্ত্রকের বিশেষ কমিটি গঠন : এনসিইআরটি পাঠ্যক্রমের বোঝা কমাতে ১৫ হাজার মতামত পাওয়া গেছে- প্রকাশ জাভড়কর
      Posted On: 13 APR 2018 11:13AM by PIB Kolkata


    নয়াদিল্লি, ১২ এপ্রিল , ২০১৮


    অঙ্ক নিয়ে ছাত্রছাত্রীদের মধ্যে যে ভীতি রয়েছে, তা দূর করে বিষয়টিকে সহজ করে তোলার লক্ষ্যে কেন্দ্রীয় মানব সম্পদ মন্ত্রক গুজরাটের শিক্ষামন্ত্রী শ্রী ভূপেন্দ্রসিন চৌদাসামা-র সভাপতিত্বে একটি কমিটি গঠন করেছে। এই কমিটিতে বিশিষ্ট শিক্ষাবিদ ও উচ্চপদস্হ আধিকারিকরাও রয়েছেন। জাতীয় মূল্যায়ন সমীক্ষার ভিত্তিতে এই কমিটি গঠনের সিদ্ধান্ত বলে মানবসম্পদ উন্নয়ন মন্ত্রী শ্রী প্রকাশ জাভড়েকর জানিয়েছেন। শ্রী জাভড়েকর বুধবার নতুন দিল্লীতে জাতীয় শিক্ষা-গবেষনা ও প্রশিক্ষন পর্ষদের (এনসিইআরটি) বৈঠকে যোগদানের পর সাংবাদিকদের এ কথা জানান।


    তিনি বলেন, কর্মরত শিক্ষক-শিক্ষিকাদের প্রশিক্ষণদানের মান আরও উন্নত করার ব্যাপারে প্রয়োজনীয় মতামত ও পরামর্শ গ্রহণে তেলেঙ্গানার উপ-মুখ্যমন্ত্রী শ্রী কাদিয়াম শ্রীহরি-র সভাপতিত্বে অপর একটি কমিটি গঠন করা হবে। এই কমিটিতেও বিশিষ্ট শিক্ষাবিদ ও উচ্চপদস্হ আধিকারিকরা থাকবেন। দুটি কমিটিই তিন মাসের মধ্যে প্রতিবেদন জমা দেবে। এনসিইআরটি-এর বার্ষিক বৈঠকে ছয়টি রাজ্যের শিক্ষামন্ত্রী ও শিক্ষা-সচিবরা উপস্হিত ছিলেন।


    এনসিইআরটি পাঠ্যক্রমের বোঝা কমাতে ইতিমধ্যেই ১৫ হাজার মতামত পাওয়া গেছে বলে জানিয়ে শ্রী জাভড়েকর আশাপ্রকাশ করেন যে, চলতি মাসের শেষ নাগাদ মতামত ও পরামর্শের সংখ্যা এক লক্ষ ছাড়িয়ে যাবে।


    শ্রী জাভড়েকর আরও জানান, বিদ্যালয় শিক্ষা সংক্রান্ত একটি সুসংবদ্ধ প্রকল্প তৈরির কেন্দ্রীয় সরকারি সিদ্ধান্তকে সমস্ত শিক্ষা মন্ত্রীরা স্বাগত জানিয়েছেন। শিক্ষাখাতে এ বছর বাজেট বরাদ্দ ২০ শতাংশ হারে বাড়াতে সরকার প্রতিশ্রুতিবদ্ধ। পাঠাগার উন্নয়নে প্রতিটি বিদ্যালয়কে ৫০০০ টাকা থেকে ২০০০ টাকা পর্যন্ত দেওয়া হবে। এছাড়া বিশেষ চাহিদা সম্পন্ন বালিকা পড়ুয়াদের মাসিক ২০০ টাকা ভাতা দেওয়া হবে বলেও শ্রী জাভড়েকর জানান।


    PG/BD /NS/…

    
    
    (Release ID: 1528930) Visitor Counter : 4