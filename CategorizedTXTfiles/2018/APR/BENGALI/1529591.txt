      আবাসনএবংশহরাঞ্চলেরদারিদ্র্যদূরীকরণমন্ত্রক

      আবর্জনামুক্ত শহরগুলি স্টার রেটিং সংক্রান্ত প্রথম আঞ্চলিক ওয়ার্কশপের উদ্বোধন
      Posted On: 19 APR 2018 1:01PM by PIB Kolkata


    নয়াদিল্লি, ১৮ এপ্রিল , ২০১৮


    কেন্দ্রীয় আবাসন এবং পুর উন্নয়ন দপ্তর নতুন দিল্লি নগর নিগমের সহায়তায় আজ দিল্লিতে আবর্জনামুক্ত শহরগুলির স্টার রেটিং সংক্রান্ত প্রথম আঞ্চলিক ওয়ার্কশপের আয়োজন করে। সাংসদ শ্রীমতি মীনাক্ষি লেখি এর উদ্বোধন করেন। অনুষ্ঠানে আবাসন ও পুর উন্নয়ন মন্ত্রকের সচিব দুর্গাশঙ্কর মিশ্র, নতুন দিল্লি নগর নিগমের চেয়ারম্যান শ্রী নরেশ কুমার বলেন, স্বচ্ছ ভারত মিশনের জাতীয় মিশন অধিকর্তা শ্রী ভি কে জিন্দালও উপস্হিত ছিলেন।


    অনুষ্ঠানে শ্রীমতি লেখি দেশের শহরগুলিতে বিশাল পরিমান জমা জঞ্জালের সমস্যা মোকাবিলায় একটি সুসংহত বিকেন্দ্রীকৃত ব্যবস্হার ওপর জোর দেন। এছাড়াও শহরগুলিকে জঞ্জালমুক্ত করে তোলার কাজে সাধারণ মানুষের অংশগ্রহণের কথাও তিনি বলেন। প্রয়োজনে পরিচ্ছন্নতা সংক্রান্ত নিয়মনীতি লঙ্খনের দায়ে শাস্তিমূলক ব্যবস্হা গ্রহনের প্রস্তাবও তিনি তোলেন।


    শ্রী দুর্গা শঙ্কর মিশ্র বলেন, বার্ষিক স্বচ্ছ সর্বেক্ষণ এর কাজের সঙ্গে সঙ্গে জঞ্জালমুক্ত শহরগুলির স্টার রেটিং-এর এই ব্যবস্হা বিভিন্ন শহরের মধ্যে একটি সুস্হ ব্যবস্হা গড়ে তুলবে। সারা দেশের ২৫০ টির-ও বেশি পুর স্বায়ত্ব শাসিত সংস্হার আধিকারিকরা ছাড়াও নতুন দিল্লি, জম্মু-কাশ্মীর, হরিয়ানা এবং উত্তরপ্রদেশের বিভিন্ন পুর সংস্হার মেয়র এবং কমিশনাররাও এই ওয়ার্কশপে অংশ নেন। ওয়ার্কশপে বিভিন্ন রাজ্য এবং নগর নিগমগুলির পুর আধিকারিকদের কেন্দ্রীয় আবাসন এবং পুর দপ্তরের জঞ্জালমুক্ত শহরের স্টার রেটিং সংক্রান্ত প্রোটোকল বিষয়ে বিস্তারিত আলোচনা হয়।


    স্বচ্ছ ভারত মিশনে দেশে ৪০৪১টি বিধিবদ্ধ নগর ও শহরে প্রকাশ্যে মল-মূত্র ত্যাগের প্রথা নির্মূল করা ছাড়াও ১০০ শতাংশ হারে বিজ্ঞান ভিত্তিক পদ্ধতিতে কঠিন বর্জ্য পরিচালন ব্যবস্হা গড়ে তোলার বিশেষ জোর দেওয়া হয়েছে। এই লক্ষ্য অর্জনের উদ্দেশ্যেই ২০১৮-এর ২০ জানুয়ারি কেন্দ্রীয় আবাসন ও নগরোন্নয়ন মন্ত্রকের পক্ষ থেকে জঞ্জালমুক্ত শহরের স্টার রেটিং সংক্রান্ত প্রোটোকল চালু করা হয়। ১২টি বৈশিষ্ট্যের ভিত্তিতে এই রেটিং করা হবে। ২০১৮-এর ১৮ জুন মাসের মধ্যে জঞ্জালমুক্ত ভারতের লক্ষ্য অর্জনে সারা দেশে ১৭টি ওয়ার্কশপের ব্যবস্হা করা হবে।


    যে ১২টি বৈশিষ্ট্যের ভিত্তিতে স্টার রেটিং করা হবে তা হল, দরজায় দরজায় জঞ্জাল সংগ্রহ, উৎসমূলে জঞ্জালের পৃথকীকরণের ব্যবস্হা, বাণিজ্যিক ও আবাসিক এলাকা এবং সাধারণের ব্যবহার্য স্হানগুলিতে নিয়মিত পরিষ্কারের ব্যবস্হা, বিভিন্ন জায়গায় জঞ্জাল সংগ্রহের জন্য ডাস্টবিন স্হাপন, যেসব স্হানে বেশি পরিমান জঞ্জাল জমা হয় তার জন্য বিশেষ ব্যবস্হা প্রভৃতি উল্লেখযোগ্য।


    সাত তারা রেটিং-এর জন্য নির্দিষ্ট কিছু বৈশিষ্ট্যের কথা এই ওয়ার্কশপে জানানো হয়েছে। এইসব বৈশিষ্ট্যের ভিত্তিতে বিভিন্ন শহরের স্বচ্ছতা সংক্রান্ত কাজের অগ্রগতির ভিত্তিতে এক থেকে সাত তারা পর্যন্ত রেটিং করা হবে।


    CG/PB /NS/…

    
    
    (Release ID: 1529591) Visitor Counter : 2