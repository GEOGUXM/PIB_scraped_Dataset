      সড়কপরিবহণওমহাসড়কমন্ত্রক

      সড়ক নিরাপত্তার ওপর বিশেষ জোর দিতে দক্ষিণ কোরিয়ার মহাসড়ক তথ্য ব্যবস্হার মত পরিকাঠামো গড়ে তোলার চিন্তাভাবনা
      Posted On: 24 APR 2018 12:23PM by PIB Kolkata


    নয়াদিল্লি, ২৩ এপ্রিল , ২০১৮


    সড়ক পরিবহণ ও মহাসড়ক দপ্তরের কেন্দ্রীয় মন্ত্রী শ্রী নীতিন গড়করি জানিয়েছেন যে দেশে মহাসড়ক তথ্য ব্যবস্হা গড়ে তোলার লক্ষ্যে দক্ষিণ কোরিয়ার সঙ্গে একটি চুক্তি সম্পাদনের সম্ভাবনা খতিয়ে দেখা হচ্ছে। দক্ষিণ কোরিয়ার একপ্রেস হাইওয়েজ ইনফরমেশন কর্পোরেশন গৃহীত কৌশলের ওপর ভিত্তি করে ভারতেও এই ধরণের ব্যবস্হা চালুর পরিকল্পনা করা হয়েছে।


    আজ বিজ্ঞান ভবনে ২৯তম জাতীয় সড়ক নিরাপত্তা সপ্তাহের সূচনাকালে শ্রী গড়করি জানান, দেশে সড়কপথ যাঁরা ব্যবহার করেন তাঁদের সার্বিক নিরাপত্তার বিষয়টিকে বিশেষ অগ্রাধিকার দিয়ে থাকে তাঁর মন্ত্রক। সড়ক দুর্ঘটনায় হতাহতের সংখ্যা প্রায় অর্ধেকে নামিয়ে আনার এক লক্ষমাত্রা স্হির করেছেন তিনি। সংশ্লিষ্ট মন্ত্রকের তিনি যখন দায়িত্বভার গ্রহণ করেন, তখন সড়ক দুর্ঘটনায় মৃত্যুর সংখ্যা ছিল দেড় লক্ষের মতো। প্রয়োজনীয় পদক্ষেপ গ্রহণের সুবাদে সড়ক দুর্ঘটনায় মৃত্যুর হার হ্রাস পেলেও তাঁর লক্ষ্যমাত্রা থেকে তিনি কেনভাবেই বিচ্যুত হবেন না বলে সুষ্পষ্টভাবে ঘোষণা করেন শ্রী গড়করি।


    সাধারণ মানুষের মধ্যে সড়ক নিরাপত্তা সম্পর্কে সচেতনতার প্রসারে প্রতি বছরই সড়ক নিরাপত্তা সপ্তাহ পালন করে কেন্দ্রীয় সড়ক পরিবহণ ও মহাসড়ক মন্ত্রক। এবছর এই সপ্তাহ উদযাপিত হচ্ছে ২৩ থেকে ২৯ এপ্রিল পর্যন্ত। স্কুলবাস চালক এবং বাণিজ্যিক চালকদের বিশেষভাবে সতর্ক থাকার ওপরই জোর দেওয়া হচ্ছে এবারের সপ্তাহপালনের অন্যতম বিষয় হিসাবে।


    CG/SKD /NS/…

    
    
    (Release ID: 1530007) Visitor Counter : 2