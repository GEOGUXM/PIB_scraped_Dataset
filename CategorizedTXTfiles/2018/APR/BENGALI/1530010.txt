      উত্তর-পূর্বাঞ্চলেরউন্নয়নসংক্রান্তমন্ত্রক

      ‘ভারত-মায়ানমার বাণিজ্য ও যোগাযোগ’ সম্মেলনে উত্তর-পূর্বাঞ্চলের মাধ্যমে দু-দেশের যোগসূত্রকে নিবিড় করে তোলার ওপর গুরুত্ব দিলেন ডঃ জীতেন্দ্র সিং
      Posted On: 24 APR 2018 12:27PM by PIB Kolkata


    নয়াদিল্লি, ২৩ এপ্রিল , ২০১৮


    উত্তর-পূর্বাঞ্চলীয় বিকাশ দপ্তরের কেন্দ্রীয় প্রতিমন্ত্রী (স্বাধীন দায়িত্বপ্রাপ্ত) ডঃ জীতেন্দ্র সিং বলেছেন যে ভারতের ‘ পূবের জন্য কাজ কর ’ নীতিটি সমগ্র দক্ষিণপূর্ব এশিয়ার পক্ষেই বিশেষভাবে তাৎপর্যপূর্ণ।


    আজ এখানে আন্তর্জাতিক অর্থনৈতিক বিষয় সম্পর্কিত জাতীয় গবেষণা পরিষদ আয়োজিত ‘ ভারত মায়ানমার বাণিজ্য ও যোগাযোগ ’ শীর্ষক এক সম্মেলনে ভাষনদানকালে ডঃ জীতেন্দ্র সিং বলেন, মায়ানমার হল ভারতের ‘ পুবের জন্য কাজ কর ’ নীতির এক গুরুত্বপূর্ণ স্তম্ভ বিশেষ। কারণ স্হল সীমান্তের মধ্য দিয়ে এই দেশ উত্তরপূর্ব রাজ্য ও দক্ষিণপূর্ব এশিয়ার দেশগুলির সঙ্গে যুক্ত করেছে ভারতকে। আর একটি গুরুত্বপূর্ণ প্রাসঙ্গিক তথ্য হল এই যে উত্তরপূর্বাঞ্চলের বেশ কয়েকটি রাজ্যেরই এক সাধারণ সীমানা রয়েছে মায়ানমারের সঙ্গে।


    কেন্দ্রীয় মন্ত্রী বলেন যে মায়ানমার শুধুমাত্র ভৌগোলিক অবস্হানের দিক থেকেই ভারতের একটি প্রতিবেশী রাষ্ট্র নয়, দু দেশের জনসাধারণের মধ্যে রয়েছে এক সাধারণ জীবনশৈলি তথা খাদ্যাভ্যাস ও সাংস্কৃতিক বৈশিষ্ট্যের মিল। সুতরাং মায়ানমারের সঙ্গে বাণিজ্যিক সম্পর্ককে আরও অর্থবহ করে তোলা যায় উত্তর-পূর্বাঞ্চলীয় রাজ্যগুলির উৎপাদিত পণ্য সামগ্রী ঐ দেশের সঙ্গে লেনদেনের মাধ্যমে।


    প্রধানমন্ত্রী শ্রী নরেন্দ্র মোদীর নেতৃত্বে গত চার বছরে উত্তর-পূর্বাঞ্চলের বিকাশে সরকার যে এক বিশেষ দৃষ্টিভঙ্গী গ্রহণ করেছে এ কথারও প্রসঙ্গতঃ উল্লেখ করেন ডঃ জীতেন্দ্র সিং। শিল্পোদ্যোগ ও কর্মসংস্হানের নতুন নতুন পথ খুলে দিতে ‘ পুবে তাকাও নীতি ’ যে এক বিশেষ গুরুত্বপূর্ণ ভূমিকা পালন করবে সে বিষয়েও কোনও সন্দেহ নেই। উত্তর-পূর্বাঞ্চলের সঙ্গে সংযোগ ও যোগাযোগ প্রসারের কাজে গত চার বছরে বেশকিছু ব্যবস্হা গ্রহণ করা হয়েছে বলেও প্রসঙ্গত উল্লেখ করেন তিনি।


    CG/SKD /NS/…

    
    
    (Release ID: 1530010) Visitor Counter : 3