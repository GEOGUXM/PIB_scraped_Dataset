      নারীওশিশুবিকাশমন্ত্রক

      স্বধার গৃহ প্রকল্প
      Posted On: 17 APR 2018 5:36PM by PIB Kolkata


    নয়াদিল্লি, ১৬ এপ্রিল , ২০১৮


    মহিলা ও শিশু বিকাশ মন্ত্রকের স্বধার গৃহ প্রকল্পে কঠিন পরিস্হিতিতে থাকা মহিলাদের পুনর্বাসনের ব্যবস্হা করা হয়, যাতে সেসব মহিলারা প্রাতিষ্ঠানিক সাহায্য পেয়ে সম্মানের সঙ্গে জীবনযাপন করতে পারেন। তাদের পুনর্বাসনের জন্য গৃহ, খাদ্য, বস্ত্র ব্যবস্হা ও স্বধার গৃহ প্রকল্পের আওতায় করা হয়। তাদের প্রকল্পের আওতায় ব্যবস্হাও করা হয়। তাদের অর্থনৈতিক ও সামাজিক নিরাপত্তার দিকটিও দেখা হয়।


    এই কাজের জন্য রাজ্য বা কেন্দ্রশাসিত অঞ্চলের সরকারের পক্ষ থেকে যোগ্যতাসম্পন্ন প্রতিষ্ঠানগুলির কাছ থেকে আবেদন জমা দিতে আহ্বান করা হয়।


    রাজ্য বা কেন্দ্রশাসিত অঞ্চলের মহিলা ও শিশু বিকাশ সচিবের সভাপতিত্বে এবং সেখানকার অর্থ ও শ্রম দপ্তরের ও প্রশাসনের সিদ্ধান্ত অনুযায়ী দপ্তরের প্রতিনিধিদের নিয়ে গঠিত প্রস্তাব অনুমোদন কমিটি প্রাপ্ত আবেদনগুলি নিয়ম খতিয়ে দেখে। নিয়ম অনুযায়ী যথাযথ আবেদনগুলিই কমিটি বিচার করে থাকে।


    কোন রাজ্য বা কেন্দ্রশাসিত অঞ্চলের ক ’ টি নতুন প্রকল্পের প্রয়োজন রয়েছে, সেটি স্হির করে সেখানকার প্রশাসনের পক্ষ থেকে কেন্দ্রীয় মহিলা ও শিশু বিকাশ মন্ত্রককে প্রতি বছর ৩০ সেপ্টেম্বরের মধ্যে জানানো হয়। তারপর তহবিলের বিষয়টি বিচার করে কেন্দ্র জানায় রাজ্য বা কেন্দ্র শাসিত অঞ্চলের-এর জন্য সেই বছর ক ’ টি প্রকল্প অনুমোদন করা যাবে। আগামী অর্থবর্ষ থেকে নতুন প্রকল্পগুলির জন্য বাজেট বরাদ্ধ করা হয়।


    স্বধার গৃহ একটি প্রত্যক্ষ নগদ হস্তান্তরের প্রকল্প। এই বিষয়ে গেজেট বিজ্ঞপ্তি জারি করে প্রত্যেকটি রাজ্য ও কেন্দ্রশাসিত অঞ্চলের প্রশাসনেক সুবিধাভোগীদের তথ্য জমা দিতে অনুরোধ করা হয়েছে। স্বধার গৃহ প্রকল্পের নীতি-নির্দেশ অনুযায়ী, অর্থ সহায়তা প্রাপ্তির জন্য এজেন্সি বা প্রতিষ্ঠানকে নিম্নলিখিত শর্তাবলী পূরণ করতে হবে :


    প্রতিষ্ঠানটি সেই রাজ্যে বা কেন্দ্রশাসিত অঞ্চলের আইন অনুযায়ী স্বীকৃত এবং এই ক্ষেত্রে অন্তত তিন বছর ধরে সন্তোষজনক কাজের স্বীকৃতি প্রাপ্ত হতে হবে।


    - মহিলা কল্যাণ বা সমাজ কল্যাণের কাজে অভিজ্ঞতা থাকতে হবে।


    - প্রতিষ্ঠানটির আর্থিক সচ্ছলতা থাকতে হবে।


    - প্রকল্পগুলি নিয়ন্ত্রণের জন্য প্রয়োজনীয় ব্যবস্হা, সম্পদ, অভিজ্ঞতা ও কর্মী থাকতে হবে।


    - ‘ স্বধার গৃহ ’ তাদের মুনাফাহীন প্রকল্প হিসেবে চালাতে হবে।


    - কম্প্যুটার, ইন্টানেট ইত্যাদির ব্যবস্হা থাকতে হবে।


    আজ লোকসভায় এক প্রশ্নের জবাবে এই তথ্য জানান কেন্দ্রীয় মহিলা ও শিশু বিকাশ মন্ত্রী শ্রীমতি মানেকা সঞ্জয় গান্ধী


    PG/SC /NS/…

    
    
    (Release ID: 1529366) Visitor Counter : 3