      অর্থমন্ত্রক

      ‘নগরোন্নয়ন : আমেদাবাদে প্রযুক্তিগত সমাধান ও সুপ্রশাসনিক চ্যালেঞ্জ’ শীর্ষক দুদিনের আঞ্চলিক সম্মেলন সম্পন্ন হল
      Posted On: 26 APR 2018 1:16PM by PIB Kolkata


    নয়াদিল্লি, ২৪ এপ্রিল , ২০১৮


    গুজরাটের আমেদাবাদে স্মৃতি ‘ নগর উন্নয়নের প্রযুক্তিগত সমাধান এবং সুশাসনের চ্যালেঞ্জ ’ বিষয়ে দুদিনের এক আঞ্চলিক সম্মেলনের আয়োজন করা হয়েছিল। কেন্দ্রীয় অর্থমন্ত্রক, অ্যাশোচেম, গুজরাট পরিষদ এশীয় পরিকাঠামো বিনিয়োগ ব্যাঙ্ক এবং বিদেশ মন্ত্রকের অধীনে সায়ত্ত্বশাসিত এক গবেষনা সংগঠনের যৌথ উদ্যোগে এই সম্মেলনের আয়োজন করা হয়। মুম্বাই-এ এবছরে ২৫ এবং ২৬শে জুন এশীয় পরিকাঠামো বিনিয়োগ ব্যাঙ্কের তৃতীয় বার্ষিক বৈঠকের আগে এই ধরনের তিনটি সম্মেলনের অঙ্গ হিসাবে এর আয়োজন। এর আগে কলকাতায় দ্রুত গণপরিবহন ব্যবস্হা এবং বিশাখাপত্তনমে বন্দর ও উপকূলীয় পরিকাঠামো বিষয়ে সম্মেলন অনুষ্ঠিত হয়। সারা দেশের বিভিন্ন স্হানে ভিন্ন ভিন্ন বিষয়ে মোট আটটি পর্যায়ের সম্মেলনের আয়োজন করা হবে।


    আমেদাবাদ সম্মেলনের সমাপ্তি অনুষ্ঠানে প্রাক্তন কেন্দ্রীয় বিদ্যু ৎ এবং বিজ্ঞান ও প্রযুক্তি মন্ত্রী তথা গুজরাটের কেন্দ্রীয় বিশ্ববিদ্যালয়ের আচার্য ডঃ ওয়াই কে অলগ পৌর উন্নয়নের ক্ষেত্রে দৃষ্টিভঙ্গি পরিবর্তনের উপর জোর দেন। তিনি বলেন পৌর পরিকাঠামো উন্নয়নের জন্য দেশের ছোট ছোট শহরগুলির পরিকাঠামো ক্ষেত্রে অর্থের ব্যবস্হা করা প্রয়োজন। এছাড়া নগর পরিকল্পনার প্রক্রিয়াকে সফল করে তুলতে সাধারণ মানুষ নাগরিক সমাজ সহ সংশ্লিষ্ট সকল পক্ষের প্রস্তাব ও মতামত পর্যালোচনা করা দরকার।


    দুদিনের এই সম্মেলনে বিভিন্ন অধিবেশনে আলোচনায় কেন্দ্র ও রাজ্য সরকারে প্রতিনিধিরা ছাড়াও স্হানীয় সায়ত্ত্বশাসিত সংস্হা নাগরিক সমাজ শিক্ষা প্রতিষ্ঠান এবং বহুপাক্ষিক আর্থিক প্রতিষ্ঠানের প্রতিনিধিরাও অংশ নেন। সম্মেলনের আলোচনায় প্রাতিষ্ঠানিক বিষয়সমূহ, সহায়-সম্পদ সংগ্রহনের কৌশল, বহুপাক্ষিক আর্থিক সংস্হাগুলির জন্য সুপারিশ এবং নীতি সংস্কার বিষয়ে বিভিন্ন ধরনের প্রস্তাব নিয়ে আলোপ-আলোচনা হয়েছে। সম্মেলনের আলোচনার ভিত্তিতে একটি বিস্তারিত রিপোর্ট মুম্বাই-এর প্রস্তাবিত এশীয় পরিকাঠামো বিনিয়োগ ব্যাঙ্কের বার্ষিক বৈঠকে পেশ করা হবে।


    সম্মেলনের অধিকাংশ বক্তা সাধারণভাবে এশিয়া এবং বিশেষভাবে ভারতের পরিকাঠামো উন্নয়নের অর্থ জোগানের সমস্যার কথা তুলে ধরেন। পরিকাঠামো ক্ষেত্রের মধ্যে পৌর পরিকাঠামো উন্নয়নের ক্ষেত্রে যে এই সমস্যা সবচেয়ে প্রকট, বক্তারা তাও জানান। প্রাতিষ্ঠানিক ইস্যুর প্রশ্নে বিশেষ করে পুর এলাকার স্হানীয় সায়ত্তশাসিত সংস্হাগুলির প্রসঙ্গে বলা হয় যে অপরিকল্পিতভাবে যেভাবে পুর এলাকার বিস্তৃতি ঘটছে তার ফলে অদক্ষতা এবং উ ৎ পাদনশীলতা ক্ষতিগ্রস্ত হচ্ছে। তাই উন্নয়নের ওপর জোর দেওয়া হয়। এ প্রসঙ্গে পর্যাপ্ত বিদ্যু ৎ সরবরাহের অভাবের সমস্যাও তুলে ধরা হয়। যদিও কেন্দ্রীয় সরকার নগর উন্নয়নের সার্বিক কর্মসূচী হিসাবে স্মার্ট সিটি সবার জন্য আবাসন এবং অম্রুতের মতো প্রকল্প চালু করেছে কিন্তু এর রূপায়নের কাজ দ্রুততর হওয়া উচিত বলে বক্তারা অভিমত প্রকাশ করেন। নতুন নগরোন্নয়নের কর্মসূচীতে রাষ্ট্রসঙ্ঘের সুষম উন্নয়ন লক্ষ্যমাত্রা এবং জলবায়ু পরিবর্তন বিষয়ে প্যারিস চুক্তির বিষয়গুলিকেও মাথায় রাখা দরকার বলে বিভিন্ন বক্তা উল্লেখ করেন।


    বড় শহরের নগর নিগমগুলির তুলনায় ছোট ছোট নগর নিগমগুলির কাজের অদক্ষতার জন্য কর এবং নাগরিকদের কাছ থেকে পরিষেবা বাবদ অর্থ সংগ্রহের সমস্যার কথা সম্মেলনে উঠে আসে। এই ধরনের সমস্যা নিরসনে গুজরাটে সম্প্রতি অনেকগুলির পুরসভায় কাজকর্ম দেখভাল ও নজরদারির জন্য একটি করে আঞ্চলিক পুর কমিশনারের পদ সৃষ্টি করা হয়েছে বলে জানানো হয়। উন্নয়শীল জেলা এবং শহরগুলিতে উন্নয়ের কাজে বড়ো শহরের সাথে পাল্লা দিতে প্রতিযোগীতামূলক সূচকের ব্যবস্হা করার কথাও বলা হয়। এ প্রসঙ্গে বাসযোগ্যতা সূচক এবং সুষমতা সূচক এর উপর জোর দেওয়া হয়।


    নগর উন্নয়নর সার্বিক ধারনায় বস্তুগত পরিকাঠামো ছাড়াও সামাজিক পরিকাঠামোর উপর জোর দেওয়া। রাজ্য পরিচালনের ক্ষেত্রে নতুন প্রযুক্তি কাজে লাগানোর কথাও বলা হয়। অন্যদিকে নগর উন্নয়ের অন্যান্য চ্যালেঞ্জের মধ্যে সরকারের বিভিন্ন পর্যায়ে সমন্বয়ের অভাব এবং প্রকৃত স্বায়ত্তশাসন না থাকার কথাও সম্মেলনে উঠে আসে। তাই পরিকল্পনা এবং রূপায়নকারী সংস্হাগুলির মধ্যে নিবিড় সংযোগের প্রয়োজনের কথাও বলা হয়। অন্যদিকে জেলা পর্যায়ের পরিকল্পনা কমিটিগুলিকে কার্যকর এবং শক্তিশালী করে বিভিন্ন উন্নয়ন সংস্হার মধ্যে সমন্বয় সাধনের উপর বক্তারা জোর দেন। প্রযুক্তির মাধ্যমে সব সমস্যার সমাধানের উদ্যোগ না নিয়ে প্রশাসনিক চ্যালেঞ্জ এবং রাজনৈতিক সামাজিক কথাও অনেকে বলেন। সহায়সম্পদ সংগ্রহের ক্ষেত্রে সরকারি-বেসরকারি অংশীদারিত্বের ব্যাপক সম্ভাবনা এবং এই পদ্ধতিতে জল সরবহার, কঠিন বর্জ্য পরিচালন, পৌর পরিবহন এবং বিভিন্ন পর্যায়ে পার্কিং-এর সমস্যা সমাধানের কথা ভাবা যেতে পারে।


    এছাড়াও পুর সংস্হাগুলির ভূসম্পদকে কাজে লাগানো, ঋণ প্রাপ্তিযোগ্যতার রেটিং ব্যবস্হার সংস্কার, পৌর সম্পদকে বন্ধক হিসাবে ব্যবহার করার ক্ষেত্রে স্বচ্ছতা, এবং কর সংগ্রহ ব্যবসার উন্নয়নের বিষয়েও বিভিন্ন বক্তা আলোচনা করেনও। শহরের রিয়েল এস্টেট ক্ষেত্রে, প্রত্যক্ষ বৈদেশিক বিনিয়োগ আকর্ষনের শর্ত হিসাবে জাতীয় মান নির্ধারিত জমি অধিগ্রহন এবং ভূমির মূল্যায়ন স্বচ্ছতার উপর জোর দেওয়া হয়।


    শহরগুলির উন্নয়নের কাজে অর্থসংগ্রহের পুরানো ধারনা থেকে সরে এসে শুধুমাত্র অনুদানের উপর নির্ভর না করে অর্থ সংগ্রহের বাণিজ্যিক উত্তম খোঁজা, এবং পুর পরিকাঠামোর ক্ষেত্রে বেসরকারি সংস্হার অংশগ্রহনের কথাও অনেকে বলেন তবে তার জন্য পুর পরিকাঠামো উন্নয়নের প্রকল্পগুলিকে লাভজনক করে তোলা দরকার। এ প্রসঙ্গে বিভিন্ন প্রকল্পের ঝুঁকি সংক্রান্ত বিমার সম্ভাব্যতাও বিবেচনা করা দরকার বলে বক্তারা অভিমত প্রকাশ করেন। অন্যদিকে পুর স্হানীয় স্বায়ত্তশাসিত সংস্হাগুলিকে সহায়সম্পদ সংগ্রহের জন্য অভিনব ব্যবস্হা হিসাবে বাজারে পুর বন্ড ছাড়া, জমির ব্যবহার এবং মূল্যায়নের নতুন ধারনাকে কাজে লাগানোর কথাও বলা হয়। বহুপাক্ষিক আর্থিক সংস্হাগুলির জন্য যেকোনো প্রকল্পের সুষমতার উপর জোর দিয়ে ব্যায় হ্রাস পুর্ণনবীকরণ এবং পুনর ব্যবহার নিশ্চিত করার কথাও বলা হয়।


    শিল্প করিডরের ক্ষেত্রেও নগরভিত্তিক পরিকল্পনার কথা এই সম্মেলনে উঠে এসেছে। বিভিন্ন রাজ্যের মধ্যে থাকা এই ধরনের শিল্প করিডোরের অঙ্গ হিসাবে আবাসনকে অর্ন্তভুক্ত করে অভিবাসনের সমস্যা মেটানোর এবং অর্থনৈতিক বিকাশের পথ সুগম করা যেতে পারে।


    পুর পরিকাঠামো উন্নয়নের চ্যালেঞ্জ মোকাবিলায় কৌশলগত দীর্ঘমেয়াদী পরিকল্পনার প্রয়োজন, নগর উন্নয়নের ভবিষ্য ৎ কৌশল হিসাবে অর্থের জোগান কাজকর্ম এবং কর্মকর্তাদের কাজকর্মের ক্ষেত্রে সংস্কারের কথাও বলা হয়। নীতি প্রণয়নের ক্ষেত্রে নির্ভরযোগ্য তথ্য সংগ্রহের জন্য পরিকাঠামো সংক্রান্ত একটি তথ্য ভান্ডার গড়ে তোলার কথাও সম্মেলনের আলোচনায় উঠে এসেছে। এই তথ্যভান্ডারকে নিরন্তর উন্নীত করার জন্য অত্যাধুনিক প্রযুক্তি কাজে লাগানো যেতে পারে। প্রকল্প রূপায়নে বিলম্বের প্রশ্নে রাজ্য সরকারের সর্বস্তরে বিভিন্ন দপ্তরের কাছ থেকে অনুমতি পাওয়ার সমস্যাও বিলম্বের অন্যতম কারন বলে বিভিন্ন বক্তা জানান। তাই ব্যবসার সুবিধার্থে বিনিয়োগকারীদের প্রয়োজনীয় তথ্যসম্বলিত একটি ব্যবস্হা গড়ে তোলার প্রস্তাবও দেওয়া হয়।


    নগরায়ণের ক্ষেত্রে একটি অন্তর্ভুক্ত দৃষ্টিভঙ্গি গ্রহণের প্রয়োজনীয়তার উপরেও বক্তারা জোর দেন। এক্ষেত্রে দরিদ্র মানুষের ব্যবহারযোগ্য গণ পরিবহন এবং দূর্বলতার শ্রেণীর মানুষের জন্য আবাসনের সমস্যা মেটাতে আবাসন সংক্রান্ত নীতির অভিমুখ পরিবর্তনের উপর জোর দেওয়া হয়। জমির ও সম্পত্তির দলিল সংক্রান্ত ব্যবস্হার সংস্কারের কথাও তুলে ধরা হয়। জমি অধিগ্রহণের সময় সবচেয়ে বেশী সংখ্যক মানুষকে সঙ্গে নিয়ে কাজ করার উপরেও জোর দেওয়া হয়।


    CG/PB /NS/…

    
    
    (Release ID: 1530359) Visitor Counter : 2