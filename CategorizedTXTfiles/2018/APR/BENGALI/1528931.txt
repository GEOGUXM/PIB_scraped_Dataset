      গ্রামোন্নয়নমন্ত্রক

      প্রধানমন্ত্রী গ্রামীণ আবাস যোজনায় ২০১৮-র ডিসেম্বর-এর মধ্যে ১ কোটি পাকা বাড়ি নির্মাণের লক্ষ্যস্হির ; উদ্দেশ্য নিরাপদ গৃহ নির্মাণ করে পরিবারগুলিকে মর্যাদার সঙ্গে জীবনযাপনের সুযোগ করে দেওয়া
      Posted On: 13 APR 2018 11:15AM by PIB Kolkata


    নয়াদিল্লি, ১২ এপ্রিল , ২০১৮


    “ ২০২২-এর মধ্যে সকলের জন্য আবাস ” কর্মসূচির আওতায় ২০১৯-র ৩১ মার্চের মধ্যে গ্রামীণ এলাকায় এক কোটি নতুন পাকা বাড়ি নির্মাণ কাজ শেষ করার লক্ষ্য ধার্য হয়। ২০২২-র মধ্যে গ্রামীণ এলাকায় ২ কোটি ৯৫ লক্ষ পাকাবাড়ি নির্মাণের লক্ষ্য রয়েছে। এই লক্ষ্যমাত্রার মধ্যে ২০১৮-র ৩১ মার্চ পর্যন্ত ৫১ লক্ষ পাকাবাড়ি নির্মাণের কাজ শেষ হয়েছে। চলতি বছরের ডিসেম্বরের মধ্যে এক কোটি পাকাবাড়ি নির্মাণের কাজ শেষ করার নতুন লক্ষ্য স্হির হয়েছে।


    গ্রামীণ আবাসন প্রকল্পের কাজকর্ম বিগত চার বছরে প্রায় চারগুন বৃদ্ধি পেয়েছে। প্রধানমন্ত্রী গ্রামীণ আবাস যোজনা (গ্রামীণ)-র আওতায় ২০১৮-র ডিসেম্বর এর মধ্যে এক কোটি পাকাবাড়ি নির্মানের লক্ষ্য পূরনের পথে ইতিমধ্যেই ৭৬ লক্ষের বেশি উপভোক্তাকে চিহ্নিত করা হয়েছে। এমনকি, ৬৩ লক্ষ উপভোক্তার কাছে প্রথম কিস্তির টাকা পৌঁছে গেছে। প্রকল্পের আওতায় ২০১৭-১৮ অর্থবর্ষে উত্তরপ্রদেশ, মধ্যপ্রদেশ ও পশ্চিমবঙ্গে উল্লেখযোগ্য সাফল্য পাওয়া গেছে। উপভোক্তা নির্বাচনে স্বচ্ছতা, উপভোক্তাদের সচেতনতাবৃদ্ধি ও ক্ষমতায়ন, সময়মতো তহবিল জোগান, বাড়ির কাঠামো নির্মাণে নজরদারি, নির্মাণ কাজে প্রয়োজনীয় সাপেক্ষে নিয়মনীতিতে সংশোধনের ফলেই এই সাফল্য পাওয়া গেছে।


    প্রধানমন্ত্রী গ্রামীণ আবাস যোজনা (গ্রামীণ)-র আওতায় উচ্চ গুনমানের পাকাবাড়ি নির্মাণের কাজ দ্রুত শেষ হওয়ার আরও একটি কারণ হল, উপভোক্তাদের ব্যাঙ্ক অ্যাকাউন্টে সরাসরি অর্থ-স্হানান্তর এই পদ্ধতিতে অর্থ-স্হানান্তরের স্বচ্ছতা যেমন বেড়েছে তেমনই, সুষ্ঠুভাবে প্রকল্পের কাজকর্ম দ্রুত শেষ হয়েছে। পাবলিক ফিনান্সসিয়াল ম্যানেজমেন্ট সিস্টেম (পি.এফ.এম.এস.)-এর মাধ্যমে উপভোক্তাদের অ্যাকাউন্টে অর্থ জমা পড়েছে। প্রত্যক্ষ সুবিধা হস্তান্তরের সুফলগুলি হল- গৃহ নির্মাণে অর্থ ও সময়ের সাশ্রয়, কারচুপি প্রতিরোধের ফলে স্বচ্ছতা বৃদ্ধি, উপভোক্তাদের তহবিল প্রদানে নজরদারি এবং গৃহনির্মানে গুনগত মান বজায় থাকা। ২০১৮-র ৫ এপ্রিল পর্যন্ত ৬৫ হাজার ২৩৭ কোটি ৫০ লক্ষ টাকা উপভোক্তাদের অ্যাকাউন্টে হস্তান্তর করা হয়েছে।


    উপভোক্তাদের পছন্দমতো গৃহ নির্মাণে প্রযুক্তির সাহায্য নেওয়া হয়েছে। গৃহ নির্মাণের নকশা রচনায় রাষ্ট্রসঙ্ঘের উন্নয়নমূলক কর্মসূচি এবং আইআইটি দিল্লীর সহযোগিতা রয়েছে। কিছু কিছু ক্ষেত্রে সংশ্লিষ্ট রাজ্যগুলির সহায়তাও নেওয়া হয়েছে। উদ্দেশ্য হল গ্রামের গরিব পরিবারগুলিকে নিরাপদ গৃহ প্রদান করে মর্যাদার সঙ্গে জীবনযাপনের সুযোগ করে দেওয়া।


    PG/BD /NS/…

    
    
    (Release ID: 1528931) Visitor Counter : 6