      শিল্পওবাণিজ্যমন্ত্রক

      ক্ষুদ্র, মাঝারি এবং অতিক্ষুদ্র শিল্প সংস্থাগুলির জন্য রপ্তানি সম্পর্কিত একটি ডিজিটাল মঞ্চের সূচনা করলেন কেন্দ্রীয় শিল্প ও বাণিজ্য মন্ত্রী
      Posted On: 17 APR 2018 5:43PM by PIB Kolkata


    নয়াদিল্লি, ১৭ এপ্রিল, ২০১৮


    ‘এফআইইও গ্লোবাল লিঙ্কার’ নামে ক্ষুদ্র, অতিক্ষুদ্র ও মাঝারি শিল্পোৎপাদনের রপ্তানি সম্পর্কিত একটি ডিজিটাল মঞ্চের আজ উদ্বোধন করলেন কেন্দ্রীয় শিল্প ও বাণিজ্য মন্ত্রী শ্রী সুরেশ প্রভু। রপ্তানিকারকরা যাতে তাঁদের বাণিজ্যিক প্রচেষ্টায় ডিজিটাল পদ্ধতির প্রয়োগ ও ব্যবহারে উৎসাহী হয়ে ওঠেন, তা নিশ্চিত করতেই এই বিশেষ উদ্যোগ।


    এই ধরনের একটি মঞ্চ তৈরির মতো চিন্তাভাবনার জন্য ভারতীয় রপ্তানিকারক সংস্থাগুলির সংগঠন ‘এফআইইও’-কে অভিনন্দন জানিয়েছেন শ্রী সুরেশ প্রভু। তিনি বলেছেন যে এই বিশেষ উদ্যোগ গ্রহণের ফলে ভারতের রপ্তানি কৌশল বৃদ্ধি পাওয়ার সঙ্গে সঙ্গে শিল্পোৎপাদন প্রচেষ্টার সঙ্গে যুক্ত কারিগররাও বিশেষভাবে উপকৃত হবেন। তিনি আরও জানান যে অন্তত ৩০০টি ক্ষেত্রে জিওগ্রাফিক্যাল ইন্ডিকেশন, অর্থাৎ জিআই অচিরেই নথিভুক্ত হতে চলেছে। এর ফলে, দেশের রপ্তানি বাণিজ্যের উল্লেখযোগ্য প্রসার ঘটবে বলে তিনি মনে করেন।


    CG/SKD/DM/…

    
    
    (Release ID: 1529370) Visitor Counter : 3