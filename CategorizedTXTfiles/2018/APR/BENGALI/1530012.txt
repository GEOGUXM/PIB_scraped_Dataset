      আবাসনএবংশহরাঞ্চলেরদারিদ্র্যদূরীকরণমন্ত্রক

      দিউ স্মার্ট সিটি দেশের প্রথম যেখানে দিনের বেলায় বিদ্যুৎ খরচের ১০০ শতাংশই আসে অচিরাচরিত ক্ষেত্র থেকে
      Posted On: 24 APR 2018 12:30PM by PIB Kolkata


    নয়াদিল্লি , ২৩ এপ্রিল, ২০১ ৮


    দিউ স্মার্ট সিটি ভারতের প্রথম শহর, যেখানে দিনের বেলায় বিদ্যুৎ খরচের ১০০ শতাংশই যোগান দেওয়া হয় অচিরাচরিত শক্তি ক্ষেত্র থেকে। এই শহর ভারতের অন্যান্য শহরগুলির কাছে পরিচ্ছন্ন ও দূষণমুক্ত হয়ে ওঠার ক্ষেত্রে এক দৃষ্টান্ত স্থাপন করেছে। গত বছর পর্যন্ত দিউর বিদ্যুৎ চাহিদার ৭৩ শতাংশই মেটাত গুজরাট। অচিরাচরিত ক্ষেত্রে বিদ্যুৎ উৎপাদনের জন্য দিউ একটি দ্বিমুখী কৌশল গ্রহণ করেছে । প্রথমটি হ ’ল – ৫০ হেক্টর পাথুরে জমিতে ৯ মেগাওয়াট ক্ষমতাসম্পন্ন সৌরবিদ্যুৎ পার্ক নির্মাণ। দ্বিতীয়টি, ৭৯টি সরকারি ভবনের ছাদে সৌরবিদ্যুৎ প্যানেল স্থাপন, যেখান থেকে বার্ষিক বিদ্যুৎ উৎপাদন ক্ষমতা ১.৩ মেগাওয়াট। এছাড়াও, দিউ শহরবাসিন্দাদের বাড়ির ছাদে সৌরবিদ্যুৎ প্যানেল বসানোর জন্য ১০-৫০ হাজার টাকা ভর্তুকি দেওয়া হচ্ছে। অচিরাচরিত ক্ষেত্র থেকে বিদ্যুৎ উৎপাদন করে দিউ কার্বন নিঃশরনের পরিমাণ বার্ষিক ১৩ হাজার টন কমিয়েছে। কম খরচে সৌর বিদ্যুৎ উৎপাদনের ফলে দিউ শহরবাসীর বিদ্যুৎ মাশুল গত বছর ১০ শতাংশ এবং এ বছর ১৫ শতাংশ কমেছে।


    ব্যাঙ্গালুরু স্মার্টসিটিতে ব্যাপক যানজটের সমস্যা নিরসনে এক আধুনিক যান-চলাচল পরিচালনা প্রণালী রূপায়ণ করা হচ্ছে। ইলেক্ট্রনিক্স সিটি টাউনশিপ অথরিটি (ইএলসিআইটিএ)-র সহযোগিতায় এই ব্যবস্থা রূপায়ণের কাজ চলছে। নতুন এই ব্যবস্থা রূপায়ণের ফলে যানজট সংক্রান্ত যাবতীয় তথ্য পাওয়া যাবে। এর ফলে, যানজট সমস্যা আরও কার্যকরভাবে মোকাবিলা করা সম্ভব হবে।


    শহরাঞ্চলের যেসব জায়গায় সাধারণ মানুষের যাতায়াত রয়েছে, সেগুলিকে আর্থিক কর্মকাণ্ডের কেন্দ্র হিসাবে গড়ে তুলতে জয়পুর স্মার্টসিটি কর্তৃপক্ষ একটি পরিকল্পনা তৈরি করেছে। এই পরিকল্পনার অঙ্গ হিসাবে ‘কমলা শহর’-এর মাঝখানে অবস্থিত চৌরাস্তা লাগোয়া এলাকায় নৈশ-বাজার গড়ে তোলা হবে। এজন্য ৭০০টি বিক্রেতার নাম নথিভুক্ত করে, তাঁদের স্টল তৈরিতে অনুমতি দেওয়া হবে। এই বাজার রাত ৯টা থেকে রা ১টা পর্যন্ত খোলা থাকবে। পরিকল্পনা বাস্তবায়িত হলে কর্মব্যস্ত দিনের শেষে সাধারণ মানুষ এক জায়গাতেই আনন্দ-বিনোদন ও কেনাকাটার সুযোগ পাবেন।


    CG/BD/ SB…

    
    
    (Release ID: 1530012) Visitor Counter : 4