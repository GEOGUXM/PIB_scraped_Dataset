      সামাজিকন্যায়ওক্ষমতায়নমন্ত্রক

      ডঃ আম্বেদকর জাতীয় স্মৃতিসৌধের আগামীকাল উদ্বোধন করবেন প্রধানমন্ত্রী
      Posted On: 13 APR 2018 5:24PM by PIB Kolkata


    নয়াদিল্লি , ১২ এপ্রিল, ২০১ ৮


    আগামীকাল দিল্লির ২৬ আলিপুর রোড-এ ডঃ আম্বেদকর জাতীয় স্মৃতিসৌধের উদ্বোধন করবেন প্রধানমন্ত্রী শ্রী নরেন্দ্র মোদী। এটি হ’ল ডঃ আম্বেদকরের মহাপরিনির্বাণ স্থল। ভারতীয় সংবিধানের মূল স্থপতি ডঃ আম্বেদকরের জীবন ও অবদানের প্রতি শ্রদ্ধার স্মারক হিসাবে গড়ে তোলা হয়েছে এই জাতীয় স্মৃতিসৌধটি।


    ভারতরত্ন বাবাসাহেব ডঃ বি আর আম্বেদকর জন্মগ্রহণ করেন মধ্যপ্রদেশের মোহাও-তে ১৮৯১ সালের ১৪ এপ্রিল। স্বাধীন ভারতের তিনিই ছিলেন প্রথম আইন মন্ত্রী। ১৯৫১ সালের ০১ নভেম্বর কেন্দ্রীয় মন্ত্রিসভা থেকে পদত্যাগের পর দিল্লির ২৬ নম্বর আলিপুর রোড-এ অবস্থিত সিরোহীর মহারাজার বাসভবনে তিনি বসবাস করতে শুরু করেন। সেখানেই তিনি শেষ নিঃশ্বাস ত্যাগ করেন এবং মহাপরিনির্বাণ লাভ করেন ১৯৫৬ সালের ৬ ডিসেম্বর তারিখে। ডঃ আম্বেদকরের প্রতি শ্রদ্ধা জানাতে ২৬ আলিপুর রোড-এর এই মহাপরিনির্বাণ স্থলটি ২০০৩ সালের ২ ডিসেম্বর জাতির উদ্দেশে উৎসর্গ করেন তদানিন্তন প্রধানমন্ত্রী শ্রী অটল বিহারী বাজপেয়ী।


    PG/SKD/ SB…

    
    
    (Release ID: 1529000) Visitor Counter : 10