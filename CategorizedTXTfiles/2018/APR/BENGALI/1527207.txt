      মন্ত্রিসভারঅর্থনৈতিকবিষয়সংক্রান্তকমিটি

      শিক্ষা ঋণ প্রকল্পে ঋণ নিশ্চয়তা তহবিল চালু রাখা এবং কেন্দ্রীয় ক্ষেত্রের সুদ ভর্তুকি প্রকল্প সংশোধনে কেন্দ্রীয় মন্ত্রিসভার সায়
      Posted On: 02 APR 2018 2:32PM by PIB Kolkata


    নয়াদিল্লি , ২ ৮ মার্চ ২০১ ৮


    প্রধানমন্ত্রী শ্রী নরেন্দ্র মোদীর পৌরহিত্যে অর্থনৈতিক বিষয় সংক্রান্ত মন্ত্রিসমিতির (সিসিইএ) বৈঠকে আজ শিক্ষা ঋণ কর্মসূচিতে ঋণ নিশ্চয়তা তহবিল চালু রাখার এবং কেন্দ্রীয় ক্ষেত্রের সুদ ভর্তুকি প্রকল্প সংশোধনের প্রস্তাবে অনুমোদন দেওয়া হয়। এর ফলে, ২০১৭-১৮ থেকে ২০১৯-২০২০ – র মধ্যে ১০ লক্ষ ছাত্রছাত্রীকে শিক্ষা ঋণ দেওয়া হবে। এই পর্যায়ে মোট আর্থিক বরাদ্দ হ’ল ৬ হাজার ৬০০ কোটি টাকা।


    বর্তমান প্রস্তাবের সংশোধনী অনুযায়ী আরও বেশি সংখ্যক ছাত্রছাত্রীকে সুবিধা দিতে ঋণের ঊর্ধ্বসীমা ৭.৫ লক্ষ করা হয়েছে। ঋণ শোধে স্থিতাবস্থা বা মোডাটোরিয়ামের সময়সীমা হবে শিক্ষার মেয়াদ পূর্ণ হওয়ার পর এক বছর। গুণমানসম্পন্ন শিক্ষার প্রসার ঘটাতে এই প্রকল্পে ন্যাক বা এনবিএ স্বীকৃত প্রতিষ্ঠান বা কর্মসূচির পেশাদার বা কারিগরি শিক্ষা সংক্রান্ত ঋণ অনুমোদিত হবে। এছাড়া, জাতীয় গুরুত্বের প্রতিষ্ঠান অথবা কেন্দ্রীয় অর্থানুকূল্যের কারিগরি প্রতিষ্ঠানগুলির পাঠক্রমও এর আওতায় আসবে।


    ২০০৯ থেকে চালু হওয়া এই প্রকল্পে গড়ে প্রত্যেক বছর শিক্ষা ঋণের সংখ্যা ছিল মাত্র ২ লক্ষ ৭৮ হাজার। সংশোধিত প্রকল্প অনুযায়ী বছরে ঋণের সংখ্যা অন্তত ২০ শতাংশ বেড়ে কমপক্ষে ৩ লক্ষ ৩০ হাজার হবে বলে আশা করা হচ্ছে। এই কেন্দ্রীয় ক্ষেত্রের সুদ ভর্তুকি প্রকল্প ২০০৯ সালের ০১ এপ্রিল চালু হয়। বাবা-মায়ের বার্ষিক মোট ৪.৫ লক্ষ টাকা বা তার কম হলে ছাত্রছাত্রীরা এই ঋণ পাওয়ার উপযুক্ত বলে বিবেচিত হ’ত। এ পর্যন্ত ২৫ লক্ষ ১০ হাজার ছাত্রছাত্রী এই প্রকল্পে ঋণ পেয়েছে এবং এই ঋণের মোট পরিমাণ হ’ল ৯ হাজার ৪০৮.৫২ কোটি টাকা।


    PG/ SB……

    
    
    (Release ID: 1527207) Visitor Counter : 2