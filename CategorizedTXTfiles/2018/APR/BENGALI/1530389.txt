      প্রধানমন্ত্রীরদপ্তর

      ‘প্রগতি’ মঞ্চে প্রধানমন্ত্রীর মত বিনিময়
      Posted On: 26 APR 2018 3:41PM by PIB Kolkata


    নয়াদিল্লি, ২৬ এপ্রিল , ২০১৮


    প্রধানমন্ত্রী শ্রী নরেন্দ্র মোদী বুধবার নতুন দিল্লিতে তথ্য ও কম্পিউটার প্রযুক্তি ভিত্তিক ‘ প্রগতি ’ মঞ্চে সক্রিয় প্রশাসন ও সময়ানুগ কর্মসূচি রূপায়ন বিষয়ক ২৫-তম মত বিনিময় সভায় পৌরহিত্য করেন।


    এই বৈঠকে ২২৭টি প্রকল্পের সামগ্রিক অগ্রগতি পর্যালোচনা করা হয়। প্রকল্পগুলিতে বিনিয়োগের পরিমান ১০ লক্ষ কোটি টাকারও বেশি। বিভিন্ন ক্ষেত্রে গণ-অভিযোগ ব্যবস্হার সমাধানের বিষয়টিও বৈঠকে পর্যালোচনা করা হয়।


    ‘ প্রগতি ’ মঞ্চে ২৫-তম বৈঠক পূর্ণ হওয়ায় প্রধানমন্ত্রী সংশ্লিষ্ট সকলকে অভিনন্দন জানান। তিনি বলেন, ‘ প্রগতি ’ মঞ্চে বিভিন্ন বিষয়ে আলাপ-আলোচনার দরুন কেন্দ্র ও রাজ্যগুলির মধ্যে সহযোগিতা বৃদ্ধি পেয়েছে। দেশের যুক্তরাষ্ট্রীয় কাঠামো ব্যবস্হার ক্ষেত্রে ‘ প্রগতি ’ মঞ্চ এক ইতিবাচক ও জোরালো মাধ্যম। তিনি আরও বলেন, বড় মাপের প্রকল্পগুলির পাশাপাশি একাধিক সামাজিক ক্ষেত্রের প্রকল্পের পর্যালোচনায় ও উন্নতিতেও এই মঞ্চ সাহায্য করেছে।


    বুধবার ‘ প্রগতি ’ বৈঠকে প্রধানমন্ত্রী প্রাক্তন সেনাকর্মীদের কল্যাণের সঙ্গে জড়িত অভিযোগগুলির সুষ্টু সমাধান ও এক্ষেত্রে অগ্রগতির নানা দিক খতিয়ে দেখেন। দ্রুত অভিযোগ নিষ্পত্তির প্রয়োজনীতার গুরুত্ব দিয়ে প্রধানমন্ত্রী বলেন, এরফলে প্রাক্তন সেনাকর্মীদের সমস্যাগুলি স্বল্প সময়ের মধ্যেই সমাধান করা যেতে পারে।


    প্রধানমন্ত্রী বৈঠকে রেল, সড়ক, পেট্রোলিয়াম, বিদ্যুৎ, কয়লা, নগরোন্নয়ন এবং স্বাস্হ্য ও পরিবার কল্যাণ ক্ষেত্রের সঙ্গে যুক্ত ১০টি পরিকাঠামো প্রকল্পের অগ্রগতি খতিয়ে দেখেন। এই প্রকল্পগুলি পশ্চিমবঙ্গ সহ হিমাচলপ্রদেশ, উত্তরপ্রদেশ, ওড়িশা, অন্ধ্রপ্রদেশ, গুজরাট, মহারাষ্ট্র, আসাম, সিকিম, বিহার, তামিলনাড়ু ও ঝাড়খন্ডে রূপায়িত হচ্ছে।


    প্রধানমন্ত্রী কৃষি সিঞ্চাই যোজনা রূপায়নের অগ্রগতিও শ্রী মোদী খতিয়ে দেখেন। তপশিলী উপজাতির ছাত্রছাত্রীদের জন্য উচ্চতর শিক্ষাক্ষেত্রে যে জাতীয় ফেলোশিপ ও বৃত্তিপ্রদান কর্মসূচি চালু রয়েছে, তার অগ্রগতিও প্রধানমন্ত্রী বৈঠকে পর্যালোচনা করেন।


    CG/BD /NS/…

    
    
    (Release ID: 1530389) Visitor Counter : 8