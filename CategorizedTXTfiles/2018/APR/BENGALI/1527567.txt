      মানবসম্পদবিকাশমন্ত্রক

      সিবিএসই দশম শ্রেণীর অঙ্ক পরীক্ষা রাজধানী দিল্লি অঞ্চল ও হরিয়ানা সহ ভারতের কোথাও নতুন করে নেওয়া হবে না
      Posted On: 04 APR 2018 12:06PM by PIB Kolkata


    নয়াদিল্লি, ৩ এপ্রিল, ২০১৮


    সেন্ট্রাল বোর্ড ফর সেকেন্ডারি এডুকেশন (সিবিএসই) দশম শ্রেণীর অঙ্ক পরীক্ষা রাজধানী দিল্লি অঞ্চল ও হরিয়ানা সহ দেশের কোথাও নতুন করে নেওয়া হবে না বলে সিদ্ধান্ত নিয়েছে। সুতরাং, দশম শ্রেণীর অঙ্ক পরীক্ষা আবার হচ্ছে না। এর আগে, গত ৩০ মার্চ, ২০১৮ তারিখে সিবিএসই-র পক্ষ থেকে একটিবিজ্ঞপ্তি জারি করে বলা হয় যে দশম শ্রেণীর অঙ্কের পরীক্ষা দিল্লি রাজধানী অঞ্চল ও হরিয়ানায় নেওয়া হতে পারে যদি তদন্তের পর তার প্রয়োজনীয়তা দেখা যায়।


    সিবিএসই বলেছে যে প্রাপ্ত উপকরণ ও পুলিশি তদন্ত থেকে পাওয়া তথ্য প্রমাণাদির ব্যাখ্যা ও বিশ্লেষণ এবং অভ্যন্তরীণ তদন্ত থেকে ইঙ্গিত পাওয়া যাচ্ছে যে কথিত প্রশ্ন ফাঁস কেবল কয়েকজন কথিত সুবিধাভোগীর মধ্যেই সীমাবদ্ধ ছিল। একইভাবে, এ পর্যন্ত চালানো যথেচ্ছভাবে নির্বাচিত উত্তরপত্রের মূল্যায়নের ভিত্তিতে দশম শ্রেণীর অঙ্কের উত্তরপত্রের ক্ষেত্রে সহসা নম্বরের উত্তুঙ্গ বৃদ্ধি অথবা অস্বাভাবিক কোন ধরন দেখা যাচ্ছে না যা থেকে ছাত্রছাত্রীদের মধ্যে ব্যাপকভাবে প্রশ্ন ফাঁসের সুফল পাওয়ার ছাপ পড়তে পারে। এছাড়া, সিবিএসই সোশ্যাল মিডিয়ায় আরও অনেকগুলি ভুয়ো প্রশ্নপত্র দেওয়ার নজির পেয়েছে যা স্পষ্টতই ছাত্রছাত্রী, অভিভাবক ও বিদ্যালয়গুলির মধ্যে আতঙ্ক ছড়াতে করা হয়েছে।


    ইতিমধ্যে বোর্ড অঙ্ক পরীক্ষা নিয়ে অনিশ্চয়তার দরুন সংশ্লিষ্ট মহল, অর্থাৎ দশম শ্রেণীর ছাত্রছাত্রীদের মধ্যে উদ্বেগ সংক্রান্ত নানা আবেদন ধারাবাহিকভাবে পেয়ে চলেছে। এই সঙ্গেই বোর্ডের পরামর্শদান সংক্রান্ত হেল্পলাইন ডেস্ক-এ দশম শ্রেণীর অঙ্ক পরীক্ষা আবার হবে কিনা, আর হলে তার তারিখ জানানোর জন্য ১ হাজারেরও বেশি ফোনকল এসেছে।


    ছাত্রছাত্রীদের স্বার্থের বিষয়টিকে সর্বাধিক গুরুত্ব দিয়ে সিবিএসই সেজন্যই দিল্লি রাজধানী অঞ্চল ও হরিয়ানা, যেখানে প্রশ্ন ফাঁসের ফলে অনৈতিক সুবিধা পাওয়ার ঘটনা তদন্তের দ্বারা সুস্পষ্ট ও সংশয়াতীতভাবে প্রমাণিত হওয়া সত্ত্বেও দশম শ্রেণীর অঙ্ক পরীক্ষা সেখানে বা অন্য কোথাও আবার না করার সিদ্ধান্ত নিয়েছে। তবে, সিবিএসই-র পরীক্ষা উপধারার সংস্থান অনুযায়ী, অনৈতিক সুবিধা গ্রহণের বিষয়েউপযুক্ত ক্ষেত্রে যথোচিত ব্যবস্থা নেওয়া হবে বলে জানানো হয়েছে।


    PG/SKD/DM/…

    
    
    (Release ID: 1527567) Visitor Counter : 1