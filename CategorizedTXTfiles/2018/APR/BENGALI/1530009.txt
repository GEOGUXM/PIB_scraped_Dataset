      শিল্পওবাণিজ্যমন্ত্রক

      কর্মসংস্হান বৃদ্ধিতে গুরুত্বপূর্ণ ভূমিকা নিতে পারে ক্ষুদ্র ও মধ্য মানের উদ্যোগ- সুরেশ প্রভু
      Posted On: 24 APR 2018 12:26PM by PIB Kolkata


    নয়াদিল্লি, ২৩ এপ্রিল , ২০১৮


    কেন্দ্রীয় বাণিজ্য ও শিল্প এবং অসামরিক বিমান মন্ত্রী শ্রী সুরেশ প্রভু আজ এখানে প্রথম আন্তর্জাতিক ক্ষুদ্র ও মধ্য মানের উদ্যোগ সম্পর্কিত সভা (২০১১)-য় উপস্হিত থেকে বলেন, বিশ্বে প্রত্যেকটি দেশই বিকাশ পুনরুজ্জীবিত করার বিষয়ে বিতর্কে লিপ্ত। তবে, দেশের অভ্যন্তরে ধনবান এবং গরীবদের মধ্যে ফারাক বেড়ে যাওয়ার মতো সমস্যা রয়েছে। সমস্যা রয়েছে ধনী ও গরীব দেশগুলির মধ্যে ফারাক বেড়ে যাওয়ার বিষয়টিও পাশাপাশি, আবহাওয়া পরিবর্তন-এর মতন সমস্যাও রয়েছে। শ্রী প্রভু অনুষ্ঠানের প্রধান অতিথি হিসেবে উপস্হিত থেকে তাঁর বক্তব্যে এ ধরনের সমস্যায় গুরুত্বপূর্ণ ভূমিকা অতি ক্ষুদ্র, ক্ষুদ্র ও মধ্যমানের উদ্যোগগুলি যে নিতে পারে সে বিষয়ে তাঁর মত ব্যক্ত করেন। তিনি এ প্রসঙ্গে মন্ত্রী শ্রী গিরিরাজ সিং-কেও অভিনন্দন জানান এ ধরনের আন্তর্জাতিক মানের সভা আয়োজন করার জন্য, যেখানে, ৩০-টিরও বেশি দেশ অংশগ্রহণ করছে।


    শ্রী প্রভু আরও বলেন, বৃহ ৎ উদ্যোগ এবং ক্ষুদ্র ও মধ্য মানের উদ্যোগের মধ্যে পরিপূরক সম্পর্ক রয়েছে। ছোট উদ্যোগ বেঁচে থাকলে বড় উদ্যোগের শ্রীবৃদ্ধি ঘটবে। বড় উদ্যোগ বা বহুজাতিক সংস্হাগুলির প্রয়োজন সরবরাহ শৃঙ্খল- যেটি ক্ষুদ্র ও মধ্য মানের উদ্যোগ ছাড়া সম্ভব নয় এবং দুটির-ই মিলনে বিশ্বব্যাপী অর্থনীতির উন্নতি ঘটবে বলে তিনি মনে করেন।


    ক্ষুদ্র ও মধ্য মানের উদ্যোগগুলির ভূমিকা সম্পর্কে বক্তব্য রাখতে গিয়ে মন্ত্রী বলেন, নতুন শিল্পনীতি শীঘ্রই ঘোষিত হবে এবং এটি স্ব-সহায়ক গোষ্ঠীর ভূমিকায় গুরুত্ব আরোপ করবে। তিনি আরও বলনে, ক্ষুদ্র ও মধ্য মানের উদ্যোগগুলি স্টার্ট-আপ ইন্ডিয়া কর্মসূচির সুবিধাও নিতে পারে। তিনি এ প্রসঙ্গে আফ্রিকা, মধ্য এশিয়া এবং লাতিন আমেরিকার দেশসমূহের সঙ্গে এ বিষয়ে সংযোগ গড়ে তোলার ব্যাপারেও তাঁর মতামত জানান।


    SSS /NS/......

    
    
    (Release ID: 1530009) Visitor Counter : 4