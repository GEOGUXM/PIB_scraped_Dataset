      নির্বাচনকমিশন

      মহারাষ্ট্র, নাগাল্যান্ড, উত্তর প্রদেশের শূন্য লোকসভা কেন্দ্র এবং বিহার, ঝাড়খন্ড, কেরল, মহারাষ্ট্র, মেঘালয়, পাঞ্জাব, উত্তরাখন্ড, উত্তর প্রদেশ এবং পশ্চিমবঙ্গে শুন্য বিধানসভা কেন্দ্রগুলির উপ-নির্বাচনের নির্ঘন্ট
      Posted On: 27 APR 2018 11:39AM by PIB Kolkata


    নয়াদিল্লি , ২৬ এপ্রিল, ২০১ ৮


    নির্বাচন কমিশন বিভিন্ন রাজ্যের লোকসভা ও বিধানসভা কেন্দ্রের উপ-নির্বাচনের দিনক্ষণ ঘোষণা করেছে। স্থানীয় উৎসব, ভোটার তালিকা এবং আবহাওয়ার পরিস্থিতির কথা মাথায় রেখেই এই উপ-নির্বাচনের নির্ঘন্ট প্রস্তুত করা হয়েছে।

                                                              
নির্বাচন অনুষ্ঠান                     সময়সূচি                 
                                                              
                                                              
                                                              
গেজেট বিজ্ঞপ্তি জারি করার তারিখ       ০৩.০৫.২০১৮ (বৃহস্পতিবার)
                                                              
                                                              
                                                              
মনোনয়ন দাখিলের শেষ তারিখ              ১০.০৫.২০১৮ (বৃহস্পতিবার)
                                                              
                                                              
                                                              
মনোনয়নপত্র পরীক্ষার তারিখ             ১১.০৫.২০১৮ (শুক্রবার)   
                                                              
                                                              
                                                              
মনোনয়ন প্রত্যাহারের শেষ তারিখ         ১৪.০৫.২০১৮ (সোমবার)     
                                                              
                                                              
                                                              
নির্বাচনের তারিখ                      ২৮.০৫.২০১৮ (সোমবার)     
                                                              
                                                              
                                                              
ভোট গণনার তারিখ                       ৩১.০৫.২০১৮ (বৃহস্পতিবার)
                                                              
                                                              
                                                              
যে তারিখের আগে নির্বাচন সম্পূর্ণ হবে  ০২.০৬.২০১৮ (শনিবার)     
                                                              
                                                              

    ২


    যে সমস্ত রাজ্যের লোকসভা কেন্দ্রগুলির সংসদীয় আসন শূন্য হয়েছে, তা হ’ল নিম্নরূপ –

                                                          
ক্রমিক সংখ্যা  রাজ্য         সংসদীয় কেন্দ্রের নাম ও সংখ্যা
                                                          
                                                          
                                                          
১              মহারাষ্ট্র    ১১ – ভান্ডারা-গোন্ডিয়া       
                                                          
                                                          
                                                          
২              মহারাষ্ট্র    ২২ – পালঘর (তপশিলি উপজাতি)   
                                                          
                                                          
                                                          
৩              নাগাল্যান্ড   নাগাল্যান্ড                  
                                                          
                                                          
                                                          
৪              উত্তর প্রদেশ  ২ - কৈরাণা                   
                                                          
                                                          

    যেসব রাজ্যের বিধানসভা কেন্দ্রগুলির আসন শূন্য হয়েছে এবং নির্বাচনের মাধ্যমে পূরণ করা হবে, তা হ’ল নিম্নরূপ –

                                                            
ক্রমিক সংখ্যা  রাজ্য         বিধানসভা কেন্দ্রের নাম ও সংখ্যা
                                                            
                                                            
                                                            
১              বিহার         ৫০ – জোকিহাট                   
                                                            
                                                            
                                                            
২              ঝাড়খন্ড       ৩৪ – গোমিয়া                    
                                                            
                                                            
                                                            
৩              ঝাড়খন্ড       ৬১ – সিল্লি                    
                                                            
                                                            
                                                            
৪              কেরল          ১০২ – চেঙ্গান্নুর              
                                                            
                                                            
                                                            
৫              মহারাষ্ট্র    ২২৫ – পালুস কাদেগাঁও           
                                                            
                                                            
                                                            
৬              মেঘালয়        ৫৩ – আম্পাতি (তপশিলি উপজাতি)   
                                                            
                                                            
                                                            
৭              পাঞ্জাব       ৩২ – শাহকোট                    
                                                            
                                                            
                                                            
৮              উত্তরাখন্ড    ৫ – থারালি (তপশিলি জাতি)       
                                                            
                                                            
                                                            
৯              উত্তর প্রদেশ  ২৪ – নূরপুর                    
                                                            
                                                            
                                                            
১০             পশ্চিমবঙ্গ    ১৫৫ – মহেশতলা                  
                                                            
                                                            

    ভোটার তালিকা


    উপরোক্ত সমস্ত লোকসভা ও বিধাসভা কেন্দ্রগুলির চূড়ান্ত ভোটার তালিকা ০১.০১.২০১৮ তারিখে প্রকাশিত হয়েছে।


    ৩


    বৈদ্যুতিন ভোটযন্ত্র এবং ভিভিপ্যাট


    নির্বাচন কমিশন এইসব লোকসভা ও বিধানসভাগুলির উপ-নির্বাচনে বৈদ্যুতিন ভোটযন্ত্র ও ভিভিপ্যাট ব্যবহারের সিদ্ধান্ত নিয়েছে। পর্যাপ্ত সংখ্যায় বৈদ্যুতিন ভোটযন্ত্র ও ভিভিপ্যাট সরবরাহের ব্যবস্থা করা হয়েছে। এইসব মেশিন ব্যবহার করে সুষ্ঠুভাবে নির্বাচন পরিচালনার জন্য সব ধরণের পদক্ষেপ গ্রহণ করা হয়েছে।


    ভোটার পরিচিতি


    পুরনো দিনের প্রথা মেনে নির্বাচন কমিশন এইসব উপ-নির্বাচনে ভোটের সময়ে ভোটার পরিচিতি বাধ্যতামূলক করার সিদ্ধান্ত নিয়েছে। সচিত্র পরিচিতিপত্রকে ভোটারদের চিহ্নিতকরণের প্রধান নথি হিসাবে বিবেচিত করা হবে। তবে, যাতে কোনও ভোটদাতা তাঁদের ভোতদানের অধিকার থেকে বঞ্চিত না হন, তাই ভোটার তালিকায় তাঁর নাম থাকলে ভোতগ্রহণের সময় ভোটারদের চিহ্নিতকরণের জন্য অতিরিক্ত নথি ব্যবহারের অনুমতি দিয়ে পৃথক নির্দেশনামা জারি করা হবে।


    আদর্শ আচরণবিধি


    সংশ্লিষ্ট যেসব জেলায় সংসদীয় বা বিধানসভা কেন্দ্রের সম্পূর্ণ বা আংশিক ভৌগোলিক অঞ্চল থাকবে, সেখানে নির্ঘন্ট ঘোষনার সঙ্গে সঙ্গে আদর্শ আচরণবিধি কার্যকর হবে। তবে, ২০১৭-র ২৯ জুন কমিশনের ৪৩৭/৬/আইএনএসটি ২০১৬-সিসিএস নম্বরে নির্দেশনামা অনুসারে আচরণবিধির ক্ষেত্রে আংশিক সংশোধন করা হয়েছে। এই আচরণবিধি সমস্ত প্রার্থী, রাজনৈতিক দল এবং রাজ্য সরকারের জন্য প্রযোজ্য হবে। সংশ্লিষ্ট রাজ্যে কেন্দ্রীয় সরকারের জন্যও এই আচরণবিধি কার্যকর হবে।


    CG/ PB / SB……

    
    
    (Release ID: 1530515) Visitor Counter : 1