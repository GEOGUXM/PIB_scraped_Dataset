      মন্ত্রিসভারঅর্থনৈতিকবিষয়সংক্রান্তকমিটি

      পুষ্টি ভিত্তিক ভর্তুকি ও শহর কম্পোস্ট প্রকল্পকে ২০১৯-২০ পর্যন্ত চালিয়ে যাওয়ার অনুমোদন কেন্দ্রীয় মন্ত্রীসভায়
      Posted On: 02 APR 2018 2:40PM by PIB Kolkata


    প্রধানমন্ত্রী শ্রী নরেন্দ্র মোদির পৌরহিত্যে অর্থনীতি বিষয়ক মন্ত্রিসভা কমিটি বুধবার পুষ্টি ভিত্তিক ভর্তুকি (এন.বি.এস.) ও শহর কম্পোস্ট প্রকল্পকে দ্বাদশ পঞ্চবার্ষিকী পরিকল্পনার পরও ২০১৯-২০ পর্যন্ত জারি রাখার জন্য সার দফতরের প্রস্তাবকে অনুমোদন দিয়েছে| এই দুটি প্রকল্পকে ২০১৯-২০ পর্যন্ত চালিয়ে যাওয়ার ক্ষেত্রে ব্যয় হবে ৬১,৯৭২ কোটি টাকা|


    প্রকল্পের জন্য ব্যয় বাস্তবের ভিত্তিতে হবে, কেননা প্রত্যক্ষ সুবিধা হস্তান্তরকে (ডি.বি.টি.) জাতীয় স্তর পর্যায়ে কার্যকর করার ফলে কৃষকদের কাছে ভর্তুকি মূল্যে বিক্রিত সারের ক্ষেত্রে ভর্তুকির ১০০ শতাংশ সার কোম্পানিগুলোকে দেওয়াই নিয়ম|


    পি. এন্ড কে. সারের ভর্তুকি এবং শহর কম্পোস্টের ‘ বাজার উন্নয়ন সহায়তা ’ (এম.ডি.এ.) বার্ষিক হিসেবে সি.সি.ই.এ. ’ র অনুমোদিত ভর্তুকি হারে দেওয়া হবে|


    পুষ্টি ভিত্তিক প্রকল্প ও শহর কম্পোস্ট প্রকল্প জারি থাকার ফলে কৃষকরা যাতে বিধিবদ্ধ নিয়ন্ত্রিত মূল্যে পর্যাপ্ত পরিমাণে পি. এন্ড কে. পেতে পারেন, তা সুনিশ্চিত হবে|


    প্রেক্ষাপট:


    সরকার সার উত্পাদনকারী ও আমদানিকারীদের মাধ্যমে ভর্তুকি মূল্যে ইউরিয়া ও ২১ গ্রেডের পি. এন্ড কে. সার কৃষকদের কাছে সহজলভ্য করছে| পি. এন্ড কে. সারের ক্ষেত্রে ভর্তুকি গত ০১.০৪.২০১০ থেকে এন.বি.এস. প্রকল্পের মাধ্যমে নিয়ন্ত্রিত হচ্ছে| একইভাবে ১০.০২.২০১৬ থেকে এম.ডি.এ. নিয়ন্ত্রিত হচ্ছে শহর কম্পোস্ট প্রকল্পের মাধ্যমে| সে অনুসারেই প্রকল্পগুলোকে দ্বাদশ পঞ্চবার্ষিকী পরিকল্পনার পরও ২০১৯-২০ পর্যন্ত চালিয়ে যাওয়া হবে|


    PG/A.D.

    
    
    (Release ID: 1527211) Visitor Counter : 1