      অর্থমন্ত্রক

      অটল পেনশন যোজনার আওতায় বর্তমানে গ্রাহক-ভিত্তি ৯৭.০৫ লক্ষ হয়েছে
      Posted On: 04 APR 2018 12:03PM by PIB Kolkata


    নয়াদিল্লি , ০৩ এপ্রিল, ২০১ ৮


    ২০১৭-১৮ অর্থবর্ষের শেষে অটল পেনশন যোজনার আওতায় মোট ৯৭.০৫ লক্ষ গ্রাহক তাঁদের নাম নথিভুক্ত করেছেন। ২০১৬-১৭ অর্থবর্ষের ৪৮.৮৩ লক্ষ গ্রাহকের সঙ্গে এই সংখ্যা ৪৮.২১ লক্ষ যুক্ত হয়ে, ৯৮ শতাংশ বৃদ্ধি পেয়েছে। ভারতকে পেনশন যুক্ত সমাজ হিসাবে গড়ে তুলতে, পিএফআরডিএ, অটল পেনশন যোজনার পরিষেবা প্রদানকারী সংস্থা (ব্যাঙ্ক/ডিওপি)-গুলির প্রশংসা করেছে।


    পিএফআরডিএ অটল পেনশন যোজনার আওতায় কাজের পরিধি বৃদ্ধি করতে এবং সহজে এই কাজ সম্পন্ন করতে বিভিন্ন ধরনের উদ্যোগ গ্রহণ করেছে। স্টেটমেন্ট অফ অ্যাকাউন্ট দেখার জন্য অনলাইন ব্যবস্থা এবং ই-প্রাণ কার্ড-এর ব্যবস্থা হয়েছে অটল পেনশন যোজনার গ্রাহকদের জন্য। গ্রাহকদের ক্ষমতায়নের লক্ষ্যে আর্থিক লেনদেন ও অন্যান্য বিষয়ে স্বচ্ছতা আনতে মোবাইল অ্যাপের ব্যবস্থা করা হয়েছে। এছাড়া, গ্রাহকদের সুবিধার্থে এবং ভারত সরকারের ডিজিটাল লেনদেনের উদ্যোগকে উৎসাহিত করতে পিএফআরডিএ, ই-এনপিএস চ্যানেলের মাধ্যমে অনলাইন রেজিস্ট্রেশনের ব্যবস্থা করেছে। কোনও রকম নথিপত্রের প্রয়োজন ছাড়াই www.enps.nsdl.com ওয়েবসাইটে লগইন করে রেজিস্ট্রেশন করা যাবে।


    ২০১৫’র পয়লা জুন অটল পেনশন যোজনা চালু করা হয়েছিল এবং ১৮ থেকে ৪০ বছর বয়স্ক সমস্ত ভারতীয় নাগরিকের জন্য এই সুবিধা দেওয়া হয়েছিল। এই প্রকল্পের আওতায় একজন গ্রাহক প্রতি মাসে ১,০০০ টাকা থেকে ৫,০০০ টাকা পর্যন্ত নিশ্চিত পেনশন পাবেন। ৬০ বছর বয়সের পর তাঁর প্রদেয় প্রিমিয়ামের পরিমাণ অনুসারে এই অর্থের পরিমাণ স্থিরিকৃত হবে। কোনও গ্রাহক মারা গেলে বা তাঁর স্ত্রী পেনশন পাবেন। স্বামী ও স্ত্রী উভয়েই মারা গেলে তাঁদের মনোনীত ব্যক্তি সঞ্চিত অর্থ ফেরৎ পাবেন।


    বর্তমানে অটল পেনশন যোজনা ই-এনপিএস চ্যানেলের মাধ্যমে চালু করা যায়। একজন গ্রাহক অনলাইনে তাঁর লেনদেন সংক্রান্ত হিসাব-নিকাশ এবং ই-প্রাণ কার্ড সংগ্রহ করতে পারেন। এছাড়া, তাঁর প্রাণ কার্ডের তথ্য দিয়ে নিম্নলিখিৎ ওয়েবসাইটে অভিযোগ জানাতে পারেন https://npslite-nsdl.com/CRAlite/grievanceSub.do


    বিগত অর্থবর্ষে অটল পেনশন যোজনার বৃদ্ধি :-

                         
          গ্রাহকের সংখ্যা
                         
                         
                                               
অর্থবর্ষ  মোট সংখ্যা       বৃদ্ধিপ্রাপ্ত সংখ্যা
                                               
                                               
                                               
২০১৫-১৬   ২,৪৮৪,৮৯৫        ২,৪৮৪,৮৯৫           
                                               
                                               
                                               
২০১৬-১৭   ২,৩৯৮,৯৩৪        ৪,৮৮৩,৮২৯           
                                               
                                               
                                               
২০১৭-১৮   ৪,৮২১,৬৩২        ৯,৭০৫,৪৬১           
                                               
                                               

    PG/PB/ SB……

    
    
    (Release ID: 1527565) Visitor Counter : 6