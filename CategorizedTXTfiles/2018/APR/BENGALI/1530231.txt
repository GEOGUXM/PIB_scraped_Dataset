      কেন্দ্রীয়মন্ত্রিসভা

      সংবিধানের পঞ্চম তফশিলের আওতায় রাজস্থানের কয়েকটি জেলার উপজাতি অধ্যুষিত অঞ্চলকে তফশিলি অঞ্চল বলে ঘোষণা করা হবে : সিদ্ধান্ত কেন্দ্রীয় মন্ত্রিসভার
      Posted On: 25 APR 2018 4:58PM by PIB Kolkata


    নয়াদিল্লি, ২৫ এপ্রিল, ২০১৮


    ভারতীয় সংবিধানের পঞ্চম তফশিলের আওতায় রাজস্থানের তফশিলি অঞ্চল সম্পর্কে এক সরকারি ঘোষণা জারি করা হবে। আজ এই মর্মে এক সিদ্ধান্ত গৃহীত হল প্রধানমন্ত্রী শ্রী নরেন্দ্র মোদীর নেতৃত্বে অনুষ্ঠিত কেন্দ্রীয় মন্ত্রিসভার বৈঠকে। এই সিদ্ধান্তের পরিপ্রেক্ষিতে ১২ ফেব্রুয়ারি, ১৯৮১-র সাংবিধানিক আদেশ নং ১১৪-র সংশোধনের সাথে সাথে একটি নতুন সাংবিধানিক আদেশও জারি করা হবে। এর মাধ্যমে, রাজস্থানের তফশিলি উপজাতিভুক্ত জনসাধারণ যাতে সংবিধানের পঞ্চম তফশিলের আওতায় প্রয়োজনীয় সুরক্ষা লাভ করতে পারেন, তা নিশ্চিত করা হবে। রাজস্থানের তফশিলি অঞ্চল সম্প্রসারণ সম্পর্কিত ঘোষণার জন্য ইতিমধ্যেই অনুরোধ জানিয়েছে রাজ্য সরকার।


    রাজস্থানের বাঁশওয়াড়া, দুঙ্গারপুর, প্রতাপগড় এবং উদয়পুর, রাজসামান্দ, চিতোরগড়, পালি এবং সিরোহী জেলার কোন কোন অংশে যে সমস্ত উপজাতিভুক্ত মানুষ বসবাস করেন, তাঁরা ভারতীয় সংবিধানের পঞ্চম তফশিলের আওতায় সুরক্ষা সংক্রান্ত এই সুযোগ-সুবিধা লাভ করবেন।


    বাঁশওয়াড়া, দুঙ্গারপুর এবং প্রতাপগড় – এই তিনটি জেলা পুরোপুরিভাবে রাজস্থানের তফশিলি এলাকাগুলির মধ্যে অন্তর্ভুক্ত হবে। এছাড়াও, উদয়পুর, রাজসামান্দ, চিতোরগড়, পালি এবং সিরোহী জেলার ন’টি সম্পূর্ণ তহসিল, একটি ব্লক এবং ৪৬টি গ্রাম পঞ্চায়েতকেও নিয়ে আসা হবে এই তালিকার আওতায়।


    CG/SKD/DM/…

    
    
    (Release ID: 1530231) Visitor Counter : 4