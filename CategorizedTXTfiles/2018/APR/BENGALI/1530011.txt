      সংখ্যালঘুবিষয়কমন্ত্রক

      এই প্রথম ১,৩০৮ জন মহিলা পুরুষসঙ্গী ছাড়া হজে যাওয়ার জন্য আবেদন করলেন
      Posted On: 24 APR 2018 12:29PM by PIB Kolkata


    নয়াদিল্লি , ২৩ এপ্রিল, ২০১ ৮


    এই প্রথম ভারত থেকে মোট ১,৩০৮ জন মহিলা, পুরুষসঙ্গী বা মেহরাম ছাড়া হজে যাওয়ার জন্য আবেদন জানিয়েছেন। এদের প্রত্যেককে লটারি ব্যবস্থার মাধ্যমে হজে যাওয়ার ব্যবস্থা থেকে অব্যাহতি দেওয়া হয়েছে। প্রসঙ্গত, এ বছরই প্রথম স্বাধীনতার পর রেকর্ড সংখ্যক ১,৭৫,০২৫ জন তীর্থযাত্রী ভারত থেকে হজে যাচ্ছেন। হজে যাওয়ার জন্য এ বছর মোট ৩,৫৫,৬০৪-টি আবেদন জমা পড়েছে । এর মধ্যে ১,৮৯,২১৭ জন পুরুষ এবং ১,৬৬,৩৮৭ জন মহিলা।


    প্রসঙ্গত, এ বছর মোট ১,২৮,০০২ জন তীর্থযাত্রী ভারতের হজ কমিটির মাধ্যমে হজে যাচ্ছেন, যার মধ্যে ৪৭ শতাংশই মহিলা। জানা গেছে যে, ৪৭,০২৩ জন হজযাত্রী বেসরকারি ভ্রমণ সংস্থাগুলির মাধ্যমে হজে যাচ্ছেন।


    কেন্দ্রীয় সংখ্যালঘু বিষয়ক মন্ত্রী শ্রী মুখতার আব্বাস নাকভি গতকাল জানিয়েছেন, স্বাধীনতার পর এই প্রথম দেশের রেকর্ড সংখ্যক মুসলিম হজে যাচ্ছেন এই বছর এবং তাও ভর্তুকি ছাড়া। গতকাল মুম্বাইতে হজ উপলক্ষে একটি প্রশিক্ষণ শিবিরে তিনি ভাষণ দিচ্ছিলেন। সেখানে তিনি আরও জানান যে, প্রধানমন্ত্রী শ্রী নরেন্দ্র মোদীর নেতৃত্বে পরপর দু’বছর ভারতের হজ কোটাকে বাড়ানো হয়েছে।


    এর সঙ্গে উড়ানগুলির তরফে যাত্রীভাড়া অন্যান্যভাবে বাড়ানোর প্রয়াসকে নিয়ন্ত্রণে রাখতে কেন্দ্রীয় সরকারের কঠোর নির্দেশের প্রেক্ষিতে এ বছর যাত্রীভাড়া উল্লেখযোগ্যভাবে কমিয়ে আনা গেছে।


    পাশাপাশি, সমুদ্রপথে তীর্থযাত্রীদের আগামী বছরগুলিতে হজে পাঠানোর ব্যাপারে সৌদি আরব-ও সবুজ সংকেত দিয়েছে। এরফলে, সমুদ্রপথে তীর্থযাত্রীদের হজে পাঠানোর ভারতীয় সিদ্ধান্তে সায় দিয়েছে ঐ দেশ। এ বিষয়ে প্রয়োজনীয় আচরণবিধি চূড়ান্ত করার ব্যাপারে দু-দেশেরই কর্তারা আলাপ-আলোচনা চালাচ্ছেন বলে শ্রী নাকভি জানান ।


    SSS/ SB…

    
    
    (Release ID: 1530011) Visitor Counter : 2