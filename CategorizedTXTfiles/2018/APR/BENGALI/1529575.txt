      অর্থমন্ত্রক

      নির্বাচনী বন্ডের নিরাপত্তা সংক্রান্ত বৈশিষ্ট্য বিষয়ে সরকারের স্পষ্টিকরণ বন্ডে দেওয়া অদৃশ্য ক্রমিক সংখ্যা কোনও রাজনৈতিক দলের লেনদেনের সঙ্গে যুক্ত করা হয় না অথবা তা ব্যবহার করে লেনদেনের বিষয়ে জানা যায় না
      Posted On: 19 APR 2018 12:03PM by PIB Kolkata


    নয়াদিল্লি, ১৭ এপ্রিল , ২০১৮


    ২০১৮-র ২ জানুয়ারি সরকার নির্বাচনী বন্ড প্রকল্পের সূচনা করে। নির্বাচনী বন্ড প্রমিসারি নোটের ধরণে রাজনৈতিক দলগুলিকে অর্থ প্রদানের এক ব্যবস্হা।


    ক্রেতাকে কেওয়াইসি নিয়ম-কানুন সম্পূর্ণ পূরণ করেই এই বন্ড কিনতে দেওয়া হয় এবং এর জন্য ব্যাঙ্ক অ্যাকাউন্টের মাধ্যমে টাকা দিতে হয়। এই বন্ডে প্রাপকের নাম থাকে না এবং ক্রেতাকে চিহ্নিত করা যায় এমন কোনও তথ্যই থাকে না। অনুরূপভাবে নির্বাচনী বন্ডে কোন রাজনৈতিক দলের পক্ষ থেকে তা জমা দেওয়া হচ্ছে, তাও জানানো হয় না। অতএব কোনও নির্দিষ্ট নির্বাচনী বন্ড থেকে কোনও গ্রাহক অথবা রাজনৈতিক দলকে চিহ্নিত করা সম্ভব নয়।


    নির্বাচনী বন্ড লেনদেনে প্রতারণা প্রতিরোধে অথবা জাল বন্ড ঠেকাতে বন্ডের মধ্যেই বেশকিছু নিরাপত্তামূলক ব্যবস্হা থাকে। এগুলির মধ্যে একটি অদৃশ্য এবং অনির্দিষ্ট ক্রমিক সংখ্যা থাকে। এই সংখ্যাটি ক্রেতা অথবা যে রাজনৈতিক দল এই বন্ড ভাঙানোর জন্য ব্যাঙ্কে জমা দিচ্ছে, তার কোনও নথিতে এসবিআই-এর পক্ষ থেকে তা জানানো হয় না। কাজেই ব্যাঙ্ক ক্রেতাকে একটি বন্ড ইস্যু করলে তা কোনও রাজনৈতিক দলের সঙ্গে যুক্ত করা হয় না। কাজেই যেহেতু বন্ডের ক্রমিক সংখ্যা জানা যায় না বা উল্লেখ করা হয় না তাই ক্রেতা কি পরিমাণ অর্থ রাজনৈতিক দলের জন্য লেনদেন করছে তাও চিহ্নিত করা সম্ভব হয় না।


    সরকার এবং ব্যবহারকারি সহ কোনও কারোকেই এসবিআই-এর পক্ষ থেকে বন্ডের ক্রমিক সংখ্যাটি জানানো হয় না।


    CG /PB/NS/…

    
    
    (Release ID: 1529575) Visitor Counter : 2