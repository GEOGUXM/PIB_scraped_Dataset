      মানবসম্পদবিকাশমন্ত্রক

      কেন্দ্রীয় মানব সম্পদ উন্নয়নমন্ত্রী শ্রী প্রকাশ জাভরেকর উচ্চশিক্ষার প্রতিষ্ঠানগুলোর জন্য ‘এন.আই.আর.এফ. ইন্ডিয়ান ক্রমপর্যায় ২০১৮’-এর প্রকাশ করলেন
      Posted On: 04 APR 2018 1:47PM by PIB Kolkata


    কেন্দ্রীয় মানবসম্পদ উন্নয়ন মন্ত্রী শ্রী প্রকাশ জাভরেকর মঙ্গলবার নয়া দিল্লিতে অনুষ্ঠিত এক অনুষ্ঠানে উচ্চশিক্ষার ক্ষেত্রে দক্ষতার ভিত্তিতে বিভিন্ন পর্যায়ের ‘এন.আই.আর.এফ. ইন্ডিয়ান ক্রমপর্যায় বিশিষ্ট তালিকা ২০১৮’-এর প্রকাশ করলেন| অনুষ্ঠানে এন.আই.আর.এফ.-এর প্রতিবেদন প্রকাশ করেন মানবসম্পদ উন্নয়ন মন্ত্রকের প্রতিমন্ত্রী ডক্টর সত্য পাল সিং| এই অনুষ্ঠানে নয়টি পর্যায়ের ৬৯টি প্রথম শ্রেণীর প্রতিষ্ঠানকে পুরস্কার প্রদান করা হয়| এছাড়া ছিলেন মানবসম্পদ উন্নয়ন মন্ত্রকের উচ্চশিক্ষা সচিব শ্রী আর. সুব্রহ্মনিয়ম, এন.বি.এ.’র চেয়ারম্যান শ্রী সুরেন্দ্র প্রসাদ, ইউ.জি.সি.’র চেয়ারম্যান অধ্যাপক ডি.বি. সিং, এ.আই.সি.টি.ই.’র চেয়ারপার্সন শ্রী অনিল সহস্রবুদ্ধে এবং পুরস্কারপ্রাপ্ত উচ্চশিক্ষা প্রতিষ্ঠানগুলোর প্রতিনিধিগণ|


    অনুষ্ঠানে ভাষণ দিতে গিয়ে শ্রী প্রকাশ জাভড়েকর বলেন, এই তালিকা-এর নেপথ্যে মূল ভাবনা হচ্ছে, উচ্চশিক্ষার ক্ষেত্রে দক্ষতার নতুন সূচক তৈরি করা এবং শিক্ষার গুণমানে উত্সাহ প্রদান করা ও আরও ভালো করার জন্য প্রতিযোগিতায় উত্সাহিত করা| তিনি দেশে সবচেয়ে প্রামাণিক রেঙ্কিং পদ্ধতি নিয়ে আসার জন্য ‘ন্যাশনাল ইনস্টিটিউশন্যাল মূল্যায়ন ফ্রেমওয়ার্ক’-এর (এন.আই.আর.এফ.) অধীনে কাজ করা টিমের প্রচেষ্টার প্রশংসা করেন| মন্ত্রী সমস্ত বিজয়ী প্রতিষ্ঠানগুলোর অসাধারণ দক্ষতার জন্য অভিনন্দনও জানান|


    মন্ত্রী বলেন যে, গুণমান সম্পন্ন শিক্ষাকে উত্সাহ দেওয়ার জন্য দশটি সরকারি ও দশটি বেসরকারি ‘ইনস্টিটিউশনস অফ এমিনেন্স’ (আই.ও.ই.) গঠন করা ও উন্নীত করার জন্য সহায়তা করা হচ্ছে, যাতে বিশ্বের প্রাতিষ্ঠানিক রেঙ্কিং-এর প্রথম ১০০ স্থানের মধ্যে পৌঁছানো যায়| এই ২০টি আই.ও.ই.’র তালিকা খুব শীঘ্রই প্রকাশ করা হবে| তিনি আরও বলেন, শিক্ষা ক্ষেত্রে গুণমান, গবেষণা ও উদ্ভাবনাকে আরও বেশি জোর দেওয়ার লক্ষ্যেই মানবসম্পদ উন্নয়ন মন্ত্রকের জি.আই.এ.এন., আর.ইউ.এস.এ., স্বয়ম, স্বয়ম প্রভা, টি.ই.কিউ.ইউ.আই.পি.-থ্রি, স্মার্ট ইন্ডিয়া হেকালথন ইত্যাদির মত নানা ধরনের উদ্যোগ রয়েছে|


    ডক্টর সত্য পাল তাঁর ভাষণে বলেন, শিক্ষাক্ষেত্রে বিশ্বের প্রথম সারিতে আসার জন্য আমাদেরকে নিজস্ব ব্র্যান্ড তৈরি করতে হবে, যাতে অন্য দেশগুলো আমাদেরকে অনুসরণ করতে পারে| তিনি বলেন, সুস্থ প্রতিযোগিতা আমাদের নিজেদেরকে উন্নত করার জন্য একটা সুযোগ দেয় এবং জীবনের বিভিন্ন ক্ষেত্রে এগিয়ে যাওয়ার জন্য সুবিধা প্রদান করে| তিনি আরও বলেন, গবেষণার গুণমানের দিকেই আমাদের মূল লক্ষ্য হওয়া উচিত, যা সমাজের সার্বিক উন্নয়নের ক্ষেত্রে অবদান রাখতে পারে| তিনি দেশে একটা সার্বিক ক্যাম্পাস গঠনের পদ্ধতির ওপর জোর দেন|


    মানবসম্পদ উন্নয়ন মন্ত্রকের সচিব বলেন, গত চার বছর ধরে মানবসম্পদ উন্নয়ন মন্ত্রক উচ্চশিক্ষার সংস্কারের ক্ষেত্রে যেসব বিভিন্ন পদক্ষেপ গ্রহণ করেছে, তার ভিত্তি প্রস্তর হচ্ছে এই ‘এন.আই.আর.এফ. রাঙ্কিং’| শ্রী সুব্রহ্মনিয়ম জানান, এই বছেরের রেঙ্কিং-এর মধ্যে আইন, স্থাপত্যবিদ্যা ও চিকিত্সাবিদ্যার মত নতুন নতুন পর্যায় যুক্ত করা হয়েছে|


    ইন্ডিয়া রেঙ্কিং-এর এই তৃতীয় পর্যায়ে সব মিলিয়ে নয়টি পর্যায়ের ২৮০৯টি প্রতিষ্ঠান অংশগ্রহণ করেছে| সবমিলিয়ে তারা ৩৯৫৪টি আলাদা আলাদা প্রোফাইল জমা দিয়েছে, এর মধ্যে কিছু প্রতিষ্ঠান একাধিক শাখা ও বিভাগেও প্রোফাইল জমা দিয়েছে| প্রতিষ্ঠানগুলোর মধ্যে রয়েছে ৩০১টি বিশ্ববিদ্যালয়, ৯০৬টি ইঞ্জিনিয়ারিং প্রতিষ্ঠান, ৪৮৭টি ম্যানেজমেন্ট প্রতিষ্ঠান, ২৮৬টি ফার্মেসি ইনস্টিটিউশন, ৭১টি আইন প্রতিষ্ঠান, ১০১টি মেডিক্যাল প্রতিষ্ঠান, ৫৯টি স্থাপত্যবিদ্যা প্রতিষ্ঠান এবং ১০৮৭টি সাধারণ ডিগ্রি কলেজ|


    ‘ইন্ডিয়ান রেঙ্কিং ২০১৮’-তে বিভিন্ন প্রতিষ্ঠানকে উপর্যুক্ত পর্যায় ও বিভাগে আলাদাভাবে রেঙ্কিং দেওয়ার পাশাপাশি যেসব প্রতিষ্ঠানে এক হাজারের বেশি ছাত্রছাত্রী রয়েছেন, সেইসব প্রতিষ্ঠানগুলোকে সমস্ত বিভাগ ও পর্যায়ের মধ্যে একটি সাধারণ সামগ্রিক রেঙ্কও প্রদান করা হয়েছে|


    ইন্ডিয়া রেঙ্কিং ২০১৮-তে যেসব মানদণ্ড ব্যবহার করা হয়েছে, তা মোটামুটি গত বছরের মতই| যদিও আরও বেশি বলিষ্ঠতা প্রদানে ও নিঁখুত করার জন্য কিছু উপ-মানদণ্ড সংযুক্ত করা হয়েছে| বিশেষ করে গবেষণা প্রভাব মূল্যায়ন করার জন্য প্রকাশনার গুণমানের মানদণ্ডকে উন্নীত করা হয়েছে, যাতে প্রতি ফ্যাকাল্টির প্রকাশনা ও প্রতিটি প্রতিবেদনপিছু আলোচনার পাশাপাশি উচ্চমাত্রায় প্রশংসিত গবেষণাপত্রগুলোকে সংযুক্ত করা যায় (প্রকাশনার শীর্ষ পঁচিশ শতাংশে থাকা গবেষণাপত্রগুলো)|


    এক্ষেত্রে বিষয়গত ও নিরপেক্ষ চিত্র পাওয়ার জন্য গবেষণা সংক্রান্ত সমস্ত তথ্য, যেমন প্রকাশনা, উদ্ধৃতি, উচ্চ প্রশংসিত গবেষণাপত্র, এমনকি প্রতিষ্ঠানের পেটেন্টের তথ্য পর্যন্ত তৃতীয় পক্ষের ডাটাবেস থেকে সংগ্রহ করা হয়েছে| এর জন্য প্রখ্যাত শিক্ষাবিদ, শিল্প সহযোগী ও নিয়োগকারীদের একটি বিশাল ডাটাবেস তৈরি করা হয়েছে|


    এই তৃতীয় পক্ষের ডাটা এবং প্রতিষ্ঠানগুলোর তথ্যকে সংহত ও সঠিক করতে ব্যাপক পরীক্ষা-নিরীক্ষার জন্য বিশেষজ্ঞদের একটি দল কাজ করেছে| এই রেঙ্কিং তালিকায় বিশ্ববিদ্যালয়, ইঞ্জিনিয়ারিং ও সাধারণ কলেজ পর্যায়ে সার্বিকভাবে ১০০টি প্রতিষ্ঠান, ম্যানেজমেন্ট ও ফার্মেসির ক্ষেত্রে ৫০টি করে প্রতিষ্ঠান, চিকিত্সাবিদ্যার ক্ষেত্রে ২৫টি করে এবং স্থাপত্যবিদ্যা ও আইনের ক্ষেত্রে ১০টি করে প্রতিষ্ঠান রয়েছে| এছাড়াও কিছু প্রতিষ্ঠানকে অতিরিক্ত রেঙ্কিংও প্রদান করা হয়েছে| উপর্যুক্ত পর্যায়গুলোর মধ্যে সঠিকভাবে সংযুক্ত করা যায়না এমন চারটি প্রতিষ্ঠানকে গবেষণার মত কিছু মানদণ্ডে সর্বোত্কৃষ্টতার জন্য বিশেষ শ্রেণীতে রাখা হয়েছে|


    যদিও কেন্দ্রীয় সরকারের অর্থানুকুল্যে পরিচালিত প্রতিষ্ঠানগুলো সাধারণ ক্ষেত্রে ভালো প্রদর্শন করছে, তার পাশাপাশি কিছু ক্ষেত্রে রাজ্য সরকারের অর্থানুকুল্যে পরিচালিত প্রতিষ্ঠান ও বেসরকারি প্রতিষ্ঠানও বিশেষভাবে এই রেঙ্কিং-এ ভালো স্থান পাচ্ছে| কিছু বেসরকারি প্রতিষ্ঠান ও বিশ্ববিদ্যালয় নিয়মিতভাবে ভালো প্রদর্শন করছে এবং কিছু প্রতিষ্ঠানের রেঙ্কিং-এ উন্নতি হচ্ছে| এর ফলে এটা বোঝা যাচ্ছে যে, সেই প্রতিষ্ঠানগুলো ছাত্রছাত্রীদের অর্থের বিনিময়ে উন্নত শিক্ষা প্রদান করছে| তালিকায় স্থান ধরে রাখা বা গত বছরের তুলনায় একে আরও উন্নীত করার মধ্য দিয়ে বোঝা যাচ্ছে যে, এটা কোনো লক্ষ্যহীন বিষয় নয়| উচ্চশিক্ষার ক্ষেত্রে যা এক ভালো ঘটনা|


    সাধারণ ডিগ্রি কলেজের রেঙ্কিং গত বছর থেকে শুরু হলেও এবছর প্রতিযোগিতায় ১,০৮৭টি কলেজ যুক্ত হওয়ার মধ্য দিয়ে অংশ গ্রহণের ক্ষেত্রে বিশেষ উত্সাহই পরিলক্ষিত হচ্ছে| গত বছরের অংশ গ্রহণের তুলনায় যা একশ শতাংশ বৃদ্ধি| এই বছরের রেঙ্কিং তালিকায় প্রখ্যাত প্রায় প্রতিটি প্রতিষ্ঠানই রয়েছে| রেঙ্কিং তালিকায় চিকিত্সাবিদ্যা, আইন ও স্থাপত্যবিদ্যার মতো নতুন ক্ষেত্রগুলোও এ বছর শুরু হয়েছে|


    তালিকায় সার্বিক ক্ষেত্রের রেঙ্কিং-এর মধ্যে প্রথম দশটি প্রতিষ্ঠান হচ্ছে যথাক্রমে ব্যাঙ্গালুরুর ইন্ডিয়ান ইনস্টিটিউট অফ সায়েন্স, ইন্ডিয়ান ইনস্টিটিউট অফ টেকনোলজি মাদ্রাজ, ইন্ডিয়ান ইনস্টিটিউট অফ টেকনোলজি বম্বে, ইন্ডিয়ান ইনস্টিটিউট অফ টেকনোলজি দিল্লি, ইন্ডিয়ান ইনস্টিটিউট অফ টেকনোলজি খড়গপুর, নয়া দিল্লির জওহরলাল নেহেরু বিশ্ববিদ্যালয়, ইন্ডিয়ান ইনস্টিটিউট অফ টেকনোলজি কানপুর, ইন্ডিয়ান ইনস্টিটিউট অফ টেকনোলজি রুরকি, বেনারস হিন্দু বিশ্ববিদ্যালয়, চেন্নাইয়ের আন্না বিশ্ববিদ্যালয়|


    এছাড়া ম্যানেজমেন্টের রেঙ্কিং তালিকায় প্রথম হয়েছে ইন্ডিয়ান ইনস্টিটিউট অফ ম্যানেজমেন্ট আহমেদাবাদ, দ্বিতীয় ইন্ডিয়ান ইনস্টিটিউট অফ ম্যানেজমেন্ট ব্যাঙ্গালোর এবং তৃতীয় হয়েছে ইন্ডিয়ান ইনস্টিটিউট অফ ম্যানেজমেন্ট ক্যালকাটা| বিশ্ববিদ্যালয়ের রেঙ্কিং তালিকায় প্রথম হয়েছে ব্যাঙ্গালোরের ইন্ডিয়ান ইনস্টিটিউট অফ সায়েন্স এবং এই তালিকায় কলকাতার যাদবপুর বিশ্ববিদ্যালয় হয়েছে ষষ্ঠ| কলেজের তালিকায় প্রথম হয়েছে দিল্লির মিরান্ডা হাউজ এবং হাওড়ার রামকৃষ্ণ মিশন বিদ্যামন্দির নবম স্থান অধিকার করেছে| ফার্মেসির ক্ষেত্রে তালিকায় প্রথমে রয়েছে মোহালির ইন্ডিয়ান ইনস্টিটিউট অফ ফার্মাসিউটিক্যাল এডুকেশন এন্ড রিসার্চ| চিকিত্সাবিদ্যার প্রতিষ্ঠানগুলোর মধ্যে তালিকায় প্রথম নয়া দিল্লির অল ইন্ডিয়া ইনস্টিটিউট অফ মেডিকেল সায়েন্স অর্থাত এইমস, দ্বিতীয় চণ্ডীগড়ের পোস্ট গ্র্যাজুয়েট ইনস্টিটিউট অফ মেডিক্যাল এডুকেশন এন্ড রিসার্চ এবং তৃতীয় স্থানে রয়েছে ভেলোরের খ্রিস্টিয়ান মেডিক্যাল কলেজ|


    অন্যদিকে স্থাপত্যবিদ্যার তালিকায় প্রথম ইন্ডিয়ান ইনস্টিটিউট অফ টেকনোলজি খড়গপুর| আইনের ক্ষেত্রে প্রথম ব্যাঙ্গালোরের ন্যাশনাল ল ’ স্কুল অফ ইন্ডিয়ান ইউনিভার্সিটি| ইঞ্জিনিয়ারিং প্রতিষ্ঠানগুলোর তালিকায় প্রথম ইন্ডিয়ান ইনস্টিটিউট অফ টেকনোলজি মাদ্রাজ, দ্বিতীয় ইন্ডিয়ান ইনস্টিটিউট অফ টেকনোলজি বোম্বে| এই তালিকায় সপ্তম স্থানে রয়েছে ইন্ডিয়ান ইনস্টিটিউট অফ টেকনোলজি গুয়াহাটি|


    রেঙ্কিং ২০১৮-এর প্রথম দশটির সম্পূর্ণ তালিকা হচ্ছে:


    সার্বিক ক্ষেত্রে:

                                                
ইন্ডিয়ান ইনস্টিটিউট অফ সায়েন্স, ব্যাঙ্গালুরু  ১ 
                                                
                                                
                                                
ইন্ডিয়ান ইনস্টিটিউট অফ টেকনোলজি মাদ্রাজ       ২ 
                                                
                                                
                                                
ইন্ডিয়ান ইনস্টিটিউট অফ টেকনোলজি বোম্বে        ৩ 
                                                
                                                
                                                
ইন্ডিয়ান ইনস্টিটিউট অফ টেকনোলজি দিল্লি        ৪ 
                                                
                                                
                                                
ইন্ডিয়ান ইনস্টিটিউট অফ টেকনোলজি খড়গপুর        ৫ 
                                                
                                                
                                                
জওহরলাল নেহেরু ইউনিভার্সিটি, নয়া দিল্লি       ৬ 
                                                
                                                
                                                
ইন্ডিয়ান ইনস্টিটিউট অফ টেকনোলজি কানপুর        ৭ 
                                                
                                                
                                                
ইন্ডিয়ান ইনস্টিটিউট অফ টেকনোলজি রুরকি         ৮ 
                                                
                                                
                                                
বেনারস হিন্দু বিশ্ববিদ্যালয়, বারানসী          ৯ 
                                                
                                                
                                                
আন্না বিশ্ববিদ্যালয়, চেন্নাই                  ১০
                                                
                                                

    ম্যানেজমেন্ট

                                                  
ইন্ডিয়ান ইনস্টিটিউট অফ ম্যানেজমেন্ট আহমেদাবাদ   ১ 
                                                  
                                                  
                                                  
ইন্ডিয়ান ইনস্টিটিউট অফ ম্যানেজমেন্ট বাঙ্গালুরু  ২ 
                                                  
                                                  
                                                  
ইন্ডিয়ান ইনস্টিটিউট অফ ম্যানেজমেন্ট ক্যালকাটা   ৩ 
                                                  
                                                  
                                                  
ইন্ডিয়ান ইনস্টিটিউট অফ ম্যানেজমেন্ট লখনউ        ৪ 
                                                  
                                                  
                                                  
ইন্ডিয়ান ইনস্টিটিউট অফ টেকনোলজি বোম্বে          ৫ 
                                                  
                                                  
                                                  
ইন্ডিয়ান ইনস্টিটিউট অফ ম্যানেজমেন্ট কোঝিকোরে    ৬ 
                                                  
                                                  
                                                  
ইন্ডিয়ান ইনস্টিটিউট অফ টেকনোলজি খড়গপুর          ৭ 
                                                  
                                                  
                                                  
ইন্ডিয়ান ইনস্টিটিউট অফ টেকনোলজি দিল্লি          ৮ 
                                                  
                                                  
                                                  
ইন্ডিয়ান ইনস্টিটিউট অফ টেকনোলজি রুরকি           ৯ 
                                                  
                                                  
                                                  
জেভিয়ার লেবার রিলেশন ইনস্টিটিউট, জামশেদপুর      ১০
                                                  
                                                  

    ইউনিভার্সিটি

                                                
ইন্ডিয়ান ইনস্টিটিউট অফ সায়েন্স, ব্যাঙ্গালুরু  ১ 
                                                
                                                
                                                
জওহরলাল নেহেরু ইউনিভার্সিটি, নয়া দিল্লি       ২ 
                                                
                                                
                                                
বেনারস হিন্দু বিশ্ববিদ্যালয়, বারানসী          ৩ 
                                                
                                                
                                                
আন্না বিশ্ববিদ্যালয়, চেন্নাই                  ৪ 
                                                
                                                
                                                
ইউনিভার্সিটি অফ হায়দ্রাবাদ                    ৫ 
                                                
                                                
                                                
যাদবপুর বিশ্ববিদ্যালয়, কলকাতা                 ৬ 
                                                
                                                
                                                
ইউনিভার্সিটি অফ দিল্লি                        ৭ 
                                                
                                                
                                                
অমৃত বিশ্ব বিদ্যাপীঠম, কোয়েম্বাতুর            ৮ 
                                                
                                                
                                                
সাবিত্রীবাই ফুলে পুনে বিশ্ববিদ্যালয়           ৯ 
                                                
                                                
                                                
আলিগড় মুসলিম বিশ্ববিদ্যালয়, আলিগড়             ১০
                                                
                                                

    কলেজ

                                           
মিরান্ডা হাউজ, দিল্লি                    ১ 
                                           
                                           
                                           
সেন্ট স্টিফেন্স কলেজ, দিল্লি             ২ 
                                           
                                           
                                           
বিশপ হেবার কলেজ, তিরুচিরাপল্লি           ৩ 
                                           
                                           
                                           
হিন্দু কলেজ, দিল্লি                      ৪ 
                                           
                                           
                                           
প্রেসিডেন্সি কলেজ, চেন্নাই               ৫ 
                                           
                                           
                                           
লয়লা কলেজ, চেন্নাই                       ৬ 
                                           
                                           
                                           
শ্রী রাম কলেজ অফ কমার্স, দিল্লি          ৭ 
                                           
                                           
                                           
লেডি শ্রী রাম কলেজ ফর উইমেন, নয়া দিল্লি  ৮ 
                                           
                                           
                                           
রামকৃষ্ণ মিশন বিদ্যামন্দির, হাওড়া        ৯ 
                                           
                                           
                                           
মাদ্রাজ ক্রিস্টিয়ান কলেজ, চেন্নাই        ১০
                                           
                                           

    ফার্মেসি

                                                                             
ন্যাশনাল ইনস্টিটিউট অফ ফার্মাসিউটিক্যাল এডুকেশন এন্ড রিসার্চ মোহালি        ১ 
                                                                             
                                                                             
                                                                             
জামিয়া হামদর্দ, হওয়া দিল্লি                                                ২ 
                                                                             
                                                                             
                                                                             
পাঞ্জাব বিশ্ববিদ্যালয়, চন্ডিগড়                                             ৩ 
                                                                             
                                                                             
                                                                             
ইনস্টিটিউট অফ কেমিক্যাল টেকনোলজি, মুম্বাই                                  ৪ 
                                                                             
                                                                             
                                                                             
বিড়লা ইনস্টিটিউট অফ টেকনোলজি এন্ড সায়েন্স, পিলানি                          ৫ 
                                                                             
                                                                             
                                                                             
ন্যাশনাল ইনস্টিটিউট অফ ফার্মাসিউটিক্যাল এডুকেশন এন্ড রিসার্চ হায়দ্রাবাদ    ৬ 
                                                                             
                                                                             
                                                                             
মনিপাল কোলাজ ও ফার্মাসিউটিক্যাল সায়েন্স, মনিপাল                            ৭ 
                                                                             
                                                                             
                                                                             
বোম্বে কলেজ অফ ফার্মেসি                                                    ৮ 
                                                                             
                                                                             
                                                                             
এস.ভি.কে.এম. ’ স নার্সি মঞ্জি ইনস্টিটিউট অফ ম্যানেজমেন্ট স্টাডিজ, মুম্বাই  ৯ 
                                                                             
                                                                             
                                                                             
জে.এস.এস. কলেজ ও ফার্মেসি, মাইসোর                                          ১০
                                                                             
                                                                             

    মেডিক্যাল

                                                                          
অল ইন্ডিয়া ইনস্টিটিউট অফ মেডিক্যাল সায়েন্সেস, নয়া দিল্লি                 ১
                                                                          
                                                                          
                                                                          
পোস্ট গ্র্যাজুয়েট ইনস্টিটিউট অফ মেডিক্যাল এডুকেশন এন্ড রিসার্চ, চন্ডিগড়  ২
                                                                          
                                                                          
                                                                          
খ্রিস্টিয়ান মেডিক্যাল কলেজ, ভেলোর                                        ৩
                                                                          
                                                                          

    স্থাপত্যবিদ্যা

                                                  
ইন্ডিয়ান ইনস্টিটিউট অফ টেকনোলজি খড়গপুর           ১
                                                  
                                                  
                                                  
ইন্ডিয়ান ইনস্টিটিউট অফ টেকনোলজি রুরকি            ২
                                                  
                                                  
                                                  
স্কুল অফ প্ল্যানিং এন্ড আর্কিটেকচার, নয়া দিল্লি  ৩
                                                  
                                                  

    আইন

                                                          
ন্যাশনাল ল ’ স্কুল অফ ইন্ডিয়া ইউনিভার্সিটি ব্যাঙ্গালুরু  ১
                                                          
                                                          
                                                          
ন্যাশনাল ল ’ ইউনিভার্সিটি, নয়া দিল্লি                    ২
                                                          
                                                          
                                                          
নালসার ইউনিভার্সিটি অফ ল ’ , হায়দ্রাবাদ                  ৩
                                                          
                                                          

    ইঞ্জিনিয়ারিং

                                              
ইন্ডিয়ান ইনস্টিটিউট অফ টেকনোলজি মাদ্রাজ     ১ 
                                              
                                              
                                              
ইন্ডিয়ান ইনস্টিটিউট অফ টেকনোলজি বোম্বে      ২ 
                                              
                                              
                                              
ইন্ডিয়ান ইনস্টিটিউট অফ টেকনোলজি দিল্লি      ৩ 
                                              
                                              
                                              
ইন্ডিয়ান ইনস্টিটিউট অফ টেকনোলজি খড়গপুর      ৪ 
                                              
                                              
                                              
ইন্ডিয়ান ইনস্টিটিউট অফ টেকনোলজি কানপুর      ৫ 
                                              
                                              
                                              
ইন্ডিয়ান ইনস্টিটিউট অফ টেকনোলজি রুরকি       ৬ 
                                              
                                              
                                              
ইন্ডিয়ান ইনস্টিটিউট অফ টেকনোলজি গুয়াহাটি    ৭ 
                                              
                                              
                                              
আন্না ইউনিভার্সিটি, চেন্নাই                 ৮ 
                                              
                                              
                                              
ইন্ডিয়ান ইনস্টিটিউট অফ টেকনোলজি হায়দ্রাবাদ  ৯ 
                                              
                                              
                                              
ইনস্টিটিউট অফ কেমিক্যাল টেকনোলজি, মুম্বাই   ১০
                                              
                                              

    A.D.

    
    
    (Release ID: 1527584) Visitor Counter : 7