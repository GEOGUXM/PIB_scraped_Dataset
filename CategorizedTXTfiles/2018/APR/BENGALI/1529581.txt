      যোগাযোগওতথ্যপ্রযুক্তিমন্ত্রক

      শ্রী মনোজ সিনহা দর্পণ-পিএলআই অ্যাপ-এর সূচনা করেছেন
      Posted On: 19 APR 2018 12:07PM by PIB Kolkata


    নয়াদিল্লি, ১৭ এপ্রিল , ২০১৮


    কেন্দ্রীয় যোগাযোগ মন্ত্রী শ্রী মনোজ সিনহা দর্পণ-পিএলআই অ্যাপ-এর সূচনা করেছেন। এই অ্যাপটির মাধ্যমে ভারতের যেকোনও স্হানের শাখা ডাকঘর থেকে পিএলআই বা ডাকবিমা এবং আরপিএলআই পলিসির জন্য প্রিমিয়াম সংগ্রহ করা যাবে। এছাড়া অনলাইনে বিমার পলিসিগুলি আপডেপ-ও করা সম্ভব হবে। এই অ্যাপের সূচনার ফলে শাখা ডাকঘর থেকে পিএলআই এবং আরপিএলআই পলিসিগুলি মেয়াদ পূরণের সূচক তৈরির কাজও করা যাবে। এই ধরণের কাজের জন্য বিমাকারিকে তৎক্ষনাৎ একটি নম্বর দেওয়া হবে। শ্রী সিনহা বলেন, এই উদ্যোগের ফলে ডাকবিভাগ পিএলআই এবং আরপিএলআই-এর গ্রাহকদের বিক্রয়োত্তর পরিষেবা দিতে পারবে। গ্রামাঞ্চলের মানুষের পক্ষে এটি বিশেষভাবে সুবিধাজনক হবে।


    শ্রী সিনহা বলেন, দেশের ডাক বিভাগের কাজকর্মের সম্পূর্ণ ডিজিটাইজেশনের লক্ষ্যমাত্রা পূরণের উদ্দেশ্যে ডাক বিভাগের ‘ তথ্যপ্রযুক্তি আধুনিকীকরণ পরিকল্পনা ’ -র আওতায় গ্রামাঞ্চলের ডাকঘরগুলির ডিজিটাল উন্নয়নের জন্য ‘ দর্পণ ’ প্রকল্পের সূচনা হয়েছে। দেশের এক লক্ষ ২৯ হাজার গ্রামীণ ডাকঘরকে অনলাইনে সংযুক্ত করা এবং ডাক চলাচল ও আর্থিক লেনদেনের কাজ অনলাইনে করার জন্য উদ্যোগ নেওয়া হয়েছে। দেশের সমস্ত শাখা ডাকঘরে হাতে ধরা সিমযুক্ত যোগাযোগের যন্ত্র এবং সৌরশক্তির মাধ্যমে যন্ত্রপাতি চালানোর ব্যবস্হা হচ্ছে। এই প্রকল্পের জন্য ১৩০০ কোটি টাকারও বেশি ব্যয় হবে। ২০১৮-র ১১ই এপ্রিল পর্যন্ত ৬১৯৪১টি শাখা ডাকঘরে ‘ দর্পণ ’ প্রকল্পের কাজ চালু হয়েছে।


    প্রত্যন্ত গ্রামাঞ্চলে ‘ দর্পণ ’ প্রকল্পের এই যন্ত্রপাতির মাধ্যমে উচ্চমানের ডাক পরিষেবা দেওয়া সম্ভব হবে। এইসমস্ত এলাকার গ্রাহকরা অনলাইন কোর ব্যাঙ্কিং, রেজিস্টার্ড পার্সেল বুকিং, স্পিড পোস্ট বুকিং, মানিওর্ডার বুকিং, ডাকবিমা এবং গ্রামীণ ডাকবিমার প্রিমিয়াম জমা এবং পিএলআই এবং আরপিএলআই-এর মেয়াদ পরবর্তী দাবির ইনডেক্সিং-এর কাজ এই ধরনের হাতে ধরা যন্ত্রের মাধ্যমে করার সুবিধা পাবেন।


    CG /PB/NS/…

    
    
    (Release ID: 1529581) Visitor Counter : 2