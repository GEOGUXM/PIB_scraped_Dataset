      প্রধানমন্ত্রীরদপ্তর

      সুইডেনে ভারতীয় জনগোষ্ঠীর এক অনুষ্ঠানে প্রধানমন্ত্রীর ভাষণ
      Posted On: 26 APR 2018 2:21PM by PIB Kolkata


    নয়াদিল্লি, ২৫ এপ্রিল , ২০১৮


    আমার বন্ধু, সুইডেনের মাননীয় প্রধানমন্ত্রী মিস্টার লফভেন,


    ভারতীয় বংশোদ্ভুত আমার সমস্ত বন্ধুগণ,


    শুভ সন্ধ্যা !


    আমার ভাই ও বোনেরা,


    আমাকে এবং আমার প্রতিনিধিদলকে সুইডেনে স্বাগত জানানোর জন্য আমি সুইডেনের সরকার ও ঐদেশবাসির প্রতি বিশেষ করে সুইডেনের মহামান্য রাজা ও প্রধানমন্ত্রী মিঃ লফভেনের প্রতি কৃতজ্ঞতা জানাতে চাই।


    মিঃ লফভেনের ভাষনের উষ্ণতা আমার হৃদয় ছুঁয়ে গেছে। তিনি বিমানবন্দরে আমাকে স্বাগত জানাতে এসেছিলেন। তিনি এমনকি হোটেল পর্যন্ত আমাকে পৌঁছে দেন।


    এই সম্মান শুধুমাত্র আমার জন্য নয়, ১২৫ কোটি ভারতীয়র জন্য। এই মানসিকতাতেই তিনি ২০১৬-য় ‘ মেক ইন ইন্ডিয়া ’ কর্মসূচিতে অংশগ্রহণ করেছিলেন। এছাড়া গতবছর সুইডেনে অনুরূপ এক অনুষ্ঠানেও তিনি অংশ নেন।


    ভারত এবং সুইডেনে বসবাসকারী ভারতীয়দের প্রতি যে ভালবাসা তিনি দেখিয়েছেন তার জন্য আমি তাঁকে অজস্র ধন্যবাদ জানাই।


    আমি তাঁর প্রতি শ্রদ্ধার নিদর্শন হিসাবে সবাইকে উঠে দাঁড়িয়ে মাননীয় প্রধানমন্ত্রীর প্রতি সম্মান জানাতে অনুরোধ জানাই।


    বন্ধুগণ,


    আপনারা উদ্ভাবনী দক্ষতা, পেশাদারি মানসিকতা, সাংস্কৃতিক সংহতি এবং ভারতীয় মূল্যবোধের মাধ্যমে নিজেদের জায়গা করে নিয়েছেন। ভারতের বাইরে বসবাস করেও আপনারা যেভাবে ভারতাত্মা ও ভারতের মূল্যবোধকে বাঁচিয়ে রেখেছেন, তার জন্য আমি আপনাদের অভিনন্দন জানাই।


    আপনারা সকলেই তামিল, তেলুগু, মালয়ালম, কন্নড়, মারাঠি কিংবা বাংলার মতো ভিন্ন ভিন্ন ভাষায় কথা বলেন। ভারতে প্রায় ১০০টি ভাষা এবং ১৭০০টি উপভাষা রয়েছে। আমি যদি এইসব ভাষা ও উপভাষার সম্পূর্ণ তালিকা দিতে শুরু করি তাহলে আমি বোধহয় আগামীকাল সকালেও আমার ভাষণ শেষ করতে পারব না।


    আমাদের ভাষা কিংবা সামাজিক পরিস্হিতি হয়তো সকলের জন্য পৃথক হতেই পারে কিন্তু একটি জিনিস আমাদের সকলকে একসূত্রে বেঁধে রেখেছে, তা হল ভারতীয় হিসাবে আমাদের গর্ববোধ।


    এই অনুভূতিটাই আমাদের একসূত্রে গ্রথিত করে এবং প্রতিকূল পরিস্হিতিতে একে অপরের পাশে দাঁড়াতে প্রেরণা যোগায়। যার ফলে আমরা নতুন শক্তি পাই। অনুপ্রেরণার এই অনুভূতির ফলেই ‘ বন্দেমাতরম ’ কিংবা ‘ ভারত মাতা কি জয় ’ -এর মতো উচ্চারণ শুনলেই ভারতের প্রতি শ্রদ্ধার নিদর্শন হিসাবে একসঙ্গে উঠে দাঁড়ায়।


    এই অনুভূতিই সব ভারতীয়ের জন্য মেরি কম কিংবা সাইনা নেহওয়ালের সাফল্যে গর্বের বোধ তৈরি করে।


    বন্ধুগণ,


    আজ দেশ এক বিরাট পরিবর্তনের মধ্য দিয়ে চলেছে। বর্তমানে ভারত সরকার ২১ শতকে দেশের কল্যাণ এবং মর্যাদার মধ্য দিয়ে ভারতকে নতুন উচ্চতায় পৌঁছে দেওয়ার লক্ষ্যে অনেকদুর এগিয়েছে। চার বছর আগে ভারতের মানুষ আমাদের ‘ সব কা সাথ সব কা বিকাশ ’ -এর মতো নজিরবিহীন জনাদেশ দিয়েছিলেন। বিগত চার বছরে আমরা এক উন্নত ভারত গড়ে তোলার লক্ষ্যে সব রকম উদ্যোগ নিয়েছি। ভারতের স্বাধীনতার ৭৫তম বর্ষপূর্তিতে, ২০২২ সালের মধ্যে এক নতুন ভারত গড়ে তোলার লক্ষ্যে উদ্যোগ নেওয়া হয়েছে। আমরা ‘ সংকল্প থেকে সিদ্ধি ’ -র শপথ গ্রহণ করেছি।


    একইসঙ্গে আমরা ভারতীয়ত্বের জন্য শ্রদ্ধা ও মর্যাদা বৃদ্ধি করেছি এবং ভারতের সমৃদ্ধ ঐতিহ্যকে আরো বেশি করে ছড়িয়ে দিয়েছি। আমাদের উদ্যোগ এবং আপনাদের সহযোগিতার মাধ্যমে আন্তর্জাতিক যোগা দিবস, আর্য়ুবেদ, বসুধৈবকুটুম্বকমের প্রাচীন ধারণা এবং মানুষ ও প্রকৃতির মধ্যে সৌসাম্য রক্ষার মতো কাজের জন্য আন্তর্জাতিক মঞ্চে ভারতের ভাব নেতৃত্ব প্রতিষ্ঠিত হয়েছে।


    বন্ধুগণ,


    এছাড়াও আফ্রিকা, প্রশান্ত মহাসাগরের ছোট ছোট দ্বীপরাষ্ট্রগুলি, আসিয়ান, ইউরোপ অথবা এশিয়া ভারতকে বর্তমানে এক বিশ্বাসী অংশীদার এবং বিশ্বাসযোগ্য মিত্র হিসাবে বিবেচনা করে।


    নেপালে ভূমিকম্প অথবা শ্রীলঙ্কার বন্যার মতো সঙ্কটের সময়ে মানব জাতি ভারতের দিকে তাকায়। ইয়েমেন যুদ্ধের সময় আমরা যে কেবলমাত্র চার হাজার ভারতীয়কে উদ্ধার করেছি তাই নয়, প্রায় দু হাজার বিদেশিকেও উদ্ধার করেছি।


    গত চার বছরে আমরা এমনকিছু পদক্ষেপ গ্রহণ করেছি যার ফলে সারা বিশ্বে ভারতের প্রতি মানুষের আস্হা বৃদ্ধি পেয়েছে।


    কয়েকদিন আগে আপনারা হয়তো দেখেছেন, দিল্লিতে আন্তর্জাতিক সৌর জোটের শীখর বৈঠক অনুষ্ঠিত হলো। খুব কম সময়ের মধ্যে ভারতের নেতৃত্বে সবুজ পৃথিবীর এই উদ্যোগে ৬০টিরও বেশি দেশ অংশগ্রহণ করেছে।


    তিনটি আন্তর্জাতিক গোষ্ঠী, ক্ষেপনাস্ত্র প্রযুক্তি নিয়ন্ত্রণ ব্যবস্হা, অস্ট্রেলিয়া গোষ্ঠী এবং ওয়াসেনার অ্যারেঞ্জমেন্ট-এ ভারতের অন্তর্ভুক্তি আন্তর্জাতিক মঞ্চে ভারতের প্রভাব এবং গ্রহণযোগ্যতার ইঙ্গিতবাহী।


    বন্ধুগণ,


    সারা বিশ্ব আমাদের প্রযুক্তিগত দক্ষতা প্রশংসা করছে। ভারতের মহাকাশ কর্মসূচি বিশ্বের মধ্যে শীর্ষস্হানীয় ৫টি অনুসন্ধান কর্মসূচির অন্যতম। ভারতের মহাকাশ কর্মসূচি যে কেবলমাত্র উচ্চমানের তাই নয়, অর্থের দিক থেকেও তা ব্যয়সাশ্রয়ী। এই কারনে বিশ্বের যেসব দেশের কোনও মহাকাশ কর্মসূচি নেই, ভারত তাদের জন্য আশা জাগিয়েছে। গত বছর আমরা একটি দক্ষিণ এশীয় উপগ্রহ উ ৎক্ষেপণ করেছি, যা বর্তমানে আমাদের প্রতিবেশী দেশগুলি ব্যবহার করছে।


    বন্ধুগণ,


    আমরা আমাদের দেশে অভ্যন্তরে উত্তরদায়িতা এবং স্বচ্ছতা সুনিশ্চিত করার লক্ষ্যে প্রযুক্তি ব্যবহার করছি। ডিজিটাল পরিকাঠামোর সহায়তায় সরকার এবং নাগরিকদের মধ্যে যোগাযোগ সম্পূর্ণ রূপান্তরিত হয়েছে। সরকারি পরিকাঠামোর নাগাল পাওয়া বর্তমানে আর কোন সুবিধা নয়, বরং এটি এক সাধারণ ব্যবস্হা হয়ে উঠেছে। সাধারণ মানুষ বর্তমানে সরকারের সঙ্গে সরাসরি যোগাযোগ এবং আলোচনা করতে পারেন। সরকারের পুরনো কাজের ধারা সম্পূর্ণভাবে বদলে গেছে। টেবিলে টেবিলে ফাইলের বোঝা আর নেই। বর্তমানে থেমে থাকা কাজ দ্রুত গতিতে সম্পূর্ণ করার ওপর জোর দেওয়া হচ্ছে।


    আজ ভারতে ব্যবসা চালু করা এবং ব্যবসা করার কাজ সহজতর হয়েছে। এই প্রথম বিশ্বের ব্যবসার সুবিধা সুচকে ভারত ৪২ ধাপ এগিয়ে শীর্ষস্হানীয় ১০০টি দেশের মধ্যে জায়গা করে নিয়েছে।


    দেশের পরোক্ষ কর ব্যবস্হায় অভিন্ন পণ্য ও পরিষেবা কর বা জিএসটি-র মতো ঐতিহাসিক সংস্কারের মাধ্যমে যে পরিবর্তন এসেছে তা বর্তমানে মানুষের জীবনের অঙ্গ হয়ে উঠেছে। দেশের কর ভিত্তিতে নজিরবিহীন বৃদ্ধি হয়েছে এবং বিভিন্ন ধরনের নিয়ন্ত্রণ এবং প্রতিবন্ধকতার জন্য যেসব ব্যবসায়ীরা আগে নানান সমস্যার মুখে পড়তেন, তাঁরা আজ স্বস্তির নিঃশ্বাস ফেলেছেন।


    আপনারা নিশ্চয় জনকল্যাণে ভারতের জন ধন ব্যাঙ্ক অ্যাকাউন্ট, আধার এবং মোবাইল ফোন বা ‘ জ্যামত্রয়ী ’ -র কথা শুনেছেন। এই ত্রয়ীর সহায়তায় প্রত্যক্ষ সুবিধা হস্তান্তরের ব্যবস্হা চালু হয়েছে।


    এর ফলে সরকারের বিভিন্ন ধরনের কল্যাণমূলক প্রকল্প বাবদ আর্থিক সুবিধা সরাসরি প্রাপকদের কাছে পৌঁছে যাচ্ছে। এমন একটা সময় ছিল যখন জন্মায়নি এমন কন্যার জন্য নকল পরিচয়পত্র তৈরি করা হত। ঐসব পরিচয়পত্রগুলিতে জন্মগ্রহণ না করা কন্যাদের বিধবা হিসাবে দেখিয়ে, বিধবাদের জন্য পেনশন নেওয়া হত। আপনারা জেনে আনন্দিত হবেন শুধু এই একটিমাত্র প্রকল্প চালু হওয়ায় প্রায় ৮৩ হাজার কোটি টাকা অর্থা ৎ ১২০০ কোটি ডলারেরও বেশি সাশ্রয় হয়েছে। এই অর্থ ভুল লোকের হাতে এবং ভুতুড়ে প্রাপকদের নামে দেওয়ার প্রথা সম্পূর্ণভাবে নির্মূল হয়েছে।


    বন্ধুগণ,


    আমরা দারিদ্র দূরীকরণের জন্য কেবলমাত্র মুখের কথার পুরনো সংস্কৃতি থেকে সরে এসেছি। আমরা দারিদ্র দূরীকরণের হাতিয়ার হিসাবে ক্ষমতায়ণের উদ্যোগ নিয়েছি।


    ‘ সবকা সা সবকা বিকাশ ’ -এর মন্ত্র সমাজের দরিদ্রতর শ্রেণী এবং মহিলাদের ক্ষমতায়ণের মধ্য দিয়ে বাস্তবে পরিণত হয়েছে।


    উজালা যোজনার আওতায় আমরা দেশে দরিদ্র মহিলাদের জন্য নিঃশুল্ক রান্নার গ্যাসের সংযোগের ব্যবস্হা করেছি। ২০২০ সালের মধ্যে দরিদ্র মহিলাদের জন্য এই ধরনের ৮ কোটি সংযোগ দেওয়ার লক্ষ্যমাত্রা নেওয়া হয়েছে এবং ২ বছরেরও কম সময়ে আমরা ইতিমধ্যেই ৩ কোটি ৬০ লক্ষ গ্যাসের সংযোগ দিতে পেরেছি।


    আগে আমাদের মা-বোনেদের ৪০০টি সিগারেটের সমতুল ধোঁয়া নিতে হতো। কিন্তু বর্তমানে তারা পরিচ্ছন্ন রান্নার জ্বালানী পাচ্ছেন।


    রান্নার গ্যাসের সরবরাহ ব্যবস্হাও উন্নত হয়েছে। আপনারা হয়তো অনেকেই বেশ কয়েকবছর আগে ভারত ছেড়েছেন। আপনাদের হয়তো মনে থাকবে যে একসময় কালোবাজারে গ্যাসের সিলিন্ডার বিক্রি হতো। গ্যাসের সংযোগ পাওয়ার জন্য বহু সমস্যার মুখোমুখি হতে হতো। কখনো বা গ্যাসের সিলিন্ডারের জন্য আমাদের প্রতিবেশির কাছে হাত পাততে হতো। কিন্তু এখন গ্যাসের সংস্হাগুলি নিজেরাই ফোন করে জানতে চাই যে গ্যাস সিলিন্ডার লাগবে কি না।


    মুদ্রাগত ক্ষুদ্র ঋণ প্রকল্পের নতুন সুবিধা দেশের কোনায় কোনায় সমস্ত ক্ষু্দ্র উদ্যোগপতিদের জন্য ছড়িয়ে দেওয়া হয়েছে। এই প্রকল্পটি, যাঁরা তাদের ছোট ছোট ব্যবসার জন্য ঋণের সুবিধা পান না তাদের জন্য করা হয়েছে। ফলে এই যোজনার আওতায় প্রায় ১২ কোটি ঋণ বা ৫ লক্ষ ৩০ হাজার কোটি টাকা ঋণ হিসাবে মঞ্জুর করা হয়েছে যা ৯ হাজার কোটি ডলারের সমতুল। শুধু ১২ কোটি ঋণই নয়, এ হল ১২ কোটি স্বপ্ন যা আমরা সফল করার জন্য উদ্যোগ গ্রহণ করেছি। এটি কর্মসৃজনেরও এক মাধ্যম হয়ে উঠেছে। ঋণ প্রাপক ক্ষুদ্র উদ্যোগপতিদের ৭৪ শতাংশই মহিলা।


    অটল উদ্ভাবন মিশন, দক্ষ ভারত মিশন এবং স্টার্ট আপ ইন্ডিয়া মিশনের মতো কয়েকটি কর্মসূচির মাধ্যমে আরও বেশি অর্থনৈতিক উন্নয়নের এক ব্যবস্হা সৃষ্টি করা হচ্ছে।


    এক লক্ষ্যেরও বেশি ছাত্রছাত্রী এ বছের স্মার্ট ইন্ডিয়া হ্যাকাথনে অংশগ্রহণ করেছে। এদের মধ্যে বেশ কয়েক হাজার জন দেশের বিভিন্ন চ্যালেঞ্জ মোকাবিলায় তাদের উদ্ভাবনমূলক প্রস্তাব দিয়েছে। আমি ভিডিও কনফারেন্সের মাধ্যমে দেশের এইসব তরুণ প্রতিভাদের সঙ্গে সময় কাটিয়েছি।


    আমরা এই ধরনের উদ্যোগকে এগিয়ে নিয়ে যেতে আন্তর্জাতিক অংশীদারিত্ব গড়ে তুলেছি। আজই আমরা সুইডেনের সঙ্গে একটি উদ্ভাবনী অংশীদারিত্ব বিষয়ে সমঝোতা স্বাক্ষর করেছি। জানুয়ারি মাসে আমরা ইজরায়েলের সঙ্গে উদ্ভাবন এবং শিল্পোদ্যোগের জন্য উদ্ভাবন কেন্দ্রের কাজ শুরু করেছি।


    উদ্ভাবন, দক্ষতা উন্নয়ন এবং শিল্পোদ্যোগের সুবিধা তখনই পাওয়া যায় যখন দেশের নাগরিকদের জীবনমানের উন্নয়ন হয়।


    আজ সরকার জীবনযাত্রার সুবিধার ওপর জোর দিয়েছে। এই কয়েকদিন আগেই বিশ্বের বৃহত্তম স্বাস্হ্য পরিষেবা বিমা কর্মসূচি ‘ আয়ুষ্মান ভারত ’ -এর ঘোষনা করা হয়েছে। এটি বিশ্বের মধ্যে অন্যতম বৃহ ৎ স্বাস্হ্য পরিষেবা কর্মসূচি। বন্ধুগণ, খুব সম্ভবত অন্য কোনও কর্মসূচি এর সঙ্গে তুলনীয় নয়। বর্তমানে এই কর্মসূচির একটি পর্যায়ের সূচনা হয়েছে। কর্মসূচিটির দুটি অংশ রয়েছে। প্রথমটি হচ্ছে সারা দেশে স্বাস্হ্য ও কল্যাণ কেন্দ্রের এক নেটওয়ার্ক গড়ে তোলা এবং দ্বিতীয়টি হচ্ছে দেশের দরিদ্রতম জনসংখ্যার ৪০ শতাংশ মানুষকে ৫ লক্ষ টাকার স্বাস্হ্য বিমার সুযোগ প্রদান।


    ভাই ও বোনেরা,


    এটা শুধুমাত্র সংস্কার নয়, এ এক রূপান্তর। আমরা ভারতের রূপান্তরের শপথ নিয়েছি।


    বন্ধুগণ,


    এবছরের দোশরা অক্টোবর শুধুমাত্র ভারতেই সারা পৃথিবী জুড়ে মহাত্মা গান্ধীর ১৫০ তম জন্মবার্ষিকী উদযাপন করা হবে। আমরা এই মহান ব্যক্তিত্বের প্রতি শ্রদ্ধার্ঘ জানাতে ভারতের রূপান্তরের কৌশল নির্ধারণের সিদ্ধান্ত নিয়েছি। আমাদের অভিযাত্রা দীর্ঘ হতে পারে, কিন্তু আমরা সঠিক পথেই এগিয়ে চলেছি। এছাড়াও আমাদের লক্ষ্যে পৌঁছানোর সিদ্ধান্ত স্হির।


    বন্ধুগণ,


    সুইডেনের সঙ্গে অংশীদারিত্বকে আমরা রূপান্তরিত ভারত ও নতুন ভারত গঠনে অত্যন্ত গুরুত্বপূর্ণ বলে মনে করি। আমরা কেবলমাত্র সুইডেনের সঙ্গেই নয় অন্যান্য নর্ডিক দেশগুলির সঙ্গেও আমাদের অংশীদারিত্বকে নতুন পর্যায়ে নিয়ে যেতে চাই।


    সুইডেন ছাড়াও ডেনমার্ক, নরওয়ে, আইসল্যান্ড এবং ফিনল্যান্ডের প্রধানমন্ত্রীদের সঙ্গেও আমার আলোচনার সুযোগ হয়েছে। দ্বিপাক্ষিক কথাবার্তা ছাড়াও ভারত-নর্ডিক শিখর বৈঠকে ভারত ও নর্ডিক দেশগুলির নেতৃবৃন্দের মধ্যে আলোচনা কিছুক্ষণ আগেই শেষ হয়েছে।


    উদ্ভাবন, দক্ষতা এবং প্রযুক্তিগত সহযোগিতার ক্ষেত্রে আমাদের অংশীদারিত্বকে শক্তিশালি করার জন্য আমরা সিদ্ধান্ত নিয়েছি।


    বন্ধুগণ,


    আপনারা ভারতের অর্থনৈতিক বৃদ্ধির কাহিনীতে এবং আন্তর্জাতিক ক্ষেত্রে ভারতের অবস্হানের উন্নয়নের গুরুত্বপূর্ণ ভুমিকা পালন করেছেন। যদিও সুইডেনে ভারতের একটিমাত্রই দূতাবাস রয়েছে, কিন্তু আমাদের দূতের সংখ্যা একজন নয়। আপনারা সকলেই ভারতের দূত।


    আজ আমি আপনাদের অনুরোধ করতে চাই যে ভারতের সঙ্গে আপনাদের যোগাযোগকে শুধুমাত্র আবেগের পর্যায়েই সীমাবদ্ধ রাখবেন না যাঁরা উদ্ভাবন, ব্যবসা এবং ভারতে বিনিয়োগ করতে চান তাঁদের জন্য উদীয়মান নতুন ভারতে বিপুল সুযোগ উপস্হিত হয়েছে।


    নতুন ভারত আপনাদের জন্য অপেক্ষা করছে। বর্তমানে ভারত ও সুইডেনের মধ্যে সরাসরি বিমান যোগাযোগ চালু হয়েছে। তাই আর দেরি নয়।


    ভাই ও বোনেরা,


    সময় বড় কম। আমাকে একটি অনুষ্ঠানের জন্য লন্ডনে পৌঁছতে হবে। এই স্বল্প সময়ে আপনাদের সঙ্গে যোগাযোগের সুযোগ দেওয়ার জন্য আমি আপনাদের ধন্যবাদ জানাই। আমি অত্যন্ত আনন্দিত।


    আপনারা আমাকে নতুন ভারত বিষয়ে কথা বলার সুযোগ দিয়েছেন। আপনাদের আতিথিয়েতা এবং আর্শীবাদের জন্যও আমি আমি আপনাদের ধন্যবাদ জানাই। ভারত এবং ভারতীয় জনগোষ্ঠীর প্রতি আমি প্রধানমন্ত্রীকে ধন্যবাদ জানাই। আমি প্রধানমন্ত্রীকে হৃদয়ের অন্তস্হল থেকে অনেক ধন্যবাদ জানাই।


    ধন্যবাদ !


    CG/PB /NS/…

    
    
    (Release ID: 1530373) Visitor Counter : 2