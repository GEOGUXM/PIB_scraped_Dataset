      যোগাযোগওতথ্যপ্রযুক্তিমন্ত্রক

      মাসিক ১১৯৯ টাকার বিনিময়ে বিএসএনএল-এর নতুন ব্রডব্যান্ড কম্বোপ্ল্যান
      Posted On: 05 APR 2018 6:21PM by PIB Kolkata


    কলকাতা, ০ ৫ এপ্রিল, ২০১ ৮


    রাষ্ট্রায়ত্ত টেলি পরিষেবা সংস্থা বিএসএনএল-এর শাখা সংস্থা কলকাতা টেলিফোন্স এক নতুন পারিবারিক ব্রডব্যান্ড কম্বোপ্ল্যান চালু করেছে। নতুন এই প্ল্যানে একজন গ্রাহকের সুপারিশে পরিবারের সদস্যদের মাসিক ১,১৯৯ টাকার বিনিময়ে তিনটি প্রি-পেইড মোবাইল সংযোগ দেওয়া হবে। এই মোবাইল সংস্থাগুলি থেকে ভারতের যে কোনও নেটওয়ার্কে যত খুশি ফোন করা এবং নেটডেটা ব্যবহার করা যাবে। নতুন এই পরিষেবায় ৪০জিবি পর্যন্ত ১০ এমবিপিএস হারে ডেটা ডাউনলোড করা যাবে। বুধবার কলকাতায় টেলিফোন ভবনে আয়োজিত এক সাংবাদিক সম্মেলনে একথা জানান কলকাতা টেলিফোন্সের মুখ্য জেনারেল ম্যানেজার শ্রী এস পি ত্রিপাঠী। নতুন এই পরিষেবা গ্রাহকদের আকৃষ্ট করবে এবং সংস্থার ব্যবসা বৃদ্ধি পাবে বলে শ্রী ত্রিপাঠী আশা প্রকাশ করেন।


    ল্যান্ড লাইন সংযোগের ক্ষেত্রে বিভিন্ন সুযোগ-সুবিধার বিবরণ দিয়ে শ্রী ত্রিপাঠী জানান, রবিবার সারাদিন ও অন্যান্য দিন রাত্রিতে বিএসএনএল ল্যান্ডলাইন থেকে বিনামূল্যে ফোন করার সুবিধা চালু হচ্ছে। নতুন ল্যান্ড লাইন, ব্রডব্যান্ড সংযোগ যোগ দেওয়ার মাশুল প্রত্যাহার করা হয়েছে। উচ্চগতিসম্পন্ন ফাইবার-টু-দ্য হোম বা এফটিটিএইচ সংযোগ নিউটাউন অঞ্চলে দেওয়ার পরিকল্পনা চলছে বলেও শ্রী ত্রিপাঠী জানান।


    শ্রী ত্রিপাঠী সাংবাদিক সম্মেলনে আরও বলেন, গত আর্থিক বছরে সারা দেশ জুড়ে ১২ লক্ষ গ্রাহক মোবাইল নম্বর পোর্টেবিলিটির সুবিধা গ্রহণ করে বিএসএনএল-এর পরিষেবা নিচ্ছেন। অন্যান্য মোবাইল পরিষেবা প্রদানকারী সংস্থার তুলনায় গত রাজস্ববর্ষে বিএসএনএল-এর রাজস্ব সংগ্রহ ভালো হয়েছে। যদিও গত বর্ষে মোবাইল শিল্পে রাজস্ব সংগ্রহে ১০-২০ শতাংশ পর্যন্ত নিম্নমুখী প্রবণতা লক্ষ্য করা গেছে। সিমকার্ড বিক্রয় লক্ষ্যমাত্রা পূরণে এবং দ্রুত গ্রাহক অভিযোগ শোনার ক্ষেত্রে বিএসএনএল ভালো সাফল্য পেয়েছে বলেও শ্রী ত্রিপাঠী জানান।


    SSS/BD/ SB……

    
    
    (Release ID: 1527949) Visitor Counter : 5