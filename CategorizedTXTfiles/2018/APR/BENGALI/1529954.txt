      স্বরাষ্ট্র মন্ত্রক

      দাদরা ও নগর হাভেলীতে কেন্দ্রীয় স্বরাষ্ট্রমন্ত্রীর সফর উন্নয়ন প্রকল্প রূপায়ণে উৎসাহের সঞ্চার করেছে
      Posted On: 23 APR 2018 5:08PM by PIB Kolkata


    নয়াদিল্লি, ২০ এপ্রিল , ২০১৮


    কেন্দ্রীয় স্বরাষ্ট্রমন্ত্রী রাজনাথ সিং সমাজের প্রান্তিক জনগোষ্ঠীগুলির উন্নয়নে সরকারের প্রত্যয়ের কথা পুনরায় তুলে ধরেছেন। সম্প্রতি তিনি কেন্দ্রশাসিত দাদরা ও নগর হাভেলীতে বেশকয়েকটি উন্নয়ন প্রকল্পের উদ্বোধন করেন।


    এই দ্বীপাঞ্চলের প্রাকৃতিক সৌন্দর্য্যের এবং সবুজ পরিবেশের কথা তুলে ধরে কেন্দ্রীয় স্বরাষ্ট্রমন্ত্রী বলেন, পর্যটকদের জন্য দাদরা ও নগর হাভেলী এক গুরুত্বপূর্ণ আকর্ষন হয়ে উঠতে পারে। এছাড়াও মুম্বাইয়ের নিকটবর্তী হওয়ায় এই স্হানটিতে শিল্পোন্নয়নের সম্ভাবনা এবং চলচ্চিত্র নির্মাণের এক হাব হিসাবে গড়ে তোলার কথা ভাবা যেতে পারে। অন্যান্য রাজ্যের তুলনায় এই অঞ্চলের বিদ্যুৎ মাশুল অনেকটাই কম হওয়ায় এখানে শিল্প স্হাপনের সুবিধা হবে। অন্যদিকে এই কেন্দ্রশাসিত অঞ্চলে বিভিন্ন ধরনের শিল্প স্হাপনের জন্য ‘ এক জানালা ’ -র অনুমোদন ব্যবস্হা থাকায় এবং বাণিজ্য পথের নিকবর্তী হওয়ায় এখানে উন্নয়নের নতুন রাস্তা খুঁজে পাওয়ার সম্ভবনা রয়েছে।


    কেন্দ্রীয় স্বরাষ্ট্রমন্ত্রী জানান ১৪ এপ্রিল ডঃ বি আর আম্বেদকরের জন্মজয়ন্তিতে ‘ গ্রাম স্বরাজ অভিযান যোজনা ’ নামে এক প্রচার কর্মসূচির সূচনা হয়েছে। ৫ মে পর্যন্ত চলা এই কর্মসূচিতে সমাজের প্রান্তিক জনগোষ্ঠীর উন্নয়নের লক্ষ্যে গৃহীত কর্মসূচিগুলির কাজের অগ্রগতি বিষয়ে সরেজমিনে নজরদারি চালানো হবে। এছাড়া প্রধানমন্ত্রী উজালা যোজনা, প্রধানমন্ত্রী সহজ বিজলীঘর যোজনা (সৌভাগ্য)-র মতো কর্মসূচি রূপায়নের অগ্রগতি পর্যালোচনা করা হবে।


    দাদরা ও নগর হাভেলীতে প্রধানমন্ত্রী উজালা যোজনায় এখনো পর্যন্ত ১১৪৩৭ জন উপকৃত হওয়ায় তিনি সন্তোষ ব্যক্ত করেন। আরও ৩০০টি পরিবারকে এই প্রকল্পের আওতায় নিয়ে আসার জন্য এর নীতি নির্দেশিকা শিথিল করা হবে বলেও তিনি জানান।


    স্বরাষ্ট্রমন্ত্রী দাদরা ও নগর হাভেলীর মানুষের উন্নয়নের লক্ষ্যে যেসব প্রকল্পের উদ্বোধন করেছেন সেগুলি হল, গর্ভবতী এবং স্তনদাত্রী মা এবং স্কুলের ছাত্রছাত্রীদের জন্য পুষ্টিকর খাদ্য সরবরাহের স্বাভিমান প্রকল্প। এছাড়া সিলভাসা স্টেডিয়াম, সায়ালি ক্রিকেট স্টেডিয়াম এবং একটি নতুন স্পোর্টস কমপ্লেক্সেরও তিনি উদ্বোধন করেন। অন্যদিকে শ্রমিকদের জন্য আবাসন প্রকল্প, সিলভাসা-আমলি শহরে পয়ঃপ্রণালী ব্যবস্হা, জল সরবরাহ ব্যবস্হা এবং কাউঞ্চায় একটি উচ্চস্তরীয় সেতুরও তিনি উদ্বোধন করেন।


    CG/PB /NS/…

    
    
    (Release ID: 1529954) Visitor Counter : 1