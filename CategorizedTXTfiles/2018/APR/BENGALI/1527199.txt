      মন্ত্রিসভারঅর্থনৈতিকবিষয়সংক্রান্তকমিটি

      ‘প্রধানমন্ত্রী রোজগার প্রোৎসাহন যোজনা’র পরিধির প্রসার সম্পর্কিত প্রস্তাবে সম্মতি কেন্দ্রীয় মন্ত্রিসভার অর্থনৈতিক বিষয় সংক্রান্ত কমিটির
      Posted On: 02 APR 2018 2:19PM by PIB Kolkata


    নয়াদিল্লি, ২৮ মার্চ, ২০১৮


    ‘প্রধানমন্ত্রী রোজগার প্রোৎসাহন যোজনা’র সম্প্রসারণ প্রস্তাবে আজ সায় দিল কেন্দ্রীয় মন্ত্রিসভার অর্থনৈতিক বিষয় সংক্রান্ত কমিটি।প্রধানমন্ত্রী শ্রী নরেন্দ্র মোদীর নেতৃত্বে অনুষ্ঠিত কমিটির এক বৈঠকে স্থির হয়েছে যে কোন নতুন কর্মীর নথিভুক্তির দিন থেকে নিয়োগ কর্তার আর্থিক দায়বদ্ধতার ভার কেন্দ্রীয় সরকারের পক্ষ থেকেও বহন করা হবে প্রথম তিন বছরের জন্য।


    বৈঠকে এই সিদ্ধান্ত গ্রহণের ফলে অব্যবহারিক ক্ষেত্রের শ্রমিক-কর্মচারীরা একদিকে যেমন সামাজিক সুরক্ষার সুবিধা লাভ করবেন, অন্যদিকে তেমনই আরও বেশি মাত্রায় কর্মসংস্থানের সুযোগও সৃষ্টি হবে।


    এ পর্যন্ত ‘প্রধানমন্ত্রী রোজগার প্রোৎসাহন যোজনা’ রূপায়ণের ফলশ্রুতিতে বেশ উৎসাহব্যঞ্জক ফল পাওয়া গেছে। এরই পথ ধরে ব্যবহারিক ক্ষেত্রে কর্মসংস্থানের সুযোগ সম্প্রসারিত হয়েছে ৩১ লক্ষের মতো। এজন্য ব্যয়ের মাত্রা দাঁড়িয়েছে ৫০০ কোটি টাকারও বেশি।


    প্রসঙ্গত উল্লেখ্য, ‘প্রধানমন্ত্রী রোজগার প্রোৎসাহন যোজনা’টি রূপায়িত হচ্ছে ২০১৬-র আগস্ট মাস থেকে। এর আওতায় কেন্দ্রীয় সরকার বর্তমানে কর্মীদের পেনশন কর্মসূচিতে ৮.৩৩ শতাংশ হারে আর্থিক সহায়তা যুগিয়ে আসছে। এই কর্মসূচি রূপায়ণের একটি বিশেষ ইতিবাচক দিক হল সংশ্লিষ্ট শ্রমিক-কর্মচারীরা সংগঠিত ক্ষেত্রের কর্মীদের মতোই সামাজিক সুরক্ষা ও নিরাপত্তার সুযোগ-সুবিধাগুলি লাভ করতে পারছেন।


    PG/SKD/DM/…

    
    
    (Release ID: 1527199) Visitor Counter : 1