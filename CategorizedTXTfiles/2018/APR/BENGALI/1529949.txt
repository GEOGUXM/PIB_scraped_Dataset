      প্রধানমন্ত্রীরদপ্তর

      অগ্রাধিকারপ্রাপ্ত সরকারি কর্মসূচি রূপায়ণে সাফল্যের জন্য আগামীকাল উৎকর্ষ পুরস্কার দেবেন প্রধানমন্ত্রী
      Posted On: 23 APR 2018 5:03PM by PIB Kolkata


    নয়াদিল্লি , ২০ এপ্রিল, ২০১ ৮


    চিহ্নিত এবং অগ্রাধিকারপ্রাপ্ত সরকারি কর্মসূচি ও উদ্ভাবন প্রচেষ্টার বাস্তবায়নে যে সমস্ত জেলা এবং কেন্দ্রীয় ও রাজ্য স্তরের প্রতিষ্ঠান বিশেষ সাফল্য দেখিয়েছে, আগামীকাল রাজধানীর বিজ্ঞান ভবনে তাদের জনপ্রশাসন সম্পর্কিত উৎকর্ষ পুরস্কার প্রদান করবেন প্রধানমন্ত্রী শ্রী নরেন্দ্র মোদী।


    মূলত প্রধানমন্ত্রী ফসল বিমা যোজনা, ডিজিটাল পদ্ধতিতে লেনদেনের প্রসার, প্রধানমন্ত্রী আবাস যোজনা (গ্রামীণ ও শহরাঞ্চল) এবং দীনদয়াল উপাধ্যায় গ্রামীণ কৌশল্যা যোজনার মতো অগ্রাধিকারপ্রাপ্ত কর্মসূচিগুলির রূপায়ণে সাফল্যের স্বীকৃতি স্বরূপ এই পুরস্কার দানের ব্যবস্থা চালু করা হয়েছে। এর সবকটি হ’ল জনকল্যাণমূলক কর্মসূচি। এছাড়াও, জেলা সহ কেন্দ্র ও রাজ্য পর্যায়ের সরকারি সংস্থা ও প্রতিষ্ঠানগুলিকে সফল উদ্ভাবন প্রচেষ্টার জন্য এর আওতায় পুরস্কৃত করা হয়।


    এ বছর চিহ্নিত চারটি অগ্রাধিকারপ্রাপ্ত কর্মসূচির জন্য ১১টি পুরস্কার দেওয়া হবে।


    এই উপলক্ষে ‘নতুন নতুন পন্থাপদ্ধতি’ নামে একটি বইও প্রকাশ করবেন শ্রী নরেন্দ্র মোদী। এছাড়াও, ‘উন্নয়নের জন্য আকাঙ্খা ও আগ্রহ : সম্ভাবনার হদিশ’ নামে আরেকটি বইও তিনি এদিন আনুষ্ঠানিকভাবে প্রকাশ করবেন।


    CG/SKD/ SB……

    
    
    (Release ID: 1529949) Visitor Counter : 5