      স্বাস্থ্যওপরিবারকল্যাণমন্ত্রক

      ২০১৮-র ৮ থেকে ১১ নভেম্বর পর্যন্ত নতুন দিল্লিতে প্রতিবন্ধকতাযুক্ত যুবকদের জন্য তথ্যপ্রযুক্তির চ্যালেঞ্জ শীর্ষক এক সম্মেলন অনুষ্ঠিত হবে
      Posted On: 19 APR 2018 1:00PM by PIB Kolkata


    নয়াদিল্লি, ১৮ এপ্রিল , ২০১৮


    ২০১৮-র ৮ থেকে ১১ নভেম্বর পর্যন্ত নতুন দিল্লিতে প্রতিবন্ধকতাযুক্ত যুবকদের জন্য তথ্যপ্রযুক্তির চ্যালেঞ্জ শীর্ষক এক সম্মেলন অনুষ্ঠিত হবে। কেন্দ্রীয় সরকারের প্রতিবন্ধকতাযুক্ত ব্যক্তিদের ক্ষমতায়ণ সংক্রান্ত দপ্তর এবং সামাজিক ন্যায় ও ক্ষমতায়ণ মন্ত্রকের মধ্যে গতকাল ‘ রিহ্যাবিলিটেশন ইন্টারন্যাশনাল কোরিয়া ’ -বিষয়ক এক সমঝোতাপত্র স্বাক্ষরিত হয়েছে। এই সমঝোতা অনুসারে উভয়পক্ষ এই অনুষ্ঠানকে সফল করে তুলতে সমস্ত প্রয়োজনীয় আর্থিক, পরিবহন সহ অন্যান্য সহায়তা প্রদান করবে। ২৪টি এশীয় ও প্রশান্ত মহাসাগরীয় দেশে ১২০ জন প্রতিবন্ধী যুবক সহ মোট ৩০০ জন এই অনুষ্ঠানে অংশ নেবেন। এর আগে কোরিয়া, চীন এবং ভিয়েতনামে এই ধরনের অনুষ্ঠানের আয়োজন করা হয়েছে।


    এই উপলক্ষ্যে শারিরীক, দৃষ্ট, শ্রবণ এবং বৌদ্ধিক প্রতিবন্ধকতাযুক্ত ব্যক্তিদের মধ্যে চারটি শ্রেণীর প্রতিযোগিতা হবে। ব্যক্তিগত দক্ষতা ছাড়াও তথ্যপ্রযুক্তি ক্ষেত্রে গোষ্ঠীগত দক্ষতার বিষয়টিও এখানে পরীক্ষা করা হবে। সফল প্রতিযোগীদের পুরস্কারেরও ব্যবস্হা থাকবে।


    ভারত সরকারের স্বাস্হ্য ও পরিবারকল্যাণ মন্ত্রক এবং দুটি অসরকারি সংগঠন যৌথভাবে এই প্রতিযোগিতার আয়োজন করবে। তথ্যপ্রযুক্তি সংক্রান্ত সেমিনারেরও এখানে ব্যবস্হা করা হবে। অনুষ্ঠানে কেন্দ্রীয় ইলেক্ট্রনিক্স ও তথ্যপ্রযুক্তি মন্ত্রক, যুব ও ক্রীড়া মন্ত্রক এবং মানব সম্পদের উন্নয়ন মন্ত্রকের সকলকে যুক্ত করা হবে।


    CG/PB /NS/…

    
    
    (Release ID: 1529590) Visitor Counter : 1