      স্বরাষ্ট্র মন্ত্রক

      আম্বেদকর জন্মজয়ন্তীর দিনটি যাতে শান্তি ও সম্প্রীতির মধ্যে উদযাপিত হয় তা নিশ্চিত করতে রাজ্যগুলিকে পরামর্শ দিল কেন্দ্রীয় স্বরাষ্ট্র মন্ত্রক
      Posted On: 13 APR 2018 11:16AM by PIB Kolkata


    নয়াদিল্লি, ১২ এপ্রিল, ২০১৮


    আগামী ১৪ এপ্রিল আম্বেদকর জন্মজয়ন্তীর দিনটি যাতে যথাযথভাবে অনুষ্ঠিত হয় এবং এই উপলক্ষে কোনরকম অবাঞ্ছিত ঘটনা না ঘটে, তা নিশ্চিত করার জন্য রাজ্যগুলিকে নির্দেশ দিল কেন্দ্রীয় স্বরাষ্ট্র মন্ত্রক।


    জীবন ও সম্পত্তির যাতে কোনরকম ক্ষয়ক্ষতি না ঘটে তা নিশ্চিত করার লক্ষ্যে স্পর্শকাতর এলাকাগুলিতে টহলদারি ব্যবস্থা জোরদার করে তুলতেবলা হয়েছেমন্ত্রকের পক্ষ থেকে। প্রয়োজনীয় আদেশও বলবৎ করা যেতে পারে এই লক্ষ্যে।


    মন্ত্রকের পক্ষ থেকে আরও বলা হয়েছে যে আইন ও শৃঙ্খলা পরিস্থিতি কঠোর নিয়ন্ত্রণে রাখতে জেলাশাসক এবং পুলিশ সুপারদের সমস্তরকম প্রয়োজনীয় পদক্ষেপ গ্রহণের নির্দেশ দেওয়া যেতে পারে। শান্তি ও সম্প্রীতি রক্ষার স্বার্থে পুলিশি ব্যবস্থাকে আরও জোরদার করে তোলারও পরামর্শ দেওয়া হয়েছে মন্ত্রকের এক বার্তা মারফৎ।


    এ মাসের ২ ও ১০ তারিখে ভারত বন্‌ধকে ঘিরে দেশের কোন কোন অংশে মূর্তির অবমাননা সহ যে সমস্ত গুণ্ডামির ঘটনা ঘটেছে, তার পরিপ্রেক্ষিতেই স্বরাষ্ট্র মন্ত্রকের এই নির্দেশনামা।


    PG/SKD/DM/…

    
    
    (Release ID: 1528932) Visitor Counter : 6