      মানবসম্পদবিকাশমন্ত্রক

      উন্নত ভারত অভিযানে দেশের ৭৫০ উচ্চশিক্ষা প্রতিষ্ঠান মিলিতভাবে গ্রামোন্নয়নের কাজ করবে
      Posted On: 27 APR 2018 11:42AM by PIB Kolkata


    নয়াদিল্লি, ২৬ এপ্রিল , ২০১৮


    গ্রামীন ভারতের বিকাশের লক্ষ্যে বুধবার মানবসম্পদ উন্নয়ন মন্ত্রকের ফ্ল্যাগশিপ কর্মসূচি উন্নত ভারত অভিযান- ২.০-র দ্বিতীয় উদ্বোধন করা হয় । মানবসম্পদ উন্নয়ন মন্ত্রী শ্রী প্রকাশ জাভড়েকর ভিডিও কনফারেন্সের মাধ্যমে নতুন দিল্লিতে এআইসিটিই-র সদর দপ্তরে অনুষ্ঠিত উদ্বোধন পর্বে বলেন, ছাত্রছাত্রীরা পরিবর্তনের প্রকৃত এজেন্ট হিসাবে দেশের ভবিষ্যতকে উন্নত, ক্ষমতায়িত ও আলোকিত করতে পারেন । মন্ত্রী জানান যে প্রধানমন্ত্রী নরেন্দ্র মোদীর ভারতের রূপান্তর সংক্রান্ত ভাবনাচিন্তার সঙ্গে সামঞ্জস্য বজায় রেখে উন্নত ভারত অভিযানের পরিকল্পনা করা হয়েছে । এই কর্মসূচিতে কলেজ ও বিশ্ববিদ্যালয়ের পড়ুয়ারা তাদের নিকটবর্তী গ্রামে গিয়ে সেখানকার মানুষজনের জীবনধারা ও দৈনন্দিন সমস্যাগুলির বিষয়ে ওয়াকিবহাল হবেন ।


    উন্নত ভারত অভিযানের মূল উদ্দেশ্য দেশের প্রথম সারির শিক্ষা প্রতিষ্ঠানগুলির জ্ঞানধারা ও সম্পদ ব্যবহার করে গ্রামোন্নয়নের কাজে পরিবর্তন আনা । এই কর্মসূচির আরেকটি উদ্দেশ্য, সমাজ ও উচ্চশিক্ষা প্রতিষ্ঠানগুলির মধ্যে পারস্পরিক আদান-প্রদানের সক্রিয় সম্পর্ক গড়ে তোলা । এর ফলে, গ্রামাঞ্চলের মানুষদের জীবন-জীবিকায় উন্নতিসাধনের কাজে জ্ঞান ও প্রযুক্তিগত ব্যবহার করা যায় এবং সমাজের সকল সরকারী ও বেসরকারি প্রতিষ্ঠানগুলির সামর্থ্য বাড়ানো যায় । দেশজুড়ে ৭৫০টি সরকারি ও বেসরকারি উচ্চশিক্ষা প্রতিষ্ঠানকে কর্মসূচি রূপায়ণের জন্য বাছাই করা হয়েছে । তারা এক-একটি সমস্যার সমাধানসূত্র খোঁজার চ্যালেঞ্জ গ্রহণ করবে । তাদের সাহায্য করতে বিশেষজ্ঞের গোষ্ঠী ও আঞ্চলিক সমন্বয়সাধনকারী কিছু প্রতিষ্ঠানও থাকবে । আইআইটি দিল্লিকে জাতীয় সম্বন্বয়সাধকের ভূমিকা পালন করবে । মানবসম্পদ উন্নয়ন মন্ত্রক চায় প্রতিটি সুনামধন্য উচ্চশিক্ষা প্রতিষ্ঠানকে পর্যায়ক্রমে কর্মসূচির আওতায় নিয়ে আসতে । বাছাই করা প্রত্যেকটি প্রতিষ্ঠান কয়েকটি গ্রাম বা পঞ্চায়েতের দায়িত্বে থাকবে এবং ধীরে ধীরে বিকাশমূলক প্রকল্পগুলিকে আরো বেশি সংখ্যক মানুষের কাছে নিয়ে যেতে হবে ।


    শ্রী জাভড়েকর পড়ুয়াদের পরামর্শ দেন, স্হানীয় মানুষদের কাজে লাগিয়ে স্বাস্হ্য, পরিচ্ছন্নতা, আবজর্না নিয়ন্ত্রণ, সবুজায়ন, আর্থিক অন্তর্ভুক্তি, মহিলা ও শিশুদের বিকাশ সহ বিভিন্ন ক্ষেত্রের সমস্যাগুলি চিহ্নিত করতে । মন্ত্রী জানান যে মন্ত্রক উন্নত ভারত অভিযানের একটি গাইডবুক প্রকাশ করবে ।


    উদ্বোধন অনুষ্ঠানে মানব সম্পদ উন্নয়ন প্রতিমন্ত্রী ডঃ সত্যপাল সিং বলেন, অতীতে গ্রাম থেকে মানুষকে শহরে চলে আসতে দেশ দেখেছে । কিন্তু, উন্নত ভারত অভিযানের ধারাবাহিক বিকাশের কাজ একটি বিপরীতমুখী প্রথা চালু করবে । অধ্যাপক ও ছাত্রছাত্রীদের ডঃ সিং আবেদন করেন গ্রামে মানুষকে, বিশেষ করে নবীনদের গ্রামোন্নয়নের নানা প্রকল্পের মাধ্যমে অর্থ-সামাজিক উন্নয়নের ভাগীদার হওয়ার প্রেরণা যোগাতে । গ্রামে উন্নয়ন প্রক্রিয়া পৌঁছে দেওয়ার প্রযুক্তি তৈরীর জন্য তিনি আইআইটি দিল্লিকে অভিনন্দন জানান । মন্ত্রকের উচ্চশিক্ষা সচিব শ্রী সুব্রক্ষ্মম জানান, দেশের ৪৫ হাজার গ্রামে এই অভিযান নিয়ে যেতে ৮২৫২টি শিক্ষা প্রতিষ্ঠানের অংশগ্রহণের প্রয়োজন আছে ।


    প্রধানমন্ত্রী শ্রী নরেন্দ্র মোদী চান উন্নত ভারত অভিযান প্রত্যেকটি উচ্চশিক্ষার প্রতিষ্ঠান অংশগ্রহণ করুক । সচিব আরো বলেন, উচ্চশিক্ষা প্রতিষ্ঠানগুলির বেশীরভাগ খরচ আসে সরকার ও জনসাধারণের অর্থ থেকে এবং সেইজন্য, উন্নত ভারত অভিযানে তারা অংশ নিয়ে ঋণ শোধ করতে পারেন ।


    বিভিন্ন শিক্ষা প্রতিষ্ঠানের অধ্যাপক ও পড়য়ারা নিজ নিজ দায়িত্বধীন গ্রামের জীবনযাপনের ব্যবস্হা, স্হানীয় সমস্যা ও মানুষের চাহিদার বিষয়ে সমীক্ষা চালিয়ে, পরবর্তী পর্যায়ে প্রযুক্তি ব্যবহার করে সম্ভাব্য সমাধানসূত্রের সন্ধান করা এবং সরকারি কর্মসূচিগুলি আরো ভালোভাবে রূপায়ণের পরিকল্পনা তৈরি করবেন । শিক্ষা প্রতিষ্ঠানগুলকে জেলা প্রশাসন, জনপ্রতিনিধি ও অন্য সংশ্লিষ্ট পক্ষদের সঙ্গে মিলিতভাবে কাজ করতে হবে । তারাও গ্রামোন্নয়নের অংশ হয়ে উঠবেন । এর ফলে, শিক্ষক ও শিক্ষয়িত্রীরা গ্রামের মানুষ ও সেখানকার বাস্তব পরিস্হিতির সঙ্গে পরিচিত হবেন, যা তাদের শিক্ষাগ্রহণ ও গবেষণাকে আরো সমাজমুখী করে তুলবে ।


    CG/SC /NS/…

    
    
    (Release ID: 1530517) Visitor Counter : 1