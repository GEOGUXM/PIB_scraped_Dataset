      প্রধানমন্ত্রীরদপ্তর

      মনিপুর-এ ১০৫তম ভারতীয় বিজ্ঞান কংগ্রেসের উদ্বোধনী অনুষ্ঠানে প্রধানমন্ত্রীর ভাষণের মূল পাঠ
      Posted On: 10 APR 2018 12:46PM by PIB Kolkata


    নয়াদিল্লি, ২৮ মার্চ , ২০১৮


    মনিপুরের মাননীয় রাজ্যপাল ডঃ নাজমা হেপতুল্লা


    মনিপুরের মাননীয় মুখ্যমন্ত্রী শ্রী এন বীরেন সিং, আমার মন্ত্রিসভার সহকর্মী ডঃ হর্ষবর্ধন


    মঞ্চে উপবিষ্ট অন্যান্য বিশিষ্ট ব্যক্তিবর্গ


    প্রতিনিধিবৃন্দ,


    মাননীয় ভদ্রমহিলা ও ভদ্রমহোদয়গণ


    আমি আমার বক্তব্য শুরু করতে চাই তিনজন ভারতীয় বিজ্ঞানীর প্রতি, যাঁদের আমরা সম্প্রতি হারিয়েছি, শ্রদ্ধা নিবেদন করে । এঁরা হলেন, পদ্মবিভূষণ অধ্যাপক যশপাল, পদ্মবিভূষণ অধ্যাপক ইউ.আর.রাও এবং পদ্মশ্রী ডঃ বলদেব রাজ । এঁরা প্রত্যেকেই ভারতীয় বিজ্ঞান এবং শিক্ষার ক্ষেত্রে অসাধারণ অবদান রেখে গেছেন ।


    আসুন, আমরা সম্প্রতি প্রয়াত বিশ্বের অন্যতম শ্রেষ্ঠ পদার্থবিজ্ঞানী এবং আধুনিক জ্যোর্তিবিজ্ঞানের অন্যতম উজ্জ্বল নক্ষত্র স্টিফেন হকিং-এর প্রতি বিশ্বের সবার সঙ্গে একযোগে শোক ব্যক্ত করি । তিনি ছিলেন ভারতের এক বিশিষ্ট বন্ধু এবং দু ’ বার আমাদের দেশে সফর করে গেছেন । সাধারন মানুষ হকিং-এর নাম যে কেবলমাত্র কৃষ্ণগহ্বর নিয়ে তাঁর কাজের জন্যই জানেন তাই নয়, বরং সমস্ত প্রতিকূলতার বিরুদ্ধে তাঁর অদম্য মনোবলের জন্য তিনি বিশেষভাবে পরিচিত ছিলেন । তাঁকে বিশ্বের অন্যতম শ্রেষ্ঠ অনুপ্রেরণাদাতা হিসেবে মানুষ মনে রাখবে ।


    বন্ধুগণ,


    আমি আজ ইম্ফলে ভারতীয় বিজ্ঞান কংগ্রেসের একশো পাঁচতম অধিবেশনে উপস্হিত থাকতে পেরে অত্যন্ত আনন্দিত । যাঁদের কাজ ভবিষ্যতের পথকে সুগম করে সেইসব বিজ্ঞানীদের পাশে থাকতে পেরে আমি খুব আনন্দিত বোধ করছি । মনিপুর বিশ্ববিদ্যালয় যেভাবে এই গুরুত্বপূর্ণ কর্মকান্ডের আয়োজন করেছে, তা দেখে আমি খুব খুশি । এই বিশ্ববিদ্যালয় উত্তর পূর্বাঞ্চলের রাজ্যগুলির মধ্যে উচ্চশিক্ষার এক গুরুত্বপূর্ণ কেন্দ্র হিসেবে উঠে এসেছে । আমি শুনলাম বিগত ১০০ বছরেরও বেশি সময়ের মধ্যে এই নিয়ে দ্বিতীয়বার উঃ পূর্বাঞ্চলে ভারতীয় বিজ্ঞান কংগ্রেসের আয়োজন করা হয়েছে । উঃ পূর্বাঞ্চলের ক্রমবর্ধমান ইচ্ছাশক্তির প্রমান এই অনুষ্ঠান ।


    এতে ভবিষ্যতের পক্ষে খুব ভালো হবে । আবহমানকাল ধরেই বিজ্ঞান প্রগতি এবং সমৃদ্ধির সঙ্গে জুড়ে আছে । আপনারা, আমাদের দেশের শ্রেষ্ঠতম বিজ্ঞান মনীষা, আজ এখানে সমবেত হয়েছে । আপনারাই হলেন জ্ঞান, উদ্ভাবন এবং শিল্পোদ্যোগের শক্তিকেন্দ্র এবং দেশের পরিবর্তনকে আপনারাই এগিয়ে নিয়ে যেতে সক্ষম ।


    গবেষনা ও উন্নয়নের মতো দুটি শব্দকে নতুন দৃষ্টিভঙ্গিতে ব্যাখ্যা করার সময় এসেছে । এই দুটি শব্দের নতুন ব্যাখ্যা হওয়া উচিত ‘ দেশের উন্নয়নের জন্য গবেষনা ’ । বিজ্ঞান হচ্ছে মানবকল্যাণের এক উপায়- মানুষের জীবনের রূপান্তরের এবং মানবকল্যাণ ও বিকাশকে এগিয়ে নিয়ে চলার এক পদ্ধতি । সময় এসেছে আমাদের ‘ ইজ অফ্ লিভি ’ বা জীবনযাপনের সুবিধাগুলি বিশেষ করে ভারতের ১২৫ কোটি মানুষের জীবনকে সহজতর করে তোলার প্রতি নিজেদের দায়বদ্ধ করে তোলা । দেশের নিজস্ব শক্তি এবং বিজ্ঞান ও প্রযুক্তির অপার সম্ভাবনাকে কাজে লাগিয়ে মানুষের জীবনকে সহজতর করে তুলতে হবে ।


    আমি আজ দাঁড়িয়ে আছি মনিপুরের সেই দুর্জয় সাহসের ভূমিতে, যেখানে ১৯৪৪ সালের এপ্রিল মাসে নেতাজী সুভাষচন্দ্র বোস - এর আজাদ হিন্দ বাহিনী স্বাধীনতার উদাত্ত আহ্বান জানিয়েছিল । আমি নিশ্চিত যে আপনারা যখন মনিপুর ছেড়ে যাবেন, তখন আমাদের জাতির জন্য দীর্ঘস্হায়ী কোনো কাজ করার অনুরূপ ইচ্ছাশক্তি নিয়ে যাবেন । আমি এটাও নিশ্চিতভাবে বলতে পারি যে আপনারা আজ এখানে মিলিত বিজ্ঞানীদের সঙ্গে ঘনিষ্ঠভাবে যোগাযোগ রেখে নিজেদের কাজকে এগিয়ে নিয়ে যেতে পারবেন ।


    সত্তি কথা বলতে কি বিজ্ঞান ও প্রযুক্তি ক্ষেত্রের বৃহত সমস্যা সমাধানের জন্যও বিভিন্ন ক্ষেত্রে যুক্ত বিজ্ঞানীদের মধ্যে ঘনিষ্ঠ সহযোগীতা ও সমন্বয়ের প্রয়োজন । কেন্দ্রীয় সরকারের বিজ্ঞানের ক্ষেত্রে উঃ পূর্বাঞ্চলীয় রাজ্যগুলির জন্য বেশ কয়েকটি নতুন কর্মসূচী শুর করেছেন । ‘ গ্রামীণ কৃষি মৌসম সেবা ’ -র আওতায় কৃষি সংক্রান্ত আবহাওয়ার পূর্বাভাস দেওয়ার ব্যবস্হা হয়েছে । এর ফলে ৫ লক্ষেরও বেশি কৃষক উপকৃত হয়েছেন । আমরা বর্তমানে এই পরিষেবাকে উঃ পূর্বাঞ্চলের সবকটি জেলাতে ছড়িয়ে দেওয়ার লক্ষ্যে কাজ করছি । উঃ পূর্বাঞ্চলের জন্য বিশেষভাবে প্রাসঙ্গিক বিজ্ঞান ও প্রযুক্তির সহায়তা দিতে বেশ কয়েকটি নতুন কেন্দ্র এখানে গড়ে তোলা হয়েছে । মনিপুরে বিভিন্ন জনগোষ্ঠী কর্তৃক ব্যবহৃত প্রাচীন ও চিরাচরিত ওষুধপত্র বিষয়ে গবেষনাকেন্দ্র গড়ে তোলা হয়েছে । এই গবেষনাকেন্দ্রটিতে উঃ পূর্বাঞ্চলের বিভিন্ন রাজ্যে প্রাপ্ত সুগন্ধী এবং ঔষধি গাছগাছড়া নিয়ে গবেষনা চালানো হবে ।


    সাতটি উঃ পূর্বাঞ্চলীয় রাজ্যের প্রত্যেকটিতেই একটি করে রাজ্য জলবায়ু পরিবর্তন কেন্দ্র স্হাপন করা হয়েছে । এইসব কেন্দ্রগুলি থেকে জলবায়ু পরিবর্তন বিষয়ে মানুষের মধ্যে সচেতনতা গড়ে তোলা এবং এ বিষয়ে ঝুঁকির বিশ্লেষন ও গবেষনা চালানো হবে । আমরা ‘ বাঁশ ’ -কে গাছের প্রজাতি হিসাবে পরিচিতি থেকে মুক্তি দিয়েছি এবং বিজ্ঞানভিত্তিকভাবে বাঁশকে ‘ ঘাস ’ হিসাবে শ্রেণিবদ্ধ করা হয়েছে । এর জন্য আমাদের একটি পুরোনো আইন পরিবর্তন করতে হয়েছে । আইনের এই সংশোধনের ফলে বাঁশ কাটা ও তার অবাধ চলাচল সম্ভব হবে । এছাড়া উৎপাদন এবং এই বস্তুটির গ্রাহক কেন্দ্রগুলির মধ্যেও সমন্বয়সাধন সম্ভব হবে । কৃষকরা বাঁশের সরবরাহ শৃঙ্খলে সম্ভাবনা বুঝে কাজ করতে পারবেন । সরকার ‘ জাতীয় বাঁশ অভিযান ’ -কে ১২০০ কোটি টাকার বরাদ্দে পুনরুজ্জীবিত করে তোলার উদ্যোগ নিয়েছেন । মনিপুরের মতো রাজ্যগুলি এই সিদ্ধান্তের ফলে উপকৃত হবে ।


    বন্ধুগণ,


    ভারতীয় বিজ্ঞান কংগ্রেসের এক সমৃদ্ধ ঐতিহ্য রয়েছে । আচার্য জগদীশচন্দ্র বোস, সি.ভি.রমন, মেঘনাদ সাহা এবং সত্যেন্দ্রনাথ বোসের মতো ভারতের অন্যতম শ্রেষ্ঠ বিজ্ঞানীরা এই সংগঠনের নেতৃত্ব দিয়েছেন । এইসব মহান বিজ্ঞানীদের প্রতিষ্ঠিত বিজ্ঞান গবেষনার ধারার উচ্চমান থেকে নতুন ভারতকে অনুপ্রেরণা খুঁজে নিতে হবে । বিজ্ঞানীদের সঙ্গে বিভিন্ন অনুষ্ঠানে মত বিনিময়ের সময় আমি আমাদের দেশের বিজ্ঞানীদের দেশের আর্থসামাজিক সমস্যার সমাধান খুঁজে বের করার পরামর্শ দিয়েছি । সমাজের দরিদ্র এবং বঞ্চিত শ্রেণির মানুষের সুবিধার জন্য নতুন চ্যালেঞ্জ গ্রহন করে কাজ করার জন্য আহ্বান জানিয়েছি । এই প্রসঙ্গে আমি বলতে চাই যে এ বছরের ভারতীয় বিজ্ঞান কংগ্রেসের মূল সুর হিসাবে ‘ বিজ্ঞান ও প্রযুক্তির মাধ্যমে দরিদ্র ও বঞ্চিত মানুষের কাছে পৌঁছে যাওয়া ’ -এটি অত্যন্ত প্রাসঙ্গিক, বিজ্ঞান কংগ্রসের গৃহীত এই মূল সুরটি আমার হৃদয়ের খুব কাছাকাছি ।


    ২০১৮ সালে পদ্মশ্রী প্রাপক বিশিষ্ট বিজ্ঞানী রাজাগোপালন বাসুদেবন-এর কথা এই প্রসঙ্গে মনে পড়ছে । মাদুরাই-এর এই অধ্যাপক বিজ্ঞানী রাস্তা নির্মাণের জন্য প্লাস্টিক বর্জ্য পুর্নব্যবহারের এক পদ্ধতি উদ্ভাবন করেছেন ও তার পেটেন্ট নিয়েছেন । তাঁর উদ্ভাবিত পদ্ধতিতে প্লাস্টিক বর্জ্য পুর্নব্যবহার করে নির্মত রাস্তাগুলি জলে নষ্ট হয় না, অনেক বেশি ভার বহন করতে পারে এবং দীর্ঘস্হায়ী হয় । একইসঙ্গে তিনি প্লাস্টিক বর্জ্যের পুর্নব্যবহারের অন্য গঠনমূলক পদ্ধতিও উদ্ভাবন করেছেন । অধ্যাপক বাসুদেবন তাঁর নিজের উদ্ভাবিত এই প্রযুক্তি ভারত সরকারকে বিনামূল্যে দিয়েছেন । এই প্রযুক্তি ব্যবহার করে ইতিমধ্যেই ১১টি রাজ্যে ৫ হাজার কিলোমিটারেরও বেশি স্হায়ী সড়ক নির্মাণ করা হয়েছে ।


    অনুরূপভাবে ২০১৮ সালে পদ্মশ্রীপ্রাপক আরেক বিজ্ঞানী অরবিন্দ গুপ্তা-র কথা আমি বলতে চাই । তিনি গৃহস্হের ফেলে দেওয়া বিভিন্ন জিনিসপত্র এবং বর্জ্য থেকে বৈজ্ঞানিক পরীক্ষার জন্য বিভিন্ন ধরনের খেলনা তৈরি করে ছাত্রছাত্রীদের বিজ্ঞান শিক্ষায় অনুপ্রাণিত করেছেন । চিন্তাকিন্ডি মাল্লেশম নামে ২০১৭-র আরেক পদ্মশ্রীপ্রাপক বিজ্ঞানী এমন এক বুনন যন্ত্র উদ্ভাবন করেছেন যা ব্যবহার করে তাঁতিদের শাড়ি বোনার জন্য সময় এবং শ্রম বহুলাংশে লাঘব হয়েছে । আমি তাই আপনাদের কাছে আমাদের সময়ের সমস্যাগুলির নিরসনের লক্ষ্যে আপনাদের উদ্ভাবনী গবেষনা চালানোর জন্য আহ্বান জানাই । কারণ, এর মাধ্যমেই মানুষের আশা-আকাঙ্খা পূরণ করা সম্ভব হবে । বিজ্ঞানীদের সামাজিক দায়বদ্ধতা এই সময় সবচেয়ে বেশি করে প্রয়োজন ।


    বন্ধুগণ,


    বিজ্ঞান কংগ্রেসের অধিবেশনের মূল সুরটিও বেশ কিছু প্রশ্নের জন্ম দেয় । আমরা কি ভারতের ছেলেমেয়েদের যথাযথভাবে বিজ্ঞানের সঙ্গে পরিচয় করানোর জন্য পর্যাপ্ত কাজ করেছি ? আমরা কি তাদের মধ্য সুপ্ত প্রতিভার জাগরন ঘটাতে উপযুক্ত পরিবেশ তৈরি করে দিতে পেরেছি ? বিজ্ঞানের ক্ষেত্রে আমাদের অগ্রগতিকে সমাজের সঙ্গে সক্রিয়ভাবে যুক্ত করার প্রয়োজন রয়েছে । এর মধ্যে দিয়েই আমাদের যুব সম্প্রদায়ের মধ্যে বিজ্ঞান মনস্কতা গড়ে উঠবে, এ থেকেই আমাদের যুব সম্প্রদায় বিজ্ঞানের ক্ষেত্রে তাদের ভবিষ্যত জীবন গড়ে তুলতে আগ্রহী হয়ে উঠবে । আমাদের জাতীয় প্রতিষ্ঠান এবং গবেষনাগারগুলিকে আমাদের ছেলেমেয়েদের জন্য খুলে দিতে হবে । আমি, স্কুলের ছাত্রছাত্রীদের সঙ্গে বিজ্ঞানীদের পারস্পরিক মতবিনিময়ের একটি উপযুক্ত প্রাতিষ্ঠানিক ব্যবস্হা গড়ে তোলার জন্য বিজ্ঞানীদের কাছে আবেদন জানাই । আমি তাঁদের প্রত্যেককে প্রতি বছর ১০০ ঘন্টা সময় দশম থেকে দ্বাদশ শ্রেণীর ১০০ জন ছাত্রছাত্রীর সঙ্গে বিজ্ঞান ও প্রযুক্তি বিষয়ে আলোচনা করার আহ্বান জানাই । ১০০ ছাত্রছাত্রীর জন্য যদি ১০০ ঘন্টা সময় ব্যয় করা হয় তাহলে কল্পনা করুন আমরা এইভাবে কতজন ভাবী বিজ্ঞানীকে লালন-পালন করতে পারব ।


    বন্ধুগণ, আমরা ২০৩০ সালের মধ্যে আমাদের দেশের মোট বিদ্যু ৎ উ ৎ পাদনের ৪০ শতাংশ জীবাশ্ম জ্বালানী নয়, এই ধরনের কোনো জ্বালানী থেকে উ ৎ পাদন করার লক্ষ্যমাত্রা গ্রহন করেছি । ভারত বহুরাষ্ট্রিক আন্তর্জাতিক সৌরজোটের এবং উদ্ভাবন অভিযানের নেতৃস্হানীয় দেশ । এই জোটগুলি পরিচ্ছন্ন শক্তির জন্য গবেষনা ও উন্নয়নের ওপর বিশেষ জোর দিয়ে থাকে । আমাদের পরমানুশক্তি দপ্তর দেশে দশটি নতুন ৭০০ মেগাওয়াট ক্ষমতাসম্পন্ন চাপযুক্ত ভারী জল চালিত বিদ্যুতচুল্লি স্হাপনের উদ্যোগ নিয়েছে । অভ্যন্তরীন পারমানবিক শিল্পে এই সিদ্ধান্ত গতি আনবে । এছাড়া পারমানবিক সরঞ্জাম নির্মানের ক্ষেত্রে এই ধরনের সিদ্ধান্ত ভারতের পরিচিতিকে আরও জোরালো করবে । সাম্প্রতিক সময়ে ভারতের শিল্প গবেষনা পর্ষদ হাতে বহনযোগ্য দুগ্ধ পরীক্ষার সরঞ্জাম উদ্ভাবন করেছে । এই সরঞ্জাম ব্যবহার করে প্রত্যেক পরিবার কয়েক সেকেন্ডের মধ্যে দুধের গুনমান যাচাই করতে পারবে । এছাড়াও শিল্প গবেষনা পর্ষদ বিরল জিনঘটিত রোগ নির্ণয়ের জন্য পরীক্ষার যন্ত্রপাতি নির্মাণ করছে । কৃষকদের আয় বাড়াতে সুগন্ধি ও ঔষধি গাছগাছড়ার ক্ষেত্রেও তার উদ্ভাবনের কাজ করেছে ।


    আমরা, ভারত থেকে যক্ষ্মারোগ নির্মূল করার লক্ষ্যে সমন্বিত প্রয়াস গ্রহন করেছি । কয়েকদিন আগেই নতুন দিল্লিতে যক্ষ্মারোগ নির্মূলকরণ সংক্রান্ত্র শিখর বৈঠকে আমরা ২০২৫ সালের মধ্যেই ভারত থেকে এই রোগ সম্পূর্ণভাবে নির্মূল করার প্রত্যয় দেখিয়েছি । বিশ্ব স্বাস্হ্য সংগঠন এই রোগ নির্মূলের জন্য ২০৩০ সালের যে সময়সীমা ঘোষনা করেছে আমরা তার ৫ বছর আগেই এই লক্ষ্যমাত্রা অর্জন করতে চাই । আমাদের মহাকাশ গবেষনা কর্মসূচী একবারে ১০০ টিরও বেশি উপগ্রহ মহাকাশে প্রেরণের ক্ষমতা অর্জন করেছে । ভারতীয় বৈজ্ঞানিকদের কঠোর শ্রম ও নিষ্ঠার ফলেই এই সাফল্য সম্ভব হয়েছে ।


    চন্দ্রযান-১ কর্মসূচীর সাফল্যের পর আমরা আগামী কয়েকমাসের মধ্যেই দ্বিতীয় চন্দ্রযান কর্মসূচীর সূচনা করতে চলেছি । সম্পূর্ণ দেশজ উদ্যোগে নির্মিত এই কর্মসূচীর মধ্যে চাঁদের মাটিতে একটি রোভারের অবতরণ এবং চলাচল করার কথা রয়েছে । গত শতাব্দীর মহান বিজ্ঞানী আলবার্ট আইনস্টাইন ‘ গ্র্যাভিটেশনাল ওয়েভস্ ’ বা মহাকর্ষ তরঙ্গের যে তত্ত্ব আবিষ্কার করেছিলেন তা প্রমাণ করার আন্তর্জাতিক উদ্যোগে ৯টি ভারতীয় সংস্হার ৩৭ জন বিজ্ঞানী যেভাবে অংশ নিয়েছেন তা অত্যন্ত গর্বের বিষয় । ইন্টারন্যাশনাল লেসার ইন্টারফেরোমিটার গ্র্যাভিটেশনাল ওয়েভ অবজারভেটরি (লিগো)-তে বিশ্বের বিজ্ঞানীদের সম্মিলিত উদ্যোগে ৩ বছর আগে এই তত্ত্ব সত্য প্রমানিত হয়েছে । আমাদের সরকার ইতিমধ্যেই দেশে তৃতীয় লিগো ডিটেক্টর স্হাপনের প্রস্তাব অনুমোদন করেছে । এর ফলে লেসার, আলোকতরঙ্গ এবং কম্পিউটিং-এর মতো মৌল বিজ্ঞানের ক্ষেত্রে আমাদের জ্ঞানের পরিধি প্রসারিত হবে । আমাকে জানানো হয়েছে যে আমাদের বিজ্ঞানীরা এই প্রকল্পটি বাস্তবায়নের লক্ষ্যে অক্লান্ত পরিশ্রম করে চলেছেন । আমি গুরুত্বপূর্ণ বৈজ্ঞানিক সংস্হার কাছাকাছি শহরগুলিতে বিজ্ঞীন গবেষনার একগুচ্ছ কেন্দ্র গড়ে তোলার প্রস্তাব করেছি । এর লক্ষ্য হচ্ছে শহরভিত্তিক গবেষনা ও উন্নয়নের ক্লাস্টার তৈরি করে বিজ্ঞান ও প্রযুক্তিকর সমস্ত অংশীদার যেমন শিক্ষা ও গবেষনা প্রতিষ্ঠান থেকে শিল্প ও স্টার্ট আপ সহ সংশ্লিষ্ট সকলকে এক জায়গায় নিয়ে আসা । এর ফলে নতুন আবিষ্কার যেমন উ ৎ সাহিত হবে, একইসঙ্গে বিশ্বমানের সমতুল গবেষনা হাবও গড়ে উঠবে ।


    আমরা সম্প্রতি ‘ প্রধানমন্ত্রী গবেষনা ফেলো ’ নামে একটি নতুন প্রকল্প অনুমোদন করেছি । এই কর্মসূচির আওতায় দেশের শ্রেষ্ঠ প্রতিষ্ঠানগুলি যেমন- আই.আই.এস.সি., আই.আই.টি, এন.আই.টি, আই.আই.এস.ই.আর এবং আই.আই.আই.টি-র মতো প্রতিষ্ঠানের শ্রেষ্ঠ ছাত্রছাত্রীরা আই.আই.টি এবং আই.আই.এস.সি-তে পিএইচডি কর্মসূচীতে সরাসরি ভর্তি হতে পারবেন । এই কর্মসূচী আমাদের দেশ থেকে মগজচালান বন্ধে সহায়ক হবে । এছাড়া অত্যাধুনিক বিজ্ঞান ও প্রযুক্তি ক্ষেত্রে দেশজ গবেষনা উ ৎ সাহিত হবে ।


    বন্ধুগণ, ভারতে বহু আর্থ-সামাজিক চ্যালেঞ্জ রয়েছে যার সঙ্গে আমাদের জনসংখ্যার এক বড়ো অংশের কল্যান জড়িয়ে আছে । আমরা ভারতকে পরিচ্ছন্ন, সবুজ এবং সমৃদ্ধ করে তোলার জন্য প্রয়োজনীয় বিজ্ঞান ও প্রযুক্তি চাই । আমি বিজ্ঞানীদের কাছে থেকে আমার চাহিদা বিষয়ে আরও একবার জানাতে চাই । আমাদের উপজাতীয় জনসংখ্যার এক বড়ো অংশ সিকল সেল অ্যানিমিয়ার মতো রোগে ভোগেন । আমাদের বিজ্ঞানীরা কী অদূর ভবিষ্যতে এই সমস্যার সহজ এবং সুলভ সমাধান বের করতে পারেন ? আমাদের শিশুদের এক বিরাট অংশ অপুষ্টি জনিত সমস্যায় ভোগে । এই সমস্যা মোকাবিলায় জাতীয় পুষ্টি মিশন নামে এক কর্মসূচি রূপায়ণ শুরু করেছে । এই মিশনের লক্ষ্যপূরণে আপনারা বিজ্ঞানীরা কিছু প্রস্তাব এবং সমাধান দিতে পারেন ?


    ভারতে কোটি কোটি নতুন বাড়ির প্রয়োজন । আমাদের বিজ্ঞানীরা কী এই চাহিদা মেটাতে ত্রৈমাত্রিক মুদ্রন প্রযুক্তিকে কাজে লাগাতে পারবেন ? আমাদের দেশের নদীগুলি দূষিত হয়ে পড়েছে, এই নদীগুলিকে পরিচ্ছন্ন করে তোলার জন্য আমাদের অভিনব ধ্যান-ধারনা এবং নতুন প্রযুক্তি প্রয়োজন । আমাদের দেশের বহু সমস্যার সমাধানে আমাদের বহুমাত্রির উদ্যোগের প্রয়োজন । যেমন সুলভ সৌর এবং বায়ুশক্তি । এই শক্তি সংরক্ষণের ব্যবস্হা, বৈদ্যুতিক পরিবহন ব্যবস্হা, পরিচ্ছন্ন রান্নার ব্যবস্হা, কয়লা থেকে মিথানলের মতো পরিচ্ছন্ন জ্বালানীর ব্যবস্হা, কয়লা থেকে পরিচ্ছন্ন শক্তি সংগ্রহনের ব্যবস্হা, স্মার্ট গ্রিড এবং মাইক্রো গ্রিড গড়ে তোলা ও জৈব গ্যাস উ ৎ পাদন ।


    আমরা ২০২২ সালের মধ্যে ১০০ গিগাওয়াট সৌরবিদ্যু ৎ উ ৎ পাদনের ব্যবস্হা গ্রহণ করার লক্ষ্যমাত্রা গ্রহণ করেছি । বর্তমানে প্রচলিত এবং বাজার থেকে প্রাপ্ত সৌর মডিউলের কর্মদক্ষতা মাত্র ১৭ থেকে ১৮ % আমাদের বিজ্ঞানীরা কী আরও দক্ষতা সম্পন্ন সৌর মডিউল নির্মাণের চ্যালেঞ্জ গ্রহন করতে পারেন যা ভারতে তৈরি হবে একই খরচায় । এই কাজ করা সম্ভব হলে কি বিরাট পরিমান সম্পদ সাশ্রয় করা যাবে ভেবে দেখুন । ভারতীয় মহাকাশ গবেষনা সংস্হা মহাকাশে উপগ্রহ পরিচালনার জন্য অন্যতম সেরা ক্যাটারি সিস্টেম ব্যবহার করে । অন্যান্য সংস্হগুলি ইসরোর সঙ্গে জোট বেঁধে সুলভ এবং দক্ষ ব্যাটারি ব্যবস্হা নির্মাণ করতে পারে যা মোবাইল ফোন কিংবা বিদ্যু ৎ চালিত গাড়িতে ব্যবহার করা সম্ভব হবে ।


    আমাদের ম্যালেরিয়া এবং জাপানি এনসেফ্যালাইটিসের মতো নীরব ঘাতক রোগ থেকে মুক্তি পেতে নতুন চিকি ৎ সা পদ্ধতি, ওধুষপত্র এবং ভ্যাকসিন প্রয়োজন । যোগা, খেলাধুলা এবং চিরাচরিত জ্ঞান নিয়েও আমাদের গবেষনা চালানো দরকার । ক্ষুদ্র এবং মাঝারি শিল্প ইউনিটগুলি আমাদের দেশের কর্মসংস্হানের এক প্রধান উ ৎ স । বিশ্বব্যাপী প্রতিযোগিতার মুখে তাদের সহায়তা করতে আমাদের বিজ্ঞান এবং প্রযুক্তি প্রতিষ্ঠানগুলি কী এগিয়ে আসতে পারে ? ক্ষুদ্র এবং মাঝারি শিল্পক্ষেত্রে কাজের পদ্ধতি এবং তাদের উ ৎ পাদিত পণ্যদ্রব্যের উন্নয়নের জন্য বিজ্ঞান ও প্রযুক্তিকে কী কাজে লাগানো সম্ভব ।


    বন্ধুগণ, আমাদের জাতীয় উন্নতি এবং বৃদ্ধির জন্য প্রয়োজনীয় প্রযুক্তিবিদ্যাকে ভবিষ্যতের জন্য তৈরি রাখতে হবে । প্রযুক্তি, শিক্ষা, স্বাস্হ্য পরিষেবা এবং ব্যাঙ্কি-এর মতো প্রতিষ্ঠানগুলিকে আরও বেশি করে মানুষের কাছে নিয়ে আসতে পারে । ভারতকে বিভিন্ন ধরনের প্রযুক্তি, যন্ত্রপাতি ও সরঞ্জাম উদ্ভাবন ও নির্মাণের ক্ষেত্রে প্রাধান্য অর্জন করতে হবে । ২০২০ সালের মধ্যে আমাদের দেশের পঞ্চম প্রজন্মের (৫-জি) ব্রডব্যান্ড টেলি-যোগাযোগ নেটওয়ার্ক গড়ে তুলতে হবে । কৃত্রিম মেধা, বিগ ডেটা অ্যানালিটিকস্, মেশিন লার্নিং এবং সাইবার ফিজিক্যাল সিস্টেম সহ দক্ষ যোগাযোগ ব্যবস্হা, অত্যাধুনিক উ ৎ পাদন ব্যবস্হা এবং স্মার্ট সিটি ও শিল্পের ক্ষেত্রে সবচেয়ে গুরুত্বপূর্ণ উপাদান হয়ে উঠতে চলেছে । আসুন আমরা ভারতকে ২০৩০ সালের মধ্যে বিশ্ব উদ্ভাবন সূচকের তালিকায় প্রথম দশটি দেশের মধ্যে নিয়ে আসার লক্ষ্যমাত্রা গ্রহণ করি ।


    বন্ধুগণ,


    এখন থেকে চার বছর পর, আমরা আমাদের স্বাধীনতার ৭৫ তম বর্ষ উদযাপন করবো । আমরা ২০২২ সালের মধ্যে এক নতুন ভারত গড়ে তোলার সংকল্প গ্রহণ করেছি । আমাদের ‘ সব কা সাথ, সব কা বিকাশ ’ -এর ধারনায় সবার জন্য সমৃদ্ধির লক্ষ্য কাজ করা যেতে হবে । এই লক্ষ্য অর্জন করতে হলে, আপনাদের সকলের আন্তরিক অবদান প্রয়োজন ।


    ভারতীয় অর্থনীতি বর্তমানে উচ্চ বৃদ্ধির রেখায় রয়েছেন । কিন্তু আমরা মানব উন্নয়নসূচক-এ পিছিয়ে আছি । এই বৈষম্যের অন্যতম গুরুত্বপূর্ণ কারণ হচ্ছে, বিভিন্ন রাজ্যের অভ্যন্তরে এবং রাজ্যগুলির মধ্যে বৈষম্য । এই বৈষম্য দূরীকরণের লক্ষ্যে আমরা, ১০০টির বেশি উন্নয়নকামী জেলার কাজের অগ্রগতির জন্য সমন্বিত উদ্যোগ গ্রহন করেছি । আমরা স্বাস্হ্য ও পুষ্টি, শিক্ষা, কৃষি এবং জলসম্পদ, আর্থিক অন্তর্ভুক্তি, দক্ষতা বিকাশ ও বুনিয়াদি পরিকাঠামোর ওপর জোর দেব । এই সবকটি ক্ষেত্রেই আপনাদের উদ্ভাবনী সমাধান প্রয়োজন, যে সমাধানের মধ্যে স্হানীয় চ্যালেঞ্জ ও চাহাদিপূরণের বিষয়টি থাকবে । ‘ সবার জন্য এক সাইজ ’ -এর ধারনা এক্ষেত্রে কাজ করবে না । আমাদের বৈজ্ঞানিক প্রতিষ্ঠানগুলি কি এইসব উন্নয়নকামী জেলাগুলির জন্য কাজ করতে পারে ? তারা কি এমন কোনো উপযুক্ত প্রযুক্তি তৈরি করে দক্ষতা ও উদ্যোগ বৃদ্ধিতে সাহায্য করতে পারে ?


    এই কাজ হবে, ভারতমাতার জন্য এক মহান সেবা । ভারতের আবিষ্কার ও বিজ্ঞান প্রযুক্তি ব্যবহারের এক সমৃদ্ধ ঐতিহ্য ও দীর্ঘ ইতিহাস রয়েছে । এই ক্ষেত্রে বিশ্বের প্রথম সারির দেশগুলির মধ্যে আমাদের নিজস্ব স্হান পুর্নদখল নেবার সময় এসেছে । আমি আমাদের বৈজ্ঞানিক গোষ্ঠীর কাছে, তাঁদের গবেষণাকে গবেষনাগার থেকে বাস্তবের ভূমিতে নিয়ে যাওয়ার আহ্বান জানাই । আমি নিশ্চিত যে, আমাদের বিজ্ঞানীদের নিষ্ঠা ও উদ্যোগের মাধ্যমে, আমরা এক সুন্দর ভবিষ্যতের পথে এগিয়ে যেতে পারবো । এই ভবিষ্যত চাই আমাদের জন্য এবং আমাদের সন্তানদের জন্য ।


    ধন্যবাদ ।


    PG /PB/NS/…

    
    
    (Release ID: 1528440) Visitor Counter : 4