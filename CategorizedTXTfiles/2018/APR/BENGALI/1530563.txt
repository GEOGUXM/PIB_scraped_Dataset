      প্রতিরক্ষামন্ত্রক

      জলপথে বিশ্ব পরিক্রমার অন্তিম পর্যায়ে নৌ-বাহিনীর জলযান ‘তারিণী’ মরিশাসের পোর্ট লুই বন্দর থেকে যাত্রা শুরু করল
      Posted On: 27 APR 2018 4:29PM by PIB Kolkata


    নয়াদিল্লি, ২৭ এপ্রিল , ২০১৮


    জলপথে বিশ্ব পরিক্রমার অন্তিম পর্যায়ে নৌ-বাহিনীর জলযান ‘ তারিণী ’ বৃস্পতিবার সকাল ১০টা নাগাদ মরিশাসের পোর্ট লুই বন্দর থেকে যাত্রা শুরু করেছে। নৌ-বাহিনীর এই জলযানে নাবিক ও কর্মীরা সকলেই মহিলা। উল্লেখ করা যেতে পারে, জলযান ‘ তারিণী ’ -র স্টিয়ারিং গিয়ারে সমস্যা দেখা দেওয়ায় জরুরি মেরামতির জন্য সেটিকে পোর্ট লুই বন্দরে নোঙর করতে হয়। মেরামতির পর জলযান ‘ তারিণী ’ সমুদ্রে দিক নির্দেশের কাজ ঠিকমতো করতে পারছে কি না তাও পরীক্ষা করে দেখা হয়। এরপর জলযানটি বিশ্ব পরিক্রমার শেষ পর্যায়ের লক্ষ্যে যাত্রা শুরু করে।


    মেরামতির কাজে মরিশাস প্রয়োজনীয় যন্ত্রাংশ ও কারিগরি সহ সবরকম সহায়তা দেয়। মে মাসের মাঝামাঝি নাগাদ জলযান ‘ তারিণী ’ বিশ্ব পরিক্রমা শেষে গোয়ায় এসে পৌঁছবে বলে আশা করা হচ্ছে।


    CG/BD /NS/…

    
    
    (Release ID: 1530563) Visitor Counter : 4