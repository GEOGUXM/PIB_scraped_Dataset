      ক্রেতা, খাদ্যএবংগণবন্টনমন্ত্রক

      ভারতীয় মানক ব্যুরোর কাজকর্ম পর্যালোচনা করলেন রামবিলাস পাসোয়ান
      Posted On: 09 APR 2018 11:27AM by PIB Kolkata


    নয়াদিল্লি, ০৬ এপ্রিল , ২০১৮


    কেন্দ্রীয় গ্রাহক বিষয়ক, খাদ্য ও গণবন্টন মন্ত্রী শ্রী রামবিলাস পাসোয়ান বৃহস্পতিবার সংসদ ভবনে মন্ত্রকের সংসদীয় পরামর্শদাতা কমিটির বৈঠকে সভাপতিত্ব করে ভারতীয় মানক ব্যুরোর (বি.আই.এস.) কাজকর্ম পর্যালোচনা করেন। ব্যাপক প্রচার ও জনসচেতনতা বৃদ্ধি এবং গ্রাহকদের সঙ্গে সরাসরি মত বিনিময়মূলক ব্যবস্হা গ্রহনের মাধ্যমে দ্রুত অভিযোগ নিস্পত্তি, শংসাপত্র নেওয়া বাধ্যতামূলক করা, গ্রাহক আস্হা বৃদ্ধি প্রভৃতি বিষয়ে শ্রী পাসোয়ান গুরুত্ব দেন। শ্রী পাসোয়ান ২০১৬-এর নতুন বি.আই.এস. আইনের ধারাগুলি কার্যকর রূপায়নের কথাও বিশেষভাবে উল্লেখ করেন।


    বৈঠকে পরামর্শদাতা কমিটির সদস্যরা মানক সংক্রান্ত নতুন নীতি তৈরি, শংসাপত্র প্রদান, হলমার্ক ব্যবস্হা, গবেষনাগারে পণ্যের মান যাচাই-এর মতো মূল কাজকর্মে উন্নতিসাধন এবং গ্রাহক স্বার্থ বিষয়ক ও আন্তর্জাতিক সহযোগিতা প্রসারিত করার বিষয়গুলি নিয়ে আলোচনা করেন।


    ভারতীয় মানক ব্যুরো মান যাচাই ও বিশ্লেষনের মাধ্যমে নিরাপদ, বিশ্বস্হ ও গুনমান সম্পন্ন পণ্য সামগ্রী ক্রেতাদের কাছে পৌঁছে দিয়ে জাতীয় অর্থনীতিতে অগ্রনী ভূমিকা পালন করে চলেছে। এর ফলে গ্রাহকদের স্বাস্হ্য সমস্যা নিরসন হচ্ছে, পরিবেশের প্রতি দায়বদ্ধতা ও সুরক্ষা বাড়ছে, রপ্তানি ও আমদানি ক্ষেত্রে উৎসাহ বাড়ছে ভেজাল পণ্য-সামগ্রী নিয়ন্ত্রন করা সম্ভব হচ্ছে। সাম্প্রতিক বছরগুলিতে মান-নির্ণয় ও শংসাপত্র প্রদানের মাধ্যমে বি.আই.এস. স্বচ্ছ ভারত অভিযান, ডিজিটাল ইন্ডিয়া, মেক ইন ইন্ডিয়ার মতো সরকারি উদ্যোগে সামিল হয়ে জাতীয় স্তরে অগ্রাধিকারপ্রাপ্ত বিষয়গুলিতে অবদান রেখে চলেছে।


    বৈঠকে বিভাগীয় প্রতিমন্ত্রী শ্রী সি.আর. চৌধুরী ছাড়াও সাংসদ শ্রী রামপ্রসাদ শর্মা, রমেশচন্দ্রের কৌশিক ও বলবিন্দর সিং ভুন্দের উপস্হিত ছিলেন।


    PG/BD /NS/…

    
    
    (Release ID: 1528278) Visitor Counter : 2