      প্রধানমন্ত্রীরদপ্তর

      ডঃ আম্বেদকর জাতীয় স্মারক সৌধের উদ্বোধন আগামীকাল
      Posted On: 13 APR 2018 11:12AM by PIB Kolkata


    নয়াদিল্লি , ১২ এপ্রিল , ২০১ ৮


    ডঃ বাবাসাহেব আম্বেদকর জন্মজয়ন্তীর প্রাক্কালে দিল্লির ২৬, আলিপুর রোডে আগামীকাল ডঃ আম্বেদকর জাতীয় স্মৃতিসৌধের উদ্বোধন করবেন প্রধানমন্ত্রী শ্রী নরেন্দ্র মোদী। এই বিশেষ স্থানটিতেই ডঃ আম্বেদকর ১৯৫৬-র ৬ ডিসেম্বর মহাপরিনির্বাণ লাভ করেছিলেন।


    ২৬, আলিপুর রোডের ডঃ আম্বেদকর মহাপরিনির্বাণ স্থলটি ২০০৩-এর ডিসেম্বরে জাতির উদ্দেশে উৎসর্গ করেছিলেন তদানীন্তন প্রধানমন্ত্রী শ্রী অটল বিহারী বাজপেয়ী। পরে, ২০১৬-র ২১ মার্চ সেখানে ডঃ আম্বেদকর জাতীয় স্মৃতিসৌধ নির্মাণের শিলান্যাস করেন প্রধানমন্ত্রী শ্রী নরেন্দ্র মোদী।


    ভারতীয় সংবিধানের স্রষ্টা বাবাসাহেব আম্বেদকরের এই স্মৃতিসৌধকে একটি গ্রন্থের আদলে নির্মাণ করা হয়েছে। এখানে রয়েছে এক বিশেষ সংগ্রহশালা যেখানে স্থিরচিত্র, চলচ্চিত্র, শ্রুতিদৃশ্যমাধ্যম এবং মাল্টি-মিডিয়া প্রযুক্তির সাহায্যে ডঃ আম্বেদকরের জীবন ও অবদানকে সুপরিস্ফুট করে তোলা হয়েছে।


    স্মৃতিসৌধের মধ্যে রয়েছে একটি ধ্যানকক্ষও। এখানকার অন্যান্য দ্রষ্টব্য ও আকর্ষণীয় স্থানগুলির মধ্যে রয়েছে তোরণ দ্বার, একটি বোধি বৃক্ষ, একটি সাঙ্গীতিক ঝর্ণা, আলোকসজ্জা ইত্যাদি।


    PG/SKD/DM/….

    
    
    (Release ID: 1528929) Visitor Counter : 11