      অর্থমন্ত্রক

      এনপিএস গ্রাহক নথিভুক্তি ফর্মে কিছু তথ্য আবশ্যিকভাবে জানাতে হবে
      ন্যাশনাল পেনশন সিস্টেম (এনপিএস)-এর গ্রাহকদের ব্যাঙ্ক অ্যাকাউন্ট ও মোবাইল নম্বর আবশ্যিকভাবে জানাতে হবে

      Posted On: 20 APR 2018 4:26PM by PIB Kolkata

    ন্যাশনাল পেনশন সিস্টেম (এনপিএস)-এর গ্রাহকদের ব্যাঙ্ক অ্যাকাউন্ট ও মোবাইল নম্বর আবশ্যিকভাবে জানাতে হবে যাতে গ্রাহকরা এনপিএস সংক্রান্ত কাজ সহজে সারতে পারেন এবং প্রয়োজনে এনপিএস অ্যাকাউন্ট বন্ধও করতে পারেন। এই সিদ্ধান্ত গ্রহণ করেছে পেনশন তহবিল নিয়ন্ত্রণ ও বিকাশ কর্তৃপক্ষ (পিএফআরডিএ)। কেন্দ্রীয় সরকার পিএফআরডিএ স্হাপন করেছে যাতে পেনশন নিয়ন্ত্রক হিসেবে সংস্হাটি গ্রাহকদের বয়সকালে রোজগারের নিরাপত্তা বজায় রাখতে পারে। এনপিএস-এর নানা বিষয় যেমন অ্যাকাউন্ট খোলা, টাকা তোলা, গ্রাহকদের অভিযোগ খতিয়ে দেখার মত বিষয়গুলি সহজ-সরল উন্নত করার বিষয়টির ওপরও নজর রাখে পেনশন নিয়ন্ত্রক কর্তৃপক্ষ।


    এছাড়া, অর্থ তছরূপ রোধ আইনের অনুযায়ী এনপিএস-এর সকল গ্রাহককে বিদেশী অ্যাকাউন্ট কর অনুবর্তিতা আইন ও সেন্ট্রাল রেজিস্ট্রি অফ সিকিউরিটাইজেশন অ্যাসেট রিকনস্ট্রাকশন অ্যান্ড সিকিউরিটি ইনটারেস্ট (সিইআরএসএআই)-এর নিয়ম মেনে চলতে হবে। নতুন গ্রাহকদের নথিভুক্তি হওয়ার কর্মেই এফএটিসিএ- সংক্রান্ত স্বপ্রত্যায়িত শংসাপত্র অনলাইনে জমা দিতে হবে।

    
    
    (Release ID: 1529833) Visitor Counter : 1