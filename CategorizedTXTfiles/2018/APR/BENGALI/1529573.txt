      মানবসম্পদবিকাশমন্ত্রক

      ‘স্টাডি ইন ইন্ডিয়া’ পোর্টালের উদ্বোধন আগামীকাল
      Posted On: 19 APR 2018 12:01PM by PIB Kolkata


    নয়াদিল্লি, ১৭ এপ্রিল , ২০১৮


    দক্ষিণ এশিয়া, আফ্রিকা, মধ্যপূর্ব এশিয়া এবং সি.আই.এস. গোষ্ঠীভুক্ত ৩০টি দেশের ছাত্রছাত্রীদের ভারতে পড়াশুনার সুবিধার জন্য ‘ স্টাডি ইন ইন্ডিয়া ’ পোর্টালের আগামীকাল উদ্বোধন হচ্ছে। এই পোর্টালের সাহায্যে ঐ ৩০টি দেশের ছাত্রছাত্রীরা ভারতের ১৫০টি সুনির্দিষ্ট শিক্ষা প্রতিষ্ঠানে বিভিন্ন পাঠ্যক্রমে পড়াশুনার সুযোগ পাবে। শিক্ষা ক্ষেত্রে এ ধরনের পোর্টাল ( www.studyinindia.gov.in ) চালু করার উদ্দেশ্য, ভারতকে বিদেশি ছাত্রছাত্রীদের কাছে পড়াশুনার অন্যতম গন্তব্যে পরিণত করা।


    নতুন দিল্লীর ইন্ডিয়া হ্যাবিট্যাট সেন্টারে আগামীকাল পোর্টালটির উদ্বোধন করবেন কেন্দ্রীয় বিদেশমন্ত্রী শ্রীমতি সুষমা স্বরাজ। অনুষ্ঠানে কেন্দ্রীয় মানবসম্পদ উন্নয়নমন্ত্রী শ্রী প্রকাশ জাভড়েকর, বিভাগীয় প্রতিমন্ত্রী শ্রী সত্যপাল সিং প্রমুখ উপস্হিত থাকবেন।


    এই উপলক্ষে ‘ স্টাডি ইন ইন্ডিয়া ’ শীর্ষক একটি চলচ্চিত্রের উদ্বোধন হবে এবং একটি সাংস্কৃতিক অনুষ্ঠানের আয়োজন করা হয়েছে। অনুষ্ঠানে উপস্হিত থাকার জন্য ৮০টি দেশের রাষ্ট্রদূত ও প্রতিনিধিদের আমন্ত্রণ জানানো হয়েছে।


    CG /BD/NS/…

    
    
    (Release ID: 1529573) Visitor Counter : 1