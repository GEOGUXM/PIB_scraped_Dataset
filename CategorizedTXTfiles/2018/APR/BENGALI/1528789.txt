      ক্রেতা, খাদ্যএবংগণবন্টনমন্ত্রক

      জনসাধারণের কাছ থেকে পাওয়া ২২টি অত্যাবশ্যকীয় খাদ্য পণ্যের দামের ওপর নজর রাখছে উপভোক্তা বিষয়ক দপ্তর
      Posted On: 12 APR 2018 2:26PM by PIB Kolkata


    নয়াদিল্লি, ১১ এপ্রিল , ২০১৮


    কেন্দ্রীয় উপভোক্তা বিষয়ক মন্ত্রকের মূল্য-নজরদারি সেল ২২টি অত্যাবশ্যকীয় খাদ্য পণ্যের খুচরো ও পাইকারি মূল্যের ওপর রোজ নজর রাখে। এই অত্যাবশ্যকীয় খাদ্য পণ্যগুলির মধ্যে রয়েছে- খাদ্যশস্য (চাল,গম,আটা), বিভিন্ন ধরনের ডালশস্য (ছোলা, মুগ, অড়হর), ভোজ্য তেল (চিনেবাদাম তেল, সরষে তেল, বনস্পতি, সোয়া তেল, পাম তেল), শাকসব্জী (আলু, পেঁয়াজ, টমাটো) ও অন্যান্য সামগ্রী (চিনি, দুধ, চা, লবন)। সারা দেশে ছড়িয়ে থাকা ১০১টি নজরদারি কেন্দ্রের সাহায্যে রোজ নজরদারি চালানো হয়।


    মূল্য নজরদারি সেল বাজারের মূল্য পরিস্হিতি বিশ্লেষন করে তার তথ্য আগাম মন্ত্রকের কাছে পাঠিয়ে দেয়, যাতে অত্যাবশ্যকীয় খাদ্যপণ্যের জোগানে অপ্রত্যাশিত ঘাটতি দূর করতে উপযুক্ত ব্যবস্হা নেওয়া যায়।


    মূল্য নজরদারির সীমা আরও বাড়িয়ে অত্যাবশ্যকীয় খাদ্যপণ্যের মূল্য জনসমক্ষে প্রচারের লক্ষ্যে এবং সচিবদের নিয়ে গঠিত কমিটির সুপারিশের প্রেক্ষিতে উপভোক্তা বিষয়ক দপ্তর ২২টি অত্যাবশ্যকীয় খাদ্যপণ্যের মূল্য জনসাধারণ ও সংশ্লিষ্ট বিভিন্ন পক্ষের কাছ থেকে সংগ্রহ করার জন্য দপ্তরের ওয়েবসাইটে একটি নতুন সফটওয়্যার চালু করেছে। নতুন এই পোর্টাল ( https://consumeraffairs.nic.in/pmc/ . ) সাধারন মানুষ, খুচরো ও পাইকারি বিক্রেতা, স্বচ্ছাসেবী গ্রাহক সংগঠন ও সংশ্লিষ্ট সব পক্ষকে নথিভুক্তির জন্য আমন্ত্রন জানানো হচ্ছে। উদ্দেশ্য হল, স্হানীয় ভিত্তিতে অত্যাবশ্যকীয় খাদ্যপণ্যের দাম পোর্টাল-এর মাধ্যমে দপ্তরকে জানানো।


    PG/BD /NS/…

    
    
    (Release ID: 1528789) Visitor Counter : 3