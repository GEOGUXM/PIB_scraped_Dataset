      অর্থমন্ত্রক

      এ পর্যন্ত ‘অটল পেনশন যোজনা’র আওতায় নথিভুক্ত গ্রাহকের সংখ্যা ৯৭ লক্ষ ৬০ হাজারেরও বেশি
      Posted On: 17 APR 2018 5:44PM by PIB Kolkata


    নয়াদিল্লি, ১৭ এপ্রিল, ২০১৮


    বিভিন্ন রাষ্ট্রায়ত্ত ও বেসরকারি ব্যাঙ্ক এবং সেইসঙ্গে আঞ্চলিক গ্রামীণ ব্যাঙ্ক এবং সমবায় ব্যাঙ্কগুলির মাধ্যমে রূপায়িত হচ্ছে ‘অটল পেনশন যোজনা’। এছাড়াও, ভারতীয় ডাক বিভাগেকেও যুক্ত করা হয়েছে এর রূপায়ণ প্রচেষ্টার সঙ্গে। দেশের শহর ও গ্রামাঞ্চলে ‘অটল পেনশন যোজনা’ সম্প্রসারণের লক্ষ্যেই এই বিশেষ উদ্যোগ।


    তথ্য ও পরিসংখ্যান সূত্রে প্রকাশ যে ‘অটল পেনশন যোজনা’র আওতায় গত ১২ এপ্রিল, ২০১৮ পর্যন্ত নথিভুক্ত সুফল গ্রহীতার সংখ্যা দাঁড়িয়েছে ৯৭ লক্ষ ৬০ হাজারেরও বেশি।


    ৬০ এবং তার বেশি বয়সী প্রবীণ নাগরিকরা ‘অটল পেনশন যোজনা’র আওতায় ন্যূনতম ১ হাজার টাকা থেকে সর্বোচ্চ ৫ হাজার টাকা পর্যন্ত মাসিক পেনশনের সুযোগ গ্রহণ করতে পারবেন।


    প্রসঙ্গত উল্লেখ্য, ‘অটল পেনশন যোজনা’ রূপায়ণে কেন্দ্রীয় সরকারের পক্ষ থেকে এ পর্যন্ত অনুদান হিসাবে দেওয়া হয়েছে ১২১ কোটি টাকা।


    CG/SKD/DM/….

    
    
    (Release ID: 1529372) Visitor Counter : 6