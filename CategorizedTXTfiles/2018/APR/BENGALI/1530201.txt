      পর্যটনমন্ত্রক

      ঐতিহ্যবাহী প্রকল্প গ্রহণ কর্মসূচির আওতায় পর্যটন মন্ত্রক ২২টি সৌধের জন্য ৯টি সংস্হাকে বরাত দিল
      Posted On: 25 APR 2018 4:10PM by PIB Kolkata


    নয়াদিল্লি, ২৫ এপ্রিল , ২০১৮


    দেশের ২২টি প্রাচীন সৌধের সুরক্ষা, সংরক্ষণ এবং বিপণনের প্রয়োজনে এক অভিপ্রায় পত্র তুলে দেওয়া হল ৯টি সংস্হার হাতে। আজ স্বাধীন দায়িত্বপ্রাপ্ত কেন্দ্রীয় পর্যটন মন্ত্রী শ্রী কে জে অলফোন্স এই পত্রগুলি তুলে দেন উল্লিখিত সংস্হাগুলির হাতে। প্রসঙ্গত, দেশের ঐতিহ্যবাহী প্রকল্পগুলির একটিকে গ্রহণ করার তৃতীয় অনুষ্ঠানটি আজ এখানে পর্যটন মন্ত্রক সঞ্চালনা করে সংস্কৃতি মন্ত্রক এবং ভারতের পুরাতাত্ত্বিক সমীক্ষা সংস্হা বা এএসআই-এর সঙ্গে সহযোগিতায়। এই উপলক্ষে শ্রী অলফোন্স বলেন, বাণিজ্যিক সংস্হায় কর্মরত ব্যক্তিবর্গ এবং নাগরিকদের মধ্যেও এ বিষয়ে সচেতনতা তৈরি করা আবশ্যক যাতে পর্যটনস্হলগুলিতে সুয়োগ-সুবিধাগুলির প্রকৃত রক্ষণাবেক্ষণ সম্ভব হয়। প্রসঙ্গত, ২০১৭-র ২৭ সেপ্টেম্বর ঐতিহ্যবাহী সৌধগুলিকে গ্রহণ সম্পর্কিত প্রকল্পটি শুরু করা হয়। লক্ষ্য ছিল সাংস্কৃতিক এবং প্রাকৃতিক ঐতিহ্য সংরক্ষণ করা এবং দেশের এক প্রান্ত থেকে আরেক প্রান্তে পর্যটনে উৎসাহ দেওয়া।


    এখন পর্যন্ত, ৯৫টি সৌধস্হলে পর্যটন উপযোগী সুযোগ-সুবিধা গড়ে তোলার জন্য প্রাথমিক তালিকা তৈরি করা হয়েছে। এর মধ্যে রয়েছে লালকেল্লা, কুতুব মিনার, সূর্য মন্দির, অজন্তা গুহাসমূহ, হাম্পি, চারমিনার, কাজিরাঙ্গা জাতীয় উদ্যান প্রভৃতি।


    এর আগে পর্যটন মন্ত্রক, জম্মু ও কাশ্মীর সরকার ও উত্তরাখন্ড সরকার এবং দুঃসাহসিক অভিযান পরিচালক সমিতি বা অ্যাডভেঞ্চার ট্যুর অপারেটার্স অ্যাসোসিয়েশনের মধ্যে দুটি সমঝোতাপত্র স্বাক্ষরিত হয় লাদাখের স্টক কাংরি পর্বত এবং উত্তরাখন্ডের গোমুখ মুখী গঙ্গোত্রি মন্দির সংলগ্ন এলাকার উন্নয়নের জন্য। আরও দুটি সমঝোতাপত্র স্বাক্ষরিত হয় দিল্লির লালকেল্লা এবং অন্ধ্রপ্রদেশের গান্দিকোটা দুর্গ গ্রহণের জন্য। পর্যটন মন্ত্রক, সংস্কৃতি মন্ত্রক, ভারতের পুরাতাত্ত্বিক সমীক্ষা সংস্হা এবং ডালমিয়া ভারত লিমিটেডের মধ্যে সমঝোতাপত্র দুটি স্বাক্ষরিত হয়।


    SSS /NS/…

    
    
    (Release ID: 1530201) Visitor Counter : 2