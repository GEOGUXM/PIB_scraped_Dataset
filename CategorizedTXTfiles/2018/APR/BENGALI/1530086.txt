      অসামরিকবিমানপরিবহণমন্ত্রক

      ইস্পাত শহরগুলিতে ‘উড়ান’ বিমান পরিবহণ শীঘ্রই চালু হবে – ভারতের বিমানবন্দর কর্তৃপক্ষ ও সেইল-এর মধ্যে বার্নপুর, রৌরকেল্লা এবং বোকারোতে বিমান যোগাযোগ বৃদ্ধি করার জন্য একটি সমঝোতা স্বাক্ষরিত হয়েছে
      Posted On: 24 APR 2018 6:53PM by PIB Kolkata


    কলকাতা, ২৪ এপ্রিল, ২০১৮


    ভারতের বিমানবন্দর কর্তৃপক্ষ এবং ভারতের ইস্পাত কর্তৃপক্ষ, সেইল-এর মধ্যে, ইস্পাত শহরগুলিতে সেইল-এর নিজস্ব বিমানবন্দরগুলির সঙ্গে আঞ্চলিক যোগাযোগের (আরসিএস)-উড়ান প্রকল্পে আঞ্চলিক বিমান যোগাযোগ বৃদ্ধির লক্ষ্যে একটি সমঝোতা স্বাক্ষরিত হয়েছে। বার্নপুর, রৌরকেল্লা এবং বোকারোয় সেইল-এর নিজস্ব বিমানবন্দর রয়েছে।


    এই উদ্যোগের ফলে পশ্চিমবঙ্গ, ওড়িশা এবং ঝাড়খণ্ড – এই তিনটি ইস্পাত শহর খুব শীঘ্রই দেশের উড়ান মানচিত্রে স্থান পাবে। ২০১৮-র ২৩ এপ্রিল, ভারতের বিমানবন্দর কর্তৃপক্ষের অপারেশন্‌স বিষয়ক সদস্য শ্রী আই এন মূর্তি এবং সেইল-এর কর্মীবর্গ বিষয়ক অধিকর্তা শ্রী অতুল শ্রীবাস্তব এই সমঝোতায় স্বাক্ষর করেন। অসামরিক উড়ান মন্ত্রকের যুগ্ম সচিব শ্রীমতী ঊষা পাধি এবং অন্যান্য বরিষ্ঠ আধিকারিকরা সমঝোতা স্বাক্ষর অনুষ্ঠানে উপস্থিত ছিলেন।


    এই সমঝোতা অনুসারে, ভারতের বিমানবন্দর কর্তৃপক্ষ আরসিএস-উড়ান প্রকল্পের রূপায়ণকারী সংস্থা হিসেবে সেইল-এর পক্ষে তিন বছরের জন্য বিমানবন্দরের কাজ চালাবে। উভয় পক্ষের সম্মতিতে তিন বছর পর এই ব্যবস্থা পর্যালোচনা করা হবে। টার্মিনাল এবং বিমান উড়ান সংক্রান্ত কাজকর্ম ও পরিচালনের ব্যয় সরাসরি সেইল কর্তৃপক্ষ বহন করবে। তবে, এএনএস অপারেশনের কাজের ব্যয় অবশ্য তারা বহন করবে না। এই অংশীদারিত্বের অঙ্গ হিসাবে ভারতের বিমানবন্দর কর্তৃপক্ষ প্রয়োজনীয় টেকনিক্যাল সহায়তা দেবে। অসামরিক উড়ান মন্ত্রক এবং ভারতের বিমানবন্দর কর্তৃপক্ষ এই তিনটি ইস্পাত শহরে আঞ্চলিক যোগাযোগ প্রকল্পের আওতায় বিমান যোগাযোগের ব্যবস্থা হওয়ার ফলে সন্তোষ ব্যক্ত করেছে। এর ফলে, সংশ্লিষ্ট শহরগুলির স্থানীয় অর্থনীতির উন্নতি হবে এবং বিমান যাত্রীদের জন্য আরও ভালো যোগাযোগের ব্যবস্থা হবে।


    CG/PB/DM/…

    
    
    (Release ID: 1530086) Visitor Counter : 4