      প্রধানমন্ত্রীরদপ্তর

      কমনওয়েলথ গেমস্‌-এ পদক জয়ী ভারতীয় খেলোয়াড়দের অভিনন্দিত করলেন প্রধানমন্ত্রী
      Posted On: 09 APR 2018 4:11PM by PIB Kolkata


    নয়াদিল্লি , ০৮ এপ্রিল, ২০১ ৮


    কমনওয়েলথ গেমস্‌-এ পদক জয়ী ভারতীয় ক্রীড়াবিদদের অভিনন্দিত করেছেন প্রধানমন্ত্রী শ্রী নরেন্দ্র মোদী। তিনি তাঁর অভিনন্দন বার্তায় বলেছেন :


    “স্বর্ণপদক জয়ী রাগালা ভেঙ্কট রাহুলের জন্য আমরা গর্বিত। আমাদের ভারোত্তোলকদের এই অনবদ্য সাফল্য ভারোত্তোলন প্রতিযোগিতায় অংশগ্রহণের জন্য আরও বেশি সংখ্যক তরুণদের উদ্বুদ্ধ করবে বলে আমার বিশ্বাস।


    মহিলাদের ৬৯ কিলোগ্রাম ভারোত্তোলন বিভাগে স্বর্ণপদক জয়ী পুনম যাদবকে ভারতের অভিনন্দন। ভারোত্তোলনের ক্ষেত্রে তাঁর নিষ্ঠা বিশেষভাবে প্রশংসনীয়”।


    সফল ভারতীয় শ্যুটারদের অভিনন্দন জানিয়ে শ্রী নরেন্দ্র মোদী বলেছেন, “২০১৮-র কমনওয়েলথ গেমস্‌-এ আমাদের শ্যুটাররা এক বিশেষ স্বাতন্ত্র্যের স্বাক্ষর রেখেছেন। মনু ভাকর তাঁর চমৎকার ফর্ম এখনও বজায় রেখেছেন এবং সেই সঙ্গে মহিলাদের ১০ এম এয়ার পিস্তল বিভাগে একটি স্বর্ণপদকও জিতে নিয়েছেন। তাঁকেও আমার অভিনন্দন জানাই।


    মহিলাদের ১০ এম এয়ার পিস্তল বিভাগে রৌপ্য পদক জয়ী হীনা সিধুর জন্য আমরা খুবই আনন্দিত। আমি তাঁকে অভিনন্দন জানাই, শুভেচ্ছা জানাই তাঁর ভবিষ্যৎ প্রচেষ্টার জন্য।


    পুরুষদের ১০ এম এয়ার রাইফেল বিভাগে ব্রোঞ্জ পদক লাভ করেছেন আমাদের সম্ভাবনাময় শ্যুটার রবি কুমার। তাঁর এই সাফল্যে গর্বিত প্রত্যেক ভারতীয়। ক্রীড়া ক্ষেত্রে এক অনবদ্য অবদান রেখেছেন এই তরুণ শ্যুটার।


    PG/SKD/ SB…

    
    
    (Release ID: 1528344) Visitor Counter : 3