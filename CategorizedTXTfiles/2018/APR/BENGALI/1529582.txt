      পেট্রোলিয়ামওপ্রাকৃতিকগ্যাসমন্ত্রক

      ভারত-মার্কিন কৌশলগত শক্তিসংক্রান্ত অংশীদারিত্ব বিষয়ে যৌথ বিবৃতি
      Posted On: 19 APR 2018 12:08PM by PIB Kolkata


    নয়াদিল্লি, ১৭ এপ্রিল , ২০১৮


    কেন্দ্রীয় পেট্রোলিয়াম এবং প্রাকৃতিক গ্যাস দপ্তরে মন্ত্রী ধর্মেন্দ্র প্রধান এবং মার্কিন শক্তি সচিব রিক পেরি আজ নতুন দিল্লীতে ভারত-মার্কিন কৌশলগত শক্তিসংক্রান্ত অংশীদারিত্ব উদ্বোধনী বৈঠকে যৌথভাবে পৌরহিত্য করেন। ওয়াশিংটন ডি.সি তে ২০১৭-র ২৬ জুন মার্কিন রাষ্ট্রপতি ডোনাল ট্রাম্প এবং ভারতের প্রধানমন্ত্রী নরেন্দ্র মোদীর মধ্যে শীর্ষ বৈঠকে এই অংশীদারিত্ব বিষয়ে ঘোষণা করা হয়েছিল।


    এই অংশীদারিত্বে ভারত-মার্কিন দ্বিপাক্ষিক সম্পর্কে শক্তি সংক্রান্ত সহযোগিতার কৌশলগত গুরুত্ব প্রতিফলিত হয় এবং দু দেশের সরকার ও শিল্পের মধ্যে অর্থপূর্ণ যোগাযোগ আরও গভীরতর করার পথ প্রশস্ত হবে। বিশ্বের মধ্যে দুই গুরুত্বপূর্ণ অংশীদার মার্কিন যুক্তরাষ্ট এবং ভারত বিশ্বাস করে দ্বিপাক্ষিক সম্পর্কের কেন্দ্রবিন্দু হিসাবে বিশেষ ভূমিকা নিতে পারে।


    এই অংশীদারিত্বের মধ্য দিয়ে ভারত ও মার্কিন যুক্তরাষ্ট্র সমষ্টিগতভাব শক্তি নিরাপত্তা বৃদ্ধি, শক্তি ক্ষেত্রে উদ্ভাবন সংক্রান্ত সহযোগিতা, কৌশলগত যোগাযোগকে শক্তিশালী করা এবং দু দেশের শিল্প এবং সংশ্লিষ্ট ক্ষেত্রগুলির মধ্যে শক্তি সংক্রান্ত বিষয় নিয়ে যোগাযোগের আরও সুবিধাজনক ও অনুকূল পরিস্হিতি তৈরি করতে পারে।


    আজ মার্কিন শক্তি সচিব পেরি এবং ভারতের মন্ত্রী প্রধান-এর মধ্যে একটি উচ্চপর্যায়ের আলোচনা হয়েছে। উভয় দেশের আধিকারিকরা দু-দেশের কৌশলগত শক্তি সংক্রান্ত অংশীদ্বারিত্বের ভবিষ্যৎ দৃষ্টিভঙ্গী এবং সহযোগিতার মূল ক্ষেত্রগুলিকে চিহ্নিত করা হয়। ভারত ও মার্কিন যুক্তরাষ্ট্রের মধ্যে অংশীদ্বারিত্বের ক্ষেত্রে সহযোগীতার চারটি স্তম্ভ হবে- ১. তেল এবং প্রাকৃতিক গ্যাস, ২. বিদ্যুৎ এবং শক্তি ব্যবহার দক্ষতা, ৩. পুর্নণবীকরণযোগ্য শক্তি ও তার সুষম বৃদ্ধি, ৪. কয়লা। পারস্পরিক চুক্তির ভিত্তিতে উভয় দেশ প্রয়োজন মতো অতিরিক্ত ক্ষেত্রকে এর সঙ্গে যুক্ত করতে পারবে।


    অসামরিক ক্ষেত্রে পারমানবিক শক্তি ব্যবহার করে বিশ্বের শক্তির চাহিদা পুরণের বিষয়টিকেও দু দেশের মধ্যে আলোচনায় স্বীকৃতি দেওয়া হয়েছে। ২০০৮ সাল থেকে ভারত ও মার্কিন যুক্তরাষ্ট্র শান্তিপূর্ণ ক্ষেত্রে পারমানবিক শক্তি ব্যবহার বিষয়ে চুক্তি রূপায়ণ করছে। দু দেশের কৌশলগত সম্পর্কের মধ্যে এই বিষয়টিকে একটি গুরুত্বপূর্ণ মাইল ফলক হিসেবে ধরা হয়ে থাকে। এই প্রসঙ্গে উভয় পক্ষই অসামরিক পারমানবিক শক্তির অংশীদ্বারিত্ব চুক্তির পূর্ণ রূপায়ন বিষয়ে তাদের প্রত্যয় ব্যক্ত করেছে। বিশেষ করে কোভাড্ডায় ওয়েস্টিং হাউস অসামরিক পারমানবিক শক্তি প্রকল্পের সহযোগিতার বিষয়ি আজকের আলোচনায় উঠে আসে।


    কৌশলগত শক্তি সংক্রান্ত অংশীদ্বারিত্বের পূর্ণ সম্ভাবনা কাজে লাগানোর প্রথম পদক্ষেপ হিসেবে দু দেশের মধ্যে প্রাকৃতিক গ্যাস বিষয়ে একটি টাস্ক ফোর্স গঠনের সিদ্ধান্ত নেওয়া হয়েছে। এই টাস্ক ফোর্স-এর কাজ মার্কিন যুক্তরাষ্ট্র ও ভারতের মধ্যে কৌশলগত এবং অর্থনৈতিক সহযোগিতাকে এগিয়ে নিয়ে যাবে বলে মনে করা হচ্ছে। কৌশলগত শক্তিসংক্রান্ত অংশীদ্বারিত্বের বৈঠক ডেকে সংশ্লিষ্ট ক্ষেত্রে সহযোগিতার কাজকে আরও এগিয়ে নিয়ে যাবার জন্য কর্মপরিকল্পনা নির্ধারণ করা হবে বলে স্হির হয়েছে।


    CG /PB/NS/…

    
    
    (Release ID: 1529582) Visitor Counter : 4