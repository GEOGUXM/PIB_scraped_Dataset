      কেন্দ্রীয়মন্ত্রিসভা

      ভারত ও কানাডার মধ্যে গবেষণা ও শিল্প ও শিক্ষা প্রতিষ্ঠানের মধ্যে সহযোগিতা সংক্রান্ত অংশীদারিত্বে উৎসাহ প্রদানের লক্ষ্যে একটি সমঝোতা কেন্দ্রীয় মন্ত্রিসভায় অনুমোদিত হয়েছে
      Posted On: 05 APR 2018 11:58AM by PIB Kolkata


    নয়াদিল্লি , ০৪ এপ্রিল, ২০১ ৮


    প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রিসভাকে ভারত ও কানাডার মধ্যে স্বাক্ষরিত একটি সমঝোতা স্মারক বিষয়ে অবহিত করা হয়েছে। ২০১৮-র ২১ ফেব্রুয়ারি নতুন দিল্লিতে এই সমঝোতা স্বাক্ষরিত হয়।


    ভারত ও কানাডার মধ্যে গবেষণা ও শিল্প এবং শিক্ষা প্রতিষ্ঠানের মধ্যে সহযোগিতা সংক্রান্ত এই সমঝোতা স্বাক্ষরের ফলে উভয় দেশেরই উদ্ভাবন ক্ষেত্রে প্রচুর সুবিধা হবে। দু’দেশের প্রতিভা বিনিময়ের ক্ষেত্রে সহযোগিতাই এই সমঝোতার প্রধান লক্ষ্য। এরফলে, ভারত ও কানাডার গবেষকরা স্নাতক পর্যায়ে একে অপরের দেশে গবেষণার জন্য যাতায়াত করতে পারবেন এবং সীমান্তপারের শিল্প ও শিক্ষা প্রতিষ্ঠানগুলির মধ্যে সহযোগিতা বৃদ্ধি পাবে। স্নাতক পর্যায়ে গবেষকদের বিনিময় কর্মসূচিতে উভয় দেশ বিজ্ঞান, প্রযুক্তি, ইঞ্জিনিয়ারিং এবং গণিতের ক্ষেত্রে ভারতের উপযুক্ত বিশ্ববিদ্যালয়গুলির ১১০ জন পর্যন্ত মাস্টার্স এবং পিএইচডি ছাত্র-গবেষকদের আর্থিক সহায়তা দেওয়া হবে। ভারতের এইসব বিশ্ববিদ্যালয়ের গবেষকরা কানাডার বিশ্ববিদ্যালয়গুলির গবেষণাগারে ১২-২৪ সপ্তাহ পর্যন্ত গবেষণার কাজে অংশ নিতে পারবেন। অনুরূপভাবে, কানাডার বিশ্ববিদ্যালয়ের ছাত্র-গবেষকরা ভারতীয় বিশ্ববিদ্যালয়গুলির গবেষণাগারে একই সময়ের জন্য গবেষণা করতে পারবেন। সীমান্তপারের শিল্প ও শিক্ষা প্রতিষ্ঠানগুলির সহযোগিতা স্মারকের আওতায় উভয় দেশের ৪০ জন করে মাস্টার্স ও পিএইচডি ছাত্র-গবেষক আগামী তিন বছর ১৬-২৪ সপ্তাহ শিল্প অংশীদারদের গবেষণাগারে গবেষণার কাজে অংশগ্রহণ করতে পারবেন।


    এই সহযোগিতার ফলে নতুন জ্ঞান সৃষ্টি, যৌথ বিজ্ঞান-ভিত্তিক প্রকাশনা, নতুন শিল্প ক্ষেত্রের সঙ্গে পরিচিতি, ইন্টারনেট প্রটোকল সৃষ্টি প্রভৃতির কাজে সুরাহা হবে। এই সমঝোতা ভারত ও কানাডার মধ্যে বিজ্ঞান, প্রযুক্তি ও উদ্ভাবনের ক্ষেত্রে দীর্ঘমেয়াদী সহযোগিতার সম্পর্ককে আরও শক্তিশালী করবে।


    PG/PB/ SB…

    
    
    (Release ID: 1527800) Visitor Counter : 7