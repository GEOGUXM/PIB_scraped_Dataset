      কেন্দ্রীয়মন্ত্রিসভা

      কর্পোরেট প্রশাসনে দক্ষতা বৃদ্ধি এবং কর্মসূচি রূপায়ণ ও নজরদারি কাঠামোকে আরও জোরদার করে তুলতে এনএসডিএফ এবং এনএসডিসি-র পুনর্গঠন প্রস্তাবে সম্মতি কেন্দ্রীয় মন্ত্রিসভার
      Posted On: 02 APR 2018 2:15PM by PIB Kolkata


    নয়াদিল্লি, ২৮মার্চ, ২০১৮


    সরকারি প্রশাসন ও পরিচালনকে দক্ষতর করে তুলতে এবং কর্মসূচি রূপায়ণ ও নজরদারি কাঠামোকে আরও শক্তিশালী করে তুলতে জাতীয় দক্ষতা বিকাশ তহবিল (এনএসডিএফ) এবং জাতীয় দক্ষতা বিকাশ নিগম (এনএসডিসি)-এর পুনর্গঠন প্রস্তাবে সম্মতি দিল কেন্দ্রীয় মন্ত্রিসভা।


    আজ এখানে প্রধানমন্ত্রী শ্রী নরেন্দ্র মোদীর নেতৃত্বে অনুষ্ঠিত মন্ত্রিসভার এক বৈঠকে স্থির হয়েছে যে কর্পোরেট প্রশাসনের দক্ষতা বৃদ্ধি এবং এনএসডিসি সংস্থাগুলির কাজকর্মে স্বচ্ছতা ও দায়বদ্ধতার প্রসারে এনএসডিএফ এবং এনএসডিসি-কে পুনর্গঠন করা হবে। মন্ত্রিসভার অনুমোদনদানের ফলে এনএসডিএফ এবং এনএসডিসিপর্ষদ গঠনের ক্ষেত্রে বেশ কিছু রদবদল ঘটতে পারে।


    প্রসঙ্গত উল্লেখ্য, এনএসডিসি এবং এনএসডিএফ গঠিত হয় যথাক্রমে ২০০৮-এর জুলাই এবং ২০০৯-এর জানুয়ারি মাসে। দক্ষতা বিকাশের লক্ষ্যে সমন্বয়ের ভিত্তিতে কর্মসূচি রূপায়ণের কাজকে আরও এগিয়ে নিয়ে যেতেই কেন্দ্রীয় অর্থ মন্ত্রকের পক্ষ থেকে এই উদ্যোগগ্রহণ করা হয়েছে।


    PG/SKD/DM/…

    
    
    (Release ID: 1527196) Visitor Counter : 1