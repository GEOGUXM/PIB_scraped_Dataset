      নারীওশিশুবিকাশমন্ত্রক

      যৌন অপরাধের তদন্তের জন্য একটি বিশেষ বিভাগ চালুর সুপারিশ কেন্দ্রীয় মহিলা ও শিশু বিকাশ মন্ত্রীর
      যৌন অপরাধের নানা দিক সম্বন্ধে পুলিশ’কে পুনরায় প্রশিক্ষণের সুপারিশ শ্রীমতী মানেক সঞ্জয় গান্ধী’র

      Posted On: 20 APR 2018 4:43PM by PIB Kolkata

    মহিলা ও শিশুদের বিরুদ্ধে অপরাধ মোকাবিলা ও প্রতিরোধের জন্য গ্রহনীয় পদক্ষেপ সম্বন্ধে জানিয়ে প্রত্যেকে রাজ্যের মুখ্যমন্ত্রীকে চিঠি দিয়েছেন শ্রীমতী মানেকা সঞ্জয় গান্ধী। যৌন অপরাধ বা বিশেষভাবে, শিশুদের বিরুদ্দে যৌন অপরাধের তদন্তের জন্য একটি বিশেষ বিভাগ চালুর সুপারিশ করেছেন মন্ত্রী। এটি একটি গুরুত্বপূ্র্ণ পদক্ষেপ হবে বলে তিনি জানিয়েছেন। যৌন অপরাধের তদন্তের স্বার্থে ফরেন্সিক ল্যাব চালুর ক্ষেত্রেও রাজ্যগুলিকে সাহায্যের হাত বাড়িয়েছেন মহিলা ও শিশু বিকাশ মন্ত্রী।


    শ্রীমতী মানেক সঞ্জয় গান্ধী চিঠিতে বেশ কয়েকটি পদক্ষেপ গ্রহণের কথা বলেছেন। এর মধ্যে রয়েছে- ১. প্রত্যেক পুলিশ আধিকারিককে বিশেষ করে যারা অপরাধের প্রমাণ চিহ্ন সংগ্রহ ও সংরক্ষণের দায়িত্বে রয়েছেন, যৌন অপরাধের বিভিন্ন দিক সম্বন্ধে তাদেরকে পুনরায় প্রশিক্ষণ দেওয়া। ২. শিশুদের বিরুদ্দে যৌন অপরাধের মামলাগুলি তদন্তের কাজ বিশেষ গুরুত্বের সঙ্গে নির্ধারিত সময়সীমার মধ্যে শেষ করার জন্য পুলিশ আধিকারিকদের নির্দেশ জারি করা। ৩. যৌন অপরাধের মামলার তদন্তের দায়িত্বে থাকা পুলিশ আধিকারিক যদি তদন্তে বাধা দিচ্ছেন বা অপরাধীর সঙ্গে মিলিত রয়েছেন বলে প্রমাণ পাওয়া যায়, তাহলে তার বিরুদ্ধে কড়া পদক্ষেপ গ্রহণ করা।


    শ্রীমতী মানেকা গান্ধী লিখেছেন পেশাদারীভাবে দ্রুত তদন্ত শেষ করাই আপরাধীকে দমনের একমাত্র উপায়। কিন্তু সেটি কেবল রাজ্যই করতে পারবে যেহেতু পুলিশ দপ্তর রাজ্যের দায়িত্ব পরে।


    অভিযোগ জানানোর জন্য ই-বক্স বা হেল্পলাইন নম্বর ১০৯৮ সম্বন্ধে শিশুদের সচেতন করে তুলতে তিনি রাজ্যগুলিকে অনুরোধ করেছেন। তিনি উল্লেখ করেন যে তাঁর মন্ত্রক হিংসাত্মক ঘটনায় আক্রান্ত মহিলাদের জন্য আজ অবধি ১৭৫টি ওয়ান-স্টপ সেন্টার খুলেছে। এই কেন্দ্রগুলি চালু করা হয়েছে যাতে বিপদের সময় পুলিশ বা চিকিৎসার ব্যবস্হা নাগালের মধ্যে না থাকলে, মহিলারা এখানে সাহায্য পেতে পারেন।


    তিনি চিঠিতে বিশেষভাবে উল্লেখ করেছেন যে যৌন অপরাধের ক্ষেত্রে রিপোর্ট লেখা না হলে, পকসো আইনের ২১ নম্বর ধারা প্রয়োগ করা যায়। ২১ নং ধারায় বলা হয়েছে যে এইসব অপরাধের রিপোর্ট লিখতে অস্বীকার করলে, সেই পুলিশ আধিকারিকের বিরুদ্ধে আইনের ১৯ বা ২০ নম্বর ধারা অনুযায়ী শাস্তিমূলক পদক্ষেপ গ্রহণ করা যায়।


    তিনি মহিলা ও শিশুদের বিরুদ্ধে অপরাধ দমনের বিষয়ে বিভিন্ন রাজ্য সরকারের পরামর্শও চেয়েছেন।


    CG/SC/NS/… 20 April , 2018…

    
    
    (Release ID: 1529757) Visitor Counter : 8