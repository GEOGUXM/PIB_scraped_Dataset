      স্বাস্থ্যওপরিবারকল্যাণমন্ত্রক

      কুষ্ঠ ও যক্ষা নিয়ন্ত্রণ কর্মসূচির অগ্রগতি পর্যালোচনায় শ্রী জে.পি.নাড্ডা
      Posted On: 19 APR 2018 12:59PM by PIB Kolkata


    নয়াদিল্লি, ১৮ এপ্রিল , ২০১৮


    ২০২৫ সালের মধ্যে ভারতকে যক্ষামুক্ত দেশে পরিণত করতে এক বিশেষ কৌশল গ্রহনের জন্য সংশ্লিষ্ট সকলকে এগিয়ে আসার আহ্বান জানালেন কেন্দ্রীয় স্বাস্হ্য ও পরিবার কল্যাণমন্ত্রী শ্রী জে.পি.নাড্ডা। সমাজে বিভিন্ন সম্প্রদায়ের মধ্যে সচেতনতা প্রসারে, যক্ষাকে পরাজিত করে যেসব মানুষ সুস্হ হয়ে উঠেছেন, তাদের চিহ্নিত করে সচেতনতা কর্মসূচিতে সামিল করার ওপরও তিনি গুরুত্ব দেন। শ্রী নাড্ডা মঙ্গলবার নতুন দিল্লিতে জাতীয় কুষ্ঠ দূরিকরণ কর্মসূচি এবং সংশোধিত জাতীয় যক্ষা নিয়ন্ত্রণ কর্মসূচির অগ্রগতি বিষয়ক এক উচ্চ পর্যায়ের পর্যালোচনা বৈঠকে এ কথা বলেন।


    বৈঠকে শ্রী নাড্ডা জেলাস্তরে কুষ্ঠ দূরিকরন, প্রতিকার ও নজরদারি ব্যবস্হার জন্য এক সুসংবদ্ধ কৌশল গ্রহনের নির্দেশ দেন। কুষ্ঠ রোগের প্রকোপ বেশি এমন জায়গাগুলিতে নতুন কর্মপন্হা গ্রহনের পাশাপাশি রোগ নিয়ন্ত্রন ও প্রতিকারে সচেতনতা বাড়ানোর ব্যাপারে তিনি আধিকারকিদের নির্দেশ দেন।


    যক্ষা নিয়ন্ত্রন কর্মসূচি প্রসঙ্গে শ্রী নাড্ডা নতুন উদ্ভাবন কৌশল গ্রহনের কথা বলেন। এই রোগ প্রতিরোধে সচেতনতাবৃদ্ধি ও রোগ নির্ণয়ের বিষয়টিকে সর্বোচ্চ অগ্রাধিকার দিয়ে এক গণ-আন্দোলনে পরিণত করার ওপর শ্রী নাড্ডা গুরুত্ব দেন। রাজ্য স্বাস্হ্য কর্তৃপক্ষগুলিকে কারিগরি সহায়তা সহ যক্ষা ও কুষ্ঠ রোগের পরিস্হিতি নিরূপনে নিয়মিত নজরদারি চালানোর জন্য স্বাস্হ্যমন্ত্রী আধিকারিকদের নির্দেশ দেন। যক্ষা ও কুষ্ঠ দূরিকরণ জাতীয় কর্মসূচির অগ্রগতি নিয়মিত পর্যালোচনার জন্যও মন্ত্রী উচ্চপদস্হ আধিকারিকদের বলেন।


    CG/BD /NS/…

    
    
    (Release ID: 1529589) Visitor Counter : 1