      মন্ত্রিসভারঅর্থনৈতিকবিষয়সংক্রান্তকমিটি

      পুর্নর্গঠিত জাতীয় বাঁশ মিশনে মন্ত্রিসভার অনুমোদন
      Posted On: 26 APR 2018 1:20PM by PIB Kolkata


    নয়াদিল্লি , ২৫ এপ্রিল, ২০১ ৮


    চতুর্দশ অর্থ কমিশনের (২০১৮-১৯ এবং ২০১৯-২০) বাকি সময়কালে জাতীয় সুস্থায়ী কৃষি মিশনের আওতায় কেন্দ্রীয় সহায়তাপুষ্ট পুনর্গঠিত জাতীয় বাঁশ মিশন (এনবিএস) চালু রাখার বিষয়ে কেন্দ্রীয় মন্ত্রিসভার অর্থনৈতিক বিষয়ক কমিটি অনুমোদন দিয়েছে। প্রধানমন্ত্রী শ্রী নরেন্দ্র মোদীর সভাপতিত্বে বুধবার ২৫ এপ্রিল মন্ত্রিসভার অর্থনৈতিক বিষয়ক কমিটির বৈঠকে এই সিদ্ধান্ত নেওয়া হয়। এই মিশনের ফলে বাঁশজাত পণ্যসামগ্রী ক্ষেত্রের সার্বিক উন্নয়ন ত্বরান্বিত হবে এবং শিল্প সংস্থাগুলির সঙ্গে বাঁশ চাষীদের যোগসূত্র আরও বৃদ্ধি পাবে।


    জাতীয় বাঁশ মিশনের নীতি-নির্দেশিকা রচনা এবং এতে প্রয়োজনীয় পরিবর্তনের জন্য সংশ্লিষ্ট কার্যনির্বাহ কমিটির ক্ষমতায়নের বিষয়টিও মন্ত্রিসভার অর্থনৈতিক বিষয়ক কমিটি অনুমোদন করেছে।


    চতুর্দশ অর্থ কমিশনের বাকি সময়ে পুনর্গঠিত জাতীয় বাঁশ মিশন রূপায়ণের জন্য ১ হাজার ২৯০ কোটি টাকা খরচের সংস্থান রাখা হয়েছে। এর মধ্যে, ৯৫০ কোটি টাকা যোগাবে কেন্দ্রীয় সরকার।


    এই কর্মসূচির মাধ্যমে প্রত্যক্ষ ও পরোক্ষভাবে বাঁশ চাষীরা ছাড়াও বাঁশজাত সামগ্রী নির্মাণে যুক্ত স্থানীয় শিল্পী, এই শিল্পের সঙ্গে জড়িত কর্মী ও সংস্থাগুলিও উপকৃত হবেন। উল্লেখ করা যেতে পারে যে, আরও ১ লক্ষ হেক্টর জমিতে বাঁশ চাষের যে প্রস্তাব করা হয়েছে তার ফলে প্রায় ১ লক্ষ চাষী সরাসরি লাভবান হবেন।


    জাতীয় বাঁশ মিশনে সেই সমস্ত রাজ্যগুলিতে বাঁশ ক্ষেত্রের উন্নয়নে গুরুত্ব দেওয়া হবে, যেখানে সামাজিক, বাণিজ্যিক ও আর্থিক সুযোগ-সুবিধা রয়েছে। উত্তর-পূর্বাঞ্চলের রাজ্যগুলির পাশাপাশি মধ্যপ্রদেশ, মহারাষ্ট্র, ছত্তিশগড়, ওডিশা, কর্ণাটক, উত্তরাখন্ড, বিহার, ঝাড়খন্ড ও আরও কয়েকটি রাজ্য গুরুত্বের তালিকায় রয়েছে।


    আশা করা হচ্ছে, এই মিশন রূপায়ণের ফলে প্রায় ৪ হাজার বাঁশজাত সামগ্রী উৎপাদন ইউনিট স্থাপিত হবে এবং বাঁশ চাষের জমির পরিমাণ দাঁড়াবে ১ লক্ষ হেক্টর।


    CG/ BD / SB……

    
    
    (Release ID: 1530363) Visitor Counter : 2