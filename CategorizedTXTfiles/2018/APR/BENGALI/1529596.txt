      প্রধানমন্ত্রীরদপ্তর

      লন্ডনে বিশ্বের নানা দেশের প্রতিনিধিদের সঙ্গে ‘ভারত কি বাত সব কা সাথ’ অনুষ্ঠানে প্রধানমন্ত্রীর বক্তব্য (হিন্দি অংশ)
      Posted On: 19 APR 2018 2:45PM by PIB Kolkata


    নয়াদিল্লি, ১৯ এপ্রিল , ২০১৮


    রেল স্টেশন আমার জীবনে সোনালী পৃষ্ঠা যা আমাকে বাঁচতে এবং লড়াই করে বাঁচতে শিখিয়েছে।


    যে মূহুর্তে আমাদের মনে আত্মসন্তুষ্টি জন্ম নেয়, জীবন আর সামনে এগোয় না। যুগে যুগে বাঁচার লড়াই জীবনের প্রত্যেক পর্যায়ে কিছু না কিছু নতুন প্রাপ্তির উৎসাহ যোগায়।


    সবথেকে বেশি প্রয়োজন উদ্দীপনা থাকা... আমি অত্যন্ত আনন্দিত যে আজ ১২৫ কোটি মানুষের মনে একটি আশা এবং সংকল্পের ভাব গড়ে উঠেছে আর মানুষের মনে আমার প্রতি প্রত্যাশা তৈরি হয়েছে।


    মানুষের মনে আমাদের জন্য এই প্রত্যাশা তৈরি হয়েছে যে আমরা অবশ্যই করে দেখাবো।


    অধৈর্য্য আমার জন্য প্রাণশক্তি। আর আপনারা যখন ‘ সর্বজন হিতায়, সর্বজন সুখায় ’ সংকল্প নিয়ে এগিয়ে যান তখন নিরাশার প্রশ্নই ওঠে না।


    আগের সরকার ও আমাদের মধ্যে আকাশ-পাতাল পার্থক্য রয়েছে কারণ যখন স্পষ্ট নীতি, স্বচ্ছ চিন্তাভাবনা এবং সৎ-উদ্দেশ্য থাকে তখন একই ব্যবস্হাকে সঙ্গে নিয়েও আপনারা ইপ্সিত পরিণাম পেতে পারেন।


    গণতন্ত্র কোনও চুক্তিপত্র নয়। এটি অংশীদারিত্বের কাজ। সাধারণ মানুষের অনেক শক্তি থাকে আর তাদের ওপর যতো বেশি আস্হা রাখবেন পরিণামও তত ভালো আসবে।


    আমার মূলধন হলো- কঠোর পরিশ্রম, প্রমাণ সাপেক্ষ কাজ আর ১২৫ কোটি মানুষের ভালোবাসা। আমি ভারতবাসীর মনে আস্হা সৃষ্টি করেছি যে আমি ভুল করতে পারি, কিন্তু বাজে উদ্দেশ্য নিয়ে কোনও কাজ করবো না।


    ভগবান বস্বেশ্বর গণতন্ত্রের স্বার্থে সমগ্র জীবন উৎসর্গ করেছেন। আর সমাজের সঙ্গে যুক্ত হওয়ার স্বার্থে অভুতপূর্ব কাজ করেছেন।


    গণতন্ত্র, সামাজিক চেতনা এবং নারী ক্ষমতায়ণের জন্য স্বার্থে ভগবান বস্বেশ্বর সকলের জন্য প্রেরণার উৎস।


    আমরা এমন একটি বাস্তুতন্ত্র গড়ে তুলতে চাই, যা সবার জন্য সুযোগ সৃষ্টি করবে।


    আজ আমরা কৃষক কল্যাণের জন্য কাজ করছি, তা সে ২০২২ সালের মধ্যে কৃষি থেকে আয় দ্বিগুন বৃদ্ধি করা হোক, কিংবা নিম কোটিং-এর মাধ্যমে ইউরিয়ার যোগান সুনিশ্চিত করা হোক- আমরা একটি নিশ্চিত লক্ষ্য নিয়ে এগিয়ে যাচ্ছি।


    যে কোনও মাপকাঠি অনুসারে আমরা দেশের জন্য ভালো কাজ করার ক্ষেত্রে কোনও ত্রুটি রাখিনি।


    আজ আমরা কৃত্রিম বুদ্ধিমত্তার যুগে বসবাস করছি। আর নিজেদের প্রযুক্তি থেকে বিচ্ছিন্ন করে রাখতে পারি না।


    ভারত চোখ নামিয়ে নয়, চোখ রাঙিয়ে নয়, সকলের সঙ্গে চোখে চোখ রেখে কথা বলায় বিশ্বাস করে।


    ইতিহাসের পাতায় নিজের নাম লেখাঙ্কিত করা আমার লক্ষ্য নয়, আমার দেশের ১২৫ কোটি মানুষের মতোই আমি একজন সাধারণ মানুষ।


    CG/SB /NS/…

    
    
    (Release ID: 1529596) Visitor Counter : 10