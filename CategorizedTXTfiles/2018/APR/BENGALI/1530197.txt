      খনিমন্ত্রক

      হিন্দুস্হান কপার এবং ম্যাঙ্গানিজ-এর সংস্হার মধ্যে সমঝোতাপত্র স্বাক্ষরিত
      Posted On: 25 APR 2018 4:05PM by PIB Kolkata


    কলকাতা, ২৪ এপ্রিল , ২০১৮


    এক দীর্ঘমেয়াদী বাণিজ্যিক সহযোগিতার স্বার্থে দুই কেন্দ্রীয় রাষ্ট্রায়ত্ত সংস্হা হিন্দুস্হান কপার লিমিটেড (এইচসিএল) ও ম্যাঙ্গানিজ-ওর ইন্ডিয়া লিমিটেড (এমওআইএল)-এর মধ্যে গত ২২ তারিখ এক সমঝোতাপত্র স্বাক্ষরিত হয়েছে। সমঝোতাপত্রে স্বাক্ষর করেন এইচসিএল-এর পক্ষে সংস্হার চেয়ারম্যান তথা ম্যানেজিং ডাইরেক্টর (সিএমডি) শ্রী সন্তোষ শর্মা এবং এমওআইএল-এর পক্ষে সিএমডি শ্রী মুকুন্দ চৌধুরি। এর ফলে ম্যাঙ্গানিজ ইন্ডিয়া লিমিটেড তার খালি পড়ে থাকা খনিগুলি ভরাট করার জন্য প্রয়োজনীয় সিলিকা বালি হিন্দুস্হান কপার লিমিটেডের মালাজ্ঞখন্দ ইউনিট থেকে সংগ্রহ করতে পারবে। তামা উৎপাদন প্রক্রিয়ার সময় তৈরি হওয়া বর্জ্যই হল সিলিকা বালি।


    এইচসিএল শীঘ্রই মধ্যপ্রদেশের মালাজ্ঞখন্দে একটি কপার ওর ট্যালিং বা তামা নিষ্কাশন প্রক্রিয়াকেন্দ্র চালু করতে চলেছে। এই কেন্দ্রটি থেকে প্রতিদিন প্রায় ৫ হাজার ৫০০ টন উচ্চমানের সিলিকা বালি পাওয়া যাবে। উচ্চমানের এই বালি সড়ক নির্মাণ, বাড়ি তৈরি প্রভৃতি কাজে ব্যবহারের জন্য উপযুক্ত। এমনকি, এই বালি আরো প্রক্রিয়াকরণের পর কাঁচ শিল্পেও ব্যবহার করা যেতে পারে।


    প্রধানমন্ত্রী শ্রী নরেন্দ্র মোদী গত ৯ এপ্রিল নতুন দিল্লিতে কেন্দ্রীয় রাষ্ট্রায়ত্ত সংস্হাগুলির এক সম্মেলনে রাষ্ট্রায়ত্ত সংস্হাগুলির মধ্যে বাণিজ্যিক সহযোগিতা প্রসারের পরামর্শ দিয়েছিলেন। এর প্রক্ষিতেই ঐ দুটি সংস্হার মধ্যে সমঝোতাপত্র স্বাক্ষরিত হল।


    CG /BD /NS/…

    
    
    (Release ID: 1530197) Visitor Counter : 2