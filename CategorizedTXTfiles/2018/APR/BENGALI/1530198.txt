      প্রতিরক্ষামন্ত্রক

      বিমান বাহিনীর ঐতিহাসিক ডাকোটা ডিসি-থ্রি বিমান ভারতে ফিরছে
      Posted On: 25 APR 2018 4:07PM by PIB Kolkata


    নয়াদিল্লি, ২৫ এপ্রিল , ২০১৮


    বিমান বাহিনীর সংগ্রহের মধ্যে এবার আসতে চলেছে একটি ১৯৪০ দশকের ভিন্টেজ ডাকোটা ডিসি-থ্রি বিমান। ১৯৮৮ সাল পর্যন্ত ডাকোটা ডিসি-থ্রি বিমান বাহিনীতে সামিল ছিল। সেই সময় এই বিমানগুলি পরিবহনের কাজে বহুল ব্যবহৃত হত। ভারতের ইতিহাসে প্রথম ডাকোটা বিমান ১৯৪৭ সালের ২৭ অক্টোবর কাশ্মীর সংঘর্ষের সময় শিখ রেজিমেন্টের একদল সেনাকে শ্রীনগরে উড়িয়ে নিয়ে গিয়েছিল। সেই ঐতিহাসিক ঘটনার সাক্ষী এই বিমানটিকে রেজিস্ট্রেশন নম্বর-ও দেওয়া হয়েছে। ১৯৪৪ সালে তৈরি এই বিশেষ ধরনের বিমান রয়্যাল এয়ারফোর্সের অঙ্গ হিসাবে এবং পরবর্তীকালে বহু অসামরিক বিমান পরিষেবার কাজেও ব্যবহৃত হয়।


    বাতিল হয়ে যাওয়া বিমানের মধ্যে থেকে ২০১১ সালে এই ডাকোটা ডিসি-থ্রি বিমানটিকে উদ্ধার করে রাজ্যসভার সাংসদ শ্রী রাজীব চন্দ্রশেখর যুক্তরাজ্যে মেরামতের জন্য পাঠিয়েছিলেন যাতে বিমানটির সংস্কার করে বিমান বাহিনীর কাছে প্রত্যার্পণ করা যায়। পরবর্তী পর্যায়ে বিমানের নেভিগেশন সিস্টেম মেরামতির জন্য বিমান বাহিনীর লন্ডনের সংস্হা মেসার্স রিফ্লাইট এয়ারওয়ার্কস লিমিটেডের সঙ্গে চুক্তি স্বাক্ষরিত হয়। গত ১৩-ই ফেব্রুয়ারি শ্রী রাজীব চন্দ্রশেখরের কাছে থেকে বিমান বাহিনীর প্রধান আনুষ্ঠানিকভাবে ডাকোটা ডিসি-থ্রি বিমানটিকে গ্রহন করেন।


    সম্পুর্ণ মেরামতির পর পরীক্ষামূলক উড়ানের একাধিক পর্যায়ে উত্তীর্ণ হয়ে এই ঐতিহাসিক ডাকোটা ডিসি-থ্রি বিমান ১৭ এপ্রিল যুক্তরাজ্য থেকে ভারতের উদ্দেশ্যে যাত্রা শুরু করে। বিমান পরিচালনার দায়িত্বে রয়েছে বিমান বাহিনী ও মেসার্স রিফ্লাইট এয়ারওয়ার্কস লিমিটেডের একটি যুগ্ম দল।


    এই সুদীর্ঘ যাত্রাপথ পেরনোর মাঝে ফ্রান্স, ইতালি, গ্রীস, জর্ডন ও সৌদিআরবে বিমানটিকে থামানো হয়। আজ গুজরাটের জামনগরে বহু ইতিহাসের সাক্ষী এই ডাকোটা ডিসি-থ্রি এসে পৌঁছাবে।


    প্রাচীন যোদ্ধাকে নতুন ঠিকানায় স্বাগত জানাতে বিমান বাহিনীর হিন্দন বিমান ঘাঁটিতে ৪ মে একটি অনুষ্ঠানের আয়োজন করা হয়েছে। সেদিন একই মঞ্চে মিলিত হবেন বিমানের প্রস্তুতকারী সংস্হার প্রতিনিধিগন, যুক্তরাজ্যের হাই-কমিশনের আধিকারিকরা এবং বিমান বাহিনীর প্রাক্তনরা যাঁরা এই বিমানটিকে পূর্বে চালনা করেছেন।


    বিশ্বের অপর প্রান্তে পুনরুদ্ধারের পর ঐতিহাসিক ডাকোটা ডিসি-থ্রি বিমানটিকে ভারতে নিয়ে আসা বিমান বাহিনীর ইতিহাসে একটি অভিনব ঘটনা। ১৯৮৮ সালে পালম বিমানঘাঁটিতে শুরু করা বাহিনীর ভিন্টেজ বিমানবহরে সামিল হতে চলেছে এই ডাকোটা ডিসি-থ্রি বিমান। এখনও পর্যন্ত বিমান বাহিনীর ঐতিহাসিক বিমান সংগ্রহের মধ্যে রয়েছে হওয়ার্ড ও টাইগার মথ ধরনের বিমান। ভবিষ্যতে বিমান বাহিনীর যুদ্ধ বিমানের সংগ্রহ বাড়ানোর পরিকল্পনা রয়েছে।


    CG/SC /NS/…

    
    
    (Release ID: 1530198) Visitor Counter : 1