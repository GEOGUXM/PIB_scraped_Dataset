      কেন্দ্রীয়মন্ত্রিসভা

      আসামে ১৯৯১ জাতীয় নাগরিক পঞ্জির সময়ানুগকরনে সংশোধিত ব্যয়ের প্রস্তাবে কেন্দ্রীয় মন্ত্রিসভার সায়
      Posted On: 05 APR 2018 12:01PM by PIB Kolkata


    নয়াদিল্লি, ০৪ এপ্রিল , ২০১৮


    প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় অর্থনীতি বিষয়ক কেন্দ্রীয় মন্ত্রিসমিতি (সিসিইএ) অসমে জাতীয় নাগরিক পঞ্জিটি ৩১.১২.২০১৮ পর্যন্ত সময়ানুগ করে তোলার জন্য ১২২০.৯৩ কোটি টাকার সংশোধিত ব্যয় প্রস্তাবে অনুমোদন দিয়েছে।


    এই কর্মসূচিটি কেবল অসম রাজ্যে বসবাসকারি তিন কোটি ২৯ লক্ষ আবেদনকারির ক্ষেত্রে প্রযোজ্য হবে।


    এই প্রক্রিয়ার ফলে অসমে জাতীয় নাগরিক পঞ্জি (এনআরসি) তৈরি করার সুবিধা হবে। চূড়ান্ত এনআরসি প্রকাশ করা হবে ৩১.১২.২০১৮ তারিখে। মোট ৩ কোটি ২৯ লক্ষ আবেদনকারির মধ্যে এক কোটি ৯০ লক্ষ মানুষকে নিয়ে তৈরি খসড়া আংশিক এনআরসি-টি গত ৩১ ডিসেম্বর ২০১৭ তারিখে প্রকাশিত হয়। এই আবেদনকারিদের মধ্যে এমন সব মানুষও রয়েছেন যাদের ক্ষেত্রে যাচাইকরনের সম্পূর্ণ প্রক্রিয়াটি শেষ হয়েছে।


    বাকি আবেদনগুলি যাচাই করার কাজ এখন খুঁটিয়ে দেখার নানা পর্যায়ে রয়েছে আর পুর্ণাঙ্গ খসড়া এনআরসি-টি আগামী ৩০ জুন ২০১৮ তারিখে প্রকাশিত হবে। এর পর এই সংক্রান্ত দাবি ও আপত্তি ইত্যাদি গৃহীত হবে এবং সেগুলির নিষ্পত্তির মাধ্যমেই চূড়ান্ত এনআরসি প্রকাশ করা হবে।


    অসমের এনআরসি ১৯৫৫ সালের নাগরিকত্ব আইন এবং নাগরিকত্ব (নাগরিকদের নথিভুক্তি ও তাদের জাতীয় পরিচয়পত্র প্রদান) বিধি ২০০৩-এর সংস্হান অনুযায়ী করা হবে। এখানে ২৪ মার্চ ১৯৭১-এর মধ্যরাত্রি পর্যন্ত ভোটার তালিকায় অথবা ১৯৫১-এর এনআরসি-তে উল্লেখ থাকা নামগুলি ও তাদের উত্তরাধিকারিরাই অন্তর্ভুক্ত হওয়ার সুযোগ পাবেন।


    ২০১৫ সালে ৩ কোটি ২৯ লক্ষ মানুষ এনআরসি-তে নাম তোলার জন্য ৬.৬৩ কোটি নথি সহ আবেদন করেন। এরপর প্রত্যেকের ক্ষেত্রেই বাস্তবিক পর্যায়ে এবং নথিপত্র যাচাই-এর মাধ্যমে প্রত্যেকটি আবেদনপত্র যাচাই করা হচ্ছে।


    এনআরসি প্রস্তুতির বিষয়টি নাগরিকদের সামিল করে গৃহীত সবথেকে ব্যাপক কর্মসূচি যা অসমের প্রতিটি অধিবাসীর জীবনকে ছুঁয়ে গেছে। অসম চুক্তি রূপায়নের অঙ্গ হিসেবে এবং ২০০৫ সালে প্রধানমন্ত্রী পর্যায়ে এক ত্রিপাক্ষিক বৈঠকে অর্জিত সমঝোতা অনুসারেই করা হচ্ছে। এই নাগরিক পঞ্জিতে কেবলমাত্র বৈধ ভারতীয় নাগরিকদের নাম-ই থাকবে আর এটি ভারতে অবৈধ অনুপ্রবেশ বন্ধ করতে সরকারকে সাহায্য করবে।


    PG /NS/…

    
    
    (Release ID: 1527802) Visitor Counter : 12