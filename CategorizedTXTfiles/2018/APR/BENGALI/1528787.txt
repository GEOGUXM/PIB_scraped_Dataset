      সামাজিকন্যায়ওক্ষমতায়নমন্ত্রক

      জাতীয় সাফাই কর্মচারি কমিশনের নতুন ওয়েবসাইট ও মোবাইল অ্যাপের সূচনা
      Posted On: 12 APR 2018 2:24PM by PIB Kolkata


    নয়াদিল্লি, ১১ এপ্রিল , ২০১৮


    জাতীয় সাফাই কর্মচারি কমিশনের নতুন ওয়েবসাইট ও মোবাইল অ্যাপের সূচনা করলেন কেন্দ্রীয় সামাজিক ন্যায় ও ক্ষমতায়ন মন্ত্রী শ্রী থাওয়ার চাঁদ গেহলত। মঙ্গলবার নতুন দিল্লীতে এই উপলক্ষে আয়োজিত এক অনুষ্ঠানে শ্রী গেহলত নতুন ওয়েবসাইট চালু করার জন্য কমিশনের প্রশংসা করে বলেন, ওয়েবসাইট ও মোবাইল অ্যাপের সাহায্যে আরও দ্রুত ও কার্যকর উপায়ে আবেদন দাখিলকারিদের অভাব-অভিযোগগুলির সমাধান করা সম্ভব হবে।


    জাতীয় সাফাই কর্মচারি কমিশনের পুরানো ওয়েবসাইটটি ব্যবহার-অনুকূল ছিল না। সামাজিক ন্যায়-বিচার ও ক্ষমতায়ন মন্ত্রকের পরামর্শের প্রেক্ষিতে কমিশন নতুন একটি ব্যবহার-বান্ধব ওয়েবসাইট তৈরির পরিকল্পনা নেয়। নতুন এই ওয়েবসাইটে কমিশন সংক্রান্ত বিভিন্ন তথ্য যেমন- কমিশনের গঠনপ্রণালী, কমিশনের নিয়মনীতি, অভিযোগ জানানোর পদ্ধতি, চেয়ারম্যান ও সদস্যদের সফর প্রভৃতির বিশদ বিবরন রয়েছে। আবেদনকারিরা অনলাইনে এই ওয়েবসাইটে নিজেদের অভাব-অভিযোগ দায়ের করতে এবং সেগুলির বিষয়ে অগ্রগতির ওপর নজর রাখতে পারবেন। একইভাবে আবেদনকারিরা স্মার্ট ফোন থেকে কমিশনের অ্যাপ ডাউনলোড করে, তার সাহায্যে অভিযোগ জানাতে পারবেন। গুগল প্লে-স্টোর থেকে নিখরচায় এই অ্যাপ ডাউনলোড করা যায়।


    PG/BD /NS/…

    
    
    (Release ID: 1528787) Visitor Counter : 13