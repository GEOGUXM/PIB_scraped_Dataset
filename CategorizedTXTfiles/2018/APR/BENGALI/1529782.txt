      পরিবেশওঅরণ্যমন্ত্রক

      জাতীয় পরিচ্ছন্ন বায়ু কর্মসূচি বিষয়ে বিভিন্ন পক্ষের সঙ্গে আলাপ-আলোচনার সূচনা
      আলোচনার ফলাফলকে বাস্তবে প্রয়োগ করতে হবে ডঃ মহেশ শর্মা

      Posted On: 19 APR 2018 6:11PM by PIB Kolkata

    পরিবেশ ক্ষেত্রের উন্নয়নে বিভিন্ন ধরণের আলাপ-আলোচনা ও প্রস্তাব গ্রহণের ওপর গুরুত্ব দিয়ে কেন্দ্রীয় পরিবেশ, বন এবং জলবায়ু পরিবর্তন দপ্তরের প্রতিমন্ত্রী ডঃ মহেশ শর্মা বলেছেন, আমাদের দেশের ক্রমবর্ধমান বায়ুদূষণের সমস্যা মোকাবিলায় জাতীয় পরিচ্ছন্ন বায়ু কর্মসূচি, এনসিএপি গুরুত্বপূর্ণ ভূমিকা নেবে। নতুন দিল্লিতে এ বিষয়ে বিভিন্ন পক্ষের মধ্যে দু দিনের এক আলোচনা বৈঠকের উদ্বোধন করে ডঃ শর্মা স্বাস্হ্য, মানুষের সাধারণ কল্যাণ ছাড়াও পশুপাখি ও গাছগাছরার ওপর বায়ুদূষণের সমস্যার বিষয়ে গুরুত্ব দেন। তিনি বলেন সংশ্লিষ্ট সকল পক্ষকে সমাজের জন্য ‘ দাতা ’ -র ভূমিকা নিতে হয়।


    পরিবেশ, বন ও জলবায়ু পরিবর্তন মন্ত্রকের সচিব শ্রী সি কে মিশ্রা বলেন, জাতি হিসাবে আমাদের বায়ুর গুণমান নিয়ে চিন্তাভাবনা করার প্রয়োজন আছে এবং সরকার হিসাবে আজকের এই আলোচনার পর এই সমস্যা নিরসনে আমাদের একটি সময়সীমা নির্ধারণেরও প্রয়োজন রয়েছে। তিনি বলেন, দেশের সমস্ত রাজ্য এবং সংশ্লিষ্ট সকল পক্ষকে বাতাসের পরিচ্ছন্নতা কর্মসূচি বিষয়ে সচেতনতা গড়ে তুলতে হবে। আমাদের সমবেতভাবে জাতীয় পর্যায়ে গ্রহণযোগ্য এবং স্হানীয়ভাবে রূপায়ণ ভিত্তিক সমাধান খুঁজে বের করতে হবে।


    সংশ্লিষ্ট সমস্ত পক্ষকে নিয়ে আলোচনায় রাজ্য সরকারগুলিকে সঙ্গে নিয়ে জাতীয় পরিচ্ছন্ন বায়ু কর্মসূচিকে একটি সর্বভারতীয় কর্মসূচিতে পরিণত করার কথা ভাবা হয়েছে। এই প্রকল্পের মূল উদ্দেশ্য, বায়ু দূষণ প্রতিরোধ, নিয়ন্ত্রণ এবং হ্রাস করার লক্ষ্যে একটি সার্বিক পরিচালন পরিকল্পনা রূপায়ণ। এছাড়া সারা দেশ জুড়ে বাতাসের গুণমান নিয়ে নজরদারির একটি ব্যবস্হা গড়ে তোলার কথাও এতে রয়েছে। কেন্দ্রীয় সরকার, রাজ্য সরকার, স্হানীয় স্বায়ত্তশাসিত সংস্হা এবং বিভিন্ন পক্ষকে সঙ্গে নিয়ে এই কর্মসূচি রূপায়নের কথা ভাবা হয়েছে।


    জাতীয় বায়ু পরিচ্ছন্নতা কর্মসূচির মূল বিষয়গুলির মধ্যে রয়েছে, দিল্লির মতো ১০০টি দূষণযুক্ত শহরের জন্য বায়ুদূষণ হ্রাস করার কর্মপরিকল্পনা, নজরদারি কেন্দ্রের সংখ্যাবৃদ্ধি, তথ্য প্রচার এবং পরিকল্পনা রূপায়ণে সাধারণ মানুষের অংশগ্রহন। কেন্দ্রীয় পরিবেশ মন্ত্রক সার্বিক ভিত্তিতে দেশের বায়ুদূষণের ক্রমবর্ধমান সমস্যা নিয়ন্ত্রণে দীর্ঘমেয়াদী সময় নির্দিষ্ট জাতীয় পর্যায়ে রণকৌশল হিসাবে এই কর্মসূচি অনুমোদন করেছে এবং এর জন্য আনুমানিক ৬৩৭ কোটি টাকা ব্যয় ধরা হয়েছে। উদ্বোধনী অনুষ্ঠানে বিশ্বব্যাঙ্ক, টেরি, কয়লা মন্ত্রক, পরিবেশ মন্ত্রক, কেন্দ্রীয় দূষণ নিয়ন্ত্রণ পর্ষদ সহ বিভিন্ন মন্ত্রকের উচ্চ পর্যায়ের আধিকারিক ও প্রতিনিধিরা উপস্হিত ছিলেন।


    CG/PB/NS/…

    
    
    (Release ID: 1529782) Visitor Counter : 1