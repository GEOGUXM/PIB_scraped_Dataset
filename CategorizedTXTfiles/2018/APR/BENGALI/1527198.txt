      মন্ত্রিসভারঅর্থনৈতিকবিষয়সংক্রান্তকমিটি

      কৃষি বিজ্ঞান কেন্দ্রগুলিকে আরও শক্তিশালী করে তোলার মাধ্যমে ২০১৯-২০ অর্থ বছর পর্যন্ত চালু রাখার প্রস্তাবে সম্মতি কেন্দ্রীয় মন্ত্রিসভার অর্থনৈতিক বিষয় সংক্রান্ত কমিটির
      Posted On: 02 APR 2018 2:17PM by PIB Kolkata


    নয়াদিল্লি, ২৮ মার্চ, ২০১৮


    দেশের ৬৬৯টি কৃষি বিজ্ঞান কেন্দ্রকে আগামী ২০১৯-২০ অর্থ বছর পর্যন্ত চালু রাখা এবং শক্তিশালী করে তোলার লক্ষ্যে কেন্দ্রীয় কৃষি গবেষণা ও শিক্ষা দপ্তরের এক প্রস্তাবে আজ অনুমোদন দেওয়া হল প্রধানমন্ত্রী শ্রী নরেন্দ্র মোদীর নেতৃত্বে অনুষ্ঠিত কেন্দ্রীয় মন্ত্রিসভার অর্থনৈতিক বিষয় সংক্রান্ত কমিটির বৈঠকে। ৩১ মার্চ, ২০১৭ পর্যন্ত স্থাপিত কৃষি বিজ্ঞান কেন্দ্র এবং ১১টি কৃষি প্রযুক্তি প্রয়োগ সম্পর্কিত গবেষণা প্রতিষ্ঠানকে ২০১৯-২০ অর্থ বছর পর্যন্ত চালু রাখার সুপারিশ করা হয়েছিল সংশ্লিষ্ট দপ্তরের ঐ প্রস্তাবে। এছাড়াও, প্রস্তাবগুলির মধ্যে ছিল কৃষি বিশ্ববিদ্যালয়গুলির শিক্ষা সম্প্রসারণ সম্পর্কিত দপ্তরগুলিকে সহায়তা যোগানো।


    ২০১৭-২০ – এই সময়কালের জন্য কৃষি বিজ্ঞান কেন্দ্র কর্মসূচি রূপায়ণে আর্থিক বরাদ্দের পরিমাণ দাঁড়াবে ২,৮২,৪০০.৭২ লক্ষ টাকা। কৃষি বিজ্ঞান কেন্দ্রগুলি জেলা পর্যায়ে কৃষি সম্পর্কিত বিষয়ে জ্ঞান ও সম্পদকেন্দ্র হিসাবে কাজ করে যাবে। কৃষকদের ক্ষমতায়নের স্বার্থে প্রয়োজনীয় প্রযুক্তির মডেলও তৈরি করা হবে এই কেন্দ্রগুলিতে। কৃষকদের আয় ও উপার্জন দ্বিগুণ করে তোলার লক্ষ্যে যে কর্মসূচি গ্রহণ করেছে কেন্দ্রীয় সরকার, তাকে এগিয়ে নিয়ে যেতেই কেন্দ্রগুলি এই গুরুত্বপূর্ণ ভূমিকা পালন করে যাবে।


    কৃষিক্ষেত্রে মূল্য সংযোজন ও প্রযুক্তির প্রয়োগ, কৃষি সম্পর্কিত উদ্ভাবনের কাজে ব্যবহৃত সহায়সম্পদের ব্যবহার ও পরিচালন, কৃষি প্রযুক্তি তথ্যকেন্দ্র স্থাপন, আদিবাসী এলাকা ও অঞ্চলে কৃষি সম্পর্কিত জ্ঞান ও কৃষি পরিচালন ব্যবস্থার প্রসার ইত্যাদি রয়েছে কৃষি বিজ্ঞান কেন্দ্র কর্মসূচির আওতায়। এছাড়াও, বৃষ্টির জলের পুনর্ব্যবহার, সুসংবদ্ধ কৃষি পদ্ধতি ও প্রক্রিয়াকরণ ব্যবস্থার প্রসার, মাছের চারা বৃদ্ধি, তথ্য, যোগাযোগ এবং প্রযুক্তি–নির্ভর পরিষেবার প্রসার,পরিবেশ-বান্ধব কৃষি ব্যবস্থা এবং মাটির স্বাস্থ্য পরীক্ষা কর্মসূচিকে আরও জোরদার করে তোলার কাজগুলিও নিয়ে আসা হবে কৃষি বিজ্ঞান কেন্দ্রগুলির কর্মসূচির আওতায়।


    PG/SKD/DM/…

    
    
    (Release ID: 1527198) Visitor Counter : 3