      বস্ত্রমন্ত্রক

      হস্তচালিত তাঁত এবং হস্তশিল্পের ক্ষেত্রে কেন্দ্র-রাজ্য সমন্বয়ে গুরুত্ব দিলেন স্মৃতি ইরানি
      Posted On: 27 APR 2018 4:31PM by PIB Kolkata


    নয়াদিল্লি, ২৭ এপ্রিল , ২০১৮


    কেন্দ্রীয় তথ্য ও সম্প্রচার এবং বস্ত্রমন্ত্রী শ্রীমতী স্মৃতি ইরানি সহযোগিতামূলক মৈত্রিতন্ত্রের ওপর জোর দিয়ে প্রত্যেক রাজ্যের বস্ত্রমন্ত্রী এবং প্রতিনিধিদের বস্ত্র ক্ষেত্রে বিকাশের স্বার্থে সিদ্ধান্ত গ্রহণে গুরুত্বপূর্ণ ভূমিকা নেওয়ার আহ্বান জানিয়েছেন। হস্তশিল্পী এবং বয়নশিল্পীদের সর্বাঙ্গীন বিকাশের প্রয়োজনীতার কথা বলে মন্ত্রী কেন্দ্র ও রাজ্যের প্রত্যেক আধিকারিককে ভোক্তাদের কাছে উজ্জ্বল যোজনা, স্বচ্ছতা অভিযানের সুযোগ-সুবিধা যাতে পৌঁছে দেওয়া যায় তার ওপর নজর রাখার নির্দেশ দিয়েছেন। গতকাল তিনি বিভিন্ন রাজ্যের বস্ত্রমন্ত্রীদের সঙ্গে এখানে এক বৈঠকে মিলিত হন। এই বৈঠকটি হস্তচালিত তাঁত এবং হস্তশিল্প ক্ষেত্রে ভারত সরকারের বিভিন্ন প্রকল্পের পর্যালোচনা করার প্রয়াসেই ডাকা হয়। বৈঠকটির পৌরহিত্য করেন শ্রীমতী ইরানী। উপস্হিত ছিলেন কেন্দ্রীয় বস্ত্র প্রতিমন্ত্রী শ্রী অজয় টামটা এবং বস্ত্র সচিব শ্রী অনন্ত কুমার সিং।


    শ্রীমতী ইরানী বৈঠকে আরও বলেন, বয়নশিল্প, উৎপাদনকারী এবং ক্রেতাদের মধ্যে সেতুর মতো কাজ করছে প্রধানমন্ত্রী শ্রী নরেন্দ্র মোদী- সূচিত ইন্ডিয়া হ্যান্ডলুম ব্র্যান্ড। এই ব্র্যান্ড চালু হওয়ার ফলে বয়নশিল্পীদের আয় বাড়বে এবং ক্রেতার কাছে পৌঁছে যাবে সঠিক গুণমানের পণ্য। মন্ত্রী প্রত্যেক অংশীদার যাতে তাদের পণ্য ‘ ইন্ডিয়া হ্যান্ডলুম ব্র্যান্ড ’ -এ নথিভুক্ত করেন সে ব্যাপারে অনুপ্রাণিত করার জন্য সকলকে আহ্বান জানান। তিনি এছাড়াও, একটি লক্ষ্যমাত্রা স্হির করে দেওয়ার আবেদন জানান বিভিন্ন রাজ্যের মন্ত্রীদের কাছে এবং তাঁরা যাতে নিয়মিতভাবে তাঁত এবং হস্ত শিল্পগুচ্ছের পর্যালোচনা করেন সে ব্যাপারেও আগত মন্ত্রীদের নির্দেশ দেন।


    বৈঠকে উপস্হিত ছিলেন অরুণাচলপ্রদেশ, ঝাড়খন্ড, মধ্যপ্রদেশ, তেলেঙ্গানা, উত্তরপ্রদেশ এবং উত্তরাখন্ডের বস্ত্রমন্ত্রীরা এবং কেন্দ্রীয় বস্ত্রমন্ত্রকের আধিকারিকরা।


    SSS /NS/…

    
    
    (Release ID: 1530564) Visitor Counter : 4