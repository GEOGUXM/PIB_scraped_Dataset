      ସଂସଦୀୟ ବ୍ୟାପାର ମନ୍ତ୍ରଣାଳୟ

      ସଂସଦ ଭବନ ପରିସରରେ ଇ-ବିଧାନ ପ୍ରକଳ୍ପର କେନ୍ଦ୍ରୀୟ ମନିଟରିଂ ୟୁନିଟକୁ ଶୁଭାରମ୍ଭ କଲେ ବିଜୟ ଗୋୟଲ;
      ଇ-ବିଧାନ ପ୍ରକଳ୍ପ ଦ୍ୱାରା ରାଜ୍ୟ ବିଧାନସଭାଗୁଡ଼ିକର କାର୍ଯ୍ୟ ପ୍ରଣାଳୀ କାଗଜବିହୀନ ହୋଇପାରିବ

      Posted On: 20 APR 2018 8:10PM by PIB Bhubaneshwar

    କେନ୍ଦ୍ର ସଂସଦୀୟ ବ୍ୟାପାର , ପରିସଂଖ୍ୟାନ ଏବଂ କାର୍ଯ୍ୟକ୍ରମ ପ୍ରଣୟନ ରାଷ୍ଟ୍ରମନ୍ତ୍ରୀ ବିଜୟ ଗୋୟଲ ସଂସଦ ଭବନ ପରିସରରେ ଇ-ବିଧାନ ପ୍ରକଳ୍ପର କେନ୍ଦ୍ରୀୟ ପ୍ରକଳ୍ପ ମନିଟରିଂ ୟୁନିଟର ଶୁକ୍ରବାର ଶୁଭାରମ୍ଭ କରିଛନ୍ତି । ସଂସଦୀୟ ବ୍ୟାପାର ମନ୍ତ୍ରଣାଳୟ ପକ୍ଷରୁ 2018 ଏପ୍ରିଲ 16 ତାରିଖରୁ 30 ତାରିଖ ପର୍ଯ୍ୟନ୍ତ ପାଳନ କରାଯାଉଥିବା ସ୍ୱଚ୍ଛତା ପଖୱାଡା ଅବସରରେ ଏହି କାର୍ଯ୍ୟକ୍ରମ ଆୟୋଜନ କରାଯାଇଛି ।


    ଭାରତରେ ରାଜ୍ୟ ବିଧାନସଭାଗୁଡ଼ିକରେ କାର୍ଯ୍ୟ ପ୍ରଣାଳୀର ଡିଜିଟାଇଜେସନ ନିମନ୍ତେ ଇ-ବିଧାନ ପ୍ରକଳ୍ପ ଆରମ୍ଭ କରାଯାଇଛି । ଏହା ଡିଜିଟାଲ ଇଣ୍ଡିଆ କାର୍ଯ୍ୟକ୍ରମର ଏକ ଅଂଶ ବିଶେଷ ଏବଂ ବିଧାନସଭା ପରିବେଶକୁ ସ୍ୱଚ୍ଛ ରଖିବାରେ ସହାୟକ ହେବ ।


    ସଂସଦୀୟ ବ୍ୟାପାର ମନ୍ତ୍ରଣାଳୟ ଏହି ପ୍ରକଳ୍ପର ନୋଡାଲ ଏଜେନ୍ସି । ଅତି ଶୀଘ୍ର ସମସ୍ତ ରାଜ୍ୟରେ ପ୍ରକଳ୍ପକୁ କାର୍ଯ୍ୟକାରୀ କରିବା ଦିଗରେ ଏହା ପଦକ୍ଷେପ ନେଉଛି । କେନ୍ଦ୍ର ଓ ରାଜ୍ୟ ସ୍ତରରେ ପ୍ରକଳ୍ପ ମନିଟରିଂ ୟୁନିଟ ଖୋଲିବା ଦିଗରେ ମଧ୍ୟ ପଦକ୍ଷେପ ନିଆଯାଇଛି ।


    **********

    
    
    (Release ID: 1529851) Visitor Counter : 1