      ସ୍ୱାସ୍ଥ୍ୟ ଓ ପରିବାର ମନ୍ତ୍ରଣାଳୟ

      ସଡକ ସୁରକ୍ଷା ସପ୍ତାହ ପାଳନ ଅବସରରେ ଦୁର୍ଘଟଣା ଏବଂ ଫାଷ୍ଟ ଏଡ ସଂପର୍କୀତ ସଚେତନତା ପୁସ୍ତକ ଉନ୍ମୋଚନ କଲେ ଶ୍ରୀ ଅଶ୍ୱିନୀ ଚୌବେ
      • ଦେଶରେ ପ୍ରତି ଏକ ଘଣ୍ଟାରେ 55ଟି ଦୁର୍ଘଟଣାରେ 17 ଜଣଙ୍କର ହେଉଛି ପ୍ରାଣହାନି

      Posted On: 26 APR 2018 12:11PM by PIB Bhubaneshwar

    ଦେଶରେ ପ୍ରତି ଏକ ଘଣ୍ଟାରେ 55 ଟି ଦୁର୍ଘଟଣା ଘଟୁଛି ଏବଂ ଏଥିରେ 17 ଜଣଙ୍କର ମୃତ୍ୟୁ ଘଟୁଛି । 2016 ରେ ଦେଶରେ ହୋଇଥିବା 4,80,652 ଟି ସଡ଼କ ଦୁର୍ଘଟଣାରେ 4,94,624 ଜଣ ଗଭୀରଭାବେ କ୍ଷତିଗ୍ରସ୍ତ ହୋଇଥିଲାବେଳେ 1,50,785 ଜଣଙ୍କର ମୃତ୍ୟୁ ଘଟିଥିଲା । ଏହି ପରିସଂଖ୍ୟାନ ଅନୁଯାୟୀ 1317ଟି ଦୁର୍ଘଟଣାରେ ପ୍ରତିଦିନ 413 ଜଣଙ୍କର ମୃତ୍ୟୁ ଘଟିଥିଲା ବୋଲି ଆଜି ସ୍ୱାସ୍ଥ୍ୟ ଓ ପରିବାର କଲ୍ୟାଣ ରାଜ୍ୟମନ୍ତ୍ରୀ ଶ୍ରୀ ଅଶ୍ୱିନୀ କୁମାର ଚୌବେ କହିଥିଲେ । ଆଜି ‘ ସଡ଼କ ସୁରକ୍ଷା ସପ୍ତାହ ’ ପାଳନ ଅବସରରେ ଦୁର୍ଘଟଣା ନିୟନ୍ତ୍ରଣ ଏବଂ ଫାଷ୍ଟଏଡ ସଚେତନତା ସଂପର୍କୀତ ଏକ ପୁସ୍ତକ ସେ ଉନ୍ମୋଚନ କରିଥିଲେ । ସେ କହିଥିଲେ ଯେ ଗଭୀର ଭାବେ କ୍ଷତିଗ୍ରସ୍ତମାନଙ୍କ ପାଇଁ ସଠିକ୍ ସମୟରେ ସଠିକ ଚିକିତ୍ସା ଯୋଗାଇ ଦେଇପାରିଲେ ବହୁ ଅମୂଲ୍ୟ ଜୀବନ ବଞ୍ଚାଯାଇ ପାରିବ ।


    23 ଏପ୍ରିଲରୁ 30 ଏପ୍ରିଲ , 2018 ସଡକ ସୁରକ୍ଷା ସପ୍ତାହ ପାଳନ ଅବସରରେ ଶ୍ରୀ ଚୌବେ କହିଥିଲେ ଯେ ସ୍ୱାସ୍ଥ୍ୟ ଓ ପରିବାର କଲ୍ୟାଣ ମନ୍ତ୍ରଣାଳୟ ଦ୍ୱାରା ଦୁର୍ଘଟଣାରେ ଗଭୀର ଭାବେ କ୍ଷତିଗ୍ରସ୍ତ ଲୋକମାନଙ୍କୁ ଚିକିତ୍ସା ଯୋଗାଇଦେବା ପାଇଁ ଏକ ରାଷ୍ଟ୍ରୀୟ କାର୍ଯ୍ୟକ୍ରମର ଶୁଭାରମ୍ଭ କରାଯାଇଛି । ଯାହା ରାଜ୍ୟଗୁଡିକର ରାଷ୍ଟ୍ରୀୟ ରାଜମାର୍ଗ ନିକଟରେ ଥିବା ଡାକ୍ତରଖାନାଗୁଡିକୁ ଚିକିତ୍ସାସୁବିଧାକୁ ଆହୁରି ଅଧିକ ସୁଦୃଢ କରାଯାଉଛି । ସେ କହିଥିଲେ ଯେ ଭାରତ ସରକାର ଡାକ୍ତର , ନର୍ସ , ପାରାମେଡିକ୍ସ ଏବଂ ଅନ୍ୟ ସାଧାରଣ ଦୁର୍ଘଟଣାଗ୍ରସ୍ତଙ୍କୁ ପ୍ରାଥମିକ ଚିକିତ୍ସା ପ୍ରଦାନ ନିମନ୍ତେ ପ୍ରଶିକ୍ଷଣ ଦେବା ଉପରେ ଜୋର ଦେଉଛନ୍ତି । 500ରୁ ଅଧିକ ପ୍ରି-ହସ୍ପିଟାଲ ଟ୍ରମା ଟେକନିସିଆନମାନଙ୍କୁ ଦିଲ୍ଲୀର ତିନୋଟି କେନ୍ଦ୍ରୀୟ ଡାକ୍ତରଖାନା ଡ. ଆରଏମଏଲ ଡାକ୍ତରଖାନା , ସଫଦରଜଙ୍ଗ ଡାକ୍ତରଖାନା ଏବଂ ଲେଡିହାର୍ଡିଙ୍ଗ ମେଡିକାଲ କଲେଜରେ ପ୍ରଶିକ୍ଷଣ ପ୍ରଦାନ କରାଯାଉଛି । ଏହି ଅବସରରେ ପ୍ରଦର୍ଶିତ ପଥପ୍ରାନ୍ତ ନାଟକ ଜରିଆରେ ଜନ ସଚେତନତା କରାଯାଇଥିଲା ।


    ଏହି ଅବସରରେ ସ୍ୱାସ୍ଥ୍ୟ ଓ ପରିବାର କଲ୍ୟାଣ ସଚିବ ଶ୍ରୀମତୀ ପ୍ରୀତିସୁଦାନ ଏବଂ ଡିଜିଏଚଏସ ପ୍ରମିଳା ଗୁପ୍ତାଏହି ଅବସରରେ ଉପସ୍ଥିତ ଥିଲେ ।


    ***********

    
    
    (Release ID: 1530535) Visitor Counter : 6