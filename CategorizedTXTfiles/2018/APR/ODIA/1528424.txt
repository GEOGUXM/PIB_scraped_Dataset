      ଉପରାଷ୍ଟ୍ରପତିଙ୍କ ସଚିବାଳୟ

      ଦେଶ ପାଇଁ ମହିଳାମାନଙ୍କର ଅନ୍ତର୍ଦ୍ଦୁଷ୍ଟିର ନିର୍ମାଣ ଏବଂ ଏହାର ପ୍ରୟୋଗ ପାଇଁ ଆମେ ସେମାନଙ୍କୁ ଉତ୍ସାହିତ କରିବା ଆବଶ୍ୟକ: ଉପରାଷ୍ଟ୍ରପତି
      • ଆମକୁ ଆମ ଅର୍ଥନୈତିକ ସମୃଦ୍ଧିର ସମାନ ଭାବେ ବଂଟନ ନିଶ୍ଚିତ କରିବା ଆବଶ୍ୟକ; ସିଆଇଆଇ ବାର୍ଷିକ ପୁରସ୍କାର 2018 ପ୍ରଦାନ କଲେ

      Posted On: 08 APR 2018 9:17PM by PIB Bhubaneshwar

    ଭାରତର ଉପରାଷ୍ଟ୍ରପତି ଶ୍ରୀ ଏମ ଭେଙ୍କେୟା ନାଇଡୁ ପ୍ରକାଶ କରିଛନ୍ତି ଯେ ଆମକୁ ମହିଳାମାନଙ୍କୁ କେବଳ ବିଭିନ୍ନ ଯୋଜନାର ହିତାଧିକାରୀ ଭାବେ ଦେଖିବାର ଉର୍ଦ୍ଧ୍ଵକୁ ଯିବାକୁ ପଡିବ ଏବଂ ସେମାନଙ୍କୁ ଦେଶ ପାଇଁ ସେମାନଙ୍କର ଅନ୍ତର୍ଦ୍ଦୁଷ୍ଟି ନିର୍ମାଣ ଏବଂ ଏହାର ପ୍ରୟୋଗ ପାଇଁ ଉତ୍ସାହିତ କରିବାକୁ ପଡିବ । କନଫେଡେରେସନ ଅଫ ଇଣ୍ଡିଆନ ଇଣ୍ଡଷ୍ଟ୍ରିଜ ତରଫରୁ ଶ୍ରୀମତି ମୁନି ବେଗମ , ଶ୍ରୀମତି ଆଶା ଏବଂ ଶ୍ରୀମତି ଭେଚୁଲୋ କାନୁଓଙ୍କୁ ମହିଳା ଭାବେ ଉଦାହରଣ ସୃଷ୍ଟି କରିଥିବା ପୁରସ୍କାର ଏବଂ ଶ୍ରୀ ୱାଇସି ଦେବେଶ୍ୱରଙ୍କୁ ଲାଇଫଟାଇମ ଆଚିଭମେଂଟ ପୁରସ୍କାର ପ୍ରଦାନ କରିବା ଅବସରରେ ନିଜ ବକ୍ତବ୍ୟ ରଖି ସେ ଏହା ପ୍ରକାଶ କରିଛନ୍ତି ।


    ଉପରାଷ୍ଟ୍ରପତି କହିଲେ ଯେ ମହିଳାମାନଙ୍କୁ ସମ୍ମାନ ପ୍ରଦର୍ଶନ କରିବା ନେଇ ଭାରତର ଏକ ମହାନ ପରମ୍ପରା ରହିଛି । ସେ ପୁନଶ୍ଚ କହିଲେ ଯେ ପୁରାତନ ସମୟରୁ ମହିଳାମାନଙ୍କୁ ସମାନତା ଓ ସମ୍ମାନ ପ୍ରଦାନ କରାଯାଉଛି । ଆମର ଅଧିକାଂଶ ନଦୀମାନଙ୍କୁ ମହିଳାମାନଙ୍କ ନାମ ଅନୁସାରେ ନାମିତ କରାଯାଇଛି । ମହିଳାମାନଙ୍କୁ ଯେତେବେଳେ ସୁଯୋଗ ପ୍ରଦାନ କରାଯାଇଛି ସେତେବେଳେ ସେମାନେ କ୍ରୀଡ଼ା କ୍ଷେତ୍ରଠାରୁ ଆରମ୍ଭ କରି ଲଢ଼ୁଆ ଯୁଦ୍ଧ ବିମାନ ଚଳାଇବାରେ ସଫଳତା ହାସଲ କରିଛନ୍ତି ।


    ଉପରାଷ୍ଟ୍ରପତି କହିଲେ ଯେ ଅନେକ ମହିଳା ପ୍ରତିକୁଳ ପରିସ୍ଥିତି ସହ ଲଢ଼ି ସଫଳ ହେବା ନେଇ ଅନେକ ଉଦାହରଣ ରହିଛି । ସେମାନେ କେବଳ ନିଜର ସୁବିଧା ପାଇଁ ଉନ୍ନତି କରିନାହାନ୍ତି ବରଂ ହଜାର ହଜାର ଅନ୍ୟ ଜନସାଧାରଣଙ୍କୁ ମଧ୍ୟ ସଫଳତାର ଦିଶା ନିର୍ଦ୍ଦେଶ କରିଛନ୍ତି ।


    ଉପରାଷ୍ଟ୍ରପତି କହିଲେ ଯେ ଆମେ ଆମ ଅର୍ଥନୈତିକ ସମୃଦ୍ଧିର ସମାନ ବଂଟନ କରିବା ଆବଶ୍ୟକ । ସେ ପୁନଶ୍ଚ କହିଲେ ଯେ ସମାଜର ଗରିବ ତଥା ଦୁର୍ବଳ ବର୍ଗର ଜନସାଧାରଣ ମାନେ ଭାରତର ସମୃଦ୍ଧିର ଫଳରୁ ଯେପରି ବଞ୍ଚିତ ନହୁଅନ୍ତି । ଭଲରେ ଥିବା ବ୍ୟକ୍ତିମାନେ ସମାଜର ଅବହେଳିତ ବର୍ଗଙ୍କୁ ସହାୟତା କରିବା ନେଇ ଚିନ୍ତା କରିବା ଆବଶ୍ୟକ ।


    ଉପରାଷ୍ଟ୍ରପତି କହିଲେ ଯେ ଦେଶର ଉନ୍ନତି ପାଇଁ ତଥା ଅର୍ଥନୈତିକ ସମୃଦ୍ଧି ହାସଲ କରିବା ପାଇଁ ଭାରତର ଜନସଂଖ୍ୟାର ଅଧା ଭାଗ ଥିବା ମହିଳାମାନଙ୍କର ଉନ୍ନତି ଗୁରୁତ୍ୱପୂର୍ଣ୍ଣ । ସେ ପୁନଶ୍ଚ କହିଲେ ଯେ ମହିଳାମାନଙ୍କୁ ସଶକ୍ତ କରିବା ପାଇଁ ତଥା ମହିଳା ଉଦ୍ୟୋଗ ଗୁଡ଼ିକୁ ପ୍ରୋତ୍ସାହିତ କରିବା ପାଇଁ ସରକାର ବେଟି ବଚାଓ ବେଟି ପଢ଼ାଓ ଓ ଉଜ୍ଜ୍ୱଳା ଭଳି ଅନେକ ଯୋଜନାର ଆରମ୍ଭ କରିଛନ୍ତି । ଆମ ଅର୍ଥନୀତିରେ ମହିଳାମାନଙ୍କ ଯୋଗଦାନ ବୃଦ୍ଧି କରିବା ପାଇଁ ନୀତି ଆୟୋଗ ଏକ ମହିଳା ଉଦ୍ୟୋଗ ସେଲ ପ୍ରତିଷ୍ଠା କରିଛନ୍ତି ।


    ଉପରାଷ୍ଟ୍ରପତି କହିଲେ ଯେ ଉନ୍ନତିକୁ ତୃଣମୂଳ ସ୍ତରରୁ ଚାଲୁ କରିବା ପାଇଁ ଭାରତୀୟ ଉଦ୍ୟୋଗର ଏକ ପ୍ରମୁଖ ଭୂମିକା ରହିଛି । ଏ ବିଷୟରେ ସମ୍ପଦ , ଉପାୟ ଓ ଶକ୍ତି ପ୍ରଦାନ କରିବା ନେଇ ଆମକୁ ଅନ୍ତର୍ଦ୍ଦୁଷ୍ଟି ସମ୍ପନ୍ନ ବ୍ୟବସାୟିକ ନେତାମାନଙ୍କର ଆବଶ୍ୟକତା ରହିଛି ।


    ************


    

    
    (Release ID: 1528424) Visitor Counter : 1