      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଚେନ୍ନାଇ ପ୍ରତିରକ୍ଷା ପ୍ରଦର୍ଶନୀକୁ ଏପ୍ରିଲ 12 ତାରିଖରେ ଉଦ୍ଘାଟନ କରିବେ ପ୍ରଧାନମନ୍ତ୍ରୀ
      Posted On: 11 APR 2018 9:00PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଏପ୍ରିଲ 12 ତାରିଖ ତାମିଲନାଡ଼ୁ ଗସ୍ତରେ ଯିବେ । ସେହି ଦିନ କାଞ୍ଚୀପୁରମ ଜିଲ୍ଲାର ଚେନ୍ନାଇ ନିକଟବର୍ତ୍ତୀ ତିରୁଭିଦାନ୍ଥଲଠାରେ ଆୟୋଜିତ ପ୍ରତିରକ୍ଷା ପ୍ରଦର୍ଶନୀର ଦଶମ ସଂସ୍କରଣକୁ ଉଦ୍ଘାଟନ କରିବେ ।


    ଚଳିତ ବର୍ଷର ପ୍ରତିରକ୍ଷା ପ୍ରଦର୍ଶନୀର ଶୀର୍ଷକ “ ଭାରତ : ପ୍ରତିରକ୍ଷା ଉତ୍ପାଦନର ନୂତନ ପେଣ୍ଠସ୍ଥଳୀ ” ରଖାଯାଇଛି । ଏହି ପ୍ରଦର୍ଶନୀରେ ଭାରତର ପ୍ରତିରକ୍ଷା ବ୍ୟବସ୍ଥା ତଥା ଉପକରଣ ସାମର୍ଥ୍ୟ ପ୍ରଦର୍ଶନ କରାଯିବ । ଏଥିରେ 670ରୁ ଅଧିକ ଧରଣର ପ୍ରତିରକ୍ଷା ସରଞ୍ଜାମ ପ୍ରତର୍ଶିତ ହେବ । ଏଥିରେ 150ରୁ ଅଧିକ ଆନ୍ତର୍ଜାତିକ ପ୍ରଦର୍ଶକ ଅଂଶଗ୍ରହଣ କରିବେ ଓ ନିଜ ନିଜର ପ୍ରତିରକ୍ଷା ସାମଗ୍ରୀ ପ୍ରଦର୍ଶନ କରିବେ । ଚଳିତ ବର୍ଷ ଏହି ପ୍ରଦର୍ଶନୀରେ ଏମଏସଏମଇ ସେକ୍ଟରକୁ ଯଥେଷ୍ଟ ପ୍ରତିନିଧିତ୍ୱ ସୁଯୋଗ ପ୍ରଦାନ କରାଯାଇଛି ଏବଂ ଏହି ସେକ୍ଟର ମୋଟ ଭାରତୀୟ ପ୍ରଦର୍ଶନର ପ୍ରାୟ 15 ଭାଗ ଉପକରଣ ପ୍ରଦର୍ଶନ କରିବ ।


    ଅନ୍ୟ ଯେଉଁ ଭାରତୀୟ ସଂସ୍ଥାମାନେ ଏହି ପ୍ରଦର୍ଶନୀରେ ଅଂଶଗ୍ରହଣ କରୁଛନ୍ତି ସେମାନଙ୍କ ମଧ୍ୟରେ ଅଛନ୍ତି - ଟାଟା , ଏଲ ଏଣ୍ଡ ଟି , କଲ୍ୟାଣୀ , ଭାରତ ଫର୍ଜ , ମହିନ୍ଦ୍ରା , ଏମକେୟୁ , ଡ଼ିଆରଡ଼ିଓ , ହାଲ୍ , ବିଇଏଲ , ବିଡ଼ିଏଲ , ବିଇଏମଏଲ , ଏମଡ଼ିଏଲ , ଜିଆରଏସଇ , ଜିଏସଏଲ , ଏଚଏସଏଲ , ମିଧାନୀ , ଗୋଳାବାରୁଦ କାରଖାନା ତଥା ଅନ୍ୟାନ୍ୟ ବହୁ ପ୍ରତିରକ୍ଷା ସାମଗ୍ରୀ ନିର୍ମାଣକାରୀ ସଂସ୍ଥା । ସେହିଭଳି ଏହି ପ୍ରଦର୍ଶନୀରେ ଅଂଶଗ୍ରହଣ କରୁଥିବା ପ୍ରମୁଖ ଆନ୍ତର୍ଜାତିକ ପ୍ରତିରକ୍ଷା ନିର୍ମାଣକାରୀ ସଂସ୍ଥାମାନଙ୍କ ମଧ୍ୟରେ ଲକହୀଡ଼ ମାର୍ଟିନ , ବୋଇଂ (ଆମେରିକା) , ସାବ୍ (ସ୍ୱୀଡ଼େନ) , ଏୟାର ବସ୍ , ରାଫେଲ୍ (ଫ୍ରାନ୍ସ) , ରୋଜୋନବୋରୋନ ଏକ୍ସପୋର୍ଟ୍ସ , ୟୁନାଇଟେଡ଼ ସିପବିଲ୍ଡିଂ (ରୁଷିଆ) , ବିଏଇ ସିଷ୍ଟମ୍ସ (ବ୍ରିଟେନ୍) , ସିବାତ (ଇସ୍ରାଏଲ) , ୱାର୍ଟସିଲା (ଫିନଲାଣ୍ଡ) , ରୋହଡ଼୍ ଏଣ୍ଡ୍ ସ୍ୱାର୍ଜ ( ଜର୍ମାନୀ) ତଥା ଆହୁରି ଅନେକ ପ୍ରତିଷ୍ଠିତ ସଂସ୍ଥା ରହିଛନ୍ତି ।


    ପ୍ରଧାନମନ୍ତ୍ରୀ ତାଙ୍କର ତାମିଲନାଡ଼ୁ ଗସ୍ତ କାଳରେ ଚେନ୍ନାଇର ଆଦ୍ୟାରସ୍ଥିତ କ୍ୟାନସର ପ୍ରତିଷ୍ଠାନ ପରିଦର୍ଶନ କରିବେ । ସେ ଏହି ଅବସରରେ ସେଠାରେ ଏକ ହୀରକ ଜୁବିଲି ବିଲ୍ଡିଂର ଫଳକ ଉନ୍ମୋଚନ , ଶ୍ରୀପେରୁମ୍ବୁଦୁର ଠାରେ ଏକ ଉପଶମ ସେବା (ମହାବୀର ଆଶ୍ରୟ) ତଥା ଆଦ୍ୟାର କ୍ୟାନସର ପ୍ରତିଷ୍ଠାନର ଏକ ଦିବା-ଯତ୍ନ କେନ୍ଦ୍ର ତଥା ସେବିକାମାନଙ୍କ ପାଇଁ କ୍ୱାଟର ଉଦ୍ଘାଟନ କରିବେ ।


    **********

    
    
    (Release ID: 1528735) Visitor Counter : 3