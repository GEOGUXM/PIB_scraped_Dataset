      ଜାହାଜ ଚଳାଚଳ ମନ୍ତ୍ରଣାଳୟ

      ପାରାଦୀପ ବନ୍ଦର ପରିସରରେ ଜଳ ସମୁଦ୍ର ଚଳ ପ୍ରକ୍ରିୟାକରଣ ବ୍ୟବସ୍ଥା ହେବ
      ଡି-ସାଲିନେସନ ପ୍ଲାଣ୍ଟ ବନ୍ଦର ଓ ପାଖଆଖ ଅଞ୍ଚଳରେ ପିଇବା ପାଣିର ଅଭାବ ଦୂର କରିବ : ନୀତୀନ ଗଡକରୀ
      
      Posted On: 17 APR 2018 9:29PM by PIB Bhubaneshwar


    ପାରାଦୀପ , କାମରାଜର ଏବଂ ଭିଓ ଚିଦାମ୍ବରନର ବନ୍ଦର କେନ୍ଦ୍ର ଜାହାଜ ଚଳାଚଳ ମନ୍ତ୍ରଣାଳୟ ତତ୍ତ୍ୱାବଧାନରେ ବନ୍ଦର ପରିସରରେ ଜଳ ପ୍ରକ୍ରିୟାକରଣ ଏବଂ ସମୁଦ୍ର ଜଳର ଡି-ସାଲିନେସନ(ଲୁଣା ପାଣିକୁ ମଧୁର ଜଳରେ ପରିଣତ କରିବା) ବ୍ୟବସ୍ଥା କରିବେ । ଦେଶର ବୃହତ୍ ବନ୍ଦରଗୁଡ଼ିକ କିପରି ଜଳ ପ୍ରକ୍ରିୟାକରଣ ଏବଂ ଡିସାଲିନେସନ ପାଇଁ ଆବଶ୍ୟକ ପ୍ଲାଣ୍ଟ ପ୍ରତିଷ୍ଠା କରିବ ସେ ନେଇ କେନ୍ଦ୍ର ଜାହାଜ ଚଳାଚଳ , ସଡ଼କ ପରିବହନ ଓ ରାଜମାର୍ଗ , ଜଳସମ୍ପଦ , ନଦୀବିକାଶ ଏବଂ ଗଙ୍ଗା ସଂରକ୍ଷଣ ମନ୍ତ୍ରୀ ନୀତୀନ ଗଡକରୀ ବନ୍ଦର ଅଧ୍ୟକ୍ଷମାନଙ୍କ ଏକ ବୈଠକରେ ଆଲୋଚନା କରିବା ସହ ତୁରନ୍ତ ଏଥିପାଇଁ ପଦକ୍ଷେପ ନେବାକୁ ନିର୍ଦ୍ଦେଶ ମଧ୍ୟ ଦେଇଥିଲେ । ଏହି ପଦକ୍ଷେପ ଦ୍ୱାରା ଟୁଟିକୋରିନ ବନ୍ଦର ନିକଟରେ ଥିବା ଟୁଥୁକୁଡି ଅଞ୍ଚଳର ଲୋକମାନେ ଉପକୃତ ହେବେ । ଏଠାରେ ପ୍ରସ୍ତାବିତ ପ୍ଲାଣ୍ଟ ବନ୍ଦରର ଆବଶ୍ୟକତା ପରେ ଲୋକମାନଙ୍କ ଆବଶ୍ୟକତାର 20% ଅର୍ଥାତ ଦିନକୁ 13 ନିୟୁତ ଲିଟର ଜଳ ଯୋଗାଇପାରିବ । ସେହିପରି ଏହା ଚେନ୍ନାଇ ବନ୍ଦରର ସମ୍ପୂର୍ଣ୍ଣ ଆବଶ୍ୟକତା ପୂର୍ଣ୍ଣ କରିବା ସହ କମ୍ ମୂଲ୍ୟରେ ସହରବାସୀଙ୍କ ଆବଶ୍ୟକତାର 1% ଜଳ ଯୋଗାଇପାରିବ । ଜଳ ସଂରକ୍ଷଣ ଏବଂ ଜଳର ପୁନଃବ୍ୟବହାର ଦିଗରେ ମନ୍ତ୍ରଣାଳୟର ଏହା ଅଭିନବ ପଦକ୍ଷେପ ।


    ବୈଠକରେ କଣ୍ଟେନରାଇଜଡ ଆରଓ (ରିଭର୍ସ ଓସମୋସିସ୍) ଭଳି ନୂତନ ପ୍ରଯୁକ୍ତି ବିଦ୍ୟା ଉପରେ ଆଲୋଚନା ହୋଇଥିଲା , ଯାହାକି ଜଳ ଉତ୍ପାଦର ଖର୍ଚ୍ଚ ହ୍ରାସ କରିବା ଏବଂ ଏବେ ବନ୍ଦର ଗୁଡ଼ିକ ଜଳ ଦିଗରେ ଖର୍ଚ୍ଚ କରୁଥିବା ଅର୍ଥ ଠାରୁ କମ୍ ଖର୍ଚ୍ଚରେ ହୋଇପାରିବ । ସମସ୍ତ ବନ୍ଦର ତୁରନ୍ତ ଡି-ସାଲିନେସନ ପ୍ଲାଣ୍ଟ ପ୍ରତିଷ୍ଠା କରିବାକୁ ଶ୍ରୀ ଗଡକରୀ ନିର୍ଦ୍ଦେଶ ଦେଇଥିଲେ ।


    ବୈଠକରେ ଶ୍ରୀ ଗଡକରୀ କହିଥିଲେ ଯେ , ଡି-ସାଲିନେସନ ପ୍ଲାଣ୍ଟ ବନ୍ଦର ଏବଂ ପାଖଆଖ ଅଞ୍ଚଳର ଲୋକଙ୍କ ବ୍ୟବହାରଯୋଗ୍ୟ ଜଳର ଆବଶ୍ୟକତା ପୂରଣ କରିବା ଦିଗରେ ସହାୟକ ହୋଇପାରିବ । ସେହିପରି ଜଳରୁ ମିଥେନ୍ , କାର୍ବନ ଡାଇଅକ୍ସାଇଡ ଏବଂ ବାୟୋ-ସିଏନଜି ବାହାର କରିବାକୁ ମଧ୍ୟ ପ୍ରଚେଷ୍ଟା କରାଯିବ । ବିଭିନ୍ନ ରେଳ ଷ୍ଟେସନରେ ଏବଂ ପାୱାର ପ୍ଲାଣ୍ଟରେ ବଗି ପରିଷ୍କାର କରିବା କାର୍ଯ୍ୟରେ ଟ୍ରିଟେଡ ସିୱେଜ୍ ଜଳ ବ୍ୟବହାର ପାଇଁ ମଧ୍ୟ ଚେଷ୍ଟା କରିବାକୁ ବନ୍ଦର ଅଧ୍ୟକ୍ଷମାନଙ୍କୁ ସେ ନିର୍ଦ୍ଦେଶ ଦେଇଥିଲେ ।


    ଡିସାଲିନେସନ ପାଇଁ ଆବଶ୍ୟକ ବିଦ୍ୟୁତ ଶକ୍ତି ଖର୍ଚ୍ଚ ଉପରେ ମଧ୍ୟ ବୈଠକରେ ଆଲୋଚନା ହୋଇଥିଲା । ପବନ କଳ ଏବଂ ସୌରଫାର୍ମ ଦ୍ୱାରା କମ୍ ଖର୍ଚ୍ଚରେ ବିଦ୍ୟୁତ ଶକ୍ତି ବ୍ୟବହାର ଲାଗି ସେ ଶ୍ରୀ ଗଡକରୀ ପରାମର୍ଶ ଦେଇଥିଲେ । ଏହାଦ୍ୱାରା ଡିସାଲିନେସନ ଖର୍ଚ୍ଚ 20% ହ୍ରାସ ପାଇପାରିବ । ତେବେ ବିଭିନ୍ନ ବନ୍ଦରରେ ସ୍ଥାନୀୟ ମ୍ୟୁନିସିପାଲିଟିର ଜଳ କ୍ରୟ ମୂଲ୍ୟ ଏବଂ ବିଦ୍ୟୁତ ଟାରିଫକୁ ନେଇ ଡିସାଲିନେସନର ଲାଭ କମ୍ବେଶୀ ହୋଇପାରେ ବୋଲି ସେ କହିଥିଲେ ।


    **********


    

    
    (Release ID: 1529447) Visitor Counter : 8