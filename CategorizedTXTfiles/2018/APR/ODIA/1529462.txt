      ସ୍ୱାସ୍ଥ୍ୟ ଓ ପରିବାର ମନ୍ତ୍ରଣାଳୟ

      ଶ୍ରୀ ଜେ.ପି.ନଡ୍ଡାଙ୍କ ଅଧ୍ୟକ୍ଷତାରେ କୁଷ୍ଠ ଏବଂ ଯକ୍ଷ୍ମା ସଂପର୍କିତ ଉଚ୍ଚସ୍ତରୀୟ ବୈଠକ
      Posted On: 17 APR 2018 2:06PM by PIB Bhubaneshwar


    କେନ୍ଦ୍ର ସ୍ୱାସ୍ଥ୍ୟ ଏବଂ ପରିବାର କଲ୍ୟାଣ ମନ୍ତ୍ରୀ ଶ୍ରୀ ଜେ.ପି.ନଡ୍ଡା ଆଜି ରାଷ୍ଟ୍ରୀୟ କୁଷ୍ଠ ଉନ୍ମୁଳନ କାର୍ଯ୍ୟକ୍ରମ ( NLEP ) ର ସ୍ଥିତି ଏବଂ ପରିବର୍ତ୍ତୀ ଜାତୀୟ ଯକ୍ଷ୍ମା ନିୟନ୍ତ୍ରଣ କାର୍ଯ୍ୟକ୍ରମ ( RNTCP ) ଅଧିନରେ କରାଯାଇଥିବା ପ୍ରଗତିର ସମୀକ୍ଷା ପାଇଁ ଉଚ୍ଚସ୍ତରୀୟ ବୈଠକ କରିଥିଲେ । ବୈଠକରେ ଶ୍ରୀ ସଂଜୀବା କୁମାର , ଶ୍ରୀ ମନୋଜ ଝାଲାନୀ ଏବଂ ମନ୍ତ୍ରଣାଳୟର ଅନ୍ୟ ବରିଷ୍ଠ ଅଧିକାରୀମାନେ ଉପସ୍ଥିତ ଥିଲେ ।


    ବୈଠକରେ ଶ୍ରୀ ନଡ୍ଡା ଜିଲ୍ଲା ସ୍ତରରେ କୁଷ୍ଠ ରୋଗ ଉନ୍ମୁଳନ ପାଇଁ ରୋଗ , ଏହାର ପ୍ରସାର ଏବଂ ଯାଂଚ କ୍ଷେତ୍ରରେ ବ୍ୟାପକ ରଣନୀତି ପ୍ରସ୍ତୁତ କରିବା ପାଇଁ ନିର୍ଦ୍ଦେଶ ଦେଇଥିଲେ । ଅଧିକ ସଂଖ୍ୟାରେ ଏହିଭଳି ରୋଗୀ ଥିବା ସ୍ଥାନରେ ସଚେତନତା ପାଇଁ ନୂତନ ରଣନୀତି ପ୍ରସ୍ତୁତ କରିବା ପାଇଁ ଅଧିକାରୀମାନଙ୍କୁ ନିର୍ଦ୍ଦେଶ ଦେଇଥିଲେ । ରାଜ୍ୟଗୁଡିକରେ କୁଷ୍ଠ ରୋଗ ନିୟନ୍ତ୍ରଣ ବିଷୟରେ ସଚେତନତା ବୃଦ୍ଧି କରିବା ପାଇଁ ଆବଶ୍ୟକୀୟ ଅଭିଯାନ ଜାରୀ ରଖନ୍ତୁ ବୋଲି କହିଥିଲେ ।


    ଯକ୍ଷ୍ମା ନିୟନ୍ତ୍ରଣ କାର୍ଯ୍ୟକ୍ରମର ସମୀକ୍ଷା କରି 2025 ସୁଦ୍ଧା ଭାରତକୁ ଯକ୍ଷ୍ମା ମୁକ୍ତ ଦେଶ କରିବା ପାଇଁ ସମସ୍ତ ହିତାଧିକାରୀମାନଙ୍କୁ ଏକଜୁଟ ହେବା ପାଇଁ ଶ୍ରୀ ନଡ୍ଡା ଆହ୍ୱାନ କରିଥିଲେ । ସେ କହିଥିଲେ ଯେ ବିଭିନ୍ନ ରାଜ୍ୟକୁ ଯକ୍ଷ୍ମା ମୁକ୍ତ କରିବା ପାଇଁ ସଚେତନତାର ଆବଶ୍ୟକତା ରହିଛି ଏବଂ ଚିହ୍ନଟ ହୋଇଥିବା ଟିବି ଚାମ୍ପିୟନମାନେ ଏହି କାର୍ଯ୍ୟକୁ ସଠିକ ଭାବେ ତୁଲାଇପାରିବେ । ବିଭିନ୍ନ ରାଜ୍ୟରେ ରୋଗର ସ୍ଥିତି ଅନୁଧ୍ୟାନ କରିବା ପାଇଁ ନିୟମିତ ଭାବେ ରାଜ୍ୟ ଗସ୍ତ କରିବାକୁ ସ୍ୱାସ୍ଥ୍ୟ ମନ୍ତ୍ରୀ ଅଧିକାରୀମାନଙ୍କୁ ନିର୍ଦ୍ଦେଶ ଦେଇଥିଲେ ।


    ***********

    
    
    (Release ID: 1529462) Visitor Counter : 2