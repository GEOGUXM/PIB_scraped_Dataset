      ପ୍ରତିରକ୍ଷା ମନ୍ତ୍ରଣାଳୟ

      ପ୍ରତିରକ୍ଷା ପ୍ରଦର୍ଶନୀ-2018କୁ ସଫଳ କଲେ ଚେନ୍ନାଇ ଜନସାଧାରଣ
      Posted On: 14 APR 2018 3:47PM by PIB Bhubaneshwar


    ସ୍ଥଳ , ନୌସେନା ଏବଂ ଆଭ୍ୟନ୍ତରୀଣ ଗୃହ ସୁରକ୍ଷା ପ୍ରଣାଳୀ ଉପରେ ଏକ ଦ୍ୱିବାର୍ଷିକ ପ୍ରତିରକ୍ଷା ପ୍ରଦର୍ଶନୀ , ଭାରତ ( Defexpo )ର 10 ମ ସଂସ୍କରଣ ଚେନ୍ନାଇ ନିକଟରେ ଥିବା ପୂର୍ବତଟ ମାର୍ଗରେ କାଂଚିପୁରମ ଜିଲ୍ଲାର ଥିରୁବିଦାନ୍ଥାଇଠାରେ 2018 ଏପ୍ରିଲ 11 ରୁ 14 ମାଧ୍ୟରେ ଆୟୋଜିତ ହୋଇଛି ।


    ତାମିଲନାଡୁର ରାଜ୍ୟପାଳ ଶ୍ରୀ ବନୱାରୀଲାଲ ପୁରୋହିତ ଉଦଯାପନୀ ସମାରୋହର ଅଧ୍ୟକ୍ଷତା କରିଥିଲେ ଯେଉଁଥିରେ ପ୍ରତିରକ୍ଷା ଉତ୍ପାଦନ ସଚିବ ଡଃ ଅଜୟ କୁମାର , ହିନ୍ଦୁସ୍ଥାନ ଏରୋନେଟିକ୍ସ ଲିମିଟେଡର ଅଧ୍ୟକ୍ଷ ଏବଂ ପ୍ରବନ୍ଧ ନିର୍ଦ୍ଦେଶକ ଶ୍ରୀ ଟି ସୁବର୍ଣ୍ଣ ରାଜୁ , ଅତିରିକ୍ତ ସଚିବ ଶ୍ରୀ ସୁବାଷ ଚନ୍ଦ୍ର ଏବଂ କାଂଚିପୁରମ ଜିଲ୍ଲା ରାଜ୍ୟପାଳ ଶ୍ରୀ ପି ପୋନିହା ମଧ୍ୟ ଭାଗ ନେଇଥିଲେ ।


    ଏହି ଅବସରରେ ମହାମହିମ ରାଜ୍ୟପାଳ ପ୍ରତିରକ୍ଷା ମନ୍ତ୍ରଣାଳୟକୁ ଥିରୁବିଦାନ୍ଥାଇଠାରେ ସଫଳତା ପୂର୍ବକ ପ୍ରତିରକ୍ଷା ପ୍ରଦର୍ଶନୀ , ଭାରତ-2018ର ଆୟୋଜନ କରିବା ପାଇଁ ଅଭିନନ୍ଦନ ଜଣାଇଥିଲେ । ଏହା ବହୁସଂଖ୍ୟାରେ ଭାରତୀୟ ଏବଂ ବିଦେଶୀ ପର୍ଯ୍ୟଟକଙ୍କୁ ଆକର୍ଷିତ କରିଥିଲା । ସେ ଏହା ମଧ୍ୟ ଉଲ୍ଲେଖ କରିଥିଲେ ଯେ ଏହା ଏକ ଅତ୍ୟନ୍ତ ଉତ୍ତମ ଅବସର ଥିଲା କାରଣ ଏହା ତାମିଲ ନବବର୍ଷ ଏବଂ ଆମ ସମ୍ବିଧାନର ମୁଖ୍ୟ ନିର୍ମାତା ଡଃ ଭୀମରାଓ ଆମ୍ବେଦକରଙ୍କ 127ତମ ଜୟନ୍ତୀ ଉପଲକ୍ଷେ ଆୟୋଜନ କରାଯାଇଛି ।


    ଶ୍ରୀ ପୁରୋହିତ ଆୟୋଜକ ଭାବେ ପ୍ରମୁଖ ଭୂମିକା ନିର୍ବାହ କରିଥିବା ଚେନ୍ନାଇ ଏବଂ ପଡୋଶୀ ଅଂଚଳର ଜନସାଧାରଣଙ୍କୁ ଧନ୍ୟବାଦ ପ୍ରଦାନ କରିଥିଲେ । ଏଥିସହିତ ସେ ସ୍ୱୟଂସେବକ ମାନଙ୍କୁ ମଧ୍ୟ ଅଭିନନ୍ଦନ ଜଣାଇଥିଲେ , ଯେଉଁମାନେ କି ଏଥିରେ ଭାଗନେଇ ପ୍ରଦର୍ଶନୀକୁ ଅତ୍ୟନ୍ତ ସଫଳ କରିଥିଲେ ।


    ଉଦଯାପନୀ ସମାରୋହକୁ ଅନେକ ସଂଖ୍ୟାରେ ଜନସାଧାରଣ ପ୍ରତିରକ୍ଷା ପ୍ରଦର୍ଶନୀ , ଭାରତ-2018 ଦେଖିବାକୁ ଆସିଥିଲେ ଏବଂ ସମାରୋହକୁ ସଫଳ କରିଥିଲେ । ପ୍ରତିରକ୍ଷା ପ୍ରଦର୍ଶନୀରେ ‘ ଭାରତ: ଉଦୀୟମାନ ପ୍ରତିରକ୍ଷା ବିନିର୍ମାଣ ହବ ’ ର ରେଖାଙ୍କିତ ବିଷୟ ବସ୍ତୁ ସହିତ ଚାରି ଦିନ ପର୍ଯ୍ୟନ୍ତ ଅନେକ ପ୍ରକାର କାର୍ଯ୍ୟକ୍ରମର ଆୟୋଜନ ହୋଇଥିଲା , ଯେଉଁଥିରେ କି ରକ୍ଷା ପ୍ରଣାଳୀ ଏବଂ କମ୍ପୋନେଂଟର ରପ୍ତାନୀରେ ଭାରତର କ୍ଷମତାକୁ ପ୍ରଦର୍ଶିତ କରାଯାଇଥିଲା । 150 ଅନ୍ତଃରାଷ୍ଟ୍ରୀୟ ପ୍ରଦର୍ଶକଙ୍କ ସମେତ 670ରୁ ଅଧିକ ପ୍ରଦର୍ଶକ ଏଥିରେ ଭାଗ ନେଇଥିଲେ । ଏଥର ଏମଏସଏମଇ କ୍ଷେତ୍ରର ପ୍ରତିଫଳନ ପାଖାପାଖି 15 ପ୍ରତିଶତ ଥିଲା । ଏତେ ବଡ ସ୍ତରରେ ଆୟୋଜିତ ସମାରୋହର ଭବ୍ୟ ସଫଳତା ଜନସାଧାରଣ ଏବଂ ହୋଟେଲ ଉଦ୍ୟୋଗ ତଥା ଟୁର ଅପରେଟରଙ୍କ ସହିତ ବିଭିନ୍ନ ସେବା ପ୍ରଦାନକାରୀ ଏଜେନ୍ସିମାନଙ୍କ ଦ୍ୱାରା ଖୋଲାମନରେ ସମର୍ଥନ ପ୍ରଦାନ କରିବା ଦ୍ୱାରା ସମ୍ଭବ ହୋଇପାରିଲା ।


    *************


    

    
    (Release ID: 1529204) Visitor Counter : 4