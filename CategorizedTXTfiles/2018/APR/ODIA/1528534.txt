      ରାଷ୍ଟ୍ରପତିଙ୍କ ସଚିବାଳୟ

      ରାଷ୍ଟ୍ରପତିଙ୍କ ଇକ୍ୱେଟୋରିଆଲ୍‌ ଗିନି ଗସ୍ତ ଶେଷ
      • ବିକାଶମୂଳକ ସହଯୋଗୀତା ପାଇଁ ଉଭୟ ପକ୍ଷଙ୍କ ପ୍ରତିବଦ୍ଧତା ପ୍ରକଟ
      • ପ୍ରଥମ ଭାରତୀୟ ରାଷ୍ଟ୍ରପତି ଭାବେ ସ୍ୱାଜିଲାଣ୍ଡ ଯାତ୍ରା କରିବେ
      Posted On: 09 APR 2018 7:52PM by PIB Bhubaneshwar


    ରାଷ୍ଟ୍ରପତି ଶ୍ରୀ ରାମ ନାଥ କୋବିନ୍ଦ ଆଜି (ଏପ୍ରିଲ 9 , 2018) ତାଙ୍କର ଇକ୍ୱେଟୋରିଆଲ୍‌ ଗିନ ଗସ୍ତ ଶେଷ କରି ତିନି ଆଫ୍ରିକୀୟ ରାଷ୍ଟ୍ର ଗସ୍ତର ଦ୍ୱିତୀୟ ଚରଣରେ ସ୍ୱାଜିଲାଣ୍ଡ ଅଭିମୁଖେ ଯାତ୍ରା କରିଛନ୍ତି । ରାଷ୍ଟ୍ରପତି ସଂପ୍ରତି ତିନି ଆଫ୍ରିକୀୟ ରାଷ୍ଟ୍ର ଇକ୍ୱେଟୋରିଆଲ୍‌ ଗିନ , ସ୍ୱାଜିଲାଣ୍ଡ ଏବଂ ଜାମ୍ବିଆ ଗସ୍ତରେ ଯାଇଛନ୍ତି । ପ୍ରଥମ ଭାରତୀୟ ରାଷ୍ଟ୍ରପତି ଭାବେ ଇକ୍ୱେଟୋରିଆଲ୍‌ ଗିନି ଗସ୍ତ କାଳରେ ଦୁଇ ଦେଶ ମଧ୍ୟରେ ଗତକାଲି ତିନୋଟି ବୁଝାମଣା ପତ୍ର ସ୍ୱାକ୍ଷରିତ ହୋଇଥିଲା । ତାହା ଆୟୁଷ ଓ ପାରମ୍ପରିକ ଚିକିତ୍ସା ପଦ୍ଧତି , ଔଷଧୀୟ ବୃକ୍ଷଲତା ଏବଂ ସୂଚନା ଓ ଯୋଗାଯୋଗ ପ୍ରଯୁକ୍ତି କ୍ଷେତ୍ରରେ ହୋଇଥିବା ଜଣାପଡ଼ିଛି ।


    ଇକ୍ୱେଟୋରିଆଲ୍‌ ଗିନ ଗସ୍ତ ଶେଷ କରିବା ପୂର୍ବରୁ ରାଷ୍ଟ୍ରପତିଙ୍କ ପକ୍ଷରୁ ଏକ ପ୍ରେସ୍‌ ବିଜ୍ଞପ୍ତି ଜାରି କରାଯାଇଛି । ଏହି ବିଜ୍ଞପ୍ତିରେ ରାଷ୍ଟ୍ରପତି କହିଛନ୍ତି ଯେ ଯେକୌଣସି ଭାରତୀୟ ରାଷ୍ଟ୍ରପତି ଭାବେ ପ୍ରଥମ ଭାବେ ତାଙ୍କର ଇକ୍ୱେଟୋରିଆଲ୍‌ ଗିନି ଗସ୍ତ ବେଶ୍‌ ସଫଳ ହୋଇଛି । ଏହି ଅବସରରେ ସେ ଇକ୍ୱେଟୋରିଆଲ୍‌ ଗିନିର ରାଷ୍ଟ୍ରପତି ତଥା ଅନ୍ୟାନ୍ୟ ନେତୃବର୍ଗଙ୍କ ସହ ଆଲୋଚନା କରିଥିଲେ । ଦ୍ୱିପାକ୍ଷିକ ସଂପର୍କ ବୃଦ୍ଧି ଠାରୁ ଆରମ୍ଭ କରି କ୍ଷେତ୍ରୀୟ ତଥା ବିଶ୍ୱର ସାଂପ୍ରତିକ ଅନ୍ୟାନ୍ୟ ପ୍ରସଙ୍ଗ ଉପରେ ଏହି ଅବସରରେ ଆଲୋଚନା କରାଯାଇଥିଲା । ଉଭୟ ପକ୍ଷ ଭାରତ- ଇକ୍ୱେଟୋରିଆଲ୍‌ ଗିନି ମଧ୍ୟରେ ବିଭିନ୍ନ କ୍ଷେତ୍ରରେ ସହଭାଗୀତା ବୃଦ୍ଧି ନିମନ୍ତେ ତଥା ଲୋକ ଲୋକ ମଧ୍ୟରେ ସଂପର୍କକୁ ନିବିଡ଼ତର କରିବା ଲାଗି ସହମତ ହୋଇଛନ୍ତି ।


    ପରେ , ରାଷ୍ଟ୍ରପତି ତାଙ୍କର ଇକ୍ୱେଟୋରିଆଲ୍‌ ଗିନି ଗସ୍ତ ଶେଷ କରି ସ୍ୱାଜିଲାଣ୍ଡ ଅଭିମୁଖେ ଯାତ୍ରା କରିଛନ୍ତି । ଯେକୌଣସି ଭାରତୀୟ ରାଷ୍ଟ୍ରପତିଙ୍କର ଏହା ପ୍ରଥମ ସ୍ୱାଜିଲାଣ୍ଡ ଗସ୍ତ ।


    ***********

    
    
    (Release ID: 1528534) Visitor Counter : 1