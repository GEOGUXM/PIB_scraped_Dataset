      ମହିଳା ଓ ଶିଶୁ କଲ୍ୟାଣ ମନ୍ତ୍ରଣାଳୟ

      ଯୌନ ଉତ୍ପୀଡନ ଅପରାଧ ରୋକିବା ନେଇ ରାଜ୍ୟ ସରକାର ମାନଙ୍କୁ ପତ୍ର ଲେଖିଲେ ମେନକା ସଂଜୟ ଗାନ୍ଧୀ
      ଶିଶୁମାନଙ୍କ ଯୌନ ଉତ୍ପୀଡନ କ୍ଷେତ୍ରରେ ମାମଲାଗୁଡିକର ଯାଂଚ ନିର୍ଦ୍ଧାରିତ ସମୟ ସୀମା ମଧ୍ୟରେ ସମାପ୍ତ କରିବା ଉପରେ ଗୁରୁତ୍ୱ ପ୍ରଦାନ
      
      • ଯୌନ ଉତ୍ପୀଡନ ଅପରାଧଗୁଡିକର ବିଭିନ୍ନ ଦିଗ ଉପରେ ପୁଲିସ ଅଧିକାରୀମାନଙ୍କୁ ପ୍ରଶିକ୍ଷଣ ପ୍ରଦାନ କରାଯିବାର ଆବଶ୍ୟକତା ରହିଛି
      • ପୋସ୍କୋ ଅଧିନସ୍ଥ ଇ-ବକ୍ସ ଏବଂ 1098 ଚାଇଲ୍ଡ ହେଲ୍ପଲାଇନ ବିଷୟରେ ପିଲାମାନଙ୍କୁ ସଚେତନ କରାଇବା ପାଇଁ ରାଜ୍ୟମାନଙ୍କୁ ଅନୁରୋଧ
      • ଯେଉଁ ଅଧିକାରୀ ଅପରାଧ ମାମଲାର ରିପୋର୍ଟ ବା ରେକର୍ଡ କମିଶନଙ୍କ ନିକଟରେ ଦାଖଲ କରିବାରେ ବିଫଳ ହେବେ ତାଙ୍କୁ ପୋସ୍କୋ ଆଇନର ଧାରା 19/20 ଅନୁଯାୟୀ ଦଣ୍ଡବିଧାନ କରିବା ପାଇଁ ନିର୍ଦ୍ଦେଶ
      Posted On: 19 APR 2018 6:25PM by PIB Bhubaneshwar


    ମହିଳା ଓ ଶିଶୁମାନଙ୍କ କ୍ଷେତ୍ରରେ ସଂଗଠିତ ଅପରାଧ ଦମନ କ୍ଷେତ୍ରରେ ବିଭିନ୍ନ ପଦକ୍ଷେପ ନେବା ପାଇଁ କେନ୍ଦ୍ର ମହିଳା ଓ ଶିଶୁ ବିକାଶ ମନ୍ତ୍ରୀ ଶ୍ରୀମତୀ ମେନକା ସଂଜୟ ଗାନ୍ଧୀ ସମସ୍ତ ରାଜ୍ୟ ସରକାର ଏବଂ କେନ୍ଦ୍ରଶାସିତ ଅଂଚଳଗୁଡିକୁ ପତ୍ର ଲେଖିଛନ୍ତି । ପତ୍ରରେ ଉଲ୍ଲେଖ କରାଯାଇଥିବା ବିଭିନ୍ନ ପଦକ୍ଷେପ ମଧ୍ୟରେ :


    ଯୌନ ଉତ୍ପୀଡନ ସମ୍ବନ୍ଧୀତ ଅପରାଧଗୁଡିକର ବିଭିନ୍ନ ଦିଗ ଉପରେ ବିଶେଷ କରି ପ୍ରମାଣ ସଂଗ୍ରହ ଏବଂ ସଂରକ୍ଷଣ ପାଇଁ ସମସ୍ତ ପୁଲିସ ଅଧିକାରୀମାନଙ୍କୁ ପ୍ରଶିକ୍ଷଣ ପ୍ରଦାନ କରାଯିବାର ଆବଶ୍ୟକତା ରହିଛି ବୋଲି କୁହାଯାଇଛି । ଏହାବ୍ୟତୀତ ଶିଶୁମାନଙ୍କୁ ଯୌନ ଉତ୍ପୀଡନ କ୍ଷେତ୍ରରେ ମାମଲାଗୁଡିକର ଯାଂଚ ନିର୍ଦ୍ଧାରୀତ ସମୟ ସୀମା ମଧ୍ୟରେ ପ୍ରାଥମିକତା ଭିତ୍ତିରେ ସମାପ୍ତ କରିବା ପାଇଁ ପୁଲିସ ଅଧିକାରୀମାନଙ୍କୁ ନିର୍ଦ୍ଦେଶ ଦିଆଯିବା ନେଇ ଗୁରୁତ୍ୱ ପ୍ରଦାନ କରାଯାଇଛି । ଏଭଳି ମାମଲାଗୁଡିକରେ ଅପରାଧିମାନଙ୍କୁ ସୁରକ୍ଷା ଦେଉଥିବା ପୁଲିସ ଅଧିକାରୀମାନଙ୍କୁ ରାଜ୍ୟ ସରକାରମାନେ କଠୋର ଦଣ୍ଡ ବିଧାନ କରିବା ପାଇଁ କୁହାଯାଇଛି ।


    ନିର୍ଦ୍ଧାରିତ ସମୟ ମଧ୍ୟରେ ଏଭଳି ମାମଲାଗୁଡିକର ଯାଂଚ କରାଯାଇପାରିଲେ ପ୍ରକୃତ ଦୋଷୀକୁ ଦଣ୍ଡ ଦିଆଯାଇପାରିବ ଯାହା ରାଜ୍ୟ ସରକାରମାନଙ୍କ ଦ୍ୱାରା ସମ୍ଭବ । ଏ କ୍ଷେତ୍ରରେ କେବଳ ଯୌନ ଉତ୍ପୀଡନ ଅପରାଧଗୁଡିକ ବା ବିଶେଷ ଭାବେ ପିଲାମାନଙ୍କର ଯୌନ ଉତ୍ପୀଡନ ପାଇଁ ଏକ ସ୍ୱତନ୍ତ୍ର ସେଲ ଗଠନ ଏକ ଗୁରୁତ୍ୱପୂର୍ଣ୍ଣ ପଦକ୍ଷେପ ହେବ । ମହିଳା ଓ ଶିଶୁ ବିକାଶ ମନ୍ତ୍ରୀ ରାଜ୍ୟମାନଙ୍କରେ ପଂରେନସିକ ଲାବରୋଟରୀ ଖୋଲିବା ପାଇଁ ମଧ୍ୟ ରାଜ୍ୟସରକାରଙ୍କୁ ପ୍ରସ୍ତାବ ଦେଇଛନ୍ତି ଯାହା ଯୌନ ଉତ୍ପୀଡନ ମାମଲାଗୁଡିକୁ ଯାଂଚ କରିବା କ୍ଷେତ୍ରରେ ସହାୟକ ହେବ ।


    ମନ୍ତ୍ରୀ ପୋସ୍କୋ ଅଧିନସ୍ଥ ଇ-ବକ୍ସ ଏବଂ 1098 ଚାଇଲ୍ଡ ହେଲ୍ପଲାଇନ ବିଷୟରେ ପିଲାମାନଙ୍କୁ ସଚେତନ କରାଇବା ପାଇଁ ରାଜ୍ୟମାନଙ୍କୁ ଅନୁରୋଧ କରିଛନ୍ତି । ମନ୍ତ୍ରୀ ଆହୁରୀ ମଧ୍ୟ ଦର୍ଶାଇଛନ୍ତି ଯେ ହିଂସାର ଶିକାର ହେଉଥିବା ମହିଳାମାନଙ୍କ ପାଇଁ ମନ୍ତ୍ରଣାଳୟ ଦ୍ୱାରା ବର୍ତ୍ତମାନ ସୁଦ୍ଧା 175 ଟି ୱାନ ଷ୍ଟପ କେନ୍ଦ୍ର ପ୍ରତିଷ୍ଠା କରାଯାଇଛି ।


    ଏହି ପତ୍ରରେ ପୋସ୍କୋ ଆଇନର ଧାରା 21 ଲାଗୁ କରିବା ଉପରେ ମଧ୍ୟ ଦର୍ଶାଯାଇଛି । ଏହା ଅଧିନରେ ଯେଉଁ ଅଧିକାରୀ ଅପରାଧ ମାମଲାର ରିପୋର୍ଟ ବା ରେକର୍ଡ କମିଶନଙ୍କ ନିକଟରେ ଦାଖଲ କରିବାରେ ବିଫଳ ହେବେ ତାଙ୍କୁ ଧାରା 19/20 ଅନୁଯାୟୀ ଦଣ୍ଡବିଧାନ କରାଯିବ ।


    ମହିଳା ଓ ଶିଶୁମାନଙ୍କ କ୍ଷେତ୍ରରେ ସଂଗଠିତ ଅପରାଧ ନିୟନ୍ତ୍ରଣ ପାଇଁ ରାଜ୍ୟ ସରକାରମାନଙ୍କୁ ମତ ରଖିବା ପାଇଁ ମହିଳା ଓ ଶିଶୁ ବିକାଶ ମନ୍ତ୍ରୀ ପତ୍ରରେ ଦର୍ଶାଇଛନ୍ତି ।


    **********

    
    
    (Release ID: 1529674) Visitor Counter : 12