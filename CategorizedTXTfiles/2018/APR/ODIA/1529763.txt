      ପରିବେଶ ଓ ଜଙ୍ଗଲ ମନ୍ତ୍ରଣାଳୟ

      ଉପକୂଳ ନିୟନ୍ତ୍ରଣ ଜୋନ ବିଜ୍ଞପ୍ତି ଜାରି
      Posted On: 19 APR 2018 4:57PM by PIB Bhubaneshwar


    କେନ୍ଦ୍ର ପର୍ଯ୍ୟାବରଣ , ଜଙ୍ଗଲ ଏବଂ ଜଳବାୟୁ ପରିବର୍ତ୍ତନ ମନ୍ତ୍ରଣାଳୟ (MoEF&CC) ପକ୍ଷରୁ ନୂତନ ଉପକୂଳ ନିୟନ୍ତ୍ରଣ ଜୋନ୍‌ ବିଜ୍ଞପ୍ତି , 2018 ଜାରି କରାଯାଇଛି । ଏହି ଚିଠା ବିଜ୍ଞପ୍ତିକୁ ମନ୍ତ୍ରଣାଳୟ ୱେବସାଇଟରେ ଏପ୍ରିଲ 18 , 2018ରେ ଅପଲୋଡ଼ କରାଯାଇଛି । ଏହା ମନ୍ତ୍ରଣାଳୟର ୱେବସାଇଟରେ ଅପଲୋଡ଼ କରାଯିବାର 60 ଦିନ ମଧ୍ୟରେ ଜନସାଧାରଣଙ୍କ ଠାରୁ ଏହା ଉପରେ ମତାମତ ଆହ୍ୱାନ କରାଯାଇଛି ।


    ଏହି ଚିଠା ସିଆରଜେଡ଼ ବିଜ୍ଞପ୍ତି , 2018ର ପ୍ରମୁଖ ବୈଶିଷ୍ଟମାନ ତଥା ସିଆରଜେଡ଼ ବିଜ୍ଞପ୍ତି 2011 ଠାରୁ ଏହା କିଭଳି ଭାବେ ପୃଥକ୍‌ ତାହା ନିମ୍ନରେ ପ୍ରଦାନ କରାଗଲା ।


    (i ) ଉଚ୍ଚ ଜୁଆର ଲାଇନ ( HTL ) ଜାତୀୟ ଦୀର୍ଘକାଳୀନ ଉପକୂଳ ପରିଚାଳନା କେନ୍ଦ୍ର ( NCSCM )ଙ୍କ ଦ୍ୱାରା ନିର୍ଦ୍ଧାରଣ କରାଯାଇଛି ଏବଂ ଏହାକୁ ସିଆରଜେଡ଼ ବିଜ୍ଞପ୍ତି , 2018 ଅଧୀନରେ ସକଳ ପ୍ରକାର ନିୟନ୍ତ୍ରଣ ଉଦ୍ଦେଶ୍ୟରେ ସାର୍ବଜନୀନ ଷ୍ଟାଣ୍ଡାର୍ଡ଼ ଭାବେ ବିବେଚନା କରାଯିବ ।


    (ii ) ଏହାର ହାଜାର୍ଡ଼ (ବିପଦ) ଲାଇନ ମ୍ୟାପିଂ ଭାରତୀୟ ସର୍ଭେକ୍ଷଣ ସଂସ୍ଥା ଦ୍ୱାରା ସଂପନ୍ନ କରାଯାଇଛି । ତେବେ , ବିପଦ ଲାଇନ୍‌କୁ ସିଆରଜେଡ଼ ନିୟନ୍ତ୍ରଣ ବ୍ୟବସ୍ଥା ଠାରୁ ପୃଥକ୍‌ କରାଯାଇଛି ଏବଂ ଏହାକୁ କେବଳ ବିପର୍ଯ୍ୟୟ ପରିଚାଳନା ସକାଶେ ଏବଂ ଏହାର ନିରାକରଣ ବ୍ୟବସ୍ଥା ସ୍ୱରୂପ ଗ୍ରହଣ ଏବଂ ଉପଯୋଗ କରାଯିବ ।


    (iii ) ଜୁଆର ଦ୍ୱାରା ପ୍ରଭାବିତ ଜଳକ୍ଷେତ୍ର ଯାହାକି ଭୂଭାଗ ସହ ସଂଲଗ୍ନ ଏହାର ସିଆରଜେଡ଼ ଲିମିଟକୁ 100 ମିଟରରୁ ହ୍ରାସ କରାଯିବାର ପ୍ରସ୍ତାବ ରହିଛି କିମ୍ବା କ୍ରିକର ପ୍ରସ୍ଥରୁ ଯେଉଁଠି କମ୍‌ ହୋଇଥିବ ତାହାକୁ 50 ମିଟରକୁ କମାଇବାକୁ ପ୍ରସ୍ତାବ ରଖାଯାଇଛି ।


    (iv ) 20 ମିଟର ଦୈର୍ଘ୍ୟର ଏକ ‘ ନୋ ଡ଼େଭଲପମେଣ୍ଟ ଜୋନ୍‌ ’ (NDZ ) ସମସ୍ତ ଦ୍ୱୀପ ଯାହାକି ମୂଳ ଭୂଖଣ୍ଡର ଉପକୂଳର ନିକଟବର୍ତ୍ତୀ ତାହାକୁ 20 ମିଟର ରଖାଯିବାର ପ୍ରସ୍ତାବ ରହିଛି । ତାହା ମୂଳ ଭୂଖଣ୍ଡର ସମସ୍ତ ବ୍ୟାକୱାଟର ଆଇଲାଣ୍ଡ ପାଇଁ ପ୍ରସ୍ତାବ ରହିଛି ।


    (v ) ସିଆରଜେଡ଼- 3 କ୍ଷେତ୍ର ସକାଶେ , ଦୁଇଟି ପୃଥକ୍‌ ବର୍ଗର ପ୍ରସ୍ତାବ ରହିଛି ; ଯଥା-


    a) CRZ-III A - ଅତି ମାତ୍ରାରେ ଜନାକୀର୍ଣ୍ଣ ଅଞ୍ଚଳ ଯାହାର ଲୋକସଂଖ୍ୟା ସାନ୍ଧ୍ରତା 2011 ଜନଗଣନା ହିସାବ ଅନୁସାରେ ପ୍ରତି ବର୍ଗ କିଲୋମିଟର ପିଛା 2161 ହୋଇଥିବ । ସେହିସବୁ କ୍ଷେତ୍ର ଏଚଟିଏଲ ଠାରୁ 50 ମିଟର ଦୂରରେ ଏନଡ଼ିଜେଡ଼ ଭାବେ ବିବେଚନା କରାଯିବ ଯାହାକି ସିଆରଜେଡ଼ ବିଜ୍ଞପ୍ତି , 2011 ଅନୁସାରେ ନିର୍ଦ୍ଧାରିତ ଏଚଟିଏଲ ଠାରୁ 200 ମିଟର ଦୂରରେ ହେବାର ପ୍ରାବଧାନ ରଖାଯାଇଥିଲା ।


    b) CRZ-III B – ଯେଉଁ ଗ୍ରାମାଞ୍ଚଳ କ୍ଷେତ୍ରର ଜନସଂଖ୍ୟା ସାନ୍ଧ୍ରତା 2011 ଜନଗଣନା ଅନୁସାରେ ପ୍ରତି ବର୍ଗ କିଲୋମିଟର ପିଛା 2161ରୁ କମ୍‌ ହୋଇଥିବ । ସେହିସବୁ କ୍ଷେତ୍ର ଏଚଟିଏଲ ଠାରୁ 200 ମିଟର ଦୂରରେ ଏନଡ଼ିଜେଡ଼ ହେବ ।


    (vi ) ଏହା ବ୍ୟତୀତ ସିଆରଜେଡ଼କୁ ମଂଜୁରି ପ୍ରଦାନ ବ୍ୟବସ୍ଥାକୁ ଅଧିକ ସରଳ କରାଯାଇଛି । ଏହାକୁ ବିଭିନ୍ନ ପର୍ଯ୍ୟାୟରେ ସୁପାରିଶ ପାଇଁ/ପ୍ରକଳ୍ପର ସିଆରଜେଡ଼ ମଂଜୁରି ବ୍ୟବସ୍ଥା/ କାର୍ଯ୍ୟକଳାପ ଅନୁସାରେ । କେବଳ ସେହିସବୁ ପ୍ରକଳ୍ପ/ କାର୍ଯ୍ୟ ଯାହାକି ସିଆରଜେଡ଼-1 ଏବଂ 4 କ୍ଷେତ୍ରରେ ଅବସ୍ଥିତ ହୋଇଥିବ ତାହାର ସିଆରଜେଡ ମଂଜୁରି ପର୍ଯ୍ୟାବରଣ , ଜଙ୍ଗଲ ଏବଂ ଜଳବାୟୁ ପରିବର୍ତ୍ତନ ମନ୍ତ୍ରଣାଳୟ ଦ୍ୱାର କରାଯିବ । ଅନ୍ୟ ସମସ୍ତ ପ୍ରକାର କାର୍ଯ୍ୟକଳାପ ଯାହାକି ସିଆରଜେଡ଼-2/3 କ୍ଷେତ୍ରରେ ହୋଇଥିବ ସେଥିପାଇଁ ସିଆରଜେଡ଼ ମଂଜୁରି ସିଜେଡ଼ଏମଏ ସ୍ତରରେ ସଂପାଦନ କରାଯିବ ।


    (vii ) ସିଆରଜେଡ଼ , 2011ର ବ୍ୟବସ୍ଥା ଅନୁସାରେ , ସିଆରଜେଡ଼-2 କ୍ଷେତ୍ରମାନଙ୍କ ପାଇଁ ଫ୍ଲୋର ସ୍ପେସ୍‌ ଇଣ୍ଡେକ୍ସ ( FSI ) ଏବଂ ଫ୍ଲୋର ଏରିଆ ରେସିଓ ( FAR )କୁ 1991 ମସିହାର ନିୟନ୍ତ୍ରଣ ପରିଚାଳନା ବିକାଶ ( DCR ) ସ୍ତରରେ ସୀମିତ ରଖାଯାଇଛି । ଚିଠା ସିଆରଜେଡ଼ , 2018 ବିଜ୍ଞପ୍ତିରେ ଏହାକୁ ଉଚ୍ଛେଦ କରିବା ଏବଂ ଏଫଏସଆଇକୁ ପ୍ରକଳ୍ପ ନିର୍ମାଣ ନିମନ୍ତେ ନୂତନ ବିଜ୍ଞପ୍ତିର ତାରିଖ ଅନୁସାରେ ଅନୁମତି ପ୍ରଦାନ କରାଯିବାକୁ ପ୍ରସ୍ତାବ ରଖାଯାଇଛି ।


    (viii ) ବେଳାଭୂମିରେ ଅସ୍ଥାୟୀ ପର୍ଯ୍ୟଟନ ବ୍ୟବସ୍ଥା ଯଥା ସାକ୍‌ , ଶୌଚାଳୟ ବ୍ଲକ୍‌ , ପୋଷାକ ବଦଳା କୋଠରୀ , ପାନୀୟ ଜଳ ବ୍ୟବସ୍ଥା ଇତ୍ୟାଦି ପାଇଁ ପ୍ରସ୍ତାବ ରହିଛି । ଏଭଳି ଅସ୍ଥାୟୀ ପର୍ଯ୍ୟଟନ ବ୍ୟବସ୍ଥା ସିଆରଜେଡ଼-3 କ୍ଷେତ୍ରର ‘ ନୋ ଡ଼େଭଲପମେଣ୍ଟ ଜୋନ୍‌ ’ ରେ ସ୍ଥାପନ ସକାଶେ ପ୍ରସ୍ତାବ ରହିଛି ।


    (ix ) ଯେଉଁଠାରେ ସିଆରଜେଡ଼-3ର ଏନଡ଼ିଜେଡ଼ ଦେଇ କୌଣସି ଜାତୀୟ ଅଥବା ରାଜ୍ୟସ୍ତରୀୟ ରାଜପଥ ଯାଇନଥିବ ସେଠାରେ ଅସ୍ଥାୟୀ ପର୍ଯ୍ୟଟନ ବ୍ୟବସ୍ଥାର ବିକାଶ ପ୍ରସ୍ତାବ ହାତକୁ ନିଆଯାଇପାରିବ ଏବଂ ତାହା ରାସ୍ତାର ସମୁଦ୍ର ପାର୍ଶ୍ଵରେ ହେବ । ଏନଡ଼ିଜେଡ଼ର ରାସ୍ତାର ଅପର ପାର୍ଶ୍ଵରେ ଭୂଭାଗରେ ରିସୋର୍ଟ/ହେଟେଲ ଏବଂ ଅନ୍ୟାନ୍ୟ ପର୍ଯ୍ୟଟନ ସୁବିଧା ସକାଶେ ଅନୁମତି ପ୍ରଦାନ କରାଯିବ ତେବେ ସଂପୃକ୍ତ ରାଜ୍ୟର ନିୟନ୍ତ୍ରଣ ବ୍ୟବସ୍ଥା ଅନୁସାରେ ତାହା କାର୍ଯ୍ୟକାରୀ କରାଯିବ ।


    (x ) ନିୟନ୍ତ୍ରିତ ଚୂନପଥର ଖଣି ପାଇଁ ଅନୁମତି ପ୍ରଦାନ ସକାଶେ ପ୍ରସ୍ତାବ ରହିଛି । ତେବେ ଏଥିପାଇଁ କଡ଼ାକଡ଼ି ଭାବେ ପର୍ଯ୍ୟାବରଣ ନିରାପତ୍ତା ବ୍ୟବସ୍ଥା ଗ୍ରହଣ କରାଯିବ ଏବଂ ତାହା ଏଚଟିଏଲ ଠାରୁ ପର୍ଯ୍ୟାପ୍ତ ଉଚ୍ଚତାରେ ହୋଇଥିବା ଆବଶ୍ୟକ । ଜାତୀୟ ଖନନ କ୍ଷେତ୍ର ପ୍ରତିଷ୍ଠାନର ସୁପାରିଶ କ୍ରମେ ତାହା କାର୍ଯ୍ୟକାରୀ କରାଯିବ ।


    କିନ୍ତୁ ସିଆରଜେଡ଼ ବିଜ୍ଞପ୍ତି 2018ରେ ଥିବା କୋହଳ/ସଂଶୋଧନ ସ୍ୱ ସ୍ୱ ଉପକୂଳ ଜୋନ୍‌ ପରିଚାଳନା କାର୍ଯ୍ୟକ୍ରମ କାର୍ଯ୍ୟକାରୀ କରାଯିବ ଯେତେବେଳେ ସିଆରଜେଡ଼ ବିଜ୍ଞପ୍ତି 2011 ଦ୍ୱାରା ନିର୍ଦ୍ଧାରିତ ବ୍ୟବସ୍ଥା ରାଜ୍ୟ/କେନ୍ଦ୍ରଶାସିତ କ୍ଷେତ୍ରମାନଙ୍କ ଦ୍ୱାରା ସଂଶୋଧନ/ଅପଡ଼େଟ୍‌ କରାଯିବ ଏବଂ ତାହାକୁ କେନ୍ଦ୍ର ପର୍ଯ୍ୟାବରଣ , ଜଙ୍ଗଲ ଏବଂ ଜଳବାୟୁ ପରିବର୍ତ୍ତନ ମନ୍ତ୍ରଣାଳୟ ସ୍ୱୀକୃତି ପ୍ରଦାନ କରିବ ।


    ଏଥିପାଇଁ ମନ୍ତ୍ରଣାଳୟ ପକ୍ଷରୁ ଏକ କମିଟି ଗଠନ କରାଯାଇଥିଲା ଏବଂ ଡ଼କ୍ଟର ଶୈଳେଶ୍ୱର ନାୟକ ଏହାର ଅଧ୍ୟକ୍ଷ ଥିଲେ । ଏହି କମିଟି ରାଜ୍ୟ/କେନ୍ଦ୍ରଶାସିତ କ୍ଷେତ୍ର ଏବଂ ଅନ୍ୟାନ୍ୟ ପ୍ରତିଭାଗୀମାନଙ୍କର ବିଭିନ୍ନ ସମସ୍ୟା ପ୍ରସଙ୍ଗରେ ବିଚାର କରି ଦେଖିବ ଏବଂ ତଦନୁସାରେ ସିଆରଜେଡ଼ ବିଜ୍ଞପ୍ତି 2011 ଅନୁସାରେ ତାଙ୍କର ସୁପାରିଶ ପ୍ରଦାନ କରିଛନ୍ତି । ଡ଼କ୍ଟର ନାୟକଙ୍କ ସୁପାରିଶକୁ ମନ୍ତ୍ରଣାଳୟ ପକ୍ଷରୁ ବିଶ୍ଳେଷଣ କରି ଦେଖାଯାଇଛି ଏବଂ ବିଭିନ୍ନ ପକ୍ଷଙ୍କ ସହ ଏ ସଂପର୍କରେ ଆଲୋଚନା ମଧ୍ୟ କରାଯାଇଛି ।


    ଏ ସଂକ୍ରାନ୍ତରେ ବିଭିନ୍ନ ଉପକୂଳବର୍ତ୍ତୀ ରାଜ୍ୟ/କେନ୍ଦ୍ରଶାସିତ କ୍ଷେତ୍ରମାନଙ୍କ ଠାରୁ ବିଭିନ୍ନ ପ୍ରସ୍ତାବ ଏବଂ ଆବେଦନ ପତ୍ରମାନ ମିଳିଛି । ଏହା ବ୍ୟତୀତ ଅନ୍ୟାନ୍ୟ ପକ୍ଷଙ୍କ ଦ୍ୱାର ପ୍ରେରିତ ଆବେଦନ ପତ୍ରଗୁଡ଼ିକୁ ତର୍ଜମା କରି ଦେଖାଯାଇଛି । 2011 ମସିହାରେ ଶେଷ ଥର ପାଇଁ ଉପକୂଳ ଜୋନ୍‌ ନିୟନ୍ତ୍ରଣ ବିଜ୍ଞପ୍ତିକୁ ସମୀକ୍ଷା କରି ଦେଖାଯାଇଥିଲା ଏବଂ ସେଥିରେ ସାମୟିକ କେତେକ ସଂଶୋଧନ ଘଟାଯାଇଥିଲା ।


    *************

    
    
    (Release ID: 1529763) Visitor Counter : 3