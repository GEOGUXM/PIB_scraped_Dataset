      ସୂକ୍ଷ୍ମ, ଲଘୁ ଓ ମଧ୍ୟମ ଉଦ୍ୟୋଗ ମନ୍ତ୍ରଣାଳୟ

      ଖଦୀ ଷ୍ଟୋର ଅବସ୍ଥିତି ଆପ୍‌ର ଶୁଭାରମ୍ଭ
      Posted On: 06 APR 2018 7:31PM by PIB Bhubaneshwar


    ଆଜି ନୂଆଦିଲ୍ଲୀଠାରେ ଜାତୀୟ ଖଦୀ ଓ ଗ୍ରାମୋଦ୍ୟୋଗ ଶିଳ୍ପ କମିଶନର ନବନ ବୈଠକ ଅନୁଷ୍ଠିତ ହୋଇଯାଇଛି । କେନ୍ଦ୍ର ଅଣୁ , କ୍ଷୁଦ୍ର ଓ ମଧ୍ୟମ ଉଦ୍ୟୋଗ (ସ୍ୱାଧୀନ ଦାୟିତ୍ୱ) ରାଷ୍ଟ୍ରମନ୍ତ୍ରୀ ଶ୍ରୀ ଗିରିରାଜ ସିଂ ଏହି ବୈଠକରେ ଅଧ୍ୟକ୍ଷତା କରିଥିଲେ । ଏହି ବୈଠକ ଅବସରରେ ମନ୍ତ୍ରୀ ଶ୍ରୀ ସିଂହ ଦେଶବ୍ୟାପୀ ଖଦୀ ଷ୍ଟୋରର ଅବସ୍ଥିତି ଜାଣିବା ସକାଶେ ଏକ ମୋବାଇଲ ଫୋନ୍‌ ଆପର ଶୁଭାରମ୍ଭ କରିଥିଲେ । ଦେଶବ୍ୟାପୀ ବିଭିନ୍ନ ରାଜ୍ୟ ତଥା କେନ୍ଦ୍ରଶାସିତ କ୍ଷେତ୍ରରେ ପ୍ରାୟ 8000ରୁ ଉର୍ଦ୍ଧ୍ଵ ଖଦୀ ଷ୍ଟୋର ରହିଛି । ତେବେ ଏହି ଆପ୍‌ରେ ଏବେ କେବଳ 400ଟି ଖଦୀ ଷ୍ଟୋରକୁ ଠାବ କରାଯାଇପାରିବ ଏବଂ ଚଳିତ ମାସ ଶେଷସୁଦ୍ଧା ସବୁ ଖଦୀ ଷ୍ଟୋର୍‌ର ଅବସ୍ଥିତି କ୍ରେତାଙ୍କ ପାଇଁ ଉପଲବ୍ଧ ହେବ । ଆଜି ଅନୁଷ୍ଠିତ ବୋର୍ଡ଼ ବୈଠକରେ କେଭିଆଇସିର ଅଧ୍ୟକ୍ଷ ଶ୍ରୀ ବିନୟ କୁମାର ଶର୍ମା ଏହି ବିଷୟ ଅବଗତ କରାଇଥିଲେ । ସେ ଆହୁରି କହିଲେ ଯେ କେଭିଆଇସି 2017-18 ଆର୍ଥିକ ବର୍ଷ ଶେଷ ସୁଦ୍ଧା ଏହାର ବିକ୍ରୟ ଲକ୍ଷ୍ୟ ଧାର୍ଯ୍ୟ 5000 କୋଟି ଟଙ୍କାକୁ ଟପିଯିବ । ବିଦେଶରେ ଖଦୀ ବସ୍ତ୍ରର ବିକ୍ରୟକୁ ଲୋକପ୍ରିୟ କରିବା ସକାଶେ ଏହାର ରପ୍ତାନୀ ସେଲମାନ ସ୍ଥାପନ କରାଯାଉଛି ବୋଲି ସେ ସୂଚାଇଥିଲେ । ସେହି ସେଲରେ ସମସ୍ତ ପ୍ରକାର ଖଦୀ ଉତ୍ପାଦ ଉପଲବ୍ଧ ହେବ ଓ ଖଦୀର ଆନ୍ତର୍ଜାତିକ ବ୍ରାଣ୍ଡ୍‌ ବୃଦ୍ଧିପାଇବ ।


    ଦେଶରେ ପ୍ରାୟ 7 ଲକ୍ଷ ଘରୋଇଭାବେ ପରିଚାଳିତ ୟୁନିଟ ଦ୍ୱାରା ଖଦୀ ଓ ଗ୍ରାମ୍ୟ ଶିଳ୍ପ ଉତ୍ପାଦ ଉତ୍ପାଦିତ ହୋଇଥାଏ । ପ୍ରଧାନମନ୍ତ୍ରୀଙ୍କ ନୁଯୁକ୍ତି ଗ୍ୟାରେଣ୍ଟି କାର୍ଯ୍ୟକ୍ରମ ( PMEGP ) ଦ୍ୱାରା ଏହାକୁ ପାଣ୍ଠି ଯୋଗାଇ ଦିଆଯିବାର ବ୍ୟବସ୍ଥା କରାଯାଇଛି ।


    ************

    
    
    (Release ID: 1528236) Visitor Counter : 3