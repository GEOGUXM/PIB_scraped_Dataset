      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ରାଜ୍ୟଗୋଷ୍ଠୀ କ୍ରୀଡାର 53 କିଲୋଗ୍ରାମ ଭାରୋତ୍ତୋଳନରେ ସ୍ଵର୍ଣ୍ଣ ବିଜୟୀ ସଞ୍ଜିତା ଚାନୁଙ୍କୁ ଅଭିନନ୍ଦନ ଜଣାଇଲେ ପ୍ରଧାନମନ୍ତ୍ରୀ
      Posted On: 06 APR 2018 7:06PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ରାଜ୍ୟଗୋଷ୍ଠୀ କ୍ରୀଡାରେ ସ୍ଵର୍ଣ୍ଣ ପଦକ ବିଜୟୀ ମହିଳା ଭାରୋତ୍ତୋଳନକାରୀ କେ.ସଞ୍ଜିତା ଚାନୁଙ୍କୁ ଅଭିନନ୍ଦନ ଜଣାଇଛନ୍ତି ।
    
    ପ୍ରଧାନମନ୍ତ୍ରୀ କହିଛନ୍ତି, “ଭାରତକୁ ଦ୍ଵିତୀୟ ସ୍ଵର୍ଣ୍ଣ ପଦକ! 53 କିଲୋଗ୍ରାମ ମହିଳା ଭାରୋତ୍ତୋଳନରେ ସ୍ଵର୍ଣ୍ଣ ପଦକ ବିଜୟିନୀ କେ.ସଞ୍ଜିତା ଚାନୁଙ୍କୁ ଅଭିନନ୍ଦନ । ତାଙ୍କ ଦୃଷ୍ଟାନ୍ତମୂଳକ କ୍ରୀଡା ନୈପୁଣ୍ୟରେ ଦେଶ ଆଜି ଅତ୍ୟନ୍ତ ଆନନ୍ଦିତ ।”
    
    ଅଷ୍ଟ୍ରେଲିଆର ଗୋଲ୍ଡ କୋଷ୍ଟ ନଗରୀରେ ଚାଲିଥିବା ରାଜ୍ୟଗୋଷ୍ଠୀ କ୍ରୀଡା 2018ରେ ମହିଳା ଭାରୋତ୍ତୋଳନକାରୀ ଖୁମୁକଚାମ ସଞ୍ଜିତା ଚାନୁ ଭାରତ ପାଇଁ ଦ୍ଵିତୀୟ ସ୍ଵର୍ଣ୍ଣ ପଦକ ହାସଲ କରିଛନ୍ତି ।

    ****

    
    
    (Release ID: 1528147) Visitor Counter : 2