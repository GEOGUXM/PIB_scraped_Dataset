      ସଂସଦୀୟ ବ୍ୟାପାର ମନ୍ତ୍ରଣାଳୟ

      ସଂସଦୀୟ ବ୍ୟାପାର ମନ୍ତ୍ରଣାଳୟର ଅଧିକାରୀ ଓ କର୍ମଚାରୀଙ୍କୁ ‘ସ୍ୱଚ୍ଛତା ଶପଥ’ କରାଇଲେ ଅର୍ଜୁନ ରାମ ମେଘୱାଲ
      Posted On: 17 APR 2018 2:48PM by PIB Bhubaneshwar


    କେନ୍ଦ୍ର ଜଳ ସମ୍ପଦ , ନଦୀ ବିକାଶ ଓ ଗଙ୍ଗା ସଂରକ୍ଷଣ ଏବଂ ସଂସଦୀୟ ବ୍ୟାପାର ରାଷ୍ଟ୍ର ମନ୍ତ୍ରୀ ଅର୍ଜୁନ ରାମ ମେଘୱାଲ ମଙ୍ଗଳବାର ସଂସଦୀୟ ବ୍ୟାପାର ମନ୍ତ୍ରଣାଳୟର ଅଧିକାରୀ ଓ କର୍ମଚାରୀଙ୍କୁ ମଙ୍ଗଳବାର ସ୍ୱଚ୍ଛତାର ଶପଥ କରାଇଛନ୍ତି । 2018 ଏପ୍ରିଲ 16ରୁ 30 ତାରିଖ ପର୍ଯ୍ୟନ୍ତ ମନ୍ତ୍ରଣାଳୟ ଦ୍ୱାରା ଅନୁଷ୍ଠିତ ହେଉଥିବା ସ୍ୱଚ୍ଛତା ପଖୱାଡା ଉପଲକ୍ଷେ ଏହି ଶପଥ ପାଠ ହୋଇଥିଲା ।


    ଏହି ଅବସରରେ ସଂସଦୀୟ ବ୍ୟାପାର ମନ୍ତ୍ରଣାଳୟ ସଚିବ ଏସଏନ ତ୍ରିପାଠୀ ଲୋକସଭା ବାଚସ୍ପତି ଏବଂ ରାଜ୍ୟସଭା ଅଧ୍ୟକ୍ଷଙ୍କ ବାର୍ତ୍ତା ପାଠ କରିଥିଲେ । ସ୍ୱଚ୍ଛତା ପଖୱାଡା ଉପଲକ୍ଷେ ଆରମ୍ଭ ହେବାକୁ ଥିବା ବିଭିନ୍ନ କାର୍ଯ୍ୟକ୍ରମ ସମ୍ପର୍କରେ ସୂଚନା ଦେଇଥିଲେ ସଂସଦୀୟ ବ୍ୟାପାର ମନ୍ତ୍ରଣାଳୟ ଯୁଗ୍ମ ସଚିବ ଡକ୍ଟର ସତ୍ୟପ୍ରକାଶ ଖଟାନା ।


    ଅନୁଷ୍ଠିତ ଆଲୋଚନାଚକ୍ରରେ ଶ୍ରୀ ମେଘୱାଲ ଏବଂ ମନ୍ତ୍ରଣାଳୟର ଅଧିକାରୀମାନେ ସ୍ୱଚ୍ଛତା ସମ୍ପର୍କରେ ନିଜ ନିଜ ଅଭିଜ୍ଞତା କହିବା ସହ ସୁସ୍ଥ ଜୀବନ ପାଇଁ ସ୍ୱଚ୍ଛତା କେତେ ଜରୁରି ସେ ସମ୍ପର୍କରେ ଆଲୋଚନା କରିଥିଲେ ।


    ସ୍ୱଚ୍ଛତା ପଖୱାଡା ଉପଲକ୍ଷେ ମନ୍ତ୍ରଣାଳୟ ପକ୍ଷରୁ ସୋମବାରଠାରୁ ସ୍ୱଚ୍ଛତା ଅଭିଯାନ ଆରମ୍ଭ କରାଯାଇଛି । ଶ୍ରୀ ତ୍ରିପାଠୀ ମନ୍ତ୍ରଣାଳୟର ସମସ୍ତ ବିଭାଗକୁ ଯାଇ ସ୍ୱଚ୍ଛତା ଉପରେ ଗୁରୁତ୍ୱ ଦେବାକୁ ଅଧିକାରୀମାନଙ୍କୁ ପରାମର୍ଶ ଦେଇଥିଲେ ।


    **************

    
    
    (Release ID: 1529475) Visitor Counter : 2