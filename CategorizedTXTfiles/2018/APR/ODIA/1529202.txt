      ରାଷ୍ଟ୍ରପତିଙ୍କ ସଚିବାଳୟ

      “ଡ଼କ୍ଟର ବାବାସାହେବ ଆମ୍ବେଦକର: ବ୍ୟକ୍ତି ନହିଁ ସଂକଳ୍ପ” ପୁସ୍ତକର ପ୍ରଥମ କପି ଗ୍ରହଣ କଲେ ରାଷ୍ଟ୍ରପତି
      Posted On: 14 APR 2018 3:42PM by PIB Bhubaneshwar


    ରାଷ୍ଟ୍ରପତି ଶ୍ରୀ ରାମ ନାଥ କୋବିନ୍ଦ ଆଜି (ଏପ୍ରିଲ 14 , 2018) ଆଜି “ ଡକ୍ଟର ବାବାସାହେବ ଆମ୍ବେଦକର: ବ୍ୟକ୍ତି ନହିଁ ସଂକଳ୍ପ ” ପୁସ୍ତକର ପ୍ରଥମ କପି ଗ୍ରହଣ କରିଛନ୍ତି । ରାଷ୍ଟ୍ରପତି ଭବନରେ ଆୟୋଜିତ ଏକ ବିଶେଷ ସମାରୋହରେ ଉପ ରାଷ୍ଟ୍ରପତି ଶ୍ରୀ ଏମ ଭେଙ୍କେୟା ନାଇଡ଼ୁ ଆନୁଷ୍ଠାନିକ ଭାବେ ଏହି ନୂତନ ଭାବେ ଲିଖିତ ପୁସ୍ତକକୁ ଉନ୍ମୋଚନ କରିଥିଲେ । ଏହା ପରେ ଉପ ରାଷ୍ଟ୍ରପତି ଏହାର ପ୍ରଥମ କପିକୁ ରାଷ୍ଟ୍ରପତି ଶ୍ରୀ କୋବିନ୍ଦଙ୍କୁ ଉପହାର ଦେଇଥିଲେ । ଡ଼କ୍ଟର ବି ଆର ଆମ୍ବେଦକରଙ୍କ ଜୟନ୍ତୀ ଅବସରରେ ଏହି କାର୍ଯ୍ୟକ୍ରମର ଆୟୋଜନ କରାଯାଇଥିଲା । ଏହି ଅବସରରେ ଲୋକସଭାର ବାଚସ୍ପତି ଶ୍ରୀମତୀ ସୁମିତ୍ରା ମହାଜନ , କେନ୍ଦ୍ର ସାମାଜିକ ନ୍ୟାୟ ଓ ସଶକ୍ତିକରଣ ମନ୍ତ୍ରୀ ଶ୍ରୀ ଥାୱର ଚନ୍ଦ ଗେହଲଟ , ଏବଂ ଏହି ପୁସ୍ତକର ସଂପାଦକ ଶ୍ରୀ କିଶୋର ମକୱାନା ପ୍ରମୁଖ ଉପସ୍ଥିତ ଥିଲେ ।


    ଏହି ଅବସରରେ ନିଜର ବକ୍ତବ୍ୟ ରଖି ରାଷ୍ଟ୍ରପତି କହିଲେ ଯେ ଡ଼କ୍ଟର ମାର୍ଟିନ ଲୁଥର କିଙ୍ଗ୍‌ ଜୁନିଅରଙ୍କ ଭଳି ଡ଼କ୍ଟର ବି ଆର ଆମ୍ବେଦକର ସମଗ୍ର ମାନବ ସମାଜ ସକାଶେ ଏକ ପ୍ରେରଣାଦାୟୀ ବ୍ୟକ୍ତିତ୍ୱ । ତାଙ୍କର ଅବଦାନ ଓ ଚିନ୍ତନକୁ ଉପଯୁକ୍ତ ନ୍ୟାୟ ମିଳିବା ଉଚିତ । ରାଷ୍ଟ୍ରପତି ସନ୍ତୋଷ ବ୍ୟକ୍ତ କରି କହିଲେ ଯେ ଡ଼କ୍ଟର ଆମ୍ବେଦକରଙ୍କ 125ତମ ଜୟନ୍ତୀକୁ 2016 ମସିହାରେ ମିଳିତ ଜାତିସଂଘରେ ସୁଦ୍ଧା ପାଳନ କରାଯାଇଛି ।


    ରାଷ୍ଟ୍ରପତି କହିଲେ ଯେ ଆଜି ସେ ଯେଉଁ ଡ଼କ୍ଟର ଆମ୍ବେଦକରଙ୍କ ଜୀବନୀ ଉପରେ ଯେଉଁ ପୁସ୍ତକଟିକୁ ଗ୍ରହଣ କରିଛନ୍ତି ତାହା କଳେବର ଦୃଷ୍ଟିରୁ କ୍ଷୁଦ୍ର ହୋଇଥାଇପାରେ । କିନ୍ତୁ ଏଥିରେ ଡ଼କ୍ଟର ଆମ୍ବେଦକରଙ୍କ ଜୀବନ , ଚିନ୍ତନ ଓ ଆଦର୍ଶ ତଥା ବ୍ୟକ୍ତିତ୍ୱର ବିଭିନ୍ନ ଦିଗ ସଂପର୍କରେ ଆଲୋକପାତ କରାଯାଇଛି । ଡ଼କ୍ଟର ଆମ୍ବେଦକରଙ୍କ ବାର୍ତ୍ତାରୁ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ କିଭଳି ଭାବେ ଅନୁପ୍ରେରିତ ହୋଇଥିଲେ ତାହା ମଧ୍ୟ ବର୍ଣ୍ଣନା କରାଯାଇଛି । ତେଣୁ ଡ଼କ୍ଟର ଆମ୍ବେଦକରଙ୍କ ସଂପର୍କରେ ଅଧିକ ଜାଣିବା ସକାଶେ ଏହା ଏକ ଉପାଦେୟ ଗ୍ରନ୍ଥ ବୋଲି ସେ ମତ ପୋଷଣ କରିଥିଲେ । ତେଣୁ ଏହାର ପ୍ରକାଶନ ସହ ସଂଶ୍ଳିଷ୍ଟ ସମସ୍ତଙ୍କୁ ସେ ଅଭିନନ୍ଦନ ଜଣାଇଥିଲେ । ରାଷ୍ଟ୍ରପତି ଆଶା ପୋଷଣ କରିଥିଲେ ଯେ ଏହି ପୁସ୍ତକକୁ ଅଧିକରୁ ଅଧିକ ଲୋକ ପଢ଼ିବାର ସୁଯୋଗ ପାଇବେ ଏବଂ ଦେଶର ଶାନ୍ତି ଏବଂ ସଂହତି ରକ୍ଷା ଦିଗରେ ସେମାନେ ଏକମନରେ କାର୍ଯ୍ୟ କରିବାର ପ୍ରେରଣା ଲାଭ କରିପାରିବେ ।


    ****************

    
    
    (Release ID: 1529202) Visitor Counter : 3