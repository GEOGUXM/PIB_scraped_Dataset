      ସଂସଦୀୟ ବ୍ୟାପାର ମନ୍ତ୍ରଣାଳୟ

      ସଂସଦର ବଜେଟ ଅଧିବେଶନ ଶେଷ
      Posted On: 06 APR 2018 9:01PM by PIB Bhubaneshwar


    2018 ଜାନୁଆରୀ 29 ତାରିଖରେ ଆରମ୍ଭ ହୋଇଥିବା ସଂସଦର ବଜେଟ ଅଧିବେଶନ ଆଜି ଅର୍ଥାତ୍ 2018 ଏପ୍ରିଲ 6 ତାରିଖରେ ଶେଷ ହୋଇଛି । ସଂସଦ ଆଜି ଠାରୁ ଅନିର୍ଦ୍ଦିଷ୍ଟ କାଳ ପର୍ଯ୍ୟନ୍ତ ମୁଲତବୀ ରହିଛି । ଅଧିବେଶନର ଦୁଇ ପର୍ଯ୍ୟାୟ ମଧ୍ୟରେ ଅର୍ଥାତ୍ 2018 ଫେବ୍ରୁଆରୀ 9 ତାରିଖରୁ 2018 ମାର୍ଚ୍ଚ 5 ତାରିଖ ପର୍ଯ୍ୟନ୍ତ 23 ଦିନ ଗୃହ ମୁଲତବୀ ରହିଥିଲା । ବିଭିନ୍ନ ମନ୍ତ୍ରାଳୟ ଓ ବିଭାଗର ଖର୍ଚ୍ଚ ଦାବିକୁ ଷ୍ଟାଣ୍ଡିଂ କମିଟି ଦ୍ୱାରା ଅନୁଧ୍ୟାନ ପାଇଁ ଅଧିବେଶନର ଦ୍ୱିତୀୟ ପର୍ଯ୍ୟାୟ ଆରମ୍ଭ ହୋଇଥିଲା ।


    କେନ୍ଦ୍ର ସଂସଦୀୟ ବ୍ୟାପାର ଏବଂ ରସାୟନ ଓ ସାର ମନ୍ତ୍ରୀ ଅନନ୍ତ କୁମାର , ସଂସଦୀୟ ବ୍ୟାପାର , ପରିସଂଖ୍ୟାନ ଏବଂ କାର୍ଯ୍ୟାନ୍ୱୟନ ରାଷ୍ଟ୍ର ମନ୍ତ୍ରୀ ବିଜୟ ଗୋୟଲ ଏବଂ ଜଳସମ୍ବଳ , ନଦୀ ବିକାଶ ଓ ଗଙ୍ଗା ସଂରକ୍ଷଣ ଏବଂ ସଂସଦୀୟ ବ୍ୟାପାର ରାଷ୍ଟ୍ରମନ୍ତ୍ରୀ ଅର୍ଜୁନ ରାମ ମେଘୱାଲ ଆଜି ଗଣମାଧ୍ୟମକୁ ସୂଚନା ଦେଇ କହିଛନ୍ତି ଯେ , ବଜେଟ ଅଧିବେଶନର ପ୍ରଥମ ପର୍ଯ୍ୟାୟରେ ଲୋକସଭାର 7 ଏବଂ ରାଜ୍ୟସଭାର 8ଟି ଦିବସରେ କାର୍ଯ୍ୟ ହୋଇଥିଲା । ଅଧିବେଶନର ଦ୍ୱିତୀୟ ପର୍ଯ୍ୟାୟରେ ଲୋକସଭା ଏବଂ ରାଜ୍ୟସଭାର ମୋଟ 22ଟି କାର୍ଯ୍ୟ ଦିବସ ଥିଲା । ସମ୍ପୂର୍ଣ୍ଣ ବଜେଟ ଅଧିବେଶନରେ ଲୋକସଭାର 29 ଏବଂ ରାଜ୍ୟସଭାର 30ଟି କାର୍ଯ୍ୟ ଦିବସ ଥିଲା ।


    ଅନନ୍ତ କୁମାର କହିଥିଲେ ଯେ , ବଜେଟ ଅଧିବେଶନରେ ମୋଟ 5ଟି ବିଲ୍ ଉପସ୍ଥାପିତ (ଲୋକସଭାରେ 5ଟି ବିଲ୍) ହୋଇପାରିଛି । ଲୋକସଭା ଦ୍ୱାରା 5ଟି ଏବଂ ରାଜ୍ୟସଭାରେ ଗୋଟିଏ ବିଲ୍ ଗୃହୀତ ହୋଇଛି । ସଂସଦର ଉଭୟ ଗୃହ ଦ୍ୱାରା ଗୃହୀତ ହୋଇଛି/ କିମ୍ବା ଗୃହୀତ ହୋଇଥିବା ବିବେଚନା କରାଯାଇଥିବା ବିଲର ସଂଖ୍ୟା 4 । ଲୋକସଭା ଏବଂ ରାଜ୍ୟସଭାରେ ଉପସ୍ଥାପିତ ହୋଇଥିବା ଏବଂ ଗୃହୀତ ହୋଇଥିବା ବିଲ୍ ର ବିବରଣୀ ନିମ୍ନରେ ଦିଆଯାଇଛି ।


    ପ୍ରଥମ ପର୍ଯ୍ୟାୟରେ ଲୋକସଭାରେ କାର୍ଯ୍ୟର ଉତ୍ପାଦକତା 134% ଥିବା ବେଳେ ରାଜ୍ୟସଭାର ଥିଲା 96% । ଦ୍ୱିତୀୟ ପର୍ଯ୍ୟୟରେ ଲୋକସଭାରେ କାର୍ଯ୍ୟ ଉତ୍ପାଦକତା 4% ଥିବା ବେଳେ ରାଜ୍ୟସଭାରେ 8% । 2018 ବଜେଟ ଅଧିବେଶନରେ ମୋଟ କାର୍ଯ୍ୟ ଉତ୍ପାଦକତା ଲୋକସଭାରେ 23% ଏବଂ ରାଜ୍ୟସଭାରେ 28% ଥିଲା ବୋଲି କହିଛନ୍ତି ଅନନ୍ତ କୁମାର ।


    ଏହା 2018ର ପ୍ରଥମ ଅଧିବେଶନ ହୋଇଥିବାରୁ ସମ୍ବିଧାନର ଧାରା 87(1) ଅନୁଯାୟୀ ସଂସଦରେ ଉଭୟ ଗୃହର ସଦସ୍ୟଙ୍କୁ ମିଳିତ ଭାବେ ରାଷ୍ଟ୍ରପତି 2018 ଜାନୁଆରୀ 29 ତାରିଖରେ ଅଭିଭାଷଣ ପ୍ରଦାନ କରିଥିଲେ । ରାଷ୍ଟ୍ରପତିଙ୍କ ଅଭିଭାଷଣ ଉପରେ ଧନ୍ୟବାଦ ପ୍ରସ୍ତାବ ଲୋକସଭାରେ ରାକେଶ ସିଂଙ୍କ ଦ୍ୱାରା ଆଗତ ହୋଇଥିଲା ଏବଂ ଏହାକୁ ସମର୍ଥନ କରିଥିଲେ ପ୍ରହଲ୍ଲାଦ ଭେଙ୍କଟେଶ ଯୋଶୀ । ଲୋକସଭାରେ ଏହାର ଆଲୋଚନା ପାଇଁ 10 ଘଂଟାର ସମୟ ଧାର୍ଯ୍ୟ ହୋଇଥିଲେ ମଧ୍ୟ ଏହା ନେଇଥିଲା 10 ଘଂଟା 43 ମିନିଟ । ରାଜ୍ୟସଭାରେ ଧନ୍ୟବାଦ ପ୍ରସ୍ତାବ ଆଗତ କରିଥିଲେ ଅମିତ ଶାହ ଏବଂ ସମର୍ଥନ କରିଥିଲେ ଡକ୍ଟର ବିନୟ ପି. ସହସ୍ରବୁଦ୍ଧେ । ଏହାର ଆଲୋଚନା ପାଇଁ 12 ଘଂଟାର ସମୟ ଧାର୍ଯ୍ୟ ଥିଲେ ମଧ୍ୟ ଆଲୋଚନା ହୋଇଥିଲା 12 ଘଂଟା 45 ମିନିଟ । ଅଧିବେଶନର ପ୍ରଥମ ପର୍ଯ୍ୟାୟରେ ଧନ୍ୟବାଦ ପ୍ରସ୍ତାବ ଉଭୟ ଗୃହରେ ଆଲୋଚନା ପରେ ଗୃହୀତ ହୋଇଥିଲା ।


    ଏହା ବଜେଟ ଅଧିବେଶନ ହୋଇଥିବାରୁ ମୁଖ୍ୟତଃ ଆର୍ଥିକ କାରବାରର ପ୍ରସ୍ତାବକୁ ଗୁରୁତ୍ୱ ଦିଆଯାଇଥିଲା । ପ୍ରଥମ ପର୍ଯ୍ୟାୟରେ 2018 ଫେବ୍ରୁଆରୀ 1 ତାରିଖରେ 2018-19ର କେନ୍ଦ୍ର ବଜେଟ ଉପସ୍ଥାପିତ ହୋଇଥିଲା । ଉଭୟ ଗୃହରେ ଏହା ଉପରେ ଆଲୋଚନା ମଧ୍ୟ ହୋଇଥିଲା । ଲୋକସଭାରେ ଏଥିପାଇଁ 12 ଘଂଟା ଏବଂ ରାଜ୍ୟସଭାରେ 12 ଘଂଟା ସମୟ ଧାର୍ଯ୍ୟ ହୋଇଥିଲେ ମଧ୍ୟ ଯଥାକ୍ରମେ 12 ଘଂଟା 13 ମିନିଟ ଏବଂ 9 ଘଂଟା 35 ମିନିଟ ସମୟ ଲାଗିଥିଲା ।


    ଅଧିବେଶନର ଦ୍ୱିତୀୟ ପର୍ଯ୍ୟାୟରେ ଷ୍ଟାଣ୍ଡିଂ କମିଟି ଗୁଡ଼ିକ ବିଭିନ୍ନ ବିଭାଗର ଅନୁଦାନ ଦାବି ଉପରେ ରିପୋର୍ଟ ଉପସ୍ଥାପନ କରିଥିଲେ । 2018 ମାର୍ଚ୍ଚ 14 ତାରିଖରେ ଲୋକସଭାରେ ବିଭିନ୍ନ ମନ୍ତ୍ରାଳୟ/ବିଭାଗର ଅନୁଦାନ ଦାବି ଉପସ୍ଥାପିତ ହୋଇ ଭୋଟରେ ଗୃହୀତ ହୋଇଥିଲା । ଏ ସମ୍ପର୍କିତ ବିନିଯୋଗ ବିଧେୟକ ମଧ୍ୟ ଉପସ୍ଥାପିତ ହୋଇ ଆଲୋଚନା ପରେ ଗୃହୀତ ହୋଇଥିଲା । 2018 ମାର୍ଚ୍ଚ 14 ତାରିଖରେ ଲୋକସଭାରେ ଅର୍ଥ ବିଲ୍-2018 ଗୃହୀତ ହୋଇଥିଲା । ସେହି ଦିନ ଚତୁର୍ଥ ଅତିରିକ୍ତ ଅନୁଦାନ ଦାବି 2017-18ର ବିନିଯୋଗ ବିଲ୍ ମଧ୍ୟ ଉପସ୍ଥାପିତ ହୋଇ ଆଲୋଚନା ପରେ ଗୃହୀତ ହୋଇଥିଲା । ରାଜ୍ୟସଭା ବିନିଯୋଗ ବିଲ୍ ଏବଂ ଅର୍ଥ ବିଲକୁ ଫେରସ୍ତ କରି ନଥିବାରୁ 2018 ମାର୍ଚ୍ଚ 28 ତାରିଖ ପରେ ଏହା ସଂସଦର ଉଭୟ ଗୃହରେ ସ୍ୱୟଂ ଭାବେ ଗୃହୀତ ହୋଇଯାଇଥିବା ବିବେଚନା କରାଯାଇଛି । ବିନିଯୋଗ ଏବଂ ଅର୍ଥ ବିଲରେ 2018 ମାର୍ଚ୍ଚ 29 ତାରିଖରେ ରାଷ୍ଟ୍ରପତିଙ୍କ ମୋହର ବାଜିବା ପରେ ଆର୍ଥିକ କାରବାରର ସମସ୍ତ ପ୍ରକ୍ରିୟା ମାର୍ଚ୍ଚ 31 ତାରିଖ ପୂର୍ବରୁ ଶେଷ ହୋଇପାରିଛି ।


    ଷୋଡ଼ଶ ଲୋକସଭାର ଚତୁର୍ଦ୍ଦଶ ଅଧିବେଶନ ଏବଂ ରାଜ୍ୟସଭାର 245 ତମ ଅଧିବେଶନରେ ହୋଇଥିବା କାର୍ଯ୍ୟ (ବଜେଟ ଅଧିବେଶନ , 2018) ;


    - ଲୋକସଭାରେ ଉପସ୍ଥାପିତ ହୋଇଥିବା ବିଲ୍:


    ଦ ଫାଇନାନ୍ସ ବିଲ୍ , 2018


    ଦ ଆପ୍ରୋପ୍ରିଏସନ (ନଂ 2) ବିଲ୍ , 2018


    ଦ ଆପ୍ରୋପି୍ରଏସନ (ନଂ 3) ବିଲ୍ , 2018


    ଦ ଚିଟଫଣ୍ଡ (ସଂଶୋଧନ ବିଲ୍) , 2018


    ଦ ଫ୍ୟୁଜିଟିଭ୍ ଇକୋନୋମିକ୍ ଅଫେଣ୍ଡର୍ସ ବିଲ୍ , 2018


    - ଲୋକସଭାରେ ଗୃହୀତ ହୋଇଥିବା ବିଲ୍ ;


    ଦ ଫାଇନାନ୍ସ ବିଲ୍ , 2018


    ଦ ଆପ୍ରୋପ୍ରିଏସନ (ନଂ 2) ବିଲ୍ , 2018


    ଦ ଆପ୍ରୋପି୍ରଏସନ (ନଂ 3) ବିଲ୍ , 2018


    ଦ ପେମେଂଟସ ଅଫ୍ ଗ୍ରାଚ୍ୟୁଇଟି (ସଂଶୋଧନ) ବିଲ୍ , 2018


    ଦ ସ୍ପେସିଫିକ୍ ରିଲିଫ୍ (ସଂଶୋଧନ) ବିଲ୍ , 2018


    - ରାଜ୍ୟସଭାରେ ଗୃହୀତ ହୋଇଥିବା ବିଲ୍:


    ଦ ପେମେଂଟସ ଅଫ୍ ଗ୍ରାଚ୍ୟୁଇଟି (ସଂଶୋଧନ) ବିଲ୍ , 2018


    ଉଭୟ ଗୃହ ଦ୍ୱାରା ଗୃହୀତ ହୋଇଥିବା କିମ୍ବା ଗୃହୀତ ହୋଇଥିବା ବିବେଚନା କରାଯାଇଥିବା ବିଲ୍:


    ଦ ଫାଇନାନ୍ସ ବିଲ୍ , 2018


    ଦ ଆପ୍ରୋପ୍ରିଏସନ (ନଂ 2) ବିଲ୍ , 2018


    ଦ ଆପ୍ରୋପି୍ରଏସନ (ନଂ 3) ବିଲ୍ , 2018


    ଦ ପେମେଂଟସ ଅଫ୍ ଗ୍ରାଚ୍ୟୁଇଟି (ସଂଶୋଧନ) ବିଲ୍ , 2018


    **********


    

    
    (Release ID: 1528198) Visitor Counter : 3