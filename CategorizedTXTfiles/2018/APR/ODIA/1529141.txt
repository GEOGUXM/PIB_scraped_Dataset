      ମହାକାଶ ବିଭାଗ

      PSLV – C41 ମାଧ୍ୟମରେ IRNSS-1I ଉପଗ୍ରହର ସଫଳ ଉତକ୍ଷେପଣ
      Posted On: 12 APR 2018 7:30PM by PIB Bhubaneshwar


    ଇସ୍ରୋର ପୋଲାର ସାଟେଲାଇଟ ଲଞ୍ଚ୍‌ ଭେହିକିଲ୍‌ PSLV- C41 ମାଧ୍ୟମରେ ଶ୍ରୀହରିକୋଟା ସ୍ଥିତ ସତୀଶ ଧାୱନ୍‌ ମହାକାଶ କେନ୍ଦ୍ର ଠାରୁ 1425 କିଲୋଗ୍ରାମ ଓଜନର ନାଭିଗେସନ୍‌ ଉପଗ୍ରହ IRNSS-1I କୁ ସଫଳତାର ସହ ମହାକାଶକୁ ପ୍ରେରଣ କରାଯାଇଛି । ପିଏସଏଲଭିର ଏହା 43ତମ ମହାକାଶ ଅଭିଯାନ ।


    PSLV- C41 ପୂର୍ବ ଯୋଜନା ମୁତାବକ ଏହାର ପ୍ରଥମ ଲଞ୍ଚ୍‌ ପ୍ୟାଡ଼ରୁ ଭାରତୀୟ ସମୟ 4ଟା 04 ମିନିଟ୍‌ ବେଳେ ଏହି ବିଶାଳ ଉପଗ୍ରହକୁ ମହାକାଶକୁ ବହନ କରି ନେଇ ଯାଇଥିଲା । ପ୍ରାୟ 19 ମିନିଟର ମହାକାଶ ଯାତ୍ରା ପରେ ମୂଳଯାନଟି ତାର ସବ୍‌- ଜିଓସିଙ୍କ୍ରୋନସ୍‌ ଟ୍ରାନ୍ସଫର ଅର୍ବିଟ ହାସଲ କରିବା ସହ ପେରିଜି (ପୃଥିବୀର ନିକଟତର ପଏଣ୍ଟ) 281.5 କିଲୋମିଟର ଏବଂ ଆପୋଜି (ପୃଥିବୀ ଠାରୁ ସର୍ବାଧିକ ପଏଣ୍ଟ) 20 , 730 କିଲୋମିଟର ତଥା ବିଷୁବରେଖା ନିକଟରେ 19.2 ଡ଼ିଗ୍ରୀ କୋଣରେ ଢ଼ଳି ଅବସ୍ଥାନ କରିଥିଲା । ସେହି ସ୍ଥାନରେ ପିଏସଏଲଭି ଠାରୁ IRNSS-1I ପୃଥକ୍‌ ହୋଇଥିଲା ।


    ଏଭଳି ପୃଥକୀକରଣ ସଫଳତାର ସହ ଶେଷ ହେବାପରେ IRNSS-1I ଆପେଆପେ ଅବସ୍ଥାପିତ ହୋଇଯାଇଥିଲା । ଏହାପରେ କର୍ଣ୍ଣାଟକର ହାସାନ ସ୍ଥିତ ମାଷ୍ଟର କଣ୍ଟ୍ରୋଲ ଫାସିଲିଟି ( MCF ) ଉପଗ୍ରହର ନିୟନ୍ତ୍ରଣ ଦାୟିତ୍ୱ ବହନ କରିଥିଲା । ଆଗାମୀ କିଛି ଦିନ ମଧ୍ୟରେ ଏମସିଏଫ ଠାରୁ ତାର ପ୍ରଦକ୍ଷିଣ କାର୍ଯ୍ୟ ଆରମ୍ଭ ହେବ । ଜିଓସିଙ୍କ୍ରୋନଓ ଅର୍ବିଟର 55 ଡ଼ିଗ୍ରୀ ପୂର୍ବ ଦ୍ରାଘିମାରେ ଢ଼ଳି ରହି ଏବଂ ବିଷୁବରେଖାଠାରୁ 29 ଡ଼ିଗ୍ରୀ ଢ଼ଳି ଏହା ଅବସ୍ଥାପନ କରାଯିବ ।


    ଭାରତୀୟ ନାଭିଗେସନ ଉପଗ୍ରହ ସିରିଜ IRNSS-1I ର IRNSS-1I ହେଉଛି ସର୍ବାଧୁନିକ ଉପଗ୍ରହ । ଏହା ପୂର୍ବରୁ ଏହି ଉପଗ୍ରହ IRNSS-1I ଇଣ୍ଡିଆନ୍‌ ରିଜିଓନାଲା ନାଭିଗେସନ୍‌ ସାଟେଲାଇଟ ସିଷ୍ଟମ୍‌ ( IRNSS ) ଭାବେ ପରିଚିତ ଥିଲା । ଏହା ଏକ ସଂପୂର୍ଣ୍ଣ ସ୍ୱାଧୀନ ନାଭିଗେସନ୍‌ ଉପଗ୍ରହ ବ୍ୟବସ୍ଥା ଯାହାକୁ ଭାରତୀୟ କ୍ଷେତ୍ର ଏବଂ ଭାରତୀୟ ମୂଳ ଭୂଖଣ୍ଡ ଚତୁଃପାର୍ଶ୍ଵରେ 1500 କିଲୋମିଟର ପର୍ଯ୍ୟନ୍ତ କ୍ଷେତ୍ରର ସମସ୍ତ ସୂଚନା ସଂଗ୍ରହ ଏବଂ ପ୍ରେରଣର କ୍ଷମତା ରହିଛି ।


    ଆଇଆରଏନଏସଏସ ଉପଗ୍ରହ ରେଞ୍ଜିଂ , ମନିଟରିଂ , ନାଭିଗେସନ୍‌ ପାରାମିଟରର ସଂଗ୍ରହ ଏବଂ ସେଭଳି ତଥ୍ୟକୁ ଭୂପୃଷ୍ଠକୁ ପ୍ରେରଣ ସକାଶେ ଅନେକଗୁଡ଼ିଏ ଭୂପୃଷ୍ଠ ବ୍ୟବସ୍ଥାର ଆବଶ୍ୟକତା ପଡ଼ୁଥିଲା । ପୁଣି ଏହି ଉପଗ୍ରହକୁ ନିୟନ୍ତ୍ରଣ , ନେଟୱାର୍କିଂ ଟାଇମ୍‌ ପାଇଁ ଅଧିକ ବ୍ୟବସ୍ଥା କରିବାକୁ ପଡ଼ୁଥିଲା । ଏବେ ନାଭିକଆଇସିର ଅଂଶବିଶେଷ ସ୍ୱରୂ ଦେଶବ୍ୟାପୀ ଅନେକ ସ୍ଥାନରେ ସୂଚନା ସଂଗ୍ରହ ବ୍ୟବସ୍ଥା ଅବସ୍ଥାପନ କରାଯାଇଛି ଯାହା ଅଧିକ ଉନ୍ନତ ଏବଂ ଫଳପ୍ରସୂ ।


    ଏବେସୁଦ୍ଧା ପିଏସଏଲଭି 52ଟି ଉପଗ୍ରହକୁ ସଫଳତାର ସହ ମହାକାଶକୁ ପଠାଇସାରିଛି ।


    *************

    
    
    (Release ID: 1529141) Visitor Counter : 1