      ପେଟ୍ରୋଲିୟମ ଓ ପ୍ରାକୃତିକ ବାଷ୍ପ ମନ୍ତ୍ରଣାଳୟ

      ଆମ୍ବେଦକର ଜୟନ୍ତୀରୁ ଗ୍ରାମ ସ୍ୱରାଜ ଅଭିଯାନ
      Posted On: 06 APR 2018 7:33PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଘୋଷଣା କରିଛନ୍ତି ଯେ ଏପ୍ରିଲ 14 , 2018 ତାରିଖ ଦିନ ଆମ୍ବେଦକର ଜୟନ୍ତୀ ଅବସରରେ ଏକ “ ଗ୍ରାମ ସ୍ୱରାଜ ଅଭିଯାନ ” କାର୍ଯ୍ୟକ୍ରମର ଆୟୋଜନ କରାଯିବ । ଦେଶର ଗରିବ ପରିବାରମାନଙ୍କ ନିକଟରେ ପହଞ୍ଚିବା ସକାଶେ ଏହି ଅଭିଯାନ କାର୍ଯ୍ୟକାରୀ ହେବେ । ସରକାରଙ୍କ ଦ୍ୱାରା କାର୍ଯ୍ୟକାରୀ କରାଯାଉଥିବା ସମସ୍ତ ପ୍ରକାର କଲ୍ୟାଣକର ତଥା ଜନକୈନ୍ଦ୍ରିକ କାର୍ଯ୍ୟକ୍ରମ ସଂପର୍କରେ ସେମାନଙ୍କୁ ଅବଗତ କରିବା ପାଇଁ ପ୍ରୟାସ କରାଯିବ ।


    ଏହି ଗ୍ରାମ ସ୍ୱରାଜ ଅଭିଯାନ ପାଳନ ସମୟରେ ସରକାରଙ୍କ ସାତଟି କଲ୍ୟାଣକର ଯୋଜନା ସଂପର୍କରେ ଜନସାଧାରଣଙ୍କୁ ଅବଗତ କରିବା ଲାଗ ବିଶେଷ ପ୍ରୟାସ କରାଯିବ । ସେହିସବୁ କାର୍ଯ୍ୟକ୍ରମ ମଧ୍ୟରେ ପ୍ରଧାନମନ୍ତ୍ରୀ ଉଜ୍ଜ୍ୱଳା ଯୋଜନା ସାମିଲ । ସେଥିପାଇଁ 21058ଟି ଗ୍ରାମକୁ ଚିହ୍ନଟ କରାଯାଇଛି ଯେଉଁଠାରେ କି ଦେଶର ଅଧିକାଂଶ ଅବହେଳିତ ପରିବାରର ଜନତା ବସବାସ କରୁଛନ୍ତି । ଏଭଳି ଯୋଜନା ମାଧ୍ୟମରେ ସେହିସବୁ ଅବହେଳିତ ଗ୍ରାମରେ ବସବାସ କରୁଥିବା ଲୋକମାନଙ୍କ ନିକଟରେ ବିକାଶମୂଳକ କାର୍ଯ୍ୟକ୍ରମ ପହଞ୍ଚାଯାଇ ସେମାନଙ୍କ ଜୀବନଧାରଣ ମାନରେ ଉନ୍ନତି ଘଟାଇବା ସକାଶେ ସକଳ ପ୍ରକାର ପ୍ରୟାସ କରାଯିବ ।


    ଏହି ପରିପ୍ରେକ୍ଷୀରେ କେନ୍ଦ୍ର ପେଟ୍ରୋଲିୟମ୍‌ ଓ ପ୍ରାକୃତିକ ବାଷ୍ପ ତଥା କୌଶଳ ବିକାଶ ଓ ଉଦ୍ୟୋଗ ମନ୍ତ୍ରୀ ଶ୍ରୀ ଧର୍ମେନ୍ଦ୍ର ପ୍ରଧାନ ଆଜି ଭିଡ଼ିଓ କନଫରେନ୍ସିଂ ଯୋଗେ ତିନୋଟିଯାକ ତୈଳ ବିତରକ କମ୍ପାନୀର ରାଜ୍ୟ ମୁଖ୍ୟଙ୍କ ସହ ଆଲୋଚନା କରିଛନ୍ତି । ଏହି ଅଭିଯାନ କାଳରେ ଚିହ୍ନିତ ଗ୍ରାମମାନଙ୍କରେ ପ୍ରଧାନମନ୍ତ୍ରୀ ଉଜ୍ଜ୍ୱଳା ଯୋଜନାକୁ କିଭଳି ଭାବେ ସେଠାରେ ସାର୍ବଜନୀନ କରାଯାଇପାରିବ ସେଥିପାଇଁ ପ୍ରସ୍ତୁତି ସଂପର୍କରେ ସେମାନଙ୍କୁ ମନ୍ତ୍ରୀ ପ୍ରଧାନ ନିର୍ଦ୍ଦେଶ ଦେଇଛନ୍ତି । ଏହି ତୈଳ ବିତରକ କମ୍ପାନୀମାନଙ୍କୁ ଅବଗତ କରାଯାଇଛି ଯେ ଗ୍ରାମ ସ୍ୱରାଜ ଅଭିଯାନର ଅଂଶବିଶେଷ ସ୍ୱରୂପ ଏପ୍ରିଲ 20 , 2018 ତାରିଖ ଦିନ ପ୍ରାୟ 15000 ଏଲପିଜି ପଞ୍ଚାୟତର ଆୟୋଜନ କରାଯିବ ଏବଂ ପିଏମୟୁୱାଇ ଅଧୀନରେ ସେହିଦିନ 15 ଲକ୍ଷ ଏଲପିଜି ସଂଯୋଗ ଯୋଗାଇ ଦିଆଯିବ । ଏହାକୁ ଉଜ୍ଜ୍ୱଳା ଦିବସ ରୂପେ ପାଳନ କରାଯିବ ବୋଲି ସେ କହିଛନ୍ତି ।


    ମନ୍ତ୍ରୀ ଶ୍ରୀ ପ୍ରଧାନ ତୈଳ ବିତରକ କମ୍ପାନୀମାନଙ୍କୁ ଆହୁରି ନିର୍ଦ୍ଦେଶ ଦେଇଛନ୍ତି ଯେ ଚିହ୍ନିତ ଗ୍ରାମମାନଙ୍କରେ 100 ପ୍ରତିଶତ ଏଲପିଜି ବଣ୍ଟନ ସଂପୂର୍ଣ୍ଣ କରିବା ଦିଗରେ ସେଥିପାଇଁ ମିଶନ ମୋଡ଼ରେ କାର୍ଯ୍ୟାନୁଷ୍ଠାନ ଗ୍ରହଣ କରାଯିବ ଏବଂ ସେଥିପାଇଁ ତୈଳ ବିତରକ କମ୍ପାନୀ ତଥା ମନ୍ତ୍ରଣାଳୟର ବରିଷ୍ଠ ପଦାଧିକାରୀମାନେ ଚିହ୍ନିତ ଗ୍ରାମମାନଙ୍କୁ ଯାଇ ହିତାଧିକାରୀମାନଙ୍କ ସହ ଭାବ ବିନିମୟ କରିବା ଜରୁରି ।


    ************

    
    
    (Release ID: 1528237) Visitor Counter : 8