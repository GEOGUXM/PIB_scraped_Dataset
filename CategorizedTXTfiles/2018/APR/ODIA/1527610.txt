      ପ୍ରତିରକ୍ଷା ମନ୍ତ୍ରଣାଳୟ

      ଭାରତୀୟ ସେନା ଓ ଏଚଡିଏଫସି ମଧ୍ୟରେ ସହମତି ପତ୍ର
      Posted On: 03 APR 2018 4:15PM by PIB Bhubaneshwar


    ଭାରତୀୟ ସେନା ଓ ଏଚଡିଏଫସି ବ୍ୟାଙ୍କ ମଧ୍ୟରେ 2018 ଏପ୍ରିଲ 3ରେ ପ୍ରତିରକ୍ଷା ବେତନ ପ୍ୟାକେଜ ବିଷୟ ଉପରେ ଆଧାରିତ ଏକ ସହମତି ପତ୍ରରେ ହସ୍ତାକ୍ଷର କରାଯାଇଛି । ଭାରତୀୟ ସେନା ଏବଂ ଏଚଡିଏଫସି ମଧ୍ୟରେ ପ୍ରଥମେ 2011ରେ ସହମତି ପତ୍ର ସ୍ୱାକ୍ଷର ହୋଇଥିଲା ଏବଂ 2015 ମାର୍ଚ୍ଚ 13ରେ ଏହି ସହମତି ପତ୍ରର ନବୀକରଣ କରାଯାଇଥିଲା । ବର୍ତ୍ତମାନର ସହମତି ପତ୍ର ସୈନ୍ୟ କର୍ମୀ , ପେନସନ ଭୋଗୀ ଏବଂ ସେମାନଙ୍କ ପରିଜନଙ୍କ ଆବଶ୍ୟକତାକୁ ଧ୍ୟାନରେ ରଖି ପ୍ରସ୍ତୁତ କରାଯାଇଛି ।


    ସ୍ୱାକ୍ଷର କାର୍ଯ୍ୟକ୍ରମର ଅଧ୍ୟକ୍ଷତା ମୁଖ୍ୟ ନିର୍ଦ୍ଦେଶକ (ଏମପି ତଥା ପିଏସ) ଲେଫ୍ଟେନାଂଟ ଜେନେରାଲ ଏସ କେ ସୈନୀ କରିଥିଲେ । କାର୍ଯ୍ୟକ୍ରମରେ ଏଚଡିଏଫସି ବ୍ୟାଙ୍କର ସରକାରୀ ବ୍ୟାପାର ଏବଂ ଶାଖା ବ୍ୟାଙ୍କିଙ୍ଗର ପ୍ରମୁଖ ସୁଶ୍ରୀ ସ୍ମିତା ଭଗତ ତଥା ଅନ୍ୟ ମାନ୍ୟଗଣ୍ୟ ବ୍ୟକ୍ତି ଉପସ୍ଥିତ ଥିଲେ ।


    ବର୍ତ୍ତମାନ ସମୟରେ ବେତନ ପ୍ୟାକେଜ ସନ୍ଦର୍ଭରେ ଭାରତୀୟ ସେନାର 11ଟି ସରକାରୀ ଏବଂ ଘରୋଇ କ୍ଷେତ୍ରର ବ୍ୟାଙ୍କମାନଙ୍କ ସହିତ ବୁଝାମଣା ରହିଛି । ସୈନ୍ୟ କର୍ମଚାରୀ , ବେତନ ଭୋଗୀ ତଥା ପରିଜନମାନଙ୍କର ଆବଶ୍ୟକତାର ଯଥାର୍ଥତା ତଥା ଉପଯୋଗୀତା ଅନୁସାରେ ସହମତି ପତ୍ରର ନବୀକରଣ କରାଯାଇଥାଏ ।


    ବର୍ତ୍ତମାନ ସହମତି ପତ୍ର ଅନ୍ତର୍ଗତ ସେନା କର୍ମଚାରୀଙ୍କୁ ବ୍ୟକ୍ତିଗତ ଦୁର୍ଘଟଣା ତଥା ସ୍ଥାୟୀ ଅପଙ୍ଗତା ହେବା ଦ୍ୱାରା 30 ଲକ୍ଷ ଟଙ୍କାର ନୁଃଶୁଳ୍କ ବୀମା , ଆଶ୍ରିତ ପିଲାମାନଙ୍କ ଶିକ୍ଷା ପାଇଁ ବାର୍ଷିକ ଏକ ଲକ୍ଷ ଟଙ୍କା ହାରରେ ଚାରି ବର୍ଷ ପର୍ଯ୍ୟନ୍ତ ଶିକ୍ଷା ସହାୟତା ତଥା ନିଃଶୁଳ୍କ ଆବେଦନ ସହିତ ବ୍ୟକ୍ତିଗତ ଋଣ ଏବଂ ଯାନବାହନ ଋଣ ପ୍ରଦାନ କରାଯାଇଥାଏ ।


    *************


    

    
    (Release ID: 1527610) Visitor Counter : 5