      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଷ୍ଟକହୋମରେ ଭାରତୀୟ ସମୁଦାୟକୁ ପ୍ରଧାନମନ୍ତ୍ରୀଙ୍କ ଉଦ୍ବୋଧନ
      Posted On: 18 APR 2018 8:02PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଆଜି ଷ୍ଟକହୋମରେ ଭାରତୀୟ ସମୁଦାୟକୁ ସମ୍ବୋଧିତ କରିଥିଲେ । ଏହି ଅବସରରେ ସ୍ୱିଡେନର ମହାମହିମ ରାଜା ଏବଂ ସ୍ୱିଡେନ ପ୍ରଧାନମନ୍ତ୍ରୀ ଷ୍ଟିଫେନ ଲୱେନ ଉପସ୍ଥିତ ଥିଲେ । ସ୍ୱିଡେନରେ ଭାବି ଓ ଉଦାରତାପୂର୍ଣ୍ଣ ସ୍ୱାଗତ ଲାଗି ଉଭୟଙ୍କୁ ପ୍ରଧାନମନ୍ତ୍ରୀ ଧନ୍ୟବାଦ ଜଣାଇଥିଲେ ।
    
    ସେ କହିଥିଲେ ଯେ ଭାରତ ଆଜି ଏକ ମହାନ ପରିବର୍ତ୍ତନ ଦେଇ ଗତି କରୁଛି । ସେ କହିଥିଲେ ଯେ ବର୍ତ୍ତମାନର କେନ୍ଦ୍ର ସରକାର ସବକା ସାଥ ସବକା ବିକାଶ ମତ ଆଧାରରେ ନିର୍ବାଚିତ ହୋଇଛି । ସେ କହିଥିଲେ ଯେ ଗତ 4 ବର୍ଷ ଧରି କେନ୍ଦ୍ର ସରକାର ଏକ ବିକଶିତ ଏବଂ ସାମଗ୍ରୀକ ଭାରତ ଦିଗରେ କାର୍ଯ୍ୟ କରିଛନ୍ତି । ସେ କହିଥିଲେ, 2022 ସୁଦ୍ଧା ନୂତନ ଭାରତ ଗଠନ ଲାଗି ସମସ୍ତ ପ୍ରୟାସ କରାଯାଉଛି ।
    
    ପ୍ରଧାନମନ୍ତ୍ରୀ କହିଥିଲେ ଯେ ଅନ୍ତର୍ଜାତୀୟ ଯୋଗ ଦିବସ ଭଳି ପ୍ରୟାସ ମାଧ୍ୟମରେ ଭାରତକୁ ପୁଣିଥରେ ବିଶ୍ୱର ବିଚାରଶୀଳ ନେତୃତ୍ୱ ରୂପେ ଦେଖିବା ଲାଗି ପଦକ୍ଷେପ ନିଆଯାଉଛି । ସେ କହିଥିଲେ ଯେ ସାରା ବିଶ୍ୱ ଭାରତ ଆଡ଼କୁ ଆତ୍ମବିଶ୍ୱାସର ସହ ଚାହିଁଛି । ଏହି ପରିପ୍ରେକ୍ଷୀରେ ସେ ମାନବୀୟ ସହାୟତା ଏବଂ ଉଦ୍ଧାର କାର୍ଯ୍ୟ, ଅନ୍ତର୍ଜାତୀୟ ସୌର ମେଣ୍ଟ, ଗୁରୁତ୍ୱପୂର୍ଣ୍ଣ ମେଣ୍ଟ ଯେପରିକି କ୍ଷେପଣାସ୍ତ୍ର ପ୍ରଯୁକ୍ତି ନିୟନ୍ତ୍ରଣ ବ୍ୟବସ୍ଥା(MTCR), ୱାସେନାର ଏରେଞ୍ଜମେଣ୍ଟ ଏବଂ ଅଷ୍ଟ୍ରେଲିଆ ଗ୍ରୁପରେ ଭାରତର ସଦସ୍ୟତା ସମ୍ପର୍କରେ ଉଲ୍ଲେଖ କରିଥିଲେ । ସେ କହିଥିଲେ ମହାକାଶ କାର୍ଯ୍ୟକ୍ରମ ଭଳି ଭାରତର ପ୍ରଯୁକ୍ତି ସାମର୍ଥ୍ୟକୁ ସାରା ବିଶ୍ୱ ମାନ୍ୟତା ଦେଉଛି ।
    
    ପ୍ରଧାନମନ୍ତ୍ରୀ କହିଥିଲେ ଯେ ଡିଜିଟାଲ ଭିତ୍ତିଭୂମି କାରଣରୁ ସରକାର ଏବଂ ନାଗରିକମାନଙ୍କ ମଧ୍ୟରେ ସମ୍ପର୍କର ଧାରା ବଦଳିଛି । ପ୍ରଯୁକ୍ତି ମାଧ୍ୟମରେ ଉତ୍ତରଦାୟିତ୍ୱ ଏବଂ ପାରଦର୍ଶିତ ବୃଦ୍ଧି ପାଇଛି ବୋଲି ସେ କହିଥିଲେ । ସରକାରଙ୍କ ନିକଟରେ ପହଁଚିବା ଏବେ ଏକ ସୁବିଧା ନୁହେଁ, କିନ୍ତୁ ଏକ ପ୍ରୟାସ । ଏହି ପରିପ୍ରେକ୍ଷୀରେ ସେ ଦ୍ରୁତ ଫାଇଲ କାର୍ଯ୍ୟ, ବ୍ୟବସାୟିକ ସୁଗମତା, ଜିଏସଟି, ପ୍ରତ୍ୟକ୍ଷ ସୁବିଧା ହସ୍ତାନ୍ତର ଏବଂ ଉଜ୍ଜ୍ୱଳା ଯୋଜନା ମାଧ୍ୟମରେ ଗରିବଙ୍କୁ ରନ୍ଧନ ଗ୍ୟାସ ଯୋଗାଣ ବିଷୟରେ ଉଲ୍ଲେଖ କରିଥିଲେ ।
    
    ପ୍ରଧାନମନ୍ତ୍ରୀ କହିଥିଲେ ଯେ ମୁଦ୍ରା ଯୋଜନା ଜରିଆରେ ଉଦ୍ୟୋଗୀମାନଙ୍କ ପାଇଁ ନୂଆ ସୁଯୋଗ ଉପଲବ୍ଧ ହୋଇପାରିଛି । ସେ କହିଥିଲେ ବର୍ତ୍ତମାନ ସୁଦ୍ଧା ମୁଦ୍ରା ଯୋଜନାର 74 ପ୍ରତିଶତ ହିତାଧିକାରୀ ମହିଳା । ସେ ମଧ୍ୟ ଅଟଳ ନବସୃଜନ ମିଶନ, ସ୍କିଲ ଇଣ୍ଡିଆ ଏବଂ ଷ୍ଟାର୍ଟ-ଅପ ଇଣ୍ଡିଆ ବିଷୟରେ କହିଥିଲେ ।
    
    ପ୍ରଧାନମନ୍ତ୍ରୀ କହିଥିଲେ ଯେ ନବସୃଜନ/ଉଦ୍ଭାବନକୁ ପ୍ରୋତ୍ସାହନ ଯୋଗାଇ ଦେବା ଲାଗି ଭାରତ ଅନ୍ତର୍ଜାତୀୟ ଭାଗିଦାରୀ ନିର୍ମାଣ କରୁଛି । ଏହି ପରିପ୍ରେକ୍ଷୀରେ ସେ ସ୍ୱିଡେନ ସହିତ ନବସୃଜନ ଭାଗିଦାରୀ ଏବଂ ଇସ୍ରାଏଲ ସହିତ ଅନୁରୂପ ଏକ ଭାଗିଦାରୀ ବିଷୟରେ ଉଲ୍ଲେଖ କରିଥିଲେ । ସେ କହିଥିଲେ ଯେ ସହଜ ଜୀବନ ଧାରଣ ଉପରେ ସରକାର ଗୁରୁତ୍ୱାରୋପ କରୁଛନ୍ତି । ଏହି ପରିପ୍ରେକ୍ଷୀରେ, ସେ ଆୟୁଷ୍ମାନ ଭାରତ ଯୋଜନା ବିଷୟରେ ଉଲ୍ଲେଖ କରିଥିଲେ, ଯାହାକୁ ସେ ବିଶ୍ୱର ସର୍ବବୃହତ ସ୍ୱାସ୍ଥ୍ୟସେବା ସୁନିଶ୍ଚିତତା କାର୍ଯ୍ୟକ୍ରମ ବୋଲି ବର୍ଣ୍ଣନା କରିଥିଲେ । ପ୍ରଧାନମନ୍ତ୍ରୀ କହିଥିଲେ ଯେ ଏସବୁ ପଦକ୍ଷେପ ଭାରତର ରୂପାନ୍ତରଣର ପ୍ରତୀକ । ସେ କହିଥିଲେ ଯେ ବିଶେଷଭାବେ ସ୍ୱିଡେନ ଏବଂ ଅନ୍ୟ ନର୍ଡିକ ରାଷ୍ଟ୍ରଗୁଡ଼ିକ ସହ ଭାରତର ଭାଗିଦାରୀ ଅତ୍ୟନ୍ତ ଗୁରୁତ୍ୱପୂର୍ଣ୍ଣ ।
    
    ଏହି ଅବସରରେ ଉପସ୍ଥିତ ପ୍ରବାସୀ ଭାରତୀୟମାନଙ୍କୁ ଭାରତ ସହ ସେମାନଙ୍କ ସମ୍ପର୍କକୁ କେବଳ ଭାବନାତ୍ମକ ବଳୟ ମଧ୍ୟରେ ସୀମିତ ନରଖିବା ଲାଗି ପ୍ରଧାନମନ୍ତ୍ରୀ ଆହ୍ୱାନ କରିଥିଲେ । ସେ କହିଥିଲେ ଯେ ଉଦୀୟମାନ ନୂତନ ଭାରତ ସେମାନଙ୍କ ପାଇଁ ନବସୃଜନ, ବାଣିଜ୍ୟ ଏବଂ ନିବେଶ ଲାଗି ବ୍ୟାପକ ସୁଯୋଗ ଯୋଗାଇଦେଉଛି ।
    

    
    (Release ID: 1529552) Visitor Counter : 5