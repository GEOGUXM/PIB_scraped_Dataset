      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ବିଦେଶୀ ମହିଳାଙ୍କ ସୁରକ୍ଷା ଓ ନିରାପତ୍ତା
      Posted On: 04 APR 2018 7:47PM by PIB Bhubaneshwar


    ଭାରତୀୟ ସମ୍ବିଧାନର ସପ୍ତମ ପରିଚ୍ଛେଦ ଅନୁସାରେ ‘ ପୁଲିସ ’ ଏବଂ ‘ ପବ୍ଲିକ ଅର୍ଡର ’ ରାଜ୍ୟ ଅଧିକାରଭୁକ୍ତ । ଆଇନ ଶୃଙ୍ଖଳା ରକ୍ଷା , ଲୋକଙ୍କ ଜୀବନ ଏବଂ ସମ୍ପତ୍ତିର ସୁରକ୍ଷା କରିବା ସଂପୃକ୍ତ ରାଜ୍ୟ ସରକାରମାନଙ୍କ ଦାୟିତ୍ୱ । ଆଇନ ଅନୁସାରେ ଏଭଳି ସ୍ଥିତିର ମୁକାବିଲା କରିବାକୁ ରାଜ୍ୟ ସରକାର ସକ୍ଷମ ।


    ପର୍ଯ୍ୟଟନ ମନ୍ତ୍ରଣାଳୟ ବିଦେଶୀ ଅତିଥି ମାନଙ୍କ ସୁରକ୍ଷା ଓ ନିରାପତ୍ତା ପାଇଁ ନିମ୍ନଲିଖିତ ପଦକ୍ଷେପ ଗୁଡ଼ିକ ନେଇଛନ୍ତି:


    ଭାରତରେ ଭ୍ରମଣ କରୁଥିବା ଘରୋଇ ଓ ବିଦେଶୀ ପର୍ଯ୍ୟଟକମାନଙ୍କୁ ସୂଚନା ଦେବା ତଥା ବିପଦରେ ପଡ଼ିଥିବା ପର୍ଯ୍ୟଟକମାନଙ୍କୁ ସହାୟତା କରିବାକୁ ପର୍ଯ୍ୟଟନ ମନ୍ତ୍ରଣାଳୟ ହେଲ୍ପଲାଇନ ନମ୍ବର ଆରମ୍ଭ କରିଛି । 2016 ଫେବ୍ରୁଆରୀରୁ ଏକ ଚବିଶ ଘଣ୍ଟିଆ ବହୁଭାଷୀ ଟୋଲ୍ ଫ୍ରି ହେଲ୍ପଲାଇନ୍ ନମ୍ବର -1800111363 ଆରମ୍ଭ କରାଯାଇଛି । 12ଟି ଭାରତୀୟ ଭାଷା , 10ଟି ବିଦେଶୀ ଭାଷା ଏବଂ ହିନ୍ଦୀ ଓ ଇଂରାଜୀରେ ଏକ ସର୍ଟ କୋଡ୍ ଟୋଲ୍-ଫ୍ରି ନମ୍ବର-1363 ଆରମ୍ଭ ହୋଇଛି ।


    ବିଦେଶୀ ପର୍ଯ୍ୟଟକମାନେ ଭାରତରେ ପହଞ୍ଚିବା ମାତ୍ରେ ସେମାନଙ୍କୁ ସ୍ମରଣୀୟ ଭ୍ରମଣ ନିମନ୍ତେ ଏକ ସ୍ୱାଗତ କାର୍ଡ ‘ ଟିପ୍ସ ଟୁ ଏନଜୟ ୟୋର ଷ୍ଟେ ’ ( ଆରାମ ରହଣୀ ପାଇଁ ପରାମର୍ଶ) ଦିଆଯାଇଥାଏ ।


    ଆନ୍ଧ୍ର ପ୍ରଦେଶ , ଗୋଆ , କର୍ଣ୍ଣାଟକ , କେରଳ , ମହାରାଷ୍ଟ୍ର , ହିମାଚଳପ୍ରଦେଶ , ରାଜସ୍ଥାନ , ଜମ୍ମୁ ଏବଂ କାଶ୍ମୀର , ଉତ୍ତର ପ୍ରଦେଶ , ଦିଲ୍ଲୀ , ପଞ୍ଜାବ , ମଧ୍ୟପ୍ରଦେଶ ଏବଂ ଓଡ଼ିଶା ଆଦି ରାଜ୍ୟ ଓ କେନ୍ଦ୍ରଶାସିତ ଅଞ୍ଚଳର ସରକାର ପର୍ଯ୍ୟଟନ ପୁଲିସ ବ୍ୟବସ୍ଥା ଆରମ୍ଭ କରିଛନ୍ତି ।


    ବିଦେଶୀ ପର୍ଯ୍ୟଟକମାନଙ୍କୁ ଉତ୍ତମ ଆତିଥେୟତା ଓ ବ୍ୟବହାର ପ୍ରଦର୍ଶନ ଦିଗରେ ପର୍ଯ୍ୟଟନ କ୍ଷେତ୍ର ସହ ଜଡ଼ିତ ଥିବା ବିଭିନ୍ନ ସଂସ୍ଥା , ବ୍ୟକ୍ତି ବିଶେଷ ତଥା ଜନସାଧାରଣଙ୍କୁ ସଚେତନ କରିବା ପାଇଁ ପର୍ଯ୍ୟଟନ ମନ୍ତ୍ରଣାଳୟ ପକ୍ଷରୁ ‘ ଅତିଥି ଦେବୋ ଭବଃ ’ ଶୀର୍ଷକରେ ଅଭିଯାନ ଚାଲୁ କରାଯାଇଛି ।


    ପର୍ଯ୍ୟଟକ , ସ୍ଥାନୀୟ ବାସିନ୍ଦା ତଥା ମହିଳା ଓ ପିଲାମାନଙ୍କୁ ପର୍ଯ୍ୟଟନ କ୍ଷେତ୍ରରେ ସୁରକ୍ଷା , ସମ୍ମାନ ଦେବା ପାଇଁ ପର୍ଯ୍ୟଟନ ମନ୍ତ୍ରଣାଳୟ ପକ୍ଷରୁ 2010 ମସିହାରେ ଟ୍ରାଭେଲ ଏବଂ ଟୁରିଜମ ଉଦ୍ୟୋଗ ପାଇଁ ସ୍ୱତନ୍ତ୍ର ନିୟମାବଳୀ ପ୍ରକାଶ କରିଥିଲେ ।


    ସେହିପରି ପର୍ଯ୍ୟଟକମାନଙ୍କ ସୁରକ୍ଷା , ନିରାପତ୍ତା ଏବଂ ସେମାନଙ୍କ ଭ୍ରମଣକୁ ସ୍ମରଣୀୟ କରିବା ଉଦ୍ଦେଶ୍ୟରେ ରାଜ୍ୟ ଓ କେନ୍ଦ୍ର ଶାସିତ ଅଞ୍ଚଳଗୁଡ଼ିକର ସରକାରମାନଙ୍କୁ ସକାଶେ ପର୍ଯ୍ୟଟନ ମନ୍ତ୍ରଣାଳୟ ପକ୍ଷରୁ ସ୍ୱତନ୍ତ୍ର ନିୟମାବଳୀ ‘ ଟିପ୍ସ ଫର ଟ୍ରାଭେଲର୍ସ ’ 2014 ସେପ୍ଟେମ୍ବରରେ ଜାରି କରାଯାଇଥିଲା ।


    ରାଜ୍ୟସଭାରେ ବୁଧବାର ଏକ ଲିଖିତ ଉତ୍ତରରେ କେନ୍ଦ୍ର ସ୍ୱରାଷ୍ଟ୍ର ରାଷ୍ଟ୍ରମନ୍ତ୍ରୀ ହଂସରାଜ ଗଙ୍ଗାରାମ ଆହିର ଏହି ସୂଚନା ଦେଇଛନ୍ତି ।


    **********

    
    
    (Release ID: 1528163) Visitor Counter : 1