      ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ

      ଷ୍ଟାର୍ଟଅପ ଇଣ୍ଡିଆ ପାଇଁ ପ୍ରୋତ୍ସାହନ
      Posted On: 12 APR 2018 8:46PM by PIB Bhubaneshwar


    ସରକାର ନବୋତ୍ପାଦ ଏବଂ ଉଦ୍ୟୋଗୀ ତିଆରି କରିବା ଲାଗି ଏକ ଶକ୍ତିଶାଳୀ ପରିସ୍ଥାନ ନିର୍ମାଣ କରିବା ଉଦ୍ଦେଶ୍ୟରେ 2018 ଜାନୁଆରୀ 16ରେ ଷ୍ଟାର୍ଟଅପ ଇଣ୍ଡିଆର ଶୁଭାରମ୍ଭ କରିଥିଲେ । ସରକାରଙ୍କ ଏହି ପଦକ୍ଷେପ ବିଭିନ୍ନ କ୍ଷେତ୍ରରେ ବହୁ ପରିମାଣରେ ଚାକିରି ଅବସର ସୃଷ୍ଟି କରିବା ସହିତ ଦେଶର ଆର୍ଥିକ ବିକାଶରେ ସହାୟତା କରୁଛି ।


    2. ଏହି ପଦକ୍ଷେପ ଅନ୍ତର୍ଗତ ଔଦ୍ୟୋଗିକ ନୀତି ଏବଂ ସମ୍ବର୍ଦ୍ଧନ ବିଭାଗ ବ୍ୟାପକ ଆଧାର ବିଶିଷ୍ଟ ମନ୍ତ୍ରୀସ୍ତରୀୟ ବୋର୍ଡ ଗଠନ କରି 2018 ଏପ୍ରିଲ 11ରେ ରାଜପତ୍ର ଅଧିସୂଚନା ସଂଖ୍ୟା 364 ( E ) ଜାରି କରିଛନ୍ତି ଯାହା ଫଳରେ କି ଆୟ କର 1961ର ନିମ୍ନଲିଖିତ ପ୍ରୋତ୍ସାହନର ଦାବି ପାଇଁ ଷ୍ଟାର୍ଟଅପର ଆବେଦନ ଉପରେ ବିଚାର କରାଯାଇ ପାରିବ ।


    a ) ଆଇନର ଅନୁଚ୍ଛେଦ 56 ଅନ୍ତର୍ଗତ ଉପଯୁକ୍ତ ଷ୍ଟାର୍ଟଅପ ଦ୍ୱାରା ପ୍ରାପ୍ତ ସେୟାର ପ୍ରମିୟମ ଉପରେ ଆୟକର ଲେବି ତରଫରୁ ରିହାତି ପ୍ରଦାନ କରାଯାଇ ପାରିବ ।


    b ) ଆଇନର 80 IAC ଅନ୍ତର୍ଗତ କର ନିର୍ଦ୍ଧାରଣର ଲଗାତର 7 ବର୍ଷ ମଧ୍ୟରୁ 3 ବର୍ଷ ପାଇଁ ଷ୍ଟାର୍ଟଅପ ଆମଦାନୀରୁ ପ୍ରାପ୍ତ ଲାଭ ଏବଂ ପ୍ରାପ୍ତିରେ ଶତକଡା 100 ପ୍ରତିଶତ ହ୍ରାସ ।


    3. ଆଇନର ଅନୁଚ୍ଛେଦ 56 ଏବଂ ଅନୁଚ୍ଛେଦ 80 ଆଇଏସି ଅନ୍ତର୍ଗତ ଷ୍ଟାର୍ଟଅପର ପ୍ରମାଣୀକରଣର ଆବେଦନ ଗୁଡ଼ିକୁ ଏକ ଅନଲାଇନ ପୋର୍ଟାଲ ଜରିଆରେ ଡିଆଇପିପିରେ ଜମା କରାଯିବ । ପ୍ରମାଣୀକରଣ ପାଇଁ ଏହି ଆବେଦନ ଗୁଡ଼ିକ ଉପରେ ଆଇଏମବି ଦ୍ୱାରା ବିଚାର କରାଯିବ ।


    4. ଆଇନର ଅନୁଚ୍ଛେଦ 56ର ପ୍ରୟୋଜନ ପାଇଁ ନିବେଶକର ବର୍ଗଙ୍କ ଉପରେ କୌଣସି ପ୍ରତିବନ୍ଧ ନାହିଁ ଏବଂ ପାତ୍ର ଷ୍ଟାର୍ଟଅପ ସେୟାର ପୁଞ୍ଜି ଲାଭ ବଦଳରେ ଯେକୌଣସି ବ୍ୟକ୍ତିଙ୍କଠାରୁ ପୁଞ୍ଜି ନିବେଶ ପ୍ରାପ୍ତ କରିପାରିବ ।


    5. ଦେଶରେ ଷ୍ଟାର୍ଟଅପ ତନ୍ତ୍ରକୁ ସରଳୀକୃତ କରିବା ନେଇ ସରକାରଙ୍କ ଲଗାତର ଜାରି ପ୍ରୟାସ ରୂପେ ସରକାରୀ ମନ୍ତ୍ରଣାଳୟ/ବିଭାଗ , ନିୟାମକ , ନୂତନ ନିବେଶକ ଏବଂ ଷ୍ଟାର୍ଟଅପ ସହିତ ଭାଗିଦାରମାନଙ୍କ ସହିତ ବିଚାର ବିମର୍ଶ ଜାରି ରଖିଛି । ଏହି ଅଧିସୂଚନା ଜରିଆରେ ଲାଗୁ ସଂଶୋଧନର ଉଦ୍ଦେଶ୍ୟ ହେଉଛି ଆୟକର ଆଇନ 1961 ଅନ୍ତର୍ଗତ ରିହାତି ସମ୍ବନ୍ଧରେ ଷ୍ଟାର୍ଟଅପର ପ୍ରମୁଖ ଚାହିଦା ପୂରଣ କରିବା ।


    6. ଏହି ଅଧିସୂଚନା ଜରିଆରେ ସଂଶୋଧନ ଆଗତ କରିବା ସହିତ ଅନୁଦାନ ପ୍ରାପ୍ତି ପର୍ଯ୍ୟନ୍ତ ସହଜ ପହଞ୍ଚ ହୋଇପାରିବ ଯାହା ଫଳରେ କି ନୂତନ ବ୍ୟବସାୟ କରିବା ସହଜ ହେବ , ଷ୍ଟାର୍ଟଅପ ତନ୍ତ୍ରରେ ବୃଦ୍ଧି ହେବ ଏବଂ ଉଦ୍ୟୋଗୀ ପ୍ରୋତ୍ସାହିତ ହେବେ । ଏହାର ପରିମାଣ ସ୍ୱରୂପ ଅଧିକ ଚାକିରି ସୃଜିତ ହେବ ଏବଂ ଦେଶର ଆର୍ଥିକ ବିକାଶ ହେବ ।


    **************

    
    
    (Release ID: 1529085) Visitor Counter : 2