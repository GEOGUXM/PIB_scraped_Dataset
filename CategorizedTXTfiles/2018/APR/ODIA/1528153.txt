      ପ୍ରତିରକ୍ଷା ମନ୍ତ୍ରଣାଳୟ

      ଦ୍ୱିପାକ୍ଷିକ ଏବଂ ବହୁପକ୍ଷୀୟ ପ୍ରତିରକ୍ଷା ବିଷୟ ସମ୍ବନ୍ଧରେ ତାଙ୍କ ଋଷ ପ୍ରତିପକ୍ଷଙ୍କ ସହ ଆଲୋଚନା କଲେ ପ୍ରତିରକ୍ଷା ମନ୍ତ୍ରୀ
      Posted On: 04 APR 2018 7:37PM by PIB Bhubaneshwar


    ପ୍ରତିରକ୍ଷା ମନ୍ତ୍ରୀ ଶ୍ରୀମତି ନିର୍ମଳା ସୀତାରମଣ ଆନ୍ତର୍ଜାତିକ ସୁରକ୍ଷାକୁ ନେଇ 2018 ଏପ୍ରିଲ 3ରୁ 7 ମଧ୍ୟରେ ଆୟୋଜିତ ହେବାକୁ ଥିବା ସପ୍ତମ ମସ୍କୋ ସମ୍ମିଳନୀରେ ସାମିଲ ହେବା ପାଇଁ ତିନି ଦିନିଆ ଋଷ ଗସ୍ତରେ ଅଛନ୍ତି । ପ୍ରତିରକ୍ଷା ମନ୍ତ୍ରୀ ଆସନ୍ତାକାଲି ଋଷ ଗଣରାଜ୍ୟର ବାଣିଜ୍ୟ ତଥା ଉଦ୍ୟୋଗ ମନ୍ତ୍ରୀ ଶ୍ରୀ ଡେନିସ ମଁଦୁରୋବଙ୍କୁ ଭେଟିଥିଲେ । ଦୁଇ ରାଜନେତା ଦୁଇ ଦେଶ ମଧ୍ୟରେ ସୈନ୍ୟ ପ୍ରାଦ୍ୟୋଗିକୀ ସହଯୋଗ ପରିଯୋଜନାର ସମୀକ୍ଷା କରିଥିଲେ । ଏହି ବୈଠକରେ ମେକ ଇନ ଇଣ୍ଡିଆ କାର୍ଯ୍ୟକ୍ରମ ଅନ୍ତର୍ଗତ ପ୍ରତିରକ୍ଷା ଉତ୍ପାଦନରେ ଭାରତ-ଋଷ ଔଦ୍ୟୋଗିକ ଗତିବିଧିକୁ ପ୍ରୋତ୍ସାହନ ପ୍ରଦାନ କରିବା ପାଇଁ ବିଭିନ୍ନ ଉପାୟ ସମ୍ବନ୍ଧରେ ଚର୍ଚ୍ଚା ହୋଇଥିଲା । ଦୁଇ ରାଜନେତା 2018 ଏପ୍ରିଲ 11-14 ମଧ୍ୟରେ ଚେନ୍ନାଇରେ ଆୟୋଜିତ ହେବାକୁ ଥିବା ଡେଫଏସ୍ପୋ ଇଣ୍ଡିଆ 2018ରେ ଋଷ ଭାଗନେବା ବିଷୟରେ ଚର୍ଚ୍ଚା କରିଥିଲେ ।


    ଶ୍ରୀମତି ସୀତାରମଣ ଋଷର ପ୍ରତିରକ୍ଷା ମନ୍ତ୍ରୀ ଜେନେରାଲ ସର୍ଜେଇ ଶୋୟଗୁଙ୍କୁ ଭେଟି ଦ୍ୱିପାକ୍ଷିକ ଗୁରୁତ୍ୱ ସମ୍ବନ୍ଧରେ ବିଶେଷ କରି ସୈନ୍ୟ ସହଯୋଗ ତଥା ଅନ୍ୟ କ୍ଷେତ୍ରୀୟ ମାମଲା ସମ୍ବନ୍ଧରେ ଆଲୋଚନା କରିଥିଲେ । ଏହି ଆଲୋଚନାରେ ପାରସ୍ପରିକ ସୈନ୍ୟ ଅଭ୍ୟାସ , ପ୍ରଶିକ୍ଷଣ ତଥା ଚଳିତ ବର୍ଷ ଆୟୋଜିତ ହେବାକୁ ଥିବା ଆନ୍ତର୍ଜାତିକ ସୈନ୍ୟ କ୍ରୀଡ଼ାରେ ଭାରତର ଅଂଶଗ୍ରହଣ ଆଦି ସୈନ୍ୟ ସହଯୋଗ ବିଷୟ ସାମିଲ ଥିଲା । ପ୍ରତିରକ୍ଷା ମନ୍ତ୍ରୀ ନିର୍ମଳା ସୀତାରମଣ ସଂଧ୍ୟ୍ୟା ସମୟରେ ପ୍ରସିଦ୍ଧ ସରୋଦ ବାଦକ ଉସ୍ତାଦ ଆମଜାଦ ଅଲ୍ଲୀ ଖାନଙ୍କ ସଂଗୀତ କାର୍ଯ୍ୟକ୍ରମରେ ସାମିଲ ହୋଇଥିଲେ । ଏହି କାର୍ଯ୍ୟକ୍ରମ ଭାରତ-ଋଷ ରାଜନୈତିକ ସମ୍ବନ୍ଧର 70ତମ ବାର୍ଷିକ ପୂର୍ତ୍ତି ଅବସରରେ ବର୍ଷ ବ୍ୟାପୀ ଚାଲିଥିବା କାର୍ଯ୍ୟକ୍ରମର ସମାପ୍ତି ସମାରୋହ ରୂପେ ଆୟୋଜିତ କରାଯାଇ ଥିଲା ।


    *************


    

    
    (Release ID: 1528153) Visitor Counter : 4