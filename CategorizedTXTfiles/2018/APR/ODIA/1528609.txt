      ସାମାଜିକ ନ୍ୟାୟ ଓ ସଶକ୍ତିକରଣ ମନ୍ତ୍ରଣାଳୟ

      ରାଷ୍ଟ୍ରୀୟ ସଫେଇ କର୍ମଚାରୀ ଆୟୋଗର ନୂତନ ୱେବସାଇଟ ଏବଂ ମୋବାଇଲ ଆପ ଶୁଭାରମ୍ଭ କଲେ ଥୱର ଚନ୍ଦ ଗେହଲଟ
      Posted On: 10 APR 2018 2:47PM by PIB Bhubaneshwar


    କେନ୍ଦ୍ର ସାମାଜିକ ନ୍ୟାୟ ଏବଂ ସଶକ୍ତିକରଣ ମନ୍ତ୍ରୀ ଶ୍ରୀ ଥୱର ଚନ୍ଦ ଗେହଲଟ ‘ ରାଷ୍ଟ୍ରୀୟ ସଫେଇ କର୍ମଚାରୀ ’ ଆୟୋଗର ଏକ ନୂତନ ୱେବସାଇଟ ଏବଂ ମୋବାଇଲ ଆପର ଶୁଭାରମ୍ଭ କରିଛନ୍ତି । ଏହି ଅବସରରେ ଆୟୋଗର ଅଧ୍ୟକ୍ଷ , ସଦସ୍ୟ ଏବଂ ବିଭାଗର ଅନ୍ୟ ଅଧିକାରୀ ଉପସ୍ଥିତ ଥିଲେ । ଶ୍ରୀ ଗେହଲଟ ଆୟୋଗକୁ ନୂତନ ୱେବସାଇଟ ପାଇଁ ଶୁଭେଚ୍ଛା ଜଣାଇଥିଲେ ଏବଂ ଆଶା ବ୍ୟକ୍ତ କରିଥିଲେ ଯେ ନୂତନ ୱେବସାଇଟ ଏବଂ ମୋବାଇଲ ଆପ ସହାୟତାରେ ଆୟୋଗ ନିକଟରେ କରୁଥିବା ଅଭିଯୋଗର ଉଚିତ୍ ଭାବେ ସମାଧାନ କରିବାରେ ସହଯୋଗ ମିଳିପାରିବ ।


    ରାଷ୍ଟ୍ରୀୟ ସଫେଇ କର୍ମଚାରୀ ଆୟୋଗର ପୂର୍ବ ୱେବସାଇଟ ୟୁଜର ଫ୍ରେଣ୍ଡଲି ନଥିଲା । ସାମାଜିକ ନ୍ୟାୟ ଏବଂ ଅଧିକାରୀତା ବିଭାଗର ପରାମର୍ଶ କ୍ରମେ ଆୟୋଗ ନିଜେ ନୂତନ ୱେବସାଇଟ ପ୍ରସ୍ତୁତ କରିବାର କାର୍ଯ୍ୟ ନିଜ ହାତକୁ ନେଇଥିଲେ । ନୂତନ ୱେବସାଇଟ ୟୁଜର ଫ୍ରେଣ୍ଡଲି ଏବଂ ଏହାକୁ ସରକାରଙ୍କ ଅଧିକାରୀକ ୱେବସାଇଟ ନିୟମ ଅନୁସାରେ ପ୍ରସ୍ତୁତ କରାଯାଇଛି । ଏହି ୱେବସାଇଟରେ ଆୟୋଗ ସମ୍ପର୍କରେ ବିସ୍ତୃତ ସୂଚନା ପ୍ରଦାନ କରାଯାଇଛି । ଏହା ସହିତ ଅଭିଯୋଗ ଦାଖଲ କରିବାର ପ୍ରଣାଳୀ , ଅଧ୍ୟକ୍ଷ ଏବଂ ସଦସ୍ୟମାନଙ୍କ ଦ୍ୱାରା କରାଯାଇଥିବା ଟୁରର ସଂପୂର୍ଣ୍ଣ ବିବରଣୀ ପ୍ରଦାନ କରାଯାଇଛି । ଅଭିଯୋଗକାରୀ ୱେବସାଇଟରେ ନିଜ ଅଭିଯୋଗର ସ୍ଥିତି ଜାଣିପାରିବେ । ଏହା ସହିତ ଅଭିଯୋଗକର୍ତ୍ତା ଆୟୋଗର ଆପ ବ୍ୟବହାର କରି ନିଜ ଆଣ୍ଡ୍ରଏଡ ମୋବାଇଲ ଫୋନ ଜରିଆରେ ନିଜ ଅଭିଯୋଗ ଦାଖଲ କରିପାରିବେ । ଆପ ଗୁଗୁଲ ପ୍ଲେ ଷ୍ଟୋରରୁ ବିନା ମୂଲ୍ୟରେ ଡାଉନଲୋଡ କରିପାରିବେ ।


    ********

    
    
    (Release ID: 1528609) Visitor Counter : 2