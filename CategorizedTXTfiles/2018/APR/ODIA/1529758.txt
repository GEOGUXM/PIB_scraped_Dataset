      ସଡକ ପରିବହନ ଓ ରାଜପଥ ମନ୍ତ୍ରଣାଳୟ

      ଗୋଟିଏ ଦେଶ - ଗୋଟିଏ ଟିକସ ଏବଂ ଗୋଟିଏ ଦେଶ-ଗୋଟିଏ ପରମିଟ୍ ଉପରେ ଗୁରୁତ୍ୱ
      • ଦେଶବ୍ୟାପୀ ବସ୍, ଟ୍ୟାକ୍ସି ପାଇଁ ସମାନ ସଡ଼କ ଟିକସ ଏବଂ ଜାତୀୟ ପରମିଟ୍ ପାଇଁ ସୁପାରିସ

      Posted On: 19 APR 2018 4:52PM by PIB Bhubaneshwar

    ସଡ଼କ ପରିବହନ ଏବଂ ରାଜମାର୍ଗ ମନ୍ତ୍ରଣାଳୟ ଦ୍ୱାରା ଗଠିତ ପରିବହନ ସମ୍ପର୍କିତ ମନ୍ତ୍ରୀଗୋଷ୍ଠୀ ଦେଶବ୍ୟାପୀ ଯାନଗୁଡ଼ିକ ପାଇଁ ସମାନ ଟିକସ ବ୍ୟବସ୍ଥା କରିବା ଉପରେ ମତ ଦେଇଛନ୍ତି । ଗୌହାଟୀରେ ଗୁରୁବାର ଅନୁଷ୍ଠିତ ମନ୍ତ୍ରୀ ଗୋଷ୍ଠୀ ବୈଠକରେ ମନ୍ତ୍ରୀଗୋଷ୍ଠୀ ଦେଶବ୍ୟାପୀ ଗାଡ଼ିଗୁଡ଼ିକ ପାଇଁ ସମାନ ଧରଣର ଟିକସ ବ୍ୟବସ୍ଥା କରିବା ଉପରେ ମତ ଦେଇଛନ୍ତି । ଯଦ୍ୱାରାକି ଲୋକମାନେ କମ୍ ଟିକସ ଥିବା ରାଜ୍ୟରେ ଗାଡ଼ିର ପଂଜିକରଣ କରି ଅନ୍ୟ ରାଜ୍ୟରେ ଚଳାଇବା ଅଭ୍ୟାସ ଛାଡ଼ିବେ । ସେହିପରି ଯାନ ସ୍ଥାନାନ୍ତର କ୍ଷେତ୍ରରେ ମଧ୍ୟ ସୁବିଧା ହୋଇପାରିବ ।


    ରାଜସ୍ଥାନର ପରିବହନ ମନ୍ତ୍ରୀ ୟୁନୁସ ଖାନଙ୍କୁ ଅଧ୍ୟକ୍ଷତାରେ ବିଭିନ୍ନ ରାଜ୍ୟର ପରିବହନ ମନ୍ତ୍ରୀମାନଙ୍କୁ ନେଇ ଗଠିତ ମନ୍ତ୍ରୀ ଗୋଷ୍ଠୀ ଦେଶର ପରିବହନ ଏବଂ ସଡ଼କ କ୍ଷେତ୍ରରେ ଥିବା ବିଭିନ୍ନ ସମସ୍ୟାର ସମାଧାନ , ଉତ୍ତମ ପରିବହନ ବ୍ୟବସ୍ଥା ଏବଂ ଉଚ୍ଚ ଗୁଣମାନର ସଡ଼କ ପ୍ରସ୍ତୁତି ଉପରେ ଗୁରୁତ୍ୱ ଦେଇଥିଲେ । ଗୁଆହାଟରେ ଅନୁଷ୍ଠିତ ବୈଠକକୁ ଆସାମ ମୁଖ୍ୟମନ୍ତ୍ରୀ ସର୍ବାନନ୍ଦ ସୋନୱାଲ ଉଦଘାଟନ କରିଥିଲେ ଏବଂ ଗୋଟିଏ ଦେଶ-ଗୋଟିଏ ଟିକସ ଏବଂ ଗୋଟିଏ ଦେଶ-ଗୋଟିଏ ପରମିଟ୍ ବ୍ୟବସ୍ଥା ପ୍ରସ୍ତାବ ଉପରେ ଆଲୋଚନା କରିଥିଲେ ।


    ମାଲ୍ ପରିବହନ ପାଇଁ ଯେପରି ବିଭିନ୍ନ ଗାଡ଼ିକୁ ଜାତୀୟ ପରମିଟ ପ୍ରଦାନ କରାଯାଉଛି , ସେହିପରି ବସ୍ ଓ ଟ୍ୟାକ୍ସି ପାଇଁ ମଧ୍ୟ ଜାତୀୟ ପରମିଟ ସକାଶେ ମନ୍ତ୍ରୀ ଗୋଷ୍ଠୀ ସୁପାରିସ କରିଥିଲେ । ଦେଶରେ ସରକାରୀ ପରିବହନ କ୍ଷେତ୍ରର ବୃଦ୍ଧି ବାର୍ଷିକ 2% ଥିବା ବେଳେ ବେସରକାରୀ ପରିବହନ କ୍ଷେତ୍ରରେ 20% ବୃଦ୍ଧି ହେଉଛି । ଜାତୀୟ ପରମିଟ ବ୍ୟବସ୍ଥା ସରକାରୀ ପରିବହନ ବ୍ୟବସ୍ଥାରେ ଥିବା ଶୂନ୍ୟସ୍ଥାନ ପୂରଣ କରିପାରିବ ଏବଂ ବିଭିନ୍ନ ସ୍ଥାନରେ ଭିଡ଼ ହ୍ରାସ କରିବାରେ ସଫଳ ହେବ ।


    ସେହିପରି ଗାଡ଼ି ଗୁଡ଼ିକ ପାଇଁ ବିକଳ୍ପ ଜାଳେଣି ବ୍ୟବସ୍ଥାକୁ ପ୍ରୋତ୍ସାହନ ଦେବା ଲକ୍ଷ୍ୟରେ ମନ୍ତ୍ରୀ ଗୋଷ୍ଠୀ ଇଲେକ୍ଟ୍ରିକ ଯାନକୁ ପରମିଟ୍ କ୍ଷେତ୍ରରେ ଉଦାର ନୀତି ପାଇଁ ସୁପାରିସ କରିଛନ୍ତି । ଇଲେକ୍ଟ୍ରିକ ଯାନରେ ଟିକସକୁ 25 ହ୍ରାସ କରି ଡିଜେଲ ଗାଡ଼ି ଗୁଡ଼ିକରେ ଟିକସ 2% ବୃଦ୍ଧି କରିବାକୁ ମଧ୍ୟ ମନ୍ତ୍ରୀ ଗୋଷ୍ଠୀ ମତ ଦେଇଛନ୍ତି ।


    ****************

    
    
    (Release ID: 1529758) Visitor Counter : 1