      ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି

      2018-19 ଋତୁ ପାଇଁ ଅଶୋଧିତ ଝୋଟର ସର୍ବନିମ୍ନ ସହାୟକ ମୂଲ୍ୟ ବୃଦ୍ଧିକୁ କ୍ୟାବିନେଟ ମଞ୍ଜୁରି
      Posted On: 25 APR 2018 6:15PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି (ସିସିଇଏ) ଆଜି 2018-19 ଋତୁ ପାଇଁ ଅଶୋଧିତ ଝୋଟର ସର୍ବନିମ୍ନ ସହାୟକ ମୂଲ୍ୟ ବୃଦ୍ଧି ପ୍ରସ୍ତାବକୁ ମଞ୍ଜୁରି ଦେଇଛନ୍ତି ।


    2018-19 ଋତୁ ଲାଗି ଉଚିତ ମାନ (ଏଫଏକ୍ୟୁ)ର ଅଶୋଧିତ ଝୋଟର ସର୍ବନିମ୍ନ ସହାୟକ ମୂଲ୍ୟ କ୍ୱିଂଟାଲ ପ୍ରତି 3700 ଟଙ୍କାକୁ ବୃଦ୍ଧି କରିଦିଆଯାଇଛି । 2017-18 ଋତୁରେ ଏହି ଦର କ୍ୱିଂଟାଲ ପ୍ରତି 3500 ଟଙ୍କା ଥିଲା । ସର୍ବନିମ୍ନ ସହାୟକ ମୂଲ୍ୟ ବୃଦ୍ଧି ଫଳରେ ଉତ୍ପାଦନ ବ୍ୟୟର ଏ2+ଏଫଏଏଲ ହାରାହାରୀ ଓଜନର ପାଖାପାଖି 63.2 ପ୍ରତିଶତ ଅଧିକ ଲାଭ ଦେବ । ଆଶା କରାଯାଉଛି ଯେ ଅଶୋଧିତ ଝୋଟର ସର୍ବନିମ୍ନ ସହାୟକ ମୂଲ୍ୟ ଦ୍ୱାରା କୃଷକମାନଙ୍କୁ ଉତ୍ପାଦନର ଉଚିତ ସମର୍ଥନ ମୂଲ୍ୟ ମିଳିପାରିବ । ଏହାଦ୍ୱାରା ଝୋଟ ଉତ୍ପାଦନରେ ନିବେଶ ବଢ଼ିବ , ଯାହାର ପରିଣାମସ୍ୱରୂପ ଦେଶରେ ଉତ୍ପାଦନ ଏବଂ ଉତ୍ପାଦକତା ବୃଦ୍ଧି ପାଇବ ।


    ବୃଦ୍ଧି କରାଯାଇଥିବା ସର୍ବନିମ୍ନ ସହାୟକ ମୂଲ୍ୟ କୃଷି ବ୍ୟୟ ଏବଂ ମୂଲ୍ୟ ଆୟୋଗ (ସିଏସିପି)ଙ୍କ ସୁପାରିସ ଉପରେ ଆଧାରିତ ଅଟେ । ଆୟୋଗ ସର୍ବନିମ୍ନ ସହାୟକ ମୂଲ୍ୟର ସୁପାରିସ କରିବା ସମୟରେ ଉତ୍ପାଦନ ବ୍ୟୟ , ସାମଗ୍ରୀକ ଚାହିଦା , ଯୋଗାଣ , ଘରୋଇ ଏବଂ ଅନ୍ତର୍ଜାତୀୟ ମୂଲ୍ୟ , ଆନ୍ତଃଫସଲ ମୂଲ୍ୟ ସମାନତା , କୃଷି ଏବଂ ଅଣକୃଷି କ୍ଷେତ୍ର ମଧ୍ୟରେ ବ୍ୟବସାୟ ସର୍ତ ଏବଂ ଅବଶିଷ୍ଟ ଅର୍ଥବ୍ୟବସ୍ଥା ଉପରେ ସର୍ବନିମ୍ନ ସହାୟକ ମୂଲ୍ୟର ସାମ୍ଭାବ୍ୟ ପ୍ରଭାବ ପ୍ରତି ଧ୍ୟାନ ଦେଇଛନ୍ତି ।


    ଭାରତୀୟ ଝୋଟ ନିଗମ ମୂଲ୍ୟ ସହାୟତା ପରିଚାଳନା ଲାଗି ଝୋଟ ଉତ୍ପାଦକ ରାଜ୍ୟମାନଙ୍କରେ ସର୍ବନିମ୍ନ ସହାୟକ ମୂଲ୍ୟ ପାଇଁ କେନ୍ଦ୍ରୀୟ ନୋଡାଲ ଏଜେନ୍ସି ଭାବେ କାର୍ଯ୍ୟ ଜାରି ରଖିବ ।


    **********


    

    
    (Release ID: 1530455) Visitor Counter : 1