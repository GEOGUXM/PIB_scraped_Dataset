      ପ୍ରତିରକ୍ଷା ମନ୍ତ୍ରଣାଳୟ

      ମେକ ଇନ ଇଣ୍ଡିଆ ପଦକ୍ଷେପ ଅନ୍ତର୍ଗତ ସେନା ପାଇଁ ବିଶ୍ୱସ୍ତରୀୟ ବୁଲେଟ ପ୍ରୁଫ ଜ୍ୟାକେଟ ଲାଗି ସରକାରଙ୍କ ଚୁକ୍ତି
      Posted On: 09 APR 2018 7:41PM by PIB Bhubaneshwar


    ସେନା ପାଇଁ 1 , 86 , 138 ବୁଲେଟ ପ୍ରୁଫ ଜ୍ୟାକେଟ କ୍ରୟ କରିବା ଲାଗି ଏକ ବଡ ଚୁକ୍ତି ସ୍ୱାକ୍ଷର କରାଯାଇଛି । ଭାରତୀୟ ସେନା ପାଇଁ ଉପଯୋଗୀ ବୁଲେଟ ପ୍ରୁଫ ଜ୍ୟାକେଟର ଆବଶ୍ୟକତାକୁ ଯୁଦ୍ଧ କ୍ଷେତ୍ର ପାଇଁ ସଫଳତାପୂର୍ବକ ଆବଶ୍ୟକ ପରୀକ୍ଷଣ କରାଯିବା ପରେ ପୁରଣ କରାଯାଇଛି ।


    ବୁଲେଟ ପ୍ରୁଫ ଜ୍ୟାକେଟ ଅତ୍ୟାଧୁନିକ , ଯେଉଁଥିରେ ରକ୍ଷାର ଅତିରିକ୍ତ ସ୍ତର ଏବଂ କଭରେଜ କ୍ଷେତ୍ର ରହିଛି । ଶ୍ରମ ଦକ୍ଷତା ଦୃଷ୍ଟିରେ ଡିଜାଇନ କରାଯାଇଥିବା ବୁଲେଟ ପ୍ରୁଫ ଜ୍ୟାକେଟରେ ମଡୁଲାର ପାର୍ଟ୍ସ ରହିଛି , ଯାହାକି ଦୀର୍ଘ ଦୂରଗାମୀ ଠାରୁ ଆରମ୍ଭ କରି ଅଧିକ ବିପଦ ପୂର୍ଣ୍ଣ ସ୍ଥାନରେ କାର୍ଯ୍ୟ କରୁଥିବା ସୈନିକମାନଙ୍କୁ ସଂରକ୍ଷଣ ଏବଂ ତନ୍ୟତା ପ୍ରଦାନ କରିଥାଏ । ନୂଆ ଜ୍ୟାକେଟ ସୈନିକମାନଙ୍କୁ ଯୁଦ୍ଧ କ୍ଷେତ୍ରରେ ସମ୍ପୂର୍ଣ୍ଣ ସୁରକ୍ଷା ପ୍ରଦାନ କରିବ ।


    ଭାରତୀୟ ସେନା ପାଇଁ ବୁଲେଟ ପ୍ରୁଫ ଜ୍ୟାକେଟକୁ ନେଇ ଉଚ୍ଚସ୍ତରରେ ଚିନ୍ତା ପ୍ରକଟ କରାଯାଇଥିଲା । ଗଣମାଧ୍ୟମରେ ପ୍ରକାଶିତ କିଛି ଖବରରେ ମଧ୍ୟ ସୀମା ତଥା ଅସୁବିଧା ପୂର୍ଣ୍ଣ କ୍ଷେତ୍ରରେ ଉଚ୍ଚ ସୁରକ୍ଷା ସମ୍ପନ୍ନ ସ୍ଥିତି ବାବଦରେ ସୂଚନା ପ୍ରଦାନ କରାଯାଇଥିଲା । ଏହି ଜ୍ୟାକେଟ ଫଳରେ ସୈନିକମାନଙ୍କ ଆତ୍ମବିଶ୍ୱାସ ବୃଦ୍ଧିପାଇବ ।


    ଭାରତୀୟ ସାମଗ୍ରୀ କ୍ରୟ ଭାବେ ଏହି ବିଷୟକୁ ଗ୍ରହଣ କରାଯାଇଥିଲା । ନୂତନ ଜ୍ୟାକେଟର ପ୍ରାବଧାନ ସେହି ଭାରତୀୟ ନିର୍ମାତାମାନେ କରିଥିଲେ , ଯେଉଁମାନେ ଏହାର ପରୀକ୍ଷଣରେ ସଫଳ ହୋଇଥିଲେ । ଏହା ସରକାରଙ୍କ ମେକଇନ ଇଣ୍ଡିଆ ପଦକ୍ଷେପକୁ ଗତି ଏବଂ ବିଶ୍ୱାସ ପ୍ରଦାନ କରିଛି ଯେ ଭାରତୀୟ ଉଦ୍ୟୋଗ ସେନାର ରକ୍ଷାତ୍ମକ ଆବଶ୍ୟକତାକୁ ପୁରଣ କରିବାରେ ସକ୍ଷମ ।


    *************


    

    
    (Release ID: 1528526) Visitor Counter : 3