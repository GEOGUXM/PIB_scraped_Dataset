      ଅର୍ଥ ମନ୍ତ୍ରଣାଳୟ

      01 ଏପ୍ରିଲ, 2018 ଠାରୁ ଇ-ୱେ ବିଲ ବ୍ୟବସ୍ଥାର ଶୁଭାରମ୍ଭ;
      ପ୍ରଥମ ଦିନରେ ଓଡ଼ିଶାରେ 2619ଟି ଇ-ୱେ ବିଲ ସୃଷ୍ଟି

      Posted On: 02 APR 2018 8:54PM by PIB Bhubaneshwar

    ଜିଏସଟି ପରିଷଦଙ୍କ ନିଷ୍ପତ୍ତି ମୁତାବକ ବସ୍ତୁର ସମସ୍ତ ଆନ୍ତଃରାଜ୍ୟ ସ୍ଥାନାନ୍ତରଣ ଲାଗି 01 ଏପ୍ରିଲ , 2018 ଠାରୁ ଇ - ୱେ ବିଲ ବ୍ୟବସ୍ଥା ବାଧ୍ୟତାମୂକଳ କରିଦିଆଯାଇଛି । ଜିଏସଟି ବ୍ୟବସ୍ଥା ଅନ୍ତର୍ଗତ ଦେଶବ୍ୟାପୀ ଇ - ୱେବିଲ ବ୍ୟବସ୍ଥାକୁ ଜାତୀୟ ସୂଚନା ବିଜ୍ଞାନ କେନ୍ଦ୍ର ( ଏନଆଇସି ) ସହଯୋଗରେ ଜିଏସଟିଏନ ଦ୍ୱାରା କାର୍ଯ୍ୟକାରୀ କରାଯାଇଛି । ଏହାର ପରିଚାଳନା https://ewaybillgst.gov.in . ପୋର୍ଟାଲରେ କରାଯାଉଛି ।


    ପ୍ରଥମ ଦିନରେ ଇ - ୱେ ବିଲ ପୋର୍ଟାଲରେ ମୋଟ 2.59 ଲକ୍ଷ ଇ - ୱେବିଲ ସୃଷ୍ଟି କରାଯାଇଛି । ସୋମବାର ଅପରାହ୍ଣ 2ଟା ସୁଦ୍ଧା 2 , 04 , 563 ଇ - ୱେ ବିଲ ସୃଷ୍ଟି କରାଯାଇଛି । ବର୍ତ୍ତମାନ ସୁଦ୍ଧା 11 , 18 , 292 ଟିକସଦାତାଙ୍କ ପଞ୍ଜିକରଣ ଇ - ୱେବିଲ ପୋର୍ଟାଲରେ ହୋଇଛି । ଏହାବ୍ୟତୀତ 20 , 057 ଟ୍ରାନ୍ସପୋର୍ଟର ଇ - ୱେ ବିଲ ପୋର୍ଟାଲରେ ନିଜକୁ ପଞ୍ଜିକୃତ କରିଛନ୍ତି ।


    ଏହି ସମୟ ମଧ୍ୟରେ ପ୍ରଥମ ଦିନରେ ଓଡ଼ିଶାରେ 2619ଟି ଇ - ୱେବିଲ ସୃଷ୍ଟି ହୋଇଛି ।


    ଟିକସାଦାତା ଏବଂ ଟ୍ରାନ୍ସପୋର୍ଟରମାନଙ୍କ ସହାୟତା କରିବା ଲାଗି ସେମାନଙ୍କ ପ୍ରଶ୍ନର ଉତ୍ତର ଦେବା ଲାଗି ଜିଏସଟିର କେନ୍ଦ୍ରୀୟ ହେଲ୍ପ ଡେସ୍କ ସ୍ୱତନ୍ତ୍ର ଭାବେ ଇ - ୱେ ବିଲ ସହ ଜଡ଼ିତ ପ୍ରଶ୍ନର ଉତ୍ତର ଦେଉଥିବା 100 ଜଣ ଏଜେଣ୍ଟଙ୍କ ସହିତ ମିଶି ସ୍ୱତନ୍ତ୍ର ବ୍ୟବସ୍ଥା କରିଛନ୍ତି । ଏହା ବ୍ୟତୀତ ରାଜ୍ୟଗୁଡ଼ିକର ଟିକସ ପ୍ରାଧିକରଣ ସ୍ଥାନୀୟ ଭାଷାରେ ହେଲ୍ପ ଡେସ୍କର ଶୁଭାରମ୍ଭ କରିଛନ୍ତି , ଯାହାର ବିବରଣୀ ଜିଏସଟି ପୋର୍ଟାଲରେ ଉପଲବ୍ଧ ରହିଛି । କେନ୍ଦ୍ର ସହିତ ରାଜ୍ୟଗୁଡ଼ିକର ଟିକସ ପ୍ରାଧିକରଣ ମଧ୍ୟ ଇ - ୱେ ବିଲ ଲାଗି ପ୍ରମୁଖ ଅଧିକାରୀମାନଙ୍କୁ ନିଯୁକ୍ତି ଦେଇଛି । ପ୍ରାୟତଃ ପଚରାଯାଉଥିବା ପ୍ରଶ୍ନ ( ଏଫଏକ୍ୟୁ ) କୁ ବ୍ୟବହାରକାରୀ ( ୟୁଜର ) ଙ୍କ ମାର୍ଗଦର୍ଶନ ଲାଗି ପୋର୍ଟାଲରେ ଉପଲବ୍ଧ କରାଯାଇଛି ।


    ବିଭିନ୍ନ ପଦ୍ଧତି ଯେପରିକି ୱେବ ( ଅନଲାଇନ ) , ଆଣ୍ଡ୍ରଏଡ ଆପ୍ , ଏସଏମଏସ , ବଲ୍କ ଅପଲୋଡ ଟୁଲ ଏବଂ ଏପିୱାଇ ଆଧାରିତ ସାଇଟରୁ ସାଇଟର ସମନ୍ୱୟ ଆଦି ଜରିଆରେ ଇ - ୱେ ବିଲ ସୃଷ୍ଟି ହୋଇପାରିବ । ବିଭିନ୍ନ ପ୍ରକାରର ପରିବହନ କରୁଥିବା ବାହନ ନିମନ୍ତେ ଏକୀକୃତ ଇ - ୱେ ବିଲକୁ ଟ୍ରାନ୍ସପୋର୍ଟମାନଙ୍କ ଦ୍ୱାରା ସୃଷ୍ଟି କରାଯାଇପାରିବ ।


    ଟ୍ରାନ୍ସପୋର୍ଟର ଅନେକ ଉପ - ଉପଯୋଗକାରୀ ( ସବ - ୟୁଜର ) କୁ ସୃଷ୍ଟି କରିପାରିବେ ଏବଂ ସେମାନଙ୍କୁ ସେମାନଙ୍କ ଭୂମିକା କହିପାରିବେ । ଏହିପରି ବଡ଼ ଟ୍ରାନ୍ସପୋର୍ଟର ନିଜ ବିଭିନ୍ନ କାର୍ଯ୍ୟାଳୟକୁ ସବ - ୟୁଜର ରୂପରେ ଘୋଷଣା କରିପାରିବେ ।


    ଯେଉଁ ବ୍ୟକ୍ତି ଇ - ୱେବିଲ ବାହାର କରିଛନ୍ତି ସେ 24 ଘଣ୍ଟା ମଧ୍ୟରେ ସେହି ବିଲକୁ ନିଷ୍କ୍ରିୟ କରିପାରିବାର ବ୍ୟବସ୍ଥା ରହିଛି । ପ୍ରାପ୍ତିକର୍ତ୍ତା ମଧ୍ୟ ଇ - ୱେ ବିଲର ବୈଧତା ଅବଧି ମଧ୍ୟରେ କିମ୍ବା ମାଲ ପ୍ରେରଣକାରୀଙ୍କ ଦ୍ୱାରା ଇ - ୱେ ବିଲ ସୃଷ୍ଟି ହେବାର 72 ଘଣ୍ଟା ମଧ୍ୟରେ , ଏହା ଭିତରୁ ଯାହା ପ୍ରଥମେ ହୋଇଥିବ , ଇ - ୱେ ବିଲକୁ ଖାରଜ କରିପାରିବେ ।


    **********

    
    
    (Release ID: 1527540) Visitor Counter : 1