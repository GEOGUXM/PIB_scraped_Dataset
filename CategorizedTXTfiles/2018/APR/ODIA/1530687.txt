      ଶ୍ରମ ଓ ନିୟୋଜନ ମନ୍ତ୍ରଣାଳୟ

      ଶ୍ରମ ଏବଂ ନିଯୁକ୍ତି ମନ୍ତ୍ରଣାଳୟ ଦ୍ୱାରା ପାଳନ କରାଯିବ ମଇ ଦିବସ
      • କଠିନ ପରିଶ୍ରମ ଏବଂ ଦୃଢ ପ୍ରତିଜ୍ଞା ଜରିଆରେ ଭାରତକୁ ବିଶ୍ୱର ଏକ ଶ୍ରେଷ୍ଠ ଭୂମି ଭାବେ ଗଢିତୋଳିବା ପାଇଁ ଶ୍ରମ ଏବଂ ନିଯୁକ୍ତି ରାଷ୍ଟ୍ରମନ୍ତ୍ରୀଙ୍କ ଆହ୍ୱାନ

      Posted On: 27 APR 2018 8:55PM by PIB Bhubaneshwar

    ସାମାଜିକ ଅଂଶୀଦାରଙ୍କ ମଧ୍ୟରେ ସୁସ୍ଥ ଆଲୋଚନାକୁ ପ୍ରୋତ୍ସାହିତ କରିବା ପାଇଁ ଅନ୍ତର୍ଜାତୀୟ ଶ୍ରମ ଦିବସକୁ ମଇ ଦିବସ ଭାବେ ପାଳନ କରାଯାଉଛି । ଅନ୍ତର୍ଜାତୀୟ ଶ୍ରମ ଦିବସ ବିଶ୍ୱ ସ୍ତରରେ ପାଳନ କରାଯାଉଥିବାବେଳେ ଏହାର ଆୟୋଜନ ଚିକାଗୋଠାରେ 4 ମଇ 1886ରେ ଘଟିଥିବା ହେମାର୍କେଟ ନରସଂହାର ଘଟଣାର ସ୍ମୃତି ଉଦ୍ଦେଶ୍ୟରେ ପାଳନ କରାଯାଇଥିଲା ।


    ଶ୍ରମ ଏବଂ ନିଯୁକ୍ତି ରାଷ୍ଟ୍ରମନ୍ତ୍ରୀ (ସ୍ୱତନ୍ତ୍ର) ଶ୍ରୀ ସନ୍ତୋଷ କୁମାର ଗଙ୍ଗୱାର ମଇ ଦିବସ ଉପଲକ୍ଷେ ସମସ୍ତ ଶ୍ରମିକମାନଙ୍କୁ ଶୁଭକାମନା ଜଣାଇଥିଲେ । ତାଙ୍କ ବାର୍ତ୍ତାରେ ସେ କହିଛନ୍ତି ଯେ ‘ ଆପଣମାନଙ୍କ କଠିନ ପରିଶ୍ରମ ଏବଂ ସମର୍ପଣ ଦ୍ୱାରା ରାଷ୍ଟ୍ର ଗଠନ ସମ୍ଭବ ହୋଇପାରିଛି ’ ।


    ଶ୍ରମ ଏବଂ ନିଯୁକ୍ତି ମନ୍ତ୍ରଣାଳୟ ଦ୍ୱାରା 1 ମଇ , 2018 ଶ୍ରମ ଦିବସ ଅବସରରେ ସକାଳ 10 ଟାରେ ନୂଆଦିଲ୍ଲୀର ଚାଣକ୍ୟପୁରୀ ସ୍ଥିତ ପ୍ରବାସୀ ଭାରତୀୟ କେନ୍ଦ୍ରଠାରେ ବିଭିନ୍ନ କାର୍ଯ୍ୟକ୍ରମ କରାଯିବ । କେନ୍ଦ୍ର ସଡ଼କ ତଥା ରାଜମାର୍ଗ , ସିପିଂଗ ତଥା ଜଳ ସଂଶାଧନ , ନଦୀ ବିକାଶ ଏବଂ ଗଙ୍ଗା ସଂରକ୍ଷଣ ମନ୍ତ୍ରୀ ଶ୍ରୀ ନିତିନ ଗଡକରୀ ଏହି ଅବସରରେ ମୁଖ୍ୟ ଅତିଥି ଭାବେ ଯୋଗ ଦେବେ । ଏହି ସମାରୋହରେ ଭାରତ ସରକାରଙ୍କ ବିଭିନ୍ନ ମନ୍ତ୍ରଣାଳୟର ସଚିବ , ଶ୍ରମ ଏବଂ ନିଯୁକ୍ତି ମନ୍ତ୍ରଣାଳୟର ବରିଷ୍ଠ ଅଧିକାରୀ , ମନ୍ତ୍ରଣାଳୟର ବିଭିନ୍ନ ବୋର୍ଡ/ପରାମର୍ଶଦାତା ବୋର୍ଡର ସଦସ୍ୟ , ଶିକ୍ଷାବିତ୍ , ଶ୍ରମିକ ଏବଂ ନିଯୁକ୍ତି ପ୍ରଦାନକାରୀ ସଂସ୍ଥାର ବରିଷ୍ଠ ପ୍ରତିନିଧି ଏବଂ ଅନ୍ତର୍ରାଷ୍ଟ୍ରୀୟ ଶ୍ରମ ସଂଗଠନର ପ୍ରତିନିଧିମାନେ ଅଂଶଗ୍ରହଣ କରିବେ ।


    ଏହି ଅବସରରେ ବିଗତ 4 ବର୍ଷ ଧରି କରାଯାଇଥିବା କାର୍ଯ୍ୟକ୍ରମ ଏବଂ ଅନୁଭୂତିଗୁଡିକ ଉପରେ ଆଲୋକପାତ କରାଯିବ ତଥା ମନ୍ତ୍ରଣାଳୟ ଶ୍ରମ ସୁବିଧା ପୋର୍ଟାଲ ଜରିଆରେ ଅନେକ ଅନଲାଇନ ସେବା ଏବଂ ଇପିଏଫଓର ନୂତନ କାର୍ଯ୍ୟକ୍ରମ ଗୁଡିକର ଶୁଭାରମ୍ଭ କରାଯିବ । ଭିଭିଗିରି ଜାତୀୟ ଶ୍ରମିକ ସଂଗଠନ ଶ୍ରମିକ ବର୍ଗର ସାମାଜିକ ସୁରକ୍ଷାର ଆହ୍ୱାନଗୁଡିକ ଉପରେ ନୂତନ ପୁସ୍ତକ ଜାରି କରିବ ।


    ଶ୍ରମ ଏବଂ ନିଯୁକ୍ତି ମନ୍ତ୍ରଣାଳୟ ପ୍ରଥମ ଥର ପାଇଁ ଇଏସଆଇସି ତଥା ଇପିଏଫଓ ଏବଂ କେନ୍ଦ୍ରୀୟ ଶ୍ରମ ସେବା ଅଧିକାରୀମାନଙ୍କ ଦ୍ୱାରା ମାନ୍ୟତା ପ୍ରାପ୍ତ ଶ୍ରେଷ୍ଠ ସେବା ପ୍ରଦାନକାରୀ ନିଯୁକ୍ତିଦାତାମାନଙ୍କୁ ଆଦର୍ଶ ନିଯୁକ୍ତିଦାତା ପୁରସ୍କାର ପ୍ରଦାନ କରାଯିବ । ଭବନ ଏବଂ ଅନ୍ୟ ନିର୍ମାଣ ଶ୍ରମିକମାନଙ୍କର ଲାଭ ଆବଣ୍ଟିତ କରାଯିବ । ଏହି ଅବସରରେ ଶ୍ରମ ବିଶେଷଜ୍ଞ ଅଣ ସଂଗଠିତ କ୍ଷେତ୍ରର ଶ୍ରମିକମାନଙ୍କୁ ସାମାଜିକ ସୁରକ୍ଷା ପ୍ରଦାନ କରିବା ପାଇଁ ରଣନୀତି ଉପରେ ଆଲୋଚନା କରିବେ ।


    ମନ୍ତ୍ରୀ ଶ୍ରୀ ଗଙ୍ଗୱାର ଦେଶର ପ୍ରତ୍ୟେକ ଶ୍ରମିକଙ୍କୁ ପୁନର୍ବାର ଶୁଭେଚ୍ଛା ଜଣାଇଥିଲେ ଏବଂ ‘ କଠିନ ପରିଶ୍ରମ ଏବଂ ଦୃଢ ପ୍ରତିଜ୍ଞା ଜରିଆରେ ଭାରତକୁ ବିଶ୍ୱର ଏକ ଶ୍ରେଷ୍ଠ ଭୂମି ଭାବେ ଗଢିତୋଳିବା ’ ପାଇଁ ସମସ୍ତଙ୍କୁ ଆହ୍ୱାନ କରିଥିଲେ ।


    **************

    
    
    (Release ID: 1530687) Visitor Counter : 1