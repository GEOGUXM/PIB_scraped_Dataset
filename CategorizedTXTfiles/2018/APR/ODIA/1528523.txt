      ଉପରାଷ୍ଟ୍ରପତିଙ୍କ ସଚିବାଳୟ

      ସିଆରପିଏଫ ଦେଶର ଆଭ୍ୟନ୍ତରୀଣ ସୁରକ୍ଷା ପ୍ରଣାଳୀର ସବୁଠାରୁ ମଜଭୁତ ସ୍ତମ୍ଭ: ଉପରାଷ୍ଟ୍ରପତି
      Posted On: 09 APR 2018 7:24PM by PIB Bhubaneshwar


    ଭାରତର ଉପରାଷ୍ଟ୍ରପତି ଶ୍ରୀ ଭେଙ୍କେୟା ନାଇଡୁ କହିଛନ୍ତି ଯେ କେନ୍ଦ୍ରୀୟ ରିଜର୍ଭ ପୋଲିସ ବଳ ( CRPF ) ପ୍ରକୃତରେ ଦେଶର ଆଭ୍ୟନ୍ତରୀଣ ସୁରକ୍ଷା ପ୍ରଣାଳୀର ସବୁଠାରୁ ମଜଭୁତ ସ୍ତମ୍ଭ । ସେ ଆଜି ଏଠାରେ ସିଆରପିଏଫର ଶୌର୍ଯ୍ୟ ଦିବସ ଅବସରରେ ସିଆରପିଏଫ ଅଧିକାରୀ ଏବଂ ଯବାନମାନଙ୍କୁ ବୀରତା ପଦକ ପ୍ରଦାନ କରିବା ପରେ ଉପସ୍ଥିତ ଜନସାଧାରଣଙ୍କୁ ସମ୍ବୋଧିତ କରୁଥିଲେ । ସିଆରପିଏଫର ମହାନିର୍ଦ୍ଦେଶକ ଶ୍ରୀ ଆରଆର ଭଟନାଗର ଏବଂ ଅନ୍ୟ ଗଣମାନ୍ୟ ବ୍ୟକ୍ତି ମଧ୍ୟ ଏହି ଅବସରରେ ଉପସ୍ଥିତ ଥିଲେ ।


    ଉପରାଷ୍ଟ୍ରପତି କହିଲେ ଯେ ସିଆରପିଏଫର ଗୌରବଶାଳୀ ଇତିହାସ ରହିଛି । ତାଙ୍କୁ ଏହି ବଳର ଶୌର୍ଯ୍ୟ , ସାହସ ଏବଂ କାମ ପ୍ରତି ସମର୍ପିତ ରହୁଥିବା ସମୃଦ୍ଧ ପରମ୍ପରା ଉପରେ ଗର୍ବ ରହିଛି । ସେ ବୀରତା ପଦକ ପାଉଥିବା ଅଧିକାରୀ ଏବଂ ଯବାନମାନଙ୍କୁ ବଧାଇ ଜଣାଇଥିଲେ । ଉପରାଷ୍ଟ୍ରପତି ସିଆରପିଏଫ ଦେଶର ଏକତା ଏବଂ ଅଖଣ୍ଡତା ଅକ୍ଷୁର୍ଣ୍ଣ ରଖିବା ତଥା ଦେଶର ଆଭ୍ୟନ୍ତରୀଣ ସୁରକ୍ଷାରେ ଗ୍ରହଣ କରିଥିବା ମହତ୍ୱପୂର୍ଣ୍ଣ ଭୂମିକାର ପ୍ରଶଂସା କରିଥିଲେ । ସେ କହିଥିଲେ ଯେ ପରିବର୍ତ୍ତିତ ସମୟର ଆବଶ୍ୟକତା ଅନୁସାରେ ଏହି ବଳ ନିଜର ପରମ୍ପରା ତଥା କାର୍ଯ୍ୟ କରିବାର ପ୍ରକ୍ରିୟାରେ ପରିବର୍ତ୍ତନ ଆଣିଛି ଏବଂ ସାହସ ତଥା ଶୌର୍ଯ୍ୟର ନୂତନ ପ୍ରତିମାନ ସୃଷ୍ଟି କରିଛି ।


    ଉପରାଷ୍ଟ୍ରପତି କହିଲେ ଯେ ହଟସ୍ପ୍ରିଙ୍ଗ୍ସରେ ଦିଆଯାଇଥିବା ବଳିଦାନ , କଚ୍ଚ ଯୁଦ୍ଧରେ ସର୍ଦ୍ଦାର ଚୌକିରେ ହୋଇଥିବା ସଂଗ୍ରାମ , ସଂସଦ ଭବନ ଉପରେ ହୋଇଥିବା ଆକ୍ରମଣ ଗଣତନ୍ତ୍ରର ଆଧାର ସ୍ତମ୍ଭର ସୁରକ୍ଷା ତଥା ଅଯୋଧ୍ୟାରେ ହୋଇଥିବା ଆକ୍ରମଣକୁ ରୋକିବା ଭଳି ଘଟଣା ସଶସ୍ତ୍ର ପୋଲିସ ବଳ ଇତିହାସରେ ଦ୍ୱିତୀୟ ଦେଖିବାକୁ ମିଳେନାହିଁ । ସେ କହିଲେ ଯେ ସିଆରପିଏଫର ଯବାନ ରାଷ୍ଟ୍ର ବିରୋଧି ତତ୍ତ୍ଵ ବିରୋଧି ଅଭିଯାନରେ ତଥା ଦେଶର ଏକତା ଏବଂ ସଂହତିକୁ ବଜାୟ ରଖିବା ପାଇଁ ନିଜର ବୀରତ୍ୱର ଅଦ୍ୱିତୀୟ ଉଦାହରଣ ରଖିଛନ୍ତି । ବୀରତା ଓ ଶୌର୍ଯ୍ୟର ଏହି ଗାଥା ଆମ ସମସ୍ତଙ୍କୁ ସବୁବେଳେ ପ୍ରେରିତ କରିବ । ଉପରାଷ୍ଟ୍ରପତି କହିଲେ ଯେ ସରକାରଙ୍କୁ ଆଇନ ବ୍ୟବସ୍ଥା ବଜାୟ ରଖିବାରେ ସହାୟତା କରିବାରେ ପ୍ରମୁଖ ଭୂମିକା ଗ୍ରହଣ କରିବା ସହ ସିଆରପିଏଫ ସଂସଦ ଭବନ ସହିତ ଅନେକ ମହତ୍ୱପୂର୍ଣ୍ଣ ସରକାରୀ ପ୍ରତିଷ୍ଠାନର ସୁରକ୍ଷା ମଧ୍ୟ କରୁଛି । ଏହା ପ୍ରକୃତରେ ଦେଶର ଆନ୍ତରିକ ସୁରକ୍ଷା ପ୍ରଣାଳୀରେ ସବୁଠାରୁ ମଜଭୁତ ସ୍ତମ୍ଭ ।


    ସେ କହିଲେ ଯେ ସିଆରପିଏଫ ଜାମ୍ମୁ-କାଶ୍ମୀରରେ ମହଜୁଦ ରହିବା ସମୟରେ ପ୍ରଶଂସନୀୟ କାର୍ଯ୍ୟ କରିଛି । ରାଜ୍ୟରେ ଏହି ବଳ ଗତ ଏକବର୍ଷ ମଧ୍ୟରେ ଅନେକ ଅଭିଯାନ ଗ୍ରହଣ କରିଛି । ସେ କହିଲେ ଯେ ଆତଙ୍କବାଦକୁ ପ୍ରଭାବୀ ଢ଼ଙ୍ଗରେ ନିୟନ୍ତ୍ରିତ କରିବାରେ ସିଆରପିଏଫ କମ୍ୟୁନିଟି ଆକ୍ସନ ପ୍ରୋଗ୍ରାମ ଜରିଆରେ ଏହାର ବିଶ୍ୱସନୀୟତା ଏବଂ ସ୍ୱୀକାର୍ଯ୍ୟତା ବୃଦ୍ଧି କରିଛି । ସେ କହିଲେ ଯେ ଏହା ଆଶ୍ୱାସନାର ବିଷୟ କି ଏହି ପ୍ରୟାସ ଫଳରେ ଆତଙ୍କବାଦୀ ଗତିବିଧିରେ ଅନେକ ହ୍ରାସ ଘଟିଛି ।


    *******************


    

    
    (Release ID: 1528523) Visitor Counter : 1