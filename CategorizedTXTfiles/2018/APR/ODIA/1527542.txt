      ଅର୍ଥ ମନ୍ତ୍ରଣାଳୟ

      ପ୍ରତ୍ୟକ୍ଷ ଟିକସର ପ୍ରାରମ୍ଭିକ ସଂଗ୍ରହ ଏବଂ ଆର୍ଥିକ ବର୍ଷ 2017-18 ଲାଗି ଦାଖଲ କରାଯାଇଥିବା ଆୟକର ରିଟର୍ଣ୍ଣର ସଂଖ୍ୟା
      Posted On: 02 APR 2018 8:57PM by PIB Bhubaneshwar


    2017-18 ଆର୍ଥିକ ବର୍ଷ ଲାଗି ପ୍ରତ୍ୟକ୍ଷ ଟିକସ ସଂଗ୍ରହର ପ୍ରାରମ୍ଭିକ ତଥ୍ୟରୁ ଜଣାପଡ଼ିଛି ଯେ ଏହି ଅବଧି ମଧ୍ୟରେ 9.95 ଲକ୍ଷ କୋଟି ଟଙ୍କାର ନିଟ ଟିକସ ସଂଗ୍ରହ ହୋଇଛି । ଯାହାକି 2016-17 ଆର୍ଥିକ ବର୍ଷର ନିଟ ସଂଗ୍ରହ ତୁଳନାରେ 17.1 ପ୍ରତିଶତ ଅଧିକ । ପ୍ରତ୍ୟକ୍ଷ ଟିକସର ନିଟ ସଂଗ୍ରହ 2017-18 ଆର୍ଥିକ ବର୍ଷ ଲାଗି ବଜେଟ ପୂର୍ବାନୁମାନ ( 9.8 ଲକ୍ଷ କୋଟି ଟଙ୍କା)ର 101.5 ପ୍ରତିଶତ ଏବଂ ପ୍ରତ୍ୟକ୍ଷ ଟିକସର ସଂଶୋଧିତ ପୂର୍ବାନୁମାନ (1 0.05 ଲକ୍ଷ କୋଟି ଟଙ୍କା)ର 99 ପ୍ରତିଶତକୁ ଦର୍ଶାଉଛି ।


    2017-18 ଆର୍ଥିକ ବର୍ଷର ମୋଟ ସଂଗ୍ରହ (ରିଫଣ୍ଡ ଏଡଜଷ୍ଟ ହେବା ପୂର୍ବରୁ) 13 ପ୍ରତିଶତ ବୃଦ୍ଧି ପାଇ 11.44 ଲକ୍ଷ କୋଟି ଟଙ୍କାର ସ୍ତରରେ ପହଁଚି ସାରିଛି । 2017-18 ଆର୍ଥିକ ବର୍ଷ ସମୟରେ 1.49 ଲକ୍ଷ କୋଟି ଟଙ୍କାର ରିଫଣ୍ଡ ଜାରି କରାଯାଇଛି ।


    କର୍ପୋରେଟ ଆୟକର (ସିଆଇଟି) ନିଟ ସଂଗ୍ରହ ବୃଦ୍ଧି ହାର 17.1 ପ୍ରତିଶତ ଏବଂ ବ୍ୟକ୍ତିଗତ ଆୟକର (ଏସଟିଟି ସହିତ) ନିଟ ସଂଗ୍ରହ ବୃଦ୍ଧି ହାର 18.9 ପ୍ରତିଶତ ଥିବା ଜଣାପଡ଼ିଛି ।


    ତେବେ ଏହା ଉଲ୍ଲେଖ କରାଯାଉଛି ଯେ ଉପରୋକ୍ତ ତଥ୍ୟ ବର୍ତ୍ତମାନ ସୁଦ୍ଧା ପ୍ରାରମ୍ଭିକ ତଥ୍ୟ ଆଧାରିତ ଏବଂ ସଂଗ୍ରହର ଶେଷ ତଥ୍ୟ ପ୍ରାପ୍ତ ହେବା ପରେ ଏଥିରେ ପରିବର୍ତ୍ତନ ହୋଇପାରିବ ।


    ଆର୍ଥିକ ବର୍ଷ 2017-18 ସମୟରେ 6.84 କୋଟି ଟଙ୍କାର ଆୟକର ରିଟର୍ଣ୍ଣ (ଆଇଟିଆର) ଆୟକର ବିଭାଗରେ ଦାଖଲ କରାଯାଇଛି । 2016-17 ଆର୍ଥିକ ବର୍ଷରେ 5.43 କୋଟି ଆଇଟିଆର ଦାଖଲ କରାଯାଇଥିଲା । ଏହା 26 ପ୍ରତିଶତ ବୃଦ୍ଧିକୁ ଦର୍ଶାଯାଉଛି । ଗତ ଚାରି ବର୍ଷ କାଳରେ ଦାଖଲ କରାଯାଇଥିବା ଆଇଟିଆରରେ ନିରନ୍ତର ବୃଦ୍ଧି ଦାଖଲ କରାଯାଉଛି । 2013-14 ଆର୍ଥିକ ବର୍ଷରେ ଦାଖଲ କରାଯାଇଥିବା 3.79 କୋଟି ଟଙ୍କାର ଆଇଟିଆର ତୁଳନାରେ 2017-18 ଆର୍ଥିକ ବର୍ଷରେ ଦାଖଲ କରାଯାଇଥିବା ଆଇଟିଆର ( 6.84 କୋଟି) 80.5 ପ୍ରତିଶତ ଅଧିକ ଅଟେ ।


    2017-18 ଆର୍ଥିକ ବର୍ଷରେ ନୂଆ ଆଇଟିଆର ଫାଇଲ କରୁଥିବା ଲୋକଙ୍କ ସଂଖ୍ୟା ମଧ୍ୟ ବୃଦ୍ଧି ପାଇ 99.49 ଲକ୍ଷରେ ପହଁଚିଛି ( 30 ମାର୍ଚ୍ଚ , 2018 ସୁଦ୍ଧା) 2016-17 ଆର୍ଥିକ ବର୍ଷ କାଳରେ ନୂଆ ଆଇଟିଆର ଦାଖଲ କରୁଥିବା ଲୋକଙ୍କ ସଂଖ୍ୟା 85.51 ଲକ୍ଷ ଥିଲା । ଏହା 16.3 ପ୍ରତିଶତ ବୃଦ୍ଧି ଦର୍ଶାଉଛି ।


    **********

    
    
    (Release ID: 1527542) Visitor Counter : 1