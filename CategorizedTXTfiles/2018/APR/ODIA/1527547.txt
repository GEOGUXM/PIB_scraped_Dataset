      ଆଦିବାସୀ ବ୍ୟାପାର ମନ୍ତ୍ରଣାଳୟ

      ଏସଟି ବର୍ଗଙ୍କ ମଧ୍ୟରେ ସାକ୍ଷରତାରେ ଉନ୍ନତି
      Posted On: 02 APR 2018 9:06PM by PIB Bhubaneshwar


    ଜନସଂଖ୍ୟା ରିପୋର୍ଟ ଆଧାରରେ , ସର୍ବଭାରତୀୟ ଜନଜାତି ବର୍ଗ ( ST )ଙ୍କ ସାକ୍ଷରତା ହାର 2001 ମସିହାରେ 47.1 ପ୍ରତିଶତ ଥିବା ବେଳେ 2011 ଜନସଂଖ୍ୟା ରିପୋର୍ଟ ଅନୁସାରେ ତାହା 59.0 ପ୍ରତିଶତକୁ ବୃଦ୍ଧି ପାଇଛି । 2011 ଜନସଂଖ୍ୟା ରିପୋର୍ଟରେ ସର୍ବଭାରତୀୟ ସାକ୍ଷରତା ହାର (73%) ଯାହା ରହିଛି ଏସଟି ସାକ୍ଷରତା ହାର ତାହାଠାରୁ 14 ପ୍ରତିଶତ କମ୍‌ ବୋଲି ଜଣାପଡ଼ିଛି । ତେବେ , ଏହି ତଫାତ ହାର 1991ରେ 22.6 ପ୍ରତିଶତ ଥିବା ବେଳେ 2001ରେ ତାହା 17.7 ପ୍ରତିଶତ ଏବଂ 2011ରେ 14 ପ୍ରତିଶତକୁ ହ୍ରାସପାଇଛି ।


    କେନ୍ଦ୍ର ମାନବ ସମ୍ବଳ ବିକାଶ ମନ୍ତ୍ରଣାଳୟ ପକ୍ଷରୁ ପ୍ରକାଶିତ ତଥ୍ୟ ଅନୁସାରେ , ଉଚ୍ଚ ମାଧ୍ୟମିକ ସେକେଣ୍ଡାରୀ (ଏକାଦଶ ଓ ଦ୍ୱାଦଶ ଶ୍ରେଣୀ) ସ୍ତରରେ ଜନଜାତି ବର୍ଗର ଛାତ୍ରଛାତ୍ରୀଙ୍କ ଉପସ୍ଥାନ ହାର 2013-14 ରେ 35.4 ପ୍ରତିଶତ ଥିବା ବେଳେ 2015-16 ରେ ତାହା 43.1 ପ୍ରତିଶତକୁ ବୃଦ୍ଧି ପାଇଛି । ସେହିଭଳି , ଉଚ୍ଚଶିକ୍ଷା କ୍ଷେତ୍ରରେ ଜିଇଜି ହାର 2013-14 ରେ 11.3 ପ୍ରତିଶତ ଥିବା ବେଳେ 2016-17ରେ ତାହା 15.4 ପ୍ରତିଶତ ଛୁଇଁଛି । ତଫସିଲଭୁକ୍ତ ଜନଜାତି ବର୍ଗର ଛାତ୍ରଛାତ୍ରୀମାନଙ୍କ ମଧ୍ୟରେ ଉଚ୍ଚ ମାଧ୍ୟମିକ ସ୍ତରରେ ଲିଙ୍ଗଗତ ସାମ୍ୟତା ସୂଚକାଂକ ( GPI ) 2013-14ରେ 0.93 ରହିଥିବା ବେଳେ 2015-16ରେ ତାହା 0.97ରେ ପହଞ୍ଚିଛି । ଉଚ୍ଚ ଶିକ୍ଷା କ୍ଷେତ୍ରରେ ଜିପିଆଇ ହାର 2013-14ରେ 0.81 ରହିଥିବା ବେଳେ 2016-17ରେ ତାହା 0.85କୁ ବୃଦ୍ଧି ପାଇଛି । ଅଧିକନ୍ତୁ , ଜନଜାତି ବର୍ଗର ଛାତ୍ରଛାତ୍ରୀମାନଙ୍କ ମଧ୍ୟରେ ଅଧାରୁ ବିଦ୍ୟାଳୟ ଛାଡ଼ିବା ହାର 2010-11 ରେ 70.9 ପ୍ରତିଶତ ଥିବା ବେଳେ 2013-14ରେ ତାହା 62.4 ପ୍ରତିଶତକୁ ହ୍ରାସ ପାଇଛି ।


    କେନ୍ଦ୍ର ଆଦିବାସୀ ବ୍ୟାପାର ରାଷ୍ଟ୍ରମନ୍ତ୍ରୀ ଶ୍ରୀ ଯଶୱନ୍ତ ସିଂ ଭାଭୋର ଆଜି ଲୋକସଭାରେ ଏକ ପ୍ରଶ୍ନର ଲିଖିତ ଉତ୍ତର ପ୍ରଦାନ କରି ଏହି ବିଷୟ ସୂଚନା ଦେଇଛନ୍ତି ।


    *************

    
    
    (Release ID: 1527547) Visitor Counter : 1