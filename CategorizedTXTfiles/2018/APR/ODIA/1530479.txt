      ପ୍ରତିରକ୍ଷା ମନ୍ତ୍ରଣାଳୟ

      ସାଂଘାଇ ସହଯୋଗ ସଙ୍ଗଠନ (SCO)ର ରକ୍ଷା ମନ୍ତ୍ରୀସ୍ତରୀୟ 15ତମ ବୈଠକରେ ପ୍ରତିରକ୍ଷା ମନ୍ତ୍ରୀଙ୍କ ସମ୍ବୋଧନ
      Posted On: 24 APR 2018 7:11PM by PIB Bhubaneshwar


    ଭାରତ ପ୍ରଥମ ଥର ପାଇଁ ସଙ୍ଘାଇ ସହଯୋଗ ସଙ୍ଗଠନ ( SCO )ର ରକ୍ଷା ମନ୍ତ୍ରୀସ୍ତରୀୟ ବୈଠକରେ ଭାଗ ନେଇଛି । ଏସସିଓର ରକ୍ଷା ମନ୍ତ୍ରୀମାନଙ୍କର ଏହି ବୈଠକ ଆଜି ଚୀନର ବେଜିଙ୍ଗରେ ଆୟୋଜିତ କରାଯାଇଥିଲା । ପ୍ରତିରକ୍ଷା ମନ୍ତ୍ରୀ ନିର୍ମଳା ସୀତାରମଣ ଏହି ବୈଠକକୁ ସମ୍ବୋଧିତ କରି ୟୁରୋସିଆ କ୍ଷେତ୍ର ସହିତ ବ୍ୟାପକ ସହଯୋଗ ବୃଦ୍ଧି କରିବା ନେଇ ଭାରତର ଇଚ୍ଛା ବ୍ୟକ୍ତ କରିଥିଲେ । ସେ କହିଲେ ଯେ ଏହି ପ୍ରକ୍ରିୟାରେ ଭାରତ ଋଷ ସହିତ ଏହାର ପାରସ୍ପରିକ ଗଭୀର ବିଶ୍ୱାସ ଏବଂ ଦୀର୍ଘକାଳୀନ ସମ୍ବନ୍ଧ , ମଧ୍ୟଏସୀୟ ରାଷ୍ଟ୍ରମାନଙ୍କ ସହ ଜୀବନ୍ତ ଐତିହାସିକ ଏବଂ ସାଂସ୍କୃତିକ ସମ୍ବନ୍ଧ ତଥା ଚୀନ ସହିତ ବିକାଶ ବୁଝାମଣା ଏବଂ ଏସସିଓର ସମସ୍ତ ସଦସ୍ୟ ଦେଶ ମାନଙ୍କ ସହିତ ଏହାର ସମ୍ପର୍କକୁ ଆହୁରି ମଜଭୁତ କରିବାକୁ ଚାହେଁ ।


    ଶ୍ରୀମତି ସୀତାରମଣ କହିଲେ ଯେ ଆଗାମୀ ସମୟରେ ଭାରତ ଏହି କ୍ଷେତ୍ରର ରାଷ୍ଟ୍ରମାନଙ୍କ ସହ ଏହାର ଦୀର୍ଘକାଳୀନ ଆତ୍ମୀୟ ସମ୍ବନ୍ଧକୁ ନୂତନ ଜୀବନ୍ତତା ପ୍ରଦାନ କରିବା ଲାଗି ଏସସିଓ ସଦସ୍ୟ ବିଶିଷ୍ଟ ଦେଶମାନଙ୍କ ସହିତ ମିଶି କାମ କରିବ । ସେ କହିଲେ ଯେ ଭାରତ ଏହି ଦେଶମାନଙ୍କ ସହ ଆର୍ଥିକ , ବ୍ୟବସାୟିକ ଏବଂ ସାଂସ୍କୃତିକ ସହଯୋଗ ସହିତ ପ୍ରତିରକ୍ଷା ଏବଂ ସୁରକ୍ଷା ସହିତ ଜଡିତ ବିଷୟରେ ଲାଭକାରୀ ଚର୍ଚ୍ଚା ପାଇଁ ସଶକ୍ତ ବାର୍ତ୍ତା ଏବଂ ଦୃଢ଼ ପଦକ୍ଷେପ ଉପରେ ଆଧାରିତ ପ୍ରଗତିଶୀଳ ଭାଗିଦାରୀତା ଚାହେଁ ।


    ସେ କ୍ଷେତ୍ର ସହିତ ବ୍ୟାପକ ଅନ୍ତଃରାଷ୍ଟ୍ରୀୟ ପରିପ୍ରେକ୍ଷୀରେ ମଧ୍ୟ ଏସସିଓର ସଦସ୍ୟ ଦେଶମାନଙ୍କୁ ପାରସ୍ପରିକ ସମ୍ପର୍କ ବୃଦ୍ଧି ପାଇଁ ଅନୁରୋଧ କରିଥିଲେ । ସେ କହିଲେ ଯେ ସ୍ଥାୟୀତ୍ୱ ଏବଂ ଶାନ୍ତି ଦିଗରେ ପ୍ରଗତି ସହିତ ହିଁ ବିଶ୍ୱର ଶକ୍ତିଶାଳୀ ରାଷ୍ଟ୍ରମାନଙ୍କ ମଧ୍ୟରେ ଲାଗିରହିଥିବା ବିବାଦକୁ ଶେଷ କରିବା ଏବଂ ଏହା ଫଳରେ କ୍ଷେତ୍ରରେ କୌଣସି ପ୍ରକାରର ସଂକଟ ସୃଷ୍ଟିକୁ ରୋକିବା ଅନେକ ପରିମାଣରେ ଜରୁରୀ ।


    ପ୍ରତିରକ୍ଷା ମନ୍ତ୍ରୀ କହିଲେ ଯେ ଜଳବାୟୁ ପରିବର୍ତ୍ତନ , ସାଇବର ସୁରକ୍ଷା , ମାଦକ ପଦାର୍ଥର ଚୋରା କାରବାର ତଥା ଅନ୍ତଃରାଷ୍ଟ୍ରୀୟ ଅପରାଧ ଆଦି କ୍ଷେତ୍ର ସମ୍ମୁଖରେ ମହଜୁଦ ସମସ୍ୟାର ସମ୍ମୁଖୀନ ହେବା ପାଇଁ ପାରସ୍ପରିକ ସହଯୋଗର ଏକ ଏପରି ରୂପରେଖ ପ୍ରସ୍ତୁତ କରିବାକୁ ପଡିବ ଯେଉଁଥିରେ କି ସମସ୍ତ ଦେଶ ଏବଂ ପକ୍ଷର ଭାଗିଦାରୀ ରହିବ । ସେ କହିଲେ ଯେ ବିଶେଷ କରି ସୀମାପାର ଆତଙ୍କବାଦ ଏବଂ ଉଗ୍ରବାଦର ମୁକାବିଲା କରିବା ପାଇଁ ଏପରି କରିବାର ବିଶେଷ ଆବଶ୍ୟକତା ରହିଛି ।


    ଶ୍ରୀମତି ସୀତାରମଣ କହିଲେ ଯେ ଆମର ଶାନ୍ତିପୂର୍ଣ୍ଣ ସମାଜ ପାଇଁ ଅନ୍ତଃରାଷ୍ଟ୍ରୀୟ ଆତଙ୍କବାଦ ହେଉଛି ସବୁଠାରୁ ବଡ ବିପଦ । ଆତଙ୍କବାଦ ଆମ ବିକାଶ କାର୍ଯ୍ୟକୁ ବାଧା ପ୍ରାପ୍ତ କରିବା ସହ ଆମ ଦେଶ ଭିତରେ ଏବଂ ଅନ୍ତଃରାଷ୍ଟ୍ରୀୟ ସୀମାରେ ଲଗାତାର ଅସ୍ଥିରତା ସୃଷ୍ଟି କରିଥାଏ । ସେ ସଦସ୍ୟ ରାଷ୍ଟ୍ରମାନଙ୍କୁ ଆତଙ୍କବାଦ ବିରୋଧରେ କଠୋର ନୀତି ଗ୍ରହଣ କରିବା ନେଇ ପାରସ୍ପରିକ ସହଯୋଗ ବଢ଼ାଇବା ପାଇଁ ଆହ୍ୱାନ କରିଥିଲେ । ସେ କହିଥିଲେ ଯେ ନିଜର ରାଜନୈତିକ ହିତ ସାଧନ ପାଇଁ ଆତଙ୍କବାଦୀ ସମୂହ ଏବଂ ସଙ୍ଗଠନମାନଙ୍କୁ ସାଧନ ତଥା ଅନ୍ୟ ପ୍ରକାରର ସହଯୋଗ ନୀତିକୁ ଏବେ ବରଦାସ୍ତ କରାଯିବ ନାହିଁ ।


    ପ୍ରତିରକ୍ଷା ମନ୍ତ୍ରୀ କହିଲେ ଯେ ଭାରତ ଏଥିପାଇଁ ତାସକେଂଟ ସ୍ଥିତ ଏସସିଓ କ୍ଷେତ୍ରୀୟ ଆତଙ୍କ ନିରୋଧୀ ସଂସ୍ଥାକୁ ଏହାର ସକ୍ରିୟ ସହଯୋଗ ପ୍ରଦାନ ଜାରି ରଖିବ । ସେ ଏହି ସନ୍ଦର୍ଭରେ ଆଫଗାନିସ୍ତାନ ସମ୍ବନ୍ଧରେ ପ୍ରକାଶ କରି କହିଥିଲେ ଯେ ଏକ ସ୍ଥିର , ସୁରକ୍ଷିତ ଏବଂ ଶାନ୍ତିପୂର୍ଣ୍ଣ ଆଫଗାନିସ୍ତାନ ପାଇଁ ସମସ୍ତ ସଦସ୍ୟ ଦେଶଙ୍କୁ ମିଳିତ ଭାବେ କାର୍ଯ୍ୟ କରିବା ଆବଶ୍ୟକ । ଏଇ ନିକଟରେ ସେ କାବୁଲରେ ହୋଇଥିବା ଆତଙ୍କବାଦୀ ଆକ୍ରମଣକୁ କଡା ଶବ୍ଦରେ ନିନ୍ଦା କରି କହିଥିଲେ ଯେ ଆଫଗାନିସ୍ତାନରେ ଲଗାତର ଚାଲିଥିବା ଆତଙ୍କବାଦୀ ବିପଦର ସମାଧାନ କରିବା ପାଇଁ ଏସସିଓ ସଦସ୍ୟ ଦେଶମାନଙ୍କ ମଧ୍ୟରେ ସହଯୋଗ ବୃଦ୍ଧି କରିବା ଆବଶ୍ୟକ କାରଣ ଏହା କ୍ଷେତ୍ରର ଶାନ୍ତି ଏବଂ ସମୃଦ୍ଧି ପାଇଁ ଅତ୍ୟନ୍ତ ଜରୁରୀ ।


    ଶ୍ରୀମତି ସୀତାରମଣ କହିଲେ ଯେ ଭାରତ ଆଫଗାନିସ୍ତାନରେ ସ୍ଥାୟୀତ୍ୱ ଆଣିବା ତଥା ଏହାର ଅର୍ଥବ୍ୟବସ୍ଥା ଏବଂ ରାଜନୈତିକ ପ୍ରକ୍ରିୟାକୁ ସୁଦୃଢ଼ କରିବା ପାଇଁ ଯଥା ସମ୍ଭବ ସହାୟତା ପ୍ରଦାନ କରିବା ଲାଗି ପ୍ରତିବଦ୍ଧ । ସେ କହିଲେ ଯେ ଏହି ପ୍ରକ୍ରିୟାରେ ଆଫଗାନିସ୍ତାନର ସେନାକୁ ସକ୍ଷମ କରିବାରେ ପ୍ରଦାନ କରାଯାଉଥିବା ସହାୟତା ମଧ୍ୟ ସାମିଲ ରହିଛି । ଏଥିପାଇଁ ଭାରତ ଆଫଗାନିସ୍ତାନ ତଥା ଅନ୍ତଃରାଷ୍ଟ୍ରୀୟ ସମୁଦାୟର ଆବଶ୍ୟକତା ମୁତାବକ କାର୍ଯ୍ୟ କରିବ ।


    ଶ୍ରୀମତି ସୀତାରମଣ କହିଲେ ଯେ ସଶସ୍ତ୍ର ସେନାଙ୍କ ମଧ୍ୟରେ ପାରସ୍ପରିକ ସହଯୋଗ ବୃଦ୍ଧି ଏସସିଓର ଏକ ଗୁରୁତ୍ୱପୂର୍ଣ୍ଣ ଉଦ୍ଦେଶ୍ୟ ହୋଇଥିବାରୁ ଭାରତ ଏହି କ୍ଷେତ୍ରରେ ନିଜର ସମ୍ପୂର୍ଣ୍ଣ କ୍ଷମତାର ବ୍ୟବହାର କରିବାକୁ ଚାହେଁ । ସେ କହିଲେ ଯେ ଏହି କ୍ରମରେ ଭାରତ ଏସସିଓ ଫ୍ରେମୱର୍କ ମାଧ୍ୟମରେ ପ୍ରତିରକ୍ଷା ସହଯୋଗ ସହିତ ଜଡିତ ସମସ୍ତ ବିଷୟରେ ଖୋଲା ଏବଂ ସକାରାତ୍ମକ ବିଚାରଧାରା ସହିତ ଭାଗ ନେବାକୁ ଚାହେଁ ।


    ଏ ସନ୍ଦର୍ଭରେ ସେ କହିଥିଲେ ଯେ ଆମେ ରକ୍ଷା କ୍ଷେତ୍ରରେ ଅଧିକ ସହଯୋଗକୁ ସମର୍ଥନ ପ୍ରଦାନ କରିବା ପାଇଁ ଏସସିଓର ରକ୍ଷା ମନ୍ତ୍ରୀସ୍ତରୀୟ ବୈଠକ ଜରିଆରେ ଏକ ବିଶେଷଜ୍ଞ କାର୍ଯ୍ୟ ସମୂହ ( EWG ) ତନ୍ତ୍ର ସ୍ଥାପନ କରିବାର ନିଷ୍ପତିର ସ୍ୱାଗତ କରୁଛୁ । ସେ କହିଲେ ଯେ ଏସସିଓ ଢ଼ାଂଚାରେ ରକ୍ଷା ସହଯୋଗ ପାଇଁ ଆମର ମିଳିତ ଆବଶ୍ୟକତା ଏବଂ ଉଦ୍ଦେଶ୍ୟ ପୂରଣ କରିବା ପାଇଁ ଇଡବ୍ଲୁଓ ତନ୍ତ୍ରର ସର୍ବୋତ୍ତମ ପ୍ରକ୍ରିୟାକୁ କିପରି ଭାବେ ବିକଶିତ କରାଯାଇ ପାରିବ , ଏ ସମ୍ବନ୍ଧରେ ଚର୍ଚ୍ଚାର ଆବଶ୍ୟକତା ରହିଛି ।


    ପ୍ରତିରକ୍ଷା ମନ୍ତ୍ରୀ କହିଲେ ଯେ ଭାରତ ପ୍ରଥମରୁ ଏହି ବୈଠକରେ ରକ୍ଷା ଭାଗିଦାରୀକୁ ଆଗକୁ ବଢ଼ାଇବା ପାଇଁ ବ୍ୟବହାରିକ ପଦକ୍ଷେପ ଗ୍ରହଣ କରିଛି , ଯାହାକି ଏହି ମନ୍ତ୍ରୀସ୍ତରୀୟ ବୈଠକରେ ଆମର ପ୍ରଥମ ଉପସ୍ଥିତି ଏବଂ ଆଜି ଶାନ୍ତି ପାଇଁ ଫ୍ୟାନଫେୟାର ଫର ମିଲିଟାରୀ ଟାଟୁରେ ଭାରତୀୟ ସେନା ବ୍ୟାଣ୍ଡର ଅଂଶଗ୍ରହଣ ଦ୍ୱାରା ଦର୍ଶାଯାଇଛି । ସେ କହିଲେ ଯେ ଆମେ 2017-18ରେ ଏସସିଓ ଦ୍ୱାରା ନିର୍ଦ୍ଧାରିତ ପ୍ରତିରକ୍ଷା ସହଯୋଗ କାର୍ଯ୍ୟକ୍ରମରେ ଭାଗ ନେବୁ ଏବଂ ଆଗାମୀ ସମୟରେ ଏସସିଓ ସହିତ ଜଡିତ ଏହିପରି ଅନ୍ୟ ଗତିବିଧିରେ ସାମିଲ ହେବାର ସମ୍ଭାବନାର ଅନ୍ୱେଷଣ କରିବୁ ।


    ପ୍ରତିରକ୍ଷା ମନ୍ତ୍ରୀ କହିଲେ ଯେ ଭାରତ ଚଳିତ ବର୍ଷ ଶେଷବେଳକୁ ଋଷରେ ଆୟୋଜିତ ହେବାକୁ ଥିବା ଏସିସିଓ ସଂଯୁକ୍ତ ଶାନ୍ତି ସୈନ୍ୟ ଅଭ୍ୟାସରେ ଭାଗ ନେବ । ସେ କହିଲେ ଯେ ଭାରତ ସହିତ ଏସସିଓର ଅନେକ ସଦସ୍ୟ ଦେଶଙ୍କର ମଜଭୁତ ରକ୍ଷା ସହଯୋଗ ରହିଛି । ଏପରିକି ସେମାନଙ୍କର ବିଶ୍ୱାସ ରହିଛି ଯେ ଏସସିଓ ଫ୍ରେମୱର୍କ ମାଧ୍ୟମରେ କ୍ଷେତ୍ରର ଦେଶମାନଙ୍କ ସହ ଭାରତର ପ୍ରତିରକ୍ଷା ସହଯୋଗର ପ୍ରୟାସ ଆହୁରି ଅଧିକ ସଶକ୍ତ ହେବ ।


    ପାରସ୍ପରିକ ବିଚାର-ବିମର୍ଶ , ସ୍ଥାୟୀତ୍ୱ ଏବଂ ଲାଭର ସହଭାଗିତା ମାଧ୍ୟମରେ କ୍ଷେତ୍ରୀୟ ପରିବହନ ଏବଂ ସଂଚାର ନେଟୱର୍କକୁ ଉତ୍ତମ କରିବାର ମହତ୍ୱକୁ ସ୍ୱୀକାର କରି ପ୍ରତିରକ୍ଷା ମନ୍ତ୍ରୀ କହିଲେ ଯେ ଏହା ଋଷର ଉତ୍ତର କ୍ଷେତ୍ରରୁ ହିନ୍ଦ୍ ମହାସାଗରର କୂଳ ପର୍ଯ୍ୟନ୍ତ ବିସ୍ତୃତ ଲାଭ କରିଥିବା ଅଂଚଳରେ ଭୌତିକ ଏବଂ ଡିଜିଟାଲ ସ୍ତରରେ ଏକ ବଡ ନେଟୱର୍କ ପ୍ରସ୍ତୁତ କରିପାରିବ । ସେ କହିଲେ ଯେ ଅନ୍ତଃରାଷ୍ଟ୍ରୀୟ ଉତ୍ତର ଦକ୍ଷିଣ ପରିବହନ କରିଡର ଏହି ଦିଗରେ ଏକ ଗୁରୁତ୍ୱପୂର୍ଣ୍ଣ ପଦକ୍ଷେପ । ଯଦିଓ ସେ ଏହା ମଧ୍ୟ କହିଥିଲେ ଯେ ଏପରି ପଦକ୍ଷେପ ଗ୍ରହଣ କରୁଥିବା ସମୟରେ ସମସ୍ତ ଦେଶର ଏକତା ଏବଂ ଅଖଣ୍ଡତାକୁ ଧ୍ୟାନରେ ରଖାଯିବା ଜରୁରୀ ।


    *************

    
    
    (Release ID: 1530479) Visitor Counter : 3