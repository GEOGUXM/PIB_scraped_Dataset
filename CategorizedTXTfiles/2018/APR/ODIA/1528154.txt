      ସ୍ୱାସ୍ଥ୍ୟ ଓ ପରିବାର ମନ୍ତ୍ରଣାଳୟ

      ତମାଖୁ ଉତ୍ପାଦ ପ୍ୟାକେଟଗୁଡିକ ଉପରେ ନୂତନ ନିର୍ଦ୍ଧିଷ୍ଟ ସ୍ୱାସ୍ଥ୍ୟ ଚେତାବନୀ
      Posted On: 05 APR 2018 7:40PM by PIB Bhubaneshwar


    ଭାରତ ସରକାରଙ୍କର ସ୍ୱାସ୍ଥ୍ୟ ଓ ପରିବାର କଲ୍ୟାଣ ମନ୍ତ୍ରଣାଳୟ ଦ୍ୱାରା (ପ୍ୟାକେଜିଂ ଓ ଲେବଲିଂଗ) ଦ୍ୱିତୀୟ ସଂଶୋଧନ ନିୟମ , 2018 ଦ୍ୱାରା ଜିଏସଆର 331 (ଇ) 3 ଏପ୍ରିଲ , 2018 ଜରିଆରେ ତମାଖୁ ଉତ୍ପାଦ (ପ୍ୟାକେଜିଂ ଓ ଲେବଲିଂଗ) ନିୟମ 2008ରେ ସଂଶୋଧନ କରାଯାଇଛି । ସଂଶୋଧିତ ନିୟମ ଚଳିତ ବର୍ଷ ସେପ୍ଟେମ୍ବର 1 ତାରିଖରୁ ଲାଗୁ କରାଯିବ । ନିର୍ଦ୍ଧିଷ୍ଟ ସ୍ୱାସ୍ଥ୍ୟ ଚେତାବନୀର ନୂତନ ସେଟ୍ ମଧ୍ୟରେ କ୍ୱିଟ ଲାଇନ ନମ୍ବର ‘ କ୍ୱିଟ ଟୁଡେ କଲ୍ 1800-11-2356 ’ ଏକ ଗୁରୁତ୍ୱପୂର୍ଣ୍ଣ ବିଶେଷତ୍ୱ ।


    ନିର୍ଦ୍ଧିଷ୍ଟ ସ୍ୱାସ୍ଥ୍ୟ ଚେତାବନୀର ନୂଆ ସେଟ ଗୁଡିକ ହେଲା-


    କ - ଛବି-1 , ଏହା ଲାଗୁ ହେବାର 12 ମାସ ପର୍ଯ୍ୟନ୍ତ ବଳବତ୍ତର ରହିବ ।


    ଖ - ଛବି-2 , ନିର୍ଦ୍ଧିଷ୍ଟ ସ୍ୱାସ୍ଥ୍ୟ ଚେତାବନୀର 12 ମାସ ଅବଧି ସମାପ୍ତ ହେବା ପରେ ଏହା କାର୍ଯ୍ୟକାରୀ ହେବ ।


    ନିର୍ଦ୍ଧିଷ୍ଟ ସ୍ୱାସ୍ଥ୍ୟ ଚେତାବନୀର ନୂତନ ନିୟମଗୁଡିକ ମଧ୍ୟରେ ତମାଖୁ ସେବନ ଅଭ୍ୟାସକୁ ତ୍ୟାଗ କରିବା ପାଇଁ ଫୋନ ନମ୍ବର ‘ ଆଜି ହିଁ ତ୍ୟାଗ କରନ୍ତୁ - QUIT TODAY CALL 1800-11-2356 ’ ଜରିଆରେ ତମାଖୁ ସେବନକାରୀଙ୍କ ମଧ୍ୟରେ ସଚେତନତା ବୃଦ୍ଧି କରାଯିବା ସହ ବ୍ୟବହାରିକ ପରିବର୍ତ୍ତନ ପାଇଁ ପରାମର୍ଶ ପ୍ରଦାନ କରାଯିବ । ଏହାଦ୍ୱାରା ତମାଖୁ ତ୍ୟାଗକାରୀଙ୍କ ସଂଖ୍ୟାରେ ବୃଦ୍ଧି ଘଟିବ ବୋଲି ଆଶା କରାଯାଉଛି । ଏହାବ୍ୟତୀତ ଏବେ ଚେତାବନୀ ଛବିଗୁଡିକର ଗୋଟିଏ ସେଟ ଧୂଆଁଯୁକ୍ତ ଓ ଧୂଆଁ ବିହୀନ ତମାଖୁ ସେବନ ଉତ୍ପାଦଗୁଡିକର ପ୍ୟାକେଟ ଉପରେ ଛପାଯିବ ।


    ତମାଖୁ ସେବନ ଅଭ୍ୟାସ ତ୍ୟାଗ କରିବା ପାଇଁ ଟୋଲ ଫ୍ରି ନମ୍ବର (1800-11-2356) ତମାଖୁ ତ୍ୟାଗ କରିବା ପାଇଁ ପରାମର୍ଶ ଦେବ ସହିତ ଏହାର ବାଟ ଦେଖାଇବ । ଦ୍ୱିତୀୟ ଥର କରାଯାଇଥିବା ଗ୍ଲୋବାଲ ଆଡଲ୍ଟ ଟବାକୋ ସର୍ଭେ (ଜିଏଟିଏସ-2 , 2016-17) 15 ରୁ ଉର୍ଦ୍ଧ୍ଵ ବୟସ୍କମାନଙ୍କ ମଧ୍ୟରେ କରାଯାଇଥିଲା । ଏହା ଅନୁସାରେ ସିଗାରେଟ , ବିଡି ଏବଂ ଧୂଆଁ ବିହୀନ ତମାଖୁ ପ୍ୟାକେଟ ଉପରେ ସ୍ୱାସ୍ଥ୍ୟ ଚେତାବନୀ ଛବି ଦେଖିବା ପରେ 61.9 ପ୍ରତିଶତ ସିଗାରେଟ ସେବନ କରୁଥିବା , 53.8୮ ପ୍ରତିଶତ ବିଡି ସେବନ କରୁଥିବା ଏବଂ 46.2 ପ୍ରତିଶତ ଧୂଆଁ ବିହୀନ ତମାଖୁ ସେବନ କରୁଥିବା ବ୍ୟକ୍ତି ଏହି ଅଭ୍ୟାସ ଛାଡିବା ପାଇଁ ଚିନ୍ତା କରିଥିବା ଜଣାପଡିଛି ।


    ଚେତବାନୀର ଏହି ଅଧିସୂଚନା ମନ୍ତ୍ରଣାଳୟର www.mohfw.gov.in . ୱେବସାଇଟରେ ଉପଲବ୍ଧ କରାଯାଇଛି । ଆଂଚଳିକ ଭାଷାରେ ଏହି ସୂଚନା ଅତିଶୀଘ୍ର ୱେବସାଇଟରେ ପ୍ରକାଶିତ କରାଯିବ ।


    **********

    
    
    (Release ID: 1528154) Visitor Counter : 2