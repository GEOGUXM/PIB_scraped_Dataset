      ପ୍ରତିରକ୍ଷା ମନ୍ତ୍ରଣାଳୟ

      ଅଭ୍ୟାସ ଗଗନଶକ୍ତି-2018 ଏଏଲଜି ଅପରେସନ
      Posted On: 18 APR 2018 3:12PM by PIB Bhubaneshwar


    ଭାରତୀୟ ବାୟୁସେନା ତରଫରୁ ଚାଲୁରହିଥିବା ବଡ ଧରଣର ଯୁଦ୍ଧାଭ୍ୟାସ “ ଗଗନଶକ୍ତି 2018 ” ମାଧ୍ୟମରେ ଲଢ଼ୁଆ ବିମାନ , ହେଲିକପ୍ଟର ଏବଂ ମାଲବାହୀ ବିମାନ ମାନଙ୍କୁ ଆଡଭାନ୍ସ ଲ୍ୟାଣ୍ଡିଂ ଗ୍ରାଉଣ୍ଡ ( ALG )ରେ ମହଜୁଦ ରଖାଯାଇଛି । ଏଏଲଜି ସୀମିତ ରେଳ ଏବଂ ସଡକ ସମ୍ପର୍କ ଥିବା ଏପରି ଦୁର୍ଗମ କ୍ଷେତ୍ରରେ ନିର୍ମାଣ କରାଯାଇଥିବା ଛୋଟ ବିମାନବନ୍ଦର , ଯାହା ଦେଶର ଉତ୍ତର ଏବଂ ଉତ୍ତର ପୂର୍ବ ସୀମା କ୍ଷେତ୍ରରେ ସୈନ୍ୟ ଏବଂ ସୈନ୍ୟ ଉପକରଣକୁ ଦ୍ରୂତ ଗତିରେ ପହଂଚାଇବା ଦୃଷ୍ଟିରେ ରଣନୈତିକ ମହତ୍ତ୍ଵ ରଖିଥାଏ । ଏହି ବିମାନ ବନ୍ଦର ଗୁଡ଼ିକୁ ଖୁବ କମ ସମୟ ମଧ୍ୟରେ ନିର୍ମାଣ କରାଯାଇଛି । ଅନେକ ସ୍ଥାନରେ ସମ୍ପୂର୍ଣ୍ଣ ଭାବେ ପ୍ରସ୍ତୁତ ହୋଇନଥିବା ସତ୍ତ୍ୱେ ମଧ୍ୟ ଏଗୁଡ଼ିକର ବ୍ୟବହାର କରାଯାଉଛି ।


    ଉତ୍ତର ଏବଂ ଉତ୍ତରପୂର୍ବ ସୀମା କ୍ଷେତ୍ରର ଘାଟିରେ ସୈନିକମାନଙ୍କୁ ଗୋଟିଏ ସ୍ଥାନରୁ ଅନ୍ୟ ସ୍ଥାନରେ ପହଂଚାଇବା ତଥା ହେଲିକପ୍ଟର ଏବଂ ଲଢ଼ୁଆ ବିମାନର ଲ୍ୟାଣ୍ଡିଂ ପାଇଁ ବହୁସଂଖ୍ୟାରେ ଏଏଲଜିର ବ୍ୟବହାର କରାଯାଉଛି । ବାୟୁସେନାର ସୁଖୋଇ-30 ବିମାନ ମଧ୍ୟ ପୂର୍ବୋତ୍ତର କ୍ଷେତ୍ରରେ ଆଡଭାନ୍ସ ଲ୍ୟାଣ୍ଡିଂ ଗ୍ରାଉଣ୍ଡରେ ଉଡାଣ ଭରୁଛି । ବିନା କୌଣସି ବାଧାରେ ଏହି ବିମାନବନ୍ଦର ଗୁଡ଼ିକର ବ୍ୟବହାର ପାଇଁ ଏଠାରେ ସମସ୍ତ ସହାୟକ ସେବା ଉପଲବ୍ଧ କରାଯାଇଛି ।


    ଏହି ବିମାନ ବନ୍ଦରରେ ବିମାନ ଅବତରଣ ସମୟରେ ବିମାନ ଚାଳକମାନଙ୍କୁ ଅନେକ ପ୍ରକାରର ଆହ୍ୱାନର ସାମନା କରିବାକୁ ପଡିଥାଏ । ଏଥିରେ ପାଣିପାଗ ହଠାତ ବଦଳିଯିବା , ଦୁର୍ଗମ କ୍ଷେତ୍ର , ସଂକୀର୍ଣ୍ଣ ରାସ୍ତା , ଲ୍ୟାଣ୍ଡିଂ ଏବଂ ଉଡାଣ ଭରିବା ପାଇଁ ରନୱେର ସୀମିତ କ୍ଷେତ୍ର ଆଦି ବିଷୟ ସାମିଲ ରହିଛି । ଏହି ସମସ୍ତ ବିଷୟ ତଥା ପରିସ୍ଥିତିକୁ ସାମନା କରି ବାୟୁସେନା ପାଇଲଟ ସେମାନଙ୍କର କୁଶଳ ପେଶାଦାର କ୍ଷମତାର ପ୍ରଦର୍ଶନ କରି ସାମରିକ ମହତ୍ୱ ସମ୍ପନ୍ନ ଏହି ସାହସିକ ଅଭିଯାନ ଚାଲୁ ରଖିଛନ୍ତି । ଏହି ଅଭିଯାନରେ ଆଡଭାନ୍ସ ଲ୍ୟାଣ୍ଡିଂ ଗ୍ରାଉଣ୍ଡ ଅନେକ ସହାୟକ ସାବ୍ୟସ୍ତ ହେଉଛନ୍ତି ।


    ଅଭ୍ୟାସ ଗଗନଶକ୍ତି ବାୟୁ ସେନାର କୌଶଳକୁ ବିକଶିତ କରିବା ସହ ଅଭିଯାନ ପାଇଁ ସମସ୍ତ ପ୍ରକାରର ସହାୟତା ଉପଲବ୍ଧ କରାଇବା ପାଇଁ ଉତ୍ତମ ସୁଯୋଗ ପ୍ରଦାନ କରିଛି ।


    **********

    
    
    (Release ID: 1529606) Visitor Counter : 4