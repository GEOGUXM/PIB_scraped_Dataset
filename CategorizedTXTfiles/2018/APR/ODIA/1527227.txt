      ଭୂବିଜ୍ଞାନ ମନ୍ତ୍ରଣାଳୟ

      ଗ୍ରୀଷ୍ମ ମାସ (ଏପ୍ରିଲ ଠାରୁ ଜୁନ୍‌) 2018ରେ ଉତ୍ତାପର ଋତୁକାଳୀନ ସୂଚନା
      Posted On: 01 APR 2018 3:22PM by PIB Bhubaneshwar


    ପ୍ରମୁଖ ସୂଚନା:


    • ଆଗାମୀ ଗ୍ରୀଷ୍ମ ଋତୁ (ଏପ୍ରିଲ ଠାରୁ ଜୁନ୍‌-ଏଏମଜେ)ରେ ଦେଶର ଅଧିକାଂଶ ପାଣିପାଗ ସବ୍‌ ଡ଼ିଭିଜନରେ ହାରାହାରି ଋତୁକାଳୀନ ଉତ୍ତାପ (ସର୍ବାଧିକ , ସର୍ବନିମ୍ନ ଓ ସ୍ୱାଭାବିକ) ସ୍ୱାଭାବିକ ଠାରୁ ଅଧିକ ରହିବାର ଅନୁମାନ କରାଯାଉଛି । ତେବେ ଦେଶର ପୂର୍ବାଞ୍ଚଳ , ପୂର୍ବ କେନ୍ଦ୍ରୀୟ ଏବଂ ଦକ୍ଷିଣାଞ୍ଚଳ କ୍ଷେତ୍ରରେ ସ୍ୱାଭାବିକ ଋତୁକାଳୀନ ଉତ୍ତାପ ସ୍ୱାଭାବିକ ଠାରୁ ନିମ୍ନରେ ରହିବ ବୋଲି ଆକଳନ କରାଯାଇଛି ।


    • ବିଗତ ବର୍ଷ ଠାରୁ ଅଧିକାଂଶ ସବ୍‌ ଡ଼ିଭିଜନରେ ଏଏମଜେ ଋତୁକାଳୀନ ହାରାହାରି ଉତ୍ତାପ ଥଣ୍ଡା ରହିବ ବୋଲି ଅନୁମାନ କରାଯାଇଛି ।


    • ଦେଶର କୋର୍‌ ଗ୍ରୀଷ୍ମପ୍ରବାହ ଜୋନରେ ସ୍ୱାଭାବିକ ଗ୍ରୀଷ୍ମପ୍ରବାହ ( HW ) ସ୍ଥିତି ଜାରି ରହିବ ବୋଲି ଅନୁମାନ କରାଯାଏ ।


    1. ପୃଷ୍ଠଭୂମି


    ଭାରତୀୟ ପାଣିପାଗ ବିଭାଗ ( IMD ) ଉଭୟ ଗ୍ରୀଷ୍ମ ଏବଂ ଶୀତ ଋତୁରେ ଦେଶର ସବ୍‌ ଡ଼ିଭିଜନ ସ୍କେଲରେ ଋତୁକାଳନୀନ ଉତ୍ତାପ ସଂପର୍କୀତ ପୂର୍ବାନୁମାନ ଜାରି କରିଥାଏ । ଏଭଳି ପୂର୍ବାନୁମାନ ମୌସୁମୀ ଅଭିଯାନ ସହ ପୂର୍ବାନୁମାନ ବ୍ୟବସ୍ଥା ( MMCFS ) ମଡ଼େଲରୁ ସୃଷ୍ଟ ପୂର୍ବାନୁମାନ ଆଧାରରେ କରାଯାଇଥାଏ ଏବଂ ଏହାକୁ ପୁନେସ୍ଥିତ ଜଳବାୟୁ ଗବେଷଣା ଓ ସେବା ( CRS ) , ଆଏମଡ଼ିଙ୍କ କାର୍ଯ୍ୟାଳୟ ଦ୍ୱାରା ପ୍ରବର୍ତ୍ତନ କରାଯାଇଥାଏ । ଚଳିତ ବର୍ଷ ଆଇଏମଡ଼ି ମାର୍ଚ୍ଚ ଠାରୁ ମେ ( MAM ) ପର୍ଯ୍ୟନ୍ତ ପ୍ରାକ୍‌ ମୌସୁମୀ ଋତୁକାଳନୀ ପୂର୍ବାନୁମାନ ଫେବୃୟାରୀ 28 , 2018 ଦିନ ଜାରି କରିଥିଲା ଯେଉଁଥିରେ ପୂର୍ବାନୁମାନ କରାଯାଇଥିଲା ଯେ ଏମଏଏମ ଋତୁରେ ସ୍ୱାଭାବିକ ଠାରୁ ଅଧିକ ଗରମ ଅନୁଭୂତ ହେବ ଯାହାକି ଦେଶର ସମସ୍ତ ପାଣିପାଗ ସବ୍‌ ଡ଼ିଭିଜନ୍‌ (କେବଳ ସବ୍‌ ହିମାଳୟ ପଶ୍ଚିମ ବଙ୍ଗ ଓ ସିକିମକୁ ଛାଡ଼ି)ରେ ଅନୁଭୂତ ହେବ । ଏବେ ଗ୍ରୀଷ୍ମ ଋତୁ ସକାଶେ ସମଗ୍ର ଦେଶ ପାଇଁ 2018ର ଋତୁକାଳୀନ ପୂର୍ବାନୁମାନ (ଏପ୍ରିଲ୍‌- ଜୁନ୍‌) ଜାରି କରାଗଲା ।


    2. 2018 ଋତୁ (ଏପ୍ରିଲ- ଜୁନ) ପାଇଁ ଉତ୍ତାପର ପୂର୍ବାନୁମାନ


    ଫିଗର-1 , ଫିଗର-2 ଏବଂ ଫିଗର-3ରେ ଦେଶର ସମସ୍ତ ସବ୍‌ ଡ଼ିଭିଜନର ହାରାହାରି ସର୍ବାଧିକ , ସର୍ବନିମ୍ନ ଏବଂ ହାରାହାରି ଉତ୍ତାପ ଏଏମଜେ 2018 ପାଇଁ ପ୍ରଦାନ କରାଗଲା । ଏହା ସୂଚୀତ କରେ ଯେ ଦେଶର ଅଧିକାଂଶ ସବ୍‌ ଡ଼ିଭିଜନରେ ଏହି ସମୟରେ ସ୍ୱାଭାବିକ ଠାରୁ ଅଧିକ ଗରମ ଅନୁଭୂତ ହେବ । ସେଥିରୁ ସର୍ବାଧିକ ତ୍ରୁଟି ଉତ୍ତରପଶ୍ଚିମ ଭାରତ ଏବଂ ଉତ୍ତର ଭାରତରେ ଲକ୍ଷ୍ୟ କରାଯିବ । ତେବେ ସ୍ୱାଭାବିକ ଓ ସ୍ୱାଭାବିକ ଠାରୁ କମ୍‌ ସର୍ବାଧିକ ଉତ୍ତାପ ଦେଶର ପୂର୍ବାଞ୍ଚଳ , ପୂର୍ବ କେନ୍ଦ୍ରୀୟ ଏବଂ ଦକ୍ଷିଣାଞ୍ଚଳ କ୍ଷେତ୍ରରେ ଅନୁଭୂତ ହେବାର ସମ୍ଭାବନା ରହିଛି । ମୋଟାମୋଟି ଭାବେ , ଋତୁକାଳନୀ ( AMJ ଉତ୍ତାପ ତ୍ରୁଟି 2017ର ଏହି ଋତୁରେ ଅନୁଭୂତ ସ୍ଥିତି ଠାରୁ ଥଣ୍ଡା ରହିବାର ଅନୁମାନ କରାଯାଉଛି ।


    ଋତୁକାଳନୀ ସର୍ବାଧିକ ଉତ୍ତାପ (ଫିଗର-1) ସ୍ୱାଭାବିକ ଠାରୁ ଜାମ୍ମୁ ଓ କାଶ୍ମୀର , ପଞ୍ଜାବ , ହରିଆନା , ଚଣ୍ଡୀଗଡ଼ ଓ ଦିଲ୍ଲୀ ଏବଂ ହିମାଚଳ ପ୍ରଦେଶରେ ≥1 °C ଉଷ୍ମ ରହିବ । ତାହା ଉତ୍ତରାଖଣ୍ଡ , ପଶ୍ଚିମ ଉତ୍ତର ପ୍ରଦେଶ ଏବଂ ପୂର୍ବ ଓ ପଶ୍ଚମ ରାଜସ୍ଥାନରେ 0.5°C & 1°C ମଧ୍ୟରେ ରହିବାର ଅନୁମାନ କରାଯାଏ । ଅବଶିଷ୍ଟ ସବ୍‌ ଡ଼ିଭିଜନରେ ସର୍ବାଧିକ ଉତ୍ତାପ ତ୍ରୁଟିରେ ସ୍ୱାଭାବିକ ଉତ୍ତାପ ( 0.5°C & -0.5°C ମଧ୍ୟରେ) ଅନୁଭୂତ ହେବାର ଅନୁମାନ କରାଯାଉଛି ।


    ଋତୁକାଳନୀ ସର୍ବନିମ୍ନ ଉତ୍ତାପ (ଫିଗର-2) ପଞ୍ଜାବ , ହରିଆନା , ଚଣ୍ଡୀଗଡ଼ ଓ ଦିଲ୍ଲୀ , ପଶ୍ଚିମ ଉତ୍ତର ପ୍ରଦେଶ ଓ ପୂର୍ବ ଓ ପଶ୍ଚିମ ରାଜସ୍ଥାନରେ ≥1 °C ପର୍ଯ୍ୟନ୍ତ ଉଷ୍ମ ରହିପାରେ । ତାହା ଜାମ୍ମୁ ଓ କାଶ୍ମୀର , ହିମାଚଳ ପ୍ରଦେଶ , ଉତ୍ତରାଖଣ୍ଡ , ପୂର୍ବ ଉତ୍ତର ପ୍ରଦେଶ , ବିହାର , ଝାଡ଼ଖଣ୍ଡ , ପୂର୍ବ ଓ ଉତ୍ତର ମଧ୍ୟ ପ୍ରଦେଶ , ଛତିଶଗଡ଼ , ବିଦର୍ଭ , ମଧ୍ୟ ମହାରାଷ୍ଟ୍ର , ସୌରାଷ୍ଟ୍ର ଓ ଗୁଜରାଟରେ 0.5 ଡ଼ିଗ୍ରୀ ସେଣ୍ଟିଗ୍ରେଡ଼ ଏବଂ 1 ଡ଼ିଗ୍ରୀ ସେଣ୍ଟିଗ୍ରେଡ଼ ମଧ୍ୟରେ ରହିବାର ଆକଳନ କରାଯାଇଛି । ଦେଶର ଅବଶିଷ୍ଟ ସବ୍‌ ଡ଼ିଭିଜନ ଏହା 0.5 ଡ଼ିଗ୍ରୀ ସେଣ୍ଟିଗ୍ରେଡ଼ କମ୍‌ ରହିବାର ଅନୁମାନ କରାଯାଏ ।


    ଋତୁକାଳୀନ ହାରାହାରି ଉତ୍ତାପ (ଫିଗର-3) ସ୍ୱାଭାବିକ ଠାରୁ ଜାମ୍ମୁ କାଶ୍ମୀର , ପଞ୍ଜାବ , ହରିଆନା , ଚଣ୍ଡୀଗଡ଼ ଓ ଦିଲ୍ଲୀ , ପଶ୍ଚିମ ଉତ୍ତର ପ୍ରଦେଶ ଏବଂ ପୂର୍ବ ଓ ପଶ୍ଚମ ରାଜସ୍ଥାନରେ ସାମାନ୍ୟ ଅଧିକ ଉଷ୍ମ ଅର୍ଥାତ ସ୍ୱାଭାବିକ ଠାରୁ 1ଡ଼ିଗ୍ରୀ ସେଣ୍ଟିଗ୍ରେଡ଼ ଅଧିକ ରହିବାର ଅନୁମାନ କରାଯାଏ । ସେହିଭଳି ଗୁଜରାଟ , ହିମାଚଳ ପ୍ରଦେଶ , ଉତ୍ତରାଖଣ୍ଡ , ପୂର୍ବ ଉତ୍ତର ପ୍ରଦେଶ , ପଶ୍ଚିମ ଓ ପୂର୍ବ ମଧ୍ୟ ପ୍ରଦେଶରେ ତାହା 0.5 ଡ଼ିଗ୍ରୀ ସେଣ୍ଟିଗ୍ରେଡ଼ ଏବଂ 1 ଡ଼ିଗ୍ରୀ ସେଣ୍ଟିଗ୍ରେଡ଼ ମଧ୍ୟରେ ରହିପାରେ । ଦେଶର ଅବଶିଷ୍ଟ ସବ୍‌ ଡ଼ିଭିଜନରେ ଏହି ଉତ୍ତାପଜନିତ ତ୍ରୁଟି 0.5 ଡ଼ିଗ୍ରୀ ସେଣ୍ଟିଗ୍ରେଡ଼ କମ୍‌ ରହିବାର ଅନୁମାନ କରାଯାଉଛି ।


    କୋର ଏଚଡ଼ବ୍ଲୁ ଜୋନରେ ଏପ୍ରିଲ ଠାରୁ ଜୁନ୍‌ 2018 ମଧ୍ୟରେ ଗ୍ରୀଡ଼ ପଏଣ୍ଟ ସର୍ବାଧିକ ଉତ୍ତାପ ସମସ୍ତ ତିନୋଟି ବର୍ଗରେ ଯଥା ସ୍ୱାଭାବିକ ଠାରୁ କମ୍‌ , ସ୍ୱାଭାବିକ ଏବଂ ସ୍ୱାଭାବିକ ଠାରୁ ଉର୍ଦ୍ଧ୍ଵରେ ପ୍ରାୟତଃ ସମାନ ରହିପାରେ (ଫିଗର-4) । ଏହା ଆହୁରି ସୂଚୀତ କରେ ଯେ ଏହି ଋତୁରେ କୋର ହିଟ୍‌ୱେଭ୍‌ ଜୋନରେ ଉତ୍ତପ୍ତ ସ୍ଥିତି ଜାରି ରହିବାର ସମ୍ଭାବନା ରହିଛି । କୋର ହିଟୱେଭ୍‌ ଜୋନ ମଧ୍ୟରେ ପଞ୍ଜାବ , ହିମାଚଳ ପ୍ରଦେଶ , ଉତ୍ତରାଖଣ୍ଡ , ଦିଲ୍ଲୀ , ହରିଆନା , ରାଜସ୍ଥାନ , ଉତ୍ତର ପ୍ରଦେଶ , ଗୁଜରାଟ , ମଧ୍ୟ ପ୍ରଦେଶ , ଛତିଶଗଡ଼ , ବିହାର , ଝାଡ଼ଖଣ୍ଡ , ପଶ୍ଚମ ବଙ୍ଗ , ଓଡ଼ିଶା ଓ ତେଲଙ୍ଗାନା ତଥା ମରାଠାୱାଡ଼ା , ବିଦର୍ଭ , ମଧ୍ୟ ମହାରାଷ୍ଟ୍ର ଓ ତଟୀୟ ଆନ୍ଧ୍ର ପ୍ରଦେଶ ପାଣିପାଗ ସବ୍‌ ଡ଼ିଭିଜନ ରହିଛି ।


    3. ମୌ ସୁମୀ ଅଭିଯାନ ଜଳବାୟୁ ପୂର୍ବନୁମାନ ବ୍ୟବସ୍ଥା ( MMCFS )


    ଏମଏମଏସିଏଫଏସର ଗବେଷଣା ଡ଼ିଭିଜନ ପୁନେସ୍ଥିତ ଭାରତୀୟ ଗ୍ରୀଷ୍ମ ପାଣିପାଗ ପ୍ରତିଷ୍ଠାନ ଦ୍ୱାରା 2012 ମସିହାରେ ବିକାଶ ଘଟାଯାଇଥିଲା ଏବଂ ସେହି ଦିନଠାରୁ ଏହା ଋତୁକାଳୀନ ପାଣିପାଗ ପୂର୍ବନୁମାନ କାର୍ଯ୍ୟ ସଂପାଦନ କରିଆସୁଛି । ଏମଏମସିଏଫଏସର ସର୍ବଶେଷ ଅନୁମାନର ଏକ ସ୍ପାଟିଆଲ ରିଜୋଲୁସନ୍‌ 38 କିମି ଉର୍ଦ୍ଧ୍ଵରେ ରହିଛି ଏବଂ ଏହା ମଡ଼େଲ ଭୌତିକ ବିଜ୍ଞାନର ଏକ ଉନ୍ନତ ମଡ଼୍ୟୁଲ୍‌ । ଏହାଦ୍ୱାରା ଏପ୍ରିଲ ଠାରୁ ଜୁନ୍‌ 2018 ପର୍ଯ୍ୟନ୍ତ କରାଯାଇଥିବା ଋତୁକାଳୀନ ଉତ୍ତାପ ପୂର୍ବାନୁମାନ ଦୃଶ୍ୟପଟ୍ଟକୁ ମାର୍ଚ୍ଚ 2018ରେ ଆହରଣ କରାଯାଇଥିବା 41ଟି ପ୍ରାଥମିକ ପୂର୍ବାନୁମାନର ସମଷ୍ଟି ଆଧାରରେ ପ୍ରସ୍ତୁତ କରାଯାଇଛି ।


    4. ପ୍ରଶାନ୍ତ ମହାସାଗରୀୟ କ୍ଷେତ୍ରରେ ଇଏନଏସଓ ସ୍ଥିତି


    ବର୍ତ୍ତମାନ ବିଷୁବ ରେଖା ପାର୍ଶ୍ଵବର୍ତ୍ତୀ ପ୍ରଶାନ୍ତ ମହାସାଗର କ୍ଷେତ୍ର ପୃଷ୍ଠଦେଶରେ ପ୍ରବାହିତ ସାମୁଦ୍ରିକ ସ୍ରୋତର ସ୍ଥିତି ଅଧ୍ୟୟନରୁ ଜଣାପଡ଼ିଛି ଯେ ସେଠାରେ ଏଲ ନିନୋ ସ୍ଥିତି ବଜାୟ ରହିଛି । କିନ୍ତୁ ବାୟୁମଣ୍ଡଳ ପରିସ୍ଥିତି ଏଲ ନିନୋ ପରିସ୍ଥିତିକୁ ଦର୍ଶାଏ ନାହିଁ । ଏମଏମସିଏଫଏସରୁ ପ୍ରାପ୍ତ ସର୍ବଶେଷ ପୂର୍ବାନୁମାନ ମୁତାବକ ପୂର୍ବାନୁମାନ ଅବଧିରେ ଏଲ ନିନୋ ସ୍ଥିତି ଜାରି ରହିବ । କିନ୍ତୁ ବିଶ୍ୱର ଅନ୍ୟ କେତେକ ପାଣିପାଗ ପୂର୍ବାନୁମାନ କେନ୍ଦ୍ର ସୂଚୀତ କରନ୍ତି ଯେ ବସନ୍ତ ଋତୁ ଠାରୁ ଏଲ ନିନୋ ସ୍ଥିତି ଦୁର୍ବଳ ହୋଇସାରିଛି ।


    5. ପରିବର୍ଦ୍ଧିତ ପୂର୍ବାନୁମାନ ସେବା କ୍ଷେତ୍ର


    ଭାରତୀୟ ପାଣିପାଗ ବିଭାଗ ପରିବର୍ଦ୍ଧିତ ପାଣିପାଗ ପୂର୍ବାନୁମାନ ସେବା ( ପରବର୍ତ୍ତୀ ଚାରି ସପ୍ତାହ ପର୍ଯ୍ୟନ୍ତ 7 ଦିନିଆ ହାରାହାରି ପୂର୍ବାନୁମାନ) ଯୋଗାଇ ଦିଆଯାଉଛି । ସେଥିରେ ପ୍ରତି ସପ୍ତାହରେ ଦେଶର ବିଭିନ୍ନ ଭାଗର ସର୍ବାଧିକ ଓ ସର୍ବନିମ୍ନ ଉତ୍ତାପର ସୂଚନା ରହିଛି । ବିବିଡ଼ ମଡ଼େଲଯୁକ୍ତ ଡ଼ାଇନାମିକ ପରିବର୍ଦ୍ଧିତ ରେଞ୍ଜ୍‌ ପୂର୍ବାନୁମାନ ବ୍ୟବସ୍ଥାରୁ ପ୍ରାପ୍ତ ସବୁପ୍ରକାର ସୂଚନାକୁ ଏକତ୍ର କରି ଏହି ପୂର୍ବାନୁମାନ ପ୍ରସ୍ତୁତ କରାଯାଉଛି । ଅଧୁନା ଏହା ଆଇଏମଡ଼ି , ନୂଆଦିଲ୍ଲୀ ଠାରେ କାର୍ଯ୍ୟକରୁଛି । ପୁନଶ୍ଚ ଏଭଳି ପୂର୍ବାନୁମାନ ଦିଲ୍ଲୀ ଆଇଏମଡ଼ିର ୱେବସାଇଟ ( www.imd.gov.in ) ରେ ଉପଲବ୍ଧ ।


    6. ସ୍ୱଳ୍ପରୁ ମଧ୍ୟମ ରେଞ୍ଜର ପୂବାନୁମାନ ଦୃଶ୍ୟପଟ୍ଟ/ଅପ୍‌ଡ଼େଟ୍‌


    ଉପର ବର୍ଣ୍ଣିତ ସେବା ଅତିରିକ୍ତ , ଆଇଏମଡି ଦେଶର ଉତ୍ତାପ ଓ ପାଣିପାଗ ସମ୍ପର୍କରେ ଅହୋରାତ୍ର ନଜର ରଖିଆସୁଛି ଏବଂ ତାହା ଆବଶ୍ୟକ ସ୍ଥଳେ ପାଣିପାଗ ସବ୍‌ ଡ଼ିଭିଜନମାନଙ୍କୁ ଗ୍ରୀଷ୍ମ ପ୍ରବାହର ଚେତାବନୀ ପ୍ରଦାନ କରୁଛି ଯାହାକି ଆଗାମୀ 5 ଦିନ ପାଇଁ ପ୍ରଯୁଜ୍ୟ । ଜାତୀୟ ପାଣିପାଗ ପୂର୍ବାନୁମାନ କେନ୍ଦ୍ର , ନୂଆଦିଲ୍ଲୀ ମାଧ୍ୟମରେ ଏହି ସେବା ଯୋଗାଇ ଦିଆଯାଇଥାଏ । ଜିଲ୍ଲାସ୍ତରରେ ଏହି ସେବା ଆଞ୍ଚଳିକ ପାଣିପାଗ କେନ୍ଦ୍ର ଏବଂ ରାଜ୍ୟରେ ଥିବା ପାଣିପାଗ କେନ୍ଦ୍ରମାନଙ୍କ ଜରିଆରେ ଏହା ଦୈନିକ ଭିତ୍ତିରେ ଯୋଗାଯାଇଥାଏ ।


    ************

    
    
    (Release ID: 1527227) Visitor Counter : 5