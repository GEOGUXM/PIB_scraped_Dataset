      ଅର୍ଥ ମନ୍ତ୍ରଣାଳୟ

      ଅଟଳ ପେନସନ ଯୋଜନାରେ 121 କୋଟି ଟଙ୍କାର ସହ-ଯୋଗଦାନ ଦିଆଗଲା;
      12 ଏପ୍ରିଲ 2018 ସୁଦ୍ଧା ମୋଟ ପଞ୍ଜିକରଣ 97.60 ଲକ୍ଷରେ ପହଁଚିଲା

      Posted On: 17 APR 2018 9:08PM by PIB Bhubaneshwar

    ରାଷ୍ଟ୍ରାୟତ୍ତ ବ୍ୟାଙ୍କ (ପିଏସବି) , ଘରୋଇ ବ୍ୟାଙ୍କ , ଆଂଚଳିକ ଗ୍ରାମୀଣ ବ୍ୟାଙ୍କ (ଆରଆରବି) , କୋ-ଅପରେଟିଭ ବ୍ୟାଙ୍କ ଏବଂ ଡାକ ବିଭାଗ ଭଳି ଅଟଳ ପେନସନ ଯୋଜନା (ଏପିୱାଇ) ସେବା ପ୍ରଦାନକାରୀମାନଙ୍କ ଜରିଆରେ ସାରା ଦେଶର ଉଭୟ ସହରାଂଚଳ ଏବଂ ଗ୍ରାମାଂଚଳରେ ଏପିୱାଇ ଯୋଜନା କାର୍ଯ୍ୟକାରୀ କରାଯାଉଛି । 12 ଏପ୍ରିଲ 2018 ସୁଦ୍ଧା ଏପିୱାଇ ଯୋଜନାରେ ପଞ୍ଜିକରଣ ସଂଖ୍ୟା 97.60 ଲକ୍ଷରେ ପହଁଚିଛି ।


    ତେବେ ଏହି ଯୋଜନା ଅଧୀନରେ ଭାରତ ସରକାରଙ୍କ ପକ୍ଷରୁ ସହଯୋଗଦାନ ଦିଆଯାଇଛି । 31/3/2016 ପୂର୍ବରୁ ପଞ୍ଜିକରଣ କରିଥିବା ଉପଭୋକ୍ତାମାନଙ୍କୁ ସର୍ବାଧିକ 1ହଜାର ଟଙ୍କା ପର୍ଯ୍ୟନ୍ତ 50% ସହ ଯୋଗଦାନ ଦିଆଯିବ । ଏହି ଉପଭୋକ୍ତାମାନେ 5 ବର୍ଷର ଅବଧି ଲାଗି 2015-16ରୁ 2019-20 ପର୍ଯ୍ୟନ୍ତ ସହଯୋଗଦାନ ପାଇଁ ଯୋଗ୍ୟ ହେବେ । ତେବେ ଯେଉଁମାନେ ଆୟକରଦାତା ହୋଇନଥିବେ ଏବଂ ଅନ୍ୟ ସାମାଜିକ ସୁରକ୍ଷା ଯୋଜନାର ଅଂଶବିଶେଷ ହୋଇନଥିବେ କେବଳ ସେମାନେ ଏହି ସହ ଯୋଗଦାନ ଦ୍ୱାରା ଲାଭାନ୍ୱିତ ହୋଇପାରିବେ ।


    ଏହାକୁ ଦୃଷ୍ଟିରେ ରଖି ସରକାର ପିଏଫଆରଡିଏ ଜରିଆରେ 2016-17 ଆର୍ଥିକ ବର୍ଷ ଲାଗି ପାଖାପାଖି 14 ଲକ୍ଷ ଯୋଗ୍ୟ ଉପଭୋକ୍ତାମାନଙ୍କୁ 120.92 କୋଟି ଟଙ୍କାର ସହ ଯୋଗଦାନ ଯୋଗାଇଦିଆଯାଇଛି । ତେବେ ଯେଉଁ ଉପଭୋକ୍ତାଙ୍କର ସେମାନଙ୍କ ଏପିୱାଇ ଆକାଉଂଟରେ କୌଣସି ଯୋଗଦାନ ବକେୟା ରହିଛି ସେମାନଙ୍କୁ ସହଯୋଗଦାନ ଯୋଗାଇ ଦିଆଯିବ ନାହିଁ । ଭାରତ ସରକାରଙ୍କ ସହଯୋଗଦାନ ପାଇବା ଲାଗି ସେମାନଙ୍କ ଏପିୱାଇ ଆକାଉଂଟକୁ ନିୟମିତ କରିବା ଲାଗି ପିଏଫଆରଡିଏ ପକ୍ଷରୁ ପରାମର୍ଶ ଦିଆଯାଇଛି । କେବଳ ଆକାଉଂଟ ନିୟମିତ ହୋଇଥିଲେ ଭାରତ ସରକାରଙ୍କ ପକ୍ଷରୁ ସହଯୋଗଦାନ ଦିଆଯିବ ଏବଂ ଏହା ଉପଭୋକ୍ତାଙ୍କ ବ୍ୟାଙ୍କ ଜମା ଖାତାରେ ପଇଠ କରାଯିବ ।


    ଅଟଳ ପେନସନ ଯୋଜନା 60 ବର୍ଷ ପୂରଣ ହେବା ପରେ ଉପଭୋକ୍ତାମାନଙ୍କୁ 1 ହଜାରରୁ 5 ହଜାର ଟଙ୍କା ପର୍ଯ୍ୟନ୍ତ ସର୍ବନିମ୍ନ ପେନସନ ଗ୍ୟାରେଂଟି ପ୍ରଦାନ କରିବ ।


    **********

    
    
    (Release ID: 1529440) Visitor Counter : 3