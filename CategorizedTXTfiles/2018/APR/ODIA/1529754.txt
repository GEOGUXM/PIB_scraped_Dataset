      ସ୍ୱାସ୍ଥ୍ୟ ଓ ପରିବାର ମନ୍ତ୍ରଣାଳୟ

      ସାର୍ବଜନୀନ ସ୍ୱାସ୍ଥ୍ୟ ସେବା କ୍ଷେତ୍ରରେ କାୟାକଳ୍ପ ପୁରସ୍କାର ପ୍ରଦାନ କଲେ ଶ୍ରୀ ଜେ.ପି.ନଡ୍ଡା
      Posted On: 19 APR 2018 4:49PM by PIB Bhubaneshwar


    କାୟାକଳ୍ପ ଜରିଆରେ ସ୍ୱଚ୍ଛତା ପ୍ରତି ଦାୟିତ୍ୱବାନ କ୍ରମେ ସ୍ୱଚ୍ଛତା ପ୍ରତି ପ୍ରତିବଦ୍ଧତା ଆଣିଦେଇଛି ବୋଲି କେନ୍ଦ୍ର ସ୍ୱାସ୍ଥ୍ର୍ୟ ଏବଂ ପରିବାର କଲ୍ୟାଣ ମନ୍ତ୍ରୀ ଶ୍ରୀ ଜେ.ପି.ନଡ୍ଡା କହିଥିଲେ । ସାର୍ବଜନୀନ ସ୍ୱାସ୍ଥ୍ୟ ସେବା କ୍ଷେତ୍ରରେ ସର୍ବୋଚ୍ଚ ସଫେଇ ଏବଂ ସ୍ୱଚ୍ଛତା ରକ୍ଷା କରିଥିବା ବ୍ୟକ୍ତିମାନଙ୍କୁ ପୁରସ୍କୃତ କରିବା ପାଇଁ ଆଜି ଆୟୋଜିତ ରାଷ୍ଟ୍ରୀୟ କାୟାକଳ୍ପ ପୁରସ୍କାର 2017-18 ଅବସରରେ ଶ୍ରୀ ନଡ୍ଡା ଏହା କହିଥିଲେ ।


    ସ୍ୱାସ୍ଥ୍ୟ ଓ ପରିବାର କଲ୍ୟାଣ ରାଜ୍ୟ ମନ୍ତ୍ରୀ ଶ୍ରୀମତୀ ଅନୁପ୍ରୀୟା ପଟେଲ , ସ୍ୱାସ୍ଥ୍ୟ ସଚିବ ଶ୍ରୀମତୀ ପ୍ରୀତି ସୁଦାନ , ପାନୀୟ ଜଳ ଏବଂ ସ୍ୱଚ୍ଛତା ମନ୍ତ୍ରଣାଳୟ ସଚିବ ଶ୍ରୀ ପରମେଶ୍ୱରନ ଆୟର ଏବଂ ଡିଜିଏଚଏସ ଡ. ପ୍ରମିଳା ଗୁପ୍ତା ପ୍ରମୁଖ ଏହି ଅବସରରେ ଉପସ୍ଥିତ ଥିଲେ ।


    ଶ୍ରୀ ନଡ୍ଡା ପୁରସ୍କାର ବିଜେତାମାନଙ୍କୁ ଶୁଭେଚ୍ଛା ଜଣାଇଥିଲେ ଏବଂ କହିଥିଲେ ଯେ ଏବେ ସ୍ୱଚ୍ଛତା ଗୋଟିଏ ଥରର କାର୍ଯ୍ୟ ନୁହେଁ ବରଂ ଆମର ପ୍ରତିଦିନ କରୁଥିବା ବିଭିନ୍ନ କାର୍ଯ୍ୟ ମଧ୍ୟରେ ସାମିଲ ରହିଛି ଯାହା ବ୍ୟବହାରରେ ପରିବର୍ତ୍ତନ ହୋଇସାରିଛି । କାୟାକଳ୍ପ ଏ କ୍ଷେତ୍ରରେ ପ୍ରମୁଖ ଭୂମିକା ଗ୍ରହଣ କରିଛି । ସେ କହିଥିଲେ ଯେ ଡାକ୍ତରଖାନାମାନଙ୍କ ଦ୍ୱାରା ସ୍ୱଚ୍ଛତାକୁ ନେଇ ଯେଉଁ ଉତ୍ସାହ ପ୍ରଦର୍ଶନ କରାଯାଇଛି ତାହା ଅନେକାଂଶରେ ସ୍ୱଚ୍ଛତା ଏବଂ ସଂକ୍ରମଣ ନିୟନ୍ତ୍ରଣ ପ୍ରଥାରେ ସଂସ୍କାର ଆଣିପାରିଛି । ଏହିଭଳି ପ୍ରଦର୍ଶନ ଆଗକୁ ମଧ୍ୟ ଅବିରତ ଭାବେ ଜାରି ରହୁ ।


    ଆଇସିଟି ଆଧାରିତ ଆବେଦନ ପତ୍ର ‘ ମେରା ଅସ୍ପତାଲ (ମୋ ହସ୍ପିଟାଲ) ’ ର ଉଲ୍ଲେଖ କରି ଶ୍ରୀ ନଡ୍ଡା କହିଥିଲେ ଯେ ସ୍ୱାସ୍ଥ୍ୟ ସେବା କ୍ଷେତ୍ରରେ ସ୍ୱଚ୍ଛତା , ସ୍ୱାସ୍ଥ୍ୟ ସେବାରେ ନିୟୋଜିତ ବ୍ୟକ୍ତିମାନଙ୍କର ବ୍ୟବହାର , ସଫେଇ କାର୍ଯ୍ୟ ଆଦି ବିଷୟରେ ରୋଗୀମାନଙ୍କ ପ୍ରତିକ୍ରୀୟା ଜାଣିବା ପାଇଁ ବର୍ତ୍ତମାନ ସୁଦ୍ଧା ଏକ ହଜାର ସରକାରୀ ଡାକ୍ତରଖାନାକୁ ସଂଯୋଗ କରାଯାଇଛି । ରୋଗୀମାନଙ୍କ ପ୍ରତିକ୍ରୀୟା ଜାଣିବା ପରେ ସ୍ୱାସ୍ଥ୍ୟ ସେବା କ୍ଷେତ୍ରରେ ଆହୁରି ଅଧିକ ସଂସ୍କାର ଅଣାଯାଇପାରିବ ବୋଲି ଶ୍ରୀ ନଡ୍ଡା କହିଥିଲେ ।


    କେନ୍ଦ୍ର ମନ୍ତ୍ରୀ କହିଥିଲେ ଯେ ଆୟୁଷ୍ମାନ ଭାରତର ଶୁଭାରମ୍ଭ ପରେ ସ୍ୱାସ୍ଥ୍ୟ ସେବାକୁ ଆହୁରି ଅଧିକ ଗୁରୁତ୍ୱ ପ୍ରଦାନ କରଯାଉଛି । ସେ କହିଥିଲେ ଯେ ରାଷ୍ଟ୍ରୀୟ ସ୍ୱାସ୍ଥ୍ୟ ସୁରକ୍ଷା ମିଶନ 50 କୋଟି ଲୋକ (10 କୋଟି ପରିବାର)ଙ୍କୁ ସୁରକ୍ଷା ସେବା ପ୍ରଦାନ କରିବ ଏବଂ ୱେଲନେସ କେନ୍ଦ୍ରଗୁଡିକ ବ୍ୟାପକ ପ୍ରାଥମିକ ସ୍ୱାସ୍ଥ୍ୟ ଯତ୍ନ ସେବା ଯୋଗାଇବ । H&WC ଅଣ ସଂଚାରିତ ରୋଗ , ଦନ୍ତ ଚିକିତ୍ସା , ମାନସିକ , ବୃଦ୍ଧା ସେବା , ଉପଶମକ ଯତ୍ନ ଆଦି ପ୍ରଦାନ କରିବ । ସେ କହିଥିଲେ ଯେ ସରକାର ସାମାନ୍ୟ ଏନସିଡି ଭଳି ମଧୁମେହ , ଉଚ୍ଚ ରକ୍ତଚାପ ଏବଂ କ୍ୟାନସର ଉପରେ ସାର୍ବଜନୀନ ପରୀକ୍ଷଣ ଆରମ୍ଭ କରିଛନ୍ତି ଯାହା ରୋଗର ବୋଝକୁ ହ୍ରାସ କରିବାରେ ସହାୟକ ହେବ ।


    ଏହି ଅବସରରେ ଶ୍ରୀମତୀ ଅନୁପ୍ରୀୟା ପଟେଲ କହିଥିଲେ ଯେ ସ୍ୱାସ୍ଥ୍ୟ କେନ୍ଦ୍ରଗୁଡିକରେ ସ୍ୱଚ୍ଛତା ରକ୍ଷା କରିବା ଦ୍ୱାରା ସ୍ୱାସ୍ଥ୍ୟ କେନ୍ଦ୍ରଗୁଡିକର ସୌନ୍ଦର୍ଯ୍ୟ ବୃଦ୍ଧି କରିବା , ରୋଗୀମାନଙ୍କୁ ସୁସ୍ଥ ପରିବେଶ ପ୍ରଦାନ କରିବା ସହିତ ହସ୍ପିଟାଲରୁ ହେଉଥିବା ସଂକ୍ରମଣକୁ ଅନେକ ମାତ୍ରାରେ ହ୍ରାସ କରିବ । ସେ କହିଥିଲେ ଯେ ସ୍ୱଚ୍ଛତା ଲକ୍ଷ୍ୟ ହାସଲ ପାଇଁ ସ୍ୱାସ୍ଥ୍ୟ ମନ୍ତ୍ରଣାଳୟ ଅନ୍ୟ ମନ୍ତ୍ରଣାଳୟମାନଙ୍କ ସହ ମିଶି କାର୍ଯ୍ୟ କରୁଛି ।


    ଏହି ଅବସରରେ ଶ୍ରୀ ନଡ୍ଡା ‘A’ ଶ୍ରେଣୀର କେନ୍ଦ୍ର ସରକାରୀ ହସ୍ପିଟାଲପାଇଁ ପ୍ରଥମ ପୁରସ୍କାର ଭାବେ 2.5 କୋଟି ଟଙ୍କା ଦିଲ୍ଲୀ ଅଖିଲ ଭାରତ ଚିକିତ୍ସା ବିଜ୍ଞାନ ସଂସ୍ଥାନକୁ ପ୍ରଦାନ କରିଥିଲେ । ଏହି ଶ୍ରେଣୀର ରନର ଅପ ଚଣ୍ଡିଗଡର ପୋଷ୍ଟଗ୍ରାଜୁଏଟ ଇନଷ୍ଟିଚ୍ୟୁଟ ଅଫ ମେଡିକାଲ ଏଜୁକେସନ ଆଣ୍ଡ ରିସର୍ଚ୍ଚକୁ 1.5 କୋଟି ଟଙ୍କାର ପୁରସ୍କାର ପ୍ରଦାନ କରାଯାଇଥିଲା । ପ୍ରଶଂସା ପୁରସ୍କାର ପୁଡୁଚେରୀର JIPMER ଏବଂ ଦିଲ୍ଲୀର ସଫଦରଜଙ୍ଗ ହସ୍ପିଟାଲକୁ 50 ଲକ୍ଷ ଟଙ୍କା ପ୍ରଦାନ କରାଯାଇଥିଲା । ୱାର୍ଧାର MGIMS କୁ ପ୍ରଶଂସା ମାନପତ୍ର ପ୍ରଦାନ କରାଯାଇଥିଲା ।


    ସେହିଭଳି ‘B’ ଶ୍ରେଣୀରେ ସିଲଙ୍ଗର NEIGRIHMS କୁ 1.5 କୋଟି ଟଙ୍କା ଏବଂ ରନର ଅପ ଭାବେ ଭୁବନେଶ୍ୱର ଇଓଓଗଝ କୁ 1 କୋଟି ଟଙ୍କା ପ୍ରଦାନ କରାଯାଇଥିଲା । ପ୍ରଶଂସନୀୟ ପୁରସ୍କାର ପାଇଁ ବେଙ୍ଗାଲୁରର NIMHANS , ରିସିକେଶର AIIMS , ରାୟପୁର AIIMS , ନୂଆଦିଲ୍ଲୀର NITRD ଏବଂ ଭୋପାଳ AIIMS କୁ 50 ଲକ୍ଷ ଟଙ୍କା ଲେଖାଏଁ ପ୍ରଦାନ କରାଯାଇଥିଲା । AIIMS , ଯୋଧପୁରକୁ ପ୍ରଶଂସନୀୟ ମାନପତ୍ର ପ୍ରଦାନ କରାଯାଇଥିଲା । ଶ୍ରୀ ଜେ. ପି. ନଡ୍ଡା ବିଭିନ୍ନ ରାଜ୍ୟର ଜିଲ୍ଲା ହସ୍ପିଟାଲ , ପିଏଚସି ଏବଂ ସିଏଚସିକୁ ମଧ୍ୟ ପୁରସ୍କାର ପ୍ରଦାନ କରିଥିଲେ ।


    ଏହି ଅବସରରେ ଶ୍ରୀ ଜେ.ପି.ନଡ୍ଡା ଏବଂ ଶ୍ରୀମତୀ ଅନୁପ୍ରୀୟା ପଟେଲ କାୟାକଳ୍ପ କଫି ଟେବୁଲ ବୁକ , ରୋଗୀ ସୁରକ୍ଷା ନିୟମ ଏବଂ କାୟାକଳ୍ପ ଲାଗୁ କରିବା ପାଇଁ ଗାଇଡବୁକ ଉନ୍ମୋଚନ କରିଥିଲେ ।


    ପାନୀୟ ଜଳ ଏବଂ ସ୍ୱଚ୍ଛତା ମନ୍ତ୍ରଣାଳୟ ସଚିବ ଶ୍ରୀ ପରମେଶ୍ୱରନଆୟର କହିଥିଲେ ଯେ ଭାରତରେ ଏକ ସ୍ୱଚ୍ଛତା ବିପ୍ଳବ ଆଣିସାରିଛି । ସ୍ୱଚ୍ଛତା ଏବଂ ସଫେଇ ଏକ ଜନ ଆନ୍ଦୋଳନରେ ପରିବର୍ତ୍ତିତ ହୋଇସାରିଛି । ସ୍ୱାସ୍ଥ୍ୟ ସଚିବ ଶ୍ରୀମତୀ ପ୍ରୀତି ସୁଦାନ କହିଥିଲେ ଯେ ସ୍ୱାସ୍ଥ୍ୟ ସୁବିଧାଗୁଡିକରେ ସ୍ୱଚ୍ଛତା ସ୍ୱାସ୍ଥ୍ୟ ଯତ୍ନ କ୍ଷେତ୍ରରେ ନିହାତି ଆବଶ୍ୟକ ।


    କାୟାକଳ୍ପ 1 ଏପ୍ରିଲରୁ 15 ଏପ୍ରିଲ , 2018 ପର୍ଯ୍ୟନ୍ତ ମନ୍ତ୍ରଣାଳୟ ଦ୍ୱାରା ପାଳନ କରାଯାଉଥିବା ସ୍ୱଚ୍ଛତା ପକ୍ଷ ସମାପ୍ତିର ପ୍ରତୀକ ଅଟେ । କାୟାକଳ୍ପ- ସାର୍ବଜନୀନ ସ୍ୱାସ୍ଥ୍ୟ ସୁବିଧାଗୁଡିକ ପାଇଁ ପୁରସ୍କାର 15 ମଇ 2015 ରେ ରାଷ୍ଟ୍ରୀୟ ସ୍ତରରେ ସ୍ୱଚ୍ଛ ଭାରତ ଅଭିଯାନର ଅଂଶବିଶେଷ ଭାବେ ଆରମ୍ଭ କରାଯାଇଥିଲା ।


    ଏହି ଅବସରରେ ସ୍ୱାସ୍ଥ୍ୟ ମନ୍ତ୍ରଣାଳୟର ଅତିରିକ୍ତ ସଚିବ ଶ୍ରୀ ସଂଜୀବା କୁମାର , ଅତିରିକ୍ତ ସଚିବ ଏବଂ ଏମଡି ଶ୍ରୀ ମନୋଜ ଝାଲାନୀ , ବିଭିନ୍ନ ରାଜ୍ୟ ଓ କେନ୍ଦ୍ରଶାସିତ ଅଂଚଳରୁ ଆସିଥିବା ପ୍ରତିନିଧିମାନେ ଉପସ୍ଥିତ ଥିଲେ ।


    ************

    
    
    (Release ID: 1529754) Visitor Counter : 2