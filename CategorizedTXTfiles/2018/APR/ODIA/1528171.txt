      ଆଣବିକ ଶକ୍ତି ବିଭାଗ

      ବାର୍କ ଦ୍ୱାରା ବିକଶିତ ଶସ୍ୟ ଓ ପନିପରିବା
      Posted On: 04 APR 2018 7:56PM by PIB Bhubaneshwar


    ରାଡ଼ିଏସନ୍‌ ପ୍ରୟୋଗକ୍ଷମ ମ୍ୟୁଟାଜେନେସିସ ପଦ୍ଧତି ଉପଯୋଗ କରି ଭାଭା ଆଣବିକ ଗବେଷଣା କେନ୍ଦ୍ର (ବାର୍କ) ଧାନର ଦୁଇଟି ନୂଆ ମ୍ୟୁଟାଣ୍ଟ ( ଟ୍ରମ୍ବେ ରାୟପୁର ରାଇସ-1 ( TRR-1 ) ଏବଂ ଟ୍ରମ୍ବେକୋଙ୍କଣକୋଲମ୍‌ ( TKKR -13) ତଥା ଚଣା (ଟ୍ରମ୍ବେ ଚଣା 901 ( TC 901 )ର ବିକାଶ ଘଟାଇଛନ୍ତି । ଏହାକୁ ଏବେ ବଜାରକୁ ଛଡ଼ାଯାଇଛି । ସେହିଭଳି ବାର୍କ ଅନ୍ୟ ଅନେକ ପ୍ରକାରର ବାଦାମ , ସୋରିଷ , ଚଣା , ବିରି , ମୁଗ , ସୋୟାବିନ୍‌ , ଧାନ ଓ ଗହମ କିଷମର ବିକାଶ ଘଟାଇଛି । ତେବେ ସେସବୁ ଏବେ ଦେଶର ବିଭିନ୍ନ କୃଷି ବିଶ୍ୱବିଦ୍ୟାଳୟମାନଙ୍କରେ ପରୀକ୍ଷାମୂଳକ ପ୍ରୟୋଗର ଅଗ୍ରୀମ ପର୍ଯ୍ୟାୟରେ ରହିଛି । ଏହିସବୁ ନୂତନ କିଷମର ବିଶେଷତ୍ୱ ହେଲା ସେଗୁଡ଼ିକ ଅଧିକ ଅମଳକ୍ଷମ , ଏହାର ମଞ୍ଜି ଛୋଟ , ଏହାର ଉନ୍ନତ କୃଷିଆର୍ଥନୀତିକ କ୍ଷମତା ରହିଛି ତଥା ଏହା ସହଳ ଅମଳକ୍ଷମ ଓ ଏହାର ପ୍ରତିକୂଳପ୍ରଭାବକୁ ସହ୍ୟ କରିବାର କ୍ଷମତା ଅଧିକ ।


    ବାର୍କ କେତେକ ମ୍ୟୁଟାଣ୍ଟ କିଷମର ଶସ୍ୟର ବିକାଶ ଘଟାଇଛି ଯାହା ଦେଶର ବିଭିନ୍ନ ଭାଗରେ ଚାଷ କରାଯାଉଥିବା ମୂଳ କିଷମରୁ ଆହରଣ କରାଯାଇଛି । ରାଜ୍ୟ କୃଷି ବିଶ୍ୱବିଦ୍ୟାଳୟମାନଙ୍କ ସହ ଯୋଗସୂତ୍ର ସ୍ଥାପନ କରି କିଷାନମେଳା , ଛାମୁଆ ପ୍ରଦର୍ଶନୀ/ପ୍ରଚାର ଏବଂ ସଚେତନତା କାର୍ଯ୍ୟକ୍ରମ ଆଦି ଆୟୋଜନ ମାଧ୍ୟମରେ ଲୋକମାନଙ୍କ ଭିତରେ ଏହାକୁ ଲୋକପ୍ରିୟ କରାଯାଉଛି ।


    କେନ୍ଦ୍ର ଉତ୍ତର ପୂର୍ବାଞ୍ଚଳ କ୍ଷେତ୍ର (ସ୍ୱାଧୀନ ଦାୟିତ୍ୱ) , ପ୍ରଧାନମନ୍ତ୍ରୀ କାର୍ଯ୍ୟାଳୟ , କାର୍ମିକ , ଜନ ଅଭିଯୋଗ ଓ ପେନସନ୍‌ , ଆଣବିକ ଶକ୍ତି ଓ ମହାକାଶ ବିଭାଗ ମନ୍ତ୍ରୀ ଡକ୍ଟର ଜିତେନ୍ଦ୍ର ସିଂହ ଆଜି ଲୋକସଭାରେ ଏକ ପ୍ରଶ୍ନର ଲିଖିତ ଉତ୍ତର ପ୍ରଦାନ କରି ଏହି ବିଷୟ ସୂଚନା ଦେଇଛନ୍ତି ।


    ************

    
    
    (Release ID: 1528171) Visitor Counter : 1