      ଶକ୍ତି ମନ୍ତ୍ରଣାଳୟ

      ଶକ୍ତି ମନ୍ତ୍ରଣାଳୟ ସହ ଏସଜେଭିଏନର ବୁଝାମଣା ପତ୍ର ସ୍ୱାକ୍ଷରିତ
      2018-19 ଆର୍ଥିକ ବର୍ଷରେ 9200 ମିଲିଅନ ୟୁନିଟ ହାସଲ ପାଇଁ ଲକ୍ଷ୍ୟ ନିର୍ଦ୍ଧାରିତ

      Posted On: 20 APR 2018 8:09PM by PIB Bhubaneshwar

    ଦେଶର ସବୁଠାରୁ ବଡ ଜଳଜ ବିଦ୍ୟୁତ ପ୍ରକଳ୍ପ , 1500 ମେଗାୱାଟ କ୍ଷମତା ସମ୍ପନ୍ନ ନାଥପା ଝାକରି ଜଳଜ ବିଦ୍ୟୁତ ଷ୍ଟେସନର ସଂଚାଳନ କରୁଥିବା ଏସଜେବିଏନ ଲିମିଟେଡ ଆଜି 2018-19 ଆର୍ଥିକ ବର୍ଷ ପାଇଁ ବିଦ୍ୟୁତ ମନ୍ତ୍ରଣାଳୟ ସହ ଏକ ବୁଝାମଣା ପତ୍ରରେ ସ୍ୱାକ୍ଷର କରିଛି ।


    ଏହି ବୁଝାମଣା ପତ୍ରରେ ବିଜୁଳି ସଚିବ ଶ୍ରୀ ଅଜୟ କୁମାର ଭଲ୍ଲା ଓ ଏସଜେବିଏନର ଅଧ୍ୟକ୍ଷ ଏବଂ ପ୍ରବନ୍ଧ ନିର୍ଦ୍ଦେଶକ ଶ୍ରୀ ନନ୍ଦଲାଲ ଶର୍ମା ହସ୍ତାକ୍ଷର କରିଛନ୍ତି । ବୁଝାମଣା ପତ୍ର ଅନୁଯାୟୀ 9200 ମିଲିଅନ ୟୁନିଟ ବିଜୁଳି ଉତ୍ପାଦନ କରିବାର ଲକ୍ଷ୍ୟ ଧାର୍ଯ୍ୟ କରାଯାଇଛି । ଏହାକୁ ଉତ୍କୃଷ୍ଟ ବର୍ଗରେ ରଖାଯାଇଛି । ଏତଦବ୍ୟତୀତ ଏସଜେବିଏନର ପୁଞ୍ଜି ଖର୍ଚ୍ଚ ଲକ୍ଷ୍ୟ 900 କୋଟି ଟଙ୍କା ଏବଂ କାରବାର ଲକ୍ଷ୍ୟ 2175 ଲକ୍ଷ ଟଙ୍କା ହେବ । ସଂଚାଳନ କୁଶଳତା ଏବଂ ପରିଯୋଜନା ଉପରେ ନଜର ରଖାଯିବା ସମ୍ବନ୍ଧୀୟ ଲକ୍ଷ୍ୟ ମଧ୍ୟ ସ୍ଥିର କରାଯାଇଛି ।


    ଏବେ ଏସଜେବିଏନର 4ଟି ପରିଯୋଜନା ରହିଛି , ଯାହାର କ୍ଷମତା ରହିଛି 1610 ମେଗାୱାଟ । ଏହା ନିର୍ମାଣଧୀନ ରହିଛି । 2155 ମେଗାୱାଟ କ୍ଷମତା ସମ୍ପନ୍ନ 4ଟି ଅନ୍ୟ ପରିଯୋଜନା ବିଭିନ୍ନ ଚରଣରେ ଚାଲୁ ରହିଛି ଏବଂ ଖୁବ ଶୀଘ୍ର ଏହାର ନିର୍ମାଣ ଆରମ୍ଭ କରାଯିବ । ଏସଜେବିଏନର ଲକ୍ଷ୍ୟ ହେଉଛି ଯେ ଏହା ଆଗାମୀ ବର୍ଷମାନଙ୍କରେ 5700 ମେଗାୱାଟରୁ ଅଧିକ ବିଦ୍ୟୁତ ଉତ୍ପାଦନ କରୁଥିବା କମ୍ପାନୀରେ ପରିଣତ ହେବା ।


    ବୁଝାମଣା ପତ୍ର ସ୍ୱାକ୍ଷର ଅବସରରେ ବିଦ୍ୟୁତ ମନ୍ତ୍ରଣାଳୟର ସଂଯୁକ୍ତ ସଚିବ ( ଜଳଜ ବିଦ୍ୟୁତ ) ସୁଶ୍ରୀ ଅର୍ଚନା ଅଗ୍ରୱାଲ , ସିଇଏର ଅଧ୍ୟକ୍ଷ ଶ୍ରୀ ଆର କେ ବର୍ମା , ନିର୍ଦ୍ଦେଶକ ( ସିଭିଲ ) ଶ୍ରୀ କନୱର ସିଂ , ସିଜିଏମ ( ବିଡି ଆଣ୍ଡ ଏମଏସ ) ଶ୍ରୀ ସଂଜୟ ଉପ୍ପଲ ଓ ସିଜିଏମ ( କର୍ପୋରେଟ ପ୍ଲାନିଂ ) ଶ୍ରୀ ରବି ଉପ୍ପଲ ଉପସ୍ଥିତ ଥିଲେ ।


    **********


    

    
    (Release ID: 1529850) Visitor Counter : 2