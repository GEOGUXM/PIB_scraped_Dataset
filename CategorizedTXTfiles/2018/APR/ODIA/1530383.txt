      ମହିଳା ଓ ଶିଶୁ କଲ୍ୟାଣ ମନ୍ତ୍ରଣାଳୟ

      ଶିଶୁ ଯୌନ ନିର୍ଯ୍ୟାତନା ପ୍ରତିଷେଧକ ରଣନୀତି ଉପରେ ଏନସିପିସିଆର୍ କରିବ ପରାମର୍ଶ ସମ୍ମିଳନୀ
      Posted On: 25 APR 2018 3:29PM by PIB Bhubaneshwar


    ରାଷ୍ଟ୍ରୀୟ ଶିଶୁ ଅଧିକାର ସୁରକ୍ଷା ଆୟୋଗ ( NCPCR ) ପକ୍ଷରୁ ଶିଶୁ ଯୌନ ଉତ୍ପୀଡନ ( CSA ) ଉପରେ ବିଶ୍ୱାସଯୋଗ୍ୟ , ମଜବୁତ ଏବଂ ପ୍ରତିଷେଧକ ପଦକ୍ଷେପଗୁଡିକୁ ଅନ୍ତିମ ରୂପ ଦେବାପାଇଁ ଗୁରୁବାର ନୂଆଦିଲ୍ଲୀଠାରେ ‘ ଶିଶୁ ଯୌନ ନିର୍ଯ୍ୟାତନା ପ୍ରତିଷେଧକ ରଣନୀତି ’ ଉପରେ ଏକ ପରାମର୍ଶ ସମ୍ମଳନୀ ଆୟୋଜିତ ହେବ । ଏନସିପିସିଆର୍ ଦ୍ୱାରା 20 ନଭେମ୍ବର , 2017 ରେ ସିଏସ୍ଏ ସମ୍ବନ୍ଧିତ ବିଭିନ୍ନ ମାମଲାର ଆଲୋଚନା କରିବା ପାଇଁ ଏକ ବୈଠକର ଆୟୋଜନ କରାଯାଇଥିଲା , ଯେଉଁଥିରେ ହିତାଧିକାରୀମାନଙ୍କ ଠାରୁ ସିଏସ୍ଏ ଉପରେ ପ୍ରତିଷେଧକ କାର୍ଯ୍ୟନୀତି ଉପରେ ପରାମର୍ଶ ମଗାଯାଇଥିଲା । ସେହି ବୈଠକ ପରେ ବର୍ତ୍ତମାନ ଏହି ପରାମର୍ଶ ସମ୍ମିଳନୀର ଆୟୋଜନ କରାଯାଉଛି । ଏନସିପିସିଆର ସେହି ବୈଠକ ପରେ ବିଭିନ୍ନ କ୍ଷେତ୍ରରୁ ଅନେକ ପ୍ରାସଂଗିକ ପରାମର୍ଶ ମଧ୍ୟ ମିଳିଥିଲା ।


    ନଭେମ୍ବର 2017 ସମ୍ମିଳନୀରେ ଏନସିପିସିଆର ପାଖରେ ଅନେକ ମତ ପହଂଚିଥିଲା , ଯେଉଁଥିରେ ଆଇନରେ ପରିବର୍ତ୍ତନ ଏବଂ ପୀଡିତାଙ୍କୁ କ୍ଷତିପୂରଣ ଦେବା ପାଇଁ ମଧ୍ୟ କୁହାଯାଇଥିଲା । ଆସନ୍ତାକାଲି ଆୟୋଜିତ ହେବାକୁ ଥିବା ପରାମର୍ଶ ସମ୍ମିଳନୀରେ ଏହି ପରାମର୍ଶଗୁଡିକ ଉପରେ ଆଲୋଚନା କରାଯିବ । ଏହାପରେ ଏନସିପିସିଆର୍ ମନ୍ତ୍ରଣାଳୟରେ ନିଜର ମତାମତ ଉପସ୍ଥାପନ କରିବ ।


    **************

    
    
    (Release ID: 1530383) Visitor Counter : 3