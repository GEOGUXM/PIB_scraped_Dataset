      ପେଟ୍ରୋଲିୟମ ଓ ପ୍ରାକୃତିକ ବାଷ୍ପ ମନ୍ତ୍ରଣାଳୟ

      ଆଗାମୀ 25 ବର୍ଷରେ ବାଷ୍ପ ଚାହିଦା ତିନିଗୁଣ ବୃଦ୍ଧି ପାଇବ
      Posted On: 04 APR 2018 8:00PM by PIB Bhubaneshwar


    ଦେଶରେ ପ୍ରାକୃତିକ ବାଷ୍ପ ଚାହିଦା ପୂରଣ ସକାଶେ , ତଥା ଆମଦାନି ଉପରେ ଅତ୍ୟଧିକ ନିର୍ଭରଶୀଳତାକୁ ହ୍ରାସ କରିବା ନିମନ୍ତେ , ଘରୋଇ ବାଷ୍ପ ଉତ୍ପାଦନ ବୃଦ୍ଧି ଉଦ୍ଦେଶ୍ୟରେ ସରକାର ବିଭିନ୍ନ ପ୍ରକାର ପଦକ୍ଷେପ ଗ୍ରହଣ କରିଛନ୍ତି । ସେଥିପାଇଁ ନାନା ପ୍ରକାର ନୀତିଗତ ନିଷ୍ପତ୍ତି ତଥା କାର୍ଯ୍ୟପନ୍ଥା ଗ୍ରହଣ କରାଯାଇଛି ।


    ବ୍ରିଟିଶ୍‌ ପେଟ୍ରୋଲିୟମ୍‌ ( BP ) ଶକ୍ତି ଦୃଶ୍ୟପଟ୍ଟ 2018ର ସୂଚନା ଅନୁସାରେ , ଭାରତର ପ୍ରାକୃତିକ ବାଷ୍ପ ଚାହିଦା ବୃଦ୍ଧି ପାଇଚାଲିବ ଏବଂ 2040 ମସିହା ସୁଦ୍ଧା ଏହା ବର୍ତ୍ତମାନର ଚାହିଦାର ତିନିଗୁଣ ହେବ । ଶକ୍ତି ବ୍ୟବହାର 2040 ମସିହା ବେଳକୁ ଏମଟିଓଇ 1921 ଏମଟିଓଇରେ ପହଞ୍ଚିବାର ଆକଳନ କରାଯାଇଛି । ଏହା ସେତେବେଳକୁ ବିଶ୍ୱର ସର୍ବବୃହତ୍‌ ବାଷ୍ପ ବିକାଶ ତଥା ଶକ୍ତି ବଜାରରେ ପରିଣତ ହୋଇସାରିଥିବ । ଏଭଳି ଚାହିଦାର ପୂରଣ ସକାଶେ ଭାରତ ସରକାର ନିମ୍ନଲିଖିତ ପଦକ୍ଷେପମାନ ଗ୍ରହଣ କରିଛନ୍ତି:


    a ) ମାର୍ଜିନାଲ କ୍ଷେତ୍ର ନୀତି- ଆବିଷ୍କୃତ କ୍ଷୁଦ୍ର କ୍ଷେତ୍ର ନୀତି ;


    b ) ସମାନ ଲାଇସେନ୍ସିଂ ନୀତି- ହାଇଡ଼୍ରୋକାର୍ବନ ଅନୁସନ୍ଧାନ ଏବଂ ଲାଇସେନ୍ସିଂ ନୀତି ;


    c ) କ୍ଷୁଦ୍ର ଏବଂ ମଧ୍ୟମ ଧରଣର ଆବିଷ୍କୃତ କ୍ଷେତ୍ରମାନଙ୍କ ସକାଶେ ଅବଧି ବୃଦ୍ଧିଜନିତ ଅନୁମତି ପ୍ରଦାନ ନୀତି ;


    d ) କୋଲ୍‌ ବେଡ଼୍‌ ମିଥେନ୍‌ ( CBM ) ମାର୍କେଟିଂ ଏବଂ ମୂଲ୍ୟ ନିର୍ଦ୍ଧାରଣ ସ୍ୱାଧୀନତା ;


    e ) ବିଭିନ୍ନ କ୍ଷେତ୍ରରୁ ଉତ୍ପାଦିତ ମାର୍କେଟିଂ ଏବଂ ଏହାର ମୂଲ୍ୟାୟନ ସ୍ୱାଧୀନତା ପ୍ରଦାନ ନୀତି ;


    f ) ଆବିଷ୍କୃତ କ୍ଷୁଦ୍ର କ୍ଷେତ୍ର ନିଲାମ ରାଉଣ୍ଡ ଅଧୀନରେ ତଥା ହାଇଡ଼୍ରୋକାର୍ବନ ଅନୁସନ୍ଧାନ ଓ ଲାଇସେନ୍ସିଂ ନୀତି ( HELP ) ଅଧୀନରେ ମାର୍କେଟିଂ ସ୍ୱାଧୀନତା ପ୍ରଦାନ ।


    କେନ୍ଦ୍ର ପେଟ୍ରୋଲିୟମ୍‌ ଓ ପ୍ରାକୃତିକ ବାଷ୍ପ ମନ୍ତ୍ରୀ ଶ୍ରୀ ଧର୍ମେନ୍ଦ୍ର ପ୍ରଧାନ ରାଜ୍ୟସଭାରେ ଏକ ପ୍ରଶ୍ନର ଲିଖିତ ଉତ୍ତର ରଖି ଏହି ବିଷୟ ପ୍ରକାଶ କରିଛନ୍ତି ।


    **********

    
    
    (Release ID: 1528176) Visitor Counter : 1