      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ବିଜ୍ଞାନ ଭବନରେ କେନ୍ଦ୍ରୀୟ ରାଷ୍ଟ୍ରାୟତ୍ତ ଉଦ୍ୟୋଗ ସମୂହର ସମ୍ମିଳନୀରେ ପ୍ରଧାନମନ୍ତ୍ରୀଙ୍କ ଉଦ୍ବୋଧନ
      Posted On: 09 APR 2018 8:42PM by PIB Bhubaneshwar


    ଭାରୀ ଶିଳ୍ପ ଏବଂ ସାଧାରଣ ଉଦ୍ୟୋଗ ମନ୍ତ୍ରଣାଳୟରେ ମୋର ସାଥୀ ମନ୍ତ୍ରୀ ଶ୍ରୀମାନ ଅନନ୍ତ ଗିତେ ମହୋଦୟ , ରାଷ୍ଟ୍ରମନ୍ତ୍ରୀ ଶ୍ରୀମାନ ବାବୁଲ ସୁପ୍ରିୟୋ , ମୋର ସହଯୋଗୀ ଶ୍ରୀମାନ ପି.କେ ମିଶ୍ର , ଶ୍ରୀ ପି.କେ ସିହ୍ନା , ସାରା ଦେଶରୁ ଆସିଥିବା କେନ୍ଦ୍ରୀୟ ରାଷ୍ଟ୍ରାୟତ୍ତ ଉଦ୍ୟୋଗ ସମୂହର ବରିଷ୍ଠ ଅଧିକାରୀଗଣ , ଏଠାରେ ଉପସ୍ଥିତ ଅନ୍ୟ ମହାନୁଭବ , ଭଦ୍ର ମହିଳା ଏବଂ ଭଦ୍ର ବ୍ୟକ୍ତିମାନେ ।


    ଆମର ଅନନ୍ତ ଗୀତେ ମହାଶୟ ଗୀତ ଗାଆନ୍ତି ନାହିଁ ଏବଂ ବାବୁଲ ମହାଶୟ ଗୀତ ଗାଆନ୍ତି । ରାଷ୍ଟ୍ରାୟତ୍ତ ଉଦ୍ୟୋଗ ହେଉଛି ଆମର ଯେଉଁ ଏକ ଛୋଟିଆ ଦୁନିଆ ଏଥିରେ ଏହା ହେଉଛି ଏକ ନୂତନ ଶୁଭାରମ୍ଭ । ଆଉ ମୁଁ ଆପଣମାନଙ୍କୁ ସମସ୍ତଙ୍କୁ ସିପିଏସଇ କନକ୍ଲେଭକୁ ସ୍ୱାଗତ ଜଣାଉଛି । ଆପଣମାନଙ୍କୁ ସମସ୍ତଙ୍କୁ ବହୁତ ବହୁତ ଶୁଭକାମନା ଜଣାଉଛି ।


    ବିଗତ ଏକ ଘଣ୍ଟା-ଦେଢ଼ ଘଣ୍ଟାରେ ଯେଉଁ ଉପସ୍ଥାପନା ଏଠାରେ ଦିଆଗଲା ସେଥିରେ ଆପଣମାନଙ୍କର ପରିଶ୍ରମ , ଆପଣମାନଙ୍କର ଉତ୍ସାହ ଆଉ କ୍ଷୁଦ୍ର ଏବଂ ବୃହତ ସ୍ତରରେ ମୁଁ ଏହା କହିପାରିବି କି ଚିନ୍ତାଧାରାରେ ସ୍ପଷ୍ଟତା , ଏହା ମୁଁ ସ୍ପଷ୍ଟ-ଭାବେ ଦେଖୁଥିଲି । କର୍ପୋରେଟ ପ୍ରଶାସନରୁ ନେଇ ନବସୃଜନ , ପ୍ରଯୁକ୍ତି ଏବଂ ନିଉ ଇଣ୍ଡିଆ ଉପରେ ଆପଣଙ୍କର ଦୃଷ୍ଟିଭଙ୍ଗୀ , ଆପଣଙ୍କର ବିଚାର ମଧ୍ୟ ଜାଣିବାର ସୁଯୋଗ ମୋତେ ମିଳିଲା । ବୋଧହୁଏ ଏଭଳି ସୌଭାଗ୍ୟ ଆଗରୁ କୌଣସି ପ୍ରଧାନମନ୍ତ୍ରୀଙ୍କୁ ମିଳିଛି କି ନାହିଁ ଏ କଥା ମୋତେ ଜଣାନାହିଁ , ମୋତେ ମିଳିଲା ।


    ଉପସ୍ଥାପନା ସହିତ ଯେଉଁ କିଛି ଦଳ ଭିତରେ ଯୋଡ଼ି ହେଲା , ଏହା ସହିତ ଯୋଡ଼ି ହୋଇଥିବା ଚର୍ଚ୍ଚା ଯେଉଁମାନେ କଲେ , ସେ ସମସ୍ତଙ୍କୁ ମଧ୍ୟ ମୁଁ ଶୁଭେଚ୍ଛା ଜଣାଉଛି କାରଣ ସେମାନେ ବହୁତ କିଛି ମନ୍ଥନ କରିଥିବେ ଆଉ ବହୁତ କିଛି ସନ୍ଦର୍ଭ ମଧ୍ୟ ଏକାଠି କରିଥିବେ । ଆଉ ନିଜର ଦୈନନ୍ଦିନ କାର୍ଯ୍ୟରୁ ସାମାନ୍ୟ ବାହାରକୁ ବାହାରି ମଧ୍ୟ ସେମାନଙ୍କୁ ଚିନ୍ତା କରିବାର ସୁଯୋଗ ମିଳିଥିବ ।


    ଏବେ ମୋତେ ଅବଗତ କରାଯାଇଛି କି ବିଗତ ମାସ ମାନଙ୍କରେ ଆପଣ ସମସ୍ତଙ୍କ ମଧ୍ୟରେ ମନ୍ଥନର ଗୋଟିଏ ଦୀର୍ଘ ସମୟ ଚାଲିଛି । ନିଜ-ନିଜ ସମ୍ବନ୍ଧିତ କ୍ଷେତ୍ରରେ କେଉଁ ପ୍ରକାରର ପରିବର୍ତ୍ତନକାରୀ ପରିବର୍ତ୍ତନ ଅଣାଯିବ । ଏ ବିଷୟରେ ଆପଣମାନେ ଗଭୀର ଭାବେ ବିଚାର ବିମର୍ଶ କରିଛନ୍ତି ଆଉ ଆପଣମାନଙ୍କର ସୂଚନା ପାଇଁ ଆପଣ ସେଠାରେ କିଛି କରୁଛନ୍ତି ତ ଆପଣମାନଙ୍କ ବିଷୟରେ ମୁଁ ମଧ୍ୟ କିଛି କରୁଥିଲି ଆପଣମାନଙ୍କର ଅଧୀକାରୀମାନଙ୍କୁ ଡକାଇ-ଡକାଇ କରି , କାରଣ ମୁଁ ଚାହୁଁଥିଲି କି ମୋର ମଧ୍ୟ ବିଚାର ପ୍ରକ୍ରିୟାର ତାଳମେଳ ଆପଣଙ୍କ ସହିତ ଯୋଡ଼ି ହେବା ଦରକାର । ତ ଗୋଟିଏ ପ୍ରକାରରେ ପ୍ରତ୍ୟେକ ନିଜ-ନିଜ ସ୍ଥାନରେ ଏହି ମନ୍ଥନ ପ୍ରକ୍ରିୟାକୁ ଆଗକୁ ବଢ଼ାଇଛନ୍ତି ।


    ଆଉ ମୋ ଦୃଷ୍ଟିକୁ ଏଭଳି ଅନେକ ଅସୁବିଧା ଗୁଡ଼ିକୁ ଅଣା ଯାଇଛି । ଯେଭଳି ସାଧାରଣ ଭାବେ ଆପଣ ମାନେ ଦୈନନ୍ଦିନ ଜୀବନରେ ସମ୍ମୁଖୀନ ହୁଅନ୍ତି । ସରକାର ଏହି ଅସୁବିଧାଗୁଡ଼ିକୁ ଦୂର କରିବା ପାଇଁ ଲଗାତାର ଭାବେ କାର୍ଯ୍ୟ ମଧ୍ୟ କରୁଛନ୍ତି । ବିଗତ ଚାରି ବର୍ଷରେ ସରକାର ମଧ୍ୟ ରାଷ୍ଟ୍ରାୟତ୍ତ ଉଦ୍ୟୋଗ ସହିତ ଯୋଡ଼ି ହୋଇଥିବା ସଂସ୍ଥାନଗୁଡ଼ିକୁ ପରିଚାଳନାଗତ ସ୍ୱାଧୀନତା ଦେଇଛନ୍ତି ଫଳରେ ସେମାନେ ଉନ୍ନତ ପ୍ରଦର୍ଶନ କରି ପାରିବେ ।


    ସାଥୀଗଣ , ସ୍ୱାଧୀନତା ପରଠାରୁ ରାଷ୍ଟ୍ରାୟତ୍ତ ଉଦ୍ୟୋଗଗୁଡ଼ିକ ରାଷ୍ଟ୍ର ନିର୍ମାଣ ଏବଂ ରାଷ୍ଟ୍ରର ଅର୍ଥବ୍ୟବସ୍ଥାରେ ଗୁରୁତ୍ୱପୂର୍ଣ୍ଣ ଯୋଗଦାନ ଦେଇଛନ୍ତି ।


    ଯେତେବେଳେ ଭାରତକୁ ପାଣ୍ଠିର ଆବଶ୍ୟକତା ରହିଥିଲା , ନୂତନ ଟେକ୍ନୋଲଜିର ଆବଶ୍ୟକତା ରହିଥିଲା , ଭିନ୍ନ-ଭିନ୍ନ କ୍ଷେତ୍ରରେ ନିବେଶର ଆବଶ୍ୟକତା ରହିଥିଲା , ଆଉ ଏ ସବୁକିଛି ମିଳିବା ଏତେ ସହଜ ନ ଥିଲା । ସେ ସମୟରେ ରାଷ୍ଟ୍ରାୟତ୍ତ ଉଦ୍ୟୋଗଗୁଡ଼ିକ ଦେଶର ସହିତ ଜଡ଼ିତ ଆବଶ୍ୟକତା ଗୁଡ଼ିକର ପୂରଣ ପାଇଁ ନେତୃତ୍ୱ ସମ୍ଭାଳିଥିଲେ । ଏକରୁ ବଳି ଆଉ ଏକ ବ୍ରାଣ୍ଡ ସ୍ଥାପିତ କରିଥିଲେ । ବିଦ୍ୟୁତ ଶକ୍ତିର ଉତ୍ପାଦନ , ବିଜୁଳି ଶକ୍ତି ସହିତ ଜଡ଼ିତ ସାମଗ୍ରୀର ଡିଜାଇନ , ଷ୍ଟିଲ ଉତ୍ପାଦନ , ତୈଳ , ଖଣିଜ , କୋଇଲା ଇତ୍ୟାଦି ଅନେକ କ୍ଷେତ୍ରରେ ଆପଣ ଆପଣଙ୍କର ଶ୍ରେଷ୍ଠତ୍ୱ ପ୍ରତିପାଦନ କରିଛନ୍ତି । ଆପଣ ସେତେବେଳେ ଭାରତର ଅର୍ଥବ୍ୟବସ୍ଥାକୁ ଗତି ଦେଲେ ଯେତେବେଳେ ବ୍ୟକ୍ତିଗତ କ୍ଷେତ୍ରର ଭୂମିକା ସେତେ ମହତ୍ୱପୂର୍ଣ୍ଣ ନଥିଲା । ଆଜି ମଧ୍ୟ ଆପଣଙ୍କର ସଂସ୍ଥାନ ଭାରତର ଅର୍ଥ ବ୍ୟବସ୍ଥାକୁ ନା କେବଳ ଦୃଢ଼ତା ପ୍ରଦାନ କରୁଛି ବରଂ ଔଦ୍ୟୋଗିକ କାର୍ଯ୍ୟକ୍ରମଗୁଡ଼ିକରେ ଉତପ୍ରେରକ ଭଳି ମଧ୍ୟ କାର୍ଯ୍ୟ କରୁଛନ୍ତି ।


    ସାଥୀଗଣ , ଘରୋଇ କ୍ଷେତ୍ରରେ ଯେତେବେଳେ ଆମେ ଜଣେ ସିଇଓଙ୍କ କଥା କହୁ ତ ତାଙ୍କର ମୂଲ୍ୟାୟନ ଏହି କଥାରୁ ହୋଇଥାଏ କି ସେୟାର ହୋଲ୍ଡର ମାନଙ୍କ ପାଇଁ ସେ କେତେ ଲାଭ ଆଣି ପାରିଛନ୍ତି । ଲାଭ ରାଷ୍ଟ୍ରାୟତ୍ତ ଉଦ୍ୟୋଗଗୁଡ଼ିକ ପାଇଁ ମଧ୍ୟ ହେଉଛି ବହୁତ ଗୁରୁତ୍ୱପୂର୍ଣ୍ଣ । କିନ୍ତୁ ଏହା ସହିତ ସେମାନଙ୍କ ପାଇଁ ଏହା ମଧ୍ୟ ଏକ ବହୁତ ବଡ଼ ଦାୟିତ୍ୱ ହୋଇଥାଏ , ସେମାନଙ୍କୁ ଧ୍ୟାନରେ ରଖିବାକୁ ପଡ଼ିଥାଏ କି ସାମାଜିକ ଜୀବନ ପାଇଁ ସମାଜର କିପରି ଏବଂ କେତେ ଲାଭ ହୋଇଛି ।


    ଆମେ କେବଳ ଏକ ନିର୍ଦ୍ଦିଷ୍ଟ ସ୍ତର ପର୍ଯ୍ୟନ୍ତ ସୀମିତ ରହି ପାରିବା ନାହିଁ । ଆମକୁ ସଂପୂର୍ଣ୍ଣ ସମାଜର ପରିସର ପର୍ଯ୍ୟନ୍ତ ଦେଖିବାକୁ ପଡ଼େ । ଗୋଟିଏ ପ୍ରକାରରେ ପିଏସଇ ର ସଠିକ୍ ଅର୍ଥ ହେଉଛି ଲାଭ ଏବଂ ସାମାଜିକ ଲାଭ ସୃଷ୍ଟି କରିପାରୁଥିବା ଉଦ୍ୟୋଗ । ଅର୍ଥାତ୍ ନା କେବଳ ସେୟାର ହୋଲ୍ଡରମାନଙ୍କ ପାଇଁ ଲାଭ ବରଂ ସମାଜ ପାଇଁ ମଧ୍ୟ ଲାଭ ସୃଷ୍ଟି କରନ୍ତୁ ।


    ଯେତେବେଳେ ଆମେ ସାମାଜିକ ଲାଭ କଥା କହୁଛୁ , ସେତେବେଳେ ଆପଣମାନେ ସମସ୍ତ ଅଧିକାରୀଗଣ ଏବଂ ସଂପୂର୍ଣ୍ଣ ପିଏସଇ କର୍ମଚାରୀଙ୍କର ପ୍ରୟାସ ଏବଂ ତ୍ୟାଗକୁ କିପରି ଭୁଲି ପାରିବା । ଦୂର-ଦୂରାନ୍ତର କଷ୍ଟସାଧ୍ୟ ଜାଗାମାନଙ୍କୁ ଯେଉଁଠାରେ ସୁବିଧାର ଘୋର ଅଭାବ ରହିଛି ଆଉ ବହୁତ ଥର କଠିନ ପରିସ୍ଥିତିରେ ମଧ୍ୟ କାମ କରିବାକୁ ପଡ଼ିଥାଏ , କେତେ ଅସୁବିଧା ରହିଛି , କିନ୍ତୁ ଆପଣମାନେ ସମସ୍ତେ ଦୃଢ଼ତାର ସହିତ ଠିଆ ହୋଇଛନ୍ତି । ଦେଶ ପାଇଁ ସମସ୍ତ ଅସୁବିଧା ଗୁଡ଼ିକୁ , ସମସ୍ତ କଷ୍ଟକୁ ଆପଣମାନେ ମଧ୍ୟ ସହ୍ୟ କରୁଛନ୍ତି ।


    ଆପଣମାନଙ୍କର ହିଁ ସାହସର ଏହା ହେଉଛି ପରିଣାମ କି ସରକାର ବଡ଼-ବଡ଼ ନିଷ୍ପତ୍ତି ନେବାରେ ଆଜି ସକ୍ଷମ ହୋଇଛନ୍ତି ଆଉ ନିର୍ଣ୍ଣୟ କରି ପାରୁଛନ୍ତି । ପୁଣି ତାହା ହୁଏତ ଦେଶର ପ୍ରତିଟି ଗାଁକୁ ବିଜୁଳି ପହଂଚାଇବାର କଥା ହେଉ କିମ୍ବା ଦେଶର ପ୍ରତ୍ୟେକ ଗରିବ ମାଆ-ଭଉଣୀଙ୍କ ରୋଷେଇ ପର୍ଯ୍ୟନ୍ତ ଏଲପିଜି ସଂଯୋଗର କଥା , ଆପଣଙ୍କ ସଂସ୍ଥାନ ସହିତ ଜଡ଼ିତ ଲକ୍ଷ-ଲକ୍ଷ କର୍ମଚାରୀଙ୍କର ଅକ୍ଳାନ୍ତ ପରିଶ୍ରମ ବିନା ଏହା ସମ୍ଭବ ନଥିଲା । ଆଉ ଆମେ ଏହି ଚଳଚ୍ଚିତ୍ରରେ ମଧ୍ୟ ଦେଖିଲୁ ଆପଣଙ୍କର ଉପସ୍ଥାପନାରେ ମଧ୍ୟ ଦେଖିଲୁ , ଏଥିରେ କେତେ ବଡ଼ ପରିସର ମଧ୍ୟରେ ଆଉ କେତେ ସମୟ ସୀମା ମଧ୍ୟରେ ଏହକୁ ବ୍ୟାପକ କରିଛନ୍ତି ।


    ସାଥୀଗଣ , କେବଳ ଇତିହାସ ସଫଳ ହେଉ , ସମୃଦ୍ଧ ହେଉ , ଆଜିକାର ସମୟରେ କଥା ଏତିକିରେ ସମାପ୍ତ ହୋଇ ଯାଏ ନାହିଁ । ଏହାଦ୍ୱାରା କାମ ଚଳି ନଥାଏ । ବର୍ତମାନର ଆହ୍ୱାନ ଅନୁସାରେ ପରିବର୍ତ୍ତନର ମଧ୍ୟ ଆବଶ୍ୟକତା ହେଉଛି ଅନିବାର୍ଯ୍ୟ । ଆଉ ମୁଁ ମାନୁଛି କି ଅର୍ଥନୈତିକ ନିଷ୍ପତ୍ତି ପ୍ରସ୍ତୁତିରେ ଆଦର୍ଶବାଦ ଏବଂ ବିଚାରଧାରା ଏହା ଯଥେଷ୍ଟ ନୁହେଁ । ଏହା ସ୍ଥାନରେ ବ୍ୟବହାରିକତା ଏବଂ ସାଧ୍ୟତା ତାହାର ମଧ୍ୟ ସ୍ଥାନ ରହିଥିବା ଆବଶ୍ୟକ । କ୍ଷେତ୍ର ହୁଏତ ଯାହା ମଧ୍ୟ ହେଉ କିନ୍ତୁ ଏକବିଂଶ ଶତାବ୍ଦୀର ଅର୍ଥ ବ୍ୟବସ୍ଥାର କଥା କହୁଛୁ ତ ସେତେବେଳେ ଉଦ୍ୟୋଗ ଏବଂ ନବସୃଜନ ତାହା ମନ୍ତ୍ର ହେବା ଦରକାର , ଯାହା ଆମ ସମସ୍ତଙ୍କୁ ମାର୍ଗ ଦେଖାଇବ , ଆମ ସମସ୍ତଙ୍କର ମାର୍ଗଦର୍ଶୀ ନୀତି ହେବ ।


    ଘରୋଇ ଉଦ୍ୟୋଗ ହେଉ କିମ୍ବା ରାଷ୍ଟ୍ରାୟତ୍ତ ଉଦ୍ୟୋଗ , ସଫଳତା ପାଇଁ ଭିନ୍ନ-ଭିନ୍ନ ମନ୍ତ୍ର ହୋଇ ନଥାଏ । ସଫଳତାର ମନ୍ତ୍ର କଥା ଯେତେବେଳେ ମୁଁ କହୁଛି ସେତେବେଳେ 3 ଟି ଚିନ୍ତାଧାରା ସାମ୍ନାକୁ ଆସିଥାଏ । ଆଉ ଏହି 3ଟି ଅର୍ଥାତ - ପ୍ରୋତ୍ସାହନ , ପରିକଳ୍ପନା , ଏବଂ ଆନୁଷ୍ଠାନିକ ନିର୍ମାଣ । ଆମେ ଯେତେବେଳେ ପ୍ରୋତ୍ସାହନର କଥା କହୁ ତ ଅର୍ଥବ୍ୟବସ୍ଥାଜ୍ଞମାନେ କହନ୍ତି କି ଏହା ହେଉଛି ମାନବୀୟ ଆଚରଣରେ ପରିବର୍ତ୍ତନ ଆଣି ପାରୁଥିବା ସବୁଠାରୁ ବଡ଼ ଅସ୍ତ୍ର । କେବଳ ବ୍ୟବସାୟରେ ହିଁ କାହିଁକି , ଜୀବନରେ ମଧ୍ୟ ଅଧିକାଂଶ ସମୟରେ ଦେଖୁ କି ଯେତେବେଳେ କୌଣସି ବ୍ୟକ୍ତିଙ୍କର କ୍ଷମତା ଅନୁସାରେ ଆମକୁ କାମ କରାଇବାକୁ ପଡ଼ିଥାଏ ତ ଆମେ ତାହାଙ୍କୁ ନିରନ୍ତର ପ୍ରୋତ୍ସାହିତ କରିଥାଉ । ଏପରି ସ୍ଥଳେ ଆପଣଙ୍କୁ ମଧ୍ୟ ଏକକ ପ୍ରୋତ୍ସାହନ ମଡେଲ ଭାବେ ସାମ୍ନାକୁ ଆସିବାକୁ ପଡ଼ିଥାଏ , ଫଳରେ ସ୍ଥିରତା ଏବଂ ନିଷ୍କ୍ରିୟତାର ସ୍ଥିତିରୁ ବଂଚା ଯାଇ ପାରିବ । କିନ୍ତୁ ଯେତେବେଳେ ଆମେ ପ୍ରୋତ୍ସାହନର କଥା କହୁ ତ ଏହା କେବଳ ଅର୍ଥବ୍ୟବସ୍ଥା ସମ୍ପର୍କିତ ହେଉ , ଏହା ଜରୁରୀ ନୁହେଁ । ବହୁତ ଥର ଉନ୍ନତ ପ୍ରଦର୍ଶନ କରିଥିବା ଲୋକଙ୍କର ଫଟୋ ସମାଚାରର ଫଳକରେ ଲାଗିବା ହେତୁ କିମ୍ବା ଚେୟାରମ୍ୟାନଙ୍କ ତରଫରୁ ପିଠି ଉପରେ ଟିକେ ଥାପୁଡ଼ାଇ ଦେବା ଦ୍ୱାରା , ଛୋଟିଆ କଥାଟିଏ ହୋଇଥାଏ । ଶହ-ଶହ କର୍ମଚାରୀମାନଙ୍କୁ ଉତ୍ସାହିତ କରାଯାଇ ପାରେ ।


    ମୋର ସଠିକ୍ ଭାବେ ମନେ ଅଛି ମୁଁ ବରୋଦାକୁ ଗୋଟିଏ ଔଷଧ କମ୍ପାନୀକୁ ଯାଇଥିଲି । ସେମାନେ କୌଣସି ଉତ୍ପାଦକ କଥା କହୁଥିଲେ ତ ତାହାର ବଡ଼ ବର୍ଣ୍ଣନା ସେ ସାଧାରଣରେ ପ୍ରକାଶ କରୁଥିଲେ ନିଜ କର୍ମଚାରୀମାନଙ୍କ ମଧ୍ୟରେ ଏବେ ସେମାନଙ୍କୁ କହୁଥିଲେ କି ଏହି ଔଷଧର ନାମ ଆପଣ ମାନେ ସ୍ଥିର କରନ୍ତୁ । ଆଉ ବଡ଼ ପ୍ରତିଯୋଗିତା ହେଉଥିଲା ସେମାନଙ୍କ ମଧ୍ୟରେ । ହୋଇ ପାରେ କି ସେ ଜଣେ ବୈଜ୍ଞାନିକ ନ ଥିଲେ ସେ ଥିଲେ ଜଣେ ଛୋଟିଆ କର୍ମଚାରୀ , କିନ୍ତୁ ସେ ଔଷଧର ନାମ ଶବ୍ଦ ଖୋଜିବାରେ ଲାଗି ପଡ଼ୁଥିଲା ଯେଉଁ କାମ ପାଇଁ , ଆଉ ପୁଣି ତାହାଙ୍କୁ ପୁରସ୍କାର ଦେଉଥିଲେ , ବଡ଼ ଉତ୍ସବ ହେଉଥିଲା । ଯେତିକି ଗୁରୁତ୍ୱ ସେହି ବୈଜ୍ଞାନିକମାନଙ୍କର ଥିଲା ସେତିକି ହିଁ ସମସ୍ତେ ମିଳିମିଶି ଯେଉଁ ନାମ ବାଛିଛନ୍ତି , ତାହାର ମଧ୍ୟ ରହୁଥିଲା । ଅର୍ଥାତ୍ କିଭଳି ପ୍ରୋତ୍ସାହନ ଦିଆଯାଏ । କିଭଳି ଭାବେ ପୁରସ୍କୃତ କରାଯାଇଥାଏ । ଏହା ମୁଁ ଜାଣି ପାରୁଛି କି ଯେଉଁ ପରିବାରର ଲୋକମାନେ ଆସିଛନ୍ତି ସେମାନଙ୍କୁ ମଧ୍ୟ ଜଣା ଅଛି ଏହି ଜିନିଷ ଗୁଡ଼ିକ ପରିବାରରେ କେତେ ଉପଯୋଗ ହୋଇଥାଏ । ଏହି ପାରିବାରିକ ଭାବନା ଦ୍ୱାରା ଆମେ ଏହାକୁ କିପରି ଆଗକୁ ବଢ଼ାଇବା ।


    ଦ୍ୱିତୀୟ ବିଷୟଟି ମୁଁ କହିଛି ପରିକଳ୍ପନା । ଯଦି ପରିକଳ୍ପନାର କଥା ଆମେ କହୁ ତ ଆଜି ଏହାର ଅର୍ଥ ଆଉ ସେପରି ରହି ନାହିଁ ଯେଭଳି ସେ ସମୟରେ ଥିଲା ଅଧିକାଂଶ ପିଏସଇ ମାନ ପ୍ରତିଷ୍ଠା କରାଯାଇଥିଲେ । ଆଜି ଏହାର ସ୍ୱରୂପ କିଛି ଅଲଗା ରହିଛି । ଆଜି ସ୍ଥିତି ଏଭଳି ରହିଛି କି କେତେକ ପ୍ରସିଦ୍ଧ ଘରୋଇ କମ୍ପାନୀ ଦୁଇ ଦଶକରୁ ଅଧିକ ତିଷ୍ଠି ରହି ପାରୁ ନାହାଁନ୍ତି । ଏହା ହେଉଛି ସତ୍ୟ । ଏହାର ଅନେକ କାରଣ ହୋଇପାରେ । କିନ୍ତୁ ସବୁଠାରୁ ବଡ଼ କାରଣ ହେଉଛି ଭବିଷ୍ୟତରେ ଆସିବାକୁ ଥିବା ପରିବର୍ତ୍ତନ , ବିଶେଷ ରୂପରେ ଟେକ୍ନୋଲୋଜିରେ ହେବାକୁ ଯାଉଥିବା ପରିବର୍ତ୍ତନ ହିସାବରେ ନିଜକୁ ଖାପ ଖୁଆଇ ନ ପାରିବା । ଏହିଠାରେ ନେତୃତ୍ୱର ପରିକଳ୍ପନା କାମରେ ଆସିଥାଏ । ମୁଁ ଅହମ୍ମଦାବାଦରେ ବହୁତ ବର୍ଷ ଧରି ରହିଥିଲି , ଗୋଟିଏ ସମୟ ଥିଲା ସେଠାରେ କାରଖାନାର ବଡ଼-ବଡ଼ ଚିମିନିଗୁଡ଼ିକ , ସେଗୁଡ଼ିକ ସମ୍ମାନର ପ୍ରତୀକ ହୋଇ ରହିଥିଲା । କିନ୍ତୁ ଟେକ୍ନୋଲଜିକୁ ନ ଆଣିବା କାରଣରୁ ସେ ସମସ୍ତ ଜିନିଷ ନଷ୍ଟ ହୋଇଗଲା । ଆଜି ଗୋଟିଏ ହେଲେ ଚିମିନିରୁ ଧୂଆଁ ବାହାରୁ ନାହିଁ । କାହିଁକି ? ପରିକଳ୍ପନାର ଅଭାବ ରହିଥିଲା । ଆଗରୁ ରହି ଆସିଥିବା ଜିନିଷକୁ ନେଇ ବଂଚିଯିବାର ଅଭ୍ୟାସ ହୋଇ ଯାଇଥିଲା । ଆଉ ଯେଉଁମାନେ ସମୟାନୁକୂଳ ବଦଳନ୍ତି ନାହିଁ , ପରିବର୍ତ୍ତନ ଆଣନ୍ତି ନାହିଁ , ଦୂରକୁ ଦେଖିପାରନ୍ତି ନାହିଁ , ଚିନ୍ତା କରି ପାରନ୍ତି ନାହିଁ , ନିଷ୍ପତ୍ତି ନେଇ ପାରନ୍ତି ନାହିଁ ସେମାନେ ଠିକ୍ ସେହିଠାରେ ହିଁ ରହି ଯାଆନ୍ତି । ଆଉ ଧୀରେ-ଧୀରେ ସେମାନଙ୍କର ନଷ୍ଟ ହୋଇଯିବା ନିର୍ଦ୍ଧାରିତ ହୋଇ ଯାଇଥାଏ । ଆଉ ଆଜିର ଦୁନିଆରେ ବିବିଧକରଣ ଏବଂ ବ୍ୟବଧାନ ଏହାର ଗୁରୁତ୍ୱ ବଢ଼ି ଯାଇଛି ।


    ଆଉ ତୃତୀୟ । ଅର୍ଥାତ୍ ଆନୁଷ୍ଠନିକ ନିର୍ମାଣ , ସମ୍ଭବତଃ ଏହା ହେଉଛି ନେତୃତ୍ୱର ସବୁଠାରୁ ବଡ଼ ପରୀକ୍ଷା । ଆଉ ମୁଁ ନେତୃତ୍ୱ ଅର୍ଥାତ ରାଜନୈତିକ ନେତୃତ୍ୱ କଥା କହୁ ନାହିଁ । ଆମେ ସମସ୍ତେ ଏଠାରେ ବସିଛୁ ତାହା ହେଉଛି ନିଜକୁ ନିଜ ମଧ୍ୟରେ , ନିଜ କାର୍ଯ୍ୟକ୍ଷେତ୍ରର ନେତୃତ୍ୱ ତାଙ୍କ ପାଖରେ ରହିଛି । ଯେଉଁ କ୍ଷେତ୍ରରେ କାମ କରୁଛନ୍ତି ସେହି ସଂପୂର୍ଣ୍ଣ ଜଗତର କ୍ଷେତ୍ର ମଧ୍ୟରେ ମଧ୍ୟ ସେମାନଙ୍କୁ ନେତୃତ୍ୱ ଯୋଗାଇ ଦେବାର ଅଛି । ଏକ ଏଭଳି ଟିମ ଗଠନ ଯାହାକି ବ୍ୟବସ୍ଥା କୈନ୍ଦ୍ରିକ ହୋଇଥିବ । ବ୍ୟକ୍ତି କୈନ୍ଦ୍ରିକ ଏବଂ ବ୍ୟକ୍ତି ଆଧାରିତ ବ୍ୟବସ୍ଥାଗୁଡ଼ିକ ଦୀର୍ଘ ସମୟ ଧରି ଚାଲି ପାରେ ନାହିଁ ।


    ସାଥୀଗଣ , ଆଜି ପର୍ଯ୍ୟନ୍ତ ଆମେ ପିଏସଇ ଗୁଡ଼ିକୁ ଆମେ ନବରତ୍ନ ହିସାବରେ ବିଭାଗୀକରଣ କରି ଆସିଛୁ । କିନ୍ତୁ ଏବେ ସମୟ ଆସି ଯାଇଛି କି ଯେତେବେଳେ ଆମେ ଏହାଠାରୁ ମଧ୍ୟ ଆଗକୁ ଚିନ୍ତା କରିବା । କ ’ ଣ ଆମେ ନିଉ ଇଣ୍ଡିଆ ରତ୍ନ ଗଠନ କରିବା ବିଷୟରେ ଚିନ୍ତା କରି ପାରିବା ନାହିଁ ? କ ’ ଣ ଆପଣ କୌଶଳ ଏବଂ ପ୍ରକ୍ରିୟାଗୁଡ଼ିକରେ ପରିବର୍ତ୍ତନ ମାଧ୍ୟମରେ ନିଉ ଇଣ୍ଡିଆ ରତ୍ନ ଗଠନ କରିବା ଆଉ ଗଠନ କରିବା ପାଇଁ ପ୍ରସ୍ତୁତ ରହିଛୁ ?


    ମୁଁ ବୁଝି ପାରୁଛି କି ନିଉ ଇଣ୍ଡିଆର ନିର୍ମାଣ ପାଇଁ ଆପଣଙ୍କର ସହଭାଗିତା ପାଞ୍ଚଟି ‘ ପି ’ ଫର୍ମୁଲା ଉପରେ ଚାଲି ଆହୁରି ଅଧିକ ହୋଇ ପାରେ । ଏହି ପାଂଚୋଟି ‘ ପି ’ ହେଉଛି- ପ୍ରଦର୍ଶନ ( Performance ) , ପ୍ରକ୍ରିୟା ( Process ) , ବ୍ୟକ୍ତି ( Person ) , କ୍ରୟ ( Procurement ) ଏବଂ ପ୍ରସ୍ତୁତି ( Prepare ) ।


    ସାଥୀଗଣ , ଆପଣ ସମସ୍ତଙ୍କୁ ନିଜର ସଂସ୍ଥାନର କାର୍ଯାନ୍ୱୟନ ଏବଂ ଆର୍ଥିକ ପ୍ରଦର୍ଶନର ମାନଦଣ୍ଡକୁ କୁ ଆହୁରି ଉପରକୁ ନେଇ ଯିବାକୁ ହେବ । ନିଜ-ନିଜ କ୍ଷେତ୍ରରେ ଦୁନିଆରେ ଯେଉଁମାନେ ହେଉଛନ୍ତି ସବୁଠାରୁ ଉତ୍କୃଷ୍ଟ , ସେମାନଙ୍କ ସହିତ ପ୍ରତିଯୋଗିତା କରିବା ପାଇଁ ନିଜକୁ ପ୍ରସ୍ତୁତ କରିବାକୁ ହେବ ।


    ଆଜି ସମଗ୍ର ଦୁନିଆରେ ଚର୍ଚ୍ଚା ହେଉଛି କି ଭାରତ କିଛି ବର୍ଷ ମଧ୍ୟରେ 5 ଟ୍ରିଲିୟନ ଡଲାର ଅର୍ଥବ୍ୟବସ୍ଥାରେ ପରିବର୍ତ୍ତିତ ହୋଇଯିବ । ଏହାକୁ ପ୍ରାପ୍ତ କରିବା ପାଇଁ ଜିଡିପିରେ ଅଭିବୃଦ୍ଧି ଦରକାର , ତାହାକୁ ହାସଲ କରିବା ପାଇଁ ଭାରତୀୟ ରାଷ୍ଟ୍ରାୟତ୍ତ ଉଦ୍ୟୋଗ ଗୁଡ଼ିକର ବହୁତ ବଡ଼ ଭୂମିକା ରହିଛି ।


    ସାଥୀଗଣ , ମୋତେ ଅବଗତ କରାଯାଇଛି କି 2017-18 ଆର୍ଥିକ ବର୍ଷରେ ପିଏସୟୁ ଭଳି ଜିଡିପିରେ ମୋଟ ମୂଲ୍ୟଯୁକ୍ତ ପାଖାପାଖି 5 ପ୍ରତିଶତ ଥିଲା । ସମୟର ଆବଶ୍ୟକତା ଦୃଷ୍ଟିରୁ ଏହାକୁ ବଢ଼ାଇ ଦୁଇ ଗୁଣା କରି ଦିଆଯାଏ । ଆପଣ ସମସ୍ତଙ୍କର ମଧ୍ୟ ସାମୁହିକ ପ୍ରଚେଷ୍ଟା ହେବା ଆବଶ୍ୟକ କି ପିଏସୟୁ ପ୍ରତ୍ୟକ୍ଷ ଏବଂ ଅପ୍ରତ୍ୟକ୍ଷ ଟିକସ ପରେ ଦେଶରେ ରାଜସ୍ୱ ସୃଷ୍ଟି କ୍ଷେତ୍ରରେ ତୃତୀୟ ଶାଖା ପାଲଟୁ ।


    ଆମର ଏଠାରେ କୁହା ଯାଇଛି କି- ‘ ଉଦ୍ୟୋଗ ସମ୍ପନ୍ନଂ ସମୁପୈତି ଲକ୍ଷ୍ମୀ: ’ ଅର୍ଥାତ୍ ଉଦ୍ୟୋଗ ସମ୍ପନ୍ନ ମଣିଷ ପାଖକୁ ଲକ୍ଷ୍ମୀ ଆସି ଥାଆନ୍ତି ।


    ରାଷ୍ଟ୍ର ହିତ ପାଇଁ ମଧ୍ୟ ଏହା ଜରୁରୀ କି ଉଦ୍ୟୋଗ ଆମର ପିଏସୟୁ ସମ୍ପନ୍ନ ହେଉ ଆଉ ତାହା ରାଷ୍ଟ୍ରକୁ ସମ୍ପନ୍ନ କରୁ ।


    ଆଜି , ଯଦି ଆମେ ଭାରତ ସରକାରଙ୍କର ସମସ୍ତ ସାର୍ବଜନିକ କ୍ଷେତ୍ରର ଉପକ୍ରମକୁ ଏକାଠି କରି ଦେଖିବା ତ ଲାଭାଂଶ ପାଖାପାଖି 11 ପ୍ରତିଶତ ରହିଥାଏ । ଏହା ଘରୋଇ କ୍ଷେତ୍ରର ତୁଳନାରେ ଆଉ ଏକ ଭଲ ବ୍ୟବସାୟ ମାନଦଣ୍ଡ ହିସାବରେ କମ୍ , ମୋ ହିସାବରେ ହେଉଛି ବହୁତ କମ୍ ଆଉ ଏଥିପାଇଁ ମୁଁ ଚାହିଁବି କି ସିପିଏସଇ ପରିଚାଳନା ବୋର୍ଡ ଏହି ଦିଗ ପ୍ରତି ଧ୍ୟାନ ଦେବେ ଆଉ ଗୋଟିଏ ସ୍ଥିରିକୃତ ରଣନୀତି ସହିତ ଏହାକୁ ଆଗକୁ ବଢ଼ାଇବା ପାଇଁ ନିଷ୍ପତ୍ତି ନେବେ ।


    ସେହିପରି ଦ୍ୱିତୀୟ ‘ ପି ’ ଅର୍ଥାତ୍ ପ୍ରୋସେସ୍ ବା ପ୍ରକ୍ରିୟା କଥା କହିବା ତ ପ୍ରକ୍ରିୟା ଏଭଳି ହେବା ଦରକାର , ଯେଉଁଥିରେ ପାରଦର୍ଶିତା ବୃଦ୍ଧି , ଉତ୍ତରଦାୟିତ୍ୱ ବୃଦ୍ଧି ପାଇବ ଏବଂ ତାହା ବିଶ୍ୱସ୍ତରରେ ଆହୁରି ଭଲ ଭାବରେ ପହଁଚା ଯାଇ ପାରିବ ।


    ଆମକୁ ନିଜକୁ ନିଜେ ଏହି ପ୍ରଶ୍ନ ପଚାରିବାକୁ ପଡ଼ିବ କି ନିଉ ଇଣ୍ଡିଆରେ ଭାରତୀୟ ପିଏସୟୁ କିଭଳି ଆଗାମୀ 5 ଅବା 10 ବର୍ଷରେ ବିଶ୍ୱ ସ୍ତରରେ ମହାନତାକୁ ହାସଲ କରି ପାରିବ । ସେଥିରେ କିଭଳି ଅଧିକରୁ ଅଧିକ ନବସୃଜନ ହେବ , ଜିଡିପିକୁ ବଢ଼ାଇବା ପାଇଁ କିଭଳି ତାହା ନିଜେ ନିଜକୁ ପୁନଃ ସଂଶୋଧିତ କରି ପାରିବ , ପ୍ରକ୍ରିୟାଗୁଡ଼ିକ ଏବଂ ନୀତି ଗୁଡ଼ିକରେ ଏଭଳି କ ’ ଣ ସଂସ୍କାର କରାଯାଇ ପାରିବ ଯାହା ଦ୍ୱାରା ଟିକସ ରାଜସ୍ୱ ତ ବଢ଼ିବ ; ତା ’ ସହିତ ନିଯୁକ୍ତି ସୃଷ୍ଟି କ୍ଷେତ୍ରରେ ମଧ୍ୟ ନୂତନ ସୁଯୋଗ ସୃଷ୍ଟି ହେବ । ମୁଁ ଭାବୁଛି କି ଏ ସମସ୍ତ ଦିଗରେ , ଚିନ୍ତା କରିବାର ଆବଶ୍ୟକତା ରହିଛି ।


    ରାଷ୍ଟ୍ରାୟତ୍ତ ଉଦ୍ୟୋଗ କ୍ଷେତ୍ରର କମ୍ପାନୀଗୁଡିକ ବିଶ୍ୱ ପରିଦୃଶ୍ୟରେ ପ୍ରତିଦ୍ୱନ୍ଦୀ ହେବା ବହୁତ ଆବଶ୍ୟକ । ଆପଣ ୟୁରୋପର କେତେକ ଦେଶରେ ଦେଖିବେ ତ ରାଷ୍ଟ୍ରାୟତ୍ତ ଉଦ୍ୟୋଗ କ୍ଷେତ୍ରର କମ୍ପାନୀଗୁଡିକ ଶକ୍ତି କ୍ଷେତ୍ରରେ , ସ୍ୱୟଂଚାଳିତ ସୌର ଶକ୍ତି କ୍ଷେତ୍ରରେ ବହୁତ ଭଲ କାର୍ଯ୍ୟ କରୁଛନ୍ତି । ସେମାନଙ୍କର କାର୍ଯ୍ୟ କରିବାର ମଡେଲ ମାଧ୍ୟମରେ ଆମେ ବହୁତ କିଛି ଶିକ୍ଷା କରି ପାରିବା ।


    ସାଥୀଗଣ , ଯେଭଳି ଭାବରେ ବିଶ୍ୱରେ ବ୍ୟବସାୟିକ ବାତାବରଣରେ ପରିବର୍ତ୍ତନ ଆସିଛି , ତାହାକୁ ଲକ୍ଷ୍ୟକରି ତ୍ୱରିତ ନିଷ୍ପତ୍ତି ନେବା ସହିତ ନମନିୟତା ଆଣିବା ହେଉଛି ସମୟର ଆବଶ୍ୟକତା । ବିଗତ କିଛି ସମୟ ମଧ୍ୟରେ ଦୁନିଆରେ ଏଭଳି ଅନେକ ଉଦାହରଣ ସାମ୍ନାକୁ ଆସିଛି ଯେଉଁଠାରେ ଗୁରୁଦାୟିତ୍ୱ ନ ନେବା ପାଇଁ ଭାବିବା କାରଣରୁ ସରକାରୀ ଉଦ୍ୟୋଗକୁ କ୍ଷତି ସହିବାକୁ ପଡିଛି । ଏଭଳି କ୍ଷେତ୍ରରେ ପ୍ରତ୍ୟେକ ସ୍ତରରେ ନିଷ୍ପତ୍ତିଗୁଡିକୁ ସୁସଂହତ କରାଯାଉ । ସେଥିପାଇଁ ତୃତୀୟ ‘ ପି ’ ଅର୍ଥାତ ବ୍ୟକ୍ତିତ୍ୱ ଆହୁରି ମହତ୍ୱପୂର୍ଣ୍ଣ ହୋଇଯାଇଥାଏ ।


    ଭଲ ନିଷ୍ପତ୍ତି ସେତେବେଳେ କାମରେ ଆସିଥାଏ ଯଦି ଆମ ପାଖରେ ପ୍ରତିଭା ସମ୍ପନ୍ନ ବ୍ୟକ୍ତି ଥିବେ । ଆମକୁ ଧ୍ୟାନରେ ରଖିବାକୁ ହେବ କି କ ’ ଣ ଆମେ ଉପଯୁକ୍ତ ପ୍ରତିଭାକୁ ଆଗକୁ ଆଣି ପାରୁଛେ , କ ’ ଣ ଆମେ ସମୂହ ପ୍ରତିଭା ସମ୍ପନ୍ନ ବ୍ୟକ୍ତିତ୍ୱଙ୍କୁ ନେଇ ଶକ୍ତି ପ୍ରସ୍ତୁତ କରି ପାରୁଛେ ।


    ନମନୀୟ ନିଷ୍ପତ୍ତି , ଭଲ ପ୍ରତିଭା ଏବଂ ଟେକ୍ନୋଲଜି- ଏହି ତିନୋଟି ଜିନିଷ କୌଣସି ସଂସ୍ଥାନରେ ଯୋଡ଼ି ହୋଇ ଯିବେ ତ ତାହାର ପ୍ରଗତିକୁ କେହି ରୋକି ପାରିବେ ନାହିଁ । ଆଉ ମୋତେ ଅବଗତ କରାଯାଇଛି କି ଟେକ୍ନୋଲଜି କ୍ଷେତ୍ରରେ ନବସୃଜନକୁ ପ୍ରୋତ୍ସାହନ ଦେବା ପାଇଁ ଆପଣ ସମସ୍ତେ ଯେଉଁ ଉପସ୍ଥାପନା କଲେ , ଟେକ୍ ଅପ୍ ଇଣ୍ଡିଆ ( Tech Up India )ମିଶନକୁ ପ୍ରାଥମିକତା ଦେବାର ନିଷ୍ପତ୍ତି ନେଇଛନ୍ତି । ମୁଁ ଏହି ସମସ୍ତ ପଦକ୍ଷେପକୁ ପ୍ରଶଂସା କରୁଛି ଆଉ ଏହାର ସଫଳତା କାମନା କରୁଛି ।


    ଆଉ ଏକ ବିଷୟ ହେଉଛି ବହୁତ-ବହୁତ ମହତ୍ୱପୂର୍ଣ୍ଣ-କ୍ରୟ ବା ସଂଗ୍ରହ । ସାଥୀଗଣ , ଆପଣଙ୍କ ସଂସ୍ଥାନରେ କ୍ରୟ ନୀତିରେ ପରିବର୍ତ୍ତନ ଦେଶର ସୂକ୍ଷ୍ମ , କ୍ଷୁଦ୍ର ଏବଂ ମଧ୍ୟମ ଉଦ୍ୟୋଗ – ଏମଏସଏମଇ କ୍ଷେତ୍ରକୁ ଆହୁରି ଶକ୍ତିଶାଳୀ କରି ପାରିବ । ମୁଁ ଆପଣମାନଙ୍କ ସମ୍ମୁଖରେ ଏକ ତଥ୍ୟ ରଖିବାକୁ ଚାହୁଁଛି । 2016ରେ ପିଏସୟୁ ଗୁଡ଼ିକ 1 ଲକ୍ଷ 30 ହଜାର କୋଟି ଟଙ୍କାରୁ ଅଧିକ କ୍ରୟ କରିଥିଲା । ଏଥିରେ ପାଖାପାଖି 25 ହଜାର କୋଟିର ଜିନିଷ ହିଁ , କେବଳ 25 ହଜାର କୋଟିର ଜିନିଷ ଏମଏସଏମଇ କ୍ଷେତ୍ରରୁ ନିଆ ଯାଇଥିଲା ।


    କ ’ ଣ ଆପଣ ମାନେ ସମସ୍ତେ ମିଶି ଏଭଳି ଏକ ମେକାନିଜମ୍ ପ୍ରତିଷ୍ଠା କରି ପାରିବେ ନାହିଁ , ଏଭଳି କୌଣସି କାର୍ଯ୍ୟ ଖସଡ଼ା ପ୍ରସ୍ତୁତ କରି ପାରିବେ ନାହିଁ , ଯେଉଁଥିରେ ଦେଶର ଲଘୁ ଏବଂ କ୍ଷୁଦ୍ର ଉଦ୍ୟୋଗଗୁଡ଼ିକରୁ ଅଧିକରୁ ଅଧିକ ଜିନିଷ କିଣା ଯାଇ ପାରିବ । ବିଶେଷ କରି ପଛୁଆ ଅଂଚଳରେ ଯେଉଁ ଉଦ୍ୟୋଗ ଅଛି , ସେମାନଙ୍କର ହାତକୁ ଧରି ଆଗେଇ ନେବା କାର୍ଯ୍ୟ ଆପଣମାନଙ୍କ ଦ୍ୱାରା କରା ଯାଇ ପାରିବ ।


    ଆପଣମାନେ ଜାଣିଥିବେ ଆଉ ଆପଣମାନେ ଏକ ଉପସ୍ଥାପନାରେ ଉଲ୍ଲେଖ ମଧ୍ୟ କରିଛନ୍ତି କି ଭାରତ ସରକାର ସରକାରୀ ଇ-ବଜାର- ଜେମ୍ ନାମରେ ଏକ ପୋର୍ଟାଲ ପ୍ରସ୍ତୁତ କରିଛନ୍ତି । ଏକ ଭଲ ବ୍ୟବସ୍ଥା ପ୍ରତିଷ୍ଠା ହୋଇଛି । ସେଥିରେ ଏମଏସଏମଇ କ୍ଷେତ୍ର ପାଇଁ ଏକ ବହୁତ ବଡ଼ ନୂତନ ଶକ୍ତି କାର୍ଯ୍ୟ କରୁଛି । ବହୁତ କମ ସମୟରେ ଏହି ଅନ-ଲାଇନ ପ୍ଲାଟଫର୍ମରେ ପାଖାପାଖି ସାଢ଼େ 6 ହଜାର କୋଟି ଟଙ୍କାର କାରବାର ହୋଇ ସାରିଛି । ଆପଣଙ୍କ ସଂସ୍ଥାନ ମଧ୍ୟ ଏହାର ଅଧିକ ଉପଯୋଗ କରିବ ତ ପାରଦର୍ଶିତା ମଧ୍ୟ ଆସିବ ଆଉ ଏମଏସଏମଇ କ୍ଷେତ୍ରକୁ ମଧ୍ୟ ଲାଭ ମିଳିବ । ଯେତେବେଳେ ଆପଣମାନେ ଅଧିକରୁ ଅଧିକ ଜିନିଷ ନିଜ ଦେଶର ଛୋଟ-ଛୋଟ ଉଦ୍ୟମୀ ମାନଙ୍କଠାରୁ କିଣିବେ ତ ଦୂର ଦୂରାନ୍ତର ଅଂଚଳରେ ମଧ୍ୟ ରୋଜଗାରର ନୂଆ ସୁଯୋଗ ସୃଷ୍ଟି ହେବ ।


    ଏହା ବ୍ୟତୀତ ଆପଣମାନଙ୍କ ସଂସ୍ଥାନ ଦ୍ୱାରା ଏମଏସଏମଇ ଗୁଡ଼ିକୁ ପାଣ୍ଠି ଆବଂଟନ ଏବଂ ବୈଷୟିକ ସହାୟତା ଯେତେ ଅଧିକ ମିଳିବ , ସେମାନେ ସେତେ ଅଧିକ ହିଁ ମଜବୁତ ହେବେ । ଏମଏସଏମଇ କ୍ଷେତ୍ରର ଦକ୍ଷତା ବିକାଶ ଆପଣମାନଙ୍କ ଲକ୍ଷ୍ୟ ମଧ୍ୟରୁ ଗୋଟିଏ ହେବା ଦରକାର । ଆଉ ଆଜି ଯାହା ବୋଧହୁଏ ଆପଣ ନିଜ ସଂକଳ୍ପରେ ଉଲ୍ଲେଖ ମଧ୍ୟ କରିଛନ୍ତି । ଆପଣ ନିଜ ଅନୁଭବକୁ ଛୋଟ ଉଦ୍ୟୋଗଗୁଡ଼ିକ ପାଖରେ ଯେତେ ପହଂଚାଇବେ , ଦେଶକୁ ଆତ୍ମ ନିର୍ଭର କରିବାର କାର୍ଯ୍ୟ ସେତେ ଅଧିକ ଦ୍ରୁତ ଗତିରେ ଆଗକୁ ବଢ଼ିବ ।


    ମୋର ଆପଣମାନଙ୍କୁ ଗୋଟିଏ ଅନୁରୋଧ ଏହା ମଧ୍ୟ ହେଉଛି କି ଆପଣ ଏହି କଥାକୁ ସବୁ ସମୟରେ ଧ୍ୟାନରେ ରଖିବେ କି ଏମଏସଏମଇ ଗୁଡ଼ିକୁ ଅନୁଦାନ ଦେବାରେ ବିଳମ୍ବ ନ ହେଉ । ଦେୟ ପ୍ରଦାନରେ ବିଳମ୍ବ ହେଲେ ଛୋଟ ଉଦ୍ୟମୀ ମାନଙ୍କୁ ଯେଉଁ ଭଳି ଭାବେ ଅସୁବିଧା ଆସିଥାଏ , ସେ ବିଷୟରେ ଆପଣ ସମସ୍ତେ ଅବଗତ ଅଛନ୍ତି ।


    ଦେଶର ବିନିର୍ମାଣ କ୍ଷେତ୍ରକୁ ରାଷ୍ଟ୍ରାୟତ୍ତ ଉଦ୍ୟୋଗଗୁଡ଼ିକରୁ ବହୁତ ଶକ୍ତି ମିଳିଥାଏ । ଗ୍ରାମୀଣ ଗୃହ ନିର୍ମାଣ , ଅଣ ପାରମ୍ପରିକ ଶକ୍ତି , ସୌର , ବୟନ ଶିଳ୍ପ , ଔଷଧ , ପର୍ଯ୍ୟଟନ ଭଳି ଅନେକ କ୍ଷେତ୍ରର କାୟାକଳ୍ପ କରିବାରେ ଆପଣମାନଙ୍କର ସକ୍ରିୟ ଯୋଗଦାନ ରହିପାରିବ ।


    ମୁଁ କେବେ-କେବେ ଆପଣମାନଙ୍କୁ ଅନୁରୋଧ କରିବି , ଆପଣମାନଙ୍କର ସାଧାରଣ ପରିଷଦ ବୈଠକ ହୋଇଥାଏ , କ ’ ଣ ମିଳିମିଶି ସ୍ଥିର କରିପାରିବେ କି ଭାରତ ପାଇଁ ଯେଉଁ ନୂତନ ଗୁରୁତ୍ୱପୂର୍ଣ୍ଣ ପର୍ଯ୍ୟଟନ ସ୍ଥଳ ହେବ , ଆଗ୍ରା ନୁହେଁ , ଯାହା ପରିଚିତ ନୁହେଁ , କିନ୍ତୁ ବର୍ଷକୁ ଥରେ ଏକ ବଡ଼ ବୈଠକ ଆମେ ଏପରି ପର୍ଯ୍ୟଟନ ସ୍ଥଳରେ କରିବା । ତାହାକୁ ପରିଚୟ ମିଳିବ ଲୋକ ମଧ୍ୟ ଆସିବେ , ଦେଖିବେ । ପ୍ରାକୃତିକ ପାଠ୍ୟକ୍ରମରେ ସେହି ପର୍ଯ୍ୟଟନ ସ୍ଥଳ ବିକଶିତ ହେବ । ଧରି ନିଅନ୍ତୁ ଦେଶରେ ଯଦି ଗୋଟିଏ ବର୍ଷରେ 25 ଟି ସ୍ଥାନ ସ୍ଥିର କରିବା , ଆଉ ଆପଣଙ୍କର ତିନି ଶହ କଂପାନୀ ଅଛନ୍ତି । ଯଦି ଆପଣ ସେଠାରେ ନିଜର ସାଧାରଣ ପରିଷଦ ବୈଠକ ଆରମ୍ଭ କରିବେ ତ ପ୍ରତ୍ୟେକ ସ୍ଥାନରେ , ମୁଁ ବୁଝି ପାରୁଛି ପ୍ରତ୍ୟେକ ମାସରେ ଗୋଟିଏ ଦୁଇଟି , ଗୋଟିଏ ଦୁଇଟି , ବୈଠକ ହେବ ହିଁ ହେବ । ମେତେ କୁହନ୍ତୁ ସେଠାକାର ଅର୍ଥବ୍ୟବସ୍ଥା ଆଗକୁ ବଢିବ କି ବଢିବ ନାହିଁ ? ସେଠାରେ ଭିତ୍ତିଭୂମି ପ୍ରତିଷ୍ଠା ହେବ ନା ହେବ ନାହିଁ ? ଅର୍ଥାତ ଆପଣତ ଆପଣଙ୍କ ବୈଠକ ହିଁ କରୁଛନ୍ତି , ମୁମ୍ବଇଠାରେ କରୁଥିବେ , ବାଙ୍ଗାଲୋରରେ କରୁଥିବେ , ଚେନ୍ନଇରେ କରୁଥିବେ , 5 ତାରକା ହୋଟେଲରେ କରୁଥିବେ , କିନ୍ତୁ କେବେ ଆପଣ ଏଭଳି ସ୍ଥାନରେ ରହି କରିପାରିବେ । ଆପଣ ଦେଖନ୍ତୁ , ଆପଣଙ୍କର ସେହି ନିର୍ଦ୍ଧାରିତ କାର୍ଯ୍ୟ ଅଛି , କିନ୍ତୁ ଅତିରିକ୍ତ ଉତ୍ପାଦ ଭାବେ ଦେଶର ପର୍ଯ୍ୟଟନକୁ ଶକ୍ତି ମିଳୁଛି । ଅର୍ଥାତ ଅତିରିକ୍ତ କିଛି ନକରି ଏହା ସେତେବେଳେ ହେବ କି ଦେଶର ଦୃଷ୍ଟିକୋଣ ଆଉ ଆପଣଙ୍କ ଦୃଷ୍ଟିଭଙ୍ଗୀ ଏକା ସାଙ୍ଗରେ ଚାଲିଥାଏ , ସେତେବେଳେ ହିଁ ହେବ । ଆଉ ଏଥିପାଇଁ ମୁଁ ଅନୁରୋଧ କରିବି କି ଆପଣ ଏଭଳି ଅନେକ ନୂଆ ନୂଆ କାର୍ଯ୍ୟ ଯାହା ରାଷ୍ଟ୍ର ନିର୍ମାଣରେ ଆମର ଯେଉଁ ପ୍ରକ୍ରିୟା ଚାଲିଛି , ଆଉ ମୁଁ ମାନୁଛି କି ଭାରତକୁ ପର୍ଯ୍ୟଟନ କ୍ଷେତ୍ରକୁ ବହୁତ ପ୍ରୋତ୍ସାହନ ମିଳିବା ଦରକାର । ଏହା ହେଉଛି ଅତି କମ୍ ପୁଞ୍ଜି ନିବେଶରେ ସବୁଠାରୁ ଅଧିକ ରୋଜଗାର ଦେବାର ସମ୍ଭାବନା ଭଳି କ୍ଷେତ୍ର , ଆଉ ଦୁନିଆ ପାଖରେ ଯାହା ନାହିଁ , ତାହା ଦେବାର , ଦେଖାଇବାର ସାମର୍ଥ୍ୟ ଏହି ମାଟିରେ ଅଛି । କିନ୍ତୁ ଆମେ କେବେ ତାହାକୁ ସେହି ଜିନିଷ ପାଖରେ ପହଂଚି ପାରି ନାହୁଁ । ଅମେ କିପରି ପହଂଚିବା ।


    ସାଥୀଗଣ , ଭବିଷ୍ୟତ ପାଇଁ ଆମର ପ୍ରସ୍ତୁତି ହିଁ ଆମକୁ ପଞ୍ଚମ ‘ ପି ’ ଆଡ଼କୁ ନେଇ ଯାଇଥାଏ ଆଉ ସେହି ପଞ୍ଚମ ‘ ପି ’ ହେଉଛି-ପ୍ରସ୍ତୁତି । ଭାରତୀୟ ରାଷ୍ଟ୍ରାୟତ୍ତ ଉଦ୍ୟୋଗଗୁଡିକୁ ବୈଷୟିକ ଆହ୍ଵାନ ଯେପରି କୃତିମ ଧୀଶକ୍ତି (ଆର୍ଟିଫିସିଆଲ ଇଂଟେଲିଜେନ୍ସ) , କ୍ୱାଂଟମ କମ୍ପ୍ୟୁଟିଂ , ଇଲେକଟ୍ରିକ ଯାନ , ରୋବୋଟିକ୍ସକୁ ଧ୍ୟାନରେ ରଖି ନିଜକୁ ପ୍ରସ୍ତୁତ କରିବାକୁ ପଡିବ ।


    ଗୋଟିଏ ଅନୁମାନ କରାଯାଇଛି କି 2020 ପର୍ଯ୍ୟନ୍ତ ଜିନିଷ ଗୁଡିକର ବିଶ୍ୱ ଇଂଟରନେଟ ବଜାରରେ ଭାରତର ଭାଗିଦାରୀତା(Share) ପ୍ରାୟ 20 ପ୍ରତିଶତ ପର୍ଯ୍ୟନ୍ତ ହେବ । ଏହା ହେଉଛି ପ୍ରାୟ 20 ଲକ୍ଷ କୋଟି ଟଙ୍କାର ବଜାର । ଏହାମଧ୍ୟ ଅନୁମାନ କରାଯାଇଛି କି ଔଦ୍ୟୋଗିକ ବିନିର୍ମାଣରେ ଜିନିଷ ଗୁଡିକର ଇଂଟରନେଟ ବଜାର ଅଂଶୀଦାର ପ୍ରାୟ 60 ପ୍ରତିଶତ ହେବ । କ ’ ଣ ଭାରତୀୟ ରାଷ୍ଟ୍ରାୟତ୍ତ ଉଦ୍ୟୋଗ ଗୁଡିକ ଏହାକୁ ଧ୍ୟାନରେ ରଖି ଆଗମୀ ରଣନୀତି ପ୍ରସ୍ତୁତ କରୁଛନ୍ତି ? କ ’ ଣ ଆପଣ ତଥ୍ୟ ବିଶ୍ଳେଷଣ କରୁଛନ୍ତି ?


    ସାଥୀଗଣ , ଆପଣମାନଙ୍କର ଏହି ପ୍ରୟାସରେ ଡିଜିଟାଇଜେସନ , ଆନାଲିଟିକ୍ସ , ଇ-ଗତିଶୀଳତା ଏବଂ ବ୍ଲକଶୃଙ୍ଖଳ ଭଳି ନୂତନ ଟେକ୍ନୋଲଜି ଆପଣଙ୍କୁ ସାହଯ୍ୟ କରି ପାରିବ । ଏହି କୌଶଳ ନୂତନ ବ୍ୟବସାୟରେ ଆପଣଙ୍କ ପାଇଁ ସୁଯୋଗ ସୃଷ୍ଟି କରି ପାରିବ ।


    ଆଜିର ତାରିଖରେ ବ୍ୟବସାୟିକ ବଜାରରେ ଯେଉଁ ନୂତନ ନବସୃଜନ ହେଉଛି , ନିବେଶ ପାଇଁ ଯେଉଁ ବଡ଼ ପୁଞ୍ଜି ବଜାର ଉପଲବ୍ଧ ହେଉଛି , ତାହାର ମଧ୍ୟ ଳାଭ ଉଠାଯାଇ ପାରିବ ।


    ସାଥୀଗଣ , ଯେତେବେଳେ ଆପଣ ଦେଶର ଆବଶ୍ୟକତା ଗୁଡିକ ଏବଂ ପ୍ରାଥମିକତା ଗୁଡିକ ସହିତ ତାଳ ମେଳ କରି ଚାଲନ୍ତି , ତ ବହୁତ ଭଲ ପରିଣାମ ମିଳିବା ହେଉଛି ସୁନିଶ୍ଚିତ ଆଉ ମୋର ସମ୍ପୂର୍ଣ୍ଣ ଭରସା ଅଛି କି ଆମ ଦେଶର ରାଷ୍ଟ୍ରାୟତ୍ତ ଉଦ୍ୟୋଗ ଗୁଡିକରେ ନିଉ ଇଣ୍ଡିଆର ପରିବର୍ତ୍ତିତ ଅଗ୍ରଦୂତ ହେବାର ପୁରା କ୍ଷମତା ଅଛି ।


    ଆଜି ଏଠାରେ ଏହି ଅବସରରେ ମୁଁ ଆପଣଙ୍କ ସାମ୍ନାରେ 5ଟି ପ୍ରଶ୍ନ , ଏଭଳି 5ଟି ଆହ୍ୱାନ ରଖିବାକୁ ଚାହୁଁଛି । ଆପଣ ଏଠାରେ ଯାହା ରଖିଛନ୍ତି ସେ ବିଷୟରେ ବାହାରେ କିଛି କହିବି ନାହିଁ । ଯାହା ଆପଣ କହିଛନ୍ତି ତାହା ମଧ୍ୟରୁ ମୁଁ ନିଜସ୍ୱ ଢ଼ଙ୍ଗରେ ଉପସ୍ଥାପନା କରିବାକୁ ଚାହିଁବି । ଆଉ ମୋର ବିଶ୍ୱାସ ଅଛି କି ଆପଣ ଏହି କଥା କରି ପାରିବେ । ଏହି 5ଟି ଆହ୍ୱାନ ନିଉ ଇଣ୍ଡିଆରେ ଆପଣଙ୍କ ଭୂମିକାକୁ ପୁନଃ ନିର୍ଦ୍ଧାରଣ କରିବ । ମୁଁ ବହୁତ ସୁକ୍ଷ୍ମ ଭାବରେ ଯିବି ନାହିଁ କିନ୍ତୁ ମୋର ଏହି ପ୍ରଶ୍ନ ମାଧ୍ୟମରେ ଏକ ଏକ ବଡ଼ ବଡ଼ ଆହ୍ୱାନ ଆପଣଙ୍କ ସାମ୍ନାରେ ରଖୁଛି ।


    ମୋର ପ୍ରଥମ ପ୍ରଶ୍ନ : 2022 , ସ୍ୱାଧୀନତାର 75 ବର୍ଷ ହେବ । 2022 ସୁଦ୍ଧା ଭାରତୀୟ ରାଷ୍ଟ୍ରାୟତ୍ତ ଉଦ୍ୟୋଗଗୁଡ଼ିକ କିପରି ସେମାନଙ୍କ ଭୂ-ରଣନୈତିକ ପହଁଚକୁ ବୃଦ୍ଧି କରିବେ ? ଆଉ ବୃଦ୍ଧି କରିବେ ତ କିପରି କରିବେ ।


    ମୋର ଦ୍ୱିତୀୟ ପ୍ରଶ୍ନ : 2022 ସୁଦ୍ଧା ରାଷ୍ଟ୍ରାୟତ୍ତ ଉଦ୍ୟୋଗଗୁଡ଼ିକ କିପରି ଦେଶର ଆମଦାନୀ ଦେୟ ହ୍ରାସ କରିବାରେ ସାହାଯ୍ୟ କରିବେ ? ଆପଣମାନଙ୍କୁ ଲାଗୁଥିବ ଏହି କାର୍ଯ୍ୟ ହେଉଛି କାହାର । ମୁଁ ଆପଣମାନଙ୍କୁ ଉଦାହରଣ ଦେବାକୁ ଚାହୁଁଛି । ମୁଁ ହରିୟାଣାରେ ସେଠାକାର କୃଷକମାନଙ୍କର କ୍ଷେତକୁ ଯାଇଥିଲି । 30 ବର୍ଷ ପୂର୍ବର କଥା କହୁଛି , 25 ବର୍ଷ ପୂର୍ବର କଥା । ତା ’ ର ଛୋଟ ଜମି ଖଣ୍ଡିଏ ଥିଲା , ବହୁତ ଅନୁରୋଧ କରିଥିଲା , ଆସନ୍ତୁ ଆସନ୍ତୁ , ମୁଁ କିଛି ନୂଆ କରିଛି । 30-35ବର୍ଷ ବୟସର ହୋଇଥିଲା , କିନ୍ତୁ ବହୁତ ବଡ଼ ଉତ୍ସାହ ଉଦ୍ଦୀପନା ଥିଲା । ସେ ସ୍ଥିର କରିଥିଲା କି ଦିଲ୍ଲୀରେ 5 ତାରକା ହୋଟେଲକୁ ଯେଉଁ ସ୍ୱତନ୍ତ୍ର ପ୍ରକାରର ପନିପରିବା ଆମଦାନୀ ହେଉଥିଲା , ଛୋଟ ମକା ଆମଦାନୀ ହୋଇଥାଏ , ଛୋଟ ଟମାଟ ଆସି ଥାଏ । ସେ ସ୍ଥିର କଲେ କି ମୁଁ ଦିଲ୍ଲୀରେ କୃଷି କ୍ଷେତ୍ରରୁ ହେଉଥିବା ଆମଦାନୀକୁ ବନ୍ଦ କରି ରହିବି । ଆଉ ସେ ନିଜ ଛୋଟ ବିଲରେ ପରିବେଶ ପରିଚାଳନା କରି ଏହି ସବୁ ଜିନିଷ ଉତ୍ପାଦନ କଲେ ଏବଂ ସେ ଦିଲ୍ଲୀର 5 ତାରକା ହୋଟେଲକୁ ଯୋଗାଇବା ଆରମ୍ଭ କଲେ ଆଉ ଖୁସିର କଥା ଏହା ଯେ ତିନି ବର୍ଷ ଭିତରେ ସେ ଏହି ଆମଦାନୀକୁ ବନ୍ଦ କରି ଦେଇଥିଲେ । ଜଣେ କୃଷକର ପୁଅ ମନରେ ସ୍ଥିର କରି ନିଏ ତ କ ’ ଣ କରିପାରେ । ଏତେ ବଡ଼ ରାଷ୍ଟ୍ରାୟତ୍ତ ଉଦ୍ୟୋଗ ଏକ ଆତ୍ମନିର୍ଭର ସ୍ୱାଭିମାନୀ ନିଜ ଗୋଡରେ ଠିଆ ହେବ ହିନ୍ଦୁସ୍ଥାନ , ଦେଶକୁ ଏ ପର୍ଯ୍ୟନ୍ତ ପହଁଚାଇବାରେ ଆପଣଙ୍କର ଯୋଗଦାନ ରହିଛି । ଏବେ ସମୟ ଆସିଛି ବିଶ୍ୱ ଅର୍ଥବ୍ୟବସ୍ଥାରେ ଆମେ ନିଜେ ନିଜକୁ ଶକ୍ତିଶାଳୀ କରିବା ପାଇଁ ଏହି ଗୋଟିଏ ପଦକ୍ଷେପ ଉପରେ ଗୁରୁତ୍ୱ ଦେବାର ଆବଶ୍ୟକତା ଅଛି । ଆଉ ଏଥିପାଇଁ ମୁଁ କହିବ କି ଆପଣ ନିଜ ଉପସ୍ଥାପନାରେ ଏହି କଥାର ଉଲ୍ଲେଖ କରିଛନ୍ତି । କିନ୍ତୁ ମୁଁ ତାକୁ ଶକ୍ତି ଦେବାକୁ ଚାହୁଁଛି । ଆମେ ଏପରି କି ଜିନଷ ଆଣିବା , ଆମେ ଏଭଳି କି ପ୍ରକାରର ପରିବର୍ତ୍ତିତ ଟେକ୍ନୋଲଜି ଦେବା , ଆମେ ଏଭଳି କି ପ୍ରକାରର ଯନ୍ତ୍ରାଂଶ ଦେବା କି ଯାହା ଦ୍ୱାରା ମୋ ଦେଶର ଆମଦାନୀ କମ୍ କରିବାରେ ମୋର ସକ୍ରିୟ ଭୂମିକା ରହିବ ।


    ମୋର ତୃତୀୟ ପ୍ରଶ୍ନ : 2022 ସୁଦ୍ଧା ଭାରତୀୟ ରାଷ୍ଟ୍ରାୟତ୍ତ ଉଦ୍ୟୋଗ ଗୁଡ଼ିକ କିପରି ନିଜ ନିଜ ମଧ୍ୟରେ , କାରଣ ଏହା ହେଉଛି ବହୁତ ବଡ଼ କଥା , ନିଜ ନିଜ ମଧ୍ୟରେ ନବସୃଜନ ଏବଂ ଗବେଷଣାକୁ ସମନ୍ୱିତ କରିବେ ? ଆଜି ଆମେ ନିଜ ନିଜ ସ୍ଥାନରେ ଅଛେ , ଭିନ୍ନ ଭିନ୍ନ କାର୍ଯ୍ୟ କରୁଛେ । ସେହି କାରଣରୁ ଆମର ମାନବ ସମ୍ବଳ ମଧ୍ୟ ନଷ୍ଟ ହୋଇଯାଉଛି । କିଏ ଗୋଟିଏ କାର୍ଯ୍ୟ କରିଛି ଅନ୍ୟଜଣେ ସେହି କାର୍ଯ୍ୟକୁ ଶୂନ୍ୟରୁ ଆରମ୍ଭ କରିଥାଏ । ଯଦି ଆମ ମଧ୍ୟରେ ସମନ୍ୱୟ ରହିବ ତ ଆପଣ କଳ୍ପନା କରିପାରିବେ କି ଏକାଥରେ କେତେ ବଡ଼ ଲମ୍ଫ ଲଗାଇ ପାରିବା ଆଉ ଏଥିପାଇଁ ମୁଁ ସମନ୍ୱୟର କଥା କହିଛି ।


    ମୋର ଚତୁର୍ଥ ପ୍ରଶ୍ନ : ନିଉ ଇଣ୍ଡିଆର ସ୍ୱପ୍ନ ଅନୁସାରେ ଦେଶ ଯାହା ଉପରେ ଧ୍ୟାନ କେନ୍ଦ୍ରୀତ କରିବ , ଦେଶକୁ ଆମେ ଯେଉଁ ସମସ୍ୟା ଗୁଡିକରୁ ମୁକ୍ତ କରିବାକୁ ଚାହୁଁଛେ କ ’ ଣ ଆମର ଉଦ୍ୟୋଗ ଗୁଡ଼ିକର ସିଏସ୍ଆର ପାଣ୍ଠିର ସୁବିନିଯୋଗ ଲାଗି ମାର୍ଗଚିତ୍ର (Roadmap) କ ’ ଣ ହେବ ? ଆଉ ଆମେ ସାମଗ୍ରିକ ଭାବେ ଏହାକୁ କିପରି କରିବା । ଯେପରି ଆପଣ ଦୁଇଟି ପ୍ରୟୋଗ ବିଷୟରେ କହିଛନ୍ତି କି ଶୌଚାଳୟ ପ୍ରସଙ୍ଗରେ ଆମେ ଯୋଡି ହୋଇ ଯାଇଛେ , ଆମେ ଏତେ ବଡ଼ ଯୋଗଦାନ କରିଦେଲୁ ଆଉ ଦେଶ ପରିବର୍ତ୍ତନ ଦେଖିଲା । ଆଉ ଏଥିପାଇଁ ଆବଶ୍ୟକ ହେଉଛି ଆମେ ଗୋଟିଏ କଥାକୁ ଧରିବା ଆଉ ତାହାକୁ ଅତିକ୍ରମ କରିବା ପାଇଁ କରିପାରିବା କି ?


    ଆଉ ମୋର ପଞ୍ଚମ ପ୍ରଶ୍ନ : 2022 ସୁଦ୍ଧା ଭାରତୀୟ ରାଷ୍ଟ୍ରାୟତ୍ତ ଉଦ୍ୟୋଗ ଗୁଡ଼ିକ ଦେଶକୁ କେଉଁ ବିକାଶର ମଡେଲ ପ୍ରଦାନ କରିବେ ? କେଉଁ ନୂତନ ମଡେଲ ଆମେ ଦେଇ ପାରିବା । ଆମେ ସେହି ଚାଲୁଥିବା ପୁରୁଣା କାଳିଆ ବ୍ୟବସ୍ଥା ଚଳାଇବା କି କିଛି ନୂଆ ନେଇ କରି ଆସିବା ।


    ମୁଁ ଏହି ଆହ୍ୱାନ ପ୍ରଶ୍ନ ମାଧ୍ୟମରେ ଏଥିପାଇଁ ରଖୁଛି କାରଣ ଆପଣଙ୍କୁ ନିର୍ଣ୍ଣୟ ନେବାର ଅଛି , ନୀତି ଆପଣଙ୍କୁ ପ୍ରସ୍ତୁତ କରିବାର ଅଛି , ରଣନୀତି ଆପଣଙ୍କୁ ସ୍ଥିର କରିବାର ଅଛି ଆଉ ଏହି ରଣନୀତିକୁ ଆପଣଙ୍କୁ ହିଁ ଲାଗୁ କରିବାର ଅଛି । ରାଷ୍ଟ୍ର ନିର୍ମାଣର ବଡ଼ ଲକ୍ଷ୍ୟ ସହିତ ଯେତେବେଳେ ଆପଣ ନିଜ-ନିଜ ସଂସ୍ଥାନର ବୋର୍ଡ ବୈଠକରେ ଏହି ପ୍ରଶ୍ନଗୁଡ଼ିକ ଉପରେ ମନ୍ଥନ କରିବେ , ତ ନୂତନ ରାସ୍ତା ଖୋଲିବ , ନୂତନ ଦିଗ ମିଳିବ ।


    ସାଥୀଗଣ , ନୂତନ ବିଶ୍ୱ ସ୍ତରରେ ଭାରତର ଭୂ-ରଣନୈତିକ ଗବେଷଣା ଆଗକୁ ବଢ଼ାଇବା ପାଇଁ ଆପଣମାନଙ୍କର ଯୋଗଦାନ ବୃଦ୍ଧି କରିବା ହେଉଛି ଆବଶ୍ୟକ । ଆଜି ସୁଯୋଗ ରହିଛି ଆପଣ ମଧ୍ୟ ସାରା ଦୁନିଆକୁ ଯାଉଛନ୍ତି , ଦୁନିଆର ବିଭିନ୍ନ ଲୋକଙ୍କ ସହିତ ସାକ୍ଷାତ କରୁଛନ୍ତି । ଏଭଳି ସୁଯୋଗ ଆଗରୁ ବହୁତ କମ୍ ଆସିଥିବ । ଏହି ସୁଯୋଗକୁ ଆମେ ହାତଛଡ଼ା କରିବାକୁ ଦେବା ନାହିଁ । ଆଉ ଆବଶ୍ୟକତା ରହିଛି କି ଏହା ସହିତ ଆପଣ ଭଲ ଭାବରେ ପରିଚିତ ଅଛନ୍ତି କି କିଭଳି କିଛି ଦେଶ ନିଜର ପିଏସୟୁର ବ୍ୟବହାର ଅନ୍ୟ ଦେଶରେ ନିଜର ପ୍ରଭାବ ବିସ୍ତାର ପାଇଁ କରିଛନ୍ତି ।


    ଏହା ମଧ୍ୟ ହେଉଛି ଏକ ତଥ୍ୟ କି ଦୁନିଆର 500 ବଡ଼ କମ୍ପାନୀ ଗୁଡ଼ିକରୁ ଏକ ଚତୁର୍ଥାଂଶ , ହେଉଛନ୍ତି କୌଣସି ନା କୌଣସି ଦେଶର ସାର୍ବଜନିକ କ୍ଷେତ୍ରର ହିଁ କମ୍ପାନୀ । ଏହି କମ୍ପାନୀ ଗୁଡ଼ିକ , ନିଜ-ନିଜ ଦେଶରେ ହେଉଛନ୍ତି ନିବେଶର ମଧ୍ୟ ଏକ ବଡ଼ ମାଧ୍ୟମ ହୋଇ ଥାଆନ୍ତି । ଏଥିପାଇଁ ଆପଣଙ୍କର ସଂସ୍ଥାନ , ନିଜର ସମ୍ପ୍ରସାରଣ ଅଧିକରୁ ଅଧିକ କିପରି ବିସ୍ତାରିତ କରି ପାରିବେ , ଏହା ଉପରେ ମଧ୍ୟ ନିରନ୍ତର ଚିନ୍ତା କରିବାକୁ ପଡ଼ିବ । ଯେପରି ଆଜିକାର ସମୟରେ ସରକାରଙ୍କଠାରୁ ସରକାରଙ୍କର ଯୋଗାଯୋଗ ବଢ଼ୁଛି , ଆପଣଙ୍କ ପାଇଁ ଆହୁରି ଭଲ ସୁଯୋଗ ରହିଛି ପିଏସୟୁରୁ ପିଏସୟୁକୁ ଯୋଗାଯୋଗ ବଢ଼ାଇବା ପାଇଁ ।


    ଆଜି ଭାରତର ପିଏସୟୁ ଗୁଡ଼ିକ ବ୍ରାଜିଲ ରୁ ନେଇ ମୋଜାମ୍ବିକ , ଋଷିଆରୁ ନେଇ ଅଷ୍ଟ୍ରେଲିଆ ପର୍ଯ୍ୟନ୍ତ ନିଜର ଧ୍ୱଜା ଉଡ଼ାଉଛନ୍ତି । କିନ୍ତୁ ଏବେ ଏହା ମଧ୍ୟ ହେଉଛି ସମୟର ଆବଶ୍ୟକତା କି ସାର୍ବଜନିନ କ୍ଷେତ୍ରର କମ୍ପାନୀ ଗୁଡ଼ିକ ବୈଦେଶିକ ନିବେଶ ପାଇଁ ଆଉ ବ୍ୟାପକ ରଣନୀତି ପ୍ରସ୍ତୁତ କରି କାମ କରନ୍ତୁ । ରଣନୀତି ପ୍ରସ୍ତୁତ କରିବା ସମୟରେ ଆପଣଙ୍କୁ ଏହା ମଧ୍ୟ ଧ୍ୟାନରେ ରଖିବାକୁ ହେବ କି ଆପଣଙ୍କ କମ୍ପାନୀର ନିବେଶର ପ୍ରତିଫଳ ମଧ୍ୟ ଅଧିକ ହେଉ ଆଉ ଏହା ଦେଶର ଭୂ-ରଣନୈତିକ ପହଁଚକୁ ମଧ୍ୟ ବଢ଼ାଇବା ଭଳି କାର୍ଯ୍ୟ କରିବ ।


    ଏହି ସରକାର ଆସିବା ପରେ ଅନ୍ୟ ଦେଶର ପ୍ରମୁଖ ସହର ମାନଙ୍କ ସହିତ 12-12ଟି ଏମଓୟୁ ରେ ହସ୍ତାକ୍ଷର କରାଯାଇଛି । ବହୁତ ସହଯୋଗୀ( Sister ) ସହର ଉପରେ କାମ ହେଉଛି । କ ’ ଣ ଆମର ପିଏସୟୁ ଏହି ସହରଗୁଡିକର ଉଦ୍ୟୋଗୀ ଶାଖା ଗୁଡିକ ସହିତ , ସେଠାକାର ସଂସ୍ଥାଗୁଡିକ ସହିତ ବ୍ୟବସ୍ଥିତ ଏବଂ ଯୋଜନାବଦ୍ଧ ଭାବେ ମେକ୍ ଇନ ଇଣ୍ଡିଆକୁ ପ୍ରେତ୍ସାହିତ କରି ପାରିବେ ନାହିଁ ?


    କ ’ ଣ ହୋଇଥାଏ । ଗୋଟିଏ ଦେଶ ଅନ୍ୟ ଦେଶ ସହିତ ଅନେକ ସହଭାଗୀ ବା Sister ରାଜ୍ୟ ସୃଷ୍ଟି ହୋଇ ଯାଇଥାଏ । ଗୋଟିଏ ସହର ଅନ୍ୟ ସହର ସହିତ ସହଭାଗୀ ବା ଭଗିନୀ ସହର ସୃଷ୍ଟି ହୋଇ ଯାଇଥାଏ । କିନ୍ତୁ ଆମର ଅନ୍ୟାନ୍ୟ ଶାଖା ଅଛନ୍ତି ସେମାନଙ୍କୁ ମଧ୍ୟ ସେଠାକୁ ଯାଇ ଯୋଡି ହେବା ଦରକାର । ଆଉ ଅଧିକତମ ସ୍ତମ୍ଭ ଅନୁସାରେ ଏହି ବନ୍ଧୁତ୍ୱକୁ ଛିଡା କରିବା ଦରକାର , ସେମାନେ ଛାଡି ଦେଇଥାନ୍ତି । ଗୋଟିଏ ବୁଝାମଣା ପତ୍ର ସ୍ୱାକ୍ଷରିତ ହୋଇଗଲା , ସହକାରୀ ସରକାର ଭାବେ ଗଣାଯାଇଥାଏ , ତ ଉତ୍ସବ ଆୟୋଜନ ହୋଇଗଲା ବାସ୍ ଛୁଟି , ଆଜ୍ଞା ନାହିଁ , ଆମେ ଏହାକୁ ସର୍ବାଧିକ 50-100 କେତେକ କ୍ଷେତ୍ର ଅଛି ଯେଉଁଠାରେ ସେମାନେ ସହର ସହିତ ଆମେ ଯୋଡି ହୋଇଥାଏ । ଆଉ ଏଥିପାଇଁ ମୁଁ ନୁରୋଧ କରିବି ଏଥିପାଇଁ ନୂତନ ରଣନୀତି ଦୃଷ୍ଟିଭଙ୍ଗୀ ଜରୁରୀ । ସେହିପରି ଆମ ସମସ୍ତଙ୍କ ସାମ୍ନାରେ ଏକ ବଡ଼ ଆହ୍ୱାନ ହେଉଛି ଆମଦାନୀ ଦେୟକୁ ନେଇ । ଅନେକ ଏଭଳି ଉତ୍ପାଦ ଅଛି , ଯାହା ଏବେ ଆମେ ଆମଦାନୀ କରୁଛୁ କିନ୍ତୁ ଆମଦାନୀକୁ କମ୍ କରାଯାଇ ପାରିବ । କିଛି କ୍ଷେତ୍ରରେ ସରକାର ଆମଦାନୀ ଦେୟକୁ କମ୍ କରିବାରେ ସଫଳ ହୋଇଛନ୍ତି କିନ୍ତୁ ଏବେ କରିବା ପାଇଁ ବହୁତ କିଛି ବାକି ଅଛି । ଏଭଳି ସ୍ଥିତିରେ ଆପଣମାନଙ୍କ ପାଇଁ ମଧ୍ୟ ବହୁତ ବଡ଼ ସୁଯୋଗ ଅଛି । ଆଉ ଏହା କୌଣସି ବହୁତ ବଡ଼ ଆହ୍ୱାନ ନୁହେଁ । ଆପଣମାନଙ୍କୁ କେବଳ ପ୍ରୟାସ କରିବାର ଅଛି । ତା’ହେଲେ ଆପଣ ଦେଖିବେ ପରିବର୍ତ୍ତନ ନିଶ୍ଚୟ ଆସିଯିବ ।


    ଆପଣମାନଙ୍କ ତରଫରୁ ଏକ ସମୟ ସୀମା ସ୍ଥିର କରିବେ , ଏହି ଦିଗରେ କାର୍ଯ୍ୟ କରାଯାଇ ପାରିବ କି ଆଗାମୀ ଦୁଇ-ତିନି ବର୍ଷରେ କେଉଁ ଉତ୍ପାଦର ଆମଦାନୀ , ଦଶ-ପନ୍ଦର-କୋଡିଏ ପ୍ରତିଶତ , ଯେତେ ଆପଣଙ୍କୁ ଉଚିତ ମନେହେବ , ସେତେ କମ୍ କରିବେ ।

      * ଯଦି ଆମେ ମୂଲ୍ୟ ପ୍ରତିଦ୍ୱନ୍ଦୀ ହେବା ଏବଂ ମାନରେ ସମ୍ବେଦନଶୀଳ ହେବା , ଆଉ ଏଭଳି ଉତ୍ପାଦ ଉପରେ ଧ୍ୟାନ କେନ୍ଦ୍ରୀତ କରିବା ଯାହାର ଆମଦାନୀ ପାଇଁ ବାଧ୍ୟ ହେବା ଆଉ ଯାହାକୁ ଆମେ ନବ ସୃଜନ ମାଧ୍ୟମରେ ତାହାକୁ ବଦଳାଇ ପାରିବା , ତ ଆମଦାନୀ ଦେୟରେ ମହତ୍ୱପୂର୍ଣ୍ଣ ହ୍ରାସ ଘଟି ପାରିବ ।
      * ସାଥୀଗଣ , ମୁଁ ଆପଣମାନଙ୍କୁ ପ୍ରତିରକ୍ଷା କ୍ଷେତ୍ରର ଉଦାହରଣ ଦେବାକୁ ଚାହୁଁଛି । ବିଗତ 60-70ବର୍ଷରେ ଭାରତ ଦୁନିଆର ସବୁଠାରୁ ବଡ଼ ଅସ୍ତ୍ର ଶସ୍ତ୍ର ଆମଦାନୀ କରିବା ଭଳି ଦେଶ ଗୁଡିକ ମଧ୍ୟରୁ ଗୋଟିଏ ହୋଇ ରହିଛି । ଇତିହାସରେ କ ’ ଣ ନୀତି ରହିଛି , ମୁଁ ତାହା ଉପରକୁ ଯିବାକୁ ଚାହୁଁ ନାହିଁ । ସେତେବେଳେ ତ କେହି ଏହା ଭାବିପାରୁ ନ ଥିଲେ କି ଭାରତରେ କୌଣସି ସରକାର ପ୍ରତିରକ୍ଷା କ୍ଷେତ୍ରରେ ପ୍ରତ୍ୟକ୍ଷ ବିଦେଶୀ ପୁଞ୍ଜି ନିବେଶ ପାଇଁ ପଥ ଉନ୍ମୁକ୍ତ କରି ପାରିବେ ।
      * ମୁଁ ମାନୁଛି କି ଆମର ପ୍ରତିରକ୍ଷା କ୍ଷେତ୍ରରେ ପିଏସୟୁ ଗୁଡିକ ଅଛନ୍ତି , ସେମାନଙ୍କୁ ଆଜି ଏହି ସମୟରେ ଏକ ବଡ଼ ସୁଯୋଗ ଭାବେ ନେବା ଆବଶ୍ୟକ । ଆମର ପିଏସୟୁ ଗୁଡିକ ଯେତେ ଅଧିକ ବୈଷୟିକ ଜ୍ଞାନ କୌଶଳ ହସ୍ତାନ୍ତର ଉପରେ ଗୁରୁତ୍ୱ ଦେବେ , ସଂଯୁକ୍ତ ଉଦ୍ୟୋଗ ଆଡ଼କୁ ଯିବେ , ସେତେ ଅଧିକ ମେକ୍ ଇନ ଇଣ୍ଡିଆ ସୁଦୃଢ ହେବ ଆଉ ଦେଶର ପ୍ରତିରକ୍ଷା କ୍ଷେତ୍ର ମଧ୍ୟ ଆତ୍ମନିର୍ଭରଶୀଳ ହେବ ।
      * ଆଜି ଭାରତ ତେଜସ୍ ଭଳି ଲଢ଼ୁଆ ବିମାନ ନିର୍ମାଣ କରୁଛି , ବିଶ୍ୱ ସ୍ତରୀୟ ଯୁଦ୍ଧପୋତ ନିର୍ମାଣ କରୁଛି , ଯୁଦ୍ଧ ଜାହାଜ ନିର୍ମାଣ କରୁଛି । ଆମେ ବେଷୟିକ ଭାବେ ସକ୍ଷମ ମଧ୍ୟ ଆଉ ସମର୍ଥ ମଧ୍ୟ । ସେଥିପାଇଁ ଘରୋଇ ଆବଶ୍ୟକତା ସହିତ ବିଦେଶୀ ବଜାର ଉପରେ ମଧ୍ୟ ଦୃଷ୍ଟି ରଖିବାକୁ ହେବ ।

    ଆଉ ଏକ ମହତ୍ୱପୂର୍ଣ୍ଣ ଦିଗ ହେଉଛି , ନବସୃଜନ ଏବଂ ଗବେଷଣାର ସମନ୍ୱୟ ।

      * ଆମର ବୈଜ୍ଞାନିକ ସଂସ୍ଥାନ ଗୁଡିକ ଯେପରି କି , ବୈଜ୍ଞାନିକ ଏବଂ ଔଦ୍ୟୋଗିକ ଗବେଷଣା ପରିଷଦ , ଭାରତୀୟ ଚିକିତ୍ସା ଅନୁସଂଧାନ ସଂସ୍ଥାନ , ଭାରତୀୟ କୃଷି ଗବେଷଣା ପରିଷଦରେ ଦେଶର ସର୍ବୋକ୍ରୃଷ୍ଟ ଆର ଏବଂ ଡି ଭିତିଭୂମି ଅଛି । ସିପିଏସଇ ଗୁଡିକ ପାଖରେ ମଧ୍ୟ ନିଜ-ନିଜ କ୍ଷେତ୍ର ସମ୍ବନ୍ଧରେ ଗବେଷଣାର ଆଧୁନିକ ଭିତ୍ତିଭୂମି ଅଛି ।
      * ଆପଣ ଅନେକ କୌଶଳ ଏବଂ ସୃଜନାତ୍ମକ ଉତ୍ପାଦ ମଧ୍ୟ ବିକଶିତ କରିଛନ୍ତି । କିନ୍ତୁ ପ୍ରାୟତଃ ଏହା ମଧ୍ୟ ଦେଖାଯାଏ କି ବିଭିନ୍ନ ସଂସ୍ଥାର ଗବେଷଣାଗାରରେ ଯେଉଁ ନବସୃଜନ ହେଉଛି , ତାହା ସେହିଠାରେ ହିଁ ସିମୀତ ରହି ଯାଉଛି । ଏହି ସ୍ଥିତିକୁ ବଦଳାଇ 2022 ପର୍ଯ୍ୟନ୍ତ କିପରି ନବସୃଜନ ଓ ଗବେଷଣାର ଏକ ସମନ୍ୱିତ ଭିତିଭୂମି ଆପଣ ପ୍ରସ୍ତୁତ କରିପାରିବେ , ସେହି ଦିଗରେ ମଧ୍ୟ ଚିନ୍ତା କରିବା ମୋ ବୁଝିବାରେ ହେଉଛି ସମୟର ଆବଶ୍ୟକତା ।
      * ଯେତେବେଳେ ସିପିଏସଇ ଗୁଡିକ ଆଉ ସରକାରୀ ବିଭାଗ ମଧ୍ୟରେ ସୂଚନା ଆଦାନ ପ୍ରଦାନ ବୃଦ୍ଧି ପାଇବ , ନୂତନ ଗବେଷଣା ଏବଂ ନବସୃଜନର ତଥ୍ୟ ଜଣେ ଅନ୍ୟ ଜଣଙ୍କୁ ଭଲ ଭାବରେ ଦେଇ ପାରିବେ ତ ଗବେଷଣା ପାଇଁ ଖର୍ଚ୍ଚ ମଧ୍ୟ କମ୍ ହେବ ଏବଂ ବ୍ୟବସ୍ଥା ମଧ୍ୟ ଆହୁରୀ ପ୍ରଭାବଶାଳୀ ହେବ । ଏହି ଆଦାନ ପ୍ରଦାନ କେବଳ ଭିତିଭୂମିରେ ହିଁ ନୁହେଁ ବରଂ ଦକ୍ଷତା ପୂର୍ଣ୍ଣ କ୍ଷେତ୍ର , ଆଧୁନିକ ଯନ୍ତ୍ରାଂଶର ବ୍ୟବହାର , ବୈଷୟିକ ଜ୍ଞାନ ପ୍ରତ୍ୟେକ ସ୍ତରରେ ହୋଇ ପାରିବ ।

    ସାଥୀଗଣ , ବିଗତ କିଛି ବର୍ଷରେ ରାଷ୍ଟ୍ରାୟତ୍ତ ଉଦ୍ୟୋଗମାନେ ନିଜର ବେଲେନ୍ସ ସିଟ୍ ହିସାବରେ ବହୁତ ଭଲ କାମ କରିଛନ୍ତି । ଗତ ବର୍ଷ ସିପିଏସଇର ମୋଟ ଲାଭ 1.25 ଲକ୍ଷ କୋଟିରୁ ଅଧିକ ଥିଲା । ଏହାର 2 ପ୍ରତିଶତ ଅର୍ଥାତ୍ ପାଖାପାଖି 2500 କୋଟି ଟଙ୍କା ସିଏସ୍ଆର ବା କର୍ପୋରେଟ ସାମାଜିକ ଦୟିତ୍ୱବୋଧ ଭାବରେ ଖର୍ଚ୍ଚ ହୋଇ ପାରିବ ।


    ଏହି ଅର୍ଥ ଦେଶର ପ୍ରାଥମିକତାକୁ ଧ୍ୟାନରେ ରଖି କିଭଳି ଉଚିତ ଉପଯୋଗ ହେବ ଏହି ବିଷୟରେ ଭାବିବାକୁ ପଡିବ । ଆପଣମାନଙ୍କର ମନେ ଥିବ 2014-15 ରେ , ଆଉ ଯାହା ମଧ୍ୟ ଆମକୁ ଏବେ ଫିଲ୍ମ ମାଧ୍ୟମରେ କୁହାଯାଇଛି । ଆପଣମାନେ ସ୍କୁଲରେ ଶୌଚାଳୟ ନିର୍ମାଣ ପାଇଁ ସିଏସ୍ଆର ପାଣ୍ଠିରୁ ଦାନ କରିଥିଲେ , ଯାହାର ପରିଣାମ ଆଜି ସମସ୍ତଙ୍କ ସାମ୍ନାରେ ଅଛି । ମୋର ପରାମର୍ଶ ହେଉଛି କି ଯେପରି 2014ରେ ସ୍କୁଲ ଶୌଚାଳୟ ନିର୍ମାଣକୁ ବଛା ଯାଇଥିଲା , ସେହିଭଳି ଗୋଟିଏ ବିଷୟରେ ପ୍ରତ୍ୟେକ ବର୍ଷ ବଛା ଯାଉ ଆଉ ସିଏସ୍ଆରର ଏକ ବଡ଼ ଅଂଶ କେବଳ ସେହି ଗୋଟିଏ କାମରେ ଲଗାଯାଉ ।

      * ଆପଣମାନଙ୍କୁ ଜଣାଥିବ କି ନୀତି ଆୟୋଗ ଦେଶର 115 ଟି ଜିଲ୍ଲା ଯାହା ଦେଶର ବିକାଶର ମାନଦଣ୍ଡରେ ପହଂଚି ପାରି ନାହିଁ । ଏଭଳି ଜିଲ୍ଲାକୁ ଚିହ୍ନଟ କରିଛନ୍ତି , ଆଉ ତାହାକୁ ମୁଁ ଆକାଂକ୍ଷିତ ଜିଲ୍ଲା ଭାବେ ପରିଚିତ କରାଇବାକୁ ସ୍ଥିର କରିଛି । ଅନଗ୍ରସର ଜିଲ୍ଲାରୁ , ଆକାଂକ୍ଷିତ ଜିଲ୍ଲା , କ ’ ଣ ଏହି ଜିଲ୍ଲାର ବିକାଶ ଆପଣମାନଙ୍କ ପାଇଁ ଏହି ବର୍ଷର ବିଷୟ ହୋଇ ପାରିବ କି ?
      * ଆପଣଙ୍କ ସଂସ୍ଥାନ ନିଜର କର୍ପୋରେଟ ସାମାଜିକ ଦାୟିତ୍ୱବୋଧକୁ ତୁଲାଇବା ସହିତ ଦକ୍ଷତା ବିକାଶ କାର୍ଯ୍ୟକୁ ମଧ୍ୟ ହାତକୁ ନେଇ ପାରିବେ । ବିଶ୍ୱବିଦ୍ୟାଳୟଗୁଡ଼ିକ ସହିତ-କଲେଜମାନଙ୍କ ସହିତ ଯୋଡ଼ି ହୋଇ , ଆଇଟିଆଇ ସହିତ କାମ କରି ଆପଣ ନିଜର ସଂସ୍ଥାଗୁଡ଼ିକର ଦକ୍ଷତା ବିକାଶ ପାଇଁ ବଡ଼ ଅଭିଯାନ ସହ ମଧ୍ୟ ଯୋଡ଼ିପାରିବେ ।
      * ଏହା ବ୍ୟତୀତ ଜାତୀୟ ଶିକ୍ଷା ନବୀଶ ଯୋଜନାକୁ ଯେତେ ଅଧିକ ଆପଣମାନଙ୍କ ଦ୍ୱାରା ସମର୍ଥନ ମିଳିବ , ସେତେ ଅଧିକ ଦେଶର ଯୁବକମାନଙ୍କୁ ଲାଭ ହେବ । ଆଉ ମୁଁ ଚାହିଁବି କି ଆପଣ ଯାଇ କରି ତୁରନ୍ତ ଭାରତ ସରକାରଙ୍କ ଯୋଜନାର ଅଧ୍ୟୟନ କରିବେ , ଦଳ ଗଠନ କରନ୍ତୁ ଆଉ ତାହାକୁ କାର୍ଯ୍ୟାନ୍ୱୟନ କରିବା ଦିଗରେ କିଛି ପଦକ୍ଷେପ ଉଠାନ୍ତୁ । ଆପଣଙ୍କ ସଂସ୍ଥାନ ଭଳି ସାଧନ ଏବଂ ସଂସାଧନ ମିଳି ପାରିଲେ , ଯୁବକମାନେ ଦୁଇ ଗୁଣ ଉତ୍ସାହର ସହିତ ଶିଖିବା ପାଇଁ ଆଗକୁ ଆସିବେ । ଏହା ବ୍ୟତୀତ ସେ ଆପଣଙ୍କ ପାଇଁ ପ୍ରତିଭା କେନ୍ଦ୍ର ଭଳି କାମ ମଧ୍ୟ କରିବେ ।
      * ଏଥିପାଇଁ ଆପଣମାନଙ୍କୁ ଅଧିକରୁ ଅଧିକ ଅଙ୍କୁରଶାଳ(Incubator) ଏବଂ Tinkering ଗବେଷଣାଗାର ନିର୍ମାଣ କରିବାକୁ ପଡ଼ିବ , ଫଳରେ କମ୍ ବୟସରେ ହିଁ ନବସୃଜନର ଚିନ୍ତାଧାରା ଆମ ମାନଙ୍କ ପାଖରେ ପହଂଚି ପାରିବ ଆଉ ତାହାର ଉପଯୋଗ କରାଯାଇ ପାରିବ । ଯୁବ ଶକ୍ତିକୁ ବିନିଯୋଗ କରିବାର ଆବଶ୍ୟକତା ଅଛି , ଅନେକ ଥର ଯୁବକମାନେ ଏଭଳି ସମାଧାନ ଦେଇ ଯାଆନ୍ତି ଯାହା ଆମର ପ୍ରଚଳିତ ବ୍ୟବସ୍ଥା ଦେଇ ପାରି ନଥାଏ ।

    ସାଥୀଗଣ , ଆପଣଙ୍କ ଅନୁଭବ ଆଉ ସଂସାଧନରେ ଭରପୂର ସଂସ୍ଥାନ ଦେଶକୁ ବିକାଶର ନୂତନ ମଡେଲ ମଧ୍ୟ ଦେଇ ପାରିବ । ଦେଶର ଦୂର-ଦୂରାନ୍ତର ଅଂଚଳରେ ମଧ୍ୟ ରହିଥିବା ଆପଣଙ୍କ ସଂସ୍ଥାନ ଉର୍ଜ୍ଜାର ସେହି କେନ୍ଦ୍ର ହୋଇ ପାରିବ ଯାହା କି ନିଜ ଆଖ ପାଖର ସମସ୍ତ ଅଂଚଳକୁ ଆଲୋକମୟ କରି ପାରିବ ।

      * ଆପଣ ସମସ୍ତେ ଦୃଢ଼ ନିଶ୍ଚୟ କରିନେବେ କି ଆଗାମୀ ଦେଢ଼ ବର୍ଷରେ ଶହ-ଶହ ନୂତନ ମଡେଲ ସ୍ମାର୍ଟ-ସିଟି ମିଳି ପାରିବ ।
      * କାଗଜ ବିହୀନ କାର୍ଯ୍ୟ ସଂସ୍କୃତି , ନଗଦ ବିହୀନ ଦେଣ-ନେଣ , ବର୍ଜ୍ୟ ପରିଚାଳନା ଏଭଳି ଅନେକ ବିଷୟ ଅଛି ଯେଉଁଠାରେ ଆପଣଙ୍କ ସଂସ୍ଥାଗୁଡ଼ିକ ରୋଲ ମଡେଲ ଭାବେ କାର୍ଯ୍ୟ କରି ପାରିବ ।
      * ଆପଣମାନଙ୍କ ପାଖରେ ପହଂଚ ଅଛି , ସମ୍ବଳ ଅଛି , ଏହି ଯାବତୀୟ ପ୍ରୟାସ ପାଇଁ ଗବେଷଣା ଓ ଅନୁସନ୍ଧାନ କାର୍ଯ୍ୟ କରନ୍ତୁ ଆଉ ଫଳାଫଳ ଆଣି ଦେଖାନ୍ତୁ । ଏହା ସମାଜ ଆଉ ଦେଶର ବହୁତ ବଡ଼ ସେବା ହେବ ।

    ଆଉ ମୋର ଅନୁରୋଧ କି ଅଧିକରୁ ଅଧିକ ଦକ୍ଷତା ଉପରେ ଧ୍ୟାନ କେନ୍ଦ୍ରିତ ହେଉ , କର୍ପୋରେଟ ପ୍ରଶାସନ ଉପରେ ଯୋର ଦିଆଯାଉ ଆଉ ସମ୍ବଳର ସଠିକ ଉପଯୋଗ କରାଯାଉ ।


    ସାଥୀଗଣ , ନିଜର ସଂସାଧନ ଏବଂ ସାମର୍ଥ୍ୟ ଉପରେ ଭରସା ନ କରି କୌଣସି ବ୍ୟକ୍ତି ନା ଆଗକୁ ବଢ଼ି ପାରେ , ନା କୌଣସି ସଂସ୍ଥା ନା କୌଣସି ଦେଶ ଆଗକୁ ବଢ଼ି ପାରେ । ଭାରତରେ ନା ସଂସାଧନର ଅଭାବ ଅଛି ନା ସାମର୍ଥ୍ୟର ଅଭାବ ଅଛି । ଆମ ମାନଙ୍କ ମଧ୍ୟରେ ଇଚ୍ଛାଶକ୍ତି ଆଉ ନିଜ ଉପରେ ଭରସା ମଧ୍ୟ ଅଛି । ବିଗତ ଚାରି ବର୍ଷରେ ଆପଣମାନେ ଦେଖିଥିବେ କି ସରକାରଙ୍କ ତରଫରୁ ଥରଟିଏ ପାଇଁ ଆପଣମାନଙ୍କୁ ସ୍ୱର ଉତ୍ତୋଳନ କରିବାକୁ ପଡ଼ି ନଥିବ କି ଏହି ଅସୁବିଧା ଅଛି , ଅମୁକ ଅସୁବିଧା ଅଛି ଇତ୍ୟାଦି । ଆମେ ହେଉଛୁ ପ୍ରତ୍ୟେକ ଆହ୍ୱାନକୁ ସଫଳତାର ସହିତ ମୁକାବିଲା କରିବା ଭଳି ବ୍ୟକ୍ତି । ଆଉ ମୁଁ ସ୍ୱୀକାର କରୁଛି କି ଆମେ ଏହି ଦେଶକୁ , ଆମେ ଦେଶକୁ ନୂତନ ଶିଖର ପର୍ଯ୍ୟନ୍ତ ନେଇ ଯାଇ ପାରିବା । ଏହା ହେଉଛି ସରକାରଙ୍କର ପ୍ରତିବଦ୍ଧତା ଆଜ୍ଞା , ଆଉ ଏଥିପାଇଁ ମୁଁ ଆପଣ ମାନଙ୍କୁ ଅନୁରୋଧ କରୁଛି । ଦେଶରେ କୌଣସି ସାଧନ ସଂସାଧନର ଅଭାବ ନାହିଁ । ଆସନ୍ତୁ ଆମେ ସମସ୍ତେ ଏକାଠି ବସି ମିଳି ମିଶି କରି ଆଗକୁ ବଢ଼ିବା ।


    ମୋର ବିଶ୍ୱାସ କି ଏ ଯେଉଁ ପଦକ୍ଷେପ ଯାହା ଆପଣ ମାନେ ନେଇଛନ୍ତି , ତାହା ଆଗକୁ ମଧ୍ୟ ଜାରି ରହିବ । ଆଉ ଏହି ମନ୍ଥନରୁ ଯେଉଁ ଚିନ୍ତାଧାରା ବାହାରିବ ଆଉ ନୂତନ ଚିନ୍ତାଧାରା ବାହାରିବ , ତାହାକୁ ନା କେବଳ କାର୍ଯ୍ୟାନ୍ୱୟନ କରାଯିବ ବରଂ ଅନୁଧ୍ୟାନ କରାଯିବାର ବ୍ୟବସ୍ଥା କରାଯିବା ଦରକାର ।


    ମୁଁ ମାନୁଛି କି ଶକ୍ତି ଆଉ ଅଭିଜ୍ଞତା , ଉଦ୍ୟମୀ ଏବଂ ଉତ୍ସାହର ସଂଗମରେ ହିଁ ମହତ୍ୱପୂର୍ଣ୍ଣ ପରିଣାମ ମିଳି ପାରିବ ।


    ମୋ ପାଇଁ ପିଏସୟୁଗୁଡ଼ିକ ଅର୍ଥାତ୍ ପ୍ରଗତି-ସେବା ଏବଂ ଉର୍ଜ୍ଜା , ଆଉ ଏହାର କେନ୍ଦ୍ରରେ ରହିଛି ଏସ୍ ଅର୍ଥାତ ସେବା ରହିଛି ।


    ନିଉ ଇଣ୍ଡିଆର ସ୍ୱପ୍ନ ନେଇ , ନୂତନ ଉର୍ଜ୍ଜା ଯୁକ୍ତ ହୋଇ ସେବା ଭାବରେ ପ୍ରେରିତ ଆପଣଙ୍କ କାର୍ଯ୍ୟ ରାଷ୍ଟ୍ରକୁ ପ୍ରଗତି ଆଡ଼କୁ ନେଇ କରି ହିଁ ଯିବ । ଏହା ହେଉଛି ମୋର ବିଶ୍ୱାସ ।


    ଭବିଷ୍ୟତ ସହିତ ଜଡ଼ିତ ଆପଣଙ୍କ ନୀତି ଗୁଡ଼ିକ- ନିଷ୍ପତ୍ତି ସଫଳ ହେଉ , ନିଉ ଇଣ୍ଡିଆର ସଂକଳ୍ପକୁ ସିଦ୍ଧ କରିବାରେ ଆପଣଙ୍କର ଅଧିକରୁ ଅଧିକ ଭାଗିଦାରୀ ହେଉ , ଏହି କାମନା ସହିତ ନିଜ କଥା ସମପ୍ତ କରିବା ପୂର୍ବରୁ ମୁଁ ଅନୁରୋଧ କରିବି କି କ ’ ଣ ଆମେ ଶହେ ଦିନ ପରେ ଆପଣମାନଙ୍କ ମଧ୍ୟରେ ଯେଉଁ ପ୍ରମୁଖ ଲୋକ ଅଛନ୍ତି ସେମାନଙ୍କ ସହିତ କ ’ ଣ ବସି ପାରିବି କି ? 100 ଦିନ ପରେ ଆଉ ଆଜି ଯାହା କହିଲେ , ଆଜି ଯାହା ଶୁଣିଲେ , ଆଜି ଯାହା କିଛି ଦେଖାଇଛନ୍ତି । ତାହାକୁ ତାରିଖ ଅନୁଯାୟୀ କିଏ ଦେଖିବ , କିପରି ଦେଖିବ , କିଭଳି ସଂପୂର୍ଣ୍ଣ ହେବ । ଏହାର ବିଶଦ ବିବରଣୀ ଯଦି ମୋତେ ଆପଣ ଅବଗତ କରାଇବେ ତ ମୋତେ ଭଲ ଲାଗିବ । କାରଣ ମୋତେ ମଧ୍ୟ ଆପଣ ମାନଙ୍କ ଠାରୁ ବହୁତ କିଛି ଶିଖିବାର ଅଛି । ଯଦି ମୁଁ ଆପଣ ମାନଙ୍କ ସହିତ କିଛି ଅଧିକ ବିତାଇବି ତ ଯାହା ଶିଖିବି ତାହା ମୁଁ ସରକାରଙ୍କ ମାଧ୍ୟମରେ ଆଣିବି । ତ ମୁଁ ଆଶା କରୁଛି କି ଠିକ୍ 100 ଦିନ ପରେ ଯେଉଁ ଯେଉଁ କଥା ଆଜି ଆପଣମାନେ କହିଛନ୍ତି , ତାହାର ସଠିକ ମାର୍ଗଚିତ୍ର ନେଇ କରି ଦାୟିତ୍ୱ ବୋଧ ସ୍ଥିର କରି ଆଉ ଏପରି ନୁହେଁ , ଭବିଷ୍ୟତ ଉଜ୍ଜ୍ୱଳ ଅଛି , ପରିବେଶ ଖୁବ୍ ଭଲ ଅଛି , ଲୋକ ଉତ୍ସାହିତ ଅଛନ୍ତି , ପରିଣାମ ନିଶ୍ଚିତ ଅଛି , ଏପରି କଥା ନୁହେଁ । ଶହେ ପାଦ ଯିବାର ଅଛି , ଏହି ଦିଗରେ ଯିବାର ଅଛି । ଏହି ତାରିଖ ପର୍ଯ୍ୟନ୍ତ ଦଶ ପାଦ , ଏହି ତାରିଖ ପର୍ଯ୍ୟନ୍ତ କୋଡ଼ିଏ ପାଦ , ଏହା ଆମେ ଏଠାରେ ହାସଲ କରିବା , ଏହା ଆମର ସଂସାଧନ ହେବ , ଆମର ଟିମ୍ ହେବ । ଆପଣ ତ ଏହି କର୍ପୋରେଟ୍ ଜଗତର ଅଟନ୍ତି ଆପଣମାନଙ୍କୁ ତ ଶିଖିବାକୁ ପଡ଼େ ନାହିଁ । ଆଉ ଆପଣ ତ ବହୁତ ବଡ଼ ଦେୟ ଦେଇ Management ମଧ୍ୟ ପଢ଼ିବାକୁ ଯାଉଥିବେ । ଆପଣମାନଙ୍କର ସମସ୍ତ ଯୁବକଗଣ । ସେ ଯାହା ହେଉ , ମୋତେ ଜଣା ନାହିଁ କିନ୍ତୁ ଯାଉଥିବେ ତ ଏବଂ ପଢ଼ୁଥିବେ ମଧ୍ୟ ତ ଏହାକୁ କାର୍ଯ୍ୟରେ ଲଗାଇ ପାରୁଥିବେ କି ନାହିଁ ତାହା ଭଗବାନଙ୍କୁ ଜଣା । କିନ୍ତୁ ଯାହା କରୁଥିବେ ମୋତେ ତାହାକୁ ସୂକ୍ଷ୍ମ ଭାବରେ ଜାଣିବାର ଆବଶ୍ୟକତା ନାହିଁ କିନ୍ତୁ ଆଜିର ମନ୍ଥନ ପରେ ବୋଧ ହୁଏ ସେଥି ମଧ୍ୟରୁ ଆପଣ ଚିନ୍ତନ କରିବେ । କ ’ ଣ ଆମେ ଏହି ଜିନିଷର ଲାଭ ଉଠାଇ ପାରିବା କି ? ଉପସ୍ଥାପନା ନିର୍ଦ୍ଦିଷ୍ଟ ଥିଲା । ଏବେ ମୋତେ Roadmap ଦରକାର , ଲକ୍ଷ୍ୟ ଦରକାର ଆଉ ସମସ୍ତ ଲକ୍ଷ୍ୟର ପରିମାପକ ହେବା ଦରକାର । ସମୁଦ୍ରର ଲହଡ଼ି ଭଳି ନ ହେବା ଦରକାର । ତାହା ପରିମାପକ ହେବା ଦରକାର । ଆଉ ଆପଣ ଦେଖିବେ ପରିବର୍ତ୍ତନ ତୁରନ୍ତ ଆରମ୍ଭ ହେବ ।


    ମୋ ତରଫରୁ ଆପଣମାନଙ୍କୁ ବହୁତ-ବହୁତ ଶୁଭକାମନା । ବହୁତ-ବହୁତ ଧନ୍ୟବାଦ ।


    **********

    
    
    (Release ID: 1528731) Visitor Counter : 1
    
    
    
    
    

*