      ମାନବ ସମ୍ବଳ ବିକାଶ ମନ୍ତ୍ରଣାଳୟ

      ସିବିଏସଇ ଜେଇଇ ମୁଖ୍ୟ ପ୍ରବେଶିକା ପରୀକ୍ଷା ବାବଦରେ ସ୍ପଷ୍ଟୀକରଣ
      Posted On: 11 APR 2018 6:06PM by PIB Bhubaneshwar


    ୱେବଲିଙ୍କ cisthetaglobal.com ରେ ଏକ ଖବର ପ୍ରକାଶିତ ହୋଇଥିଲା ଯେ ଜେଇଇ 2018 ପ୍ରଶ୍ନପତ୍ରର ମୋଟ 90 ଟି ପ୍ରଶ୍ନ ମଧ୍ୟରୁ 7-8ଟି ପ୍ରଶ୍ନ ନାରାୟଣ ଏକାଡେମୀ ନାମକ ଏକ କୋଚିଂ ପ୍ରତିଷ୍ଠାନ ଦ୍ୱାରା ପ୍ରସ୍ତୁତ ଏକ ମଡେଲ ପେପରରୁ ଆସିଥିଲା । ଏ ସଂକ୍ରାନ୍ତରେ ସିବିଏସଇ ପ୍ରକାଶ କରିଛି ଯେ ଏହି ପ୍ରଶ୍ନ କିମ୍ବା ବିଷୟ 2016ରେ ନଥିଲା । ଏ ସଂକ୍ରାନ୍ତରେ ଅଧିକ ସୂଚନା ପ୍ରଦାନ କରି ସିବିଏସଇ ପ୍ରକାଶ କରିଛି ଯେ 100ରୁ ଉର୍ଦ୍ଧ୍ଵ ପ୍ରଶ୍ନକର୍ତ୍ତାଙ୍କ ଦ୍ୱାରା ଜେଇଇ ପ୍ରଶ୍ନପତ୍ର ପ୍ରସ୍ତୁତ କରାଯାଏ । ଏହି ପ୍ରଶ୍ନକର୍ତ୍ତାମାନେ ହେଉଛନ୍ତି ବିଭିନ୍ନ ବିଷୟରେ ବିଶେଷଜ୍ଞ । ପରୀକ୍ଷା ବର୍ଷରେ ଏମାନେ ଦୁଇ ବର୍ଷରୁ ଉର୍ଦ୍ଧ୍ଵ ଧରି 1500ରୁ ଉର୍ଦ୍ଧ୍ଵ ଆଇଟମ ପ୍ରସ୍ତୁତ କରିଥା ’ ନ୍ତି । ସମସ୍ତ ପ୍ରଶ୍ନପତ୍ର ବିଭିନ୍ନ ବିଷୟର ଲେଖକମାନଙ୍କ ଦ୍ୱାରା ମୂଳତଃ ପ୍ରସ୍ତୁତ କରାଯାଏ ଏବଂ ଏଗୁଡ଼ିକ ହାତଲେଖା ହୋଇଥାଏ । ଏହାପରେ ବିକ୍ଷିପ୍ତ ଭାବେ 90ଟି ପ୍ରଶ୍ନକୁ ନିଆଯାଇଥାଏ ଏବଂ 8-9 ସେଟ ପ୍ରଶ୍ନପତ୍ର ପ୍ରସ୍ତୁତ କରାଯାଏ । ଏଥିରୁ ଗୋଟିଏ ସେଟକୁ ଜେଇଇ ପ୍ରଶ୍ନପତ୍ର ଭାବେ ବ୍ୟବହାର କରାଯାଏ ।


    ସିବିଏସଇର କହିବା ମୁତାବକ ବିଭିନ୍ନ ବିଷୟର 7ଜଣ ଲେଖକମାନଙ୍କ ଦ୍ୱାରା ମୂଳତଃ 7-8ଟି ପ୍ରଶ୍ନପତ୍ର ପ୍ରସ୍ତୁତ କରାଯାଏ ଏବଂ ସେଗୁଡିକ ହାତଲେଖା ହୋଇଥାଏ । ଏହାପରେ ପରୀକ୍ଷା ନିୟନ୍ତ୍ରକ ଏଥିରେ ହାତ ଲେଖା ମାଧ୍ୟମରେ ଅନେକ ପରିବର୍ତ୍ତନ ମଧ୍ୟ ଆଣିଥା ’ ନ୍ତି । ଏହାପରେ ତୃଟି ସଂଶୋଧକଙ୍କ ଦ୍ୱାରା ମଧ୍ୟ ହାତଲେଖା ମାଧ୍ୟମରେ ଏଥିରେ କେତେକ ପରିବର୍ତ୍ତନ ଅଣାଯାଇଥାଏ । ପରୀକ୍ଷାର ଦୁଇ ତିନି ମାସ ପୂର୍ବରୁ ପ୍ରଶ୍ନପତ୍ରର ଚୂଡାନ୍ତ ହସ୍ତଲିଖିତ ରୂପରେଖ ପ୍ରସ୍ତୁତ କରାଯାଇଥାଏ ଏବଂ ଏହାକୁ ଗୁପ୍ତ ଭାବେ ଛପା ହେବା ପାଇଁ ପଠାଯାଏ ।


    ସିବିଏସଇ ପ୍ରକାଶ କରିଛି ଯେ ଉକ୍ତ ୱେବସାଇଟରେ ପ୍ରକାଶିତ ତଥ୍ୟ ଅନୁଯାୟୀ ସିବିଏସଇ ଦ୍ୱାରା ରେକର୍ଡ ଭୁକ୍ତ ଏବଂ ହସ୍ତଲିଖିତ ପ୍ରଶ୍ନପତ୍ରର ସେହି ସାତଟି ଯାକ ପ୍ରଶ୍ନ ଏକ ନିର୍ଦ୍ଦିଷ୍ଟ କୋଚିଂ ସେଣ୍ଟରର ହେବା ଏବଂ ଏହା ଦୁଇ ବର୍ଷର ପୁରୁଣା ବୋଲି ଜଣାପଡିବା ଭିତ୍ତିହୀନ ମନେହୁଏ । ବିଭିନ୍ନ ଗଣମାଧ୍ୟମରେ ମଧ୍ୟ ଏ ବାବଦରେ ରିପୋର୍ଟ ପ୍ରକାଶ ପାଇଛି । ଏଥିରେ ଉକ୍ତ କୋଚିଂ ସେଣ୍ଟର ତରଫରୁ କୁହାଯାଇଛି ଯେ ଏହାର ଭାବମୂର୍ତ୍ତିରେ ଆଞ୍ଚ ଆଣିବା ଲାଗି ଏପରି କରାଯାଇଛି ।


    ସିବିଏସଇ ତରଫରୁ ଆଉଥରେ କୁହାଯାଉଛି ଯେ ଏହି 7-8ଟି ପ୍ରଶ୍ନ ମୂଳତଃ ପରୀକ୍ଷାର ପ୍ରାୟ ଦୁଇ ତିନି ମାସ ପୂର୍ବରୁ ପ୍ରସ୍ତୁତ କରାଯାଇଛି ଏବଂ କୌଣସି କୋଚିଂ ସେଣ୍ଟର ଦ୍ୱାରା ଦୁଇ ବର୍ଷ ତଳେ ଏହାକୁ ପ୍ରସ୍ତୁତ କରାଯାଇ ପାରିବନାହିଁ । ସିବିଏସଇ ଭଳି ମର୍ଯ୍ୟାଦାଜନକ ଅନୁଷ୍ଠାନର ଖ୍ୟାତି ବିରୋଧରେ ଜାଣିଶୁଣି ମିଥ୍ୟା ଆରୋପ ଲଗାଯିବା ସହ ଗୁଜବ ପ୍ରଚାର କରାଯାଉଛି । ଏସବୁ ମିଥ୍ୟାଚାର ଉପରେ ଧ୍ୟାନ ନଦେବା ଲାଗି ସିବିଏସଇ ତରଫରୁ ଅନୁରୋଧ କରାଯାଉଛି ।


    ***************


    

    
    (Release ID: 1528865) Visitor Counter : 2