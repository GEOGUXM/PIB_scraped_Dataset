      ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ

      ଜିଲ୍ଲା ବିକାଶରେ ଶତକଡା 3 ପ୍ରତିଶତ ବୃଦ୍ଧି ପାଇଁ ଯୋଜନା
      Posted On: 18 APR 2018 3:04PM by PIB Bhubaneshwar


    କେନ୍ଦ୍ର ବାଣିଜ୍ୟ ଓ ଉଦ୍ୟୋଗ ମନ୍ତ୍ରୀ ଶ୍ରୀ ସୁରେଶ ପ୍ରଭୁ ରାଷ୍ଟ୍ରୀୟ ସ୍ତରରେ ବିକାଶ ସୁନିଶ୍ଚିତ କରିବା ପାଇଁ ଜିଲ୍ଲାଗୁଡିକର ବିକାଶ ହାର ବୃଦ୍ଧି ଉପରେ ଜୋର ଦେଇଛନ୍ତି । ଶ୍ରୀ ପ୍ରଭୁ ଏଥିପାଇଁ ଭାରତୀୟ ଅର୍ଥବ୍ୟବସ୍ଥାର ବିକାଶରେ ଜିଲ୍ଲାର ସକ୍ରିୟ ଭାଗିଦାରୀ ସୁନିଶ୍ଚିତ କରିବା ତଥା ଜିଲ୍ଲା ସ୍ତରରୁ ଆରମ୍ଭ କରାଯିବାକୁ ଥିବା ସମଗ୍ର ବିକାଶ ପ୍ରକ୍ରିୟା ପାଇଁ ସହଭାଗୀ ତନ୍ତ୍ର ମାଧ୍ୟମରେ ଏକ ବ୍ୟାପକ ଜିଲ୍ଲା ଯୋଜନା ପ୍ରସ୍ତୁତ କରିବା ପାଇଁ ନିଷ୍ପତି ଗ୍ରହଣ କରିଛନ୍ତି ।


    ସେ କହିଛନ୍ତି ଯେ ସମାଧାନ ଏବଂ ସୂଚନାକୁ ନିଜ ମଧ୍ୟରେ ସୀମିତ ରଖିବାର ଚିନ୍ତାଧାରା ଉର୍ଦ୍ଧ୍ଵକୁ ଉଠି ସମ୍ବଳ ଆଧାରିତ ଯୋଜନା ନିର୍ମାଣ ଏବଂ ଏଗୁଡ଼ିକୁ ଲାଗୁ କରିବାର ଆବଶ୍ୟକତା ରହିଛି । ଜିଲ୍ଲାସ୍ତରରେ ଅତିରିକ୍ତ 3 ପ୍ରତିଶତ ବୃଦ୍ଧି ଫଳରେ ଭାରତୀୟ ଅର୍ଥବ୍ୟବସ୍ଥା ପାଇଁ 5 ଟ୍ରିଲିଅନ ଆମେରିକୀୟ ଡଲାରର ଲକ୍ଷ୍ୟପ୍ରାପ୍ତି କରିବା ସୁନିଶ୍ଚିତ ହୋଇପାରିବ । ଏହି ଯୋଜନା ଫଳରେ କୃଷି କ୍ଷେତ୍ରରେ ଫସଲ ପଦ୍ଧତିର ମ୍ୟାପିଂ ସହିତ ଜିଲ୍ଲାର ସମ୍ବଳ ଏବଂ ଏହାର ଶକ୍ତିର ଆଧାରରେ ସରକାରୀ ହସ୍ତକ୍ଷେପ କରାଯାଇ ପାରିବ । ଏହା ଫଳରେ ସୂକ୍ଷ୍ମ , ମଧ୍ୟମ ଉଦ୍ୟୋଗ ଏବଂ ଜିଲ୍ଲା ପାଇଁ ଉପଯୁକ୍ତ ସେବା , କୌଶଳ ବିକାଶ ପଦକ୍ଷେପ , ବ୍ୟବସାୟକୁ ସୁଗମ କରିବା , ଋଣ ଉପଲବ୍ଧତା , ସରକାରୀ ଏବଂ ଘରୋଇ କ୍ଷେତ୍ରର ପ୍ରୟାସର ସମାୟୋଜନ ସହିତ ଯୋଜନାକୁ ଲାଗୁ କରିବାରେ ରାଜ୍ୟ ସରକାର ଏବଂ ଜିଲ୍ଲା ପ୍ରଶାସନର ସକ୍ରିୟ ଭାଗିଦାରୀ ସୁନିଶ୍ଚିତ କରାଯାଇ ପାରିବ ।


    ଏହି ପଦକ୍ଷେପ 6ଟି ଜିଲ୍ଲାରୁ ଆରମ୍ଭ ହେବ , ଯେଉଁଥିରେ କି ମହାରାଷ୍ଟ୍ରରୁ ସିନ୍ଧୁଦୁର୍ଗ ଓ ରତ୍ନଗିରି , ଉତ୍ତର ପ୍ରଦେଶର ବାରଣାସୀ , ବିହାରର ମୁଜାଫରପୁର , ଆନ୍ଧ୍ରପ୍ରଦେଶର ବିଶାଖାପାଟନମ ଏବଂ ହିମାଚଳ ପ୍ରଦେଶରେ ସୋଲନ ସାମିଲ ରହିଛି । ଯୋଜନାର ସରଂଚନା ଏବଂ କ୍ରିୟାନ୍ୱୟନ ପାଇଁ ବାଣିଜ୍ୟ ଓ ଉଦ୍ୟୋଗ ମନ୍ତ୍ରୀଙ୍କ ଅଧ୍ୟକ୍ଷତାରେ ଏକ ସଂଚାଳନ ସମିତିର ଗଠନ କରାଯିବ । କେନ୍ଦ୍ର ସରକାରଙ୍କ ବିଭିନ୍ନ ମନ୍ତ୍ରଣାଳୟ ତଥା ମହାରାଷ୍ଟ୍ର , ଉତ୍ତର ପ୍ରଦେଶ , ବିହାର , ଆନ୍ଧ୍ରପ୍ରଦେଶ ଏବଂ ହିମାଚଳ ପ୍ରଦେଶର ରାଜ୍ୟ ସରକାରଙ୍କ ପ୍ରତିନିଧି ଏହାର ସଦସ୍ୟ ହେବେ । ଚୟନ ହୋଇଥିବା ରାଜ୍ୟମାନଙ୍କ ପାଇଁ ଏହି ଯୋଜନାର ରୂପରେଖ ସେହି ରାଜ୍ୟମାନଙ୍କର ପ୍ରବନ୍ଧନ ସଂସ୍ଥାନ ( IIM ) ପ୍ରସ୍ତୁତ କରିବ । ଯୋଜନାର କ୍ରିୟାନ୍ୱୟନ ସୁନିଶ୍ଚିତ କରିବା ପାଇଁ ଜିଲ୍ଲାସ୍ତରରେ ଏକ କ୍ରିୟାନ୍ୱୟନ ସମିତିର ପ୍ରସ୍ତାବ କରାଯାଇଛି । ସମିତିର ନେତୃତ୍ୱ ଉକ୍ତ ଜିଲ୍ଲାର ଜିଲ୍ଲାପାଳ କିମ୍ବା ମାଜିଷ୍ଟ୍ରେଟ ଗ୍ରହଣ କରିବେ ।


    *************

    
    
    (Release ID: 1529604) Visitor Counter : 2