      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ନୂଆଦିଲ୍ଲୀରେ ବୁଦ୍ଧ ଜୟନ୍ତୀ ସମାରୋହ ଉଦ୍ଘାଟନ ଅବସରରେ ପ୍ରଧାନମନ୍ତ୍ରୀଙ୍କ ଉଦ୍ବୋଧନ
      Posted On: 30 APR 2018 8:27PM by PIB Bhubaneshwar


    ମଞ୍ଚରେ ଉପସ୍ଥିତ ମୋର ସହଯୋଗୀ ଡ଼କ୍ଟର ମହେଶ ଶର୍ମା ମହାଶୟ , ଶ୍ରୀମାନ କିରଣ ରିଜିଜୁ ମହାଶୟ , ଆନ୍ତର୍ଜାତିକ ବୁଦ୍ଧିଷ୍ଟ ଫାଉଣ୍ଡେଶନର ମହାସଚିବ ଡ଼କ୍ଟର ଧମ୍ମପିୟେ ମହାଶୟ , ସମଗ୍ର ଦେଶରୁ ଆସିଥିବା ସମସ୍ତ ଶ୍ରଦ୍ଧାଳୁଗଣ , ଭଦ୍ର ମହିଳା ଓ ସୁଧିମଣ୍ଡଳୀ ।


    ଆମର ଏଠି ମନ୍ତ୍ର ଶକ୍ତିର ଏକ ମାନ୍ୟତା ରହିଛି ଯେ ଯେତେବେଳେ ଏକା ସହିତ , ଗୋଟିଏ ହିଁ ସ୍ଥାନରେ ହଜାର ହଜାର ମନ ମସ୍ତିଷ୍କ ଗୋଟିଏ ହିଁ ମନ୍ତ୍ରକୁ ଜପ କରୁଥିବେ ତ ଗୋଟିଏ ଉର୍ଜ୍ଜା ମଣ୍ଡଳ ଗଠିତ ହୋଇଥାଏ ଆଉ ଆମେ ସମସ୍ତେ ଏଠାରେ ସେହି ଉର୍ଜ୍ଜା ମଣ୍ଡଳକୁ ଅନୁଭବ କରିଛୁ । ଆଖି ଖୋଲା ଅଛି ତ ଆମେ ଜଣେ ଅନ୍ୟ ଜଣଙ୍କୁ ଦେଖୁଛୁ କିନ୍ତୁ ମସ୍ତିଷ୍କର ତନ୍ତ୍ରିକାଗୁଡିକ ଭିତରେ ପ୍ରତିକ୍ଷଣ ଭଗବାନ ବୁଦ୍ଧଙ୍କ ନାମର ଯେଉଁ ଉଚ୍ଚାରଣ ହେଉଛି ତାହା ଆପଣମାନଙ୍କ ମଧ୍ୟରେ , ମୋ ଭିତରେ , ଆମ ସମସ୍ତଙ୍କ ଭିତରେ ଆମେ ଅନୁଭବ କରି ପାରୁଛେ ।


    ଭଗବାନ ବୁଦ୍ଧଙ୍କ ପ୍ରତି ଯେଉଁ ପ୍ରକାରର ଭାବନା ଏବଂ ଭକ୍ତି ଆମେ ସମସ୍ତେ ରଖୁ , ବୋଧହୁଏ ସେହି ଭାବନାକୁ ବ୍ୟକ୍ତ କରିବାରେ ଶବ୍ଦ ମଧ୍ୟ କମ୍ ହୋଇଯିବ । ଯେପରି ଲୋକମାନେ ମନ୍ତ୍ର ଦ୍ୱାରା ମୁଗ୍ଧ ହୋଇ ପଡ଼ନ୍ତି , ସେହିପରି ଆମେ ଭଗବାନ ବୁଦ୍ଧଙ୍କ ଦ୍ୱାରା ମୁଗ୍ଧ ହୋଇ ପଡ଼ୁ । ଏହା ହେଉଛି ମୋର ସୌଭାଗ୍ୟ ଯେ ଆଜି ବୁଦ୍ଧ ପୂର୍ଣ୍ଣିମାର ପବିତ୍ର ଅବସରରେ ମୋତେ ଆପଣ ସମସ୍ତଙ୍କ ମଧ୍ୟକୁ ଆସିବାର , ସମସ୍ତଙ୍କର ; ବିଶେଷ କରି ସମସ୍ତ ଧର୍ମଗୁରୁଙ୍କର ଆଶୀର୍ବାଦ ନେବାର ସୌଭାଗ୍ୟ ପ୍ରାପ୍ତ ହୋଇଛି ।


    ଏବେ ଆମର ମହେଶ ଶର୍ମା ମହାଶୟ ଏବଂ କିରଣ ରିଜିଜୁ ମହାଶୟ କହୁଥିଲେ କି ମୁଁ ଏଠାକୁ ଦ୍ୱିତୀୟ ଥର ପାଇଁ ଆସିଛି । ଗତ ବର୍ଷ ମଧ୍ୟ ଆସି ଥାଆନ୍ତି କିନ୍ତୁ ଗତ ବର୍ଷ ମୁଁ ଏପରି ଏକ ସମାରୋହ ପାଇଁ , ବୈଶାଖ ପାଇଁ ଶ୍ରୀଲଙ୍କାକୁ ମୁଖ୍ୟ ଅତିଥି ଭାବେ ଯାଇଥିଲି । ଆଉ ମୁଁ ଶ୍ରୀଲଙ୍କାରେ ବୁଦ୍ଧ ପୂର୍ଣ୍ଣିମା ସେଠାକାର ଲୋକମାନଙ୍କ ସହିତ , ସେଠାକାର ସରକାରଙ୍କ ସହିତ ଆଉ ସମଗ୍ର ବିଶ୍ୱରୁ ଆସିଥିବା ବୌଦ୍ଧ ଧର୍ମଗୁରୁମାନଙ୍କ ସହିତ ପାଳନ କରିବାର ସୌଭାଗ୍ୟ ମୋତେ ମିଳିଥିଲା ।


    ଆମେ ସମସ୍ତେ ତ ବହୁତ ବ୍ୟସ୍ତ ରହୁ , ନିଜ ନିଜର ଦାୟିତ୍ୱ ସବୁ ରହିଛି । କିନ୍ତୁ ଏହି ବ୍ୟସ୍ତତା ଭିତରେ ମଧ୍ୟ ଜୀବନରେ କିଛି କ୍ଷଣ ଆମେ ବୋଧହୁଏ ଭଗବାନ ବୁଦ୍ଧଙ୍କର ନାମକୁ ସ୍ମରଣ କରି ଧନ୍ୟ ହୋଇଯାଉ । କିନ୍ତୁ ଏଠାରେ ମୁଁ ଯେଉଁ ଧର୍ମଗୁରୁମାନଙ୍କୁ ଦେଖୁଛି , ଭିକ୍ଷୁକଗଣଙ୍କୁ ଦେଖୁଛି , ସେମାନେ ତ ନିଜର ସମଗ୍ର ଜୀବନ ବୁଦ୍ଧଙ୍କର କରୁଣାର ସନ୍ଦେଶକୁ ପହଂଚାଇବା ପାଇଁ ନିଜକୁ ଆହୁତି ଦେଇଛନ୍ତି । ସେମାନେ ସ୍ୱୟଂ ବୁଦ୍ଧଙ୍କ ମାର୍ଗରେ ଚାଲି ପଡ଼ିଛନ୍ତି । ଆଉ ମୁଁ ଆଜି ଏହି ଅବସରରେ ସମଗ୍ର ବିଶ୍ୱରେ ଭଗବାନ ବୁଦ୍ଧଙ୍କର ସନ୍ଦେଶକୁ ପହଂଚାଇଲା ଭଳି ସେହି ସମସ୍ତ ମହାମାନବ ମାନଙ୍କୁ ଆଦର ପୂର୍ବକ ପ୍ରଣାମ କରୁଛି , ନମସ୍କାର କରୁଛି ।


    ଆପଣ ସମସ୍ତେ ଦେଶର ଭିନ୍ନ-ଭିନ୍ନ ଅଂଚଳରୁ ଏଠାକୁ ଆସିଛନ୍ତି , ଆପଣଙ୍କୁ ମଧ୍ୟ ମୁଁ ହୃଦୟର ଗଭୀରତମ ପ୍ରଦେଶରୁ ସ୍ୱାଗତ ଜଣାଉଛି । ମୋତେ ମଧ୍ୟ ଏଠାରେ ଆଜି ଏକ ଅବସର ମିଳିଲା କି ଯେଉଁମାନେ ଏହି କାର୍ଯ୍ୟ ପାଇଁ ହୁଏତ ସଂସ୍ଥାନ ହେଉ , ବ୍ୟକ୍ତି ହୁଅନ୍ତୁ , ଯେଉଁମାନେ ଉଲ୍ଲେଖନୀୟ କାର୍ଯ୍ୟ କରିଛନ୍ତି-ମୋତେ ସେମାନଙ୍କୁ ମଧ୍ୟ ସମ୍ମାନିତ କରିବାର ଅବସର ମିଳିଛି । ମୁଁ ସେହି ସମସ୍ତ ପ୍ରୟାସକୁ , ସେମାନଙ୍କର ସେହି ଯୋଗଦାନକୁ ଆଦର ପୂର୍ବକ ଶୁଭେଚ୍ଛା ଜଣାଉଛି ଆଉ ଭବିଷ୍ୟତ ପାଇଁ ସେମାନଙ୍କୁ ବହୁତ-ବହୁତ ଶୁଭ କାମନା ଜଣାଉଛି । ବିଶେଷ କରି ସାରନାଥର କେନ୍ଦ୍ରୀୟ ଉଚ୍ଚତର ତିବ୍ଦତୀୟ ପାଠ୍ୟକ୍ରମ ସଂସ୍ଥାନ( C entral I nstitute of H igher Tibetan S tudies ) ଏବଂ ବୁଦ୍ଧଗୟାର ସର୍ବଭାରତୀୟ ଭିକ୍ଷୁକ ସଂଘକୁ ମୁଁ ବୈଶାଖ ସମ୍ମାନ ପ୍ରାପ୍ତ କରିବା ପାଇଁ ଆଦର ପୂର୍ବକ ଶୁଭେଚ୍ଛା ଜଣାଉଛି ।


    ସାଥୀଗଣ , ସମଗ୍ର ଧରଣୀର ଏହି ଭୂଭାଗ , ଆମ ଭାରତ ଯେଉଁ ଅମୂଲ୍ୟ ଐତିହ୍ୟର ହେଉଛି ବଂଶଧର , ତାହା ହେଉଛି ଅତୁଳନୀୟ । ଦୁନିଆର ଅନ୍ୟାନ୍ୟ ଅଂଚଳରେ ପରମ୍ପରାର ଏଭଳି ସମୃଦ୍ଧି ଦେଖିବାକୁ ବୋଧହୁଏ ମିଳିପାରି ନଥାଏ ।


    ଗୌତମ ବୁଦ୍ଧଙ୍କ ଜନ୍ମ , ତାଙ୍କ ଶିକ୍ଷା , ତାଙ୍କ ମହା-ପରିନିର୍ବାଣ ଉପରେ ଶହ-ଶହ ବର୍ଷ ଧରି ବହୁତ କିଛି କୁହା ଯାଇଛି , ବହୁତ କିଛି ଲେଖାଯାଇଛି , ଆଉ ଏହା ଆଜିକାର ପିଢିର ହେଉଛି ସୌଭାଗ୍ୟ କି ଅନେକ ବିପଦ ପରେ ମଧ୍ୟ , ଅସୁବିଧା ପରେ ମଧ୍ୟ ସେଥିରୁ ବହୁତ କିଛି କଥା ବଂଚି ରହିଛି , ସୁରକ୍ଷିତ ରହିଛି ।


    ଆଜି ଆମକୁ ଏହି କଥା ପାଇଁ ଗର୍ବ ଲାଗୁଛି କି ଭାରତର ଏହି ଧରଣୀରୁ ଯେତେ କିଛି ବିଚାର ପ୍ରକଟ ହୋଇଛି , ସେଇ ସମସ୍ତ ବିଚାରରେ ସର୍ବୋଚ୍ଚ ଭାବ କେବଳ , ଆଉ କେବଳ ମାନବର କଲ୍ୟାଣ , ସୃଷ୍ଟିର କଲ୍ୟାଣ , ଏହି କେନ୍ଦ୍ରୀୟ ତତ୍ତ୍ଵ ଏହି ଧରଣୀରୁ ବାହାରି ସମସ୍ତ ବିଚାରର କେନ୍ଦ୍ରରେ ରହିଛି । ଆଉ ଆମକୁ ଏହି କଥା ପାଇଁ ଗର୍ବ ହେଉଛି କି ନୂଆ-ନୂଆ ବିଚାରର ଏହି ସମୟରେ କେବେ ମଧ୍ୟ ଅନ୍ୟର ଅଧିକାର କିମ୍ବା ତାଙ୍କର ଭାବନା ଗୁଡ଼ିକ କେବେ ମଧ୍ୟ ଅତିକ୍ରମଣ କରାଯାଇ ନାହିଁ । ନା ପର-ଆପଣାର ଭେଦଭାବ , ନା ମୋର ବିଚାର ଧାରା-ତୁମର ବିଚାର ଧାରାର ଭେଦଭାବ , ନା ମୋର ଈଶ୍ୱର-ନା ତୁମର ଈଶ୍ୱରଙ୍କର ଭେଦଭାବ ।


    ଆମେ ଗର୍ବିତ ଯେ ଭାରତର ଯେଉଁ ବିଚାର ଧାରା ପ୍ରକଟ ହୋଇଛି , ତାହା ସମଗ୍ର ମାନବ ଜାତିର ହିତକୁ ଧ୍ୟାନରେ ରଖି ଆଗକୁ ବଢ଼ି ବଢ଼ି ଚାଲି ଯାଇଛି । କାହାକୁ ଏହା କହି ନାହଁନ୍ତି , ଆଉ କେବେ ମଧ୍ୟ କହି ନାହିଁ କି ତୁମେ ଆମ ସାଙ୍ଗରେ ଆସିବ , ତେବେ ତୁମର ମଙ୍ଗଳ ହେବ ; ଏପରି କେବେ କହି ନାହିଁ । ବୁଦ୍ଧଙ୍କ ବିଚାର ନା କେବଳ ପଥ ପ୍ରଦର୍ଶକ ଭାବରେ ଏକ ନବ ଚେତନା ଜାଗ୍ରତ କଲା ବରଂ ଆଜି ମଧ୍ୟ ଏସିଆର ଅନେକ ଦେଶର ରାଷ୍ଟ୍ରୀୟ ଚରିତ୍ରକୁ ବୁଦ୍ଧଙ୍କର ବିଚାର , ବୁଦ୍ଧଙ୍କର ପରମ୍ପରା ; ଏହା ହିଁ ତ ପରିଭାଷିତ କରୁଛି ।


    ସାଥୀଗଣ , ଆମର ଏହି ମାଟି, ଏହି ଧରଣୀର ସ୍ୱତନ୍ତ୍ରତା ରହିଛି ଆଉ ଏହା ମଧ୍ୟ ଏକ ବଡ଼ କାରଣ କି ଆମ ଦେଶ ; ଆଉ ଏହି କଥା ପ୍ରତ୍ୟେକ ହିନ୍ଦୁସ୍ଥାନୀ ବଡ଼ ଗର୍ବର ସହିତ କହିପାରନ୍ତି , ଛାତି ଫୁଲାଇ କହିପାରନ୍ତି , ଦୁନିଆ ସହିତ ଆଖିରେ ଆଖି ମିଶାଇ କହିପାରନ୍ତି କି ଆମର ସଂସ୍କୃତି , ଆମର ଇତିହାସ , ଆମର ପରମ୍ପରା ହେଉଛି ଏହି କଥାର ସାକ୍ଷୀ କି ହିନ୍ଦୁସ୍ଥାନ କେବେ ମଧ୍ୟ ଆକ୍ରମଣାତ୍ମକ ମନୋବୃତି ରଖି ନାହିଁ । କେବେ ମଧ୍ୟ ସେ କୌଣସି ଦେଶ ଉପରେ ଅତିକ୍ରମଣ କରି ନାହିଁ । ହଜାର-ହଜାର ବର୍ଷ ଧରି ଆମର ସଂସ୍କୃତିର ମୌଳିକ ଚିନ୍ତନ ଏହି ପଥରେ ଚାଲିଆସିଛି ।


    ସାଥୀଗଣ , ସିଦ୍ଧାର୍ଥ-ସିଦ୍ଧାର୍ଥରୁ ଗୌତମ ବୁଦ୍ଧ ହେବାର ଯାତ୍ରା , ସେ ସମସ୍ତ କଥା , ତାହା କେବଳ ନିର୍ବାଣ ପ୍ରାପ୍ତି ପଥର କଥା ନୁହେଁ । ଏହି କଥା ହେଉଛି ସେହି ସତ୍ୟର , କି ଯେଉଁ ବ୍ୟକ୍ତି ନିଜ ଜ୍ଞାନ , ଧନ , ସମ୍ପଦ ମାଧ୍ୟମରେ ଅନ୍ୟର କଷ୍ଟ ଆଉ ଦୁଃଖ ଦୂର କରିବାର ପ୍ରୟାସ କରିଥାଏ , ସେହି ସମସ୍ତ ବ୍ୟକ୍ତି ସିଦ୍ଧାର୍ଥରୁ ବୁଦ୍ଧଙ୍କ ଚଲାପଥରେ ଆଗେଇ ଚାଲିଥାଏ , ଚାଲି ପାରିବ , ବୁଦ୍ଧତ୍ୱକୁ ପ୍ରାପ୍ତ କରି ପାରିବ ।


    ବୁଦ୍ଧ ପୂର୍ଣ୍ଣିମାରେ ପ୍ରତି କ୍ଷଣରେ ଆମକୁ କରୁଣା ଆଉ ମୈତ୍ରୀର ସ୍ମରଣ ହୋଇଥାଏ । ଏକ ଏପରି ସମୟରେ ଯେତେବେଳେ ହିଂସା , ଆତଙ୍କବାଦ , ଜାତିବାଦ , ବଂଶବାଦ , ଏହାର କାଳିମା ବୁଦ୍ଧଙ୍କର ସନ୍ଦେଶକୁ ଯେପରି କଳା ବାଦଲ ଭଳି ଢାଂକି ରହିଥିବାର ଦେଖା ଯାଉଛି ତ , କରୁଣା ଆଉ ମୈତ୍ରୀର କଥା ଆହୁରି ଅଧିକ ପ୍ରାସଙ୍ଗିକ ହୋଇ ଯାଇଥାଏ , ଆହୁରି ଅଧିକ ଆବଶ୍ୟକ ହୋଇ ଯାଇଥାଏ , ଆହୁରି ଅଧିକ ମହତ୍ୱପୂର୍ଣ୍ଣ ହୋଇ ଯାଇଥାଏ । ତାହା ଜୀବିତ ନୁହେଁ , ଯାହା ଧ୍ୱଂସ , ହିଂସା ଆଉ ଘୃଣା ଦ୍ୱାରା ନିଜ ବିରୋଧୀଙ୍କ ଉପରେ ଆକ୍ରମଣ କରେ । ଜୀବନ ତ ହେଉଛି ତାହାର ଯିଏ ଘୃଣା , ହିଂସା ଆଉ ଅନ୍ୟାୟ ଭଳି ତତ୍ତ୍ଵକୁ ସାର୍ଥକ ମୈତ୍ରୀ , କରୁଣା ଦ୍ୱାରା ଜିତି କରି ବିଶ୍ୱର ଏହି ସବୁଠାରୁ ବଡ଼ ବିଜୟ ହାସଲ କରେ ।


    ଏହି ତଥ୍ୟ ଅଛି କି ଯେଉଁମାନେ କ୍ରୋଧ ମନକୁ ଶାନ୍ତ ବୁଦ୍ଧଙ୍କ ଧ୍ୟାନ ଦ୍ୱାରା ଜିଣି ପାରିଲେ , ସେ ହିଁ ସଫଳ ହେଲେ , ସେ ହିଁ ଅମର ହେଲେ । ସତ୍ୟ ଏବଂ କରୁଣାର ସଂଯୋଗ , ଏବଂ ସତ୍ୟ ଏବଂ କରୁଣାର ସଂଯୋଗ ହିଁ ହେଉଛି ସେହି ଯୋଗ ବୁଦ୍ଧ ହୋଇଥାଏ , ଆମ ଭିତରେ ବୁଦ୍ଧଙ୍କୁ ପଲ୍ଲବିତ କରିଥାଏ ।


    ବୁଦ୍ଧର ଅର୍ଥ ହିଂସା ପାଇଁ ପ୍ରେରିତ ମନକୁ କ୍ରୋଧ ସ୍ଥିତିରୁ ଶୁଦ୍ଧ ଅନ୍ତଃକରଣ ସ୍ଥିତିକୁ ଆସିବା-ଯିବା , ମନୁଷ୍ୟ ଏବଂ ମନୁଷ୍ୟ ମଧ୍ୟରେ କୌଣସି ସମାଜ ତାହାର ଜାତି , ବର୍ଣ୍ଣ , ଭାଷାର ଅଧିକାର ଆଧାରରେ ଭେଦଭାବକୁ କମ୍ କରାଯାଉ , ଏହି ସନ୍ଦେଶ ନା ଭାରତର ହୋଇପାରେ , ଏହି ସନ୍ଦେଶ ନା ବୁଦ୍ଧଙ୍କର ହୋଇ ପାରେ , ଏହି ଧରଣୀର ଏହି ବିଚାର ପାଇଁ ହୋଇପାରେ । ଏଠାରେ କେହି , କୌଣସି ମଧ୍ୟ ଜାତି , ବର୍ଣ୍ଣ , ବର୍ଗ , ଆସ୍ଥାର ହେଉ ; ତାହାକୁ ସର୍ବଦା ନିଜସ୍ୱ ଭାବ , ଆତ୍ମୀୟତାର ସହିତ ସ୍ୱୀକାର କରାଯାଇଛି । ଇହୁଦୀ ସମାଜ ହେଉ , ପାର୍ସି ସମାଜ ହେଉ , ହଜାର-ହଜାର ବର୍ଷ ଧରି ଗୋଟିଏ ରୂପ ହୋଇ କରି , ଗୋଟିଏ ରସ ହୋଇ କରି , ପୁଣି ଯାହା ସର୍ବଦା ଆମର ରକ୍ତ , ଆମର ମାନସ , ଆମର ଅସ୍ଥିର ହେଉଛି ଅବିଭାଜ୍ୟ ଅଙ୍ଗ , ସେମାନଙ୍କ ସହିତ ଭେଦଭାବର କଳ୍ପନା ଆମେ କେବେ କରି ନାହୁଁ । ସମତାର ଭାବ , ସମାନତାର ଭାବ ନିଜ ଜୀବନରେ ବଂଚିବା ହିଁ ହେଉଛି , ବୁଦ୍ଧଙ୍କୁ ଜୀଇଁବାର ଏହା ହେଉଛି ଅର୍ଥ । ସେହି ସମତା , ସମରସତା , ସମଦୃଷ୍ଟି , ଆଉ ସଙ୍ଘ ଭାବ କାରଣରୁ ବୁଦ୍ଧ ସମଗ୍ର ବିଶ୍ୱର ସର୍ବାଧିକ ସ୍ୱୀକାର୍ଯ୍ୟ ମହାପୁରୁଷ ହୋଇଗଲେ । ଏହି ଭାବନାକୁ ନେଇ ବାବାସାହେବ ଆମ୍ବେଦକର ବଂଚିଲେ ତ ସେ ମଧ୍ୟ ବୁଦ୍ଧଙ୍କ ପଥ ଅନୁସରଣ କରି ଆଗକୁ ଚାଲିଲେ ।


    ଆଜି ବିଶ୍ୱରେ ଭାରତର ସର୍ବଶ୍ରେଷ୍ଠ ପରିଚୟ ଆମର ଭୌତିକ କ୍ଷେତ୍ରରେ ଉନ୍ନତି ସହିତ ଆମେ ବୁଦ୍ଧଙ୍କ ଦେଶ ହେବା , ଏହା ମଧ୍ୟ ସମଗ୍ର ଦୁନିଆରେ ଭାରତର ମହାତ୍ମ୍ୟକୁ ବଢ଼ାଏ । ‘ ଧର୍ମମ୍ ଶରଣମ୍ ଗଚ୍ଛାମି , ବୁଦ୍ଧମ୍ ଶରଣମ୍ ଗଚ୍ଛାମି , ସଙ୍ଘମ୍ ଶରଣମ୍ ଗଚ୍ଛାମି ’ , ଏହା ଆମ ଦେଶର ପବିତ୍ର ଭୂମିରୁ ବାହାରି ସଂପୂର୍ଣ୍ଣ ବିଶ୍ୱକୁ ମାନବତାର ପାଠ ପଢ଼ାଇଥିବା ଭଳି ଜନ-ଜନର ମନ୍ତ୍ର ହୋଇ ଯାଇଛି । ଏଥିପାଇଁ ବୁଦ୍ଧ ପୂର୍ଣ୍ଣିମାର ସବୁଠାରୁ ବଡ଼ ସନ୍ଦେଶ ହେଉଛି , ‘ ତୁମେ ଅନ୍ୟକୁ ପରିବର୍ତ୍ତନ କରିବା ପୂର୍ବରୁ ଆଗେ ନିଜକୁ ପରିବର୍ତ୍ତନ କରିବା ଆରମ୍ଭ କର , ତୁମେ ମଧ୍ୟ ବୁଦ୍ଧ ହୋଇଯିବ , ତୁମେ ବାହାରେ ସମସ୍ତଙ୍କୁ ଦେଖିବା ପୂର୍ବରୁ ନିଜ ଭିତରର ଯୁଦ୍ଧକୁ ଜୟ ଲାଭ କର , ତା ହେଲେ ତୁମେ-ତୁମେ ମଧ୍ୟ ବୁଦ୍ଧ ହୋଇ ଯିବ ’ । ‘ ଅପୋ ଦୀପଃ ଆପ ଭବଃ ’ - ସ୍ୱୟଂ ନିଜର ପ୍ରକାଶ ନିଜ ଭିତରେ ଖୋଜିବେ ତ ଆପଣ ମଧ୍ୟ ବୁଦ୍ଧ ହୋଇଯିବେ ।


    ଭଗବାନ ବୁଦ୍ଧ ମଧ୍ୟ ସବୁବେଳେ ଚିତ୍ତର ଶାନ୍ତି ଏବଂ ହୃଦୟରେ କରୁଣାର ପ୍ରେରଣା ଦେଇ ଚାଲିଥିଲେ । ସମାନତା , ନ୍ୟାୟ , ସ୍ୱତନ୍ତ୍ରତା ଏବଂ ମାନବ ଅଧିକାର , ହେଉଛି ଆଜିର ଲୋକତାନ୍ତ୍ରିକ ବିଶ୍ୱର ପ୍ରମୁଖ ମୂଲ୍ୟ । କିନ୍ତୁ ଏହା ଉପରେ ବହୁତ ସ୍ପଷ୍ଟ ସନ୍ଦେଶ ଗୌତମ ବୁଦ୍ଧ ଆଜିଠାରୁ ଅଢ଼େଇ ହଜାର ବର୍ଷ ପୂର୍ବେ ଦେଇଥିଲେ । ଭାରତରେ ତ ଏ ସମସ୍ତ ବିଷୟ ଭିନ୍ନ ଭାବେ ବିଚାରଣୀୟ ନ ହୋଇ ସମଗ୍ର ବିଶ୍ୱ-ଦୃଷ୍ଟିର ଅଙ୍ଗ ଥିଲା ।


    ଭଗବାନ ବୁଦ୍ଧଙ୍କର ନିଜସ୍ୱ ଦର୍ଶନରେ ସମାନତାର ଅର୍ଥ ଏହା ହେଉଛି ଯେ ପ୍ରତ୍ୟେକ ବ୍ୟକ୍ତିଙ୍କର ଏହି ଧରଣୀରେ ହେଉଛି ଗରିମାପୂର୍ଣ୍ଣ ଉପସ୍ଥିତି । ପ୍ରତ୍ୟେକ ବ୍ୟକ୍ତିଙ୍କୁ ସଂସାଧନର ଅବସର , ଅଧିକାରର ଉପଲବ୍ଧତା ବିନା କୌଣସି ଭେଦଭାବ ସୁନିଶ୍ଚିତ କରାଯିବା ଆବଶ୍ୟକ ।


    ସାଥୀଗଣ , ଦୁନିଆର ଯେ କୌଣସି ଦେଶ ହେଉ , ଜାତିବାଦରୁ ନେଇ ଆତଙ୍କବାଦ ପର୍ଯ୍ୟନ୍ତ ସାମାଜିକ ନ୍ୟାୟକୁ ଆହ୍ୱାନ ଦେଲାଭଳି ପ୍ରତ୍ୟେକ ବିଷମତା ମଣିଷ ନିଜେ ହିଁ ସୃଷ୍ଟି କରିଛି । ଏହି ବିଷମତାଗୁଡ଼ିକ ହିଁ ଅନ୍ୟାୟ , ଶୋଷଣ , ଅତ୍ୟାଚାର , ହିଂସା , ସାମାଜିକ ବ୍ୟସ୍ତତା ଏବଂ ସୌହାର୍ଦ୍ଦ୍ୟ ହେଉଛି ଅହିଂସାର ମୂଳ ସ୍ରୋତ । ଯେତେବେଳେ କି ଅନ୍ୟ ପଟରେ କହିବାକୁ ଗଲେ ନ୍ୟାୟ , ସ୍ୱତନ୍ତ୍ରତା ଏବଂ ମାନବ ଅଧିକାରର ସିଦ୍ଧାନ୍ତ ସମାନତାର ସିଦ୍ଧାନ୍ତର ହେଉଛି ଗୋଟିଏ ପ୍ରକାରର ବିସ୍ତାର । ଏହାର ଅର୍ଥ ହେଉଛି ଏହା କି ସମାନତା ହେଉଛି ଏହି ସିଦ୍ଧାନ୍ତ ଗୁଡ଼ିକର ଆଧାର ତତ୍ୱ ।


    ଯଦି ଆମ ସମାଜରେ ସମାନତାର ଭାବନା ସୁଦୃଢ଼ ହେବ ତ ସାମାଜିକ ନ୍ୟାୟ , ସ୍ୱତନ୍ତ୍ରତା , ମାନବ ଅଧିକାର , ସାମାଜିକ ପରିବର୍ତ୍ତନ , ବ୍ୟକ୍ତିଗତ ଅଧିକାର , ଶାନ୍ତି , ସୌହାର୍ଦ୍ଦ୍ୟ , ସମୃଦ୍ଧି , ଏ ସମସ୍ତ ମାର୍ଗ ଆମ ପାଇଁ ଖୋଲି ଯିବ ଆଉ ଆମେ ଦ୍ରୁତ ଗତିରେ ଆଗକୁ ବଢ଼ି ପାରିବା ।


    ଭଗବାନ ବୁଦ୍ଧ ନିଜର ଉପଦେଶରେ ‘ ଅଷ୍ଟାଙ୍ଗ ’ ର ଚର୍ଚ୍ଚା କରିଛନ୍ତି । ଭଗବାନ ବୁଦ୍ଧଙ୍କ ସନ୍ଦେଶରେ ‘ ଅଷ୍ଟାଙ୍ଗ ’ ର କଥା ଆସିଥାଏ । ଆଉ ମୁଁ ମାନୁଛି କି ‘ ଅଷ୍ଟାଙ୍ଗ ’ ମାର୍ଗକୁ ନ ଜାଣି , ନ ପାଇ ବୁଦ୍ଧଙ୍କୁ ପାଇବା ହେଉଛି ବହୁତ କଷ୍ଟ । ‘ ଅଷ୍ଟାଙ୍ଗ ’ ମାର୍ଗରେ ଭଗବାନ ବୁଦ୍ଧ କହିଛନ୍ତି କି- ଏକ ସମ୍ୟକ ଦୃଷ୍ଟି , ଦ୍ୱିତୀୟ ସମ୍ୟକ ସମକଳ୍ପ , ତୃତୀୟ ସମ୍ୟକ ବାଣୀ , ଚତୁର୍ଥ ସମ୍ୟକ ଆଚରଣ , ପଞ୍ଚମ ସମ୍ୟକ ଆଜୀବିକା , ସମ୍ୟକ ଚେଷ୍ଟା , ସମ୍ୟକ ଚେତନା ଏବଂ ସମ୍ୟକ ଧ୍ୟାନ ଅର୍ଥାତ ( right view, right thought, right speech, right conduct, right livelihood, right efforts, right consciousness, right consultation ) ଭଗବାନ ବୁଦ୍ଧ ଏହି ‘ ଅଷ୍ଟମାର୍ଗ ’ ଆମମାନଙ୍କ ପାଇଁ ସୂଚୀତ କରିଛନ୍ତି ।


    ଆଜିର ଯୁଗରେ ଯେଉଁ ସଙ୍କଟ ସହିତ ଆମେ ସଂଘର୍ଷ କରୁଛେ , ଯେଉଁ ସମସ୍ୟାଗୁଡ଼ିକ ସହିତ ଆମେ ସଂଘର୍ଷ କରୁଛେ , ସେହି ସମସ୍ୟାଗୁଡ଼ିକର ସମାଧାନ ଭଗବାନ ବୁଦ୍ଧଙ୍କର ଦେଖାଇଥିବା ମାର୍ଗରେ ଚାଲି କରି ହିଁ ସମ୍ଭବପର । ସମୟର ଆହ୍ୱାନ ହେଉଛି କି ସଂକଟରୁ ଯଦି ବିଶ୍ୱକୁ ବଂଚାଇବାର ଅଛି ; ବୁଦ୍ଧଙ୍କର କରୁଣା , ପ୍ରେମର ସନ୍ଦେଶ ହେଉଛି ସବୁଠାରୁ ଉପଯୁକ୍ତ ମାର୍ଗ । ତ ବୁଦ୍ଧଙ୍କୁ ମାନୁଥିବା ସମସ୍ତ ଶକ୍ତି ସକ୍ରିୟ ହେବା ଆବଶ୍ୟକ । ଭଗବାନ ବୁଦ୍ଧ ମଧ୍ୟ କହିଥିଲେ ଯେ ଏହି ରାସ୍ତାରେ ସଙ୍କଳିତ ହୋଇ ଚାଲିବା ଦ୍ୱାରା ହିଁ ସାମର୍ଥ୍ୟ ପ୍ରାପ୍ତ ହେବ ।


    ସାଥୀଗଣ , ଭଗବାନ ବୁଦ୍ଧ ସେହି ଦାର୍ଶନିକମାନଙ୍କ ମଧ୍ୟରୁ ଜଣେ ଥିଲେ ଯାହାଙ୍କୁ ତର୍କବୁଦ୍ଧି ଏବଂ ଭାବନାର ସଙ୍କଳ୍ପ ଆବଶ୍ୟକ ଲାଗୁଥିଲା । ସେ ନିଜର ‘ ଧମ୍ମ ’ ର ସିଦ୍ଧାନ୍ତର ତର୍କ ସଙ୍ଗତ ପରୀକ୍ଷଣ ପାଇଁ ବହୁତ ଆଗ୍ରହୀ ଥିଲେ । ସେ ନିଜର ଶିଷ୍ୟମାନଙ୍କଠାରୁ ବିନା କୌଣସି ବିଶେଷ ଆଦର କିମ୍ବା ଅନୁରାଗରେ ସେମାନଙ୍କର ନିଜର ବିଚାରଗୁଡ଼ିକୁ ମଧ୍ୟ ତର୍କର କସଟି ପଥରରେ କସିବା ପାଇଁ ସବୁବେଳେ ଆଗ୍ରହ ପ୍ରକାଶ କରୁଥିଲେ । ଭଗବାନ ବୁଦ୍ଧଙ୍କର ସନ୍ଦେଶଗୁଡ଼ିକୁ ନିର୍ଦ୍ଦିଷ୍ଟ , ଦାର୍ଶନିକ ସ୍ୱରୂପ ଦେବା ଭଳି ମହାନ ବୌଦ୍ଧ ଚିନ୍ତାନାୟକ ନାଗାର୍ଜୁନ , ଦ୍ୱିତୀୟ ଶତାବ୍ଦୀରେ ସମ୍ରାଟ ଉଦୟଙ୍କୁ ଯେଉଁ ପରାମର୍ଶ ଦେଇଥିଲେ , ସେହି ପରାମର୍ଶ ଆଜି ମଧ୍ୟ ବହୁତ ପ୍ରାସଙ୍ଗିକ ।


    ସେ କହିଥିଲେ- ‘ ନେତ୍ରହୀନ , ରୋଗୀଣା , ବଂଚିତ , ଅସହାୟ ଏବଂ ଦରିଦ୍ରମାନଙ୍କୁ ବିନା କୌଣସି ଅବରୋଧରେ ଭୋଜନ ଏବଂ ପାଣି ମିଳିବାର ବ୍ୟବସ୍ଥା ଏବଂ ସେମାନଙ୍କ ପ୍ରତି କରୁଣାର ଭାବନା ରଖିବା ଦରକାର ; ପିଡ଼ୀତ ଏବଂ ରୋଗୀଣା ଲୋକମାନଙ୍କର ଉପଯୁକ୍ତ ଦେଖାଶୁଣା ଏବଂ ବିବ୍ରତ କୃଷକମାନଙ୍କୁ ବିହନ ଏବଂ ଅନ୍ୟ ଆବଶ୍ୟକ ସହଯୋଗ ଦିଆଯିବା ଆବଶ୍ୟକ । ’


    ଭଗବାନ ବୁଦ୍ଧଙ୍କର ବିଶ୍ୱସ୍ତରୀୟ ଚିନ୍ତାଧାରା ଏହି କଥା ଉପରେ କେନ୍ଦ୍ରିତ ହୋଇ ରହିଲା ଯେ ସମଗ୍ର ସଂସାରରେ ସମସ୍ତଙ୍କର ଦୁଃଖ କିପରି ସଦା-ସର୍ବଦା ପାଇଁ ଦୂର ହୋଇଯିବ ? ଏହା କୁହାଯାଏ କି କୌଣସି ଦୁଃଖୀର ଦୁଃଖକୁ ଦେଖି ଦୁଃଖୀ ହେବା ଅପେକ୍ଷା ଅଧିକ ଉପଯୁକ୍ତ ହେଉଛି କି ସେହି ବ୍ୟକ୍ତିଙ୍କୁ ତାହାଙ୍କର ଦୁଃଖ ଦୂର କରିବା ପାଇଁ ସକ୍ଷମ କରାଯାଉ , ପ୍ରସ୍ତୁତ କରାଯାଉ ଆଉ ତାହାଙ୍କୁ ସଶକ୍ତ କରାଯାଉ ।


    ମୁଁ ଆନନ୍ଦିତ ଯେ ଆମ ସରକାର କରୁଣା ଏବଂ ସେବା ଭାବନାର ସେହି ରାସ୍ତାରେ ଚାଲୁଛନ୍ତି ଯେଉଁ ରାସ୍ତା ଭଗବାନ ବୁଦ୍ଧ ଆମକୁ ଦେଖାଇଛନ୍ତି । ଜୀବନରେ କିପରି ଦୁଃଖ କମ୍ ହେବ , ଅସୁବିଧା କିପରି କମ୍ ହେବ , ଜଣେ ସାଧାରଣ ମନୁଷ୍ୟଙ୍କର ଜୀବନ କିପରି ସହଜ ହେବ , ଏହାକୁ ଆମେ ସର୍ବୋଚ୍ଚ ପ୍ରାଥମିକତା ଦେଉଛୁ ।


    ଜନଧନ ଯୋଜନା ଅଧୀନରେ 31 କୋଟିରୁ ଅଧିକ ଗରିବଙ୍କର ବ୍ୟାଙ୍କରେ ଖାତା ଖୋଲାଯିବା , ପ୍ରତିଦିନ କେବଳ 90 ପଇସା ଏବଂ ମାସକୁ ଏକ ଟଙ୍କା ପ୍ରିମିୟମରେ ପାଖାପାଖି 19 କୋଟି ଗରିବଙ୍କୁ ବୀମାର କବଚ ଦେବା , 3 କୋଟି 70 ଲକ୍ଷରୁ ଅଧିକ ଗରିବ ମହିଳାମାନଙ୍କୁ ମାଗଣାରେ ଗ୍ୟାସର ଚୂଲି ଦେବା , ସଂଯୋଗ ଦେବା ; ମିଶନ ଇନ୍ଦ୍ରଧନୁଷ ମାଧ୍ୟମରେ 3 କୋଟିରୁ ଅଧିକ ଶିଶୁମାନଙ୍କୁ ଏବଂ 80 ଲକ୍ଷରୁ ଅଧିକ ଗର୍ଭବତୀ ମହିଳା ମାନଙ୍କର ଟୀକାକରଣ କରିବା ; ମୁଦ୍ରା ଯୋଜନା ମାଧ୍ୟମରେ ବ୍ୟାଙ୍କ ଗ୍ୟାରେଂଟି ବିନା 12 କୋଟିରୁ ଅଧିକ ଋଣ ଦେବା , ଏଭଳି ଅନେକ କାର୍ଯ୍ୟ ଏହି ସରକାରରେ ଗରିବଙ୍କୁ ସଶକ୍ତ କରିବା ପାଇଁ କରାଯାଇଛି । ଆଉ ଏବେ , ଏବେ ତ ଆୟୁଷ୍ମାନ ଭାରତ ଯୋଜନା ମାଧ୍ୟମରେ ସରକାର ପାଖାପାଖି 50 କୋଟି ଗରିବଙ୍କୁ ବର୍ଷକ ମଧ୍ୟରେ 5 ଲକ୍ଷ ଟଙ୍କାର ଚିକିତ୍ସା ପାଇଁ ସୁବିଧା ମଧ୍ୟ ସୁନିଶ୍ଚିତ କରିବା ପାଇଁ ଆଗକୁ ବଢ଼ୁଛନ୍ତି ।


    ସାଥୀଗଣ , ଅନ୍ତର୍ଭୁକ୍ତିକରଣର ଏହି ବିଚାର , ସମସ୍ତଙ୍କୁ ସାଙ୍ଗରେ ନେଇ ଚାଲିବାର ହିଁ ବିଚାର ଥିଲା ଯେଉଁମାନେ , ଗୌତମ ବୁଦ୍ଧଙ୍କ ଜୀବନକୁ ଏକାଥରକେ ବଦଳାଇ ଦେଇଥିଲେ । ଜଣେ ରାଜାର ପୁଅ ଥିଲେ ଯାହାଙ୍କ ପାଖରେ ସମସ୍ତ ସୁଖ ସୁବିଧା ରହିଥିଲା , ସେ ଯେତେବେଳେ ଗରିବଙ୍କୁ ଦେଖନ୍ତି , ତାଙ୍କର କଷ୍ଟ , ତାଙ୍କର ଅସୁବିଧା ଦେଖନ୍ତି , ସେତେବେଳେ ତାଙ୍କ ଭିତରେ ଏହି ଭାବନା ମଧ୍ୟ ଆସୁଥିଲା କି ‘ ମୁଁ ଏମାନଙ୍କଠାରୁ ଅଲଗା ନୁହେଁ , ମୁଁ ହେଉଛି ଏମାନଙ୍କ ସହିତ ସମାନ ’ ।


    ଏହି ସତ୍ୟତା ହିଁ ତାଙ୍କୁ ଏକ ଦୃଷ୍ଟିଭଙ୍ଗୀ ଦେଲା-ଜ୍ଞାନ , ତର୍କ କ୍ଷମତା , ଚୈତନ୍ୟ , ନୈତିକତା , ମୂଲ୍ୟ ଧର୍ମିତାର ଭାବନା ତାଙ୍କ ଭିତରେ ମନକୁ ମନ ଏକ ଶକ୍ତି ହୋଇ ବାହାରିବାରେ ଲାଗିଲା । ଆଜି ସେହି ଭାବକୁ ଆମେ ଯେତେ ଅଭ୍ୟସ୍ତ କରିବା , ସେତିକି ହିଁ ଆମେ ସର୍ବ ପ୍ରଥମେ ମନୁଷ୍ୟ ହେବା ପାଇଁ ଯୋଗ୍ୟ ହୋଇ ପାରିବା । ମନୁଷ୍ୟ ପାଇଁ , ମାନବତା ପାଇଁ , ଏକବିଂଶ ଶତାବ୍ଦୀରେ ସବୁଠାରୁ ମହତ୍ୱପୂର୍ଣ୍ଣ ଶତାବ୍ଦୀ କରି ଗଢ଼ି ତୋଳିବା ପାଇଁ କରାଯିବା ହେଉଛି ବହୁତ ଆବଶ୍ୟକ ।


    ଭାଇ ଓ ଭଉଣୀମାନେ , ପରାଧୀନତାର ଦୀର୍ଘ ସମୟ ପରେ ଅନେକ କାରଣରୁ ଆମର ଏଠି ମଧ୍ୟ ନିଜର ସାଂସ୍କୃତିକ ପରମ୍ପରାକୁ ସଜାଡିବାର କାର୍ଯ୍ୟ ସେହିଭଳି ଭାବେ ହୋଇପାରି ନାହିଁ , ଯେପରି ହେବାର କଥା । ଯେଉଁ ଦେଶ ନିଜର ଇତିହାସକୁ ସଂରକ୍ଷଣ କରିଥାଏ , ସେହି ପରମ୍ପରାକୁ ସେହି ଭବ୍ୟତାର ସହିତ ଭବିଷ୍ୟତ ପିଢିକୁ ସମର୍ପଣ କରି ନ ଥାଏ , ସେହି ଦେଶ କେବେ ପୂର୍ଣ୍ଣତା ପ୍ରାପ୍ତ କରିପାରେ ନାହିଁ । ଏହାକୁ ଧ୍ୟାନରେ ରଖି ଆମ ସରକାର ନିଜର ସାଂସ୍କୃତିକ ଐତିହ୍ୟ ଏବଂ ବିଶେଷ କରି ଭଗବାନ ବୁଦ୍ଧଙ୍କ ଜଡିତ ସ୍ମୃତିଗୁଡିକ ପାଇଁ ଏକ ବୃହତ ଦୃଷ୍ଟିକୋଣ ଉପରେ ମଧ୍ୟ କାର୍ଯ୍ୟ କରୁଛନ୍ତି ।


    ଆମ ଦେଶରେ ପାଖାପାଖି 18 ଟି ଏଭଳି ରାଜ୍ୟ ରହିଛି ଯେଉଁଠାରେ ଭଗବାନ ବୁଦ୍ଧଙ୍କ ସହିତ ଜଡିତ କୌଣସି ନା କୌଣସି ତୀର୍ଥ ସ୍ଥଳ ଅଛି । ସେଗୁଡିକ ମଧ୍ୟରୁ କେତେକ ହେଉଛି 2 ହଜାର ବର୍ଷରୁ ଅଧିକ ପୁରୁଣା ଆଉ ସାରା ବିଶ୍ୱର ଲୋକଙ୍କୁ ଆକର୍ଷିତ କରୁଛି । ଏଭଳି କ୍ଷେତ୍ରରେ ଏହା ବହୁତ ଆବଶ୍ୟକ କି ଯେଉଁ ଲୋକ ଏହି ସ୍ଥଳକୁ ଦେଖିବାକୁ ଆସୁଛନ୍ତି , ସେମାନଙ୍କ ସୁବିଧା ଅନୁସାରେ ମଧ୍ୟ ଏହି ସ୍ଥାନକୁ ବିକଶିତ କରାଯିବ । ଏହି ଚିନ୍ତାଧାରା ସହିତ ଚାଲି ଦେଶରେ ସ୍ୱଦେଶ ଦର୍ଶନ ଯୋଜନା ଅଧୀନରେ ଏକ ବୌଦ୍ଧ ପର୍ଯ୍ୟଟନ ବଳୟ ( Buddhist circuit ) ଉପରେ ମଧ୍ୟ କାର୍ଯ୍ୟ କରାଯାଉଛି ।


    ବୌଦ୍ଧ ପର୍ଯ୍ୟଟନ ବଳୟ ପାଇଁ ସରକାର 360 କୋଟିରୁ ଅଧିକ ଟଙ୍କା ମଞ୍ଜୁର କରି ସାରିଛନ୍ତି । ଏଥିରେ ଉତ୍ତର ପ୍ରଦେଶ , ବିହାର , ମଧ୍ୟ ପ୍ରଦେଶ , ଆନ୍ଧ୍ର ପ୍ରଦେଶ ଏବଂ ଗୁଜରାଟ ଆଦିରେ ରାଜ୍ୟରେ ଥିବା ଏଭଳି ସ୍ଥାନରେ ବୌଦ୍ଧ ସ୍ଥଳଗୁଡିକର ଆହୁରି ବିକାଶ କରାଯାଉଛି ।


    ଏହା ବ୍ୟତୀତ ସଡ଼କ ପରିବହନ ମନ୍ତ୍ରଣାଳୟ ଗୟା-ବାରଣାସୀ , କୁଶୀନଗର , ଏହି ସମଗ୍ର ରାସ୍ତାରେ, ପଥ ପାର୍ଶ୍ଵରେ ଆବଶ୍ୟକ ସୁବିଧାଗୁଡିକୁ ବିକଶିତ କରୁଛି । ପର୍ଯ୍ୟଟନ ମନ୍ତ୍ରଣାଳୟ ଦ୍ୱାରା ପ୍ରତି ଦୁଇ ବର୍ଷରେ ଥରେ ବୁଦ୍ଧ ଧର୍ମ ଉପରେ ଅନ୍ତର୍ଜାତୀୟ ସମ୍ମେଳନ , ତାହା ମଧ୍ୟ ଆୟୋଜନ କରାଯାଉଛି । ଚଳିତ ବର୍ଷ ଯେତେବେଳେ ଏହି କାର୍ଯ୍ୟକ୍ରମ ଅନୁଷ୍ଠତ ହେବ ତ ସେଥିରେ ସାରା ଦୁନିଆର ଭିନ୍ନ ଭିନ୍ନ କ୍ଷେତ୍ରର ବିଦ୍ୱାନ ଏକାଠି ହେବେ । ଏହି ଭଳି କାର୍ଯ୍ୟକ୍ରମର ଉଦ୍ଦେଶ୍ୟ ଏହା ଯେ , ଅଧିକରୁ ଅଧିକ ଲୋକମାନଙ୍କ ପାଖରେ ଆମର ସାଂସ୍କୃତିକ ଐତିହ୍ୟ ସଂପର୍କରେ ସୂଚନା ପହଂଚୁ , ସ୍ଥାନୀୟ ଅଂଚଳରୁ ଏବଂ ଏବଂ ଅନ୍ୟ ଦେଶରୁ ମଧ୍ୟ ପର୍ଯ୍ୟଟକ ବୌଦ୍ଧ ସ୍ଥଳଗୁଡିକୁ ଦେଖିବାକୁ ଯାଆନ୍ତୁ , ସେଗୁଡିକ ବିଷୟରେ ତଥ୍ୟ ହାସଲ କରନ୍ତୁ ।


    ଏହା ବ୍ୟତୀତ କେନ୍ଦ୍ର ସରକାର , ଭାରତର ପଡ଼ୋଶୀ ଦେଶରେ ମଧ୍ୟ ବୌଦ୍ଧ ପରମ୍ପରାର ସଂରକ୍ଷଣରେ ସେହି ଦେଶକୁ ସହାୟତା କରୁଛି । ଭାରତୀୟ ପ୍ରତ୍ନତାତ୍ୱିକ ସଂସ୍ଥା (ଏଏସଆଇ) , ଦ୍ୱାରା ମିଆଁମାରର ବାଗାନରେ , ଆନନ୍ଦ ମନ୍ଦିରର ପୁନରୁଦ୍ଧାର ଏବଂ ରାସାୟନିକ ସଂରକ୍ଷଣର କାର୍ଯ୍ୟ ଦ୍ରୁତ ଗତିରେ ଚାଲୁ ରହିଛି । ଦୁଇ ବର୍ଷ ପୂର୍ବେ ଆସିଥିବା ଭୁକମ୍ପରେ ଏହି ମନ୍ଦିର ବହୁତ କ୍ଷତିଗ୍ରସ୍ତ ହୋଇଯାଇଥିଲା ।


    ଏଏସ୍ଆଇ ଆଫଗାନିସ୍ଥାନର ବାମିୟାନରେ , କାମ୍ବୋଡିଆର ଓଁକାର-ବଟ ଏବଂ ‘ ତୋପ୍ରୋହମ ’ ମନ୍ଦିରରେ , ଲାଓସର ବତପୋହୁ ମନ୍ଦିରରେ , ଭିଏତନାମରେ ମାଇଁ ସନ୍ ମନ୍ଦିରର ସଂରକ୍ଷଣ କାର୍ଯ୍ୟରେ ମଧ୍ୟ ଭାରତ ସରକାର ଯୋଡି ହୋଇଛନ୍ତି । ବିଶେଷକରି ମଙ୍ଗୋଲିଆର କଥା କହିବା ତ ଭାରତ ସରକାର ଗାର୍ଡେନ ବୌଦ୍ଧ ମନ୍ଦିରର ସମସ୍ତ ପାଣ୍ଡୁଲିପିର ସଂରକ୍ଷଣ ଆଉ ତାହାର ଡିଜିଟାଇଜେସନ କାର୍ଯ୍ୟ ମଧ୍ୟ କରୁଛନ୍ତି ।


    ଆଜି ଏହି ମଞ୍ଚରୁ ମୋର ଭାରତ ସରକାରଙ୍କର କିଛି ମହତ୍ୱପୂର୍ଣ୍ଣ ମନ୍ତ୍ରଣାଳୟକୁ ଗୋଟିଏ ଅନୁରୋଧ । ବୌଦ୍ଧ ଦର୍ଶନ ସହିତ ଜଡିତ ଦେଶର ଭିନ୍ନ-ଭିନ୍ନ ଭାଗରେ ଯେଉଁ ସଂସ୍ଥାନ ଚାଲୁ ରହିଛି , ସେଥିରେ ଭଗବାନ ବୁଦ୍ଧଙ୍କ ଶିକ୍ଷା ସଂଗ୍ରହ -‘ ତ୍ରିପିଟକ ’ ର ସଂରକ୍ଷଣ ଏବଂ ଅନୁବାଦର ଯେଉଁ କାର୍ଯ୍ୟ କରାଯାଉଛି , ତାହାକୁ କିପରି ଗୋଟିଏ ମଞ୍ଚକୁ ଅଣାଯାଇ ପାରିବ । କ ’ ଣ ଏକ ବିସ୍ତୃତ ପୋର୍ଟାଲ କରାଯାଇ ପାରିବ ଯେଉଁଥିରେ ସହଜ ଓ ସରଳ ଶବ୍ଦରେ ଭଗବାନ ବୁଦ୍ଧଙ୍କ ବିଚାର ଏବଂ ତାହା ଉପରେ ଯେଉଁ କାର୍ଯ୍ୟ ଏହି ସଂସ୍ଥାନଗୁଡିକରେ କରାଯାଇଛି , ତାହାର ସଂକଳନ ହୋଇ ପାରିବ ?


    ମୁଁ କେନ୍ଦ୍ର ମନ୍ତ୍ରୀ ମହେଶ ଶର୍ମା ମହାଶୟଙ୍କୁ ଅନୁରୋଧ କରିବି କି ସେ ଏହି ପ୍ରକଳ୍ପର ନେତୃତ୍ୱ ନିଜ ହାତକୁ ନିଅନ୍ତୁ ଆଉ ଏହାକୁ ନିର୍ଦ୍ଧାରିତ ସମୟରେ ସଂପୂର୍ଣ୍ଣ କରିବାର ପ୍ରୟାସ କରନ୍ତୁ ।


    ସାଥୀଗଣ , ଏହା ହେଉଛି ଆମ ସମସ୍ତଙ୍କର ସୌଭାଗ୍ୟ ଯେ ଅଢ଼େଇ ହଜାର ବର୍ଷ ପରେ ମଧ୍ୟ ଭଗବାନ ବୁଦ୍ଧଙ୍କ ଶିକ୍ଷାଗୁଡିକ ଆମମାନଙ୍କ ମଧ୍ୟରେ ରହିଛି । ଆଉ ଯେତେବେଳେ ମୁଁ ସୌଭାଗ୍ୟ ବୋଲି କହୁଛି ତ ଆପଣ ତା ’ ପଛରେ ରହିଥିବା ପରିସ୍ଥିତିଗୁଡ଼ିକ ବିଷୟରେ ଚିନ୍ତା କରନ୍ତୁ କି ମୁଁ ଏପରି କାହିଁକି କହୁଛି ?


    ନିଶ୍ଚିତ ଭାବେ ଆଗରୁ ଆମର ଯେଉଁ ଲୋକମାନେ ଥିଲେ , ଏଥିରେ ସେମାନଙ୍କର ବହୁତ ବଡ଼ ଭୂମିକା ରହିଛି । ଏହା ଥିଲା ଆମର ପୂର୍ବ ପିଢିଙ୍କର ଯୋଗଦାନ , ସେମାନଙ୍କର ସଂରକ୍ଷଣ ଥିଲା କି ଆଜି ଆମେ ବୁଦ୍ଧ ପୂର୍ଣ୍ଣିମାରେ ଏ ପ୍ରକାରର କାର୍ଯ୍ୟକ୍ରମ କରି ପାରୁଛେ । ଅଢ଼େଇ ହଜାର ବର୍ଷ ପର୍ଯ୍ୟନ୍ତ ଆମ ପୂର୍ବ ପୁରୁଷମାନେ ଏହି ପରମ୍ପରାକୁ ସଜାଡି କରି ସଂଯୋଜନା କରି ରଖିବା ପାଇଁ ଆଉ ପ୍ରତ୍ୟେକ ପିଢିଙ୍କୁ ଦେବା ପାଇଁ ନିରନ୍ତର ପ୍ରୟାସ କରିଛନ୍ତି । ଏବେ ଆଗାମୀ ମାନବ ଇତିହାସ ଆପଣଙ୍କର ସକ୍ରିୟ ଭୂମିକାର ଅପେକ୍ଷା କରି ରହିଛି , ଆପଣଙ୍କ ସଂକଳ୍ପର ଅପେକ୍ଷା କରି ରହିଛି ।


    ମୁଁ ଚାହୁଁଛି ଯେ ଆଜି ଯେତେବେଳେ ଆପଣମାନେ ଏଠାରୁ ଯିବେ ତ ମନରେ ଏହି ବିଚାର ରଖି ଯାଆନ୍ତୁ କି 2022ରେ , ଯେତେବେଳେ ଆମ ଦେଶ ସ୍ୱାଧୀନତାର 75 ବର୍ଷର ପର୍ବ ପାଳନ କରୁଥିବ , ସେ ପର୍ଯ୍ୟନ୍ତ ଏଭଳି କେଉଁ 5 ଟି କିମ୍ବା 10 ଟି ସଂକଳ୍ପ ଥିବ , ଯେଉଁଗୁଡ଼ିକୁ ଆପଣ ପୂରଣ କରିବାକୁ ଚାହିଁବେ ।


    ଏହି ସଂକଳ୍ପ ନିଜର ପରମ୍ପରାର ରକ୍ଷା , ଗୌତମ ବୁଦ୍ଧଙ୍କର ବିଚାରଧାରା ଗୁଡ଼ିକର ପ୍ରସାର , କାହା ସହିତ ମଧ୍ୟ ଯୋଡ଼ି ହୋଇପାରନ୍ତି । କିନ୍ତୁ ମୋର ଏହା ହେଉଛି ପ୍ରାର୍ଥନା କି ଏଠାରେ ଉପସ୍ଥିତ ସମସ୍ତ ବ୍ୟକ୍ତି , ପ୍ରତ୍ୟେକ ସଂସ୍ଥା , ପ୍ରତ୍ୟେକ ସଂଗଠନ , 2022ର ଲକ୍ଷ୍ୟ ସ୍ଥିର କରି କିଛି ନା କିଛି ସଂକଳ୍ପ ନିଶ୍ଚିତ ଭାବେ ନିଅନ୍ତୁ ।


    ଆପଣଙ୍କର ଏହି ପ୍ରୟାସ ନିଉ ଇଣ୍ଡିଆର ସଂକଳ୍ପକୁ ପୂରଣ କରିବାରେ ବହୁତ ବଡ଼ ଭୂମିକା ତୁଲାଇବ । ଆମକୁ ଆହ୍ୱାନଗୁଡ଼ିକ ବିଷୟରେ ଜଣାଅଛି , ଆମ ସମସ୍ତଙ୍କ ଉପରେ ଭଗବାନ ବୁଦ୍ଧଙ୍କର ଆଶୀର୍ବାଦ ରହିଛି , ଏଥିପାଇଁ ମୋର ସଂପୂର୍ଣ୍ଣ ଭରସା ରହିଛି କି ଯାହା ମଧ୍ୟ ସଂକଳ୍ପ ନେବେ , ତାହାକୁ ଅବଶ୍ୟ ପ୍ରାପ୍ତ କରି ରହିବେ ।


    ମୋତେ ଆଜି ବୁଦ୍ଧ ପୂର୍ଣ୍ଣିମାର ଏହି ପବିତ୍ର ଅବସରରେ ଭଗବାନ ବୁଦ୍ଧଙ୍କର ପାଦତଳେ ଆସି ବସିବାର ସୁଯୋଗ ମିଳିଲା , ତାଙ୍କୁ ପ୍ରଣାମ କରିବାର ସୁଯୋଗ ମିଳିଲା , ଆପଣ ମାନଙ୍କୁ ସମସ୍ତଙ୍କୁ ଦର୍ଶନ କରିବାର ସୁଯୋଗ ମିଳିଲା , ଏଥିପାଇଁ ମୁଁ ନିଜକୁ-ନିଜେ ଧନ୍ୟ ମନେ କରୁଛି ।


    ପୁଣି ଥରେ ଆପଣମାନଙ୍କୁ ସମସ୍ତଙ୍କୁ ବୁଦ୍ଧ ପୂର୍ଣ୍ଣିମା ପାଇଁ ବହୁତ-ବହୁତ ଶୁଭକାମନା ଜଣାଉଛି ଆଉ ମୁଁ ମୋର ବକ୍ତବ୍ୟ ଶେଷ କରୁଛି ।


    ବହୁତ-ବହୁତ ଧନ୍ୟବାଦ!!!


    **********

    
    
    (Release ID: 1530907) Visitor Counter : 1