      ଆଣବିକ ଶକ୍ତି ବିଭାଗ

      ଆଣବିକ ଶକ୍ତିର ଉପଯୋଗ
      Posted On: 04 APR 2018 7:58PM by PIB Bhubaneshwar


    ବିଦ୍ୟୁତଶକ୍ତି ଉତ୍ପାଦନ , କୃଷି , ଔଷଧ ଏବଂ ସ୍ୱାସ୍ଥ୍ୟସେବା ଆଦି କ୍ଷେତ୍ରରେ ଆଣବିକ ଶକ୍ତି ଏବଂ ତେଜସ୍କ୍ରିୟତାର ପ୍ରୟୋଗ ଗୁରୁତ୍ୱପୂର୍ଣ୍ଣ ଭୂମିକା ଗ୍ରହଣ କରିଆସୁଛି । ଆଣବିକ ଶକ୍ତି ବିଭାଗର ବିଭିନ୍ନ ପ୍ରକାର ରୋଗର ଉପଚାର ଏବଂ ଦେଶର ନାଗରିକମାନଙ୍କ ଜୀବନଧାରଣର ମାନରେ ଉନ୍ନତି ସାଧନ କରିବା ଦିଗରେ ଏହାର ସକାରାତ୍ମକ ଅବଦାନ ରହିଛି ।


    ବିଦ୍ୟୁତଶକ୍ତି ଉତ୍ପାଦନ:


    ବିଗତ ତିନି ବର୍ଷ ମଧ୍ୟରେ ଦେଶର ବିଭିନ୍ନ ଆଣବିକ ଶକ୍ତି କେନ୍ଦ୍ରମାନଙ୍କରୁ ମୋଟ 115292 ନିୟୁତ ୟୁନିଟ ବିଜୁଳିଶକ୍ତି ଉତ୍ପାଦିତ ହୋଇଛି ।


    କୃଷି :


    ତେଜସ୍କ୍ରିୟତା ପ୍ରୟୋଗକାରୀ ମ୍ୟୁସାଜେନେସିସ ପ୍ରଯୁକ୍ତିର ପ୍ରୟୋଗ ଦ୍ୱାରା ଆଣବିକ ଶକ୍ତି ବିଭାଗ 42ଟି ଧରଣର ତୈଳବୀଜ (ବାଦାମ , ସୋରିଷ , ସୋୟାବିନ୍‌ ଏବଂ ସୂର୍ଯ୍ୟମୁଖୀ) , ଡ଼ାଲିଜାତୀୟ ଶସ୍ୟ ( ଉରାଢ଼ ବିନ୍‌ , ମୁଗ , ବୁଟ କୋଳଥ) , ଧାନ ଓ ଝୋଟର ବିକାଶ ଘଟାଇଛନ୍ତି ଯାହାକି ଦେଶବ୍ୟାପୀ ବ୍ୟବସାୟିକ ଭିତ୍ତିରେ ଚାଷ କରାଯିବା ନିମନ୍ତେ ବିଜ୍ଞପିତ ହେବା ସହ ବଜାରକୁ ଛଡ଼ାଯାଇଛି ।


    ଭାରତ ସରକାର (ଆଣବିକ ଶକ୍ତି ବିଭାଗ) ଦେଶରେ ଦୁଇଟି ରାଡ଼ିଏସନ୍‌ ପ୍ରଯୁକ୍ତି ପ୍ରୟୋଗ ୟୁନିଟ୍‌ ସ୍ଥାପନ କରିଛନ୍ତି । ସେଥିରୁ ଗୋଟିଏ ନଭୀ ମୁମ୍ବାଇଠାରେ 2000 ମସିହାରେ କମିଶନ କରାଯାଇ ଉଚ୍ଚ ଡ଼ୋଜ ପ୍ରୟୋଗପୂର୍ବକ ଶସ୍ୟବୀଜମାନଙ୍କୁ ଜୀବାଣୁମୁକ୍ତ କରାଯାଉଛି । ସେହିଭଳି 2002 ମସିହାରେ ନାସିକ ନିକଟବର୍ତ୍ତୀ ଲସଲଗାଓଁ ଠାରେ ଗୋଟିଏ ସ୍ୱଳ୍ପ ଡ଼ୋଜର ଜୀବାଣୁମୁକ୍ତ କୃଷି ଉତ୍ପାଦନ (କୃଷକ) ସଂସ୍ଥାନ ଖୋଲାଯାଇଛି । ବୋର୍ଡ଼ ଅଫ୍‌ ରାଡ଼ିଏସନ୍‌ ଆଣ୍ଡ ଆଇସୋଟୋପ୍‌ ଟେକ୍ନୋଲୋଜି ( BRIT ) ଦ୍ୱାରା ଏହା କାର୍ଯ୍ୟକାରୀ କରାଯାଉଛି । ସେହିଭଳି ମହାରାଷ୍ଟ୍ର ସରକାର ଏବଂ ଗୁଜରାଟ ସରକାରଙ୍କ ଦ୍ୱାର ଅନ୍ୟ ଦୁଇଟି ପ୍ଲାଣ୍ଟ୍‌ ସ୍ଥାପନ କରାଯାଇଛି । ଅଧୁନା , ଦେଶରେ ଘରୋଇ ସଂସ୍ଥାନକୁ ମିଶାଇ ମୋଟ 15ଟି ଜେତସ୍କ୍ରିୟତା ପ୍ରୟୋଗରେ ଜୀବାଣୁନାଶକାରୀ ପ୍ଲାଣ୍ଟ୍‌ କାର୍ଯ୍ୟକରୁଛି । ଏହିସବୁ କେନ୍ଦ୍ରରେ କୃଷି ଉତ୍ପାଦ ତଥା ଖାଦ୍ୟ ଉତ୍ପାଦକୁ ରାଡ଼ିଏସନ୍‌ ପଦ୍ଧତିରେ ପ୍ରକ୍ରିୟାକୃତ କରାଯାଉଛି । ସେହିଭଳି ଏବେ ଆମ୍ବ ଓ ଡ଼ାଳିମ୍ବ ତଥା ପିଆଜ ଓ ରସୁଣ ଭଳି ଫଳ ଓ ପନିପରିବାକୁ ଏହାର ସଂରକ୍ଷଣ ଆୟୁକାଳ ବୃଦ୍ଧି ସକାଶେ ରାଡ଼ିଏସନ୍‌ ପଦ୍ଧତିରେ ପ୍ରକ୍ରିୟା କରାଯାଉଛି ।


    ଔଷଧ ଓ ସ୍ୱାସ୍ଥ୍ୟ:


    ଭାରତର ଆଣବିକ ଶକ୍ତି ବିଭାଗ ଦ୍ୱାରା ପରିଚାଳିତ ବ୍ରିଟ୍‌ ମାନବ ସ୍ୱାସ୍ଥ୍ୟ ସମ୍ବନ୍ଧୀତ ଔଷଧ ଉତ୍ପାଦନ ଓ ଯୋଗାଣ କାର୍ଯ୍ୟରେ ନିୟୋଜିତ ରହିଛି । ଆଣବିକ ଶକ୍ତି ରିଆକ୍ଟର/ସାଇକ୍ଲୋଟ୍ରନରୁ ଉତ୍ପାଦିତ ରେଡ଼ିଓଆଇସୋଟୋପ୍‌ର ବିଭିନ୍ନ ପ୍ରକାର ଚିକିତ୍ସାଗତ ପ୍ରୟୋଗ ରହିଛି । ଏହି ରେଡ଼ିଓଆଇସୋଟୋପରୁ ବାହାରୁଥିବା ତେଜସ୍କ୍ରିୟ ରଶ୍ମି ଏହାର ଡ଼ାଇଗ୍ନୋଷ୍ଟିକ୍‌ ତଥା ଉପଶମ ଉପଯୋଗୀତାକୁ ସୂଚାଇଥାଏ । ଏହି ବର୍ଗର ଡ଼ାଇଗ୍ନୋଷ୍ଟିକ୍‌ ଏବଂ ଉପଶମକାରୀ ।


    ସେଥି ମଧ୍ୟରୁ ଦେଶରେ ଉତ୍ପାଦିତ ହେଉଥିବା କେତୋଟି ରେଡ଼ିଓଫାର୍ମାସିଉଟିକାଲ୍ସ ଓ ଯୋଗାଣ ନିମ୍ନରେ ପ୍ରଦାନ କରାଗଲା:


    1) 99m Tc - ଟେକନେଟିୟମ୍‌ ଭିତ୍ତିକ ରେଡ଼ିଓଫାର୍ମାସିଉଟିକାଲ୍ସ : ଶରୀରର ସେରିବ୍ରାଲ୍‌ , ମାୟୋକାର୍ଡ଼ିଆଶ୍‌ , ରେନାଲ , ଲିଭର , ଲଙ୍ଗ ଆଦି ଅଙ୍ଗ ଓ ପ୍ରତ୍ୟଙ୍ଗରେ ହୋଇଥିବା ବିଭିନ୍ନ ପ୍ରକାର ରୋଗ ସଂକ୍ରମଣ ଚିହ୍ନଟ କରିବା ତଥା କ୍ୟାନସର ଚିହ୍ନଟ ସକାଶେ ଏହା ଉପଯୋଗ କରାଯାଇଥାଏ ।


    2) 18 F-Fluorine ଭିତ୍ତିକ ଡ଼ାଇଗ୍ନୋଷ୍ଟିକ୍‌ ରେଡ଼ିଓଫାର୍ମାସିଉଟିକାଲ୍ସ : କ୍ୟାନସର , କାର୍ଡ଼ିଆକ୍‌ ଏବଂ ସ୍ନାୟବିକ ରୋଗ ଚିହ୍ନଟ ସକାଶେ ପିଇଟି ଭିତ୍ତିକ ଉତ୍ପାଦର ବିଶେଷ ଭୂମିକା ରହିଛି ।


    3) 131 I-Iodine ଭିତ୍ତିକ ଉତ୍ପାଦ ଯାହାକି ଥାଇରଏଡ଼ ଏବଂ ତତ୍‌ ସଂପର୍କୀତ କ୍ୟାନସନ ଚିହ୍ନଟ ଓ ନିଦାନ ସକାଶେ ଉପଯୋଗ କରାଯାଇଥାଏ ।


    4) 32 P-Phosphorus, 153 Sm-Samarium ଏବଂ 177 Lu-Lutetium ଭିତ୍ତିକ ଥେରାପୁଟିକ ରେଡ଼ିଓଫାର୍ମାସିଉଟିକାଲ୍ସ ଯାହାକି କ୍ୟାନସର ଯୋଗୁଁ ରୋଗୀଙ୍କ ଶରୀରରେ ହେଉଥିବା ଯନ୍ତ୍ରଣା ଉପଶମ ଓ ଚିକିତ୍ସା ସକାଶେ ଉପଯୋଗ କରାଯାଇଥାଏ ।


    ଉପର ବର୍ଣ୍ଣତ ରେଡ଼ିଓଫାର୍ମାସିଉଟିକାଲ୍ସ ବ୍ୟତୀତ 60 Co (Cobalt) ଉତ୍ସର ବ୍ରିଟ୍‌ ଭାଭାଟ୍ରନ୍‌ ଟେଲିଥେରାପି ୟୁନିଟ୍‌ ଯୋଗାଇଥାଏ ଯାହାକି କ୍ୟାନସର ଚିକିତ୍ସା ସକାଶେ ବେଶ୍‌ ଉପକାରସିଦ୍ଧି ବୋଲି ପ୍ରମାଣିତ ହୋଇପାରିଛି । ଏହା ବ୍ୟତୀତ , ସ୍ୱଳ୍ପ ସାନ୍ଦ୍ରତାଯୁକ୍ତ ହର୍ମୋନ୍‌ , ପ୍ରୋଟିନ୍‌ ଯାହାକି ରକ୍ତରେ ମିଳିଥାଏ ତାହାର ନିଦାନ ଓ ଚିହ୍ନଟ ସକାଶେ 125 I ଭିତ୍ତିକ ଭିଟ୍ରୋ ରେଡ଼ିଓଫାର୍ମାସିଉଟିକାଲ୍ସ କିଟ୍‌ ମଧ୍ୟ ବ୍ରିଟ୍‌ ଯୋଗାଇ ଆସୁଛି । b ) 2016 ମସିହାରେ ବିଜୁଳି ଶକ୍ତି ଉତ୍ପାଦନରେ ଆଣବିକ ଉତ୍ସର ଅଂଶ 3.4 ପ୍ରତିଶତ ଥିଲା ଯାହା ଚୀନ (3.6%) ଓ ଜାପାନ (2.2%) ସହ ତୁଳନା କଲେ ଅଧିକ ବୋଲି ଜଣାପଡ଼ିଛି ।


    ସେହିଭଳି ଔଷଧ ଏବଂ ସ୍ୱାସ୍ଥ୍ୟ ସେକ୍ଟରରେ 2016 ମସିହାରେ ଦେଶରେ ଏହା 3.4 ପ୍ରତିଶତ ରହିଛି । ଚୀନରେ ଏହାର ମାତ୍ରା (3.6%) ଏବଂ ଜାପାନରେ ଏହା (2.2%) ବୋଲି ଜଣାପଡ଼ିଛି ।


    ଔଷଧ ଏବଂ ସ୍ୱାସ୍ଥ୍ୟ ସେକ୍ଟର ପରିପ୍ରେକ୍ଷୀରେ , ଭାରତର ବିଭିନ୍ନ ସ୍ଥାନରେ ଏବେ ମୋଟ 220ଟି ଆଣବିକ ଔଷଧ କେନ୍ଦ୍ର କାର୍ଯ୍ୟକରୁଛି ଯେଉଁମାନେ ରେଡ଼ିଓଆକ୍ଟିଭ ଉତ୍ପାଦକୁ ଉପଯୋଗ କରି ସେଥିରୁ ଚିକିତ୍ସା ପ୍ରୟୋଗଧର୍ମୀ ଔଷଧ ପ୍ରସ୍ତୁତ କରୁଛନ୍ତି । କିନ୍ତୁ ଚୀନ ଓ ଜାପାନ କ୍ଷେତ୍ରରେ ଏହାକୁ ତୁଳନା କରିବା ସକାଶେ ସେପରି କୌଣସି ତଥ୍ୟ ଉପଲବ୍ଧ ନାହିଁ । c ) ବିଜୁଳି ଉତ୍ପାଦନ ପରିପ୍ରେକ୍ଷୀରେ ଆଣବିକ ପ୍ରଯୁକ୍ତିର ପ୍ରୟୋଗ ଦ୍ୱାରା ଆଣବିକ ଶକ୍ତି ଉତ୍ପାଦନ ବୃଦ୍ଧି ନିମନ୍ତେ ସରକାର ଅନେକ ଗୁଡ଼ିଏ ପଦକ୍ଷେପ ଗ୍ରହଣ କରିଛନ୍ତି । ସେଥିପାଇଁ ପର୍ଯ୍ୟାପ୍ତ ଇନ୍ଧନର ମଧ୍ୟ ବ୍ୟବସ୍ଥା କରାଯାଇଛି । ସେଥି ମଧ୍ୟରେ ରହିଛି:


    i . ଆଣବିକ କ୍ଷୟକ୍ଷତି ଜନିତ ବେସାମରିକ ଉତ୍ତରଦାୟିତ୍ୱ ( CLND ) ଆଇନ ଏବଂ ଭାରତୀୟ ଆଣବିକ ବୀମା ପୁଲ୍‌ ସୃଷ୍ଟି ବ୍ୟବସ୍ଥା ( INIP )


    ii . ରୁଷ ମହାସଂଘର ସହଯୋଗରେ ଫ୍ଲିଟ ମୋଡ଼ରେ ସ୍ଥାପନ କରାଯିବାକୁ ଥିବା 700 ମେଗାୱାଟ ଶକ୍ତି ଉତ୍ପାଦନକ୍ଷମ ଦଶଟି ନିଜସ୍ୱ ଜ୍ଞାନକୌଶଳର ପ୍ରେସରାଇଜଡ଼୍‌ ଭାରୀ ଜଳ ରିଆକ୍ଟର ଏବଂ ଅନ୍ୟ ଦୁଇଟି ହାଲୁକା ଜଳ ରିଆକ୍ଟର ଯାହାପାଇଁ ପ୍ରଶାସନିକ ତଥା ଆର୍ଥିକ ମଂଜୁରି ପ୍ରଦାନ କରାଯାଇ ସାରିଛି । 3. ମିଳିତ ଭିତ୍ତିରେ ଆଣବିକ ସରକାରୀ ଶକ୍ତି ପ୍ରକଳ୍ପ ପ୍ରତିଷ୍ଠା ସକାଶେ ଆଣବିକ ଶକ୍ତି ଆଇନକୁ ସଂଶୋଧନ କରାଯାଇଛି । 4. ଆଣବିକ ଶକ୍ତି ଉତ୍ପାଦନ ସହ ଇନ୍ଧନ ଯୋଗାଣ ନିମନ୍ତେ ବିଦେଶୀ ରାଷ୍ଟ୍ରମାନଙ୍କ ସହ ଚୁକ୍ତିନାମା ସ୍ୱାକ୍ଷର ।


    କୃଷି କ୍ଷେତ୍ର ପରିପ୍ରେକ୍ଷୀରେ ମନ୍ତ୍ରଣାଳୟ ପକ୍ଷରୁ ଖାଦ୍ୟ ପ୍ରକ୍ରିୟାକରଣ ଶିଳ୍ପମାନଙ୍କୁ ଗାମା ରାଡ଼ିଏସନ ପ୍ରକ୍ରିୟାକରଣ ପ୍ଲାଣ୍ଟ ନିମନ୍ତେ ସବସିଡ଼ି ପ୍ରଦାନ କରାଯାଉଛି ଏବଂ ତାହା ସଂପଦା (ସ୍କିମ୍‌ ଫର୍‌ ଆଗ୍ରୋ-ମେରାଇନ୍‌ ପ୍ରୋସେସିଂ ଆଣ୍ଡ ଡ଼େଭଲପମେଣ୍ଟ ଅଫ୍‌ ଆଗ୍ରୋ- ପ୍ରୋସେସିଂ କ୍ଲଷ୍ଟରସ୍‌ ) ମାଧ୍ୟମରେ ପ୍ରଦାନ କରାଯାଉଛି । ଖାଦ୍ୟ ଉତ୍ପାଦଗୁଡ଼ିକର ଏଭଳି ଗାମା ରାଡ଼ିଏସନ୍‌ ପ୍ରକ୍ରିୟାକରଣ ସକାଶେ ଏହି କେନ୍ଦ୍ରମାନ ପ୍ରତିଷ୍ଠା କରାଯାଉଛି ।


    ସ୍ୱାସ୍ଥ୍ୟ ସେବା ଓ ଔଷଧ ସେକ୍ଟର ପରିପ୍ରେକ୍ଷୀରେ ସରକାର ଆଣବିକ ଶକ୍ତିକୁ ସ୍ୱାସ୍ଥ୍ୟସେବା କ୍ଷେତ୍ରରେ ବ୍ୟାପକ ପ୍ରୟୋଗ ନିମନ୍ତେ ସବୁପ୍ରକାର ପ୍ରୋତ୍ସାହନ ପ୍ରଦାନ କରୁଛନ୍ତି । ତଦନୁସାରେ ଦେଶରେ ଆଣବିକ ଔଷଧି ପ୍ରସ୍ତୁତ କରାଯାଉଛି । ଏହା ଦ୍ୱାରା ବିଦେଶରୁ ଆମଦାନି କରାଯାଉଥିବା ସେଭଳି ଔଷଧର ବିକଳ୍ପ ଔଷଧ ପ୍ରସ୍ତୁତ ହେଉଛି ଯାହା ଫଳରେ ଏଭଳି ଚିକିତ୍ସା ସୁଲଭ ହୋଇପାରିଛି । ରାଡ଼ିଏସନ୍‌ ମେଡ଼ିସିନ୍‌ ସେଣ୍ଟରର ମେଡ଼ିକାଲ ସାଇକ୍ଳୋଟ୍ରନ୍‌ ପିଇଟି ଇମେଜିଂ ବ୍ୟବସ୍ଥାର ସୁବିଧା ଯୋଗାଇଦେଉଛି । କ୍ୟାନସର ରୋଗୀଙ୍କ ଚିକିତ୍ସା ସକାଶେ ଲିଉଟେଟିୟମ୍‌-177 ଲାବେଲଯୁକ୍ତ ଉତ୍ପାଦ ( DOTA-TATE ) ବ୍ୟବହାର କରାଯାଉଛି । ନ୍ୟୁରୋଏଣ୍ଡୋକ୍ରାଇନ୍‌ କ୍ୟାନସର କ୍ଷେତ୍ରରେ ବିଦେଶରୁ ଆମଦାନି କରାଯାଉଥିବା ରେଡ଼ିଓଫାର୍ମାସିଉଟିକାଲକୁ ପରିବର୍ତ୍ତେ ଏହାକୁ ବ୍ୟବହାର କରାଯାଉଛି ଏବଂ ଏହାର ମୂଲ୍ୟ ଆମଦାନି ହେଉଥିବା ଔଷଧ ଠାରୁ 10-15 ଗୁଣ କମ୍‌ ।


    କେନ୍ଦ୍ର ଉତ୍ତର ପୂର୍ବାଞ୍ଚଳ କ୍ଷେତ୍ର (ସ୍ୱାଧୀନ ଦାୟିତ୍ୱ) , ପ୍ରଧାନମନ୍ତ୍ରୀ କାର୍ଯ୍ୟାଳୟ , କାର୍ମିକ , ଜନ ଅଭିଯୋଗ ଓ ପେନସନ୍‌ , ଆଣବିକ ଶକ୍ତି ଓ ମହାକାଶ ବିଭାଗ ମନ୍ତ୍ରୀ ଡକ୍ଟର ଜିତେନ୍ଦ୍ର ସିଂହ ଆଜି ଲୋକସଭାରେ ଏକ ପ୍ରଶ୍ନର ଲିଖିତ ଉତ୍ତର ପ୍ରଦାନ କରି ଏହି ବିଷୟ ସୂଚନା ଦେଇଛନ୍ତି ।


    ************

    
    
    (Release ID: 1528174) Visitor Counter : 1