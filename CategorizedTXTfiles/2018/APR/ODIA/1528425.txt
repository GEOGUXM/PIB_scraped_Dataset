      ଜାହାଜ ଚଳାଚଳ ମନ୍ତ୍ରଣାଳୟ

      କୋରିଆ ରିପବ୍ଲିକ ଗସ୍ତରେ ଯିବେ ନୀତୀନ ଗଡକରୀ
      Posted On: 08 APR 2018 9:20PM by PIB Bhubaneshwar


    କେନ୍ଦ୍ର ଜାହାଜ ଚଳାଚଳ , ସଡ଼କ ପରିବହନ ଓ ରାଜମାର୍ଗ ଏବଂ ଜଳସମ୍ବଳ , ନଦୀ ବିକାଶ ଏବଂ ଗଙ୍ଗା ସଂରକ୍ଷଣ ମନ୍ତ୍ରୀ ନୀତୀନ ଗଡକରୀ ଏକ ସରକାରୀ ଗସ୍ତରେ 2018 ଏପ୍ରିଲ 9 ତାରିଖରେ କୋରିଆ ରିପବ୍ଲିକ ଯିବେ ।


    ଏହି ଚାରି ଦିନିଆ ଗସ୍ତ କାଳରେ ଶ୍ରୀ ଗଡକରୀ ଜାହାଜ ଚଳାଚଳ , ବନ୍ଦର , ଆନ୍ତଃ ଜଳପଥ , ରାଜପଥ , ନଦୀ ସଂଯୋଗୀକରଣ ଏବଂ ଅନ୍ୟାନ୍ୟ ଆନୁଷଙ୍ଗିକ କ୍ଷେତ୍ରରେ ଦ୍ୱିପାକ୍ଷିକ ସହଯୋଗ ବୃଦ୍ଧିକୁ ଗୁରୁତ୍ୱ ଦେବେ ।


    ସାମୁଦ୍ରିକ କାରବାରରେ ଅଗ୍ରଣୀ ରାଷ୍ଟ୍ର କୋରିଆ ରିପବ୍ଲିକ 2016 ଏପ୍ରିଲରେ ମାରିଟାଇମ୍ ଇଣ୍ଡିଆ ଅଧିବେଶନରେ ଜାହାଜ ଚଳାଚଳ ମନ୍ତ୍ରଣାଳୟ ସହ ଅଂଶ ଗ୍ରହଣ କରିଥିଲା । ଗସ୍ତ କାଳରେ ଶ୍ରୀ ଗଡକରୀ ସାମସଙ୍ଗ୍ ହେଭି ଇଣ୍ଡଷ୍ଟ୍ରିଜ୍ , ବୁସାନ ବନ୍ଦର , ସିଓଲସ୍ଥିତ ନ୍ୟାସନାଲ ଟ୍ରାନ୍ସପୋର୍ଟ ଇନ୍ଫର୍ମେସନ୍ ସେଣ୍ଟର ପରିଦର୍ଶନ କରିବା ସହ ସାମୁଦ୍ରିକ କାରବାରର ବ୍ୟାବସାୟିକ ପ୍ରତିନିଧିମାନଙ୍କର ଏକ ସମ୍ମିଳନୀ ଏବଂ ଭାରତ-କୋରିଆ ଇନ୍ଫ୍ରାଷ୍ଟ୍ରକଚର କର୍ପୋରେସନ ଫୋରମର ଏକ କର୍ମଶାଳାରେ ଉଦ୍ବୋଧନ ଦେବେ । ନିବେଶକ ଏବଂ ଆର୍ଥିକ ସଂସ୍ଥାଗୁଡ଼ିକ ସହ ମତ ବିନିମୟ ମଧ୍ୟ କରିବେ ।


    ଗସ୍ତକାଳରେ ଶ୍ରୀ ଗଡକରୀ କୋରିଆ ରିପବ୍ଲିକର ସାମୁଦ୍ରିକ ଏବଂ ମତ୍ସ୍ୟ ବିଭାଗ ମନ୍ତ୍ରୀ , ଲ୍ୟାଣ୍ଡ , ଇନଫ୍ରାଷ୍ଟ୍ରକଚର ଏବଂ ଟ୍ରାନ୍ସପୋର୍ଟ ମନ୍ତ୍ରୀ ଏବଂ ରିପବ୍ଲିକ ଅଫ୍ କୋରିଆରବାଣିଜ୍ୟିକ ଓ ଉଦ୍ୟୋଗ ମୁଖ୍ୟମାନଙ୍କ ସହ ଆଲୋଚନା କରିବେ ।


    ବନ୍ଦର , ବନ୍ଦର ସହ ଜଡ଼ିତ ଥିବା ଉଦ୍ୟୋଗ ଏବଂ ସାମୁଦ୍ରିକ କାରବାରର ସମ୍ପର୍କ ନେଇ ଦୁଇ ଦେଶ ମଧ୍ୟରେ ସହଯୋଗ ବୃଦ୍ଧି ଲକ୍ଷ୍ୟରେ ଭାରତ ଏବଂ ରିପବ୍ଲିକ ଅଫ୍ କୋରିଆ ମଧ୍ୟରେ ପୂର୍ବରୁ ବୁଝାମଣା ହୋଇଛି । ଏ କ୍ଷେତ୍ରରେ ସମ୍ପର୍କ ଅଧିକ ସୁଦୃଢ଼ କରିବା ଶ୍ରୀ ଗଡକରୀଙ୍କ ଗସ୍ତର ମୂଳ ଉଦ୍ଦେଶ୍ୟ ।


    ଗସ୍ତରେ ଯିବା ପୂର୍ବରୁ ଶ୍ରୀ ଗଡକରୀ କହିଛନ୍ତି ଯେ , ସି-ଫେୟାରର (ସାମୁଦ୍ରିକ କାରବାରରେ ଜଡ଼ିତ ଥିବା ବ୍ୟକ୍ତି)ଙ୍କ ପାଇଁ ମ୍ୟୁଚୁଆଲ ରିକୋଗନିସନ ଅଫ୍ ସାର୍ଟିଫିକେଟ ଅଫ୍ କମ୍ପିଟେନ୍ସିରେ ବୁଝାମଣା ଉଭୟ ଦେଶ ପାଇଁ ଏକ ଗୁରୁତ୍ୱପୂର୍ଣ୍ଣ ପଦକ୍ଷେପ ହେବ । କୋରିଆରେ ଅନେକ ଜାହାଜ ଥିବା ବେଳେ ଭାରତରେ ପ୍ରାୟ 1 , 54 , 349 ସି-ଫେୟାରର ଅଛନ୍ତି । ନୂତନ ବୁଝାମଣା ଫଳରେ ଭାରତୀୟ ସି-ଫେୟାରର ମାନେ କୋରିଆର ଜାହାଜ ଗୁଡ଼ିକରେ ନିଯୁକ୍ତି ପାଇପାରିବେ । କୋରିଆକୁ ଏବେ ପ୍ରାୟ 500 ଜାହାଜ ବିଦେଶକୁ ଚଳାଚଳ କରୁଛି । ଏଥିସହ ଜାହାଜ ନିର୍ମାଣ , ସ୍ମାର୍ଟ ପରିବହନ ବ୍ୟବସ୍ଥା , ଜଳ ସଂରକ୍ଷଣ ଏବଂ ରିସାଇକ୍ଲିଂ , ସାମୁଦ୍ରିକ କ୍ଷେତ୍ର ପାଇଁ ପରିବେଶ ଅନୁକୂଳ ଶକ୍ତି ବ୍ୟବସ୍ଥା ଏବଂ ଆର୍ଥିକ ଅଭିବୃଦ୍ଧି ଲକ୍ଷ୍ୟରେ ନଦୀଗୁଡ଼ିକର ବିକାଶ ଇତ୍ୟାଦି କ୍ଷେତ୍ରରେ ମଧ୍ୟ କୋରିଆ ରିପବ୍ଲିକ ସହ ସହଯୋଗ ବୃଦ୍ଧି ପାଇଁ ଲକ୍ଷ୍ୟ ଥିବା ଶ୍ରୀ ଗଡକରୀ କହିଛନ୍ତି ।


    ***********


    

    
    (Release ID: 1528425) Visitor Counter : 1