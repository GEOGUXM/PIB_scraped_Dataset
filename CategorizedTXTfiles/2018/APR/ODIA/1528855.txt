      ପେଟ୍ରୋଲିୟମ ଓ ପ୍ରାକୃତିକ ବାଷ୍ପ ମନ୍ତ୍ରଣାଳୟ

      ମହାରାଷ୍ଟ୍ରର ମେଗା ରତ୍ନଗିରି ବିଶୋଧନାଗାର ସକାଶେ ଭାରତୀୟ କନସୋର୍ଟିୟମ୍ ଏବଂ ସାଉଦୀ ଆରାମକୋ ମଧ୍ୟରେ ବୁଝାମଣାପତ୍ର ସ୍ୱାକ୍ଷରିତ
      Posted On: 11 APR 2018 5:53PM by PIB Bhubaneshwar


    ମହାରାଷ୍ଟ୍ରର ରତ୍ନଗିରିଠାରେ ପ୍ରତିଷ୍ଠା ହେବାକୁ ଥିବା ତୈଳ ବିଶୋଧନାଗାର ଏବଂ ପେଟ୍ରୋକେମିକାଲ୍ସ ଲିମିଟେଡ଼ (ଆରଆରପିସିଏଲ) ସକାଶେ ଏକ ସମନ୍ୱିତ ରିଫାଇନେରୀ ଏବଂ ପେଟ୍ରୋକେମିକାଲ୍ସ କମ୍ପ୍ଳେକ୍ସ ପ୍ରତିଷ୍ଠା ନିମନ୍ତେ ଆଇଓସିଏଲ , ବିପିସିଏଲ ଏବଂ ଏଚପିସିଏଲର ମିଳିତ କନସୋର୍ଟିୟମ୍ ସାଉଦୀ ଆରାମକୋ ସହ ଆଜି ଏକ ବୁଝାମଣାପତ୍ର ସ୍ୱାକ୍ଷର କରିଛନ୍ତି । ଉଭୟ ପକ୍ଷ ମିଳିତ ଭାବେ ଏଭଳି ମିଳିତ କାରଖାନାର ବିକାଶ ଘଟାଇବେ ।ଏହି ପ୍ରକଳ୍ପ ସକାଶେ ପୁଂଜି ନିବେଶ ନିମନ୍ତେ ସାଉଦୀ ଆରାମକୋ ଏକ ଷ୍ଟ୍ରାଟେଜିକ୍ ସହଯୋଗୀ ଚୟନ କରିପାରେ ।


    ଏହି ଗୁରୁତ୍ୱପୂର୍ଣ୍ଣ ସହଭାଗୀତା ଅଶୋଧିତ ତୈଳ ଯୋଗାଣ , ଏହି ସଂପଦର ଭଣ୍ଡାରକରଣ , ପ୍ରଯୁକ୍ତି ସଂକ୍ରାନ୍ତ ବିଶେଷ ଜ୍ଞାନ ଏବଂ କର୍ମକୁଶଳତା ଲାଗି ବିଶ୍ୱର ବିଭିନ୍ନ ସ୍ଥାନରେ ଅବସ୍ଥିତ ବ୍ୟବସାୟିକ ଦୃଷ୍ଟିରୁ ସଫଳତା ହାସଲ କରିଥିବା ବିବିଧ ତୈଳ କମ୍ପାନୀଙ୍କ ଜ୍ଞାନକୁ ଏଥିରେ ପ୍ରୟୋଗ କରିବ ।


    ଏବେ ସୁଦ୍ଧା ଏହି ତୈଳ ବିଶୋଧନାଗାର ସ୍ଥାପନ ସକାଶେ ଏକ ପ୍ରାକ୍ ସମ୍ଭାବ୍ୟ ରିପୋର୍ଟ ପ୍ରସ୍ତୁତ କରାଯାଇସାରିଛି ଏବଂ ଏଥିରେ ସଂଶ୍ଳିଷ୍ଟ ସମସ୍ତ ପକ୍ଷ ଏବେ ଏହି ପ୍ରକଳ୍ପର ସାମଗ୍ରିକ ରୂପରେଖକୁ ଚୂଡ଼ାନ୍ତ ରୂପ ଦେବା କାର୍ଯ୍ୟରେ ନିୟୋଜିତ ଅଛନ୍ତି ।


    ଏହି ବୁଝାମଣାପତ୍ର ସ୍ୱାକ୍ଷରିତ ହେବା ପରେ , ସମସ୍ତ ପକ୍ଷ ପରସ୍ପର ସହ ସହଭାଗୀତା ଭତିରେ ମିଳିତ ଭାବେ ଏହି ଯୁଗ୍ମ ପ୍ରକଳ୍ପକୁ ସାକାର କରିବା ଦିଗରେ ପ୍ରୟାସୀ ହେବେ । ଏହାର ମିଳିତ ମାଲିକାନା ରହିବା ତଥା ପ୍ରକଳ୍ପର ନିୟନ୍ତ୍ରଣ ଓ ପରିଚାଳନା ସକାଶେ ସମସ୍ତ ପ୍ରକାର ବ୍ୟବସ୍ଥାକୁ ଚୂଡ଼ାନ୍ତ କରାଯିବ ।


    ଏହି ବିଶୋଧନାଗାରର ଦୈନିକ 1.2 ବିଲିୟନ୍ ବାରେଲ ଅଶୋଧିତ ତୈଳକୁ ବିଶୋଧନ କରିବାର କ୍ଷମତା ରହିବ ଅର୍ଥାତ୍ , ଏହା ବର୍ଷକୁ 60 ନିୟୁତ ମେଟି୍ରକ୍ ଟନ ଅଥବା ଏମଏମଟିପିଏ ତୈଳ ବିଶୋଧନ କରିବ । ସେହିଭଳି ଏହି ବିଶୋଧନାଗାରରୁ ଅନେକ ଗୁଡ଼ିଏ ପେଟ୍ରୋଲିୟମ୍ଜାତ ପଦାର୍ଥ ଉତ୍ପାଦିତ ହେବ । ସେଥି ମଧ୍ୟରେ ବିଏସ-6 ଗ୍ରେଡ଼ର ପେଟ୍ରୋଲ ଓ ଡ଼ିଜେଲ ସାମିଲ । ଏହି ରିଫାଇନେରୀ ଅଧିକନ୍ତୁ ସମନ୍ୱିତ ପେଟ୍ରୋକେମିକାଲ୍ସ କମ୍ପ୍ଲେକ୍ସକୁ ଫିଡ଼ଷ୍ଟକ୍ ଯୋଗାଇବ ଯାହା ବର୍ଷକୁ 18 ନିୟୁତ ଟନ୍ ପେଟ୍ରୋକେମିକାଲ୍ସ ଉତ୍ପାଦନର ଦକ୍ଷତା ରଖିଛି ।


    ଅଧିକନ୍ତୁ , ଏହି ବିଶୋଧନାଗାର ବ୍ୟତୀତ , ଏଥିରେ କେତେକ କ୍ରାକର ଏବଂ ଡ଼ାଉନଷ୍ଟ୍ରୀମ୍ ପେଟ୍ରୋକେମିକାଲ୍ସ ବ୍ୟବସ୍ଥା ମଧ୍ୟ ରହିବ । ଏଥିସହ ଲଜିଷ୍ଟିକ୍ସ , ଅଶୋଧିତ ତୈଳ ଏବଂ ଉତ୍ପାଦ ଭଣ୍ଡାର ଟର୍ମିନାଲ , କଂଚାମାଲ ଜଳଯୋଗାଣ ପ୍ରକଳ୍ପ ତଥା କେନ୍ଦ୍ରୀକୃତ ତଥା ବିଭାଜିତ ଉପଯୋଗ ସୁବିଧା ଭଳି ସଂପର୍କୀତ ବିକାଶମୂଳକ ବ୍ୟବସ୍ଥା ଏହିକମ୍ପ୍ଲେକ୍ସରେ ଉପଲବ୍ଧ କରାଯିବ ।


    ଆରଆରପିସିଏଲ ବିଶ୍ୱର ସର୍ବବୃହତ୍ ବିଶୋଧନାଗାର ଏବଂ ପେଟ୍ରୋକେମିକାଲ୍ସ ପ୍ରକଳ୍ପ ସହ ସମାନ ହେବ ଏବଂ ଏହାର ଡ଼ିଜାଇନ ଏଭଳି ଭାବେ କରାଯିବ ଯଦ୍ୱାରା ଭାରତର ଦ୍ରୁତ ବର୍ଦ୍ଧିଷ୍ଣୁ ଇନ୍ଧନ ଓ ପେଟ୍ରୋକେମିକାଲ୍ସ ଚାହିଦାକୁ ପୂରଣ କରିବାକୁ ସକ୍ଷମ ହୋଇପାରିବ । ଏହି ପ୍ରକଳ୍ପ ମୋଟ 3 ଲକ୍ଷ କୋଟି ଟଙ୍କା (44 ବିଲିୟନ ଆମେରିକୀୟ ଡ଼ଲାର) ବ୍ୟୟରେ ନିର୍ମାଣକରାଯିବ ।


    କେନ୍ଦ୍ର ପେଟ୍ରୋଲିୟମ୍ ଓ ପ୍ରାକୃତିକ ବାଷ୍ପ ତଥା କୌଶଳ ବିକାଶ ଓ ଉଦେ୍ଦ୍ୟାଗ ମନ୍ତ୍ରୀ ଶ୍ରୀ ଧର୍ମେନ୍ଦ୍ର ପ୍ରଧାନ କହିଛନ୍ତି ଯେ ଆଇଓସିଏଲ , ଏଚପିସିଏଲ ଏବଂ ବିପିସିଏଲ ଭଳି ଭାରତୀୟ କମ୍ପାନୀମାନଙ୍କ କନସୋର୍ଟିୟମ୍ ଏବଂ ସାଉଦୀ ଆରାମକୋ ମଧ୍ୟରେ ସ୍ୱାକ୍ଷରିତ ବୁଝାମଣାପତ୍ର ଅନୁସାରେ ଏହାକୁ ଏକ ଯୁଗ୍ମ ଉଦ୍ୟୋଗ ଭାବେ ବିକଶିତ କରାଯିବ ଏବଂ ଏଥିରେ ଅତିରିକ୍ତ ଷ୍ଟ୍ରାଟେଜିକ ସହଭାଗୀଙ୍କୁ 50:50 ଆଧାରରେ ସାମିଲ କରାଯିବ ।


    ମନ୍ତ୍ରୀ ଶ୍ରୀ ପ୍ରଧାନ କହିଲେ ଯେ ଏହି ପ୍ରକଳ୍ପରେ ତିନି ଲକ୍ଷ କୋଟି ଟଙ୍କାଠାରୁ ଅଧିକ ପୁଞ୍ଜି ଖଟାଯିବ ଯାହାକି ମହାରାଷ୍ଟ୍ର ରାଜ୍ୟରଏହି କ୍ଷେତ୍ରର ଆର୍ଥିକ ବିକାଶ ଦିଗରେ ବିଶେଷ ଭାବେ ସହାୟକ ହୋଇପାରିବ ତଥା ବିପୁଳ ସଂଖ୍ୟକ ପ୍ରତ୍ୟକ୍ଷ ଓ ପରୋକ୍ଷ କର୍ମନିଯୁକ୍ତିର ସୁଯୋଗ ସୃଷ୍ଟି କରିବ । ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ତଥା ସାଉଦି ଆରବର ନରେଶଙ୍କ ପରିକଳ୍ପନାକୁ ସାକାର କରିବା ସକାଶେ ଏଭଳି ପ୍ରକଳ୍ପ ସ୍ଥାପନା ପାଇଁ ପଦକ୍ଷେପ ଗ୍ରହଣ କରଯାଇଛି ।


    ସାଉଦୀ ଆରାମକୋର ଅଧ୍ୟକ୍ଷ ତଥା ସିଇଓ , ଅମୀନ୍ ଏଚ ନସୀରଏହି ଅବସରରେ କହିଛନ୍ତି ଯେ ଏଭଳି ଏକ ଗୁରୁତ୍ୱପୂର୍ଣ୍ଣ ବୁଝାମଣାପତ୍ର ସ୍ୱାକ୍ଷରିତ ହେବା ଭାରତର ତୈଳ ଓ ପ୍ରାକୃତିକ ବାଷ୍ପ କ୍ଷେତ୍ରର ବିକାଶ କ୍ଷେତ୍ରରେ ଏକ ଗୁରୁତ୍ୱପୂର୍ଣ୍ଣ ପଦକ୍ଷେପ । ଏହି ମେଗା ପ୍ରକଳ୍ପରେ ଅଂଶଗ୍ରହଣ କରିବା ଫଳରେ ସାଉଦୀ ଆରାମକୋ କେବଳ ଅଶୋଧିତ ତୈଳ ରପ୍ତାନିକାରୀ କମ୍ପାନୀ ନୁହେଁ ଏବଂ ଏକ ସଂପୂର୍ଣ୍ଣ ସମନ୍ୱିତ ସ୍ଥିତିରେ ପହଂଚିପାରିବ ଯାହାକି ଭାରତର ଭବିଷ୍ୟତର ଶକ୍ତିଚାହିଦାକୁ ପୂରଣ କରିବା ଦିଗରେ ଏକ ଗୁରୁତ୍ୱପୂର୍ଣ୍ଣ ଭୂମିକା ଗ୍ରହଣ କରିବ । ସେ କହିଛନ୍ତି ଯେ ଆରାମକୋ କମ୍ପାନୀର କାର୍ଯ୍ୟାଳୟ ଭାରତର ରାଜଧାନୀ ନୂଆଦିଲ୍ଲୀଠାରେ 2017 ମସିହାରୁ ଖୋଲାଯାଇଛି ଏବଂ ଏହି ଗୁରୁତ୍ୱପୂର୍ଣ ଆର୍ଥିକ ବିକାଶ କ୍ଷେତ୍ରର ସଂପ୍ରସାରଣ ଦିଗରେ ସାଉଦୀ ଆରାମକୋ ବିଶେଷ ଭୂମିକା ଗ୍ରହଣ କରିଆସୁଛି ।


    ***********

    

    
    (Release ID: 1528855) Visitor Counter : 2