      ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ

      ୱାର୍ଲ୍ଡ ଏକ୍ସପୋ 2020 ଦୁବାଇ ସହ ଚୁକ୍ତି ସ୍ୱାକ୍ଷର କଲା ଭାରତ
      Posted On: 10 APR 2018 5:41PM by PIB Bhubaneshwar


    ଭାରତ ଏବଂ ୱାର୍ଲ୍ଡ ଏକ୍ସପୋ 2020 ଆଜି ଭାରତୀୟ ମଣ୍ଡପ ଲଗାଇବା ପାଇଁ ଭାଗିଦାରୀ ଅନୁବନ୍ଧରେ ହସ୍ତାକ୍ଷର କରିଛନ୍ତି । ଉଲ୍ଲେଖନୀୟ ବିଷୟ ହେଉଛି ଯେ ପ୍ରତିଷ୍ଠିତ ୱାର୍ଲ୍ଡ ଏକ୍ସପୋ 2020 ପାଞ୍ଚ ବର୍ଷରେ ଥରେ ଆୟୋଜିତ ହୋଇଥାଏ । ଅନୁବନ୍ଧରେ ଭାରତ ତରଫରୁ ବାଣିଜ୍ୟ ମନ୍ତ୍ରଣାଳୟର ସଂଯୁକ୍ତ ସଚିବ ଶ୍ରୀ ମନୋଜ କେ ଦ୍ୱିବେଦୀ ଏବଂ ଏକ୍ସପୋ 2020 ତରଫରୁ ଦୁବାଇ ଏକ୍ସପୋ 2020 ବ୍ୟୁରୋର କାର୍ଯ୍ୟକାରୀ ନିର୍ଦ୍ଦେଶକ ଶ୍ରୀ ନଜୀବ ମହମ୍ମଦ ଅଲ-ଅଲୀ ଏକ୍ସପୋ ସ୍ଥଳରେ ହସ୍ତାକ୍ଷର କରିଥିଲେ । ଏହି ଅବସରରେ ସଂଯୁକ୍ତ ଆରବ ଏମିରେଟ୍ସରେ ଭାରତର ରାଜଦୂତ ଶ୍ରୀ ନବଦୀପ ସୁରୀ , ଦୁବାଇରେ ଭାରତର ବାଣିଜ୍ୟ ଦୂତ ଶ୍ରୀ ବିପୁଳ ତଥା ଦୁବାଇ ଏକ୍ସପୋର ବୋର୍ଡ ନିର୍ଦ୍ଦେଶକ-ମୁଖ୍ୟ ଅନ୍ତଃରାଷ୍ଟ୍ରୀୟ ପ୍ରତିଭାଗୀ ଡଃ ତାରେକ ଶାୟା ଉପସ୍ଥିତ ଥିଲେ ।


    ଏହି ଅନୁବନ୍ଧ ମାଧ୍ୟମରେ ଏକ୍ସପୋ 2020ରେ ପାଖାପାଖି ଏକ ଏକର ଅଞ୍ଚଳରେ ଭାରତୀୟ ମଣ୍ଡଳ ଲଗାଯିବ , ଯାହାକି ‘ ଅବସର ’ ବର୍ଗରେ ହେବ । ଏଥି ଅନ୍ତର୍ଗତ 2025 ପର୍ଯ୍ୟନ୍ତ ଭାରତୀୟ ଅର୍ଥବ୍ୟବସ୍ଥା ପାଞ୍ଚ ଟ୍ରିଲିଅନ ଆମେରିକୀୟ ଡଲାର ପର୍ଯ୍ୟନ୍ତ ପହଞ୍ଚିବା ସମ୍ବନ୍ଧରେ ଆର୍ଥିକ ଗତିବିଧି ଏବଂ ଭାରତରେ ଉପଲବ୍ଧି ସମ୍ବନ୍ଧରେ ସୂଚନା ପ୍ରଦାନ କରାଯିବ । ଅନ୍ତରୀକ୍ଷ , ଔଷଧ , ସୂଚନା ପ୍ରାଦ୍ୟୋଗିକୀ , ନବୀକରଣ ଉର୍ଜା , ଦୂର ସଂଚାର କ୍ଷେତ୍ରରେ ଭାରତର ପ୍ରଗତିର ପ୍ରଦର୍ଶନ କରାଯିବ ।


    ବାଣିଜ୍ୟ ଏବଂ ଉଦ୍ୟୋଗ ମନ୍ତ୍ରୀ ଶ୍ରୀ ସୁରେଶ ପ୍ରଭୁ ଅନୁବନ୍ଧରେ ହସ୍ତାକ୍ଷର କରାଯିବା ନେଇ ପ୍ରସନ୍ନତା ବ୍ୟକ୍ତ କରିଛନ୍ତି । ବାଣିଜ୍ୟ ସଚିବ ଶ୍ରୀମତି ରୀତା ଟିୟୋଟିଆ ଫିକ୍କି ଏବଂ ସିଆଇଆଇ ଭଳି ଔଦ୍ୟୋଗିକ ସଂଘ ତଥା ହିତଧାରକମାନଙ୍କ ସହିତ ବୈଠକ କରିଥିଲେ , ଯାହା ଫଳରେ କି ଏକ୍ସପୋ-2020ରେ ଭାରତର ଭାଗିଦାରୀକୁ ସ୍ମରଣୀୟ କରିବାରେ ସରକାରୀ ପ୍ରୟାସରେ ସହଯୋଗ ମିଳିପାରିବ ।


    ***************

    
    
    (Release ID: 1528846) Visitor Counter : 1