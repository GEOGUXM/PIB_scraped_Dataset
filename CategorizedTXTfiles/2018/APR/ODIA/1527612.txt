      ସାମାଜିକ ନ୍ୟାୟ ଓ ସଶକ୍ତିକରଣ ମନ୍ତ୍ରଣାଳୟ

      ଅନୁସୂଚିତ ଜାତି ଛାତ୍ରଙ୍କ ମାଟ୍ରିକ ପରୀକ୍ଷା ପୂର୍ବ ଛାତ୍ର ବୃତ୍ତି ପାଇଁ ଅଭିଭାବକଙ୍କ ବାର୍ଷିକ ଆୟ ସିଲିଂରେ ବୃଦ୍ଧି
      Posted On: 03 APR 2018 4:18PM by PIB Bhubaneshwar


    ଅନୁସୂଚିତ ଜାତିର ନବମ ଏବଂ ଦଶମ ଶ୍ରେଣୀ ଛାତ୍ର ଛାତ୍ରୀମାନଙ୍କ ପାଇଁ ମାଟ୍ରିକ ପରୀକ୍ଷା ପୂର୍ବରୁ ଛାତ୍ର ବୃତ୍ତି ଯୋଜନାରେ ପ୍ରଦାନ କରାଯାଉଥିବା ଛାତ୍ର ବୃତ୍ତି ପାଇଁ ଅଭିଭାବକଙ୍କ ବାର୍ଷିକ ଆୟକୁ 2 ଲକ୍ଷ ଟଙ୍କାରୁ 2.5 ଲକ୍ଷ ଟଙ୍କାକୁ ବୃଦ୍ଧି କରାଯାଇଛି ।


    କେନ୍ଦ୍ର ସରକାରଙ୍କ ପ୍ରାୟୋଜିତ ଯୋଜନା ଅନୁସାରେ ମାଟ୍ରିକ ପରୀକ୍ଷା ପୂର୍ବରୁ ଏବଂ ମାଟ୍ରିକ ପରୀକ୍ଷା ପରେ ଅନୁସୂଚିତ ଜାତିର ଛାତ୍ରଛାତ୍ରୀମାନଙ୍କୁ ଛାତ୍ର ବୃତ୍ତି ପ୍ରଦାନ କରାଯାଉଛି । ରାଜ୍ୟ ସରକାର ଓ କେନ୍ଦ୍ରଶାସିତ ପ୍ରଦେଶ ଦ୍ୱାରା ଏହି ଯୋଜନାଗୁଡିକ କାର୍ଯ୍ୟକାରୀ କରାଯାଉଛି । ଏଥିପାଇଁ ଆବଶ୍ୟକୀୟ ସଂପୂର୍ଣ୍ଣ ଅର୍ଥ ସାମାଜିକ ନ୍ୟାୟ ଏବଂ ଶସକ୍ତିକରଣ ମନ୍ତ୍ରଣାଳୟ ପ୍ରଦାନ କରିଥାଏ ।


    ମାଟ୍ରିକ ପରୀକ୍ଷା ପୂର୍ବରୁ ପ୍ରଦାନ କରାଯାଉଥିବା ଛାତ୍ର ବୃତ୍ତି ପାଇଁ ମାତା-ପିତା , ଅଭିଭାବକଙ୍କର ବାର୍ଷିକ ଆୟ 2 ଲକ୍ଷରୁ 2.5 ଲକ୍ଷ ଟଙ୍କାକୁ ସେପ୍ଟେମ୍ବର 19 , 2017 ରେ ବୃଦ୍ଧି କରାଯାଇଛି । ଅନୁସୂଚିତ ଜାତିର ସଂପୃକ୍ତ ଅଭିଭାବକଙ୍କ ପିଲାମାନଙ୍କୁ ମାଟ୍ରିକ ପରୀକ୍ଷା ପୂର୍ବରୁ ଛାତ୍ର ବୃତ୍ତି ପ୍ରଦାନ କରାଯିବ ।


    ଆଜି (ମଙ୍ଗଳବାର ଦିନ) ଲୋକସଭାରେ ଏକ ଲିଖିତ ପ୍ରଶ୍ନର ଉତ୍ତରରେ ସାମାଜିକ ନ୍ୟାୟ ଏବଂ ସଶକ୍ତିକରଣ ମନ୍ତ୍ରଣାଳୟ ରାଷ୍ଟ୍ରମନ୍ତ୍ରୀ ଶ୍ରୀ ବିଜୟ ସମ୍ପଲା ଏହି ସୂଚନା ପ୍ରଦାନ କରିଥିଲେ ।


    **********

    
    
    (Release ID: 1527612) Visitor Counter : 2