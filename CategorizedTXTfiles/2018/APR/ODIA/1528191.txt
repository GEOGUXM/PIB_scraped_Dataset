      ସୂକ୍ଷ୍ମ, ଲଘୁ ଓ ମଧ୍ୟମ ଉଦ୍ୟୋଗ ମନ୍ତ୍ରଣାଳୟ

      2016-17ରେ ମହିଳା ଉଦ୍ୟୋଗୀଙ୍କୁ ଆର୍ଥିକ ସହାୟତା ପ୍ରଦାନ
      Posted On: 04 APR 2018 8:36PM by PIB Bhubaneshwar


    ପ୍ରଧାନମନ୍ତ୍ରୀଙ୍କ ନିଯୁକ୍ତି ସୁଯୋଗ ସୃଷ୍ଟି କାର୍ଯ୍ୟକ୍ରମ ( PMEGP ) ଅଧୀନରେ ମହିଳା ଉଦ୍ୟୋଗୀମାନଙ୍କୁ ସେମାନଙ୍କର ଉଦ୍ୟୋଗ ସ୍ଥାପନ ପାଇଁ 2016-17 ବର୍ଷରେ ସରକାର ଆର୍ଥକ ସହାୟତା ଯୋଗାଇ ଦେଇଛନ୍ତି । ଏଭଳି ଆର୍ଥିକ ସହାୟତାରେ ମୋଟ 14 , 768ଟି ଉଦ୍ୟୋଗ ସ୍ଥାପନ କରାଯାଇଛି । ଦେଶର ଉଭୟ ଗ୍ରାମାଞ୍ଚଳ ଓ ସହରାଞ୍ଚଳରେ ନିଯୁକ୍ତି ସୁଯୋଗ ସୃଷ୍ଟି ଏହି ସହାୟତା ପ୍ରଦାନର ଉଦ୍ଦେଶ୍ୟ ବୋଲି କେନ୍ଦ୍ର ଅଣୁ , କ୍ଷୁଦ୍ର ଓ ମଧ୍ୟମ ଉଦ୍ୟୋଗ ରାଷ୍ଟ୍ରମନ୍ତ୍ରୀ ଶ୍ରୀ ଗିରିରାଜ ସିଂହ ଆଜି ରାଜ୍ୟସଭାରେ ଏକ ପ୍ରଶ୍ନର ଲିଖିତ ଉତ୍ତର ରଖି ସୂଚନା ଦେଇଛନ୍ତି । ଏହି ଯୋଜନାରେ ଆସାମରୁ ସର୍ବାଧିକ 1 , 484 ମହିଳା ଉଦ୍ୟୋଗୀ ଉପକୃତ ହୋଇଛନ୍ତି । ଏହା ପଛକୁ ଉତ୍ତର ପ୍ରଦେଶ (1387) , ତାମିଲନାଡ଼ୁ (1248) , ଓଡ଼ିଶା (942) , ବିହାର (915) ରହିଛି । ଏହା ବ୍ୟତୀତ ଅନ୍ୟାନ୍ୟ ରାଜ୍ୟ ଏବଂ କେନ୍ଦ୍ରଶାସିତ କ୍ଷେତ୍ରର ମହିଳା ହିତାଧିକାରୀମାନଙ୍କୁ ବିଭିନ୍ନ ଉଦ୍ୟୋଗ ସ୍ଥାପନ ସକାଶେ ଆର୍ଥିକ ସହାୟତା ପ୍ରଦାନ କରାଯାଇଛି ।


    ପିଏମଇଜିପି ଯୋଜନା ମାଧ୍ୟମରେ ମହିଳାମାନଙ୍କୁ ସହରାଞ୍ଚଳ ଓ ଗ୍ରାମାଞ୍ଚଳରେ ନିଜର ଉଦ୍ୟୋଗ ସ୍ଥାପନ ସକାଶେ ଯଥାକ୍ରମେ 25% ଏବଂ 35% ସବସିଡ଼ି ଯୋଗାଇ ଦିଆଯାଇଥାଏ । ପିଏମଇଜିପି ଯୋଜନାରେ ଗୋଟିଏ ପ୍ରକଳ୍ପର ସର୍ବାଧିକ ମୂଲ୍ୟ 25 ଲକ୍ଷ ହୋଇଥିବା ଆବଶ୍ୟକ ଯାହାକି ଉତ୍ପାଦନ ସେକ୍ଟର ୟୁନିଟ ପାଇଁ ଉଦ୍ଦିଷ୍ଟ । ସେବା ସେକ୍ଟର ହୋଇଥିଲେ ଏଭଳି ଉଦ୍ୟୋଗର ମୋଟ ମୂଲ୍ୟ 10 ଲକ୍ଷ ଟଙ୍କା ମଧ୍ୟରେ ସୀମିତ ରହିଥିବା ଜରୁରି । ମହିଳା ହିତାଧିକାରୀମାନଙ୍କ ସକାଶେ ସେମାନଙ୍କର ନିଜସ୍ୱ ଆର୍ଥିକ ଅବଦାନ ପ୍ରକଳ୍ପ ମୂଲ୍ୟର 5% ହୋଇଥିବା ବାଂଛନୀୟ । ଏତଦବ୍ୟତୀତ , ପିଏମଇଜିପି , ଏମଏସଏମଇ ମନ୍ତ୍ରଣାଳୟ ଅଧୀନସ୍ଥ କୟର ବୋର୍ଡ଼ କୌଶଳ ଉନ୍ନତିକରଣ ଏବଂ ମହିଳା କତା ଯୋଜନା ପ୍ରବର୍ତ୍ତନ କରୁଛି ଯଦ୍ୱାରା ଗ୍ରାମାଞ୍ଚଳର ମହିଳା ମାନେ କତାଶିଳ୍ପ ପାଇଁ ଆକୃଷ୍ଟ ହୋଇପାରିବେ ବୋଲି ମନ୍ତ୍ରୀ ସିଂ ସୂଚାଇଛନ୍ତି ।


    **********

    
    
    (Release ID: 1528191) Visitor Counter : 1