      ଆଦିବାସୀ ବ୍ୟାପାର ମନ୍ତ୍ରଣାଳୟ

      ଗ୍ରାମ ସ୍ୱରାଜ ଅଭିଯାନ ଅନ୍ତର୍ଗତ ଲୋହରଡ଼ଗା ଠାରେ ସ୍ୱଚ୍ଛ ଭାରତ ପର୍ବ କାର୍ଯ୍ୟକ୍ରମରେ ଆଦିବାସୀ ବ୍ୟାପାର ରାଷ୍ଟ୍ରମନ୍ତ୍ରୀ ସୁଦର୍ଶନ ଭଗତଙ୍କ ଯୋଗଦାନ
      Posted On: 19 APR 2018 4:55PM by PIB Bhubaneshwar


    ଗ୍ରାମ ସ୍ୱରାଜ ଅଭିଯାନର ଅଂଶବିଶେଷ ସ୍ୱରୂପ ଝାଡ଼ଖଣ୍ଡର ଲୋହରଡ଼ଗା ଠାରେ ଗତକାଲି ଆୟୋଜିତ ସ୍ୱଚ୍ଛ ଭାରତ ପର୍ବ କାର୍ଯ୍ୟକ୍ରମରେ କେନ୍ଦ୍ର ଆଦିବାସୀ ବ୍ୟାପାର ରାଷ୍ଟ୍ରମନ୍ତ୍ରୀ ସୁଦର୍ଶନ ଭଗତ ଯୋଗ ଦେଇଛନ୍ତି । ଏବେ ଦେଶବ୍ୟାପୀ ଗ୍ରାମ ସ୍ୱରାଜ ଅଭିଯାନ କାର୍ଯ୍ୟକ୍ରମ ପାଳନ କରାଯାଉଛି ।


    ଏହି କାର୍ଯ୍ୟକ୍ରମରେ ଯୋଗଦେଇ ମନ୍ତ୍ରୀ ଶ୍ରୀ ଭଗତ କହିଲେ ଯେ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଦୂରଦୃଷ୍ଟି ଭାରତକୁ ସ୍ୱଚ୍ଛ ଏବଂ ନିର୍ମଳ କରିବା ଦିଗରେ ଏକ ପ୍ରଶଂସନୀୟ ପରିକଳ୍ପନା । ପ୍ରଧାନମନ୍ତ୍ରୀଙ୍କ ପ୍ରୟାସ ଯୋଗୁଁ ହିଁ ଆଜି ସ୍ୱଚ୍ଛ ଭାରତ ଅଭିଯାନ ଏକ ଗଣ ଆନ୍ଦୋଳନରେ ପରିଣତ ହୋଇପାରିଛି ବୋଲି ସେ ଉଲ୍ଲେଖ କରିଥିଲେ ।


    ସେ ଆହୁରି କହିଲେ ଯେ ସରକାର ଏହି ଅଭିଯାନକୁ ସର୍ବାଧିକ ଗୁରୁତ୍ୱ ପ୍ରଦାନ କରୁଛନ୍ତି । ସ୍ୱଚ୍ଛତା ପଖୱାଡ଼ା , ସ୍ୱଚ୍ଛତା କାର୍ଯ୍ୟ ଯୋଜନା ଆଦି କାର୍ଯ୍ୟକ୍ରମ ମାଧ୍ୟମରେ ଦେଶର ସମସ୍ତ ଜନତାଙ୍କୁ ଏହା ସହ ଯୋଡ଼ିବାକୁ ପ୍ରୟାସ କରୁଛନ୍ତି ଏବଂ ଏହା ଦ୍ୱାରା ସମସ୍ତଙ୍କ ଜୀବନରେ ସ୍ୱଚ୍ଛ ଭାରତ ଅଭିଯାନ ପ୍ରଭାବ ପକାଇବା ସମ୍ଭବପର ହୋଇପାରିଛି ।


    2014 ମସିହା ଅକ୍ଟୋବର 2 ତାରିଖ ଦିନ ଏହି ଅଭିଯାନର ଶୁଭାରମ୍ଭ ହୋଇଥିଲା ଏବଂ କେନ୍ଦ୍ର ସରକାର ରାଜ୍ୟ ସରକାର , ଏନଜିଓ , ପିଏସୟୁ , କର୍ପୋରେଟ ହାଉସମାନଙ୍କ ସହଯୋଗରେ ସାରା ଦେଶରେ ପ୍ରବର୍ତ୍ତନ ସକାଶେ ଉଦ୍ୟମ ଜାରି ରଖିଛନ୍ତି । ଏହାର ପରିଣାମ ସ୍ୱରୂପ ଦେଶର 1.95 ଲକ୍ଷ ଗ୍ରାମ ଏବଂ 137ଟି ଜିଲ୍ଲା ମୁକ୍ତାକାଶ ମଳତ୍ୟାଗମୁକ୍ତ ହୋଇପାରିଛି ବୋଲି ଶ୍ରୀ ଭଗତ ସୂଚାଇଥିଲେ । ଲୋହରଡ଼ଗା ଜିଲ୍ଲାରେ ପଞ୍ଚାୟତ ପ୍ରତିନିଧି ଏବଂ ସ୍ଥାନୀୟ ଜନସାଧାରଣଙ୍କ ଦ୍ୱାର ସ୍ୱଚ୍ଛତା ପର୍ବ କାର୍ଯ୍ୟକ୍ରମର ଆୟୋଜନ କରାଯାଇଛି ।


    ***********

    
    
    (Release ID: 1529761) Visitor Counter : 1