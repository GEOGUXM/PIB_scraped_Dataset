      ସଡକ ପରିବହନ ଓ ରାଜପଥ ମନ୍ତ୍ରଣାଳୟ

      ଜାତୀୟ ରାଜପଥ ନିର୍ମାଣରେ 20% ଅଭିବୃଦ୍ଧି
      • ଲେନ୍ କିଲୋମିଟର ଗଣତି ପାଇଁ ଆନ୍ତର୍ଜାତିକ ପଦ୍ଧତି ଅବଲମ୍ବନ କରିବାକୁ ନୀତୀନ ଗଡକରୀଙ୍କ ଘୋଷଣା

      Posted On: 03 APR 2018 4:36PM by PIB Bhubaneshwar

    କେନ୍ଦ୍ର ସଡ଼କ ପରିବହନ ଏବଂ ରାଜପଥ , ଜାହାଜ ଚଳାଚଳ , ଜଳ ସମ୍ବଳ , ନଦୀ ବିକାଶ ଏବଂ ଗଙ୍ଗା ସଂରକ୍ଷଣ ମନ୍ତ୍ରୀ ନୀତୀନ ଗଡକରୀ କହିଛନ୍ତି ଯେ , 2017-18 ରେ 9829 କିଲୋମିଟର ଜାତୀୟ ରାଜପଥ ନିର୍ମାଣ କରାଯାଇଛି । ଗତ ବର୍ଷ ତୁଳନାରେ ଏହା 20% ଅଭିବୃଦ୍ଧି । ଗତବର୍ଷ 8231 କିଲୋମିଟର ଜାତୀୟ ରାଜପଥ ନିର୍ମାଣ କରାଯାଇଥିଲା । ଗତ ବର୍ଷ 15948 କିଲୋମିଟର ରାଜପଥର ନିର୍ମାଣ ପାଇଁ କାର୍ଯ୍ୟାଦେଶ ଦିଆଯାଇଥିବା ବେଳେ ଚଳିତ ବର୍ଷ 17055 କିଲୋମିଟର ରାଜପଥର ନିର୍ମାଣ ପାଇଁ କାର୍ଯ୍ୟାଦେଶ ଦିଆଯାଇପାରିଛି । 2017-18 ରେ ରାଜପଥ ନିର୍ମାଣ ପାଇଁ 1 , 16 , 324 କୋଟି ଟଙ୍କା ଖର୍ଚ୍ଚ କରାଯାଇଛି ।


    ନୂଆଦିଲ୍ଲୀରେ ମଙ୍ଗଳବାର କେନ୍ଦ୍ର ମନ୍ତ୍ରୀ ଗଣମାଧ୍ୟମକୁ ସୂଚନା ଦେଇ ଘୋଷଣା କରିଥିଲେ ଯେ , ଆସନ୍ତା ଆର୍ଥିକ ବର୍ଷରୁ ଆନ୍ତର୍ଜାତିକ ପଦ୍ଧତିରେ ଲେନ୍ କିଲୋମିଟର ଗଣତି ହେବ । ଏବେ ମନ୍ତ୍ରାଳୟ ଯେଉଁ ପଦ୍ଧତିରେ ସଡ଼କୁ ଦୈର୍ଘ୍ୟ ନିରୁପଣ କରୁଛି ତଦ୍ୱାରା କେତେକ ନିର୍ମାଣ ଶେଷ ହୋଇଛି , ତାହା ଠିକ୍ ଭାବେ ଜଣାପଡ଼ୁନାହିଁ ।


    ଶ୍ରୀ ଗଡକରୀ କହିଥିଲେ ଯେ , ଇଷ୍ଟର୍ଣ୍ଣ ଫେରିଫେରାଲ ଏକ୍ସପ୍ରେସୱେ ପ୍ରାୟତଃ ଶେଷ ହୋଇଛି ଏବଂ ଏହା ଶୀଘ୍ର ସାଧାରଣଙ୍କ ଉଦ୍ଦେଶ୍ୟରେ ଲୋକାର୍ପିତ ହେବ । ଏହି ଏକ୍ସପ୍ରେସ୍-ୱେର ପ୍ରବେଶ ଏବଂ ପ୍ରସ୍ଥାନ ସ୍ଥାନ ନିରୂପଣ କରାଯାଇଛି । ଏଥିରେ ଇଲେକ୍ଟ୍ରୋନିକ୍ ଟୋଲ୍ ଆଦାୟ ବ୍ୟବସ୍ଥା କରାଯାଇଛି , ଯଦ୍ୱାରାକି ଜଣେ ଅତିକ୍ରମ କରିଥିବା କିଲୋମିଟର ଅନୁଯାୟୀ ଟୋଲ୍ ପ୍ରଦାନ କରିବ । 4420 କୋଟି ଟଙ୍କା ଖର୍ଚ୍ଚରେ ଏହି ରାଜପଥ ନିର୍ମାଣ 910 ଦିନରେ ଶେଷ କରିବାକୁ ଲକ୍ଷ୍ୟ ଥିବା ବେଳେ ଏହାକୁ 500 ଦିନରେ ଶେଷ ହେବାକୁ ଯାଉଛି । ଏହା ପ୍ରଥମ ଏକ୍ସପ୍ରେସ୍ୱେ ଯାହାକି ସୌର ଶକ୍ତିକ୍ଷମ ହୋଇପାରିବ । ଏହି ଏକ୍ସପ୍ରେସ୍-ୱେରେ 4 ମେଗାୱାଟ୍ କ୍ଷମତାର 8ଟି ସୌର ଶକ୍ତି କାରଖାନା ପ୍ରତିଷ୍ଠା କରାଯାଇଛି । ଏହା ଜାତୀୟ ରାଜଧାନୀର ପ୍ରଦୂଷଣ ଓ ଭିଡ଼ ହ୍ରାସ କରିବାକୁ ସକ୍ଷମ ହେବ ଏବଂ ଦିଲ୍ଲୀ ଯାଉ ନଥିବା ବାଣିଜ୍ୟିକ ଯାନ ଗୁଡ଼ିକ ସହରରେ ପ୍ରବେଶ ନ କରି ସହଜରେ ଯାଇପାରିବେ ।


    ମନ୍ତ୍ରୀ କହିଥିଲେ ଯେ , ଦିଲ୍ଲୀର-ମିରଟ ରାଜପଥ ପ୍ରକଳ୍ପରେ 14 ଲୋନ୍ ବିଶିଷ୍ଟ ଦିଲ୍ଲୀ-ଦସନା ରାଜପଥର ନିର୍ମାଣ 30 ମାସ ମଧ୍ୟରେ ଶେଷ କରିବାକୁ ଲକ୍ଷ୍ୟ ଥିବା ବେଳେ ଏହା ରେକର୍ଡ ସମୟ 15 ମାସ ମଧ୍ୟରେ ଶେଷ ହେବ । ରାଜପଥର ଉଭୟ ପାର୍ଶ୍ଵରେ ଏକ ଅଢ଼େଇ ମିଟରର ସାଇକେଲ ଟ୍ରାକ୍ ରହିବ ଯାହାକି ସ୍ୱତନ୍ତ୍ର । ଯମୁନା ନଦୀରେ ଏବେ ଥିବା ବୃହତ୍ ପୋଲର ଉଭୟ ପାର୍ଶ୍ଵରେ ଦୁଇଟି 4 ଲେନ୍ ବିଶିଷ୍ଟ ପୋଲ ନିର୍ମାଣ କରାଯିବ , ଯଦ୍ୱାରାକି 16 ଲେନ୍ ବିଶିଷ୍ଟ ପୋଲ ସୁବିଧା ମିଳିପାରିବ । ଦେଶରେ ଏହା ପ୍ରଥମ ପୋଲ , ଯେଉଁଥିରେ କି ସୌରଶକ୍ତି ସହ ଭୂଲମ୍ବ ବଗିଚା ଏବଂ ବିନ୍ଦୁ ପତନ ଜଳସେଚନର ସୁବିଧା ରହିବ ।


    *************

    
    
    (Release ID: 1527622) Visitor Counter : 4