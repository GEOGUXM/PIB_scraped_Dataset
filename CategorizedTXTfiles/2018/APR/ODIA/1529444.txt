      ପେଟ୍ରୋଲିୟମ ଓ ପ୍ରାକୃତିକ ବାଷ୍ପ ମନ୍ତ୍ରଣାଳୟ

      ଭାରତ-ଆମେରିକା ଶକ୍ତି ସହଭାଗିତା ନେଇ ଜାରି ମିଳିତ ବିବୃତି
      Posted On: 17 APR 2018 9:21PM by PIB Bhubaneshwar


    ପେଟ୍ରୋଲିୟମ ଓ ପ୍ରାକୃତିକ ବାଷ୍ପ ମନ୍ତ୍ରୀ ଶ୍ରୀ ଧର୍ମେନ୍ଦ୍ର ପ୍ରଧାନ ଏବଂ ଆମେରିକା ଶକ୍ତି ସଚିବ ରିକ୍ ପେରୀ ଯୁଗ୍ମ ଅଧ୍ୟକ୍ଷତା କଲେ


    ଭାରତ- ଆମେରିକା ରଣନୀତିକ ଶକ୍ତି ସହଭାଗିତା ଉପରେ ଆଜି ଆୟୋଜିତ ଉଦଘାଟନୀ ବୈଠକରେ ପେଟ୍ରୋଲିୟମ ଓ ପ୍ରାକୃତିକ ବାଷ୍ପ ମନ୍ତ୍ରୀ ଶ୍ରୀ ଧର୍ମେନ୍ଦ୍ର ପ୍ରଧାନ ଏବଂ ଆମେରିକାର ଶକ୍ତି ସଚିବ ରିକ୍ ପେରୀ ଯୁଗ୍ମ ଅଧ୍ୟକ୍ଷତା କରିଛନ୍ତି । 2017 ଜୁନ 26 ତାରିଖ ଦିନ ୱାସିଂଟନ୍ ଡ଼ିସିଠାରେ ରାଷ୍ଟ୍ରପତି ଡ଼ୋନାଲ୍ଡ ଟ୍ରମ୍ପ୍ ଏବଂ ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀ ଏହି ସହଭାଗିତା ସକାଶେ ମିଳିତଭାବେ ଘୋଷଣା କରିଥିଲେ ।


    ଏହି ସହଭାଗିତା ଭାରତ ଏବଂ ଆମେରିକା ମଧ୍ୟରେ ଶକ୍ତି କ୍ଷେତ୍ରରେ ଗୁରୁତ୍ୱପୂର୍ଣର୍ ସହଭାଗିତା ସଂପର୍କ ବୃଦ୍ଧି କରିବା ତଥା ଉଭୟ ରାଷ୍ଟ୍ରର ସରକାରୀ ଏବଂ ଶିଳ୍ପ ସଂସ୍ଥାମାନଙ୍କ ସହଯୋଗ ସକାଶେ ପ୍ରତିବଦ୍ଧତା ପ୍ରକଟ କରେ । ବିଶ୍ୱର ପ୍ରମୁଖ ଦୁଇ ସହଯୋଗୀ ରାଷ୍ଟ୍ର ଭାବେ ଯୁକ୍ତରାଷ୍ଟ୍ର ଆମେରିକା ଏବଂ ଭାରତ ବିଶ୍ୱାସ କରନ୍ତି ଯେ ଶକ୍ତି କ୍ଷେତ୍ରରେ ସହଯୋଗ ଉଭୟ ରାଷ୍ଟ୍ରଙ୍କ ମଧ୍ୟରେ ଦ୍ୱିପାକ୍ଷିକ ସଂପର୍କକୁ ନିବିଡ଼ତର କରାଇବାରେ ସହାୟକ ହେବ ।


    ସହଭାଗିତା ମାଧ୍ୟମରେ ଯୁକ୍ତରାଷ୍ଟ୍ର ଆମେରିକା ଏବଂ ଭାରତ ମିଳିତଭାବେ ଉଭୟ ରାଷ୍ଟ୍ରଙ୍କ ଶକ୍ତି ନିରାପତା ବୃଦ୍ଧି , ଆପଣା ଶକ୍ତି ସେକ୍ଟରକୁ ଦେଶବ୍ୟାପୀ ସଂପ୍ରସାରଣ କରିବା ତଥା ଅଭିନବତା ମାଧ୍ୟମରେ ସର୍ବତ୍ର ସଂଯୋଗ କରିବା ଏବଂ ଶକ୍ତି ସେକ୍ଟରରେ ଅଧିକ ଶିଳ୍ପ ଏବଂ ପ୍ରତିଭାଗୀମାନଙ୍କୁ ନିୟୋଜିତ କରିବା ନିମନ୍ତେ ପ୍ରୟାସ କରିବେ ।


    ଆଜି ସଚିବ ଶ୍ରୀ ପେରୀ ଏବଂ ମନ୍ତ୍ରୀ ଶ୍ରୀ ପ୍ରଧାନ ଉଭୟ ରାଷ୍ଟ୍ରର ଉଚ୍ଚ ସ୍ତରୀୟ ଅଧିକାରୀମାନଙ୍କ ସହ ବୈଠକରେ ନେତୃତ୍ୱ ନେଇଥିଲେ । ଏହି ବୈଠକରେ ଉଭୟ ରାଷ୍ଟ୍ରଙ୍କ ମଧ୍ୟରେ ରଣନୀତିକ ଶକ୍ତି ସହଭାଗିତା ଏବଂ ଅନ୍ୟାନ୍ୟ ଗୁରୁତ୍ୱପୂର୍ଣ୍ଣ କ୍ଷେତ୍ରରେ ସହଯୋଗ ବୃଦ୍ଧି ସକାଶେ କାର୍ଯ୍ୟପନ୍ଥା ନିର୍ଦ୍ଧାରଣ କରାଯାଇଛି । ଏହି ସହଭାଗିତା ମାଧ୍ୟମରେ ଯୁକ୍ତରାଷ୍ଟ୍ର ଆମେରିକା ଏବଂ ଭାରତ ପରସ୍ପର ମଧ୍ୟରେ ମୁଖ୍ୟତଃ ଚାରିଟି ସ୍ତମ୍ଭକୁ ନେଇ ସହଭାଗିତା କରିବେ । ସେଗୁଡ଼ିକ ହେଲା: (1) ତୈଳ ଏବଂ ବାଷ୍ପ , ( 2) ଶକ୍ତି ଏବଂ ଶକ୍ତି ସକ୍ରିୟତା , ( 3) ଅକ୍ଷୟଶକ୍ତି ଏବଂ ପୋଷଣୀୟ ବିକାଶ ଏବଂ (4) କୋଇଲା । ଉଭୟ ପକ୍ଷ ଭବିଷ୍ୟତରେ ପରସ୍ପରର ସହମତି ସହ ଅନ୍ୟାନ୍ୟ ଅତିରିକ୍ତ କ୍ଷେତ୍ରରେ ପରସ୍ପର ମଧ୍ୟରେଏଭଳି ସହଯୋଗର କ୍ଷେତ୍ରକୁ ସଂପ୍ରସାରଣ କରିପାରନ୍ତି ।


    ଏଭଳି ରଣନୀତିକ ଶକ୍ତି ସହଭାଗିତା ସାର୍ବଜନୀନ ଶକ୍ତି ଉପଲବ୍ଧତା ସହିତ ଶକ୍ତି ନିରାପତା ବ୍ୟବସ୍ଥାକୁ ସୁଦୃଢ଼ କରିବା ଏବଂ ଶକ୍ତି ସକ୍ରିୟତାକୁ ଉନ୍ନତ କରିବାରେ ସହାୟକ ହେବ । ଏହି ସହଭାଗିତା ଉଭୟ ପକ୍ଷଙ୍କ ସକାଶେ ଅନେକ ଗୁରୁତ୍ୱପୂର୍ଣ୍ଣ ସୁଯୋଗ ସୃଷ୍ଟିକରିବ ଏବଂ ଏହି ଲକ୍ଷ୍ୟ ହାସଲ ଦିଗରେ ବହୁ ସକାରାତ୍ମକ ନୀତି ତଥା ବ୍ୟବସାୟିକ ନିବେଶକୁ ପ୍ରେତ୍ସାହନ ଯୋଗାଇବ । ଏଥିରେ ପ୍ରାକୃତିକ ବାଷ୍ପ ବଜାର ମଧ୍ୟ ସାମିଲ । ଉଭୟ ପକ୍ଷଙ୍କୁ ସହାୟକ ହେଲା ଭଳି ଏଭଳି ସହଭାଗୀ ଉଦେ୍ଦଶ୍ୟକୁ ଦୃଷ୍ଟିରେ ରଖି ଏହା ଦୁଇ ଦେଶ ମଧ୍ୟରେ ବ୍ୟବସାୟିକ ବାତାବରଣ ତଥା ଶକ୍ତି ସହଯୋଗକୁ ମଜଭୁତ କରିବ । ଆମେରିକାରେ ଭାରତୀୟ କମ୍ପାନୀମାନଙ୍କ ନିବେଶ ବୃଦ୍ଧି ଏବଂ ଆମେରିକାରୁ ଭାରତକୁ ତୈଳ ଏବଂ ବାଷ୍ପ ରପ୍ତାନିକୁ ଉଭୟ ପକ୍ଷ ପ୍ରଶଂସା କରିଥିଲେ ।


    ବିଶ୍ୱରେ ଦିନକୁ ଦିନ ବୃଦ୍ଧି ପାଉଥିବା ଶକ୍ତି ଚାହିଦାକୁ ଦୃଷ୍ଟିରେ ରଖି ସ୍ୱଚ୍ଛ ତଥା ଅଧିକ ସକ୍ରିୟତାର ସହ ଶକ୍ତି ଉତ୍ପାଦନ ସକାଶେ ବେସାମରିକ ଆଣବିକ ଶକ୍ତି ସହଯୋଗର ବିଶେଷ ଆବଶ୍ୟକତା ଥିବାକୁ ଉଭୟ ରାଷ୍ଟ୍ର ସ୍ୱୀକୃତି ପ୍ରଦାନ କରିଛନ୍ତି । ଏହି ପରିପ୍ରେକ୍ଷୀରେ ଉଭୟ ପକ୍ଷଙ୍କ ମଧ୍ୟରେ 2008 ମସିହାରେ ସ୍ୱାକ୍ଷରିତ ବେସାମରିକ ଆଣବିକ ସହଯୋଗ ଚୁକ୍ତିନାମାକୁ ପ୍ରବର୍ତ୍ତନ କରିବା ସହ ଶାନ୍ତିପୂର୍ଣ୍ଣ ଉପାୟରେ ଆଣବିକ ଶକ୍ତିର ଉପଯୋଗ ଲାଗ ପାରସ୍ପରିକ ସହଯୋଗ ବୃଦ୍ଧି ଲାଗି ଯୁକ୍ତରାଷ୍ଟ୍ର ଆମେରିକା ଏବଂ ଭାରତ ସହମତ ହୋଇଛନ୍ତି । ଦୁଇ ଦେଶ ମଧ୍ୟରେ ସ୍ୱାକ୍ଷରିତ ବେସାମରିକ ଆଣବିକ ଶକ୍ତି ସହଯୋଗ ରାଜିନାମା ରଣନୀତିକ ସହଯୋଗ ଦିଗରେ ଏକ ଗୁରୁତ୍ୱପୂର୍ଣ୍ଣ ମାଇଲଖୁଂଟ ବୋଲି ଉଭୟ ଦେଶ ବିବେଚନା କରନ୍ତି ।ଏହି ପରିପ୍ରେକ୍ଷୀରେ ଉଭୟ ପକ୍ଷ ସେମାନଙ୍କର ପ୍ରତିବଦ୍ଧତାକୁ ପୁନଃପ୍ରକଟ କରି ବେସାମରିକ ଆଣବିକ ସହଭାଗିତାକୁ ଯଥାଶୀଘ୍ର ଏବଂ ସଂପୂର୍ଣ୍ଣଭାବେ ପ୍ରବର୍ତ୍ତନ ନିମନ୍ତେ ସହମତ ହୋଇଛନ୍ତି । ଏହି ସହଭାଗିତାରେ ୱେଷ୍ଟିଂହାଉସ୍ ପକ୍ଷରୁ କୋଭାଡ଼ାଠାରେ ନିର୍ମାଣାଧୀନ ବେସାମରିକ ଆଣବିକ ପ୍ରକଳ୍ପ ସାମିଲ । ଉଭୟ ପକ୍ଷଙ୍କ ମିଳିତ ବ୍ୟବସ୍ଥା ମାଧ୍ୟମରେଏହି ପ୍ରକଳ୍ପର ସହଯୋଗୀତାକୁ ଆଗକୁ ଆଗେଇ ନିଆଯାଉଛି ।


    ରଣନୀତିକ ଶକ୍ତି ସହଭାଗିତାର ପୂର୍ଣ୍ଣ ସାମର୍ଥ୍ୟର ଉପଯୋଗ ହାସଲ କରିବାର ପ୍ରଥମ ପଦକ୍ଷେପ ସ୍ୱରୂପ ଯୁକ୍ତରାଷ୍ଟ୍ର ଆମେରିକା ଏବଂ ଭାରତ ପ୍ରାକୃତିକ ବାଷ୍ପ ଟାସ୍କଫୋର୍ସ ଗଠନ ସକାଶେ ଘୋଷଣା କରାଯାଇଛି । ଏହି ଟାସ୍କଫୋର୍ସ ଆମେରିକା ଏବଂ ଭାରତୀୟ ଶିଳ୍ପ ସଂସ୍ଥାମାନଙ୍କ ବିଶେଷଜ୍ଞଙ୍କୁ ନେଇ ଏକ ଟିମ୍ ଗଠନ କରିବା ପାଇଁ ସହମତ ହୋଇଛନ୍ତି । ଏହି ଟିମ୍ ସେମାନଙ୍କର ଦାୟିତ୍ୱ ଭାବେ ଭାରତ ସରକାରଙ୍କୁ ଦେଶର ଅର୍ଥନୀତିର ଅଭିବୃଦ୍ଧି ସକାଶେ ପ୍ରାକୃତିକ ବାଷ୍ପ କ୍ଷେତ୍ରରେଏହାର ବିକାଶ ନିମନ୍ତେ ଅଭିନବ ନୀତି ଗ୍ରହଣ ସକାଶେ ସୁପାରିଶ କରିବେ । ଏହି ଟାସ୍କଫୋର୍ସଙ୍କ କାର୍ଯ୍ୟ ଉଭୟ ଯୁକ୍ତରାଷ୍ଟ୍ର ଆମେରିକା ଏବଂ ଭାରତ ମଧ୍ୟରେ ଆର୍ଥିକ ଷ୍ଟ୍ରାଟେଜିକ୍ ଏବଂ ଆର୍ଥିକ ସ୍ୱାର୍ଥକୁ ଆଗକୁ ଆଗେଇ ନେବା ଦିଗରେ ସହାୟକ ହେବ ।


    ରଣନୀତିକ ଶକ୍ତି ସହଭାଗିତା ପିଲାର୍ ଟିମର ବୈଠକ ଖୁବଶୀଘ୍ର ଡ଼କାଯିବ ଯଦ୍ୱାରା ଉଭୟ ପକ୍ଷଙ୍କ ସହଯୋଗିତାର କାର୍ଯ୍ୟାବଳୀକୁ ଆଗକୁ ଆଗେଇ ନେବା ସକାଶେ କାର୍ଯ୍ୟପନ୍ଥା ସ୍ଥିର କରାଯିବ । ଆମେରିକା ଏବଂ ଭାରତ ଯୁଗ୍ମ ଅଧ୍ୟକ୍ଷତାରେ ଗଠିତ ଏହି ଟାସ୍କଫୋର୍ସ ପିଲାର ଟିମଠାରୁ ନିୟମିତ ଭାବେ ସେମାନଙ୍କର ରିପୋର୍ଟ ଆହରଣ କରିବେ ।


    **********

    
    
    (Release ID: 1529444) Visitor Counter : 5