      ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି

      କେନ୍ଦ୍ର ପ୍ରାୟୋଜିତ ରାଷ୍ଟ୍ରୀୟ ଗ୍ରାମ ସ୍ୱରାଜ ଅଭିଯାନକୁ କ୍ୟାବିନେଟ ଅନୁମୋଦନ
      115 ଅଭିଳଷିତ ଜିଲ୍ଲା ଉପରେ ଦୃଷ୍ଟି ରଖାଯାଇ ପ୍ରସ୍ତୁତ ହୋଇଛି ଯୋଜନା ଢାଂଚା

      Posted On: 21 APR 2018 8:05PM by PIB Bhubaneshwar

    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଆର୍ଥିକ ବ୍ୟାପାର ସଂକ୍ରାନ୍ତ କେନ୍ଦ୍ର କ୍ୟାବିନେଟ କମିଟି (ସିସିଇଏ) କେନ୍ଦ୍ର ପ୍ରାୟୋଜିତ ରାଷ୍ଟ୍ରୀୟ ଗ୍ରାମ ସ୍ୱରାଜ ଅଭିଯାନ (ଆରଜିଏସଏ)କୁ ମଞ୍ଜୁରି ପ୍ରଦାନ କରିଛନ୍ତି ।


    ବ୍ୟୟ : ଏହି ଯୋଜନା 01.04.2018 ରୁ 31.03.2022 ପର୍ଯ୍ୟନ୍ତ କାର୍ଯ୍ୟକାରୀ ହେବ । ଏଥିପାଇଁ ମୋଟ 7255.50 କୋଟି ଟଙ୍କା ଖର୍ଚ୍ଚ କରାଯିବ । ଏଥିରେ କେନ୍ଦ୍ର ଭାଗ 4500 କୋଟି ଏବଂ ରାଜ୍ୟ ଭାଗ 2755.50 କୋଟି ଟଙ୍କା ହେବ । ବ୍ୟୟ ଏବଂ ଭାଗର ବିବରଣୀ ନିମ୍ନରେ ଦିଆଗଲା:

                                                                        
ବର୍ଷ             2018-19  2019-20  2020-21  2021-22  ମୋଟ (ଟଙ୍କା-କୋଟିରେ )
                                                                        
                                                                        
                                                                        
                                                                        
                                                                        
ରାଜ୍ୟ ଅଂଶ/ଭାଗ    585.51   877.84   712.63   579.52   2755.50            
                                                                        
                                                                        
                                                                        
                                                                        
                                                                        
କେନ୍ଦ୍ର ଅଂଶ/ଭାଗ  969.27   1407.76  1160.94  962.03   4500.00            
                                                                        
                                                                        
                                                                        
                                                                        

    ବିବରଣୀ :

     1. 1. ଏହି ଯୋଜନା ଦେଶର ସମସ୍ତ ରାଜ୍ୟ ଏବଂ କେନ୍ଦ୍ର ଶାସିତ ପ୍ରଦେଶକୁ ସମ୍ପ୍ରସାରିତ ହେବ । ପଞ୍ଚାୟତ ବ୍ୟବସ୍ଥା ନଥିବା (ଅଣ-ପାର୍ଟ- ନବମ) ଅଞ୍ଚଳର ଗ୍ରାମୀଣ ସ୍ଥାନୀୟ ପ୍ରଶାସନକୁ ମଧ୍ୟ ଏହି ଯୋଜନାରେ ସମ୍ପୃକ୍ତ କରାଯିବ ।
     2. ଏହି ଯୋଜନାରେ ଉଭୟ କେନ୍ଦ୍ର ଉପାଦାନ - ‘ବୈଷୟିକ ସହାୟତାର ଜାତୀୟ ଯୋଜନା, ଇ-ପଞ୍ଚାୟତ ଉପରେ ମିଶନ ମୋଡ ପ୍ରକଳ୍ପ, ପଞ୍ଚାୟତଗୁଡ଼ିକୁ ପୁରସ୍କାର ସମେତ ଜାତୀୟ ସ୍ତରର କାର୍ଯ୍ୟକଳାପ ଏବଂ ରାଜ୍ୟ ଉପାଦାନ - ପଞ୍ଚାୟତିରାଜ ସଂସ୍ଥାର ଦକ୍ଷତା ବୃଦ୍ଧି ସାମିଲ ହେବ ।
     3. କେନ୍ଦ୍ରୀୟ ଉପାଦାନକୁ ସମ୍ପୂର୍ଣ୍ଣ ଭାବେ କେନ୍ଦ୍ର ସରକାରଙ୍କ ଦ୍ୱାରା ପାଣ୍ଠି ଯୋଗାଣ ହେବ । ତେବେ ରାଜ୍ୟ ଉପାଦାନ ପାଇଁ କେନ୍ଦ୍ର:ରାଜ୍ୟ ପାଣ୍ଠି ଯୋଗାଣ ଢାଂଚା ସମସ୍ତ ରାଜ୍ୟ ପାଇଁ 60:40 ରହିବ । କେବଳ ଉତ୍ତର-ପୂର୍ବ ଏବଂ ପାର୍ବତ୍ୟ ରାଜ୍ୟରେ ଏହି ଅନୁପାତ 90:10 ରହିବ । ଏହାଛଡ଼ା ବିଧାନସଭା ନଥିବା କେନ୍ଦ୍ର ଶାସିତ ଅଞ୍ଚଳଗୁଡ଼ିକ ପାଇଁ କେନ୍ଦ୍ର ଉପାଦାନ 100% ରହିବ ।
     4. ନିରନ୍ତର ବିକାଶ ଲକ୍ଷ୍ୟ (ଏସଡିଜି) ହାସଲ ଲାଗି ଏହି ଯୋଜନାର କାର୍ଯ୍ୟାନ୍ୱୟନ ଏବଂ ଅନୁଧ୍ୟାନ କାର୍ଯ୍ୟକଳାପକୁ ସମ୍ମିଶ୍ରଣ କରାଯିବ । ମୁଖ୍ୟତଃ ଅନ୍ତ୍ୟୋଦୟ ମିଶନ ଏବଂ ନୀତି ଆୟୋଗଙ୍କ ଦ୍ୱାରା ଚିହ୍ନିତ 115 ଅଭିଳଷିତ ଜିଲ୍ଲା ଉପରେ ଗୁରୁତ୍ୱ ଦିଆଯିବ ।
     5. ଏହି ଯୋଜନା ଅନ୍ୟ ମନ୍ତ୍ରଣାଳୟଗୁଡ଼ିକ ପାଇଁ ସାମର୍ଥ୍ୟ ନିର୍ମାଣକୁ ସଂଯୋଜନ କରିବ ଏବଂ ବିଶେଷ କରି ଏହି ଯୋଜନା ଦ୍ୱାରା ବାସ୍ତବରେ ପ୍ରଭାବିତ ହେଉଥିବା ମନ୍ତ୍ରଣାଳୟ ଉପରେ ବିଶେଷ ଧ୍ୟାନ ଦିଆଯିବ ।
     6. ଆରଜିଏସଏର ଅନ୍ତିମ (Sunset Period)ସମୟ 31.03.2030 ହେବ ।

    ଉପକୃତ ହେବାକୁ ଥିବା ରାଜ୍ୟ/ଜିଲ୍ଲା


    ଏହି ଯୋଜନା ଦେଶର ସମସ୍ତ ରାଜ୍ୟ ଏବଂ କେନ୍ଦ୍ର ଶାସିତ ପ୍ରଦେଶକୁ ସମ୍ପ୍ରସାରିତ ହେବ । ପଞ୍ଚାୟତ ବ୍ୟବସ୍ଥା ନଥିବା ଅଣ-ପାର୍ଟ- ନବମ ଅଞ୍ଚଳର ଗ୍ରାମୀଣ ସ୍ଥାନୀୟ ପ୍ରଶାସନକୁ ଏହି ଯୋଜନାରେ ସମ୍ପୃକ୍ତ କରାଯିବ ।


    ପ୍ରଭାବ


    ସାମଗ୍ରୀକ ସ୍ଥାନୀୟ ପ୍ରଶାସନ ଏବଂ ଉପଲବ୍ଧ ସମ୍ବଳର ସର୍ବନିମ୍ନ ବିନିଯୋଗ ମାଧ୍ୟମରେ ଏସଜିଡି ଲକ୍ଷ୍ୟ ହାସଲ ଲାଗି ପ୍ରଶାସନ କ୍ଷମତା ବୃଦ୍ଧିରେ 2.55 ଲକ୍ଷ ପଞ୍ଚାୟତିରାଜ ସଂସ୍ଥା (ପିଆରଆଇ)କୁ ଅନୁମୋଦନ ପ୍ରାପ୍ତ ଆରଜିଏସଏ ଯୋଜନା ସହାୟକ ହେବ । ଏସଡିଜିର ମୂଳ ନୀତି- କେହି ପଛରେ ନପଡ଼ିବା, ଦୂରତମ ବ୍ୟକ୍ତି ନିକଟରେ ସର୍ବପ୍ରଥମେ ପହଁଚିବା, ତାଲିମ, ଲିଙ୍ଗଗତ ସମାନତା ସହିତ ତାଲିମ ମଡ୍ୟୁଲ ଏବଂ ସରଞ୍ଜାମ ସମେତ ସମସ୍ତ ଦକ୍ଷତା ବିକାଶ ହସ୍ତକ୍ଷେପ ଡିଜାଇନ ପ୍ରସ୍ତୁତ କରାଯିବ । ବାଦ ପଡ଼ିଥିବା ଗୋଷ୍ଠୀକୁ ପ୍ରଭାବିତ କରୁଥିବା ଜାତୀୟ ଗୁରୁତ୍ୱର ବିଷୟ ଯେପରିକି ଦାରିଦ୍ର୍ୟ, ପ୍ରାଥମିକ ସ୍ୱାସ୍ଥ୍ୟ ସେବା, ପୁଷ୍ଟିସାଧନ, ଟିକାକରଣ, ପରିମଳ, ଶିକ୍ଷା, ଜଳ ସଂରକ୍ଷଣ, ଡିଜିଟାଲ କାରବାର ଆଦିକୁ ପ୍ରାଥମିକତା ଦିଆଯିବ ।


    ଅନ୍ତ୍ୟୋଦୟ ମିଶନ ଏବଂ ନୀତି ଆୟୋଗଙ୍କ ଦ୍ୱାରା ଚିହ୍ନଟ 115 ଅଭିଳଷିତ ଜିଲ୍ଲା ଉପରେ ଦୃଷ୍ଟି ରଖାଯାଇ ଏହି ଯୋଜନାର ଢାଂଚା ପ୍ରସ୍ତୁତ କରାଯାଇଛି । ପଞ୍ଚାୟତରେ ଅନୁସୂଚିତ ଜାତି, ଜନଜାତି, ଏବଂ ମହିଳାମାନଙ୍କର ପ୍ରତିନିଧିତ୍ୱ ରହିଥିବାରୁ ଏବଂ ଏଗୁଡ଼ିକ ତୃଣମୂଳସ୍ତରର ସବୁଠୁ ନିକଟତର ସଂସ୍ଥା ହୋଇଥିବା ଦୃଷ୍ଟିରୁ, ପଞ୍ଚାୟତଗୁଡ଼ିକର ସଶକ୍ତିକରଣ ଦ୍ୱାରା ସମାନତା ଏବଂ ସାମଗ୍ରୀକତା ସହିତ ଏହା ସମାଜିକ ନ୍ୟାୟ ଏବଂ ସମୁଦାୟର ଅର୍ଥନୈତିକ ବିକାଶକୁ ପ୍ରୋତ୍ସାହିତ କରିବ ।


    ପଞ୍ଚାୟତିରାଜ ସଂସ୍ଥାଗୁଡ଼ିକ ଦ୍ୱାରା ଇ-ପ୍ରଶାସନର ବହୁଳ ବ୍ୟବହାର ଦ୍ୱାରା ସେବା ପ୍ରଦାନରେ ଉନ୍ନତି ଆସିବା ସହିତ ପାରଦର୍ଶିତା ସୁନିଶ୍ଚିତ ହେବ । ଏହି ଯୋଜନା ଗ୍ରାମ ସଭାଗୁଡ଼ିକୁ ପ୍ରଭାବୀ ସଂସ୍ଥା ଭାବେ କାର୍ଯ୍ୟ କରିବା ଲାଗି ସୁଦୃଢ଼ କରିବ ଏବଂ ବିଶେଷ କରି ଦୁର୍ବଳ ଗୋଷ୍ଠୀର ନାଗରିକମାନଙ୍କ ସମ୍ପୃକ୍ତିକୁ ସୁନିଶ୍ଚିତ କରିବ । ଯଥେଷ୍ଟ ମାନବ ସମ୍ବଳ ଏବଂ ଭିତ୍ତିଭୂମି ସହିତ ଏହା ପଞ୍ଚାୟତିରାଜ ସଂସ୍ଥାଗୁଡ଼ିକର ଦକ୍ଷତା ବିକାଶ ପାଇଁ ସାଂଗଠନିକ ଢାଂଚା ପ୍ରତିଷ୍ଠା କରି ଏଗୁଡ଼ିକୁ ଜାତୀୟ, ରାଜ୍ୟ ଏବଂ ଜିଲ୍ଲାସ୍ତରୀୟ ସଂସ୍ଥାରେ ପରିଣତ କରିବ । ଜାତୀୟସ୍ତରରେ ଗୁରୁତ୍ୱପୂର୍ଣ୍ଣ ମାନକ ଆଧାରରେ ପୁରସ୍କୃତ କରାଯିବା ଦ୍ୱାରା ପଞ୍ଚାୟତଗୁଡ଼ିକ ଅଗ୍ରଗତି କରି ସୁଦୃଢ଼ ହେବେ ଯାହା ସେମାନଙ୍କ ମଧ୍ୟରେ ପ୍ରତିଦ୍ୱନ୍ଦ୍ୱିତା ଉତ୍ସାହକୁ ବଢ଼ାଇବ ।


    କାର୍ଯ୍ୟକାରୀତା ରଣନୀତି ଏବଂ ଲକ୍ଷ୍ୟ :


    ପଞ୍ଚାୟତମାନଙ୍କ ଭୂମିକା ପାଇଁ ଅନୁମୋଦିତ କାର୍ଯ୍ୟକଳାପ ସମ୍ପାଦନ ଏବଂ ପୂରଣ ପାଇଁ କେନ୍ଦ୍ର ସରକାର ଏବଂ ରାଜ୍ୟ ସରକାର ପଦକ୍ଷେପ ନେବେ । ସେମାନଙ୍କ ଆବଶ୍ୟକତା ଏବଂ ପ୍ରାଥମିକତା ଆଧାରରେ କେନ୍ଦ୍ର ଠାରୁ ସହାୟତା ପାଇବା ଲାଗି ରାଜ୍ୟ ସରକାର ସେମାନଙ୍କ ବାର୍ଷିକ କାର୍ଯ୍ୟ ଯୋଜନା ପ୍ରସ୍ତୁତ କରିବେ । ଚାହିଦା ଅନୁଯାୟୀ ଏହି ଯୋଜନା କାର୍ଯ୍ୟକାରୀ ହେବ ବୋଲି ସ୍ଥିର ହୋଇଛି ।


    ***********


    

    
    (Release ID: 1529848) Visitor Counter : 4
    
    
    
    
    

          
          
          
          
          
          
6.