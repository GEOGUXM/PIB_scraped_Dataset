      ପେଟ୍ରୋଲିୟମ ଓ ପ୍ରାକୃତିକ ବାଷ୍ପ ମନ୍ତ୍ରଣାଳୟ

      ସିଆଇଏଲକୁ କୋଇଲା ଖନନ ପାଇଁ ଦିଆଯାଇଥିବା କ୍ଷେତ୍ରରେ କୋଇଲା ଶଯ୍ୟା ମିଥେନ୍ (ସିବିଏମ) ଅନୁସନ୍ଧାନ ଏବଂ ଉତ୍ପାଦନ ପାଇଁ କେନ୍ଦ୍ର କ୍ୟାବିନେଟର ମଞ୍ଜୁରି
      Posted On: 11 APR 2018 5:57PM by PIB Bhubaneshwar


    ସିଆଇଏଲ ଏବଂ ଏହାର ଅଧଃସ୍ତନ ସଂସ୍ଥାମାନଙ୍କୁ କୋଇଲା ଖନନ ପାଇଁ ଦିଆଯାଇଥିବା କ୍ଷେତ୍ରରେ କୋଇଲା ଶଯ୍ୟା ମିଥେନ୍ (ସିବିଏମ) ଅନୁସନ୍ଧାନ ଏବଂ ଉତ୍ପାଦନ ପାଇଁ ପେଟ୍ରୋଲିୟମ୍ ଓ ପ୍ରାକୃତିକ ବାଷ୍ପ ମନ୍ତ୍ରଣାଳୟ ପକ୍ଷରୁ 03.11.2015 ତାରିଖ ଦିନ ଜାରି ବିଜ୍ଞପ୍ତିରେ ତୈଳକ୍ଷେତ୍ର (ନିୟନ୍ତଣ ଓ ବିକାଶ) ଆଇନ , 1948 (ଓଡ଼ିଏ ଆଇନ , 1948)ର ଧାରା 3 (xiii) ରେ ସଂଶୋଧନ ସକାଶେ ବିଜ୍ଞପ୍ତି ପ୍ରକାଶ ପାଇଁ କେନ୍ଦ୍ର କ୍ୟାବିନେଟର ଆର୍ଥିକ ବ୍ୟାପାର କମିଟି ମଂଜୁରି ପ୍ରଦାନ କରିଛି । ଆଜି ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ ସିସିଇଏ ବୈଠକରେ ଏହା ଉପରେ ବିସ୍ତୃତ ଆଲୋଚନା କରାଯିବା ପରେଏହି ପ୍ରସ୍ତାବକୁ ସ୍ୱୀକୃତି ମିଳିଛି ।


    ଏହି ସଂଶୋଧନ ଫଳରେ ପେଟ୍ରୋଲିୟମ୍ ଓ ପ୍ରାକୃତିକ ବାଷ୍ପ ନିୟମାବଳୀ 1959 (ପିଏନଜି ନିୟମାବଳୀ , 1959) ଅନୁସାରେ କୋଲ ଇଣ୍ଡିଆ ଲିମିଟେଡ଼ (ସିଆଇଏ) ଏବଂ ଏହାର ସବସିଡ଼ିଆରୀ ସଂସ୍ଥାମାନଙ୍କୁ ରିହାତି ପ୍ରଦାନ କରାଯାଉଛି ଯାହା ଫଳରେ ସେମାନଙ୍କୁ ପିଏନଜି ନିୟମାବଳୀ , 1959 ଅନୁସାରେ କୋଇଲା ଗଚ୍ଛିତ ଥିବା ଅଂଚଳରେ କୋଇଲା ଶଯ୍ୟା ମିଥେନ୍ (ସିବିଏମ) ଅନୁସନ୍ଧାନ ଓ ଉତୋଳନ ପାଇଁ ଲାଇସେନ୍ସ/ ଲିଜ୍ ସକାଶେ ଆବେଦନ କରିବାକୁ ପଡ଼ିବନାହିଁ ।


    ପ୍ରଭାବ:


    ସରକାରଙ୍କ “ ଇଜ୍ ଅଫ୍ ଡ଼ୁଇଂ ବିଜିନେସ୍ ” ବ୍ୟବସ୍ଥା ଅନୁସାରେ ଏଭଳି ନିଷ୍ପତ୍ତି ଗ୍ରହଣକରଯାଇଛି । ଏହା ସିବିଏମ ଅନୁସନ୍ଧାନ ଏବଂ ଉତ୍ତୋଳନ କାର୍ଯ୍ୟକୁ ତ୍ୱରାନ୍ୱିତ କରିବ ଯଦ୍ୱାରା ପ୍ରାକୃତିକ ବାଷ୍ପର ଉପଲବ୍ଧତା ବୃଦ୍ଧି କରିବ ଏବଂ ପ୍ରାକୃତିକ ବାଷ୍ପ ଚାହିଦା ଏବଂ ଯୋଗାଣ ମଧ୍ୟରେ ଥିବା ତଫାତକୁ ଦୂରକରିବାରେ ସହାୟକ ହେବ । କୋଇଲା ବ୍ଲକ କ୍ଷେତ୍ର କିମ୍ବା ଏହାର ପାର୍ଶ୍ଵବର୍ତ୍ତୀ କ୍ଷେତ୍ରରେ ସିବିଏମ ଗ୍ୟାସର ଅନୁସନ୍ଧାନ ଏବଂ ଉତ୍ତୋଳନ ସକାଶେ ବିକାଶମୂଳକ କାର୍ଯ୍ୟକ୍ରମ ଆର୍ଥିକ କାର୍ଯ୍ୟକଳାପକୁ ବୃଦ୍ଧି କରିବ ଯଦ୍ୱାରା ସିବିଏମ ଅପରେସନ ସକାଶେ ନିଯୁକ୍ତି ସୁଯୋଗ ବୃଦ୍ଧି ପାଇବା ସହଶିଳ୍ପ ପ୍ରତିଷ୍ଠା ମଧ୍ୟ ହୋଇପାରିବ ।


    *********


    

    
    (Release ID: 1528857) Visitor Counter : 1