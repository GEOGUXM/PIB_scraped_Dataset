      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ଆତଙ୍କବାଦୀ ଓ ନକ୍ସଲ କାର୍ଯ୍ୟକଳାପ ରୋକିବାକୁ ଆଧୁନିକ ଅସ୍ତ୍ରଶସ୍ତ୍ର
      Posted On: 04 APR 2018 7:43PM by PIB Bhubaneshwar


    ପୁଲିସ ବଳର ଆଧୁନିକୀକରଣ ଏକ ନିୟମିତ ପ୍ରକ୍ରିୟା ଏବଂ ଏଥିପାଇଁ ସମୟକ୍ରମେ ଅତ୍ୟାଧୁନିକ ଅସ୍ତ୍ରଶସ୍ତ୍ରର ଆବଶ୍ୟକତା ପଡ଼ିଥାଏ । ଦେଶରେ ଆତଙ୍କବାଦୀ ଓ ନକ୍ସଲଙ୍କ ମୁକାବିଲା ଲାଗି କେନ୍ଦ୍ରୀୟ ସଶସ୍ତ୍ର ପୁଲିସ ବଳ ( CAPF )କୁ ସ୍ୱଦେଶୀ ଜ୍ଞାନକୌଶଳରେ ନିର୍ମିତ ଆଧୁନିକ ଅସ୍ତ୍ରଶସ୍ତ୍ର ପ୍ରଦାନ କରାଯାଇଛି । ସିଏପିଏଫର ଅଧିକ ଆଧୁନିକୀକରଣ ଉଦ୍ଦେଶ୍ୟରେ ଆଧୁନିକୀକରଣ ଯୋଜନା-2 ପ୍ରଣୟନ ଅପେକ୍ଷାରରେ ରହିଛି ।


    ତେବେ ରାଜ୍ୟ ପୁଲିସ କ୍ଷେତ୍ରରେ ଏହା ରାଜ୍ୟ ସରକାରମାନଙ୍କର ଦାୟିତ୍ୱ । ଅବଶ୍ୟ ରାଜ୍ୟ ପୁଲିସ ବଳର ଆଧୁନିକୀକରଣ ନିମନ୍ତେ କେନ୍ଦ୍ର ସରକାରଙ୍କ ପକ୍ଷରୁ ସହାୟତା ଯୋଗାଇ ଦିଆଯାଇଥାଏ । ଦେଶରେ ନକ୍ସଲ ଓ ଆତଙ୍କବାଦ କାର୍ଯ୍ୟକଳାପର ମୁକାବିଲା ଲାଗି ରାଜ୍ୟଗୁଡ଼ିକର ପୁଲିସ ବଳର ଆଧୁନିକୀକରଣ ନିମନ୍ତେ 25 , 061 କୋଟି ଟଙ୍କାରେ ‘ ପୁଲିସ ବଳର ଆଧୁନିକୀକରଣ ’ ଯୋଜନା ଆରମ୍ଭ କରାଯାଇଛି । ଏହି ଯୋଜନା ଅଧୀନରେ 2017-18 ରୁ 2019-20 ମଧ୍ୟରେ 7380 କୋଟି ଟଙ୍କାରେ ‘ ପୁଲିସ ଆଧୁନିକୀକରଣ ନିମନ୍ତେ ରାଜ୍ୟକୁ ସହାୟତା ’ ଯୋଜନା ଆରମ୍ଭ କରାଯାଇଛି । ଏହି ଉପ-ଯୋଜନା ମାଧ୍ୟମରେ ରାଜ୍ୟ ପୁଲିସ ପାଇଁ କେନ୍ଦ୍ରୀୟ ସହାୟତାରେ ଅତ୍ୟାଧୁନିକ ଅସ୍ତ୍ର , ଫୋରେନସିକ୍ ଯନ୍ତ୍ରପାତି , ନିରାପତ୍ତା/ନିରୀକ୍ଷଣ/ସଞ୍ଚାର ଉପକରଣ କ୍ରୟ କରାଯାଉଛି ।


    ରାଜ୍ୟସଭାରେ ବୁଧବାର ଏକ ଲିଖିତ ଉତ୍ତରରେ କେନ୍ଦ୍ର ସ୍ୱରାଷ୍ଟ୍ର ରାଷ୍ଟ୍ର ମନ୍ତ୍ରୀ ହଂସରାଜ ଗଙ୍ଗାରାମ ଆହିର ଏହି ସୂଚନା ଦେଇଛନ୍ତି ।


    ***************

    
    
    (Release ID: 1528161) Visitor Counter : 1