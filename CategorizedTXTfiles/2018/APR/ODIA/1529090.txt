      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ମେଡିକାଲ ଟୁରିଜିମର ଅଭିବୃଦ୍ଧି ପାଇଁ ସରକାର ପଦକ୍ଷେପ ନେଉଛନ୍ତି: ରାଜନାଥ ସିଂହ
      Posted On: 13 APR 2018 9:00PM by PIB Bhubaneshwar


    ଭାରତକୁ ସରକାର ସ୍ୱାସ୍ଥ୍ୟ କ୍ଷେତ୍ରରେ ଏକ ଉତ୍ଥାନ କେନ୍ଦ୍ର ଭାବେ ପ୍ରୋତ୍ସାହିତ କରୁଛନ୍ତି ବୋଲି କହିଛନ୍ତି କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରୀ ରାଜନାଥ ସିଂହ । ନୂଆଦିଲ୍ଲୀରେ ଶ୍ରୀ ଗଙ୍ଗାରାମ ହସପିଟାଲର 127ତମ ପ୍ରତିଷ୍ଠା ଦିବସ ଉତ୍ସବରେ ଯୋଗ ଦେଇ କେନ୍ଦ୍ର ମନ୍ତ୍ରୀ କହିଲେ ଯେ , ମେଡିକାଲ ଟୁରିଜିମର ଅଭିବୃଦ୍ଧି ପାଇଁ କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରଣାଳୟ ଅନେକ ଗୁଡ଼ିଏ ପଦକ୍ଷେପ ନେଇଛି । 161ଟି ଦେଶ ପାଇଁ ଇ-ଭିସାକୁ ଅନୁମତି ଦିଆଇଥିବା ବେଳେ ଇ-ଭିସାର ଅବଧି 30 ଦିନରୁ 60 ଦିନକୁ ବୃଦ୍ଧି କରାଯାଇଛି । ଇ-ମେଡିକାଲ ଭିସାରେ ଟ୍ରିପଲ ଏଣ୍ଟ୍ରିକୁ ଅନୁମତି ମିଳିଛି ।


    ସ୍ୱାସ୍ଥ୍ୟ କ୍ଷେତ୍ର ସମ୍ପର୍କରେ ରାଜନାଥ ସିଂ କହିଲେ , ଦେଶର 125 କୋଟି ଲୋକଙ୍କୁ ସ୍ୱାସ୍ଥ୍ୟ ସେବା ଯୋଗାଇବା ଏକ ବଡ଼ ଆହ୍ୱାନ । ଆମର ଡାକ୍ତର-ରୋଗୀ ଅନୁପାତ ଚିନ୍ତାଜନକ । ମୋଟ ଘରୋଇ ଉତ୍ପାଦର ମାତ୍ର 1.16% ଆମେ ସ୍ୱାସ୍ଥ୍ୟ କ୍ଷେତ୍ର ପାଇଁ ଖର୍ଚ୍ଚ କରୁଛୁ । କିନ୍ତୁ ଏହାକୁ ଶୀଘ୍ର 2.5%କୁ ବୃଦ୍ଧି କରିବାକୁ ଆମେ ସ୍ଥିର କରିଛୁ ।


    ରାଜନାଥ ସିଂହ କହିଲେ ଯେ , ଭାରତରେ ଥିବା ରୋଜଗାରରେ ଅସମାନତାକୁ ଦୃଷ୍ଟିରେ ରଖି ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀ ଗରିବଙ୍କୁ ଉତ୍ତମ ଚିକିତ୍ସା ସୁବିଧା ଯୋଗାଇ ଦେବାକୁ ଆରମ୍ଭ କରିଛନ୍ତି ‘ ଆୟୁଷ୍ମାନ ଭାରତ ’ ଯୋଜନା । ଆୟୁଷ୍ମାନ ଭାରତ ଏକ ଜାତୀୟ ସ୍ୱାସ୍ଥ୍ୟ ସୁରକ୍ଷା ଯୋଜନା , ଯାହାକି 10 କୋଟି ଗରିବ (ପ୍ରାୟ 50 କୋଟି ହିତାଧିକାରୀ)ଙ୍କୁ ସ୍ୱାସ୍ଥ୍ୟ ସୁବିଧା ଯୋଗାଇବ । ଏହାଦ୍ୱାରା ପ୍ରତି ପରିବାରକୁ ବାର୍ଷିକ 5 ଲକ୍ଷ ଟଙ୍କାର ସ୍ୱାସ୍ଥ୍ୟବୀମା ସୁବିଧା ମିଳିପାରିବ ।


    କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରୀ କହିଲେ ଯେ , ବେସରକାରୀ କ୍ଷେତ୍ରର ଅଂଶ ଗ୍ରହଣ ବିନା ସମସ୍ତ ଲୋକଙ୍କୁ ସ୍ୱାସ୍ଥ୍ୟ ସେବା ଉପଲବ୍ଧ କରାଇବା ସମ୍ଭବ ନୁହେଁ । ଲୋକମାନେ ଯେଉଁଠାରେ କମ୍ ଖର୍ଚ୍ଚରେ ସ୍ୱାସ୍ଥ୍ୟ ସେବା ପାଇବେ ସେଠାରେ ସ୍ୱାସ୍ଥ୍ୟବୀମା ସୁବିଧା ମଧ୍ୟ ମିଳିବା ଉଚିତ । ଏହାକୁ ଲକ୍ଷ୍ୟ କଲେ ସ୍ୱାସ୍ଥ୍ୟ କ୍ଷେତ୍ରରେ ବିପୁଳ ନିବେଶ ଆବଶ୍ୟକ । ବେସରକାରୀ କ୍ଷେତ୍ର ସାମିଲ ହେଲେ କେବଳ ଏହା ସମ୍ଭବ ହୋଇପାରିବ । ତେଣୁ ସ୍ୱାସ୍ଥ୍ୟ ସେବା କ୍ଷେତ୍ରରେ ବେସରକାରୀ କ୍ଷେତ୍ର ସରକାରଙ୍କ ଗୁରୁତ୍ୱପୂର୍ଣ୍ଣ ସହଯୋଗୀ ବୋଲି ରାଜନାଥ ସିଂହ କହିଥିଲେ ।


    ଉତ୍ତମ ସ୍ୱାସ୍ଥ୍ୟସେବା ପାଇଁ ସ୍ୱଚ୍ଛତା ଜରୁରି ଥିବା ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀ ପ୍ରଥମେ ସ୍ୱଚ୍ଛ ଭାରତ ମିସନ୍ ଆରମ୍ଭ କରିଛନ୍ତି ବୋଲି ରାଜନାଥ ସିଂହ କହିଥିଲେ ।


    *************

    
    
    (Release ID: 1529090) Visitor Counter : 4