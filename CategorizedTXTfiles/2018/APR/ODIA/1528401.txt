      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ରାଜ୍ୟଗୋଷ୍ଠୀ କ୍ରୀଡ଼ାରେ ପଦକ ବିଜେତାଙ୍କୁ ପ୍ରଧାନମନ୍ତ୍ରୀଙ୍କ ଅଭିନନ୍ଦନ
      Posted On: 08 APR 2018 8:00PM by PIB Bhubaneshwar


    ରାଜ୍ୟଗୋଷ୍ଠୀ କ୍ରୀଡ଼ାର ପଦକ ବିଜେତାମାନଙ୍କୁ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଅଭିନନ୍ଦନ ଜଣାଇଛନ୍ତି ।


    ଭାରୋତ୍ତୋଳନକାରୀମାନଙ୍କୁ ଅଭିନନ୍ଦନ ଜଣାଇ ପ୍ରଧାନମନ୍ତ୍ରୀ ପ୍ରକାଶ କରିଛନ୍ତି, “ସ୍ୱର୍ଣ୍ଣ ପଦକ ବିଜୟୀ ରାଗାଲା ଭେଙ୍କଟ ରାହୁଲଙ୍କ ପାଇଁ ଗର୍ବିତ । ମୁଁ ନିଶ୍ଚିତ ଯେ ଆମ ଭାରୋତ୍ତୋଳନକାରୀମାନଙ୍କ ଅଭୂତପୂର୍ବ ସଫଳତା ଅଧିକ ଯୁବବର୍ଗଙ୍କୁ ଭାରୋତ୍ତୋଳନ କ୍ରିଡା ପ୍ରତି ଆକର୍ଷିତ କରିବ ।


    ମହିଳା ଭାରୋତ୍ତୋଳନର 69 କିଲୋଗ୍ରାମ ବର୍ଗରେ ସ୍ୱର୍ଣ୍ଣ ପଦକ ବିଜୟୀ ହୋଇଥିବା ପୁନମ ଯାଦବଙ୍କୁ ଭାରତ ଅଭିନନ୍ଦନ ଜଣାଉଛି । ଭାରୋତ୍ତୋଳନ ପ୍ରତି ତାଙ୍କର ଉତ୍ସର୍ଗୀକୃତ ମନୋଭାବ ପ୍ରକୃତରେ ପ୍ରଶଂସନୀୟ ।”


    ବନ୍ଧୁକଚାଳନାକାରୀମାନଙ୍କୁ ଅଭିନନ୍ଦନ ଜଣାଇ ପ୍ରଧାନମନ୍ତ୍ରୀ କହିଛନ୍ତି, “2018 ରାଜ୍ୟଗୋଷ୍ଠୀ କ୍ରୀଡ଼ାରେ ଆମ ବନ୍ଧୁକଚାଳନାକାରୀମାନେ ସେମାନଙ୍କ ପାଇଁ ବିଶେଷ ପରିଚୟ ସୃଷ୍ଟି କରିଛନ୍ତି । ମନୁ ଭାକର ତାଙ୍କ ଚମତ୍କାର ଫର୍ମ ବଜାୟ ରଖିଛନ୍ତି ଏବଂ ମହିଳା 10 ମିଟର ଏୟାର ପିସ୍ତଲ ବର୍ଗରେ ସ୍ୱର୍ଣ୍ଣପଦକ ବିଜୟୀ ହୋଇଛନ୍ତି । ତାଙ୍କୁ ଅଶେଷ ଅଭିନନ୍ଦନ ।


    ମହିଳା 10ମିଟର ଏୟାର ପିସ୍ତଲ ବର୍ଗରେ ହୀନା ସିଦ୍ଧୁ ରୌପ୍ୟ ପଦକ ବିଜୟୀ ହୋଇଥିବାରୁ ମୁଁ ଆନନ୍ଦିତ । ତାଙ୍କୁ ଅଭିନନ୍ଦନ ଏବଂ ଭବିଷ୍ୟତ ପାଇଁ ଶୁଭକାମନା ।


    ପୁରୁଷ 10ମିଟର ଏୟାର ରାଇଫଲ ବର୍ଗରେ ପ୍ରତିବଦ୍ଧ ସୁଟର ରବି କୁମାର ବ୍ରୋଞ୍ଜ ପଦକ ବିଜୟୀ ହୋଇଛନ୍ତି । ପ୍ରତ୍ୟେକ ଭାରତୀୟ ତାଙ୍କ ସଫଳତାକୁ ନେଇ ଗର୍ବିତ । ଏହି ଯୁବ ବନ୍ଧୁକଚାଳନାକାରୀ ଜଣକ କ୍ରୀଡ଼ା କ୍ଷେତ୍ରରେ ଉନ୍ନତ ଯୋଗଦାନ କରିଛନ୍ତି ” ।


    **********

    
    
    (Release ID: 1528401) Visitor Counter : 1