      ପରିବେଶ ଓ ଜଙ୍ଗଲ ମନ୍ତ୍ରଣାଳୟ

      ପ୍ଲାଷ୍ଟିକ ବର୍ଜ୍ୟ ପରିଚାଳନା (ସଂଶୋଧନ) ନିୟମାବଳୀ ସଂପର୍କରେ ପର୍ଯ୍ୟାବରଣ ମନ୍ତ୍ରଣାଳୟ ପକ୍ଷରୁ ବିଜ୍ଞପ୍ତି ଜାରି
      • ସ୍ୱୟଂକୃତ କେନ୍ଦ୍ରୀୟ ପଞ୍ଜୀକରଣ ବ୍ୟବସ୍ଥା ପାଇଁ ପରାମର୍ଶ

      Posted On: 16 APR 2018 8:58PM by PIB Bhubaneshwar

    କେନ୍ଦ୍ର ପର୍ଯ୍ୟାବରଣ , ଜଙ୍ଗଲ ଓ ଜଳବାୟୁ ପରିବର୍ତ୍ତନ ମନ୍ତ୍ରଣାଳୟ ପକ୍ଷରୁ ପ୍ଲାଷ୍ଟିକ୍‌ ବର୍ଜ୍ୟ ପରିଚାଳନା (ସଂଶୋଧନ) ନିୟମାବଳୀ , 2018 ସଂପର୍କରେ ବିଜ୍ଞପ୍ତି ଜାରି କରାଯାଇଛି । ଏହି ସଂଶୋଧିତ ନିୟମାବଳୀରେ ଏଣିକି ଏମଏଲପି ପାଇଁ ମଲ୍ଟିଲେୟାର୍‌ ପ୍ଲାଷ୍ଟିକ୍‌ ( MLP )ର ପର୍ଯ୍ୟାୟକ୍ରମିକ ଉଚ୍ଛେଦ ବ୍ୟବସ୍ଥା ପ୍ରଯୁଜ୍ୟ ବୋଲି ବ୍ୟବସ୍ଥା କରାଯାଇଛି । ଏଭଳି ପ୍ଲାଷ୍ଟିକ୍‌ “ ପୁନଃ ଚକ୍ରଣ ଯୋଗ୍ୟ ନୁହେଁ , ଅଥବା ପୁନଃ ଶକ୍ତି ସଂଗ୍ରହ ଯୋଗ୍ୟ ନୁହେଁ ବା ଏହାର କୌଣସି ପୁନଃ ବ୍ୟବହାର ଭଳି ଉପକାରିତା ନାହିଁ । ”


    ସଂଶୋଧିତ ନିୟମାବଳୀରେ ପରାମର୍ଶ ଦିଆଯାଇଛି ଯେ ପ୍ଲାଷ୍ଟିକ୍‌ ଉତ୍ପାଦକ/ଆମଦାନିକାରୀ/ ବ୍ରାଣ୍ଡ ମାଲିକମାନଙ୍କୁ ଏଣିକି କେନ୍ଦ୍ରୀୟ ପଂଜୀକରଣ ବ୍ୟବସ୍ଥାରେ ବାଧ୍ୟତାମୂଳକ ଭାବେ ସାମିଲ ହେବାକୁ ପଡ଼ିବ । ଏହି ନିୟମରେ ଆହୁରି କୁହାଯାଇଛି ଯେ ଏଭଳି ପଂଜୀକରଣ ସକାଶେ ଯେକୌଣସି ବ୍ୟବସ୍ଥା ଗ୍ରହଣ କରାଯିବ ତାହା ସ୍ୱୟଂକ୍ରିୟ ହେବ ଯାହାକି ପ୍ଲାଷ୍ଟିକ୍‌ ଉତ୍ପାଦକ , ରିସାଇକ୍ଲର ଏବଂ ନିର୍ମାତାମାନଙ୍କ ବ୍ୟବସାୟରେ ଇଜ ଅଫ୍‌ ଡ଼ୁଇଂ ବିଜିନେସ ଭଳି ସୁବିଧା ପ୍ରଦାନ କରିବ । କେନ୍ଦ୍ରୀୟ ପ୍ରଦୂଷଣ ନିୟନ୍ତ୍ରଣ ବୋର୍ଡ଼ ( CPCB ) ଉତ୍ପାଦକ/ଆମଦାନିକାରୀ/ବ୍ରାଣ୍ଡ ଓନରମାନଙ୍କ ପଂଜୀକରଣ ସକାଶେ ଏକ କେନ୍ଦ୍ରୀକୃତ ପଂଜୀକରଣ ବ୍ୟବସ୍ଥାର ବିକାଶ ଘଟାଇବେ । ଦୁଇଟିରୁ ଅଧିକ ରାଜ୍ୟରେ ଉପସ୍ଥିତି ଥିବା ଏଭଳି ସଂସ୍ଥାଙ୍କ ସକାଶେ ଜାତୀୟ ପଂଜୀକରଣ ପାଇଁ ପରାମର୍ଶ ଦିଆଯାଇଥିବା ବେଳେ କ୍ଷୁଦ୍ର ଉତ୍ପାଦକ/ବ୍ରାଣ୍ଡ ୟୁଜରମାନେ ଯେଉଁମାନେ କି ଗୋଟିଏ କିମ୍ବା ଦୁଇଟି ରାଜ୍ୟରେ ସେମାନଙ୍କର ବ୍ୟବସାୟ କରୁଛନ୍ତି ସେମାନଙ୍କ ସକାଶେ ରାଜ୍ୟସ୍ତରୀୟ ପଂଜୀକରଣ ଜରୁରି ।


    ଏହାତିରିକ୍ତ , ପ୍ଲାଷ୍ଟିକ୍‌ ବର୍ଜ୍ୟ ପରିଚାଳନା (ସଂଶୋଧନ) ନିୟମ , 2018ର ଧାରା 15 ଯାହାକି “ କ୍ୟାରି ବ୍ୟାଗ ସକାଶେ ନିର୍ଦ୍ଦିଷ୍ଟ ମୂଲ୍ୟ ନିର୍ଦ୍ଧାରଣ ” କୁ ବାଦ୍‌ ଦିଆଯାଇଛି ।


    ବିଭିନ୍ନ ପକ୍ଷଙ୍କ ଠାରୁ ଅନେକ ଆବେଦନପତ୍ର ପାଇବା ପରେ ଏହାରି ଭିତ୍ତିରେ ପ୍ଲାଷ୍ଟିକ୍‌ ବର୍ଜ୍ୟ ପରିଚାଳନା ନିମୟ 2016 ଏବଂ କଠିନ ବର୍ଜ୍ୟ ପରିଚାଳନା ନିୟମ 2016କୁ ପ୍ରବର୍ତ୍ତନ କରିବା ଦିଗରେ ଥିବା ସମସ୍ୟାବଳୀ ଓ ଚାଲେଞ୍ଜ୍‌ ସଂପର୍କରେ ପର୍ଯ୍ୟାବରଣ , ଜଙ୍ଗଲ ଓ ଜଳବାୟୁ ପରିବର୍ତ୍ତନ ମନ୍ତ୍ରଣାଳୟ ପକ୍ଷରୁ ଗଠିତ କମିଟି ଗଭୀର ଭାବେ ତର୍ଜମା କରାଯାଇ ଏଭଳି ସଂଶୋଧନ ବ୍ୟବସ୍ଥା ସକାଶେ ସୁପାରିଶ କରିଛି । ଏହି ଦୁଇ ନିୟମରେ ଥିବା ବିଭିନ୍ନ ବ୍ୟବସ୍ଥାକୁ କମିଟି ତନ୍ନ ତନ୍ନ କରି ସମୀକ୍ଷା କରି ଦେଖିଛି । ଏଥିପାଇଁ ବିଭିନ୍ନ ପକ୍ଷଙ୍କ ଠାରୁ ନାନା ପ୍ରକାର ଅଭିଯୋଗ ଆବେଦନ ମିଳିଥିଲା ।


    ମାର୍ଚ୍ଚ 27 , 2018ରେ ମନ୍ତ୍ରଣାଳୟ ପକ୍ଷରୁ ପ୍ଲାଷ୍ଟିକ୍‌ ବର୍ଜ୍ୟ ପରିଚାଳନା (ସଂଶୋଧନ) ସଂପର୍କରେ ବିଜ୍ଞପ୍ତି ପ୍ରକାଶ କରାଯାଇଥିଲା ।


    *************

    
    
    (Release ID: 1529437) Visitor Counter : 2