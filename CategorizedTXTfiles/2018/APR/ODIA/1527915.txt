      ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି

      ଆସାମରେ ଜାତୀୟ ନାଗରିକ ରେଜିଷ୍ଟର, 1951ର ସଂଶୋଧନ ଯୋଜନାର ବର୍ଦ୍ଧିତ ବ୍ୟୟ ଅଟକଳକୁ କ୍ୟାବିନେଟ ମଞ୍ଜୁରି
      Posted On: 04 APR 2018 5:23PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଆର୍ଥିକ ବ୍ୟାପାର ସଂକ୍ରାନ୍ତ କେନ୍ଦ୍ର କ୍ୟାବିନେଟ କମିଟି (ସିସିଇଏ)1229.93 କୋଟି ଟଙ୍କା ବ୍ୟୟରେ 31.12.2018 ସୁଦ୍ଧା ଆସାମରେ ଜାତୀୟ ନାଗରିକ ରେଜିଷ୍ଟର, 1951ର ସଂଶୋଧନ ଯୋଜନା ସମ୍ବନ୍ଧିତ ବ୍ୟୟ ଅଟକଳକୁ ମଞ୍ଜୁରି ଦେଇଛନ୍ତି ।
    
    ରାଷ୍ଟ୍ରୀୟ ନାଗରିକ ରେଜିଷ୍ଟର, 1951 ଯୋଜନା ଆସାମ ରାଜ୍ୟ ଲାଗି ଅଟେ, ଯେଉଁଥିରେ 3.29କୋଟି ଆବେଦନକାରୀ ସାମିଲ ଅଛନ୍ତି । ଲାଭ :
    
    ଏହାଦ୍ୱାରା ଆସାମରେ ଜାତୀୟ ନାଗରିକ ରେଜିଷ୍ଟରକୁ ପ୍ରସ୍ତୁତ କରିବାରେ ସହାୟତା ମିଳିବ । ଜାତୀୟ ନାଗରିକ ରେଜିଷ୍ଟର ପ୍ରକାଶ କରିବାର ଅନ୍ତିମ ତାରିଖ 31 ଡିସେମ୍ବର, 2018 ଅଟେ । ଆସାମର ରାଷ୍ଟ୍ରୀୟ ନାଗରିକ ରେଜିଷ୍ଟର ଆଂଶିକ ଡ୍ରାଫ୍ଟ ବା ଚିଠା 31 ଡିସେମ୍ବର 2017ରେ ପ୍ରକାଶିତ ହୋଇଥିଲା, ଯେଉଁଥିରେ 3.29କୋଟି ଆବେଦନକାରୀଙ୍କ ମଧ୍ୟରୁ 1.90 କୋଟି ଲୋକଙ୍କୁ ସାମିଲ କରାଯାଇଥିଲା । ଏଥିରେ ସେହି ଲୋକମାନଙ୍କ ନାମ ମଧ୍ୟ ସାମିଲ ଥିଲା, ଯେଉଁମାନେ ସତ୍ୟପାଠର ସମ୍ପୂର୍ଣ୍ଣ ପ୍ରକ୍ରିୟା ପୂରଣ କରିସାରିଛନ୍ତି ।
    
    ଅବଶିଷ୍ଟ ଆବେଦନକାରୀ ଯେଉଁମାନେ ଯାଂଚର ବିଭିନ୍ନ ସ୍ଥିତିରେ ରହିଛନ୍ତି, ସେମାନଙ୍କ ସତ୍ୟପାଠ ଏବଂ ଜାତୀୟ ନାଗରିକ ରେଜିଷ୍ଟର ସମ୍ପୂର୍ଣ୍ଣ ଡ୍ରାଫ୍ଟ 30.06.2018 ସୁଦ୍ଧା ପ୍ରକାଶ ପାଇବ । ଯାହା ପରେ ଦାବି ଏବଂ ଆପତ୍ତି ଗ୍ରହଣ କରାଯିବ ଏବଂ ସେଗୁଡ଼ିକର ସମାଧାନ କରିବା ସହିତ ଅନ୍ତିମ ଜାତୀୟ ନାଗରିକ ରେଜିଷ୍ଟର ପ୍ରକାଶ ପାଇବ ।
    
    ବିବରଣୀ :
    
    -ଆସାମର ଜାତୀୟ ନାଗରିକ ରେଜିଷ୍ଟର ସଂଶୋଧିତ ନାଗରିକତା ଆଇନ, 1955 ଏବଂ ନାଗରିକତା (ନାଗରିକମାନଙ୍କ ପଞ୍ଜିକରଣ ଏବଂ ଜାତୀୟ ପରିଚୟପତ୍ର ଜାରି କରିବା) ନିୟମ, 2003ର ବ୍ୟବସ୍ଥା ଅନୁଯାୟୀ କରାଯାଉଛି । ଏଥିରେ ସେହି ଲୋକମାନଙ୍କ ନାମ ଏବଂ ସେମାନଙ୍କ ବଂଶ ସାମିଲ ହେବ, ଯେଉଁମାନଙ୍କ ନାମ 24 ମାର୍ଚ୍ଚ, 1971ର ଅର୍ଦ୍ଧରାତ୍ରୀ ପର୍ଯ୍ୟନ୍ତ କୌଣସି ମତଦାତା ତାଲିକାରେ ଅଥବା ଜାତୀୟ ନାଗରିକ ରେଜିଷ୍ଟର, 1951ରେ ରହିଛି ।
    
    -ଜାତୀୟ ନାଗରିକ ରେଜିଷ୍ଟରରେ ନିଜ ନାମ ଦାଖଲ କରିବା ଲାଗି 2015 ରେ 6.63କୋଟି କାଗଜପତ୍ର ସହିତ 3.29 କୋଟି ଲୋକ ଆବେଦନ କରିଥିଲେ । ଏହାପରେ ବୃହତ ସଂଖ୍ୟାରେ ପ୍ରତ୍ୟେକ ଆବେଦନକାରୀଙ୍କ କ୍ଷେତ୍ର ଏବଂ କାଗଜପତ୍ରର ସତ୍ୟାସତ୍ୟ ଅନୁଧ୍ୟାନ କରାଯାଇଥିଲା ।
    
    କାର୍ଯ୍ୟକାରୀତା ରଣନୀତି ଏବଂ ଲକ୍ଷ୍ୟ:
    
    -ଜାତୀୟ ନାଗରିକ ରେଜିଷ୍ଟରର ସଂଶୋଧନ ବାସ୍ତବ କାର୍ଯ୍ୟକାରୀତା ବୈଧାନିକ କର୍ତୃପକ୍ଷ ଅର୍ଥାତ ସ୍ଥାନୀୟ ରେଜିଷ୍ଟ୍ରାର ଏବଂ ରାଜ୍ୟ ସରକାରଙ୍କ ଦ୍ୱାରା ନିଯୁକ୍ତ ଜିଲା ମାଜିଷ୍ଟ୍ରେଟଙ୍କ ଦ୍ୱାରା କରାଯିବ । ରାଜ୍ୟ ସରକାରଙ୍କ ଜଣେ ବରିଷ୍ଠ ଅଧିକାରୀ ରାଜ୍ୟ ସଂଯୋଜକ ରୂପରେ କାର୍ଯ୍ୟ କରିବେ ଏବଂ ବିଭିନ୍ନ ଗତିବିଧି ସମ୍ପର୍କରେ ଆଜିଆଇ/ଭାରତ ସରକାରଙ୍କ ସହିତ ସହଯୋଗ କରିବେ ।
    
    -ଜାତୀୟ ନାଗରିକ ରେଜିଷ୍ଟର ସଂଶୋଧନ କାର୍ଯ୍ୟ ନାଗରିକ ପଞ୍ଜିକରଣର ମହାପଞ୍ଜିକରଣର ଅନୁଧ୍ୟାନ ଏବଂ ନିୟନ୍ତ୍ରଣରେ କରାଯିବ । ପ୍ରଶାସନିକ ଏବଂ ପରିଚାଳନା ସମ୍ବନ୍ଧୀୟ ବ୍ୟାପାରକୁ ରାଜ୍ୟ ସରକାର ଅନେକ ବର୍ତ୍ତମାନର ନିୟମ ଅନୁଯାୟୀ ଦେଖିବେ ।
    
    ପ୍ରମୁଖ ପ୍ରଭାବ :
    
    ଜାତୀୟ ନାଗରିକ ରେଜିଷ୍ଟର ପ୍ରସ୍ତୁତ କରିବାର କାର୍ଯ୍ୟ ନାଗରିକମାନଙ୍କୁ ବୃହତ ସଂଖ୍ୟାରେ ସାମିଲ କରିବାର କାର୍ଯ୍ୟ ଅଟେ, ଯାହା ଆସାମର ପ୍ରତ୍ୟେକ ନିବାସୀଙ୍କୁ ସାମିଲ କରିଥାଏ । ଏହା ଆସାମ ବୁଝାମଣାକୁ ପୂରଣ କରିବା ଏବଂ ପ୍ରଧାନମନ୍ତ୍ରୀଙ୍କ ସ୍ତରରେ 2005ରେ ଅନୁଷ୍ଠିତ ତ୍ରିପାକ୍ଷିକ ବୈଠକରେ ହୋଇଥିବା ସହମତିର ଅଂଶବିଶେଷ ଅଟେ । ଆସାମର ଜାତୀୟ ନାଗରିକ ରେଜିଷ୍ଟରରେ ପ୍ରକୃତ ଭାରତୀୟ ନାଗରିକମାନଙ୍କ ନାମ ସାମିଲ ହେବ ଏବଂ ଏହାଦ୍ୱାରା ସରକାରଙ୍କୁ ଭାରତରେ ବେଆଇନ ଅନୁପ୍ରବେଶ ରୋକିବାରେ ସହାୟତା ମିଳିପାରିବ ।
    

    
    (Release ID: 1527915) Visitor Counter : 1