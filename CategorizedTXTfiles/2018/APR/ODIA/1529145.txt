      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଦିଲ୍ଲୀର 26 ଆଲିପୁର ରୋଡରେ ଡକ୍ଟର ଆମ୍ବେଦକର ରାଷ୍ଟ୍ରୀୟ ସ୍ମାରକୀ ଉଦ୍ଘାଟନ ଅବସରରେ ପ୍ରଧାନମନ୍ତ୍ରୀଙ୍କ ଉଦ୍ବୋଧନ
      Posted On: 13 APR 2018 7:54PM by PIB Bhubaneshwar


    ମନ୍ତ୍ରୀମଣ୍ଡଳରେ ମୋର ସହଯୋଗୀ ,


    ଶ୍ରୀ ଥାୱରଚାନ୍ଦ ଗେହଲଟ ମହୋଦୟ ,


    ଶ୍ରୀ ରାମ ବିଳାସ ପାଶୱାନ ମହୋଦୟ ,


    ଡକ୍ଟର ହର୍ଷବର୍ଦ୍ଧନ ମହୋଦୟ ,


    ଶ୍ରୀ ରାମଦାସ ଅଠାୱଲେ ମହୋଦୟ ,


    ଶ୍ରୀ କୃଷ୍ଣପାଲ ଗୁର୍ଜର ମହୋଦୟ ,


    ଶ୍ରୀ ବିଜୟ ସାମ୍ପଲା ମହୋଦୟ ,


    ଏଠାରେ ଉପସ୍ଥିତ ଅନ୍ୟ ମହାନୁଭବ , ଭଦ୍ରବ୍ୟକ୍ତି ଏବଂ ମହିଳାମାନେ , ସର୍ବ ପ୍ରଥମେ ମୁଁ ଦେଶର ଲୋକମାନଙ୍କୁ ବହୁତ-ବହୁତ ଶୁଭକାମନା ଜଣାଇବାକୁ ଚାହୁଁଛି କି ଆଜି ଆମ ସମସ୍ତଙ୍କୁ ଡକ୍ଟର ଆମ୍ବେଦକର ରାଷ୍ଟ୍ରୀୟ ସ୍ମାରକୀ ରୂପରେ ଗୋଟିଏ ଅମୂଲ୍ୟ ଉପହାର ମିଳିଛି ।


    ଆଜି ବାବା ସାହେବଙ୍କର ସ୍ମୃତିରେ ତିଆରି ହୋଇଥିବା ରାଷ୍ଟ୍ରୀୟ ସ୍ମାରକୀକୁ ରାଷ୍ଟ୍ରକୁ ସମର୍ପିତ କରି , ମୁଁ ନିଜକୁ ଭାଗ୍ୟଶାଳୀ ଅନୁଭବ କରୁଛି । ଦେଶରେ ବୈଶାଖୀ ମଧ୍ୟ ପାଳନ କରାଯାଉଛି । ଏହା ହେଉଛି ଆମର ଅନ୍ନଦାତା-ଆମର କୃଷକଙ୍କର ପରିଶ୍ରମକୁ ପୂଜାକରିବାର ଦିନଟିଏ । ମୁଁ ଦେଶକୁ ବୈଶାଖୀ ପାଇଁ ମଧ୍ୟ ଶୁଭେଚ୍ଛା ଜଣାଉଛି ।


    ଆଜି ହିଁ ହେଉଛି ଜାଲିଆନାୱାଲା ବାଗ ନରସଂହାରର ବର୍ଷ ପୂର୍ତ୍ତି ମଧ୍ୟ । 99 ବର୍ଷ ପୂର୍ବେ ସ୍ୱାଧୀନତା ପ୍ରେମୀମାନଙ୍କ ଉପରେ ଯେଉଁ ଭଳି ଭାବେ ଇଂରେଜ ଶାସନର ପ୍ରକୋପ ବର୍ଷିଥିଲା , ତାହା ମାନବ ଇତିହାସର ସବୁଠାରୁ ହୃଦୟ ବିଦାରକ ଘଟଣାବଳି ମଧ୍ୟରୁ ହେଉଛି ଗୋଟିଏ ।


    ଜାଲିଆନାୱାଲା ବାଗ ଗୁଳିକାଣ୍ଡରେ ଶହୀଦ ହୋଇଥିବା ପ୍ରତ୍ୟେକ ସେନାନୀଙ୍କୁ ମୁଁ ପ୍ରଣାମ ଜଣାଉଛି ।


    ସାଥୀଗଣ ,


    ସ୍ୱାଧୀନତା ପରଠାରୁ ଏତେ ସରକାର ଆସିଲେ , ଏତେ ସମୟ ଚାଲିଗଲା , କିନ୍ତୁ ଯେଉଁ କାର୍ଯ୍ୟ ବହୁତ ପୂର୍ବରୁ ହୋଇଯିବା ଦରକାର ଥିଲା ତାହା ଏବେ ହେଉଛି । ତେଣୁ ମୋ ପାଇଁ ଏହି ଜାଗାକୁ ଆସିବା , ଏହି କାର୍ଯ୍ୟକ୍ରମରେ ସାମିଲ ହେବା , ଏହି ମାଟି ଉପରେ ଠିଆ ହେବା , ଯେଉଁଠାରେ ବାବା ସାହେବ ନିଜର ଶେଷ ସମୟ ବିତାଇଥିଲେ , ତାହା ହେଉଛି ବହୁତ ହିଁ ଭାବାବେଗପୂର୍ଣ୍ଣ । ବାବା ସାହେବଙ୍କ ନାମରେ , ତାଙ୍କୁ ସ୍ମରଣ କରି ନିର୍ମାଣ କରାଯାଇଥିବା ଏହି ରାଷ୍ଟ୍ରୀୟ ସ୍ମାରକୀ , ଦେଶ ତରଫରୁ ହେଉଛି ତାଙ୍କ ପାଇଁ ଭାବାବେଗ ପୂର୍ଣ୍ଣ ଶ୍ରଦ୍ଧାଞ୍ଜଳି ।


    କାଲି ହେଉଛି ତାଙ୍କର ଜୟନ୍ତୀ ଆଉ ତାହାର ଗୋଟିଏ ଦିନ ପୂର୍ବରୁ ଏଠାରେ ଏ ସମାରୋହର ଆୟୋଜନ ବାବା ସାହେବଙ୍କ ପ୍ରତି ଆମ ସରକାରଙ୍କର ଅତୁଟ ଶ୍ରଦ୍ଧାକୁ ଦର୍ଶାଉଛି ।


    ଏହି ପବିତ୍ର କାର୍ଯ୍ୟକୁ ଶେଷ କରିବା ପାଇଁ , ମୁଁ ସାମାଜିକ ନ୍ୟାୟ ଏବଂ ସଶକ୍ତିକରଣ ମନ୍ତ୍ରଣାଳୟ ଏବଂ ଭାରତ ସରକାରଙ୍କ ଅନ୍ୟ ସମ୍ବନ୍ଧିତ ବିଭାଗଙ୍କୁ ହୃଦୟର ସହିତ ପ୍ରଶଂସା କରୁଛି । ସ୍ମାରକୀ ନିର୍ମାଣରେ ନିଜର ଝାଳ ବୁହାଇ ଥିବା ଜଣ-ଜଣ କରି ପ୍ରତ୍ୟେକ ଶ୍ରମିକଙ୍କୁ ମୋର ପ୍ରଣାମ । ସେମାନଙ୍କ ମଧ୍ୟରୁ ଅଧିକାଂଶ ଆଜି ଏଠାରେ ନଥିବେ , ଏହି କାର୍ଯ୍ୟକ୍ରମ ଠାରୁ ଦୂରରେ ଥିବେ , କିନ୍ତୁ ସେମାନଙ୍କୁ ମୋର କୋଟି କୋଟି ପ୍ରଣାମ ।


    ଭାଇ ଓ ଭଉଣୀମାନେ ,


    ଏବେ ଆଜିଠାରୁ 26 ଆଲିପୁର ରୋଡ଼ ଉପରେ ତିଆରି କରାଯାଇଥିବା ଏହି ସ୍ମାରକୀ , କେବଳ ଦିଲ୍ଲୀ ହିଁ ନୁହେଁ , ଦେଶର ମାନଚିତ୍ର ଉପରେ ସବୁଦିନ ପାଇଁ ଅଙ୍କିତ ହୋଇ ଯାଇଛି ।


    ଏଠାକୁ ଆସି ଲେକମାନେ ବାବା ସାହେବଙ୍କର ଜୀବନ ସହିତ ଜଡ଼ିତ ଥିବା କଥାଗୁଡ଼ିକୁ , ତାଙ୍କର ଦୃଷ୍ଟିକୋଣକୁ , ଆହୁରି ଅଧିକ ଭଲ ଭାବରେ ବୁଝି ପାରିବେ ।


    • ଏହି ସ୍ମାରକୀ , ହେଉଛି ଜଣେ ଅସାଧାରଣ ବ୍ୟକ୍ତିଙ୍କର ଅସାଧାରଣ ଜୀବନର ପ୍ରତୀକ ।


    • ଏହି ସ୍ମାରକୀ , ହେଉଛି ମାଆ ଭାରତୀର ସୁଯୋଗ୍ୟ ସନ୍ତାନଙ୍କର ଶେଷ ଜୀବନର ସ୍ମରଣୀକା ।


    ଭାଇ ଓ ଭଉଣୀମାନେ ,


    ଏହି ସ୍ମାରକୀକୁ ଏକ ପୁସ୍ତକ ସଦୃଶ ପ୍ରସ୍ତୁତ କରାଯାଇଛି । ସେହି ପୁସ୍ତକ , ଆମ ଦେଶର ସେହି ସମ୍ବିଧାନ , ଯାହାର ଶିଳ୍ପକାର ଥିଲେ ଡକ୍ଟର ଆମ୍ବେଦକର ।


    ଯେଉଁ ସମ୍ବିଧାନକୁ ରଚନା କରି , ବାବା ସାହେବ ଦୁନିଆର ସବୁଠାରୁ ବଡ଼ ଗଣତନ୍ତ୍ରକୁ , ଗଣତାନ୍ତ୍ରିକ ହୋଇ ରହିବାର ପଥ ଦେଖାଇଥିଲେ ।


    ଆଜିର ନୂତନ ପିଢି , ଯେତେବେଳେ ଏହି ସ୍ମାରକୀକୁ ଆସିବେ , ତ ଏଠାରେ ଲାଗିଥିବା ପ୍ରଦର୍ଶନୀକୁ ଦେଖି , ଏଠାରେ ସଂଗ୍ରହାଳୟରେ ଆଧୁନିକ ଟେକ୍ନୋଲଜି ମାଧ୍ୟମରେ ତାଙ୍କ ଜୀବନର ମହତ୍ୱପୂର୍ଣ୍ଣ ଘଟଣାବଳୀଗୁଡ଼ିକୁ ଦେଖି , ବାବା ସାହେବଙ୍କର ଜୀବନର ଗଭୀର ବିସ୍ତାରକୁ ବୁଝି ପାରିବେ ।


    ସାଥୀଗଣ ,


    ଏହା ହେଉଛି ଆମ ସରକାରଙ୍କ ପାଇଁ ଏକ ସୌଭାଗ୍ୟର ବିଷୟ କି ଏହାକୁ ମିଶାଇ ବାବା ସାହେବ ଡକ୍ଟର ଆମ୍ବେଦକରଙ୍କ ସହିତ ଜଡ଼ିତ ପାଞ୍ଚଟି ସ୍ଥାନକୁ ପଞ୍ଚତୀର୍ଥ ଭାବେ ବିକଶିତ କରିବାର ସୌଭାଗ୍ୟ ମିଳିଛି ।


    - ମଧ୍ୟପ୍ରଦେଶର ମହୁ ରେ ବାବା ସାହେବଙ୍କର ଜନ୍ମଭୂମି ,


    - ଲଣ୍ଡନରେ ଡକ୍ଟର ଆମ୍ବେଦକର ସ୍ମାରକ ତାଙ୍କର ଶିକ୍ଷାଭୂମି ,


    - ନାଗପୁରରେ ଦୀକ୍ଷାଭୂମି


    - ମୁମ୍ବାଇରେ ଚୈତ୍ୟ ଭୂମି ଆଉ


    - ଏଠାରେ ଦିଲ୍ଲୀରେ ଏହି ରାଷ୍ଟ୍ରୀୟ ସ୍ମାରକୀ ଭାବରେ ତାଙ୍କର ମହାପରିନିର୍ବାଣ ଭୂମି ।


    ଏହି ସ୍ଥାନ , ଏହି ତୀର୍ଥ , କେବଳ ଇଟା-ସିମେଂଟର ବ୍ୟବହାରରେ କରାଯାଇଥିବା ଭବନ ନୁହେଁ , ବରଂ ଏହା ହେଉଛି ଜୀବନ୍ତ ସଂସ୍ଥା , ଏହା ହେଉଛି ଆଚାର ବିଚାରର ସବୁଠାରୁ ବଡ଼ ସଂସ୍ଥାନ ।


    ସାଥୀଗଣ ,


    ଏହି ଦିବ୍ୟ ଭବ୍ୟ ଭବନ ଏହି ସରକାରଙ୍କର କାର୍ଯ୍ୟ କରିବାର ସଂସ୍କୃତିର ମଧ୍ୟ ହେଉଛି ପ୍ରତୀକ । ଯେତେବେଳେ ଅଟଳ ବିହାରୀ ବାଜପେୟୀ ମହୋଦୟଙ୍କର ସରକାର ଥିଲା , ସେତେବେଳେ ଏଠାରେ ଏହି ମାଟିରେ ରାଷ୍ଟ୍ରୀୟ ସ୍ମାରକୀର କଥା ଆଗକୁ ବଢ଼ିଥିଲା ।


    କିନ୍ତୁ ତାଙ୍କ ସରକାର ଯିବା ପରେ କଂଗ୍ରେସ ସରକାରଙ୍କ ସମୟରେ ଏହି ପ୍ରକଳ୍ପ କେ’ଜାଣି କାହିଁକି ଅଟକି ରହିଗଲା ।


    2014 ରେ ଆମ ସରକାର ଗଠନ ହେବା ପରେ ପୁଣି ଥରେ 26 ଆଲିପୁର ରୋଡ଼୍ ର ଫାଇଲକୁ ଖୋଜି ବାହାର କରାଗଲା । ଫାଇଲ ମିଳିଲା ପରେ ପୁଣି ଦ୍ରୁତ ଗତିରେ କାମ ଆରମ୍ଭ ହେଲା ।


    21 ମାର୍ଚ୍ଚ , 2016ରେ ରାଷ୍ଟ୍ରୀୟ ସ୍ମାରକୀର ଶିଳାନ୍ୟାସ କରିବା ବେଳେ ହିଁ ମୁଁ କହି ଦେଇଥିଲି କି 2018ରେ , ବାବାସାହେବଙ୍କର ଜୟନ୍ତୀରେ ଏହାର ଲୋକାର୍ପଣ କରିବାକୁ ଆସିବି । ସମୟର ବନ୍ଧନ , ସଂସାଧନ ଉପରେ ବିଶ୍ୱାସ ଆଉ ସରକାରଙ୍କର ଇଚ୍ଛାଶକ୍ତି , କିପରି ଭାବେ ପରିବର୍ତ୍ତନ ଆଣିଥାଏ , ଆଜି ଏହା ଆମେ ପୁଣି ଦେଖୁଛୁ ।


    ସାଥୀଗଣ ,


    ଲୋକତନ୍ତ୍ରରେ ଯେତେବେଳେ ଜନତା ଉତ୍ତର ମାଗେ , ତା ’ ପୂର୍ବରୁ ଆପଣଙ୍କୁ ନିଜକୁ ନିଜର ଉତ୍ତରଦାୟୀ ଭାବେ ସ୍ଥିର କରିବାକୁ ପଡ଼ିଥାଏ । ଆପଣଙ୍କୁ ନିଜକୁ ଉତ୍ତର ଦେବାକୁ ପଡ଼ିଥାଏ ।


    କିନ୍ତୁ ଆମର ଏଠି ପୂର୍ବର ସରକାରମାନଙ୍କ ଠାରେ ଏ ପ୍ରକାରର ଉତ୍ତରଦାୟୀତ୍ୱ , କିଛି କମ୍ ହିଁ ଦେଖିବାକୁ ମିଳିଛି । ଏହି ବ୍ୟବସ୍ଥାକୁ ଏହି ସରକାରଙ୍କ ବେଳେ ବଦଳାଇ ଦିଆଯାଇଛି । ସମ୍ଭବତଃ ଆପଣମାନଙ୍କ ମଧ୍ୟରୁ କିଛି ଲୋକ ଦିଲ୍ଲୀର 15 ଜନପଥରେ ତିଆରି କରାଯାଇଥିବା ଆମ୍ବେଦକର ଆନ୍ତର୍ଜାତୀୟ କେନ୍ଦ୍ର ଯାଇଥିବେ । 1992ରେ ସେହି କେନ୍ଦ୍ର ନିର୍ମାଣ କରିବାର ବିଚାର ସାମ୍ନାକୁ ଆସିଥିଲା । କିନ୍ତୁ 22 ବର୍ଷ ପର୍ଯ୍ୟନ୍ତ ଏହାର ଫାଇଲ ମଧ୍ୟ କେଉଁଠାରେ ଚାପି ହୋଇ ରହି ଯାଇଥିଲା ।


    ଦିଲ୍ଲୀରେ କାର୍ଯ୍ୟଭାର ସମ୍ଭାଳିବାର ବର୍ଷକ ଭିତରେ ହିଁ ଅପ୍ରେଲ 2015ରେ ମୁଁ ସେହି କେନ୍ଦ୍ରର ଶିଳାନ୍ୟାସ କଲି ଆଉ କିଛି ମାସ ପୂର୍ବେ ହିଁ ଡିସେମ୍ବରରେ ଏହାର ଲୋକାର୍ପଣ ମଧ୍ୟ କରାଗଲା । ଆଉ ଡକ୍ଟର ଆମ୍ବେଦକରଙ୍କର ବିଚାରଧାରାର ଏହି ପ୍ରତୀକ ଏହି ଷ୍ଟେଟ-ଅଫ-ଦି-ଆର୍ଟ ଆନ୍ତର୍ଜାତୀୟ କେନ୍ଦ୍ର ଦିଲ୍ଲୀର ଗୌରବ ହୋଇ ରହିଛି ।


    ଭାଇ ଓ ଭଉଣୀମାନେ ,


    ବ୍ୟବସ୍ଥାର ଏଭଳି କାୟାକଳ୍ପ ସେତେବେଳେ ହୋଇଥାଏ , ଯେତେବେଳେ ସଂପୂର୍ଣ୍ଣ ସର୍ବନିମ୍ନ ସ୍ତରକୁ ଯାଇ ଅଭାବ ଅସୁବିଧା ଗୁଡ଼ିକୁ ବୁଝାଯାଏ , ସେଗୁଡ଼ିକୁ ଦୂର କରାଯାଏ ।


    ଏବେ ତିନି ଦିନ ତଳେ ମୁଁ ଚମ୍ପାରଣରେ ଥିଲି । ସେଠାରୁ ମୁଁ ମାଧେପୁରାରେ ଇଲେକ୍ଟ୍ରିକ୍ ଲୋକୋମୋଟିଭ/ରେଳଇଞ୍ଜିନ କାରଖାନା ପ୍ରଥମ ପର୍ଯ୍ୟାୟର ଲୋକର୍ପଣ କଲି । ଏହି ପ୍ରକଳ୍ପର ମଧ୍ୟ କାହାଣୀ ମଧ୍ୟ ହେଉଛି ସେହିଭଳି ।


    ବର୍ଷ 2007ରେ ସ୍ଥିର କରାଗଲା ଏବଂ ମଞ୍ଜୁରି ମିଳିଲା , କିନ୍ତୁ କାମ ଆରମ୍ଭ ହେଲା 2015ରେ । ପୂର୍ବ ସରକାର ସାତ ବର୍ଷ ଏହିଭଳି ହିଁ ବିତାଇ ଦେଲେ । ଆମ ସରକାରଙ୍କର କେବଳ ମାତ୍ର ଦୁଇ-ଅଢ଼େଇ ବର୍ଷର ପ୍ରୟାସରେ , ଏବେ ଏହି କାରଖାନାରେ ଦୁନିଆର ସବୁଠାରୁ ଶକ୍ତିଶାଳୀ ରେଳ ଇଂଜିନ ମଧ୍ୟରୁ ଗୋଟିଏର ମଧ୍ୟ ନିର୍ମାଣ ଚାଲିଛି । ମୁଁ ଆପଣମାନଙ୍କୁ ଏହିଭଳି ପ୍ରକଳ୍ପର ତାଲିକା ଗଣାଇବାରେ ଲାଗିବି ତ ସକାଳ ହୋଇଯିବ । ଦେଶକୁ ସ୍ୱାଧୀନତା ମିଳିବା ପରେ ଅଟକାଇବା , ବାଟବଣା କରିବା ଏବଂ ଝୁଲାଇ ରଖିବାର ସଂସ୍କୃତି ମିଳିବ , ଏହା ତ ’ ବାବାସାହେବ ଆମ୍ବେଦକର କେବେ ଭାବି ନ ଥିଲେ । ସେ କେବେ ମଧ୍ୟ ଚିନ୍ତା କରି ନଥିଲେ କି ଆସୁଥିବା ସରକାରରେ ପ୍ରକଳ୍ପ ଗୁଡିକ ତରିଶ-ତିରିଶ , ଚାଳିଶ-ଚାଳିଶ ବର୍ଷ ପର୍ଯ୍ୟନ୍ତ ସଂମ୍ପୂର୍ଣ୍ଣ ହେବ ନାହିଁ । ଯୋଜନାଗୁଡିକ ଏଭଳି ଅଧୁରା ରହିବା , ହେଉଛି ଦେଶ ପ୍ରତି ବହୁତ ବଡ଼ ଅପରାଧ ।


    ସାଥୀଗଣ ,


    ବିଗତ ଚାରି ବର୍ଷରେ ଆମ ସରକାର ଖୋଜି ଖୋଜି କରି ବର୍ଷ ବର୍ଷ ଧରି ଅଧାପନ୍ତରିଆ ହୋଇ ପଡି ରହିଥିବା ପ୍ରକଳ୍ପଗୁଡିକୁ ସଂମ୍ପୂର୍ଣ୍ଣ କରିବାର କାର୍ଯ୍ୟ କରୁଛି ।


    ସିଧା ସଳଖ ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟର ଅନୁଧ୍ୟାନରେ ହେଉଥିବା ପ୍ରଗତୀ ବୈଠକ ମାଧ୍ୟମରେ ସଢେ 9 ଲକ୍ଷ କୋଟି ଟଙ୍କାରୁ ଅଧିକ ଅଧାପନ୍ତରିଆ ପ୍ରକଳ୍ପଗୁଡିକୁ ଦ୍ରୁତ ଗତିରେ ଆଗକୁ ବଢାଇବାର କାର୍ଯ୍ୟ କରାଯାଇଛି । ବିଗତ ଚାରି ବର୍ଷରେ ପ୍ରଗତୀ ବୈଠକ ମାଧ୍ୟମରେ , ଦେଶର ବିକାଶ ଗିତଶୀଳ ହୋଇଛି ।


    ସାଥୀଗଣ ,


    ଅଭାବରେ କାନ୍ଦିବାର ନାହିଁ ଏବଂ ପ୍ରଭାବରେ ବିଚଳିତ ନ ହେବା , ଏହି ମନ୍ତ୍ର ପ୍ରତ୍ୟେକଙ୍କ ପାଇଁ ଏକ ଶକ୍ତି ପାଲଟିଯାଏ । ଏହି ଶକ୍ତି ଦେବାର କାର୍ଯ୍ୟ ବାବାସାହେବ ଆମ୍ବେଦକର ଆମକୁ ନିଜ ଜୀବନରୁ ଦେଇଛନ୍ତି । ଏଥିପାଇଁ ଏହି ସରକାର ମଧ୍ୟ ଆପଣମାନଙ୍କୁ ଅଭାବରେ କାନ୍ଦିବାର ଦେଖିବେ ନାହିଁ । ଆମେ ତ ଆମର ସଂସାଧନ ଉପରେ , ନିଜ ସାମର୍ଥ୍ୟ ଉପରେ ଭରସା କରି ଆଗକୁ ବଢୁଛୁ । ଏହି ଚିନ୍ତାଧାରା ଆମକୁ ଲକ୍ଷ୍ୟ ସ୍ଥିର କରିବା ଏବଂ ଲକ୍ଷ୍ୟ ପ୍ରାପ୍ତ କରିବା ପାଇଁ ନିଜର ସଂମ୍ପୂର୍ଣ୍ଣ ଶକ୍ତି ଲଗାଇ ଦେବା ଶିଖାଇଛି ।


    ଭାଇ ଓ ଭଉଣୀମାନେ ,


    ଆଜିଠାରୁ ଠିକ୍ ଗୋଟିଏ ମାସ ପୂର୍ବେ , ଏହି ଦିଲ୍ଲୀରେ ଗୋଟିଏ କାର୍ଯ୍ୟକ୍ରମ ହୋଇଥିଲା । ସମଗ୍ର ଦୁନିଆର ଲୋକ ଏକାଠି ହୋଇଥିଲେ । ସେହି କାର୍ଯ୍ୟକ୍ରମରେ ଦୁନିଆର ଅନ୍ୟ ସମସ୍ତ ଦେଶ ଗୋଟିଏ କଥା କହିଲେ କି 2030 ସୁଦ୍ଧା ଯକ୍ଷ୍ମା/ଟିବି କୁ ଉନ୍ମୋଳନ(ବିଲୋପ) କରାଯାଉ । ସେହି ବୈଠକରେ ଭାରତ ଘୋଷଣା କଲା କି ସେ 2025 ସୁଦ୍ଧା ଯକ୍ଷ୍ମାକୁ ସଂପୂର୍ଣ୍ଣ ଭାବେ ବିଲୋପ କରିବା ପାଇଁ କାର୍ଯ୍ୟ କରିବ ।


    ଅର୍ଥାତ୍ ଆମେ ନିଜର ଲକ୍ଷ୍ୟ ପ୍ରାପ୍ତ କରିବାର ସମୟ ସୀମାକୁ ଅନ୍ୟ ଦେଶ ତୁଳନାରେ ଆହୁରି 5 ବର୍ଷ କମ୍ କରିନେଲୁ ।


    ଏବେ ଆପଣ ଭାବନ୍ତୁ । ପୂର୍ବର ସମସ୍ତ ସରକାର , କାର୍ଯ୍ୟ ଶେଷ ହେବାର ତାରିଖ ଆଗକୁ ବଢ଼ାଇବାରେ ମୁଣ୍ଡ ଖଟାଉଥିଲେ , ଏହି ସରକାର କାର୍ଯ୍ୟ ଶେଷ କରିବାର ତାରିଖକୁ ପ୍ରଥମେ ସ୍ଥିର କରିବାରେ ବିଶ୍ୱାସ ରଖନ୍ତି । ଦେଶର ଦୂର-ଦୂରାନ୍ତ ଅଂଚଳର ଗର୍ଭବତୀ ମହିଳାମାନଙ୍କୁ ଏବଂ ପିଲା ମାନଙ୍କର ଟୀକାକରଣ କାର୍ଯ୍ୟ ହେଉ , ଅଥବା ଗ୍ରାମୀଣ ସଡ଼କକୁ ଯୋଡ଼ିବାର ଯୋଜନା , ଏହି ସରକାର ଲକ୍ଷ୍ୟ ହାସଲର ଶେଷ ତାରିଖକୁ ଦୁଇ-ଦୁଇ , ତିନି-ତିନି ବର୍ଷ କମ୍ କରି ଦେଇଛନ୍ତି ।


    ସାଥୀଗଣ ,


    ବାବା ସାହେବଙ୍କ ଚିନ୍ତାଧାରାର ମୂଳରେ ସମାନତା ଅନେକ ରୂପରେ ନିହିତ ରହିଛି ।


    ସମ୍ମାନର ସମାନତା ,


    ଆଇନର ସମାନତା ,


    ଅଧିକାରର ସମାନତା ,


    ମାନବିକ ଗାରିମାର ସମାନତା ,


    ସୁଯୋଗର ସମାନତା ,


    ଏଭଳି ଅନେକ ବିଷୟକୁ ବାବା ସାହେବ ନିଜ ଜୀବନରେ କ୍ରମାଗତ ଭାବେ ଉଠାଇଛନ୍ତି । ସେ ସର୍ବଦା ଆଶା ଜାଗ୍ରତ କରାଉଥିଲେ କି ଭାରତରେ ସରକାରଗୁଡ଼ିକ ସମ୍ବିଧାନର ପାଳନ କରି ବିନା ସଂପ୍ରଦାୟର ଭେଦ ଭାବ କରି , ଜାତିର ଭେଦଭାବ ବିନା ପାଳନ କରିବେ । ଆଜି ଏହି ସରକାରଙ୍କ ପ୍ରତ୍ୟେକ ଯୋଜନାରେ ଆପଣମାନଙ୍କୁ ସାମାଜିକ ନ୍ୟାୟ ଏବଂ ବିନା କୌଣସି ଭେଦଭାବରେ , ସମସ୍ତଙ୍କୁ ସମାନତାର ଅଧିକାର ଦେବାର ପ୍ରୟାସ ଦେଖାଯିବ । ଦଶକ-ଦଶକ ଧରି ଆମ ଦେଶରେ ଯେଉଁ ଅସନ୍ତୁଳନ ସୃଷ୍ଟି ହୋଇଥିଲା , ତାହାକୁ ଏ ସରକାରଙ୍କ ଯୋଜନା ଗୁଡ଼ିକ ସମାପ୍ତ କରିବାର କାର୍ଯ୍ୟ କରୁଛନ୍ତି ।


    ଯେପରି ଜନ-ଧନ ଯୋଜନା । ସ୍ୱାଧୀନତାର ଏତେ ବର୍ଷ ପରେ ମଧ୍ୟ କୋଟି-କୋଟି ଲୋକଙ୍କ ପାଖରେ ବ୍ୟାଙ୍କ ଖାତା ନ ଥିବା , ଏ ହେଉଛି ଏକ ବହୁତ ବଡ଼ ସାମାଜିକ ଅନ୍ୟାୟ । ଏହାକୁ ଶେଷ କରିବାର କାର୍ଯ୍ୟ ଆମେ କରିଛୁ । ଜନ-ଧନ ଯୋଜନା ଅଧୀନରେ ଏ ପର୍ଯ୍ୟନ୍ତ 31 କୋଟିରୁ ଅଧିକ ବ୍ୟାଙ୍କ ଖାତା ଖୋଲା ଯାଇପାରିଛି । ସେହିପରି ଦେଶର କୋଟି-କୋଟି ଘରେ ଶୌଚାଳୟ ନ ହେବା ମଧ୍ୟ ସାମାଜିକ ଅନ୍ୟାୟର ଏକ ଦିଗ ଥିଲା । ସ୍ୱଚ୍ଛ ଭାରତ ମିଶନ ଅଧୀନରେ ଦେଶରେ ଏହି ସରକାର 7 କୋଟି ଶୌଚାଳୟ ତିଆରି କରିଛନ୍ତି । ଏଥିରୁ ପାଖାପାଖି 2 କୋଟି ଶୌଚାଳୟ ଗ୍ରାମାଂଳରେ ରହୁଥିବା ତଫସିଲଭୁକ୍ତ ଜାତି ଏବଂ ଆଦିବାସୀମାନଙ୍କ ଘରେ ତିଆରି ହୋଇଛି । ବିଗତ ଚାରି ବର୍ଷରେ ଦେଶ ଦେଖିଛି କିପରି ଶୌଚାଳୟରୁ ଇଜ୍ଜତ ମଧ୍ୟ ମିଳିଥାଏ , ସମ୍ମାନ ମଧ୍ୟ ଆସିଥାଏ ।


    ଭାଇ ଓ ଭଉଣୀମାନେ ,


    ଆଜିର ଏହି ଆଧୁନିକ ସମୟରେ କାହା ଘରେ ବିଜୁଳି ନ ଥିବା , ଏହା ମଧ୍ୟ ହେଉଛି ଏକ ବହୁତ ବଡ଼ ସାମାଜିକ ଅନ୍ୟାୟ । ଆମର ଏଠାରେ ତ , 2014ରେ 18 ହଜାରରୁ ଅଧିକ ଗାଁ ଏଭଳି ଥିଲା , ଯେଉଁଠାରେ ବିଜୁଳି ହିଁ ପହଂଚି ନଥିଲା । ସେମାନେ ଅଷ୍ଟାଦଶ ଶତାବ୍ଦୀରେ ହିଁ ଜୀଇଁ ଥିଲେ । ବାଧାବିଘ୍ନ ସତ୍ତ୍ୱେ ଆମ ସରକାର ଲାଲକିଲ୍ଲାରୁ ଘୋଷଣା କରିଦେଲେ - ଏହି ସବୁ ଗ୍ରାମ ପର୍ଯ୍ୟନ୍ତ ଏବେ ବିଜୁଳି ପହଂଚାଉଛନ୍ତି । ଏପର୍ଯ୍ୟନ୍ତ 16 ହଜାରରୁ ଅଧିକ ଗାଁରେ ବିଜୁଳି ମଧ୍ୟ ପହଂଚା ଯାଇ ସାରିଛି ।


    ଏବେ ତ ଆମେ ପ୍ରତ୍ୟେକ ଘରକୁ ବିଜୁଳି ସଂଯୋଗ ସହିତ ଯୋଡ଼ିବାର ଭଗୀରଥ କାର୍ଯ୍ୟ ମଧ୍ୟ ଆରମ୍ଭ କରିଛୁ ।


    ପ୍ରଧାନମନ୍ତ୍ରୀ ସୌଭାଗ୍ୟ ଯୋଜନା ଅଧୀନରେ ଦେଶର 4 କୋଟି ଘରକୁ ମାଗଣାରେ ବିଜୁଳି ସଂଯୋଗ ଦିଆଯାଉଛି । ଯେତେବେଳେ ଘର ଆଲୋକିତ ହେବ , ତ ସଂପୂର୍ଣ୍ଣ ସମାଜରେ ମଧ୍ୟ ଆଲୋକ ବିଛୁରିତ ହେବ । ସ୍ୱରୋଜଗାରକୁ ପ୍ରୋତ୍ସାହନ ଦେଉଥିବା ମୁଦ୍ରା ଯୋଜନା ମଧ୍ୟ ଦଶ-ଦଶ ବର୍ଷ ଧରି ହେଉଥିବା ଅନ୍ୟାୟକୁ ଶେଷ କରିବାର କାର୍ଯ୍ୟ କରୁଛି ।


    ବ୍ୟାଙ୍କରୁ ଋଣ , କେବଳ ବଡ଼-ବଡ଼ ଯୋଜନା ପ୍ରସ୍ତୁତ କରୁଥିବା ଲୋକ ମାନଙ୍କୁ ହିଁ ମିଳୁ , ନିଜସ୍ୱ ଉଦ୍ୟମରେ କିଛି କରିବାର ସ୍ୱପ୍ନ ଦେଖୁଥିବା ଯୁବକ , ବ୍ୟାଙ୍କ ଗ୍ୟାରେଂଟି ନାମରେ ଏଣେତେଣେ ବୁଲୁଥିବେ , ଏ ସ୍ଥିତି ଆଦୌ ଠିକ୍ ନୁହେଁ । ଏଥିପାଇଁ ଆମ ସରକାର ବିନା ଗ୍ୟାରେଂଟିରେ ଋଣ ନେବାର ବିକଳ୍ପ ଦେଲା । ମୁଦ୍ରା ଯୋଜନା ଅଧୀନରେ ଏ ପର୍ଯ୍ୟନ୍ତ 12 କୋଟିରୁ ଅଧିକ ଋଣ ମଞ୍ଜୁର କରାଯାଇଛି । ଏଥିରେ ଗ୍ରାମୀଣ ଏବଂ ସହରୀ ଅଂଚଳରେ ସ୍ୱରୋଜଗାରର ଅସୀମିତ ଦ୍ୱାର ଖୋଲିବା ସମ୍ଭବପର ହୋଇଛି । ମୁଦ୍ରା ଯୋଜନା ଅଧୀନରେ 2 କୋଟି 16 ଲକ୍ଷରୁ ଅଧିକ ତଫସିଲଭୁକ୍ତ ଜାତି ହିତାଧିକାରୀଙ୍କୁ ଲାଭ ମଧ୍ୟ ହୋଇଛି ।


    ସାଥୀଗଣ ,


    ଏହି ବଜେଟରେ ସରକାର ଆଉ ଏକ ବଡ଼ ଯୋଜନା ଘୋଷଣା କରିଛନ୍ତି । ସମଗ୍ର ଦୁନିଆରେ ଏହି ଯେଜନାକୁ ନେଇ ଚର୍ଚ୍ଚା ହେଉଛି । ଏହି ଯୋଜନା ସାମାଜିକ ଅସନ୍ତୁଳନ ଦୂର କରିବା ଦିଗରେ ଆମର ହେଉଛି ଏକ ବହୁତ ବଡ଼ ପ୍ରୟାସ । ଏହି ଯୋଜନାର ନାମ ହେଉଛି- ଆୟୂଷ୍ମାନ ଭାରତ । ଏହି ଯୋଜନା ଅଧୀନରେ ସରକାର ଦେଶରେ ପ୍ରାୟ 11 କୋଟି ଗରିବ ପରିବାର ଅର୍ଥାତ୍ 45 ରୁ 50କୋଟି ଲୋକଙ୍କୁ ସ୍ୱାସ୍ଥ୍ୟ ବୀମା ଯୋଗାଇ ଦିଆଯାଉଛି । ଗରିବ ପରିବାରରେ ଯଦି କେହି ବେମାର ପଡ଼ି ଥାଆନ୍ତି , ତ , ତାଙ୍କ ଆରୋଗ୍ୟକୁ ସୁନିଶ୍ଚିତ କରିବା ପାଇଁ 5 ଲକ୍ଷ ଟଙ୍କା ପର୍ଯ୍ୟନ୍ତ ଚିକିତ୍ସା ସୁବିଧା ସୁନିଶ୍ଚିତ କରାଯିବ ।


    ସାଥୀଗଣ ,


    ଆଜି ଆପଣ ଦେଶର କୌଣସି ଏକ କୋଣକୁ ଚାଲି ଯାଆନ୍ତୁ , ତ ସେଠାରେ ଗ୍ରାମୀଣ ମହିଳାମାନଙ୍କ ମଧ୍ୟରେ ଯେଉଁ ଯୋଜନା ବିଷୟରେ ସବୁଠାରୁ ଅଧିକ ଚର୍ଚ୍ଚା ହେଉଛି , ତାହା ହେଉଛି ଉଜ୍ଜ୍ୱଳା ଯୋଜନା । ଦଶକ-ଦଶକ ଧରି ଦେଶରେ ଏଭଳି ସ୍ଥିତି ରହିଥିଲା କି ଗାଁର କିଛି ଘରେ ହିଁ ଗ୍ୟାସ ସଂଯୋଗ ଥିଲା । ଗ୍ୟାସ ସଂଯୋଗ ହେବା କାରଣରୁ ସେହି ଘରର ନିଜସ୍ୱ ପରିଚୟ ଥିଲା । ଯେଉଁ ଘରମାନଙ୍କରେ ଗ୍ୟାସ ନ ଥିଲା , ତାହା ସାମାଜିକ ଅନ୍ୟାୟର ଏକ ଉଦାହରଣ ଥିଲା । ଉଜ୍ଜ୍ୱଳା ଯୋଜନା ଅଧୀନରେ ସରକାର ସାଢ଼େ ତିନି କୋଟିରୁ ଅଧିକ ଗ୍ୟାସ ସଂଯୋଗ ମାଗଣାରେ ଦେଇଛନ୍ତି । ଏବେ ଏହି ଲକ୍ଷ୍ୟକୁ ବଢ଼ାଇ 8 କୋଟି ସଂଯୋଗ କରି ଦିଆଯାଇଛି । ମୁଁ ବୁଝି ପାରୁଛି କି ବିଗତ ଅନେକ ଦଶକର ଯୋଜନାଗୁଡ଼ିକୁ ତୁଳନା କରିବା , ତେବେ ମଧ୍ୟ ସାମାଜିକ ନ୍ୟାୟ ପ୍ରତିଷ୍ଠା ଦିଗରେ ଏହା ସବୁଠାରୁ ଲୋକପ୍ରିୟ ଯୋଜନା ।


    ସାଥୀଗଣ ,


    ଏହି ସରକାରରେ ଆଇନ ମାଧ୍ୟମରେ ସାମାଜିକ ସନ୍ତୁଳନ ସ୍ଥାପନା କରିବାର ମଧ୍ୟ ନିରନ୍ତର ପ୍ରୟାସ କରାଯାଇଛି । ଏହା ହେଉଛି ଆମ ସରକାର ଯିଏ 2015ରେ ତଫସିଲଭୁକ୍ତ ଜାତିମାନଙ୍କ ଉପରେ ହେଉଥିବା ଅତ୍ୟାଚାରକୁ ରୋକିବା ପାଇଁ ଆଇନକୁ କଠୋର କରିଥିଲେ ।


    ତଫସିଲଭୁକ୍ତ ଜାତିମାନଙ୍କ ଉପରେ ହେଉଥିବା ଅତ୍ୟାଚାରର ସୂଚୀକୁ 22 ଭିନ୍ନ-ଭିନ୍ନ ଉପଧାରାକୁ ବଢ଼ାଇ 47 କରି ଦେଇଥିଲୁ । ଅର୍ଥାତ୍ ଏବେ ତଫସିଲଭୁକ୍ତ ଜାତିଙ୍କ ବିରୁଦ୍ଧରେ 47 ଭିନ୍ନ ଭିନ୍ନ ଉପଧାରାରେ ଆଇନଗତ କାର୍ଯ୍ୟାନୁଷ୍ଠାନ ହୋଇ ପାରିବ । ସାଥୀଗଣ , ଯେତେବେଳେ ଆମ ସରକାର ଏହି ଆଇନକୁ ସଂଶୋଧନ କରିଥିଲେ , ସେତେବେଳେ ଅଭିଯୋଗକାରୀମାନଙ୍କୁ ଆଗୁଆ ଜାମିନ ନ ଦେବାର ଯେଉଁ ବ୍ୟବସ୍ଥା ଥିଲା , ତାହାକୁ ଯଥାରୀତି ରଖାଯାଇଥିଲା । ପିଡୀତମାନଙ୍କୁ ମିଳିବାକୁ ଥିବା ସହାୟତା ରାଶି ମଧ୍ୟ ଏହି ସରକାର ବଢାଇଥିଲେ । ଏହି ଆଇନକୁ କଡାକଡି ଭାବେ ପାଳନ କରାଯାଉ , ଏଥିପାଇଁ ଆମ ସରକାର ପୂର୍ବ ସରକାରଙ୍କ ତୁଳନାରେ ଦୁଇଗୁଣରୁ ଅଧିକ ରାଶି ଖର୍ଚ୍ଚ କରିଥିଲେ । ଯେତେବେଳେ ମାନନୀୟ ସୁପ୍ରିମ କୋର୍ଟ 20 ମାର୍ଚ୍ଚରେ ଏହି ଅଧିନିୟମ ସହିତ ଜଡିତ ନିର୍ଦ୍ଦେଶ ଦେଲେ , ତ କେବଳ ମାତ୍ର 12 ଦିନରେ ପୁନର୍ବିଚାର ଆବେଦନ ମଧ୍ୟ ଦାଖଲ କରାଯାଇଥିଲା ।


    • ମୁଁ ଆଜି ଏହି ଅବସରରେ ଦେଶକୁ ଆଶ୍ୱସ୍ତ କରିବାକୁ ଚାହୁଁଛି ଯେଉଁ ଆଇନକୁ ଆମ ସରକାର କଠୋର କରିଛନ୍ତି , ତା ଉପରେ ପ୍ରଭାବ ପଡିବାକୁ ଦିଆଯିବ ନାହିଁ । ମୋର ଲୋକମାନଙ୍କୁ ଅନୁରୋଧ , କଂଗ୍ରେସ ଏବଂ କଂଗ୍ରେସ ସଂସ୍କୃତି ସମ୍ମୁଖରେ ଆତ୍ମ ସମର୍ପଣ କରୁଥିବା ଦଳଗୁଡିକର ଜାଲରେ ନ ଫସନ୍ତୁ ।


    ସାଥୀଗଣ ,


    ନିଜର ତଫସିଲଭୁକ୍ତ ଜାତି ଭାଇ ଭଉଣୀମାନଙ୍କୁ , ପଛୁଆବର୍ଗ , ଆଦିବାସୀମାନଙ୍କ ସମ୍ମାନ ପାଇଁ , ସେମାନଙ୍କ ଅଧିକାର ପାଇଁ ଆମ ସରକାର ହେଉଛନ୍ତି ସଂମ୍ପୂର୍ଣ୍ଣ ପ୍ରତିଶ୍ରୃତିବଦ୍ଧ ।


    ଏସସି/ଏସଟି ମାନଙ୍କ ଉପରେ ଅତ୍ୟାଚାର ସହିତ ଜଡିତ ମାମଲାଗୁଡିକର ଶୀଘ୍ର ଶୁଣାଣୀ କରିବା ପାଇଁ ସ୍ୱତନ୍ତ୍ର କୋର୍ଟ ପ୍ରତିଷ୍ଠା କରାଯାଉଛି । ସରକାର ପଛୁଆ ଜାତିର ଉପବର୍ଗ ପାଇଁ କମିଶନ ଗଠନ କରିବାକୁ ନିଷ୍ପତ୍ତି ମଧ୍ୟ କରିଛନ୍ତି । ସରକାର ଚାହୁଁଛନ୍ତି କି ଓବିସି ସମୁଦାୟରେ ଯେଉଁ ଅତି ପଛୁଆ ବର୍ଗ ଅଛନ୍ତି , ସେମାନଙ୍କୁ ସରକାର ଏବଂ ଶିକ୍ଷଣ ସଂସ୍ଥାଗୁଡିକରେ ନିର୍ଦ୍ଧାରିତ ସୀମା ଅଧିନରେ ସଂରକ୍ଷଣର ଆହୁରି ଅଧିକ ଲାଭ ମିଳୁ । ଏଥିପାଇଁ ଓବିସି ସମୁଦାୟର ଉପବର୍ଗ ସୃଷ୍ଟି କରିବା ପାଇଁ କିମଶନ ଗଠନ କରାଯାଇଛି ।


    ପ୍ରଥମେ 6 ଲକ୍ଷ ଟଙ୍କା ବାର୍ଷିକ ଆୟ କରୁଥିବା କର୍ମଚାରୀ ସ୍ଵଚ୍ଛଳ ସ୍ତର (କ୍ରିମି ଲେୟାର) ଅଧିନରେ ଆସୁଥିଲେ । ସରକାର ଏହାକୁ ବଢାଇ ପ୍ରତି ବର୍ଷ 8 ଲକ୍ଷ ଟଙ୍କା କରିଦେଇଛନ୍ତି । ଅର୍ଥାତ ଏବେ ପଛୁଆବର୍ଗର ଆହୁରି ଅଧିକ ଲୋକଙ୍କୁ ଓବିସି ସଂରକ୍ଷଣର ଲାଭ ମିଳୁଛି । ପ୍ରଥମେ ସରକାର ଏବଂ ସାର୍ବଜନୀକ କଂପାନୀରେ କାର୍ଯ୍ୟ କରୁଥିବା କର୍ମଚାରୀମାନଙ୍କ ମଧ୍ୟରେ ସ୍ଵଚ୍ଛଳ ସ୍ତରର ସମାନତା ନ ଥିଲା । ଏହି ଅସନ୍ତୁଳନକୁ ଶେଷ କରିବାର ଦାବି ବିଗତ 24 ବର୍ଷ ଧରି କରାଯାଉଥିଲା । ଏହି ସରକାର କିଛି ମାସ ପୂର୍ବେ ଏହି ଅସନ୍ତୁଳନକୁ ହଟେଇ ଦେଇଛନ୍ତି । କେନ୍ଦ୍ରରେ ଆମ ସରକାର ଆସିବା ପରେ ଏଭଳି ପଦବୀ ପୂରଣ କରିବାରେ ବ୍ୟଗ୍ରତା ଦେଖାଇଛନ୍ତି , ଯାହା ତଫସିଲଭୁକ୍ତ ଜାତି -ପଛୁଆ ବର୍ଗଙ୍କ ପାଇଁ ସଂରକ୍ଷିତ ଅଛି ।


    ସାଥୀଗଣ ,


    ସାମାଜିକ ଅଧିକାର ଏହି ସରକାର ପାଇଁ କେବଳ କହିବା-ଶୁଣିବାର କଥା ନୁହେଁ , ବରଂ ହେଉଛି ଏକ ପ୍ରତିବଦ୍ଧତା ।


    ଯେଉଁ ‘ ନିଉ ଇଣ୍ଡିଆ ’ କଥା ମୁଁ କହୁଛି ତାହା ମଧ୍ୟ ହେଉଛି ବାବାସାହେବଙ୍କର ମଧ୍ୟ ସ୍ୱପ୍ନର ଭାରତ । ଡ଼କ୍ଟର ଆମ୍ବେଦକରଙ୍କ 125ତମ ଜୟନ୍ତୀକୁ ଦେଶ-ବିଦେଶରେ ବହୁତ ଆଡମ୍ବର ସହକାରେ ପାଳନ କରାଗଲା । ଏହି ଅବସରରେ ସ୍ୱତନ୍ତ୍ର ଡାକ ଟିକଟ , ମୁଦ୍ରା ଜାରୀ କରାଗଲା ।


    ସାଧାରଣତନ୍ତ୍ର ଦିବସ ଅବସରରେ ବାବାସାହେବଙ୍କ ସମ୍ବନ୍ଧିତ ପ୍ରଜ୍ଞାପନ ମେଢ ବାହାର କରାଯାଇଥିଲା । ଆମେରିକା ଏବଂ ବ୍ରିଟେନରେ ଯେଉଁଠାରେ ବାବାସାହେବ ଅଧ୍ୟୟନ କରିଥିଲେ , ସେଠାକୁ ମଧ୍ୟ ଅନେକ ବିଦ୍ୟାର୍ଥୀଙ୍କୁ ପଠାଯାଇଥିଲା ।


    ସରକାର ଐତିହାସିକ ନିଷ୍ପତ୍ତି ନେଇ 26 ନଭେମ୍ବର ଯେଉଁ ଦିନ , ସମ୍ବିଧାନକୁ ସ୍ୱୀକାର କରାଯାଇଥିଲା , ତାହାକୁ ସମ୍ବିଧାନ ଦିବସ ଭାବେ ଘୋଷଣା କଲେ ଏବଂ ପ୍ରଥମ ଥର ସମ୍ବିଧାନ ଉପରେ ସଂସଦରେ ଦୁଇ ଦିନ ଧରି ଆଲୋଚନା କରାଗଲା ।


    ଭାଇ ଓ ଭଉଣୀମାନେ ,


    ମୁଁ ଆଜି ଦେଶର ଲୋକଙ୍କୁ ସ୍ପଷ୍ଟ ଭାବେ କହିବାକୁ ଚାହୁଁଛି କି ଏହା ବାବା ସାହେବଙ୍କ ସତ୍ୟନିଷ୍ଠା , କର୍ତ୍ତବ୍ୟନିଷ୍ଠା ଏବଂ ରାଷ୍ଟ୍ର ନିର୍ମାଣର ପବିତ୍ର ଯଜ୍ଞରେ ହିଁ ହେଉଛି ତାଙ୍କର ଯୋଗଦାନ , ଯେଉଁଥିପାଇଁ ସେ ଭାରତୀୟଙ୍କ ହୃଦୟରେ ନିବାସ କରୁଛନ୍ତି ।


    ନଚେତ କଂଗ୍ରେସ ସଂମ୍ପୂର୍ଣ୍ଣ ଶକ୍ତି ଲଗାଇ ଦେଇଥିଲା କି , ଇତିହାସରୁ ତାଙ୍କ ଚିହ୍ନ ବର୍ଣ୍ଣ ଲିଭିଯାଉ । ଏହା ହେଉଛି ଇତିହାସର ବହୁତ କଟୁ ସତ୍ୟ ଯେ , ଯେତେବେଳେ ବାବା ସାହେବ ଜୀବିତ ଥିଲେ , ସେତେବେଳେ ମଧ୍ୟ କଂଗ୍ରେସ ତାଙ୍କୁ ଅପମାନିତ କରିବାର କୌଣସି ପ୍ରକାର ପ୍ରୟାସ ହାତଛଡା କରି ନ ଥିଲା ।


    ଏଥିପାଇଁ ଭାଇ ଓ ଭଉଣୀମାନେ ,


    • ଆଜିର ପିଢି ପାଇଁ ଏହା ଜାଣିବା ଆବଶ୍ୟକ ଯେ , କିପରି କଂଗ୍ରେସ ବାବାସାହେବଙ୍କୁ ଜୀବିତ ଏବଂ ନିଧନ ପରେ ମଧ୍ୟ ଅପମାନିତ କରିଥିଲା ।


    • ଆଜିର ପିଢି ପାଇଁ ଏହା ଜାଣିବା ଆବଶ୍ୟକ ଯେ , କିପରି ବାବାସାହେବ କଂଗ୍ରେସର ଅସଲ ଚରିତ୍ର ଦେଶ ସାମ୍ନାରେ ରଖିଥିଲେ ।


    • ଆଜିର ପିଢି ପାଇଁ ଏହା ଜାଣିବା ଜରୁରୀ ଯେ , ଯେତେବେଳେ କଂଗ୍ରେସ ଅଭିଯୋଗରେ ଘେରି ହୋଇଥାଏ , ତ କିପରି ସାମ୍ନାରେ ଥିବା ବ୍ୟକ୍ତିକୁ ମୂଳରୁ ଓପାଡି ଫୋପାଡିବା ପାଇଁ ସମସ୍ତ ପ୍ରକାର କଳ କୌଶଳ , ସମସ୍ତ ପ୍ରକାର ଷଡଯନ୍ତ୍ର ରଚନା କରିଥାଏ ।


    କଂଗ୍ରେସ ଏବଂ ବାବାସାହେବଙ୍କ ମଧ୍ୟରେ ଯେତେବେଳେ ସଂପର୍କ ତୁଟିବାର ଶେଷ ସମୟ ଥିଲା , ସେହି ସମୟ ବିଷୟରେ ମୁଁ ଆପଣମାନଙ୍କୁ ବିସ୍ତାର ଭାବରେ କିଛି କଥା କହିବାକୁ ଚାହୁଁଛି । ଏହି କଥା ମନେପକାଇବା ଏଇଥି ପାଇଁ ଆବଶ୍ୟକ , କାରଣ ତାହା କଂଗ୍ରେସର ଅସଲ ଚେହେରାକୁ ସାମ୍ନାକୁ ଆଣିଥାଏ ।


    ସାଥୀଗଣ ,


    ଅନେକ ବିବାଦ କାରଣରୁ ବାବାସାହେବ ନେହେରୁ ମହୋଦୟଙ୍କ ମନ୍ତ୍ରିମଣ୍ଡଳରୁ ଇସ୍ତଫା ଦେଇଥିଲେ । ନିଜ ବୟାନରେ ବାବାସାହେବ ଗୋଟିଏ-ଗୋଟିଏ କରି ନିଜ ଅସୁବିଧା ଓ କଷ୍ଟ ବିଷୟରେ ଉଲ୍ଲେଖ କରିଥିଲେ ।


    ସେ କାରଣ ଗୁଡିକ ସମ୍ବନ୍ଧରେ ମଧ୍ୟ ବିସ୍ତୃତ ଭାବେ କହିଥିଲେ , ଯେଉଁଥିପାଇଁ ସେ ଇସ୍ତଫା ଦେଇଥିଲେ । ମୁଁ ସେହି ବୟାନର କିଛି ଧାଡି ଆପଣମାନଙ୍କୁ କହିବାକୁ ଚାହୁଁଛି । ।


    ଏହି ବୟାନ ଏଇଥିପାଇଁ ବହୁତ ବହତ୍ୱପୂର୍ଣ୍ଣ ଅଟେ , କାରଣ ସାରା ଦେଶର ତଫସିଲଭୁକ୍ତ ଜାତି ସମାଜ , ସାରା ଦେଶର ଆଦିବାସୀ , ପଛୁଆ ସମାଜ , ପ୍ରତ୍ୟେକ ଭାରତବାସୀ ଏହା ଜାଣନ୍ତୁ କି , ଦେଶରେ ଜରୁରୀ ପରିସ୍ଥିତି ଲଗାଇଥିବା କଂଗ୍ରେସ ସରକାର ସମ୍ବିଧାନ ରଚୟିତାଙ୍କ ସହିତ କିଭଳି ବ୍ୟବହାର କରିଥିଲେ ।


    ସାଥୀଗଣ , ବାବା ସାହେବ ଲେଖିଥିଲେ -


    “ ମୋତେ କ୍ୟାବିନେଟର କୌଣସି କମିଟିରେ ନିଆଗଲା ନାହିଁ ।


    ନା କେବଳ ବିଦେଶ ମନ୍ତ୍ରଣାଳୟ କମିଟିରେ ,


    ନା ପ୍ରତିରକ୍ଷା କମିଟିରେ ।


    ଯେତେବେଳେ ଆର୍ଥିକ ବ୍ୟାପାର କମିଟି ଗଠନ ହେଉଥିଲା , ତ ମୋତେ ଲାଗିଲା କି ସେଥିରେ ମୋତେ ନିଶ୍ଚୟ ସାମିଲ କରାଯିବ , କାରଣ ମୁଁ ଅର୍ଥଶାସ୍ତ୍ର ଏବଂ ଆର୍ଥିକ ବ୍ୟାପାର ବିଷୟର ଛାତ୍ର ଥିଲି । କିନ୍ତୁ ମୋତେ ସେଥିରୁ ମଧ୍ୟ ବାଦ ଦିଆଗଲା” ।


    ବାବା ସାହେବଙ୍କୁ ନେଇ କଂଗ୍ରେସର କ ’ ଣ ଚିନ୍ତାଧାରା ଥିଲା , ତାହାର ଏହି ସତ୍ୟତା 70 ବର୍ଷ ପୂର୍ବରୁ ଥିଲା ।


    ଯେଉଁ ବ୍ୟକ୍ତି ଦୁନିଆର ସବୁଠାରୁ ବଡ଼ ବିଶ୍ୱବିଦ୍ୟାଳୟରେ ଅଧ୍ୟୟନ କରିଛନ୍ତି , ସେହି ବ୍ୟକ୍ତିଙ୍କୁ କଂଗ୍ରେସ ଦ୍ୱାରା ପ୍ରତି କ୍ଷଣରେ ଅପମାନିତ କରାଯାଇଛି ।


    ନିଜେ ବାବାସାହେବ କହିଛନ୍ତି କି , ତାଙ୍କୁ କେବଳ ଗୋଟିଏ ମନ୍ତ୍ରଣାଳୟ ଦିଆଗଲା ଯେଉଁଥିରେ ବହୁତ କିଛି କାମ ନ ଥିଲା । ସେ ଭାବୁଥିଲେ ଯୋଜନାଗୁଡିକ ସ୍ଥିର କରିବାର କାମରେ ଯୋଡି ହେବେ , ଯେଉଁ ବିଷୟରେ ସେ ହେଉଛନ୍ତି ସିଦ୍ଧହସ୍ତ , ସେ ନିଜର ଅନୁଭବର ଲାଭ ଦେଶକୁ ଦେବେ , କିନ୍ତୁ ତାଙ୍କୁ ସେ ସବୁଠାରୁ ଦୂରରେ ରଖାଗଲା । ଏପରିକି ମନ୍ତ୍ରିମଣ୍ଡଳର ସଂପ୍ରସାରଣ ସମୟରେ , କୌଣସି ମନ୍ତ୍ରଣାଳୟର ଅତିରିକ୍ତ ଦାୟିତ୍ୱ ମଧ୍ୟ ବାବାସାହେବଙ୍କୁ ଦିଆଗଲା ନାହିଁ ।


    ସାଥୀଗଣ ,


    ଆଉ ଏକ ବଡ଼ କାରଣ ଥିଲା କି ଯେଉଁଥିପାଇଁ ବାବାସାହେବ ଇସ୍ତଫା ଦେଲେ । ଏହି କାରଣ ମଧ୍ୟ ସୂଚାଉଛି କଂଗ୍ରେସର ତଫସିଲଭୁକ୍ତ ଜାତି ଏବଂ ପଛୁଆବର୍ଗଙ୍କ ପ୍ରତି କିପରି ବ୍ୟବହାର ଥିଲା ।


    ନିଜ ବୟାନରେ ବାବାସାହେବ ଆହୁରି ଲେଖିଥିଲେ-


    “ ମୁଁ ଏବେ ଆପଣମାନଙ୍କୁ କାରଣ କହିବାକୁ ଚାହୁଁଛି ଯାହା ସରକାରରୁ ମୋର ମୋହଭଙ୍ଗ କରିଦେଲା । ଏହା ପଛୁଆବର୍ଗ ଏବଂ ତଫସିଲଭୁକ୍ତ ଜାତିମାନଙ୍କ ସହିତ କରାଯାଉଥିବା ବ୍ୟବହାର ସହିତ ଜଡିତ ।


    ମୋ ପାଇଁ ଏହା ଚିନ୍ତାର ବିଷୟ ଥିଲା କି ସମ୍ବିଧାନରେ ପଛୁଆ ଜାତିଙ୍କ ହିତ ପାଇଁ ସଂରକ୍ଷଣ ନିମନ୍ତେ ଉଚିତ ବ୍ୟବସ୍ଥା ନାହିଁ । ଏହି କାର୍ଯ୍ୟ ଜଣେ କମିଶନଙ୍କ ସୁପାରିଶ ଆଧାରରେ ହେବାର ଥିଲା ।


    ସମ୍ବିଧାନ ଲାଗୁ ହେବାର ଗୋଟିଏ ବର୍ଷରୁ ଅଧିକ ସମୟ ହୋଇଯାଇଛି , କିନ୍ତୁ ସରକାର ଏ ପର୍ଯ୍ୟନ୍ତ କମିଶନ ନିଯୁକ୍ତି କରିବା ବିଷୟରେ ଚିନ୍ତା ମଧ୍ୟ କରି ନାହାନ୍ତି ” ।


    ସାଥୀଗଣ ,


    ସେ ସମୟରୁ ନେଇ ଆଜି ପର୍ଯ୍ୟନ୍ତ , କଂଗ୍ରେସର ଚିନ୍ତାଧାରା ବଦଳି ନାହିଁ । 70 ବର୍ଷ ପୂର୍ବେ ପଛୁଆ ଜାତିମାନଙ୍କ ବିଷୟରେ କମିଶନ ଗଠନକୁ ନେଇ କଂଗ୍ରେସ କଥାକୁ ଆଗକୁ ବଢାଇ ନାହିଁ । ଏପରିକି ଡ଼କ୍ଟର ଆମ୍ବେଦକରଙ୍କୁ ଇସ୍ତଫା ଦେବାକୁ ପଡିଥିଲା ।


    ଆଜି 70 ବର୍ଷ ପରେ ମଧ୍ୟ କଂଗ୍ରେସ ସଂସଦରେ ଓବିସି କମିଶନକୁ ସାମ୍ବିଧାନିକ ମାନ୍ୟତା ଦେବା କାର୍ଯ୍ୟକୁ ଅଟକାଇବାର କାମ କରୁଛି । ଓବିସି କମିଶନକୁ ସାମ୍ବିଧାନିକ ମାନ୍ୟତା ମିଳିବା ପରେ ଏହି କମିଶନର ମଧ୍ୟ ଏସସି/ଏସଟି କମିଶନ ଭଳି ଶକ୍ତି ହାସଲ ହୋଇଯିବ । କିନ୍ତୁ କଂଗ୍ରେସ ମଧ୍ୟ ଏଥିରେ ବାଟ ଓଗାଳୁଛି ।


    ସାଥୀଗଣ ,


    ଆପଣମାନଙ୍କୁ ମୁଁ ବାବାସାହେବଙ୍କ ଇସ୍ତଫା ପ୍ରକରଣରେ ଏତେ ବିସ୍ତାରରେ ଏଇଥି ପାଇଁ କହିଲି , କାରଣ କଂଗ୍ରେସ ଦ୍ୱାରା ଏହି ଭ୍ରମ ସୃଷ୍ଟି କରାଯାଉଛି କି ସେମାନେ ତ ବାବାସାହେବଙ୍କୁ ଦେଶର ଆଇନ ମନ୍ତ୍ରୀ କରିଥିଲେ ।


    ଆଇନ ମନ୍ତ୍ରୀ ହେବା ପରେ ବାବାସାହେବଙ୍କ ସହିତ କଂଗ୍ରେସ ଯେଉଁ ବ୍ୟବହାର କରିଛି , ତାହା ପ୍ରତ୍ୟେକ ଭାରତୀୟଙ୍କୁ ଜାଣିବା ଦରକାର । କାରଣ ସ୍ୱାଧୀନତା ପରେ କଂଗ୍ରେସ ଏଭଳି ପରିବେଶ ସୃଷ୍ଟି କରିଥିଲା କି ଦେଶର ଇତିହାସ କେବଳ ଗୋଟିଏ ପରିବାରର ଆଖପାଖ ମଧ୍ୟରେ ସିମୀତ ହୋଇ ରହିଗଲା ।


    ଯେଉଁମାନେ କଂଗ୍ରେସର ଆଦର୍ଶଗତ ଭାବଧାରା ଆଗରେ ନଇଁଲେ ନାହିଁ , ସେମାନଙ୍କୁ ପୁସ୍ତକରେ ମଧ୍ୟ ସ୍ଥାନ ମିଳିନା ନାହିଁ ।


    ସାଥୀଗଣ ,


    1951ରେ କ୍ୟାବିନେଟରୁ ଇସ୍ତଫା ଦେବା ପରେ ବାବାସାହେବ 1952 ରେ ଲୋକସଭାର ସାଧାରଣ ନିର୍ବାଚନ ଲଢିଥିଲେ ।


    କଂଗ୍ରେସ ସେହି ସମୟରେ ନା କେବଳ ତାଙ୍କ ବିରୁଦ୍ଧରେ ନିଜର ପ୍ରାର୍ଥୀ ଠିଆ କରାଇଥିଲା ବରଂ ନିଜେ ନେହେରୁ ମହୋଦୟ , ବାବାସାହେବଙ୍କ ବିରୁଦ୍ଧରେ ପ୍ରଚାର କରିବାକୁ ଯାଇଥିଲେ । କଂଗ୍ରେସ ଦ୍ୱାରା ନିଜର ସମସ୍ତ ଶକ୍ତି ଲଗାଇବା ଯୋଗୁଁ ବାବା ସାହେବଙ୍କୁ ପରାଜୟର ଅପମାନ ସହିବାକୁ ପଡିଲା ।


    ଏହା ପରେ ସେ 1953ରେ ଭଣ୍ଡାରା ଆସନରୁ ଲୋକସଭା ଉପନିର୍ବାଚନ ଲଢିଲେ । କଂଗ୍ରେସ ପୁଣି ତାଙ୍କ ବିରୁଦ୍ଧରେ ପ୍ରାର୍ଥୀ ଠିଆ କରାଇଲା ଏବଂ ପୁଣି ବାବା ସାହେବଙ୍କୁ ଲୋକସଭାରେ ପହଁଚିବାରୁ ରୋକି ଦିଆଗଲା । ଏହି କ୍ରମାଗତ ଅପମାନ ସମୟରେ ଡ଼କ୍ଟର ଶ୍ୟାମା ପ୍ରସାଦ ମୁଖାର୍ଜୀ ତାଙ୍କ ସାଙ୍ଗରେ ଠିଆ ହୋଇଥିଲେ । ତାଙ୍କ ପ୍ରୟାସ ଯୋଗୁଁ ସେ ରାଜ୍ୟସଭାରେ ପହଁଚିଥିଲେ ।


    ସାଥୀଗଣ ,


    ମୁଁ କଂଗ୍ରେସକୁ ଆହ୍ୱାନ କରୁଛି ।


    ସେମାନେ ଗୋଟିଏ କଥା କହି ଦିଅନ୍ତୁ ଯାହା ବାବାସାହେବଙ୍କ ପାଇଁ କରିଛନ୍ତି ।


    ସେମାନେ ଗୋଟିଏ କଥା କୁହନ୍ତୁ ଯାହା ବାବାସାହେବଙ୍କ ସମ୍ମାନ ପାଇଁ କରିଛନ୍ତି ।


    ଭାଇ ଓ ଭଉଣୀମାନେ ,


    ଆମକୁ , ଆପଣମାନଙ୍କୁ ଜଣା ଅଛି କି କଂଗ୍ରେସ ପାଖରେ କୌଣସି ଉତ୍ତର ନାହିଁ । ଉତ୍ତର ନାମରେ ସେମାନେ କେବଳ ମିଛ କହିବେ । ସତ୍ୟ ଏହା ଯେ ବାବାସାହେବଙ୍କ ନିଧନ ପରେ କଂଗ୍ରେସ ରାଷ୍ଟ୍ର ନିର୍ମାଣରେ ତାଙ୍କ ଯୋଗଦାନକୁ ମଧ୍ୟ ଲିଭାଇ ଦେବାର ପ୍ରୟାସ କରିଛି । ନେହେରୁ ମହୋଦୟଙ୍କ ଠାରୁ ନେଇ ରାଜୀବ ଗାନ୍ଧୀଙ୍କ ପର୍ଯ୍ୟନ୍ତ , କଂଗ୍ରେସର ସମସ୍ତ ଲୋକଙ୍କୁ ଭାରତ ରତ୍ନରେ ସମ୍ମାନିତ କଲେ , କିନ୍ତୁ ସେମାନଙ୍କୁ କେବେହେଲେ ବାବାସାହେବ , ‘ ଭାରତ ରତ୍ନ ’ ବୋଲି ଲାଗିଲେ ନାହିଁ ।


    ବାବା ସାହେବଙ୍କୁ ‘ ଭାରତ ରତ୍ନ ’ ସେତେବେଳେ ମିଳିଲା ଯେତେବେଳେ ଭି.ପି ସିଂହଙ୍କ ସରକାର ଗଠନ ହେଲା , ଯେତେବେଳେ ଅଟଳ ବିହାରୀ ବାଜପେୟୀ ମହୋଦୟ , ଆଡଭାନୀ ମହୋଦୟ , ବାବା ସାହେବଙ୍କୁ ଭାରତ ରତ୍ନ ଦେବାକୁ ଅନୁରୋଧ କଲେ ।


    ଏହା ବିଜେପିର ହିଁ ପ୍ରୟାସ ଥିଲା , କି ସଂସଦ ଭବନର କେନ୍ଦ୍ରୀୟ ହଲ୍ ରେ ବାବା ସାହେବଙ୍କ ଚିତ୍ର ଲାଗାଯାଇଥିଲା ।


    ନଚେତ ବାବାସାହେବଙ୍କ ଚିତ୍ର ଲଗାଇବା ବିରୁଦ୍ଧରେ ଏହି ଯୁକ୍ତି ଦର୍ଶାଯାଉଥିଲା କି କେନ୍ଦ୍ରୀୟ ହଲରେ ସ୍ଥାନ ନାହିଁ ।


    ଚିନ୍ତା କରନ୍ତୁ ଯେଉଁ ବ୍ୟକ୍ତି କେନ୍ଦ୍ରୀୟ ହଲ୍ ରେ ବସି ସମ୍ବିଧାନ ରଚନା କରିଛନ୍ତି , ଦେଶ ବିଷୟରେ ଘଂଟା ଘଂଟା ଧରି ସୁକ୍ଷ୍ମ ଭାବେ ଚର୍ଚ୍ଚା କରିଥିଲେ , କଂଗ୍ରେସ ଶାସନ ସମୟରେ ତାଙ୍କ ପାଇଁ କେନ୍ଦ୍ରୀୟ ହଲ୍ ରେ କୌଣସି ସ୍ଥାନ ତ ଥିଲା ।


    ଭାଇ ଓ ଭଉଣୀମାନେ ,


    ମୁଁ ଦୃଢତାର ସହିତ କହି ପାରିବି କି ଯଦି 90 ଦଶକରେ ପଛୁଆବର୍ଗ ଏବଂ ତଫସିଲଭୁକ୍ତ ଜାତିଙ୍କ ଅଧିକାର ଉପରେ ରାଷ୍ଟ୍ରବ୍ୟାପୀ ଆଲୋଚନା ଆରମ୍ଭ ହୋଇ ନ ଥାନ୍ତା , ତ କଂଗ୍ରେସ ଆଜି ମଧ୍ୟ ବାବାସାହେବଙ୍କ ସହିତ ନିଜର ଘୃଣା ଭାବ ସାର୍ବଜନୀନ ଭାବେ ସେହିଭଳି ହିଁ ଦେଖାଉଥିଲା । କଂଗ୍ରେସକୁ ବାବାସାହେବଙ୍କ ନାମରେ ଭୋଟ ବ୍ୟାଙ୍କ ଦୃଷ୍ଟିଗୋଚର ହେଉଛି , କ୍ଷମତା ଦୃଷ୍ଟିକୁ ଆସୁଛି , ଏଥିପାଇଁ ସେମାନେ ଏବେ ବାଧ୍ୟ ହୋଇ ତାଙ୍କ ନାମ ନେବା ଭଳି ଦେଖାଇ ହେଉଛନ୍ତି ।


    ମୁଁ ବୁଝି ପାରୁଛି , କଂଗ୍ରେସର ନିଜର ଇତିହାସରେ , ବାବାସାହେବଙ୍କ ନାମ ନେବା ସବୁଠରୁ ବଡ଼ ବାଧ୍ୟବାଧକତାରୁ ହେଉଛି ଗୋଟିଏ ।


    ଏହା ବାବାସାହେବଙ୍କ ମହାନ କର୍ମ , ଦେଶ ପାଇଁ ତାଙ୍କ ସେବାର ଫଳ କି ଗୋଟିଏ ପରିବାରର ପୂଜା କରୁଥିବା ଲୋକ , ସେହି ପରିବାରକୁ ଦେଶର ଭାଗ୍ୟବିଧାତା ଭାବୁଥିବା ଲୋକ , ଏବେ ଛାତିରେ ପଥର ରଖି ବାବାସାହେବଙ୍କ ନାମ ନେଉଛନ୍ତି ।


    କିନ୍ତୁ ମୋତେ ଜଣାଅଛି କି , କଂଗ୍ରେସ ଏହା ମଧ୍ୟ କରିବ ନାହିଁ । ସେ କେବଳ ଭ୍ରମ ସୃଷ୍ଟି କରି ପାରିବ , ତଫସିଲଭୁକ୍ତ ଜାତି , ପଛୁଆ ବର୍ଗ , ଆଦିବାସୀଙ୍କୁ ମିଛ କହି ପାରିବ , ସେମାନଙ୍କ ମଧ୍ୟରେ ଅପପ୍ରଚାର କରିବ । ଏହି ପ୍ରୟାସର ଏକ ଚିତ୍ର ଏହି ମାସର ଦୁଇ ତାରିଖରେ ଆମେ ଦେଖି ସାରିଛୁ । କେବେ ସଂରକ୍ଷଣ ଶେଷ କରିଦେବାର ଅପପ୍ରଚାର କରାଯାଉଛି , କେବେ ତଫସିଲଭୁକ୍ତ ଜାତି ଙ୍କ ଅତ୍ୟାଚାର ସହିତ ଜଡିତ ଆଇନ ଶେଷ କରି ଦେବାର ଅପପ୍ରଚାର କରିବା , ଭାଇ ସହିତ ଭାଇକୁ ଲଢାଇବାରେ କଂଗ୍ରେସ କୌଣସି ପ୍ରକାରର ପ୍ରୟାସକୁ ହାତଛଡା କରୁ ନାହିଁ ।


    ସାଥୀଗଣ ,


    କଂଗ୍ରେସ କେବେ ଚାହୁଁ ନ ଥିଲା କି ନା ଆଜି ଚାହୁଁଛି କି ତଫସିଲଭୁକ୍ତ ଜାତି , ନିଷ୍ପେସିତ ଏବଂ ପୀଡିତ ବିକାଶର ମୁଖ୍ୟଧାରାକୁ ଆସନ୍ତୁ ।


    ଯେତେବେଳେ କି ଆମ ସରକାର , ବାବାସାହେବଙ୍କ ଦେଖାଇଥିବା ପଥରେ ଚାଲି , ‘ ସମସ୍ତଙ୍କ ସହିତ-ସମସ୍ତଙ୍କର ବିକାଶ ’ ର ମନ୍ତ୍ର ସହିତ ସମାଜର ପ୍ରତ୍ୟେକ ବର୍ଗ ପର୍ଯ୍ୟନ୍ତ ବିକାଶର ଲାଭ ପହଁଚାଇବାର ପ୍ରୟାସ କରୁଛନ୍ତି ।


    କୌଣସି ମଧ୍ୟ ରାଜନୈତିକ ଦଳ ଏବଂ ବ୍ୟକ୍ତି ଯେଉଁମାନେ ସଚ୍ଚୋଟତାର ସହିତ ବାବା ସାହେବଙ୍କର ନାମର ମାଳା ଜପୁଛନ୍ତି , ତାଙ୍କ ଉପରେ ଆସ୍ଥା ରଖୁଛନ୍ତି , କେବେ ମଧ୍ୟ କଂଗ୍ରେସ ସହିତ ଯିବେ ନାହିଁ ।


    ସାଥୀଗଣ ,


    ମୁଁ ଯଦି ଗରିବ ଏବଂ ପଛୁଆ ପରିବାରରେ ଜନ୍ମ ହୋଇ ନ ଥାନ୍ତି , ତ ବାବାସାହେବଙ୍କୁ ଏତେ ସହଜରେ ବୁଝି ପାରି ନ ଥାନ୍ତି । ମୁଁ ଗରିବୀ ଦେଖିଛି , ଜାତି ସହିତ ଜଡିତ ଅପଶବ୍ଦ ମଧ୍ୟ ଶୁଣିଛି , ନିନ୍ଦା ମଧ୍ୟ ଶୁଣିଛି । ଏଥିପାଇଁ ମୋ ଭଳି ବ୍ୟକ୍ତି ନିମନ୍ତେ ଏହି ଅନୁଭବ ସହଜ ରହିଛି କି ସେହି ସମୟରେ ବାବାସାହେବଙ୍କୁ କ ’ ଣ କ ’ ଣ ସହିବାକୁ ପଡିଛି । ବାବାସାହେବଙ୍କ ପ୍ରେରଣାରୁ ହିଁ , କାଲିଠାରୁ , ଅର୍ଥାତ ତାଙ୍କ ଜୟନ୍ତୀଠାରୁ , ଦେଶରେ ଗ୍ରାମ ସ୍ୱରାଜ ଅଭିଯାନର ଶୁଭାରମ୍ଭ ହେବାକୁ ଯାଉଛି । ମୁଁ ନିଜେ ମଧ୍ୟ ଛତିଶଗଡର ବିଜାପୁରରେ ରହିବି । କାଲି(14 ଏପ୍ରିଲ 2018)ଠାରୁ ଦେଶରେ ଆଂଚଳିକ ବିକାଶରେ ଥିବା ଅସନ୍ତୁଳନ , ସ୍ୱାସ୍ଥ୍ୟରେ ଥିବା ଅସନ୍ତୁଳନକୁ ଶେଷ କରବା ପାଇଁ ଏକ ନୂତନ ଅଧ୍ୟାୟମର ମଧ୍ୟ ଶୁଭାରମ୍ଭ ହେବ ।


    ସାଥୀଗଣ ,


    ସାମାଜିକ ନ୍ୟାୟ ଏହି ସରକାରଙ୍କ ପାଇଁ କେବଳ ଏକ କହିବା ଶୁଣିବା କଥା ନୁହେଁ , ବରଂ ହେଉଛି ଏକ ପ୍ରତିଶୃତିବଦ୍ଧତା । କିନ୍ତୁ ଯେଭଳି ଘଟଣାମାନ ଆମେ ବିଗତ ଦିନରେ ଦେଖିଛୁ , ତାହା ସାମଜିକ ନ୍ୟାୟର ଅବଧାରଣାକୁ ଆହ୍ୱାନ ଦେଇଛି ।


    ବିଗତ ଦୁଇ ଦିନ ହେବ ଯେଉଁ ଘଟଣାମାନ ଚର୍ଚ୍ଚାରେ ଅଛି ତାହା ନିଶ୍ଚିତ ଭାବେ କୌଣସି ସଭ୍ୟ ସମାଜ ପାଇଁ ଳଜ୍ୟାଜନକ । ଆମର ସ୍ୱାଧୀନତା ସଂଗ୍ରାମୀମାନେ , ଯେଉଁମାନେ ନିଜ ଜୀବନ ଏହି ଦେଶର ଭବିଷ୍ୟତ ପାଇଁ ବଳିଦାନ କରି ଦେଇଛନ୍ତି , ଏହା ହେଉଛି ସେମାନଙ୍କ ବଳିଦାନର ଅପମାନ ।


    ଗୋଟିଏ ସମାଜ ଭାବେ , ଗୋଟିଏ ଦେଶ ଭାବେ ଆମେ ସମସ୍ତେ ଏଥିପାଇଁ ଲଜ୍ଜିତ , ଦେଶର କୌଣସି ମଧ୍ୟ ରାଜ୍ୟରେ , କୌଣସି କ୍ଷେତ୍ରରେ ହେଉଥିବା ଏହି ଭଳି ଘଟଣା , ଆମର ମାନବିକ ସମ୍ବେଦନାକୁ ଦୋହଲାଇ ଦେଇଛି । ମୁଁ ଦେଶକୁ ବିଶ୍ୱାସ ଦେଉଛି କି କୌଣସି ଅପରାଧୀ ବଂଚିବେ ନାହିଁ , ନ୍ୟାୟ ହେବ ଏବଂ ଭଲ ଭାବେ ନ୍ୟାୟ ହେବ । ଆମ ଏହି ଆଭ୍ୟନ୍ତରୀଣ କୁପ୍ରଥାକୁ ଶେଷ କରିବାର କାର୍ଯ୍ୟ ଆମ ସମସ୍ତଙ୍କୁ ମିଳିମିଶି କରିବାକୁ ହେବ ।


    ମୁଁ ତ ଲାଲକିଲ୍ଳାରୁ କହିବାର ସାହସ କରିଥିଲି କି ଝିଅକୁ ନାହିଁ ପୁଅକୁ ପଚାର । ଆମକୁ ପାରିବାରିକ ବ୍ୟବସ୍ଥା , ସାମାଜିକ ମୂଲ୍ୟବୋଧ ଠାରୁ ନେଇ ନ୍ୟାୟ ବ୍ୟବସ୍ଥା ପର୍ଯ୍ୟନ୍ତ , ସବୁକିଛିକୁ ଏଥିପାଇଁ ମଜବୁତ କରିବାକୁ ପଡିବ ।


    ସେତେବେଳେ ଯାଇ ଆମେ ବାବାସାହେବଙ୍କ ସ୍ୱପ୍ନର ଭାରତ ନିର୍ମାଣ କରି ପାରିବା , ନିଉ ଇଣ୍ଡିଆ ନିର୍ମାଣ କରି ପାରିବା ।


    ବାବା ସାହେବଙ୍କ ଆଶୀର୍ବାଦ ଆପଣ ସମସ୍ତଙ୍କ ଉପରେ ରହୁ , ତାଙ୍କ ବିଚାରରୁ ଆପଣ ମଧ୍ୟ ନିରନ୍ତର ପ୍ରେରଣା ନିଅନ୍ତୁ , ଏହି କାମନା ସହିତ ମୁଁ ମୋ ନିଜ କଥା ସମାପ୍ତ କରୁଛି ।


    ପୁଣି ଥରେ ଆପଣ ସମସ୍ତଙ୍କୁ , ଦେଶର ସମସ୍ତ ଲୋକଙ୍କୁ , ଡ଼କ୍ଟର ଆମ୍ବେଦକର ରାଷ୍ଟ୍ରୀୟ ସ୍ମାରକୀ ପାଇଁ ବହୁତ ବହୁତ ଶୁଭକାମନା ।


    ଧନ୍ୟବାଦ!!!


    **********

    
    
    (Release ID: 1529145) Visitor Counter : 2