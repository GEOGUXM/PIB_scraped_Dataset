      ଆୟୁଷ

      ବିଶ୍ୱ ହୋମିଓପାଥି ଦିବସ ଅବସରରେ ବିଜ୍ଞାନ ସମ୍ମିଳନୀକୁ ଉଦଘାଟନ କରିବେ ଉପରାଷ୍ଟ୍ରପତି
      Posted On: 09 APR 2018 8:11PM by PIB Bhubaneshwar


    ବିଶ୍ୱ ହୋମିଓପାଥି ଦିବସ ଅବସରରେ ଆୟୁଷ ମନ୍ତ୍ରଣାଳୟ ଦ୍ୱାରା ନୂଆଦିଲ୍ଲୀଠାରେ 10 ଓ 11 ଏପ୍ରିଲରେ ଦୁଇ ଦିବସୀୟ ବିଜ୍ଞାନ ସମ୍ମିଳନୀ ଆୟୋଜନ କରାଯାଇଛି । ଉପ ରାଷ୍ଟ୍ରପତି ଶ୍ରୀ ଏମ୍.ଭେଙ୍କେୟା ନାଇଡୁ ଏହି କାର୍ଯ୍ୟକ୍ରମରେ ମୁଖ୍ୟ ଅତିଥି ଭାବେ ଅଂଶଗ୍ରହଣ କରିବେ ଏବଂ ରାଜ୍ୟ ଆୟୁଷ ମନ୍ତ୍ରୀ ଶ୍ରୀ ଶ୍ରୀପଦ ୟେଶୋ ନାଇକ ସମାରୋହରେ ଅଧ୍ୟକ୍ଷତା କରିବେ । ବିଶ୍ୱ ହୋମିଓପାଥି ଦିବସ , ହୋମିଓପାଥିର ଜନକ ଡ. କ୍ରିଷ୍ଟିୟନ ଫ୍ରେଡରିକ ସାମୁଏଲ ହାନିମନଙ୍କ ଜନ୍ମଦିବସ ଉପଲକ୍ଷେ ପାଳନ କରାଯାଏ । ସମ୍ମିଳନୀରେ ଲୋକସଭା ସାଂସଦ ଡ. ମନୋଜ ରଜୋରିଆ ତଥା ଆୟୁଷ ମନ୍ତ୍ରଣାଳୟ ସଚିବ ଶ୍ରୀ ବୈଦ୍ୟ ରାଜେଶ କୋଟେଚା ସମ୍ମାନିତ ଅତିଥି ଭାବେ ଅଂଶଗ୍ରହଣ କରିବେ ।


    ଏହି ସମ୍ମିଳନୀର ବିଷୟ ‘ ନୂତନତ୍ୱ , ବିକାଶ ଏବଂ ପ୍ରଗତି: 40 ବର୍ଷ ଧରି ବିଜ୍ଞାନର ଅନୁସନ୍ଧାନ ’ ରହିଛି । ସମ୍ମିଳନୀରେ ହୋମିଓପାଥିର ଅନୁସନ୍ଧାନକର୍ତ୍ତା , ହୋମିଓପାଥି ଚିକିତ୍ସକ , ଶିକ୍ଷକ ତଥା ଉଦ୍ୟୋଗପତିମାନଙ୍କ ସହିତ ବିଭିନ୍ନ ହୋମିଓପାଥି ସଂଗଠନର ପ୍ରତିନିଧିମାନେ ଅଂଶଗ୍ରହଣ କରିବେ । ଏହି ସମ୍ମିଳନୀରେ ବହୁ ମାନ୍ୟଗଣ ବ୍ୟକ୍ତି ଏବଂ ବୈଜ୍ଞାନିକମାନେ ସମ୍ବୋଧନ କରିବେ । ବିଜ୍ଞାନର ଅନ୍ୟ ଶାଖା ସହ ସଂଶ୍ଲିଷ୍ଟ ବୈଜ୍ଞାନିକ ମଧ୍ୟ ଏହି ସମ୍ମିଳନୀରେ ହୋମିଓପାଥି ସମ୍ବନ୍ଧୀତ ନିଜର ଅନୁସନ୍ଧାନଗୁଡିକୁ ପ୍ରଦର୍ଶୀତ କରିବେ ।


    କେନ୍ଦ୍ରୀୟ ହୋମିଓପାଥି ଅନୁସନ୍ଧାନ ପରିଷଦ ଡ. ହାନିମନଙ୍କୁ ଶ୍ରଦ୍ଧାଞଳୀ ପୂର୍ବକ ତାଙ୍କ 263 ତମ ଜୟନ୍ତୀ ଉପଲକ୍ଷେ ଆସନ୍ତା କାଲି (ମଙ୍ଗଳବାର ଦିନ) ବିଶ୍ୱ ହୋମିଓପାଥି ଦିବସ ଅବସରରେ ବିଜ୍ଞାନ ସମ୍ମିଳନୀର ଆୟାଜନ କରିଛନ୍ତି । ଏହି ଅବସରରେ ହୋମିଓପାଥି କ୍ଷେତ୍ରରେ ଲାଇଫ ଟାଇମ ଆଚିଭମେଣ୍ଟ ପୁରସ୍କାର ପ୍ରଦାନ କରିବା ସହିତ ଉତ୍ତମ ଶିକ୍ଷକ , ଯୁବ ବୈଜ୍ଞାନିକ ଏବଂ ଉତ୍ତମ ଅନୁସନ୍ଧାନ ପେପରକୁ ମଧ୍ୟ ପୁରସ୍କୃତ କରାଯିବ ।


    କେନ୍ଦ୍ରୀୟ ହୋମିଓପାଥି ଅନୁସନ୍ଧାନ ପରିଷଦରେ ବିଗତ 40 ବର୍ଷରୁ ଚାଲିଥିବା ଅନୁସନ୍ଧାନ କାର୍ଯ୍ୟ , ହୋମିଓପାଥି କ୍ଷେତ୍ରରେ କାର୍ଯ୍ୟରତ ବୈଜ୍ଞାନିକମାନଙ୍କ ପାଇଁ ଉତ୍ତମ ଭବିଷ୍ୟତ ପାଇଁ ରୋଡମ୍ୟାପ ପ୍ରସ୍ତୁତ କରିଛି । ପରିଷଦ ଦ୍ୱାରା ବିଗତ 40 ବର୍ଷ ମଧ୍ୟରେ 168 ନିଦାନିକ ଅନୁସନ୍ଧାନ , 40ଟି ମୂଳ ଅନୁସନ୍ଧାନ , 346ଟି ଔଷଧର ମାନକ ନିର୍ଦ୍ଧାରଣ ପାଇଁ ଅଧ୍ୟୟନ , 112 ଟି ଔଷଧର ପରୀକ୍ଷା ତଥା 106ଟି ଔଷଧର କ୍ଲିନିକାଲ ଯାଞ୍ଚ କରାଯାଇଛି । ଏହି ସମୟ ମଧ୍ୟରେ 55 ଟି ଅନୁସନ୍ଧାନ ପ୍ରସ୍ତାବଗୁଡିକର ବୈଷୟିକ ପରୀକ୍ଷଣ ମଧ୍ୟ କରାଯାଇଛି । ଡେଙ୍ଗୁ , ମେଲେରିଆ , ଚିକନଗୁନିଆ ତଥା ଇନଫ୍ଲଏନ୍ଜା ଭଳି ରୋଗ ତଥା ଇନସେଫାଲିଟିସ ସିଣ୍ଡ୍ରୋମ ଉପରେ ବ୍ୟାପକ ଅଧ୍ୟୟନ ମଧ୍ୟ ଆରମ୍ଭ କରାଯାଇ ସାରିଛି । ପରିଷଦ ହୋମିଓପାଥି କ୍ଷେତ୍ରରେ ସ୍ୱଳ୍ପ ସମୟର ପାଠ୍ୟକ୍ରମ ମଧ୍ୟ ଆରମ୍ଭ କରାଯାଇଛି ଯାହା ସ୍ନାତକ ପୂର୍ବରୁ ଛାତ୍ରମାନଙ୍କୁ ଅନୁସନ୍ଧାନ କରିବା ପାଇଁ ପ୍ରେରଣା ଦେବ । ଏହି ପାଠ୍ୟକ୍ରମ ଅନ୍ତର୍ଗତ ଛାତ୍ରବୃତ୍ତି ମଧ୍ୟ ପ୍ରଦାନ କରାଯାଇଛି । ଏହି ଦିଗରେ ପରିଷଦ , ହୋମିଓପାଥି ଦିବସରେ ବୁଝାମଣାପତ୍ର ସ୍ୱାକ୍ଷର କରିବାର କାର୍ଯ୍ୟକ୍ରମ ରହିଛି ।


    *************

    
    
    (Release ID: 1528556) Visitor Counter : 1