      ପର୍ଯ୍ୟଟନ ମନ୍ତ୍ରଣାଳୟ

      ‘ଗୋଟିଏ ଐତିହ୍ୟକୁ ଆପଣେଇବା’ ଯୋଜନା ସ୍ମାରକ ସ୍ଥଳର ବିକାଶ, ରକ୍ଷଣାବେକ୍ଷଣ, ପର୍ଯ୍ୟଟକଙ୍କ ସୁବିଧା ପାଇଁ ସମସ୍ତ ପ୍ରକାର ସୁବିଧା ସୁଯୋଗର ପରିଚାଳନା ପାଇଁ ଉଦ୍ଦିଷ୍ଟ: ପର୍ଯ୍ୟଟନ ମନ୍ତ୍ରଣାଳୟ
      • ଏହି ପ୍ରକଳ୍ପରେ ‘ସ୍ମାରକ ସ୍ଥଳ ଉପରେ କୌଣସି ହସ୍ତକ୍ଷେପ’ ଏବଂ ନନ୍ କୋର ଅଞ୍ଚଳରେ ‘ପହଞ୍ଚ’ ମଧ୍ୟରେ ସିମୀତ ରଖାଯାଇଛି

      Posted On: 28 APR 2018 8:33PM by PIB Bhubaneshwar

    ‘ ଗୋଟିଏ ଐତିହ୍ୟକୁ ଆପଣେଇବା ’ ଯୋଜନା , ସମ୍ବନ୍ଧରେ ଗଣମାଧ୍ୟମରେ ପ୍ରକାଶ ପାଇଥିବା ଏବଂ ଦେଖାଯାଉଥିବା ରିପୋର୍ଟ ସଂପର୍କରେ ସ୍ପଷ୍ଟୀକରଣ ଦେଇ ପର୍ଯ୍ୟଟନ ମନ୍ତ୍ରଣାଳୟ କହିଛି ଯେ ‘ ଗୋଟିଏ ଐତିହ୍ୟକୁ ଆପଣେଇବା ଯୋଜନା: ‘ ନିଜ କିର୍ତ୍ତିରାଜୀ , ନିଜ ପରିଚୟ ’, ପର୍ଯ୍ୟଟନ ମନ୍ତ୍ରଣାଳୟ , ସଂସ୍କୃତି ମନ୍ତ୍ରଣାଳୟ ଏବଂ ପ୍ରତ୍ନତାତ୍ତ୍ୱିକ ସର୍ବେକ୍ଷଣ ସଂସ୍ଥା ( ASI ) , ରାଜ୍ୟ/କେନ୍ଦ୍ର ଶାସିତ ପ୍ରଦେଶ ସରକାର ମାନଙ୍କର ଏକ ସାମୁହିକ ପ୍ରୟାସ । ଏହି ପ୍ରକଳ୍ପର ଉଦ୍ଦେଶ୍ୟ ହେଉଛି ‘ ଉତ୍ତରଦାୟୀ ପର୍ଯ୍ୟଟନ ’ କୁ ପ୍ରଭାବଶାଳୀ ଢ଼ଙ୍ଗରେ ପ୍ରୋତ୍ସାହନ ଦେବା ପାଇଁ ସମସ୍ତ ସହଭାଗୀଙ୍କ ମଧ୍ୟରେ ସମନ୍ୱୟକୁ ବିକଶିତ କରିବା ।


    ଏହାର ଉଦ୍ଦେଶ୍ୟ ରାଷ୍ଟ୍ରାୟତ କ୍ଷେତ୍ରର ଉଦ୍ୟୋଗ , ଘରୋଇ କ୍ଷେତ୍ରର ଉଦ୍ୟୋଗ ଏବଂ କର୍ପୋରେଟ ନାଗରିକ/ବ୍ୟକ୍ତିବିଶେଷ ଏବଂ ଏଏସ୍ଆଇ ମାଧ୍ୟମରେ ଭାରତର ଗୁରୁତ୍ୱପୂର୍ଣ୍ଣ ପର୍ଯ୍ୟଟନ ସ୍ଥଳ ଏବଂ ରାଜ୍ୟଗୁଡିକରେ ଥିବା ଐତିହ୍ୟ ସ୍ଥଳ ଓ ଅନ୍ୟାନ୍ୟ ପର୍ଯ୍ୟଟନ ସ୍ଥଳକୁ ବିଶ୍ୱସ୍ତରୀୟ ପର୍ଯ୍ୟଟନ ଭିତ୍ତିଭୂମି ଭାବେ ବିକଶିତ କରିବାର ଦାୟିତ୍ୱ ଦେବା । ଏହି ସବୁ ପର୍ଯ୍ୟଟନ ସ୍ଥଳର ନିରନ୍ତର ବିକାଶ , ରକ୍ଷଣାବେକ୍ଷଣ ଓ ପରିଚାଳନାକୁ ଅଧିକ ପ୍ରଭାବଶାଳୀ କରିବା ।


    ‘ ଭିଜନ ନିଲାମୀ ’ “Vision Bidding” ଭଳି ଅଭିନବ ପରିକଳ୍ପନା ମାଧ୍ୟମରେ ସେମାନଙ୍କୁ ଐତିହ୍ୟ ବା ‘ ସ୍ମାରକ ମିତ୍ର ’ ‘Monument Mitras’ କୁହାଯିବ । ଯେଉଁଠାରେ ଐତିହ୍ୟସ୍ଥଳକୁ ସବୁଠାରୁ ଭଲ ଦୃଷ୍ଟିଭଙ୍ଗୀରେ ଦେଖୁଥିବା ସଂସ୍ଥାକୁ ନିଜର ସିଏସ୍ଆର କାର୍ଯ୍ୟକଳାପ ସହିତ ଯୋଡିବା ପାଇଁ ଗର୍ବର ସହିତ ଯୋଡିବା ନିମନ୍ତେ ସୁଯୋଗ ପ୍ରଦାନ କରାଯିବ । ସେମାନେ ସେହି ପର୍ଯ୍ୟଟନ ସ୍ଥଳ ପରିସରରେ ଏବଂ ‘ ଅତୁଲ୍ୟ ଭାରତ ’ ୱେବସାଇଟରେ ଅତି କମ୍ ଦୃଷ୍ଟିଗୋଚର ହେବେ । ଏହାର ଉଦ୍ଦେଶ୍ୟ ପର୍ଯ୍ୟଟନ ସ୍ଥଳ ଗୁଡିକୁ ଅଧିକ ପର୍ଯ୍ୟଟକଙ୍କ ଆଗମନ ଏବଂ ସୁଖଦ ଅନୁଭବ ଦେବା , ଅତୁଲ୍ୟ ପର୍ଯ୍ୟଟନ ସ୍ଥଳ ଗୁଡିକୁ ପ୍ରୋତ୍ସାହନ ଦେଇ ପର୍ଯ୍ୟଟନ ମାନଚିତ୍ରରେ ସେଗୁଡିକୁ ସ୍ଥାନିତ କରିବା ।


    ଏହି ପ୍ରକଳ୍ପ ମାଧ୍ୟମରେ ପ୍ରାଥମିକ ଭାବେ ମୁଖ୍ୟତଃ ମୌଳିକ ସୁବିଧା ସୁଯୋଗ ପ୍ରଦାନ କରିବା ଉପରେ ଗୁରୁତ୍ୱ ପ୍ରଦାନ କରାଯାଇଛି , ଯେପରିକି ପରିସ୍କାର ପରିଚ୍ଛନ୍ନତା , ସାର୍ବଜନିକ ସୁବିଧା ସୁଯୋଗ , ପାନୀୟ ଜଳ , ବରିଷ୍ଠ ନାଗରିକ ଏବଂ ଭିନ୍ନକ୍ଷମମାନେ ସହଜରେ ପଂହଚିବା ପାଇଁ ସୁବିଧା ଉପଲବ୍ଧ କରାଇବା , ମାନକୀକୃତ ସଙ୍କେତ ବ୍ୟବସ୍ଥା , ଉନ୍ନତମାନର ଆଲୋକ ଓ ନିରୀକ୍ଷଣ ବ୍ୟବସ୍ଥା , ରାତ୍ରୀକାଳୀନ ପରିଦୃଶ୍ୟ ବ୍ୟବସ୍ଥା , ପର୍ଯ୍ୟଟନ ସୁବିଧା କେନ୍ଦ୍ର , ଆଉ ଏକ ଉନ୍ନତ ପର୍ଯ୍ୟଟନର ଅନୁଭବ କରାଇବା । ଯାହାର ପରିଣାମ ସ୍ୱରୂପ ଉଭୟ ଦେଶ ଭିତରୁ ଓ ବିଦେଶୀ ପର୍ଯ୍ୟଟକଙ୍କ ଆଗମନ ହେବ ।


    ଏହି କାର୍ଯ୍ୟକ୍ରମରେ ଅଗ୍ରାଧିକାର କ୍ଷେତ୍ର ଗୁଡିକର ସୂଚୀ ନିମ୍ନରେ ପ୍ରଦାନ କରାଗଲା :


    • ମୋଳିକ ପର୍ଯ୍ୟଟନ ଭିତ୍ତିଭୂମିର ବିକାଶ ;


    • ଚିହ୍ନଟ କରାଯାଇଥିବା ଅଂଚଳରେ ଜୀବନ ଜୀବିକା ସୃଷ୍ଟି ପାଇଁ ସାଂସ୍କୃତିକ ପରମ୍ପରା ଓ ଐତିହ୍ୟର ପ୍ରସାର ;


    • ଐତିହ୍ୟସ୍ଥଳ ଗୁଡିକରେ ବିଶ୍ୱସ୍ତରୀୟ ଭିତ୍ତିଭୂମି ସୃଷ୍ଟି କରିବା ଓ ତାହାର ବିକାଶ କରିବା ଯାହାଦ୍ୱାରା ପର୍ଯ୍ୟଟକଙ୍କ ଆକର୍ଷଣ ବୃଦ୍ଧି ପାଇବ ;


    • ସ୍ଥାନୀୟ ସମୁଦାୟର ସକ୍ରିୟ ଭାଗିଦାରୀ ମାଧ୍ୟମରେ ରୋଜଗାର ସୃଷ୍ଟି ;


    • ନିଯୁକ୍ତି ସୃଷ୍ଟି ଏବଂ ଆର୍ଥିକ ବିକାଶ ଉପରେ ଏହାର ପ୍ରଭାବ ପାଇଁ ପର୍ଯ୍ୟଟନ କ୍ଷମତାକୁ ସୁଦୃଢ କରିବା ;


    • ନିରନ୍ତର ପର୍ଯ୍ୟଟନ ଭିତ୍ତିଭୂମିର ବିକାଶ ଓ ଉପଯୁକ୍ତ ପରିଚାଳନା ତଥା ରକ୍ଷଣାବେକ୍ଷଣକୁ ସୁନିଶ୍ଚିତ କରିବା


    ଏହି ପ୍ରକଳ୍ପ ପାଇଁ ଉତ୍ସାହଜନକ ପ୍ରତିକ୍ରିୟା ରହିଛି , କାରଣ ଯେଉଁ ସଂସ୍ଥା ଏହାକୁ ଆପଣେବା ପାଇଁ ଆଗେଇ ଆସିଛନ୍ତି , ସେମାନଙ୍କ ମଧ୍ୟରେ କେବଳ ସରକାରୀ ଓ ଘରୋଇ ଉଦ୍ୟୋଗ ନାହାନ୍ତି ବରଂ ସ୍କୁଲ ଓ ଆଇନ୍ ପରାମର୍ଶ ଦେଇଥିବା ସଂସ୍ଥା ମଧ୍ୟ ଅଛନ୍ତି । ଏହି ପ୍ରକଳ୍ପ ଅଧିନରେ ସମଗ୍ର ଦେଶରୁ 31ଟି ସଂସ୍ଥାକୁ (ସ୍ମାରକ ମିତ୍ର ଭାବେ) ଭାରତ ଭିତରେ ଥିବା ମୋଟ 95ଟି ଐତିହ୍ୟ/ପର୍ଯ୍ୟଟନ ସ୍ଥଳ ଆପଣେଇବା ପାଇଁ ଅନୁମୋଦନ କରାଯାଇଛି ।


    ବର୍ତ୍ତମାନ ସୁଦ୍ଧା ପର୍ଯ୍ୟଟନ ମନ୍ତ୍ରଣାଳୟ ସହିତ ଚାରୋଟି ବୁଝାମଣା ପତ୍ର ସ୍ୱାକ୍ଷରିତ ହୋଇଛି । ପର୍ବତାରୋହଣ ପାଇଁ ଜାମ୍ମୁ କାଶ୍ମୀର ସରକାରଙ୍କ ସହିତ ଭାରତୀୟ ଦୁଃସାହସିକ ଟୁର ଅପରେଟର ସଂଘ ( ATOAI ) କାଙ୍ଗ୍ରି , ଲଦାଖରେ ପର୍ବତାରୋହଣ ପାଇଁ ଜାମ୍ମୁ କାଶ୍ମୀର ସରକାର ଏବଂ ପର୍ଯ୍ୟଟନ ମନ୍ତ୍ରଣାଳୟ , ଉତ୍ତରାଖଣ୍ଡ ସରକାରଙ୍କ ଦ୍ୱାରା ଉତ୍ତରାଖଣ୍ଡର ଗୋମୁଖରେ ପରୀକ୍ଷାମୂଳକ ଭାବେ ପର୍ବତାରୋହଣ ପାଇଁ ଭାରତୀୟ ଦୁଃସାହସିକ ଟୁର ଅପରେଟର ସଂଘ ( ATOAI ) ଏବଂ ପର୍ଯ୍ୟଟନ ମନ୍ତ୍ରଣାଳୟ , ପର୍ଯ୍ୟଟନ ମନ୍ତ୍ରଣାଳୟ , ସଂସ୍କୃତି ମନ୍ତ୍ରଣାଳୟ ଏବଂ ପ୍ରତ୍ନତାତ୍ତ୍ୱିକ ସର୍ବେକ୍ଷଣ ସଂସ୍ଥା ଏବଂ ଡାଲମିଆ ଭାରତ ଲିମିଟେଡ ମଧ୍ୟରେ ଦିଲ୍ଲୀର ଲାଲକିଲା ଏବଂ ଆନ୍ଧ୍ରପ୍ରଦେଶର ଗାଣ୍ଡିକୋଟା ଦୁର୍ଗ ପାଇଁ ବୁଝାମଣା ପତ୍ର ସ୍ୱାକ୍ଷରିତ ହୋଇଛି ।


    ଲାଲକିଲା ପାଇଁ ସ୍ୱାକ୍ଷରିତ ହୋଇଥିବା ବୁଝାମଣା ପତ୍ରରେ କେବଳ ଲାଲକିଲା ଆଖପାଖରେ ପର୍ଯ୍ୟଟନ ସୁବିଧାର ବିକାଶ , ପରିଚାଳନା ଏବଂ ରକ୍ଷଣାବେକ୍ଷଣକୁ ଗୁରୁତ୍ୱ ଦିଆଯାଇଛି । ତେବେ ଏହାକୁ ଅଣ କୋର କ୍ଷେତ୍ର ମଧ୍ୟରେ ସିମୀତ ରଖାଯାଇଛି ଏବଂ ଐତିହ୍ୟସ୍ଥଳ ନେଇ କୌଣସି କାରବାରକୁ ସାମିଲ କରାଯାଇ ନାହିଁ ।


    ଏହା ମଧ୍ୟ ସ୍ପଷ୍ଟ କରାଯାଇଛି ଯେ ‘ ଗୋଟିଏ ଐତିହ୍ୟକୁ ଆପଣେଇବା ’ ଯୋଜନା ଅନିର୍ବାର୍ଯ୍ୟ ଭାବେ ଏକ ଅଣ ରାଜସ୍ୱ ସୃଷ୍ଟିକାରୀ ପ୍ରକଳ୍ପ । ଏହା ହେଉଛି ‘ ଉତ୍ତରଦାୟୀ ପର୍ଯ୍ୟଟନ ’ ର ଏକ ଅଂଶ , ଯେଉଁଠାରେ ‘ ସ୍ମାରକ ମିତ୍ର ’ ଅନିବାର୍ଯ୍ୟ ଭାବେ ରକ୍ଷଣାବେକ୍ଷଣ ଏବଂ ଅନ୍ୟାନ୍ୟ କାର୍ଯ୍ୟ ପାଇଁ ନିଜର ସିଏସ୍ଆର ପାଣ୍ଠି ଖର୍ଚ୍ଚ କରିଥାନ୍ତି , ଏବଂ ସିମୀତ ଭାବେ ଦୃଷ୍ଟି ଗୋଚର ହୋଇଥାନ୍ତି । ସଂସ୍ଥା ଗୁଡିକୁ ନିଲାମୀ ଦୃଷ୍ଟିରେ ଅନନ୍ୟ ପରିକଳ୍ପନା ଭାବେ କୌଣସି ଆର୍ଥିକ ନିଲାମୀକୁ ସାମିଲ କରାଯାଇ ନ ଯାଇ ମନୋନୀତ କରାଯାଇଛି ।


    ************

    
    
    (Release ID: 1530741) Visitor Counter : 5