      ରେଳ ମନ୍ତ୍ରଣାଳୟ

      ରେଲୱେ ବୋର୍ଡ ପକ୍ଷରୁ 63ତମ ରେଳ ସପ୍ତାହ ପାଳିତ
      • ଅଶ୍ୱନି ଲୋହାନୀ ଉତ୍ସବରେ ସଭାପତିତ୍ୱ କରିବା ସହ ଦକ୍ଷତା ପ୍ରମାଣପତ୍ର ଓ ଅର୍ଥ ପୁରସ୍କାର ପ୍ରଦାନ କଲେ

      Posted On: 11 APR 2018 6:04PM by PIB Bhubaneshwar

    ନୂଆଦିଲ୍ଲୀସ୍ଥିତ ରେଳ ଭବନରେ 2018 ଏପ୍ରିଲ 11 ତାରିଖରେ ରେଲୱେ ବୋର୍ଡ ପକ୍ଷରୁ 63ତମ ରେଳ ସପ୍ତାହ ପାଳିତ ହୋଇଯାଇଛି । ରେଲୱେ ବୋର୍ଡ ଚେୟାରମ୍ୟାନ୍ ଅଶ୍ୱନି ଲୋହାନୀ ଉତ୍ସବରେ ସଭାପତିତ୍ୱ କରିବା ସହ 2017-18ରେ ଉଲ୍ଲେଖନୀୟ କାର୍ଯ୍ୟ କରିଥିବା ଅଧିକାରୀମାନଙ୍କୁ ଦକ୍ଷତା ପ୍ରମାଣପତ୍ର ସହ ଅର୍ଥ ପୁରସ୍କାର ପ୍ରଦାନ କରିଥିଲେ । କାର୍ଯ୍ୟକ୍ରମରେ ରେଲୱେ ବୋର୍ଡର ଅନ୍ୟାନ୍ୟ ସଦସ୍ୟ ତଥା ଅଧିକାରୀମାନେ ଉପସ୍ଥିତ ଥିଲେ ।


    ରେଲୱେ ବୋର୍ଡର ERB-III ଏବଂ TC-I ସେକ୍ସନ ଯୁଗ୍ମ ଭାବେ ଉଚ୍ଚ ମାନର ଦକ୍ଷତା , ମାମଲାର ତ୍ୱରିତ ଫଇସଲା ଏବଂ ରେକର୍ଡର ଉତ୍ତମ ସଂରକ୍ଷଣ ପାଇଁ ‘ ବେଷ୍ଟ କେପ୍ଟ ସେକ୍ସନ ’ ଭାବେ ଚୟନ ହୋଇଥିଲେ । ସେଥିପାଇଁ ଏହି ଦୁଇଟି ସେକ୍ସନକୁ ଅଶ୍ୱନି ଲୋହାନୀ ରନିଂ ଏଫିସଏନ୍ସି ସିଲ୍ଡ ପ୍ରଦାନ କରିଥିଲେ । ଏହାବାଦ ଦୁଇଟି ଅନ୍ୟ ସେକ୍ସନକୁ ଉଲ୍ଲେଖନୀୟ କାର୍ଯ୍ୟ ପାଇଁ ଦକ୍ଷତା ପ୍ରମାଣ ପତ୍ର ଓ ଅର୍ଥ ପୁରସ୍କାର ପ୍ରଦାନ କରାଯାଇଥିଲା ।


    2017-18ରେ ଉତ୍ତମ କାର୍ଯ୍ୟ ପାଇଁ ରେଲୱେ ବୋର୍ଡର 69 ଜଣ ଅଧିକାରୀଙ୍କୁ ମଧ୍ୟ ଦକ୍ଷତା ପ୍ରମାଣପତ୍ର ଏବଂ ଅର୍ଥ ପୁରସ୍କାର ପ୍ରଦାନ କରାଯାଇଥିଲା । ଅନ୍ତଃମନ୍ତ୍ରାଳୟ ଏବଂ ସର୍ବଭାରତୀୟ ସିଭିଲ ସର୍ଭିସ୍ ଟୁର୍ଣ୍ଣାମେଣ୍ଟରେ ଉତ୍ତମ ପ୍ରଦର୍ଶନ ସକାଶେ 52 ଜଣ କ୍ରୀଡ଼ାବିତ ଏବଂ 10 ଜଣ ସାଂସ୍କୃତିକ କଳାକାରଙ୍କୁ ଅର୍ଥ ପୁରସ୍କାର ଏବଂ ପ୍ରଶସ୍ତିପତ୍ର ପ୍ରଦାନ କରାଯାଇଥିଲା । ଏଥିସହ ରେଳଭବନ ଉଦ୍ୟାନ ବିଭାଗର 3 ଜଣ କର୍ମଚାରୀଙ୍କୁ ମଧ୍ୟ ଅର୍ଥ ପୁରସ୍କାର ପ୍ରଦାନ କରାଯାଇଥିଲା । ଚଣ୍ଡିଗଡ଼ର ରେଲୱେ ଇଞ୍ଜିନିୟର ରେଜିମେଣ୍ଟ ( TA )କୁ ଶ୍ରେଷ୍ଠ ରେଲୱେ ଇଞ୍ଜିନିୟର ରେଜିମେଣ୍ଟ ଭାବେ ଚେୟାରମ୍ୟାନ ରେଲୱେ ବୋର୍ଡ ଟ୍ରଫି ପ୍ରଦାନ କରାଯାଇଥିଲା ।


    ************

    
    
    (Release ID: 1528863) Visitor Counter : 1