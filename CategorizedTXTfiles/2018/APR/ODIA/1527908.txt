      କ୍ୟାବିନେଟ

      କ୍ଷତିରେ ଚାଲୁଥିବା କେନ୍ଦ୍ରୀୟ ରାଷ୍ଟ୍ରାୟତ୍ତ ଉଦ୍ୟୋଗ ବର୍ଣ୍ଣ ଷ୍ଟାଣ୍ଡାର୍ଡ କମ୍ପାନୀ ଲିମିଟେଡକୁ ବନ୍ଦ କରିବା ଲାଗି କ୍ୟାବିନେଟର ଅନୁମତି
      Posted On: 04 APR 2018 5:14PM by PIB Bhubaneshwar


    • ଏହି ନିଷ୍ପତ୍ତି 10 ବର୍ଷରୁ ଅଧିକ ସମୟ ଧରି କମ୍ପାନୀର ଲଗାତାର ହ୍ରାସ ପାଉଥିବା ଭୌତିକ ଏବଂ ଆର୍ଥିକ ପ୍ରଦର୍ଶନ ଏବଂ ଭବିଷ୍ୟତର ପୁନରୁତ୍ଥାନର କମ ସମ୍ଭାବନାକୁ ଦେଖି ନିଆଯାଇଛି
    
    • ବର୍ତ୍ତମାନ କ୍ଷତିରେ ଚାଲୁଥିବା ବିଏସସିଏଲ ଲାଗି ଉପଯୋଗ କରାଯାଉଥିବା ସରକାରୀ ଅର୍ଥର ସଂଚୟ ହେବ ଏବଂ ଏହାର ଉପଯୋଗ ଅନ୍ୟ ବିକାଶ କାର୍ଯ୍ୟ ଲାଗି କରାଯିବ
    
    ରେଳ ମନ୍ତ୍ରଣାଳୟ ଅଧୀନ ରାଷ୍ଟ୍ରାୟତ୍ତ ଉଦ୍ୟୋଗ - ବର୍ଣ୍ଣ ଷ୍ଟାଣ୍ଡାର୍ଡ କମ୍ପାନୀ ଲିମିଟେଡ (ବିଏସସିଏଲ)କୁ ବନ୍ଦ କରିବା ପ୍ରସ୍ତାବକୁ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କ୍ୟାବିନେଟ ବୈଠକରେ ଅନୁମୋଦନ କରାଯାଇଛି । 10 ବର୍ଷରୁ ଅଧିକ ସମୟ ଧରି କମ୍ପାନୀର ଭୌତିକ ଏବଂ ଆର୍ଥିକ ପ୍ରଦର୍ଶନ ଲଗାତାର ଭାବେ ହ୍ରାସ ପାଇଚାଲିଛି । ଭବିଷ୍ୟତରେ ଏହାର ପୁନରୁତ୍ଥାନ ସମ୍ଭାବନା ଖୁବ କମ ଥିବାରୁ ଏପରି ଏକ ନିଷ୍ପତ୍ତି ନିଆଯାଇଛି । ଫଳରେ କ୍ଷତିରେ ଚାଲୁଥିବା ବିଏସସିଏଲର ପାଇଁ ଉପଯୋଗ କରାଯାଉଥିବା ରାଜକୋଷ ଅର୍ଥ ସଂଚୟ ହୋଇପାରିବ ଏବଂ ଏହାର ଉପଯୋଗ ଅନ୍ୟ ବିକାଶ କାର୍ଯ୍ୟ ଲାଗି କରାଯାଇପାରିବ ।
    
    ସରକାର ବିଚ୍ଛିନ୍ନତାକରଣ ପ୍ୟାକେଜ ଏବଂ କମ୍ପାନୀର ଚଳିତ ଦେୟକୁ ଶେଷ କରିବା ଲାଗି 417.10 କୋଟି ଟଙ୍କାର ଏକକାଳୀନ ଅନୁଦାନ ଯୋଗାଇଦେବେ । ଏହା ବ୍ୟତୀତ ଭାରତ ସରକାର (ରେଳ ମନ୍ତ୍ରଣାଳୟ) ଦ୍ୱାରା କମ୍ପାନୀକୁ ଦିଆଯାଉଥିବା 35 କୋଟି ଟଙ୍କାର ବକେୟା ଋଣ ଛାଡ଼ କରିଦିଆଯିବ । ବିଏସସିଏଲର 508 ଜଣ କର୍ମଚାରୀ ସ୍ୱେଚ୍ଛାକୃତ ଅବସର ଯୋଜନା (ଭିଆରଏସ)ରେ ଲାଭାନ୍ୱିତ ହେବେ ।

    ****

    
    
    (Release ID: 1527908) Visitor Counter : 3