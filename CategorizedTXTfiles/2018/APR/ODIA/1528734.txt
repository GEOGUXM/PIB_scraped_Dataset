      ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି

      କୋଲ ଇଣ୍ଡିଆ ଲିମିଟେଡ, ସହାୟକ କମ୍ପାନୀକୁ ଆବଂଟିତ କୋଇଲା ଖନନ ଲିଜ କ୍ଷେତ୍ରରୁ କୋଇଲା ବେଡ ମିଥେନ ଖନନ ଓ ଉତ୍ତୋଳନକୁ କ୍ୟାବିନେଟ ଅନୁମୋଦନ
      Posted On: 11 APR 2018 8:50PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଆଜି ଆର୍ଥିକ ବ୍ୟାପାର ସଂକ୍ରାନ୍ତ କେନ୍ଦ୍ର କ୍ୟାବିନେଟ କମିଟି (ସିସିଇଏ) ପେଟ୍ରୋଲିୟମ ଏବଂ ପ୍ରାକୃତିକ ଗ୍ୟାସ ମନ୍ତ୍ରଣାଳୟ ଦ୍ୱାରା ତୈଳ କ୍ଷେତ୍ର (ନିୟମନ ଏବଂ ବିକାଶ) ଅଧିନିୟମ , 1948 (ଓଆରଡି ଅଧିନିୟମ , 1948 )ର ଅନୁଚ୍ଛେଦ 12 ଅନ୍ତର୍ଗତ 03 . 11 . 2015 ରେ ଜାରୀ ଅଧିସୂଚନାର ଧାରା 3 (ତ୍ରୟୋଦଶ)କୁ ସଂଶୋଧନ କରି ଅଧିସୂଚନା ଜାରି କରିବାକୁ ମଞ୍ଜୁରି ପ୍ରଦାନ କରିଛନ୍ତି ।


    ଏହି ସଂଶୋଧନ କାରଣରୁ ପେଟ୍ରୋଲିୟମ ଏବଂ ପ୍ରାକୃତିକ ଗ୍ୟାସ ନିୟମ 1959 (ପିଏନଜି ନିୟମ , 1959 ) ଅନ୍ତର୍ଗତ କୋଲ ଇଣ୍ଡିଆ ଲିମିଟେଡ (ସିଆଇଏଲ) ଏବଂ ଏହାର ସହାୟକ କମ୍ପାନୀଗୁଡ଼ିକୁ ନିଜସ୍ୱ କୋଇଲା କ୍ଷେତ୍ରରୁ କୋଇଲା ବେଡ ମିଥେନ (ସିବିଏମ)ର ଖନନ ଲାଗି ପିଏନଜି ନିୟମ 1959 ର ଅନ୍ତର୍ଗତ ଲାଇସେନ୍ସ/ଲିଜକୁ ମଞ୍ଜୁରି ଲାଗି ଆବେଦନ ନକରିବା ମାମଲାରେ ରିହାତି ଦିଆଯାଇଛି ।


    ପ୍ରଭାବ :


    ଏହି ନିଷ୍ପତ୍ତି ବ୍ୟବସାୟିକ ସୁଗମତା ଲାଗି ସରକାରଙ୍କ ପ୍ରୟାସ ଆଧାରରେ ନିଆଯାଇଛି । ଏହାଦ୍ୱାରା ସିବିଏମର ଖନନ ଏବଂ ଉତ୍ତୋଳନ କାର୍ଯ୍ୟ ତ୍ୱରାନ୍ୱିତ ହେବ , ପ୍ରାକୃତିକ ଗ୍ୟାସର ଉପଲବ୍ଧତା ବୃଦ୍ଧି ପାଇବ ଏବଂ ପ୍ରାକୃତିକ ଗ୍ୟାସର ଚାହିଦା ଏବଂ ଯୋଗାଣ ମଧ୍ୟରେ ତାରତମ୍ୟ ହ୍ରାସ ପାଇବ । ବ୍ଲକ ନିକଟରେ ସିବିଏମ ଗ୍ୟାସ ଭଣ୍ଡାରର ଖନନ ଏବଂ ଉତ୍ତୋଳନ ଲାଗି ବିକାଶ ଗତିବିଧି ବୃଦ୍ଧି ପାଇବା ଫଳରେ ଆର୍ଥିକ ଗତିବିଧି ବଢ଼ିବ । ଯାହାର ଫଳସ୍ୱରୂପ ସିବିଏମ ପରିଚାଳନା ଏବଂ ଉଦ୍ୟୋଗଗୁଡ଼ିକରେ ନିଯୁକ୍ତି ସୃଷ୍ଟି ହୋଇପାରିବ ।


    **********

    
    
    (Release ID: 1528734) Visitor Counter : 3