      ସଡକ ପରିବହନ ଓ ରାଜପଥ ମନ୍ତ୍ରଣାଳୟ

      ପ୍ରଥମ ଆନ୍ତର୍ଜାତିକ ପ୍ରକଳ୍ପ ପାଇଁ ଏନ୍ଏଚ୍ଏଆଇର ଚୁକ୍ତିନାମା
      Posted On: 12 APR 2018 8:54PM by PIB Bhubaneshwar


    ଭାରତ , ମିଆଁମାର ଏବଂ ଥାଇଲାଣ୍ଡ ମଧ୍ୟରେ ବାଣିଜ୍ୟ , ଶିକ୍ଷା , ସ୍ୱାସ୍ଥ୍ୟ ଏବଂ ପର୍ଯ୍ୟଟନ କ୍ଷେତ୍ରରେ ସମ୍ପର୍କ ବୃଦ୍ଧି କରିବା ଲକ୍ଷ୍ୟରେ ଅବାଧ ଯାନବାହନ ଚଳାଚଳ ପାଇଁ ମିଆଁମାରରେ ରାଜପଥର ଯାଗ୍ୟି-କେଲୱା ସେକ୍ସନର ବିକାଶ ପାଇଁ ଭାରତର ଜାତୀୟ ରାଜପଥ କର୍ତ୍ତୃପକ୍ଷ ( NHAI ) ଏକ ବୁଝାମଣା କରିଛି । ଏହାକୁ ଦୁଇ ଲେନ୍ ବିଶିଷ୍ଟ କରାଯିବ । ଏହି ବୁଝାମଣାପତ୍ର ଏନଏଚ୍ଏଆଇ ଏବଂ ମେସର୍ସ ପୁଞ୍ଜି ଲୟଡ୍ ଲିମିଟେଡ-ବରାହ ଇନଫ୍ରା ଲିମିଟେଡ୍ ମଧ୍ୟରେ ସ୍ୱାକ୍ଷର ହୋଇଛି । ଏଥିପାଇଁ ଆବଶ୍ୟକ 1177 କୋଟି ଟଙ୍କା ଭାରତର ବୈଦେଶିକ ବ୍ୟାପାର ମନ୍ତ୍ରଣାଳୟ ବହନ କରିବ ଏବଂ ଇପିସି ମୋଡରେ ଏହି କାମ ହେବ ।


    ଏହି ପ୍ରକଳ୍ପରେ 3 ନୂତନ ବୃହତ ପୋଲ ଏବଂ 2 ନୂତନ ଛୋଟ ପୋଲ ନିର୍ମିତ ହେବ । ଏବେ ରାଜପଥରେ ଥିବା 4ଟି ବୃହତ ଏବଂ 9ଟି ଛୋଟ ପୋଲର ମରାମତି କରାଯିବ । ଅନ୍ୟ 6ଟି ଛୋଟ ପୋଲକୁ ପୁନର୍ବାର ତିଆରି କରାଯିବ । ରାଜପଥର ଏହି ଦୈର୍ଘ୍ୟ ମଧ୍ୟରେ 6ଟି ଟ୍ରକ ଲେ-ବେ , 20ଟି ବସ୍-ବେ , ଯାତ୍ରୀ ଆଶ୍ରୟସ୍ଥଳୀ ଏବଂ ବିଶ୍ରାମାଗାର ରହିବ । ପ୍ରକଳ୍ପଟି ତିନି ବର୍ଷ ମଧ୍ୟରେ ଶେଷ ହେବ ବୋଲି ଲକ୍ଷ୍ୟ ରହିଛି ।


    *************

    
    
    (Release ID: 1529088) Visitor Counter : 1