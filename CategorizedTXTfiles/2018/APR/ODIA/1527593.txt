      ମାନବ ସମ୍ବଳ ବିକାଶ ମନ୍ତ୍ରଣାଳୟ

      ପରୀକ୍ଷା ପ୍ରଶ୍ନପତ୍ର ଲିକ ରୋକିବା ପାଇଁ ଉଚ୍ଚସ୍ତରୀୟ କମିଟି ଗଠନ କଲା ମାନବ ସମ୍ବଳ ବିକାଶ ମନ୍ତ୍ରଣାଳୟ
      • ମେ 31 ସୁଦ୍ଧା ରିପୋର୍ଟ ପ୍ରଦାନ କରିବ କମିଟି

      Posted On: 04 APR 2018 3:11PM by PIB Bhubaneshwar

    ପ୍ରଶ୍ନପତ୍ର ଲିକ ମାମଲାକୁ ରୋକିବା ପାଇଁ ସିବିଏସଇ ଦ୍ୱାରା ଦଶମ ଏବଂ ଦ୍ୱାଦଶ ଶ୍ରେଣୀ ପରୀକ୍ଷା ବ୍ୟବସ୍ଥାକୁ ଯାଞ୍ଚ କରିବା ଲାଗି ମାନବ ସମ୍ବଳ ବିକାଶ ମନ୍ତ୍ରଣାଳୟ ଏକ ଉଚ୍ଚସ୍ତରୀୟ କ୍ଷମତା ପ୍ରାପ୍ତ କମିଟି ଗଠନ କରିଛନ୍ତି ।


    ଏହି 7 ଜଣିଆ ଉଚ୍ଚ କ୍ଷମତା ପ୍ରାପ୍ତ କମିଟିର ଅଧ୍ୟକ୍ଷ ରହିବେ ମାନବ ସମ୍ବଳ ବିକାଶ ମନ୍ତ୍ରଣାଳୟର ଉଚ୍ଚଶିକ୍ଷା ବିଭାଗର ଅବସର ପ୍ରାପ୍ତ ସଚିବ ଶ୍ରୀ ବିନୟ ସୀଲ ଓବରୋଇ ।


    ନିମ୍ନଲିଖିତ ବିଷୟ କ ମି ଟି ବିଚାରଧୀନ:


    a ) ବିନା ଟ୍ୟାମ୍ପରିଂରେ ପ୍ରଶ୍ନପତ୍ର ପରୀକ୍ଷାର୍ଥୀଙ୍କ ପାଖରେ ପହଂଚିବା ନିଶ୍ଚିତ କରିବା ନେଇ ରହିଥିବା ପ୍ରକ୍ରିୟା ମଧ୍ୟରେ ଥିବା ସମସ୍ତ ସୁରକ୍ଷା ଯାଞ୍ଚ ବ୍ୟବସ୍ଥାର ପୁନଃସମୀକ୍ଷା କରିବା ।


    b ) ଛାପାଖାନାରୁ ପରୀକ୍ଷାର୍ଥୀଙ୍କ ନିକଟକୁ ପ୍ରଶ୍ନପତ୍ର ପଠାଇବା ନେଇ ବର୍ତ୍ତମାନର ପ୍ରଚଳିତ ପରିବହନ ପ୍ରକ୍ରିୟାରେ ଥିବା ଦୁର୍ବଳତାକୁ ଯାଞ୍ଚ କରିବା ଏବଂ ଏହାର ସମୀକ୍ଷା କରିବା ।


    c) ମନୁଷ୍ୟକୃତ ହସ୍ତକ୍ଷେପକୁ ସର୍ବନିମ୍ନ କରି ବୈଷୟିକ ଜ୍ଞାନକୌଶଳ ଦ୍ୱାରା କିପରି ଭାବେ ପଦ୍ଧତିକୁ ଅଧିକ ସୁରକ୍ଷିତ କରାଯାଇ ପାରିବ ସେ ନେଇ ବିଭିନ୍ନ ପ୍ରସ୍ତାବ ପ୍ରଦାନ ।


    କମିଟିର ଅନ୍ୟାନ୍ୟ ସଦସ୍ୟମାନେ ହେଲେ:


    1) ଶ୍ରୀ ପବନେଶ କୁମାର , ଅବସରପ୍ରାପ୍ତ ପରୀକ୍ଷା ନିୟନ୍ତ୍ରକ , ସିବିଏସଇ ଏବଂ ଉତ୍ତର ପ୍ରଦେଶ ପରୀକ୍ଷା ବୋର୍ଡର ପୂର୍ବତନ ସଚିବ ।


    2) ପ୍ରଫେସର ଜେଏସ ରାଜପୁତ , ୟୁନେସ୍କୋ କାର୍ଯ୍ୟକାରୀ ବୋର୍ଡରେ ଭାରତର ପୂର୍ବତନ ପ୍ରତିନିଧି , ଏନସିଇଆରଟିର ପୂର୍ବତନ ନିର୍ଦ୍ଦେଶକ ଏବଂ ଏନସିଟିଇର ପୂର୍ବତନ ଅଧ୍ୟକ୍ଷ ।


    3) ପ୍ରଫେସର ବସୁଧା କାମତ , ଇରକନର ସ୍ୱାଧୀନ ନିର୍ଦ୍ଦେଶକ ଏବଂ ଏସଏନଡିଟି ମହିଳା ବିଶ୍ୱବିଦ୍ୟାଳୟର ପୂର୍ବତନ କୂଳପତି


    4) ପ୍ରଫେସର କ୍ରିଷ୍ଣ ମୋହନ ତ୍ରିପାଠୀ , ଉତ୍ତର ପ୍ରଦେଶ ଶିକ୍ଷା ବିଭାଗର ପୂର୍ବତନ ନିର୍ଦ୍ଦେଶକ ଏବଂ ଉତ୍ତର ପ୍ରଦେଶ ଉଚ୍ଚ ଓ ଉଚ୍ଚ ମାଧ୍ୟମିକ ଶିକ୍ଷା ବୋର୍ଡର ଅଧ୍ୟକ୍ଷ ।


    5) ଡିଜି , ଏନଆଇସିର ବରିଷ୍ଠ ପ୍ରତିନିଧି ।


    6) ଯୁଗ୍ମ ସଚିବ ( SE-II )


    ଏହି ଉଚ୍ଚ କ୍ଷମତା ପ୍ରାପ୍ତ କମିଟି 31.05.2018 ସୁଦ୍ଧା ଏହାର ରିପୋର୍ଟ ପ୍ରଦାନ କରିବେ ।


    ************

    
    
    (Release ID: 1527593) Visitor Counter : 6