      ଉପରାଷ୍ଟ୍ରପତିଙ୍କ ସଚିବାଳୟ

      ସ୍ୱାସ୍ଥ୍ୟ କଭରେଜ ଯୋଜନାର ପରିସର ବ୍ୟାପକ ହେବା ଆବଶ୍ୟକ: ଉପରାଷ୍ଟ୍ରପତି
      Posted On: 18 APR 2018 3:11PM by PIB Bhubaneshwar


    ଉପରାଷ୍ଟ୍ରପତି ଶ୍ରୀ ଏମ ଭେଙ୍କେୟା ନାଇଡୁ ପ୍ରକାଶ କରିଛନ୍ତି ଯେ ଏପରି ସ୍ୱାସ୍ଥ୍ୟ କଭରେଜ ଯୋଜନା ପ୍ରସ୍ତୁତ କରାଯିବାର ଆବଶ୍ୟକତା ରହିଛି , ଯାହାକି ଯୁବକ , ବୃଦ୍ଧ ତଥା ଦିବ୍ୟାଙ୍ଗ ବ୍ୟକ୍ତି ଏବଂ ଦୂରାରୋଗ୍ୟ ରୋଗରେ ପୀଡିତ ଜନସାଧାରଣଙ୍କୁ କଭର କରୁଥିବ । ଶ୍ରୀ ନାଇଡୁ ଆଜି ଗୌହାଟୀରେ 3.2 କୋଟି ଜନସାଧାରଣଙ୍କ ପାଖରେ ଗୁଣବତ୍ତା ସମ୍ପନ୍ନ ଚିକିତ୍ସା ସେବା ପହଂଚିବା ଲାଗି ଆସାମ ସରକାରଙ୍କ ଅଟଳ ଅମୃତ ଅଭିଯାନର ଶୁଭାରମ୍ଭ କରିବା ପରେ ସମାରୋହକୁ ସମ୍ବୋଧିତ କରୁଥିଲେ । ଏହି ଅବସରରେ ଆସାମର ରାଜ୍ୟପାଳ ପ୍ରଫେସର ଜଗଦୀଶ ମୁଖୀ , ଆସାମର ମୁଖ୍ୟମନ୍ତ୍ରୀ ଶ୍ରୀ ସର୍ବାନନ୍ଦ ସୋନୱାଲ , ଆସାମର ସ୍ୱାସ୍ଥ୍ୟ ଓ ପରିବାର କଲ୍ୟାଣ ମନ୍ତ୍ରୀ ଡଃ ହିମନ୍ତ ବିଶ୍ୱ ଶର୍ମା ତଥା ଅନ୍ୟ ମାନ୍ୟଗଣ୍ୟ ବ୍ୟକ୍ତି ଉପସ୍ଥିତ ଥିଲେ ।


    ଉପରାଷ୍ଟ୍ରପତି ଘରୋଇ କ୍ଷେତ୍ରରୁ ଗ୍ରାମୀଣ କ୍ଷେତ୍ରକୁ ଚିକିତ୍ସା ସେବା ପହଂଚାଇବାରେ ସରକାରୀ ପ୍ରୟାସର ପରିପୂରକ ହେବା ପାଇଁ କହିଥିଲେ । ସେ କହିଥିଲେ ଯେ ସ୍ୱାସ୍ଥ୍ୟ ସେବାର ଗୁଣବତ୍ତା ଏପରି ହେବା ଆବଶ୍ୟକ , ଯାହା ସେବା ପ୍ରାପ୍ତ କରୁଥିବା ବ୍ୟକ୍ତିଙ୍କ ସ୍ୱାସ୍ଥ୍ୟରେ ସୁଧାର ଆଣିପାରିବ । ଜନସାଧାରଣଙ୍କୁ ଆର୍ଥିକ ବିପତ୍ତିରୁ ରକ୍ଷା କରାଯିବା ଆବଶ୍ୟକ ଏବଂ ଏହା ସୁନିଶ୍ଚିତ କରାଯିବା ଆବଶ୍ୟକ ଯେ ବିତୀୟ କ୍ଷତିର ଆଶଙ୍କା ସହିତ ଜନସାଧାରଣଙ୍କୁ ଯେପରି ସ୍ୱାସ୍ଥ୍ୟସେବାରେ ଉପଯୋଗ ନକରିବାକୁ ପଡେ ।


    ଉପରାଷ୍ଟ୍ରପତି କହିଲେ ଯେ ଆଧୁନିକ ଜୀବନଶୈଳୀ ଫଳରେ ଅନେକ ସଂକ୍ରାମକ ରୋଗ ହେଉଛି । ଏହି ରୋଗକୁ ରୋକାଯିବାର ଆବଶ୍ୟକତା ରହିଛି କାରଣ ଏହି ରୋଗ ଯୁବବର୍ଗଙ୍କୁ ମଧ୍ୟ ଆକ୍ରମଣ କରୁଛି । ସେ କହିଲେ ଯେ ହିତାଧିକାରୀମାନଙ୍କ ତରଫରୁ ଅନିୟମିତ ଜୀବନଶୈଳୀ ଜନିତ ବିପଦ , ମଦ୍ୟପାନ ତଥା ନିଶାର ଉପଯୋଗ ଫଳରେ ହେଉଥିବା କ୍ଷତି ପ୍ରତି ସଚେତନତା ସୃଷ୍ଟି କରିବାର ପ୍ରୟାସ କରାଯିବା ଆବଶ୍ୟକ ।


    ଉପରାଷ୍ଟ୍ରପତି ବିଦ୍ୟାଳୟ ପାଠ୍ୟକ୍ରମରେ ପରିବର୍ତ୍ତନ ଆଣିବା ପାଇଁ ଗୁରୁତ୍ୱାରୋପ କରିଥିଲେ ଯାହା ଫଳରେ କି ଏଥିରେ ଏନସିଡିର ପାଠ୍ୟକ୍ରମକୁ ମଧ୍ୟ ସାମିଲ କରାଯାଇ ପାରିବ । ସେ କହିଲେ ଯେ ବିଦ୍ୟାଳୟ ଏବଂ ମହାବିଦ୍ୟାଳୟର ବିଦ୍ୟାର୍ଥୀ ମାନଙ୍କ ପାଇଁ ଶାରୀରିକ ଅଭ୍ୟାସକୁ ଅନିବାର୍ଯ୍ୟ କରାଯିବା ଆବଶ୍ୟକ । ସେ କହିଲେ ଯେ ଯେଉଁଠାରେ ବି ସମ୍ଭବ ସେଠାରେ ପିଲାମାନଙ୍କୁ ଯୋଗାସନ ଶିକ୍ଷା ପ୍ରଦାନ କରାଯିବା ଆବଶ୍ୟକ ।


    ଉପରାଷ୍ଟ୍ରପତି କହିଲେ ଯେ ଭାରତର ଶେଷ ଭାଗ ପରି ପୂର୍ବୋତ୍ତର ରାଜ୍ୟର ଗ୍ରାମୀଣ କ୍ଷେତ୍ରଗୁଡ଼ିକ ଚିକିତ୍ସାକର୍ମୀ ଏବଂ ଚିକିତ୍ସା ସୁବିଧାର ଅଭାବ ସହିତ ମୁକାବିଲା କରୁଛନ୍ତି । ସେ କହିଲେ ଯେ ଏହି ଅସୁବିଧାକୁ ଅଧିକରୁ ଅଧିକ ମେଡିକାଲ କଲେଜ ଖୋଲି ଏବଂ ଗ୍ରାମୀଣ ଅଂଚଳରେ ଅଧିକ ସଂଖ୍ୟାରେ ସ୍ୱାସ୍ଥ୍ୟ ସୁବିଧା ସ୍ଥାପନ କରି ଦୂର କରାଯାଇ ପାରିବ ।


    ************

    
    
    (Release ID: 1529605) Visitor Counter : 2