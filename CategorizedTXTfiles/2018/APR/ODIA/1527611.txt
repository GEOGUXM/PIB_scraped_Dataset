      ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ

      ରପ୍ତାନୀରେ ସହାୟତା ପାଇଁ ଡିଜିଟାଲ ପଦକ୍ଷେପର ଶୁଭାରମ୍ଭ କଲେ ସୁରେଶ ପ୍ରଭୁ
      Posted On: 03 APR 2018 4:17PM by PIB Bhubaneshwar


    କେନ୍ଦ୍ର ବାଣିଜ୍ୟ ଓ ଉଦ୍ୟୋଗ ଏବଂ ବେସାମରିକ ବିମାନ ଚଳାଚଳ ମନ୍ତ୍ରୀ ଶ୍ରୀ ସୁରେଶ ପ୍ରଭୁ ରପ୍ତାନୀରେ ସୁଗମତା ପାଇଁ ଆଜି ନୂଆଦିଲ୍ଲୀଠାରେ ରପ୍ତାନୀ ନିରୀକ୍ଷଣ ପରିଷଦ ( EIC ) ଡିଜିଟାଲ ପଦକ୍ଷେପର ଶୁଭାରମ୍ଭ କରିଛନ୍ତି ।


    ଏହି ଅବସରରେ ମନ୍ତ୍ରୀ କହିଲେ ଯେ ଏହି ଡିଜିଟାଲ ପଦକ୍ଷେପ ଜରିଆରେ କୃଷି ଏବଂ ଖାଦ୍ୟ ପଦାର୍ଥର ରପ୍ତାନୀ କ୍ଷେତ୍ରରେ ଭାରତର କ୍ଷମତାରେ ଅନେକ ବୃଦ୍ଧି ହେବ ।


    ବିଶ୍ୱସନୀୟ ନିରୀକ୍ଷଣ ଏବଂ ପ୍ରମାଣ ଭିଜନକୁ ଜାରି ରଖିବା ସହିତ ଭାରତୀୟ ଉତ୍ପାଦନ ପ୍ରତି ବିଶ୍ୱାସକୁ ଆହୁରି ଅଧିକ ମଜଭୁତ କରିବା ଉଦ୍ଦେଶ୍ୟରେ ତିନୋଟି ପୋର୍ଟାଲ ବିକଶିତ କରାଯାଇଛି , ଯାହା ଫଳରେ କି ପାରଦର୍ଶୀ ଢ଼ଙ୍ଗରେ ଦେଣ-ନେଣରେ ଲାଗୁଥିବା ସମୟ ଏବଂ ନିବେଶରେ ହ୍ରାସ କରାଯାଇ ପାରିବ । ଏହି ପୋର୍ଟାଲ କେବଳ ରପ୍ତାନୀରେ ସୁଗମତାର ଅବସର ସୃଷ୍ଟି କରିନଥାଏ , ବରଂ କାଗଜ ଉପଯୋଗରେ ହ୍ରାସ ହେବା ସହ କୋଟି କୋଟି ବୃକ୍ଷକୁ କଟାଯିବାରୁ ରକ୍ଷା କରି ‘ ସବୁଜତାକୁ ଗ୍ରହଣ ’ କରିବା ପଦକ୍ଷେପରେ ମହତ୍ୱପୂର୍ଣ୍ଣ ଭୂମିକା ଗ୍ରହଣ କରିଥାଏ ।


    ସମସ୍ତ କ୍ଷେତ୍ରରେ ହେଉଥିବା କାରବାରରେ ସୁଗମତା ପାଇଁ ତ୍ୱରିତ , ଦକ୍ଷ ଏବଂ ପାରଦର୍ଶୀ ସେବା ଲାଗୁ କରାଇବା ଉଦ୍ଦେଶ୍ୟରେ ସମ୍ପୂର୍ଣ୍ଣ ଭାବେ ରପ୍ତାନୀ ହେଉଥିବା ଖାଦ୍ୟ ପଦାର୍ଥ ଶୃଙ୍ଖଳାକୁ ଏହି ଡିଜିଟାଲ ପ୍ଲାଟଫର୍ମରେ ଏକୀକୃତ କରାଯାଇଛି । ପ୍ରାଥମିକ ଉତ୍ପାଦନ , ଚେନ କ୍ୟାଚ , ଆକ୍ୱାକଲଚର ପଣ୍ଡ , ଡାଏରୀ ଫାର୍ମ ଏବଂ ମହୁମାଛି ପାଳନ ଗୃହ ପରସ୍ପର ସହିତ ଜଡିତ ।


    ଏକ ପ୍ରୟୋଗଶାଳା , ଏକ ଆକଳନ ପୋର୍ଟାଲ ସମସ୍ତ ହିତାଧିକାରୀ ଯେପରିକି ସ୍ୱୀକୃତି ପ୍ରାପ୍ତ ସଂସ୍ଥା , ନିୟାମକ ଏବଂ ପ୍ରୟୋଗଶାଳାମାନଙ୍କୁ ଗୋଟିଏ ଫ୍ଲାଟଫର୍ମରେ ଏକଜୁଟ କରି ଏକୀକୃତ ଦୃଷ୍ଟିକୋଣକୁ ସୁଲଭ କରିଥାଏ ।


    ରପ୍ତାନୀ ଆଲର୍ଟ ପରିଚାଳନା ପୋର୍ଟାଲ ବେନିୟମ ପରିଚାଳନା ଉପରେ କଡା ନଜର ରଖିଥାଏ , ଯାହା ସମ୍ବନ୍ଧରେ ଆମଦାନୀ କରୁଥିବା ଦେଶମାନଙ୍କ ଦ୍ୱାରା ସୂଚିତ କରାଯାଇଥାଏ । ଏହି ପୋର୍ଟାଲ ଜରିଆରେ ଆଲର୍ଟ ସହିତ ଖାଦ୍ୟ ସୁରକ୍ଷା ଏବଂ ଜୈବ ସୁରକ୍ଷାରେ ପ୍ରାରମ୍ଭିକ ପ୍ରମାଣନ ସହିତ ଜଡିତ ଏକାଧିକ ସଙ୍ଗଠନ ଦ୍ୱାରା ଉଠାଯାଉଥିବା ପଦକ୍ଷେପ ଉପରେ ମଧ୍ୟ ନଜର ରଖାଯାଇ ପାରିବ ।


    ଇଆଇସି ବିଦେଶୀ ପ୍ରବୀଣତା ପରୀକ୍ଷଣ ପ୍ରଦାନକାରୀଙ୍କ ଉପରେ ନିର୍ଭରଶୀଳତା ହ୍ରାସ କରି ଏବଂ ପହଂଚରେ ସୁଗମତା ସୁନିଶ୍ଚିତ କରି ମୁମ୍ବାଇ , କୋଲକାତା ଏବଂ ଚେନ୍ନାଇରେ ମାନ୍ୟତା ପ୍ରାପ୍ତ ପ୍ରବୀଣତା ପରୀକ୍ଷଣ ( PT ) ପ୍ରଦାତାଙ୍କୁ ଉପଲବ୍ଧ କରାଇ ଦେଶ ପାଇଁ ବିଶ୍ଳେଷଣାତ୍ମକ କ୍ଷମତାକୁ ବୃଦ୍ଧି କରିବା ଦିଗରେ ଉଲ୍ଲେଖନୀୟ କାର୍ଯ୍ୟ କରିଛି ।


    ରାଷ୍ଟ୍ରମନ୍ତ୍ରୀ ଶ୍ରୀ ସିଆର ଚୌଧୁରୀଙ୍କ ବ୍ୟତୀତ ବାଣିଜ୍ୟ ସଚିବ ଟିଓଟିଆ ମଧ୍ୟ ଏହି ଅବସରରେ ଉପସ୍ଥିତ ଥିଲେ ।


    ***********

    
    
    (Release ID: 1527611) Visitor Counter : 4