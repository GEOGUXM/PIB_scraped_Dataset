      କ୍ୟାବିନେଟ

      ଏମଏମଟିସି ଲିମିଟେଡ ଜରିଆରେ ଜାପାନ ଓ ଦକ୍ଷିଣ କୋରିଆକୁ ଲୁହା ପଥର ଯୋଗାଣ ଲାଗି ଦୀର୍ଘମିଆଦୀ ଚୁକ୍ତିକୁ କ୍ୟାବିନେଟ ଅନୁମୋଦନ
      Posted On: 25 APR 2018 6:18PM by PIB Bhubaneshwar


    ଏମଏମଟିସି ଲିମିଟେଡ ଜରିଆରେ ଆହୁରି ପାଞ୍ଚ ବର୍ଷ ଲାଗି ଜାପାନର ଇସ୍ପାତ ମିଲ (ଜେଏସଏମ) ଏବଂ ଦକ୍ଷିଣ କୋରିଆର ପୋସ୍କୋକୁ ଗ୍ରେଡ 64 ପ୍ରତିଶତରୁ ଅଧିକ ଏଫଇ ଉପାଦାନ ଥିବା ଲୁହାପଥର (ଖଣ୍ଡ ଓ ଫାଇନ ହୋଇଥିବା) ଯୋଗାଣ ଲାଗି ଦୀର୍ଘ ମିଆଦୀ ଚୁକ୍ତି (ଏଲଟିଏ)ର ନବୀକରଣ କରାଯିବ । ଏହି ଚୁକ୍ତିର ପରବର୍ତ୍ତୀ ଅବଧିକୁ 01.04.2018 ଠାରୁ 31.03.2023 ପର୍ଯ୍ୟନ୍ତ ବୃଦ୍ଧି କରାଯିବ । ଏ ସଂକ୍ରାନ୍ତ ପ୍ରସ୍ତାବକୁ ଆଜି ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କେନ୍ଦ୍ର କ୍ୟାବିନେଟ ଅନୁମୋଦନ କରିଛନ୍ତି ।


    ବିବରଣୀ :


    1. ବର୍ତ୍ତମାନର ଦୀର୍ଘ ମିଆଦୀ ଚୁକ୍ତି 31 ମାର୍ଚ୍ଚ 2018 ପର୍ଯ୍ୟନ୍ତ ବୈଧ ଥିଲା । ଜାପାନର ଇସ୍ପାତ ମିଲ ଏବଂ ଦକ୍ଷିଣ କୋରିଆର ପୋସ୍କୋର ସହିତ ନବୀକୃତ ଦୀର୍ଘ ମିଆଦୀ ଚୁକ୍ତି 1 ଏପ୍ରିଲ , 2018 ଠାରୁ 31 ମାର୍ଚ୍ଚ , 2023 ପର୍ଯ୍ୟନ୍ତ ବୈଧ ରହିବ ।


    2. ଦୀର୍ଘ ମିଆଦୀ ଚୁକ୍ତି ଅଧୀନରେ ପ୍ରତିବର୍ଷ ରପ୍ତାନି କରାଯିବାକୁ ଥିବା ଲୁହାପଥର ମାତ୍ର 3.80 ନିୟୁତ ଟନ (ସର୍ବନିମ୍ନ) ବାର୍ଷିକ ଠାରୁ ଆରମ୍ଭ କରି 5.50 ନିୟୁତ ଟନ (ସର୍ବାଧିକ) ବାର୍ଷିକ ହେବ ଏବଂ ଏହାର ଅନ୍ତର୍ଗତ ଏନଏମଡିସି ଓ ଅଣ-ଏନଏମଡିସି ଉଭୟ ହିଁ ମୂଳ ଲୁହା ପଥର ହୋଇଥିବେ । ବୈଲାଡିଲା ଖଣ୍ଡ (ଲମ୍ପ) ରପ୍ତାନିର ପରିମାଣ ସୀମା ବାର୍ଷିକ 1.81 ମିଲିୟନ ଟନ ହୋଇଥିବା ବେଳେ ବୈଲାଡିଲା ଫାଇନ ଲୁହା ପଥର ରପ୍ତାନି ପରିମାଣର ସୀମା ବାର୍ଷିକ 2.71 ମିଲିୟନ ଟନ ହେବ ।


    3. ଏହି ଦୀର୍ଘ ମିଆଦୀ ଚୁକ୍ତି ଅନ୍ତର୍ଗତ ଏମଏମଟିସି ଜରିଆରେ ଜେଏସଏମ ଏବଂ ଦକ୍ଷିଣ କୋରିଆର ପୋସ୍କୋକୁ ଯୋଗାଣ ଲାଗି ପ୍ରସ୍ତାବିତ ଲୁହା ପଥର 64 ପ୍ରତିଶତରୁ ଅଧିକ ଲୌହ ଉପାଦାନ ଥିବା କିସମର ହେବ । ଏହାର ବିବରଣୀ ନିମ୍ନରେ ଦିଆଯଗଲା :


    ଜାପାନର ଇସ୍ପାତ ମିଲ୍


    ବାର୍ଷିକ 3.00-4.30 ନିୟୁତ ଟନ


    ପୋସ୍କୋ , ଦକ୍ଷିଣ କୋରିଆ


    0.80-1.20 ନିୟୁତ ଟନ ବାର୍ଷିକ


    4.ଏଫଓବି ମୂଲ୍ୟର 2.8 ପ୍ରତିଶତ କାରବାର ମାର୍ଜିନ ସହିତ ଏମଏମଟିସି ଜରିଆରେ ଏକକ ଏଜେନ୍ସି ପରିଚାଳନା ଏବଂ ରପ୍ତାନିର ବର୍ତ୍ତମାନ ନୀତି ଆଗକୁ ମଧ୍ୟ ଜାରି ରହିବ ।


    ଲାଭ : ଦୀର୍ଘ ମିଆଦୀ ଚୁକ୍ତି ଅନ୍ତର୍ଗତ ଲୁହା ପଥର ରପ୍ତାନି ଦ୍ୱାରା ଦୀର୍ଘକାଳୀନ ଭାଗିଦାର ଦେଶ ଜାପାନ ଏବଂ ଦକ୍ଷିଣ କୋରିଆ ସହିତ ଭାରତର ଦ୍ୱିପାକ୍ଷିକ ସମ୍ପର୍କ ସୁଦୃଢ଼ କରିବା ଏବଂ ରପ୍ତାନି ବଜାର ହାସଲ କରିବାରେ ସହାୟତା ମିଳିବ , ଯାହାଦ୍ୱାରା ଦେଶରେ ବିଦେଶୀ ମୁଦ୍ରା ପ୍ରବାହ ମଧ୍ୟ ସୁନିଶ୍ଚିତ ହୋଇପାରିବ ।


    ଉପରୋକ୍ତ ଚୁକ୍ତି ଫଳରେ ଭାରତକୁ ନିଜ ଖଣିଜ ପଥର ପାଇଁ ଅନ୍ତର୍ଜାତୀୟ ବଜାର ହାସଲ କରିବା ଏବଂ ସ୍ଥିର ଆର୍ଥିକ ବାତାବରଣ ସୁନିଶ୍ଚିତ କରିବାରେ ସହାୟତା ମିଳିପାରିବ । ଏହା ଖନନ , ଲଜିଷ୍ଟିକ୍ସ ଏବଂ ତତସମ୍ବନ୍ଧୀୟ କ୍ଷେତ୍ରରେ ସିଧାସଳଖ ଏବଂ ପରୋକ୍ଷ ରୋଜଗାର ଉପଲବ୍ଧ କରାଇବ ।


    **********


    

    
    (Release ID: 1530458) Visitor Counter : 1