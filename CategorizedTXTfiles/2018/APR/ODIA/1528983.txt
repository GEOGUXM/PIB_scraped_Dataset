      ସୂଚନା ଓ ପ୍ରସାରଣ ମନ୍ତ୍ରଣାଳୟ

      2017 ବର୍ଷ ପାଇଁ 65ତମ ଜାତୀୟ ଚଳଚ୍ଚିତ୍ର ପୁରସ୍କାର ଘୋଷଣା
      • ବରିଷ୍ଠ ଅଭିନେତା ସ୍ୱର୍ଗତ ବିନୋଦ ଖାନ୍ନାଙ୍କୁ ଦାଦାସାହେବ ଫାଲକେ ପୁରସ୍କାର
      • ଆସାମୀ ଚଳଚ୍ଚିତ୍ର ଭିଲେଜ ରକଷ୍ଟାରକୁ ଶ୍ରେଷ୍ଟ ଫିଚର ଫିଲ୍ମ ପୁରସ୍କାର
      • ବାହୁବଳୀ-ଦି କନକ୍ଲୁଜନକୁ ସାମଗ୍ରୀକ ମନୋରଞ୍ଜନ ଦେଇଥିବା ଶ୍ରେଷ୍ଠ ଲୋକପ୍ରିୟ ଚଳଚ୍ଚିତ୍ର ପୁରସ୍କାର
      • ସ୍ୱର୍ଗୀୟ ବିଶିଷ୍ଟ ଅଭିନେତ୍ରୀ ଶ୍ରୀଦେବୀଙ୍କୁ ହିନ୍ଦୀ ଚଳଚ୍ଚିତ୍ର ମମ ପାଇଁ ଶ୍ରେଷ୍ଠ ଅଭିନେତ୍ରୀ ପୁରସ୍କାର
      • ନଗର କିର୍ତ୍ତନ ଚଳଚ୍ଚିତ୍ର ପାଇଁ ରିଦ୍ଧି ସେନଙ୍କୁ ଶ୍ରେଷ୍ଠ ଅଭିନେତା ପୁରସ୍କାର
      • ପାମ୍ପାଲିଙ୍କ ଦ୍ୱାରା ନିର୍ଦ୍ଦେଶିତ ଜାସାରୀ ଭାଷୀ ଚଳଚ୍ଚିତ୍ର ସିଞ୍ଜରକୁ ଇନ୍ଦିରା ଗାନ୍ଧୀ ପୁରସ୍କାର
      • ମାଲାୟାଲମ ଚଳଚ୍ଚିତ୍ର ଭୟାନକମ ପାଇଁ ଜୟରାଜଙ୍କୁ ଶ୍ରେଷ୍ଠ ନିର୍ଦ୍ଦେଶନା ପୁରସ୍କାର
      Posted On: 13 APR 2018 4:41PM by PIB Bhubaneshwar


    ଆଜି 2017 ବର୍ଷ ପାଇଁ 65ତମ ଜାତୀୟ ଚଳଚ୍ଚିତ୍ର ପୁରସ୍କାର ଘୋଷଣା କରାଯାଇଛି । ଶ୍ରେଷ୍ଠ ଫିଚର ଫିଲ୍ମ , ଶ୍ରେଷ୍ଠ ଚଳଚ୍ଚିତ୍ର ରଚନା ଏବଂ ଦାଦାସାହେବ ଫାଲକେ ପୁରସ୍କାର ଚୟନ ମଣ୍ଡଳୀର ସଦସ୍ୟ ଏବଂ ଅଣ ଫିଚର ଫିଲ୍ମ ବିଚାରକମଣ୍ଡଳୀର ଅଧ୍ୟକ୍ଷମାନଙ୍କ ଦ୍ୱାରା ଏହି ଘୋଷଣା କରାଯାଇଥିଲା । ହିନ୍ଦୀ ଚଳଚ୍ଚିତ୍ର ଏବଂ ଅନ୍ତର୍ଜାତୀୟ ଚଳଚ୍ଚିତ୍ର କ୍ଷେତ୍ରରେ ପ୍ରସିଦ୍ଧି ଅର୍ଜନ କରିଥିବା ବିଶିଷ୍ଟ ଚଳଚ୍ଚିତ୍ର ନିର୍ମାତା ଶ୍ରୀ ଶେଖର କପୁର ଫିଚର ଫିଲ୍ମ କେନ୍ଦ୍ରୀୟ ପ୍ୟାନେଲର ନେତୃତ୍ୱ ନେଇଥିଲେ । ଅଣ ଫିଚର ଫିଲ୍ମ ପ୍ୟାନେଲର ନେତୃତ୍ୱ ନେଇଥିଲେ ଶ୍ରୀ ନକୁଲ କାମତେ । ଶ୍ରେଷ୍ଠ ଚଳଚ୍ଚିତ୍ର ରଚନାର ବିଚାରକ ଥିଲେ ଶ୍ରୀ ଅନନ୍ତ ବିଜୟ । ଆସନ୍ତା ମେ 3 ତାରିଖ , 2018ରେ ଭାରତର ମହାମହିମ ରାଷ୍ଟ୍ରପତି ଜାତୀୟ ଚଳଚ୍ଚିତ୍ର ପୁରସ୍କାର ପ୍ରଦାନ କରିବେ । 65ତମ ଜାତୀୟ ଚଳଚ୍ଚିତ୍ର ପୁରସ୍କାରର ବିଚାରକ ମଣ୍ଡଳୀର ଅଧ୍ୟକ୍ଷମାନେ 12.04.2018ରେ କେନ୍ଦ୍ର ସୂଚନା ଏବଂ ପ୍ରସାରଣ ମନ୍ତ୍ରୀ ଶ୍ରୀମତି ସ୍ମୃତି ଜୁବିନ ଇରାନୀଙ୍କୁ ସେମାନଙ୍କ ରିପୋର୍ଟ ପ୍ରଦାନ କରିଥିଲେ ।


    ଭାରତୀୟ ଚଳଚ୍ଚିତ୍ର ଜଗତକୁ ତାଙ୍କର ଯୋଗଦାନ ଲାଗି ବରିଷ୍ଠ ହିନ୍ଦୀ ଚଳଚ୍ଚିତ୍ର ଅଭିନେତା ସ୍ୱର୍ଗତଃ ଶ୍ରୀ ବିନୋଦ ଖାନ୍ନାଙ୍କୁ ଦାଦାସାହେବ ଫାଲକେ ପୁରସ୍କାର ପ୍ରଦାନ କରାଯିବ । ବିଭିନ୍ନ ବର୍ଗରେ ଚଳିତ ବର୍ଷ ପୁରସ୍କାର ହାସଲ କରିଥିବା ଅନ୍ୟ ବିଜେତାମାନଙ୍କ ମଧ୍ୟରେ ଆସାମୀ ଚଳଚ୍ଚିତ୍ର “ ଭିଲେଜ ରକଷ୍ଟାର ” ଶ୍ରେଷ୍ଠ ଫିଚର ଫିଲ୍ମ ଏବଂ ବାହୁବଳୀ-ଦି କନକ୍ଲୁଜନକୁ ସାମଗ୍ରୀକ ମନୋରଞ୍ଜନ ଦେଇଥିବା ଶ୍ରେଷ୍ଠ ଲୋକପ୍ରିୟ ଚଳଚ୍ଚିତ୍ର ପୁରସ୍କାର ପାଇବାକୁ ମନୋନିତ ହୋଇଛନ୍ତି । ନିର୍ଦ୍ଦେଶକ ଭାବେ ପ୍ରଥମ ପଦାର୍ପଣକାରୀ ଚଳଚ୍ଚିତ୍ର ପାଇଁ ‘ ସିଞ୍ଜର ’ ର ନିର୍ଦ୍ଦେଶକ ପାମ୍ପାଲୀଙ୍କୁ ଇନ୍ଦିରା ଗାନ୍ଧୀ ପୁରସ୍କାର ଦିଆଯିବାକୁ ଘୋଷଣା କରାଯାଇଛି । ଜାତୀୟ ଏକତା ଉପରେ ଆଧାରିତ ଶ୍ରେଷ୍ଠ ଫିଚର ଚଳଚ୍ଚିତ୍ର ଭାବେ ନର୍ଗିସ ଦତ୍ତ ପୁରସ୍କାର ମରାଠୀ ଚଳଚ୍ଚିତ୍ର “ ଧାପ୍ପା ” କୁ ଦିଆଯିବା ଲାଗି ଘୋଷଣା କରାଯାଇଛି । ଫିଚର ଫିଲ୍ମ ବର୍ଗରେ ମାଲାୟାଲମ ଚଳଚ୍ଚିତ୍ର “ ଭୟାନକମ ” ପାଇଁ ଜୟରାଜଙ୍କୁ ଶ୍ରେଷ୍ଠ ନିର୍ଦ୍ଦେଶକ ପୁରସ୍କାର ମିଳିବ । ଅଣ ଫିଚର ଫିଲ୍ମ ବର୍ଗରେ ନାଗରାଜ ମଞ୍ଜୁଳେଙ୍କୁ ଶ୍ରେଷ୍ଠ ନିର୍ଦ୍ଦେଶକ ପୁରସ୍କାର ମିଳିବ । ନଗରକୀର୍ତ୍ତନ ପାଇଁ ରିଦ୍ଧି ସେନ ଶ୍ରେଷ୍ଠ ଅଭିନେତା ଏବଂ ମମ ଚଳଚ୍ଚିତ୍ର ପାଇଁ ଶ୍ରୀଦେବୀଙ୍କୁ ଶ୍ରେଷ୍ଠ ଅଭିନେତ୍ରୀ ପୁରସ୍କାର ମିଳିବ ।


    ସାମାଜିକ ପ୍ରସଙ୍ଗରେ ଶ୍ରେଷ୍ଠ ଚଳଚ୍ଚିତ୍ର ପୁରସ୍କାର ଭିସି ଅଭିଳାଷଙ୍କ ନିର୍ଦ୍ଦେଶନାରେ ନିର୍ମିତ ଚଳଚ୍ଚିତ୍ର “ ଆଲୋରୁକ୍କମ ” କୁ ମିଳିବ । ଅଣ ଫିଚର ଫିଲ୍ମ ବର୍ଗରେ ପିୟା ଶାହାଙ୍କ ନିର୍ଦ୍ଦେଶନାରେ ନିର୍ମିତ “ ୱାଟର ବେବୀ ” କୁ ନିର୍ଦ୍ଦେଶକଙ୍କ ଶ୍ରେଷ୍ଠ ପଦାର୍ପଣକାରୀ ଚଳଚ୍ଚିତ୍ର ପୁରସ୍କାର ମିଳିବ ।


    ସମ୍ବିଧାନର ଅଷ୍ଟମ ଅନୁଚ୍ଛେଦରେ ସ୍ଥାନିତ ଭାଷାକୁ ବାଦ ଦେଇ ଅନ୍ୟ ଭାଷାରେ ନିର୍ମିତ ଚଳଚ୍ଚିତ୍ର ଫିଚର ଫିଲ୍ମ ବର୍ଗରେ ପୁରସ୍କାର ଦିଆଯିବାକୁ ଘୋଷଣା କରାଯାଇଛି । ଶ୍ରେଷ୍ଠ ଜାସାରୀ ଚଳଚ୍ଚିତ୍ର ଭାବେ “ ସିଞ୍ଜର ” ଏବଂ ଶ୍ରେଷ୍ଠ ଲାଡାଖୀ ଚଳଚ୍ଚିତ୍ର ଭାବେ “ ୱାକିଂ ୱିଥ ଦ ୱିଣ୍ଡ ” କୁ ପୁରସ୍କାର ଦିଆଯିବାକୁ ଘୋଷଣା କରାଯାଇଛି ।


    ଗିରିଧର ଝାଙ୍କୁ ପ୍ରାମାଣିକତା ଏବଂ ମୌଳିକତାର ସହିତ ହିନ୍ଦୀ ଚଳଚ୍ଚିତ୍ର ଜଗତ ବ୍ୟାପକ କ୍ଷେତ୍ରରେ ପ୍ରସାରିତ ହୋଇଥିବା ତାଙ୍କର ଲେଖା ପାଇଁ ଶ୍ରେଷ୍ଠ ଚଳଚ୍ଚିତ୍ର ସମୀକ୍ଷକ ପୁରସ୍କାର ପ୍ରଦାନ କରାଯିବ । ସୁନୀଲ ମିଶ୍ରାଙ୍କୁ ଚଳଚ୍ଚିତ୍ର ଉପରେ ତାଙ୍କର ସ୍ତମ୍ଭଗୁଡ଼ିକ ପାଇଁ ସ୍ୱତନ୍ତ୍ର ଉଲ୍ଲେଖ ପୁରସ୍କାର ପ୍ରଦାନ କରାଯିବ । ବବି ୱାହେଙ୍ଗବାମଙ୍କ ଦ୍ୱାରା ରଚିତ ‘ ପ୍ରଥମ ମଣିପୁରୀ ଫିଚର ଫିଲ୍ମ- ମାତମାଗି ମଣିପୁର ’ କୁ ଚଳଚ୍ଚିତ୍ର ଉପରେ ଶ୍ରେଷ୍ଠ ପୁସ୍ତକ ପୁରସ୍କାର ପ୍ରଦାନ କରାଯିବ ।


    ଫିଚର ଫିଲ୍ମ ବର୍ଗରେ ସ୍ୱତନ୍ତ୍ର ଜୁରୀ ପୁରସ୍କାର କୌଶିକ ଗାଙ୍ଗୁଲୀଙ୍କ ନିର୍ଦ୍ଦେଶନା ଏବଂ ସାନି ଘୋଷ ରାଏଙ୍କ ପ୍ରଯୋଜନାରେ ନିର୍ମିତ ‘ ନଗରକୀର୍ତ୍ତନ ’ ପାଇଛି । ଅଣ ଫିଚର ଫିଲ୍ମ ବର୍ଗରେ ପ୍ରତୀକ ବତ୍ସଙ୍କ ନିର୍ଦ୍ଦେଶନା ଏବଂ ଚଳଚ୍ଚିତ୍ର ଡିଭିଜନର ପ୍ରୋଯୋଜନାରେ ନିର୍ମିତ ଚଳଚ୍ଚିତ୍ର “ ଏ ଭେରୀ ଓଲ୍ଡମ୍ୟାନ ୱିଦ ଏନରମସ ୱିଙ୍ଗସ ଏଣ୍ଡ ମଣ୍ଡେ ’ କୁ ଦିଆଯିବା ଲାଗି ଘୋଷଣା କରାଯାଇଛି । ଅମର ଭାରତ ଦେଓକରଙ୍କ ନିର୍ଦ୍ଦେଶନାରେ ନିର୍ମିତ ମରାଠୀ ଚଳଚ୍ଚିତ୍ର ମୋହରକ୍ୟାକୁ ଶ୍ରେଷ୍ଠ ଶିଶୁ ଚଳଚ୍ଚିତ୍ର ପୁରସ୍କାର ଦିଆଯାଇଛି । “ କାଟ୍ରୁ ଭେଲିୟିଡାଇ ” ପାଇଁ ସଙ୍ଗୀତ ନିର୍ଦ୍ଦେଶକ ଏଆର ରେହମାନଙ୍କୁ ଶ୍ରେଷ୍ଠ ସଙ୍ଗୀତ ନିର୍ଦ୍ଦେଶକ ପୁରସ୍କାର ଦିଆଯିବାକୁ ଘୋଷଣା କରାଯିବ ।


    **************

    
    
    (Release ID: 1528983) Visitor Counter : 8