      ସାମାଜିକ ନ୍ୟାୟ ଓ ସଶକ୍ତିକରଣ ମନ୍ତ୍ରଣାଳୟ

      ପିଲାମାନଙ୍କଠାରେ ଅଟିଜିମ ସ୍ପେକ୍ଟ୍ରମ ଡିଜଅର୍ଡରର ନିଦାନ ଓ ପ୍ରବନ୍ଧନ ପାଇଁ ଚତୁର୍ଥ ତିନି ଦିବସୀୟ ରାଷ୍ଟ୍ରୀୟ କର୍ମଶାଳା ଆରମ୍ଭ
      Posted On: 06 APR 2018 7:24PM by PIB Bhubaneshwar


    ପିଲାମାନଙ୍କ ମଧ୍ୟରେ ଅଟିଜିମ ସ୍ପେକ୍ଟ୍ରମ ଡିଜଅର୍ଡରର ନିଦାନ ଏବଂ ପ୍ରବନ୍ଧନ ପାଇଁ ଅଟିଜିମ ଟୁଲ୍ସ-ଆଇଏନସିଏଲଏନ ଏବଂ ଆଇଏସଏଏ ଉପରେ ପ୍ରମୁଖ ପ୍ରଶିକ୍ଷକମାନଙ୍କୁ ପ୍ରଶିକ୍ଷଣ ପ୍ରଦାନ କରିବା ହେତୁ ଚତୁର୍ଥ ତିନି ଦିବସୀୟ ରାଷ୍ଟ୍ରୀୟ କର୍ମଶାଳା ଆଜି ନୂଆଦିଲ୍ଲୀସ୍ଥିତ ବିଜ୍ଞାନ ଭବନଠାରେ ଆରମ୍ଭ କରାଯାଇଛି । ଦିବ୍ୟାଙ୍ଗମାନଙ୍କୁ ସଶକ୍ତିକରଣ ବିଭାଗ ( DEPWD ) ସଚିବ ଶ୍ରୀମତୀ ଶକୁନ୍ତଳା ଡି.ଗାମଲିନ , ରାଷ୍ଟ୍ରୀୟ ଟ୍ରଷ୍ଟର ଅଧ୍ୟକ୍ଷ ଡା. କେ.କେ. ପାଣ୍ଡେ , ରାଷ୍ଟ୍ରୀୟ ଟ୍ରଷ୍ଟର ଯୁଗ୍ମ ସଚିବ ଏବଂ ସିଇଓ ଶ୍ରୀ ମୁକେଶ ଜୈନ ତଥା ଏହା ସହ ସଂଶ୍ଳିଷ୍ଟ ବିଭିନ୍ନ ଅଂଶୀଦାରମାନଙ୍କୁ ଉପସ୍ଥିତିରେ ଏହି କର୍ମଶାଳା ଉଦଘାଟନ କରିଥିଲେ । ସାମାଜିକ ନ୍ୟାୟ ଏବଂ ଅଧିକାରୀତା ମନ୍ତ୍ରଣାଳୟ ଅଧିନସ୍ଥ ନ୍ୟାସନାଲ ଟ୍ରଷ୍ଟ ଦ୍ୱାରା ଆୟୋଜିତ ଏହି କର୍ମଶାଳାକୁ ଅଖିଳ ଭାରତୀୟ ଆୟୁର୍ବିଜ୍ଞାନ ସଂସ୍ଥାନ ( AIIMS ) ନୂଆଦିଲ୍ଲୀର ମିଳିତ ଆନୁକୂଲ୍ୟରେ କରାଯାଇଥିଲା । ଦେଶର ସମସ୍ତ ଡାକ୍ତରମାନଙ୍କୁ ଅଟିଜିମ ଟୁଲ୍ସ ସହ ଅବଗତ କରାଇବା ଉଦ୍ଦେଶ୍ୟ ନେଇ ଏହି କର୍ମଶାଳା ଆୟୋଜିତ ହୋଇଥିଲା । ଏହାଦ୍ୱାରା ଅଟିଜିମ ଟୁଲ୍ସର ବ୍ୟବହାର କରି ନିଦାନିକ ମାନଦଣ୍ଡର ସୂଚନା ଦେବା ସହିତ ସଦିଗ୍ଧ ଅଟିଜିମ ସ୍ପେକ୍ଟ୍ରମ ଡିଜଅର୍ଡର ଥିବା ପିଲାମାନଙ୍କର ନିଦାନିକ ମୂଲ୍ୟାୟନ କରିପାରିବେ ।


    ନ୍ୟାସନାଲ ଟ୍ରଷ୍ଟ , ପିଲାମାନଙ୍କ ସ୍ନାୟୁ ବିଜ୍ଞାନ ବିଭାଗ , ପିଲାମାନଙ୍କ ଚିକିତ୍ସା ବିଭାଗ , ଏମ୍ସର ସହଯୋଗରେ ଏହିଭଳି ତିନୋଟି ରାଷ୍ଟ୍ରୀୟ କର୍ମଶାଳା ସଫଳତାର ସହ ଆୟୋଜିତ କରାଯାଇପାରିଛି । ଏହିସବୁ କର୍ମଶାଳାରେ 250ରୁ ଅଧିକ ଶିଶୁ ବିଶେଷଜ୍ଞ , ମାନସିକ ରୋଗ ବିଶେଷଜ୍ଞ ଏବଂ ନିଦାନିକ ମନୋବିଜ୍ଞାନ ପାଇଁ ଅଟିଜିମ ଟୁଲ୍ସରେ ମାଷ୍ଟର ପ୍ରଶିକ୍ଷକମାନଙ୍କୁ ପ୍ରଶିକ୍ଷଣ ପ୍ରଦାନ କରାଯାଇଛି ।


    ନ୍ୟାସନାଲ ଟ୍ରଷ୍ଟ , ଡିଇପିଡବ୍ଲୁଡି ଅନ୍ତର୍ଗତ ଅଟିଜିମ , ସେରିବ୍ରାଲ ପଲିସି , ସାଧାରଣ ବିକାଶରେ ହ୍ରାସି ଏବଂ ଅନ୍ୟ ଦିବ୍ୟାଙ୍ଗ ବ୍ୟକ୍ତିମାନଙ୍କର କଲ୍ୟାଣ ପାଇଁ ସଂସଦର ଆଇନ ଦ୍ୱାରା ପ୍ରତିଷ୍ଠା କରାଯାଇଥିବା ଏକ ବୈଧାନିକ ସଂଗଠନ । ନିଜ ଅସ୍ଥିତ୍ୱକୁ ଆସିବା ପରେ ନ୍ୟାସନାଲ ଟ୍ରଷ୍ଟ ଏହି ଦିବ୍ୟାଙ୍ଗମାନଙ୍କର କଲ୍ୟାଣ ପାଇଁ ବିଭିନ୍ନ ଯୋଜନା ଏବଂ କାର୍ଯ୍ୟକ୍ରମ କରୁଛି । ଦିବ୍ୟାଙ୍ଗ ଉପରେ କର୍ମଶାଳା , ସଂଗୋଷ୍ଠୀ ଏବଂ ସମ୍ମିଳନୀ ଆୟୋଜିତ କରି ସାଧାରଣ ଜନତାଙ୍କ ମଧ୍ୟରେ ସଚେତନତା ବୃଦ୍ଧି କରାଇବା କ୍ଷେତ୍ରରେ ନ୍ୟାସନାଲ ଟ୍ରଷ୍ଟ କାର୍ଯ୍ୟ କରୁଛି ।


    ବୈଶ୍ୱିକ ସ୍ତରରେ ସହରୀ ଏବଂ ଗ୍ରାମୀଣ ସମୁଦାୟ ମଧ୍ୟରେ ଅଟିଜିମ ସ୍ପେକ୍ଟ୍ରମ ଡିଜଅର୍ଡର ବୃଦ୍ଧି ପାଉଛି । ବିଗତ ଦଶନ୍ଧିରୁ ସ୍ନାୟୁ ବିଜ୍ଞାନ ବିଭାଗ ଯାହା ଏମ୍ସ ନୂଆଦିଲ୍ଲୀର ଶିଶୁ ଚିକିତ୍ସା ବିଭାଗ ଅନ୍ତର୍ଗତ ସେଣ୍ଟର ଅଫ ଏକ୍ସିଲେନ୍ସ ଆଣ୍ଡ ଆଡଭାନ୍ସଡ ରିସର୍ଚ ଫର ଚାଇଲ୍ଡହୁଡ ନ୍ୟୁରୋ ଡେଭେଲପମେଣ୍ଟ ଡିଜଅର୍ଡର ନାମରେ ଜଣାଶୁଣା , ସଚେତନତା ବୃଦ୍ଧି , ଚିକିତ୍ସକମାନେ (ରାଷ୍ଟ୍ରୀୟ ଏବଂ ଅନ୍ତର୍ରାଷ୍ଟ୍ରୀୟ)ଙ୍କୁ ପ୍ରଶିକ୍ଷଣ ପ୍ରଦାନ କରିବା ତଥା ନିଦାନିକ କାର୍ଯ୍ୟକ୍ରମରେ ସକ୍ରିୟ ଭୂମିକା ଗ୍ରହଣ କରୁଛି ।


    *************

    
    
    (Release ID: 1528233) Visitor Counter : 1