      ପ୍ରତିରକ୍ଷା ମନ୍ତ୍ରଣାଳୟ

      ବିଇଏମଏଲ ଓ ଓଏଫବି ଫୋର୍ସ ମଲ୍ଟିପ୍ଲାୟର 155ଏମଏମ 52କ୍ୟାଲିବର ମାଉଁଟେଡ ଗନ ସିଷ୍ଟମ ଲଞ୍ଚ କଲେ
      Posted On: 13 APR 2018 7:23PM by PIB Bhubaneshwar


    ଆୟୁଧ ନିର୍ମାଣ ବୋର୍ଡ ( OFB ) ତଥା ଭାରତ ଆର୍ଥ ମୁଭର୍ସ ଲିମିଟେଡ ( BEML ) ଚେନ୍ନାଇରେ ଚାଲିଥିବା ଡିଫେନ୍ସ ଏକ୍ସପୋ 2018ର ଏକ କାର୍ଯ୍ୟକ୍ରମରେ ପ୍ରଥମ ଥର ଏହାର ନବନିର୍ମିତ 155 mm 52 କ୍ୟାଲିବର ମାଉଁଟେଡ ତୋପ ପ୍ରଣାଳୀର ପ୍ରଦର୍ଶନ କରିଛନ୍ତି । ବିଇଏମଏଲର ଅଧ୍ୟକ୍ଷ ଓ ସହ ପ୍ରବନ୍ଧ ନିର୍ଦ୍ଦେଶକ ଶ୍ରୀ କୁମାର ହୋତା ତଥା ଓଏଫବିର ଡିଜିଓଏଫ ତଥା ଅଧ୍ୟକ୍ଷ ଏସକେ ଚୌରାସିଆଙ୍କ ତରଫରୁ ଏକ୍ସପୋରେ ସଂଯୁକ୍ତ ଭାବେ ଏହାର ଅନାବରଣ କରାଯାଇଛି ।


    ଏହି ପ୍ରଣାଳୀର ସବୁଠାରୁ ବଡ ସ୍ୱତନ୍ତ୍ରତା ହେଉଛି ବିଇଏମଏଲ ଏବଂ ବିଇଏଲ ସହଯୋଗରେ ସମ୍ପୂର୍ଣ୍ଣ ଭାବେ ଓଏଫବି ଦ୍ୱାରା ଏହାର ଡିଜାଇନ ପ୍ରସ୍ତୁତି ଓ ନିର୍ମାଣ କରାଯାଇଛି ଏବଂ ଏହି ଦୃଷ୍ଟିକୋଣରୁ ମେକ ଇନ ଇଣ୍ଡିଆର ଏକ ଜ୍ୱଳନ୍ତ ଉଦାହରଣ । ଏହି ତୋପ ଜିପିଏସ ଆଧାରିତ ଆଇଏନଏସ , ମଜଲ ଭେଲୋସିଟି ଫିଡର , ଡାଟା ପ୍ରବନ୍ଧନ , ରାତି ଦିନ ଉଭୟ ସମୟରେ ଆକ୍ରମଣ କରିବାରେ ସକ୍ଷମ ତଥା ବାଲାଷ୍ଟିଙ୍ଗ କମ୍ପ୍ୟୁଟର ପ୍ରଣାଳୀ କ୍ଷମତା ଆଦି ଅତ୍ୟାଧୁନିକ ପ୍ରାଦ୍ୟୋଗିକୀ ଯୁକ୍ତ ।


    ଏହି ତୋପକୁ 300 କିଲୋୱାଟ (402) ହର୍ସ ପାୱାର କ୍ଷମତା ସମ୍ପନ୍ନ ଇଂଜିନ ଯୁକ୍ତ BEML-TATRA 8X8 ଟ୍ରକ ଉପରେ ଲଗାଯାଇଥାଏ । ଏହି ଟ୍ରକର ପରିବହନ କ୍ଷମତା ଅଦ୍ୱିତୀୟ । ଏହାର ଇଣ୍ଡିପେଣ୍ଡେଂଟ ହ୍ୱିଲ ସସପେନସନ ଏବଂ ସ୍ୱିଙ୍ଗ କରୁଥିବା ହାପ ଏକ୍ସଲ ଏହାର ପରିବହନ କ୍ଷମତାକୁ ବୃଦ୍ଧି କରିବାରେ ଅନେକ ସହାୟତା ପ୍ରଦାନ କରିଥାଏ । ଏହି ଟ୍ରକର ଗତି ସଡକ ଉପରେ ଘଂଟାପ୍ରତି 80 କିଲୋମିଟର ତଥା ଛୋଟ ରାସ୍ତାରେ ଘଂଟା ପ୍ରତି 30 କିଲୋମିଟରରୁ ଅଧିକ । ଏହି ବାହନ ଦ୍ୱିତୀୟ ଥର ଇନ୍ଧନ ଭରିବା ବିନା 1000 କିଲୋମିଟର ରାସ୍ତା ଯାଇପାରିବ ।


    ଏହି ଟ୍ରକରେ ଲଗାଯାଇଥିବା 155 mm ସମ୍ପନ୍ନ 52 କ୍ୟାଲିବର ତୋପ ପ୍ରଣାଳୀ ପାଖାପାଖି 42 କିଲୋମିଟର ଦୂର ପର୍ଯ୍ୟନ୍ତ ଆକ୍ରମଣ କରିବାର କ୍ଷମତା ରଖୁଛି । ଦ୍ରୂତ ଗତିରେ ଗୋଟିଏ ସ୍ଥାନରୁ ଅନ୍ୟ ଏକ ସ୍ଥାନ ପର୍ଯ୍ୟନ୍ତ ପହଂଚି ପାରୁଥିବା ଟ୍ରକରେ ଲାଗିବା କାରଣରୁ ଏହି ତୋପ ଜରିଆରେ ଲମ୍ବା ଦୂରତା ପର୍ଯ୍ୟନ୍ତ ଲକ୍ଷ୍ୟ ସାଧନ କରାଯାଇପାରିବ । ଏହି ଟ୍ରକରେ ତୋପ ସହିତ 18 ରାଉଣ୍ଡ ଗୁଳିଗୋଳା ଯାଇପାରୁଥିବା HE ଗୋଳା ମଧ୍ୟ ଯାଇପାରିବ । ଏଥିରେ 18 ବିଏମସିଏସ ଏବଂ 2-6 ଚାର୍ଜର ମଧ୍ୟ ନିଆଯାଇ ପାରିବ ।


    ସମସ୍ତ ପ୍ରକାର କ୍ଷେତ୍ରରେ ଦ୍ରୂତ ଗତିରେ ଏହାର ସାମରିକ ପହଂଚ କ୍ଷମତା କାରଣରୁ ଏହି ତୋପ ପ୍ରଣାଳୀ ସ୍ଥଳ ସେନା ପାଇଁ ସବୁ ପ୍ରକାର ପାଣିପାଗରେ ତୁରନ୍ତ ସହାୟତା ପହଂଚାଇବାରେ ସହାୟକ ହେବା ସହିତ ଭାରତୀୟ ତୋପଖାନାର କ୍ଷମତାକୁ ଦ୍ୱିଗୁଣିତ କରାଇବାରେ ସହାୟକ ସାବ୍ୟସ୍ତ ହେବ ।


    **********


    

    
    (Release ID: 1529138) Visitor Counter : 1