      ପ୍ରତିରକ୍ଷା ମନ୍ତ୍ରଣାଳୟ

      2018 ଏପ୍ରିଲରେ ସେନା କମାଣ୍ଡରଙ୍କ ସମ୍ମିଳନୀ
      Posted On: 15 APR 2018 3:53PM by PIB Bhubaneshwar


    2018 ଏପ୍ରିଲ ମାସରେ ସେନା କମାଣ୍ଡରଙ୍କ ଦ୍ୱିବାର୍ଷିକ ସମ୍ମିଳନୀର ଆୟୋଜନ କରାଯିବ । ଏହି ସମ୍ମିଳନୀରେ ଉଦଘାଟନୀ ବକ୍ତବ୍ୟ ରଖିବେ ପ୍ରତିରକ୍ଷା ରାଷ୍ଟ୍ରମନ୍ତ୍ରୀ ଶ୍ରୀ ସୁବାଷ ରାମରାଓ ଭାମ୍ରେ ।


    ସମ୍ମିଳନୀର ଅଧ୍ୟକ୍ଷତା କରିବେ ସେନା ଷ୍ଟାଫ ମୁଖ୍ୟ ଜେନେରାଲ ବିପିନ ରାୱତ । ଏଥିରେ ସେନାର ବରିଷ୍ଠ କମାଣ୍ଡରମାନେ ସେନାର ବିଭିନ୍ନ ବିଷୟକୁ ନେଇ ସ୍ୱତନ୍ତ୍ର ଭାବେ ଆଲୋଚନା କରିବେ ।


    ଆଲୋଚନା କରାଯିବାକୁ ଥିବା ଗୁରୁତ୍ୱପୂର୍ଣ୍ଣ ବିଷୟ ମାନଙ୍କ ମଧ୍ୟରେ ସାମିଲ ରହିଛି ସୁରକ୍ଷା ବ୍ୟବସ୍ଥା , ଭବିଷ୍ୟତରେ ସୁରକ୍ଷା କ୍ଷେତ୍ରରେ ଥିବା ବିପଦକୁ ଦୂର କରିବା ଏବଂ ବିପତି ସମୟରେ ଆକ୍ରମଣକୁ ସୁଦୃଢ଼ କରିବା । ଅନ୍ୟ ବିଷୟଗୁଡ଼ିକ ମଧ୍ୟରେ ରହିଛି ଉତ୍ତରାଂଚଳ ସୀମାରେ ସାମର୍ଥ୍ୟ ବୃଦ୍ଧି ପାଇଁ ଭିତ୍ତିଭୂମି କ୍ଷେତ୍ରରେ ଉନ୍ନତି , ରେଳଲାଇନ କ୍ଷେତ୍ରରେ ରଣନୀତି ନିର୍ଦ୍ଧାରଣ ନେଇ ସମୀକ୍ଷା , ନିଧାର୍ଯ୍ୟ କରାଯାଇଥିବା ବଜେଟର ସୀମା ମଧ୍ୟରେ ଗୁଳିଗୋଳା ତଥା ଅସ୍ତ୍ରଶସ୍ତ୍ର ଅଭାବକୁ ଦୂର କରିବା , ସୀମା ରାସ୍ତା ସଙ୍ଗଠନ ପ୍ରକଳ୍ପ , ଇସିଏଚଏସ , ପରିଚାଳନାଗତ ଦିଗ ସହିତ ଜଡିତ ବିଷୟ , ପ୍ରଶାସନ ଏବଂ ସେନାର ଉନ୍ନୟନ ଇତ୍ୟାଦି । ଏସବୁ ବିଷୟରେ ନୀତି ନିର୍ଦ୍ଧାରଣ ଏବଂ ଏହାର ପ୍ରଣୟନ ପାଇଁ ପୁଙ୍ଖାନୁପୁଙ୍ଖ ଭାବେ ଆଲୋଚନା କରାଯିବ ।


    ଏକ କମିଟିର ସଦସ୍ୟମାନଙ୍କ ମାଧ୍ୟମରେ ଗୁରୁତ୍ୱପୂର୍ଣ୍ଣ ନୀତି ନିର୍ଦ୍ଧାରଣ ପାଇଁ ପ୍ରତି ଦୁଇ ବର୍ଷରେ ଥରେ ସେନା ଷ୍ଟାଫ ମୁଖ୍ୟଙ୍କ ଅଧ୍ୟକ୍ଷତାରେ ସେନା କମାଣ୍ଡର ସମ୍ମିଳନୀର ଆୟୋଜନ କରାଯାଏ । ଭାରତୀୟ ସେନାର ନୀତି ନିର୍ଦ୍ଧାରଣ ଏବଂ ପ୍ରଣୟନ ପାଇଁ ଏହା ଏକ ଗୁରୁତ୍ୱପୂର୍ଣ୍ଣ ପ୍ରକ୍ରିୟା ।


    *********

    
    
    (Release ID: 1529208) Visitor Counter : 4