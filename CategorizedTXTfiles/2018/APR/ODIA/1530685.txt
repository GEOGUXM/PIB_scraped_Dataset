      ରେଳ ମନ୍ତ୍ରଣାଳୟ

      ପଦ୍ମଶ୍ରୀ ମୀରାବାଈ ଚାନୁଙ୍କ ଓଏସଡି ରାଙ୍କକୁ ପଦୋନ୍ନତି
      Posted On: 27 APR 2018 8:51PM by PIB Bhubaneshwar


    ନିକଟରେ ଶେଷ ହୋଇଥିବା ରାଜ୍ୟଗୋଷ୍ଠୀ କ୍ରୀଡ଼ାରେ ଉଲ୍ଲେଖନୀୟ ପ୍ରଦର୍ଶନ ପାଇଁ ରେଳ ମନ୍ତ୍ରଣାଳୟ ମୀରାବାଈ ଚାନୁଙ୍କୁ ଅଫିସର ଭାବେ ପଦୋନ୍ନତି ଦେଇଛି । ଅଷ୍ଟ୍ରେଲିଆର ଗୋଲ୍ଡ କୋଷ୍ଟ ଠାରେ ଅନୁଷ୍ଠିତ 21ତମ ରାଜ୍ୟଗୋଷ୍ଠୀ କ୍ରୀଡ଼ା-2018ର ଭାରୋତ୍ତଳନ ପ୍ରତିଯୋଗିତାର ମହିଳା ବର୍ଗ (48 କିଲୋ)ରେ ମୀରାବାଇ ଚାନୁ ପ୍ରଥମ ସ୍ୱର୍ଣ୍ଣ ଜିତିଥିଲେ ।


    ରାଜ୍ୟଗୋଷ୍ଠୀ କ୍ରୀଡ଼ାରେ ଅଂଶ ଗ୍ରହଣ କରିଥିବା ରେଳବାଇର ପ୍ରତିନିଧି ଦଳକୁ ଏପ୍ରିଲ 25 ତାରିଖରେ ସମ୍ମାନିତ କରାଯାଇଥିଲା । ଏହି ଅବସରରେ କେନ୍ଦ୍ର ରେଳ ଓ କୋଇଲା ମନ୍ତ୍ରୀ ପିୟୁଷ ଗୋୟଲ ପଦ୍ମଶ୍ରୀ ମୀରାବାଇ ଚାନୁଙ୍କ ପଦୋନ୍ନତି ବିଷୟ ଘୋଷଣା କରିଥିଲେ । କେବଳ ପଦକ ବିଜେତା ନୁହେଁ , ବରଂ ସମସ୍ତ କ୍ରୀଡ଼ାବିତଙ୍କ ପ୍ରଦର୍ଶନକୁ ଦୃଷ୍ଟି ଦେଇ ରେଳବାଇରେ ଖୁବ ଶୀଘ୍ର ପଦୋନ୍ନତି ନୀତିର ଚିଠା ପ୍ରସ୍ତୁତ ହେବ ବୋଲି ମନ୍ତ୍ରୀ ଏହି ଅବସରରେ କହିଥିଲେ ।


    ନର୍ଥ-ଇଷ୍ଟ ଫ୍ରଣ୍ଟିୟର ରେଲୱେରେ ଓଏସଡି (କ୍ରୀଡ଼ା) ଲେଭଲ-8 ପଦକୁ ମୀରାବାଇ ଚାନୁଙ୍କ ପଦୋନ୍ନତି ହୋଇଛି । ପୂର୍ବରୁ ମୀରାବାଇ ନର୍ଥ ଇଷ୍ଟ ଫ୍ରଣ୍ଟିୟର ରେଲୱେରେ ଚିଫ୍ ଟିକେଟ ଇନ୍ସପେକ୍ଟର ଭାବେ କାର୍ଯ୍ୟ କରୁଥିଲେ ।


    ****************

    
    
    (Release ID: 1530685) Visitor Counter : 2