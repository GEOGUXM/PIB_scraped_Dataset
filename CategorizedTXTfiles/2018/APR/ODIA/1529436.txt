      ଉପରାଷ୍ଟ୍ରପତିଙ୍କ ସଚିବାଳୟ

      ସୁଦୃଢ଼ ଚରିତ୍ର, ସଚ୍ଚୋଟତା ଓ ନିଷ୍ଠା ଆପଣାନ୍ତୁ: ଉପରାଷ୍ଟ୍ରପତି
      Posted On: 16 APR 2018 8:55PM by PIB Bhubaneshwar


    ଭାରତର ଉପରାଷ୍ଟ୍ରପତି ଶ୍ରୀ ଏମ ଭେଙ୍କେୟା ନାଇଡୁ ମ୍ୟାନେଜମେଣ୍ଟ ବିଦ୍ୟାର୍ଥୀମାନଙ୍କୁ ନିଷ୍ଠା ଆପଣେଇବା ପାଇଁ ପରାମର୍ଶ ଦେଇଛନ୍ତି । ସେ ଆଜି ଭାରତୀୟ ପ୍ରବନ୍ଧନ ସଂସ୍ଥାନ ( IIM ) , ସିଲଙ୍ଗର ନବମ ଦୀକ୍ଷାନ୍ତ ସମାରୋହରେ ବକ୍ତବ୍ୟ ରଖିଥିଲେ । ଏହି ଅବସରରେ ମେଘାଳୟର ରାଜ୍ୟପାଳ ଶ୍ରୀ ଗଙ୍ଗା ପ୍ରସାଦ , ମେଘାଳୟର ଗୃହମନ୍ତ୍ରୀ ଶ୍ରୀ ଜେମ୍ସ କେ ସାଂଗମା ତଥା ଅନ୍ୟ ମାନ୍ୟଗଣ୍ୟ ବ୍ୟକ୍ତିମାନେ ଉପସ୍ଥିତ ଥିଲେ ।


    ଉପରାଷ୍ଟ୍ରପତି କହିଥିଲେ ଯେ ମୂଲ୍ୟବୋଧର ସମ୍ପୂର୍ଣ୍ଣ ହ୍ରାସ ଏବଂ ଆଇନ ଡର ନରହିବା କାରଣରୁ ଜନସାଧାରଣଙ୍କ ମଧ୍ୟରେ ପଥଭ୍ରଷ୍ଟତା ଏବଂ କୁଟିଳ ଆଚରଣ ବୃଦ୍ଧି ପାଉଛି । ସେ କହିଲେ ଯେ ସଚ୍ଚୋଟତା , ସତ୍ୟବାଦିତାର ଅନୁପାଳନ ତଥା ସର୍ବଶ୍ରେଷ୍ଠ ଆଚରଣକୁ ଆପଣେଇବା ଅତ୍ୟନ୍ତ ମହତ୍ତ୍ଵପୂର୍ଣ୍ଣ । ସାମୁହିକ ନୀତିର କେବେ ହେଲେ ମଧ୍ୟ ଅବହେଳା କରିବା ଉଚିତ ନୁହେଁ ।


    ଉପରାଷ୍ଟ୍ରପତି ବିଦ୍ୟାର୍ଥୀମାନଙ୍କୁ ମହାତ୍ମାଗାନ୍ଧୀଙ୍କ ଦ୍ୱାରା କୁହାଯାଇଥିବା 7ଟି ପାପକୁ ମନେରଖିବା ପାଇଁ କହିଥିଲେ । ଏଗୁଡ଼ିକ ହେଲା - ବିନା କାମରେ ସମ୍ପତି , ବିନା ଅନ୍ତରାତ୍ମାରେ ଆନନ୍ଦ , ଚରିତ୍ର ବିନା ଜ୍ଞାନ , ନୈତିକତା ବିନା ବାଣିଜ୍ୟ , ମାନବତା ବିନା ବିଜ୍ଞାନ , ବଳିଦାନ ବିନା ଧର୍ମ ଏବଂ ସିଦ୍ଧାନ୍ତ ବିନା ରାଜନୀତି । ସେ ପୁନଶ୍ଚ ମଧ୍ୟ କହିଥିଲେ ଯେ ବିଦ୍ୟାର୍ଥୀମାନଙ୍କୁ ସେମାନଙ୍କ ଜୀବନ ବୃତ୍ତିରେ ଆଗକୁ ବଢ଼ିବା ସହ ସୁଦୃଢ଼ ଚରିତ୍ର , ଅଖଣ୍ଡ ସଚ୍ଚୋଟତା ତଥା ନିଷ୍ଠା , ନୈତିକ ମୂଲ୍ୟ , ସନ୍ତୋଷ ଏବଂ କୃତଜ୍ଞତାର ଭାବନା ଗ୍ରହଣ କରିବା ଆବଶ୍ୟକ । ଏହା କେବେ ମଧ୍ୟ ଭୁଲିବା ଉଚିତ ନୁହେଁ ଯେ ଆପଣ ଆପଣଙ୍କ ସଂଗଠନରେ ଜନସାଧାରଣଙ୍କ ଜୀବନକୁ ପ୍ରଭାବିତ କରିବେ ନାହିଁ , ବରଂ ଆପଣଙ୍କ କର୍ମଚାରୀଙ୍କ ଜୀବିକା ଉପରେ ନିର୍ଭର କରିଥିବା ଅନ୍ୟ ଜନସାଧାରଣଙ୍କ ଜୀବନକୁ ମଧ୍ୟ ପ୍ରଭାବିତ କରିବେ ।


    ଉପରାଷ୍ଟ୍ରପତି କହିଲେ ଯେ କୃତଜ୍ଞତା , ସମ୍ବେଦନା ତଥା ସାଥି ଲୋକଙ୍କ ପାଇଁ ଚିନ୍ତା କରିବା ଭଳି ଗୁଣ ଆଧୁନିକ ଭୌତିକବାଦୀ ଏବଂ ଉପଭୋକ୍ତାବାଦୀ ସଂସାରରେ ଲୁପ୍ତ ହୋଇଯାଉଥିବାର ପ୍ରତୀତ ହେଉଛି । ତେଣୁ ସମସ୍ତଙ୍କୁ ସେବା ଏବଂ ସହଯୋଗର ଦୃଷ୍ଟିକୋଣ ବିକଶିତ କରିବା ଆବଶ୍ୟକ । ଉତ୍ପାଦନର ଗୁଣବତ୍ତା , କୁଶଳ ସେବା ଏବଂ ନୀତିଗତ ଆଚରଣ ସକାରାତ୍ମକ ବୈଶ୍ୱିକ ବ୍ରାଣ୍ଡର ହଲମାର୍କ । ସେ ପୁନଶ୍ଚ କହିଲେ ଯେ ଏକ ବିଚାରଶୀଳ ନେତା ଭାବେ ଆପଣମାନଙ୍କ ପ୍ରତ୍ୟେକ ନିର୍ଣ୍ଣୟରେ ଏହି ଗୁଣର ଛାପ ରହିବା ଆବଶ୍ୟକ ।


    ଉପରାଷ୍ଟ୍ରପତି କହିଲେ ଯେ ଶିକ୍ଷା କେବଳ ରୋଜଗାର ପାଇଁ ନୁହେଁ ବରଂ ଜାଗୃତି ଓ ସଶକ୍ତୀକରଣ ପାଇଁ ମଧ୍ୟ । ସେ ଆଇଆଇଏମ ଭଳି ପ୍ରବନ୍ଧ ସଂସ୍ଥାକୁ ଅନୁସନ୍ଧାନ ପ୍ରକାଶନକୁ ପ୍ରାଥମିକତା ପ୍ରଦାନ କରିବା ପାଇଁ କହିଥିଲେ । ଭବିଷ୍ୟତରେ ଅନୁସନ୍ଧାନ ଉପରେ ଧ୍ୟାନ କେନ୍ଦ୍ରିଭୂତ କରିବା ପାଇଁ ସେ ମଧ୍ୟ କହିଥିଲେ ।


    ***************


    

    
    (Release ID: 1529436) Visitor Counter : 1