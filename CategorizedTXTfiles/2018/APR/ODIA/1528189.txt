      ଭୂବିଜ୍ଞାନ ମନ୍ତ୍ରଣାଳୟ

      ପ୍ରତ୍ୟୁଷ ଓ ମିହିରର ଉଚ୍ଚତର କମ୍ପ୍ୟୁଟିଂ କାର୍ଯ୍ୟକାରୀତା
      Posted On: 04 APR 2018 8:28PM by PIB Bhubaneshwar


    ଭୂବିଜ୍ଞାନ ମନ୍ତ୍ରଣାଳୟ ମୋଟ 438.9 କୋଟି ଟଙ୍କା ବ୍ୟୟରେ ହାଇ ପରଫରମାନ୍ସ କମ୍ପ୍ୟୁଟିଂ ( HPC ) ବ୍ୟବସ୍ଥାର କ୍ଷମତା ବୃଦ୍ଧି କରିଛନ୍ତି । ଏହି ଦୁଇଟିଯାକ ବ୍ୟବସ୍ଥାକୁ ପୁନେସ୍ଥିତ ଭାରତୀୟ ଗ୍ରୀଷ୍ମ ଜଳବାୟୁ ଅଧ୍ୟୟନ ପ୍ରତିଷ୍ଠାନ ( IITM ) ଏବଂ ନୋଏଡ଼ାସ୍ଥିତ ଜାତୀୟ ମଧ୍ୟମ ରେଞ୍ଜ ପାଣିପାଗ ପୂର୍ବାନୁମାନ କେନ୍ଦ୍ର ( NCMRWF ) ଠାରେ ସ୍ଥାପନ କରାଯାଇଛି । ଏହି ବ୍ୟବସ୍ଥା ଜରିଆରେ ଯଥାକ୍ରମେ 4 ପେଟା ଫ୍ଲପ୍‌ ଏବଂ 2 ପେଟା ଫ୍ଲପ୍‌ ହିସାବ କରାଯାଇପାରୁଛି ।


    ପୁନେ ଓ ନୋଏଠାଠାରେ ସ୍ଥାପନ କରାଯାଇଥିବା ଦୁଇଟି ହାଇ ପରଫରମାନ୍ସ କମ୍ପ୍ୟୁଟିଂ ବ୍ୟବସ୍ଥା- ପ୍ରତ୍ୟୁଷ ଏବଂ ମିହିରର ମୋଟ 6 ପେଟା ଫ୍ଲପ୍‌ ହିସାବ କରିବାର କ୍ଷମତା ରହିଛି । ବର୍ତ୍ତମାନ ଏହାର କାର୍ଯ୍ୟଦକ୍ଷତାକୁ ବୃଦ୍ଧି କରାଯିବା ପରେ ମନ୍ତ୍ରଣାଳୟର ମୋଟ କମ୍ପ୍ୟୁଟିଂ କ୍ଷମତା 8.0 ପେଟା ଫ୍ଲପକୁ ବୃଦ୍ଧି ପାଇଛି ।


    ମନ୍ତ୍ରଣାଳୟର ଏଚପିସି ବ୍ୟବସ୍ଥା ଏବେ ଭାରତକୁ ସାରା ବିଶ୍ୱରେ ଚତୁର୍ଥ ସ୍ଥାନରେ ଅବସ୍ଥାପିତ କରିପାରିଛି । ଭାରତ ଉପରେ ଜାପାନ , ବ୍ରିଟେନ ଏବଂ ଆମେରିକା ରହିଛନ୍ତି ଯେଉଁମାନେ କି ସମର୍ପିତ ଏଚପିସି ସଂସାଧନ ମାଧ୍ୟମରେ ପାଣିପାଗ / ଜଳବାୟୁ ସଂମ୍ବନ୍ଧୀତ ତଥ୍ୟବଳୀର ତତ୍କାଳ ହିସାବ କରିପାରୁଛନ୍ତି ।


    ଭାରତର ଜଳବାୟୁ ପରିସ୍ଥିତି ସମଗ୍ର ବିଶ୍ୱରେ ସବୁଠାରୁ ଜଟିଳ ଜଳବାୟୁ ଭାବେ ସୁପରିଚିତ । ଭାରତର ଭୌଗୋଳିକ ଅବସ୍ଥିତି ଯାହାକୁ କି ବିଭିନ୍ନ ଦିଗରୁ ସୁଉଚ୍ଚ ପର୍ବତମାଳା ଓ ଗଭୀର ସମୁଦ୍ର ଘେରି ରହିଛି ସେମାନଙ୍କର ଦେଶର ଜଳବାୟୁ ଉପରେ ବ୍ୟାପକ ପ୍ରଭାବ ରହିଛି । ତେଣୁ ଏହାକୁ ସଠିକ ଭାବେ ଅଧ୍ୟୟନ କରି ଆକଳନ ଓ ପୂର୍ବାନୁମାନ କରିବା ଅତ୍ୟନ୍ତ କଷ୍ଟସାଧ୍ୟ । ସେହି ଦୃଷ୍ଟିରୁ ଏସପିସି ବ୍ୟବସ୍ଥାର ଉପଯୋଗ କରାଯାଇ ଅତ୍ୟାଧୁନିକ ହିସାବ ମାଧ୍ୟମରେ ଋତୁକାଳୀନ ପାଣିପାଗ ଓ ଜଳବାୟୁର ପୂର୍ବାନୁମାନ କରାଯାଉଛି । ବିଶେଷ କରି ଦକ୍ଷିଣ ପଶ୍ଚିମ ମୌସୁମୀ ଋତୁ ଯାହାକି ଜୁନ୍‌ ଠାରୁ ସେପ୍ଟେମ୍ବର ପର୍ଯ୍ୟନ୍ତ ବ୍ୟାପ୍ତ ତାହାର ଉପଯୁକ୍ତ ଆକଳନ କରାଯାଉଛି । ପରିବର୍ଦ୍ଧିତ ପୂର୍ବାନୁମାନ ଆକଳନ ( ଯାହାକି ଏବେ ଆଗାମୀ 20 ଦିନ ପାଇଁ କରାଯାଇପାରୁଛି) ଏବଂ ସ୍ୱଳ୍ପକାଳନୀ ପୂର୍ବାନୁମାନ (ଯାହାକି 8 ଦିନ ସକାଶେ ପ୍ରଯୁଜ୍ୟ) ତାହା ସଠିକ ଭାବେ ସଂପାଦନ କରାଯାଇପାରୁଛି । ପୁଣି ଅତ୍ୟଧିକ ପ୍ରଭାବୀ ପାଣିପାଗ ସକାଶେ କେତେକ ସମ୍ଭାବ୍ୟ ପୂର୍ବାନୁମାନ ଏହାଦ୍ୱାରା କରାଯିବା ସମ୍ଭବପର ହୋଇପାରୁଛି ।


    ବିଶ୍ୱ ପାଣିପାଗ ପୂର୍ବାନୁମାନ ମଡ଼େଲର ଭୂଲମ୍ବୀ ରିଜୋଲୁସନ୍‌ 10 ରୁ 12 କିଲୋମିଟର ପର୍ଯ୍ୟନ୍ତ ବ୍ୟାପ୍ତ । ପୁଣି କ୍ଷେତ୍ରୀୟ ମଡ଼େଲର ଅଧିକ ସୂକ୍ଷ୍ମ ଭୂଲମ୍ବୀ ରିଜୋଲୁସନ୍‌ ରହିଛି ଯାହା 3 କିଲୋମିଟର ଓ ତା ’ ଠାରୁ କମ୍‌ ଯାହା ଭାରତୀୟ ଡ଼ୋମେନ ଉପରେ ପରିଲକ୍ଷିତ ହୋଇଥାଏ । ଏହି ବ୍ୟବସ୍ଥା ଜରିଆରେ ଏବେ ଝଡ଼ବାତ୍ୟା ଏବଂ ଅନ୍ୟାନ୍ୟ ପ୍ରତିକୂଳ ପାଣିପାଗର ପୂର୍ବାନୁମାନ କରାଯାଇପାରିବ ଏବଂ ସେ ସଂପର୍କରେ ଅତି ନିର୍ଦ୍ଦିଷ୍ଟ ଭାବେ ପୂର୍ବାନୁମାନ କରିହେବ ।


    କେନ୍ଦ୍ର ବିଜ୍ଞାନ ଓ ପ୍ରଯୁକ୍ତି ତଥା ଭୂବିଜ୍ଞାନ ମନ୍ତ୍ରୀ ଡକ୍ଟର ହର୍ଷବର୍ଦ୍ଧନ ଲୋକସଭାରେ ଏକ ପ୍ରଶ୍ନର ଲିଖିତ ଉତ୍ତର ଦେଇ ଏହି ବିଷୟ ପ୍ରକାଶ କରିଛନ୍ତି ।


    ************

    
    
    (Release ID: 1528189) Visitor Counter : 1