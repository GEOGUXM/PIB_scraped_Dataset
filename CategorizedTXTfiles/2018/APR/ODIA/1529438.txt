      ପ୍ରତିରକ୍ଷା ମନ୍ତ୍ରଣାଳୟ

      ସେନା କମାଣ୍ଡରଙ୍କ ସମ୍ମିଳନୀ ଆରମ୍ଭ
      Posted On: 16 APR 2018 9:01PM by PIB Bhubaneshwar


    2018 ଏପ୍ରିଲ 16 ତାରିଖରେ ଆରମ୍ଭ ହୋଇଥିବା ଦ୍ୱିବାର୍ଷିକ ସେନା କମାଣ୍ଡର ସମ୍ମିଳନୀକୁ ସମ୍ବୋଧିତ କରି ତାଙ୍କ ବକ୍ତବ୍ୟରେ ପ୍ରତିରକ୍ଷା ରାଷ୍ଟ୍ରମନ୍ତ୍ରୀ ଡଃ ସୁବାଷ ରାମରାଓ ଭାମ୍ରେ ଅନେକ ସୁରକ୍ଷା ଆହ୍ୱାନର ସମ୍ମୁଖୀନ ହୋଇ ଦେଶର ଉନ୍ନତି ଓ ବିକାଶ ପାଇଁ ପଥ ଉନ୍ମୁକ୍ତ କରୁଥିବା ଭାରତୀୟ ସେନାକୁ ସାଧୁବାଦ ଦେଇଥିଲେ । ବିଦେଶୀ ବନ୍ଧୁରାଷ୍ଟ୍ରମାନଙ୍କ ସହ ବିଭିନ୍ନ ଯୁଗ୍ମ ପ୍ରଶିକ୍ଷଣ କାର୍ଯ୍ୟକ୍ରମ ସହ ନିୟମିତ ପ୍ରଶିକ୍ଷଣ କାର୍ଯ୍ୟର ଆୟୋଜନ ପାଇଁ ସେ ସେନାକୁ ପ୍ରଶଂସା କରିଥିଲେ । ଆଭ୍ୟନ୍ତରୀଣ ତଥା ବାହ୍ୟ ସୁରକ୍ଷା କାରଣରୁ ସବୁବେଳେ ଅତ୍ୟାଧୁନିକତା ସହିତ ତାଳ ଦେଇ ଚାଲିବା ପାଇଁ ସେ ଗୁରୁତ୍ୱାରୋପ କରିଥିଲେ ।


    ଡଃ ଭାମ୍ରେ ଗୁରୁତ୍ୱ ପ୍ରଦାନ କରି କହିଲେ ଯେ ସାମର୍ଥ୍ୟ ବୃଦ୍ଧି , ଅତ୍ୟାଧୁନୀକରଣ ଏବଂ ବିଶେଷ କରି ଭିତ୍ତିଭୂମି ଜନିତ ଉନ୍ନତି ପାଇଁ ଭାରତୀୟ ସେନାର ଆବଶ୍ୟକତାକୁ ନେଇ ସରକାର ସମ୍ପୂର୍ଣ୍ଣ ଭାବେ ସଚେତନ ରହିଛନ୍ତି । ତିନି ସେବା ମଧ୍ୟରେ ସମନ୍ୱୟ ରକ୍ଷା କରି ତଥା ଆତ୍ମ ନିର୍ଭରଶୀଳତା ବୃଦ୍ଧି କରି ପୁଞ୍ଜି ବୃଦ୍ଧି କରିବା ନେଇ ସେ ଦୋହରାଇଥିଲେ ।


    ସେନା ଷ୍ଟାଫ ମୁଖ୍ୟ ବିପିନ ରାୱତ ତାଙ୍କ ଉଦଘାଟନୀ ବକ୍ତବ୍ୟରେ ଗୁରୁତ୍ୱ ପ୍ରଦାନ କରି କହିଥିଲେ ଯେ ବର୍ତ୍ତମାନର ଫଳପ୍ରଦ ଆକ୍ରମଣ ବ୍ୟବସ୍ଥାରେ ଉନ୍ନତି ପାଇଁ ମିଳିତ ଭାବେ କାର୍ଯ୍ୟ କରିବାର ଆବଶ୍ୟକତା ରହିଛି । ଧାର୍ଯ୍ୟ ପୁଞ୍ଜି ଯେପରି ସଠିକ ଭାବେ ଖର୍ଚ୍ଚ ହେବ ଏବଂ ଅପ୍ରତିହତ ଭାବେ ଆଧୁନିକୀକରଣ ବ୍ୟବସ୍ଥା କାର୍ଯ୍ୟକାରୀ ହେବ ସେ ନେଇ ନିରପେକ୍ଷତାର ସହ ଆବଶ୍ୟକୀୟ ବିଷୟକୁ ପ୍ରାଧାନ୍ୟ ଦେବାକୁ ପଡିବ ।


    ସେନା ଷ୍ଟାଫଙ୍କ ଅଧ୍ୟକ୍ଷତାରେ ଅନୁଷ୍ଠିତ ଏହି ସମ୍ମିଳନୀରେ ବରିଷ୍ଠ କମାଣ୍ଡରମାନେ ବିଭିନ୍ନ ସୁରକ୍ଷା ବ୍ୟବସ୍ଥା , ଭବିଷ୍ୟତର ସୁରକ୍ଷା ବିପଦକୁ ଦୂର କରିବା ଏବଂ ବିପତ୍ତି ସମୟରେ ଆକ୍ରମଣ ବ୍ୟବସ୍ଥା ସମ୍ବନ୍ଧରେ ଆଲୋଚନା କରିବେ । ଅନ୍ୟ ବିଷୟଗୁଡ଼ିକ ମଧ୍ୟରେ ଉତ୍ତରାଞ୍ଚଳ ସୀମାରେ ସାମର୍ଥ୍ୟ ବୃଦ୍ଧି ପାଇଁ ଭିତ୍ତିଭୂମି କ୍ଷେତ୍ରରେ ଉନ୍ନତି , ରେଳଲାଇନ କ୍ଷେତ୍ରରେ ରଣନୀତି ନିର୍ଦ୍ଧାରଣ ନେଇ ସମୀକ୍ଷା , ନିଧାର୍ଯ୍ୟ କରାଯାଇଥିବା ବଜେଟର ସୀମା ମଧ୍ୟରେ ଗୁଳିଗୋଳା ତଥା ଅସ୍ତ୍ରଶସ୍ତ୍ର ଅଭାବକୁ ଦୂର କରିବା , ସୀମା ରାସ୍ତା ସଙ୍ଗଠନ ପ୍ରକଳ୍ପ , ଇସିଏଚଏସ , ପରିଚାଳନାଗତ ଦିଗ ସହିତ ଜଡିତ ବିଷୟ , ପ୍ରଶାସନ ଏବଂ ସେନାର ଉନ୍ନୟନ ଇତ୍ୟାଦି ବିଷୟରେ ନୀତି ନିର୍ଦ୍ଧାରଣ ଏବଂ ଏହାର ପ୍ରଣୟନ ପାଇଁ ପୁଙ୍ଖାନୁପୁଙ୍ଖ ଭାବେ ଆଲୋଚନା କରାଯିବ ।


    *************

    
    
    (Release ID: 1529438) Visitor Counter : 2