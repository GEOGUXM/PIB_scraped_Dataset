      ପ୍ରତିରକ୍ଷା ମନ୍ତ୍ରଣାଳୟ

      ଆନ୍ତର୍ଜାତିକ ସୁରକ୍ଷାକୁ ନେଇ ସପ୍ତମ ମସ୍କୋ ସମ୍ମିଳନୀକୁ ସମ୍ବୋଧିତ କଲେ ପ୍ରତିରକ୍ଷା ମନ୍ତ୍ରୀ
      Posted On: 05 APR 2018 3:08PM by PIB Bhubaneshwar


    ପ୍ରତିରକ୍ଷା ମନ୍ତ୍ରୀ ଶ୍ରୀମତି ନିର୍ମଳା ସୀତାରମଣ ଆନ୍ତର୍ଜାତିକ ସୁରକ୍ଷାକୁ ନେଇ ସପ୍ତମ ମସ୍କୋ ସମ୍ମିଳନୀରେ ଭାଗ ନେବା ପାଇଁ 2018 ଏପ୍ରିଲ 3 ରୁ 5 ତିନି ଦିନିଆ ଋଷ ଗସ୍ତରେ ଯାଇଛନ୍ତି । ପ୍ରତିରକ୍ଷା ମନ୍ତ୍ରୀ ‘ ଗ୍ଲୋବାଲ ସୁକ୍ୟୁରିଟି ଇନ ଏ ପଲିଟିକାଲ ୱାର୍ଲ୍ଡ ’ ବିଷୟ ଉପରେ ସମ୍ମିଳନୀର ଦ୍ୱିତୀୟ ପୂର୍ଣ୍ଣ ଅଧିବେଶନକୁ ଏପ୍ରିଲ 4ରେ ସମ୍ବୋଧିତ କରିଛନ୍ତି । ଏଥିରେ ବର୍ତ୍ତମାନ ବିଶ୍ୱରେ ପ୍ରତିରକ୍ଷା ଏବଂ ରଣନୈତିକ ପରିଦୃଶ୍ୟ ସହିତ ଜଡିତ ପଦକ୍ଷେପ ସାମିଲ ଅଛି । ପ୍ରତିରକ୍ଷା ମନ୍ତ୍ରୀ କହିଲେ ଯେ ୟୁରୋ ଏସୀୟ ପଡୋଶୀମାନଙ୍କ ସହିତ ସ୍ଥିରତା ଏବଂ ସୁରକ୍ଷା ସୁନିଶ୍ଚିତ କରିବା ବିଶେଷ କରି ଆତଙ୍କବାଦ ସମସ୍ୟାର ସମାଧାନ ପାଇଁ ଋଷ ସହ ସହଯୋଗ ବଜାୟ ରଖିବା ଭାରତ ପାଇଁ ମହତ୍ୱପୂର୍ଣ୍ଣ । ସେ କ୍ଷେତ୍ରରେ ଆତଙ୍କବାଦ , ଆଫଗାନିସ୍ତାନରେ ନିରନ୍ତର ଜାରି ଅସ୍ଥିରତା , ଏସୀୟ ପ୍ରଶାନ୍ତ ମହାସାଗରୀୟ କ୍ଷେତ୍ରରେ ସୁରକ୍ଷା ବିଷୟକ ବିପଦ , ଅଣ-ପରମ୍ପରାଗତ ସୁରକ୍ଷା ଜନିତ ଆହ୍ୱାନ ଯେପରିକି ଜଳବାୟୁ ପରିବର୍ତ୍ତନ , ଖାଦ୍ୟ ଓ ଉର୍ଜା ସୁରକ୍ଷା , ବିତୀୟ ସହଯୋଗର ଆବଶ୍ୟକତା ସମ୍ବନ୍ଧରେ ଚର୍ଚ୍ଚା କରିଥିଲେ ।


    ସେ କହିଥିଲେ ଯେ ଭାରତ ଓ ଋଷ ଦୀର୍ଘ ଦିନ ଧରି ମିତ୍ର ଏବଂ ସହଯୋଗୀ ରହିଛନ୍ତି ଏବଂ ଆମେ ଏକ ବିଶେଷ ଅଧିକାର ସମ୍ପନ୍ନ ରଣନୈତିକ ଭାଗିଦାରି କରିପାରିବା । ଭାରତ ଏବଂ ଋଷ ଏମାନଙ୍କର କୁଟନୈତିକ ସମ୍ବନ୍ଧର 70 ବର୍ଷ ଏହି ନିକଟରେ ପୂରଣ କରିଛନ୍ତି । ଏହି ସାତ ଦଶକରେ ଭାରତ ଓ ଋଷ ଅନେକ କ୍ଷେତ୍ରରେ ବିଶେଷ କରି ପ୍ରତିରକ୍ଷା କ୍ଷେତ୍ରରେ ପାରସ୍ପରିକ ବିଶ୍ୱାସ କାୟମ କରିଛନ୍ତି ।


    ପ୍ରତିରକ୍ଷା ମନ୍ତ୍ରୀ କହିଛନ୍ତି ଯେ ଆମେ ବିଶ୍ୱ ସ୍ତରରେ ଋଷର ବୃଦ୍ଧି ପାଉଥିବା କାର୍ଯ୍ୟକୁ ସ୍ୱାଗତ କରୁଛୁ ଏବଂ ଆମେ ଋଷ ସହିତ ଆନ୍ତର୍ଜାତିକ ଏବଂ ଆଂଚଳିକ ବିଷୟ ଉପରେ ବିଚାର-ବିମର୍ଶ ଏବଂ ସହଯୋଗ ଜାରି ରଖିବୁ । ଭାରତ ପାଇଁ ଏହାର ୟୁରୋଏସୀୟ ପଡୋଶୀମାନଙ୍କ ସହିତ ସ୍ଥିରତା ଓ ସୁରକ୍ଷା ସୁନିଶ୍ଚିତ କରିବା ବିଶେଷ କରି ଆତଙ୍କବାଦ ସମସ୍ୟାର ମୁକାବିଲା କରିବା ପାଇଁ ଋଷ ସହିତ ସହଯୋଗ ମହତ୍ୱପୂର୍ଣ୍ଣ । ଆମେ ଏହାର ଲାଭ ପାଇଁ ବିସ୍ତୃତ ଆର୍ଥିକ ବିକାଶ ଲାଗି ସହଯୋଗପୂର୍ଣ୍ଣ ସମ୍ବନ୍ଧ ଚାହୁଁ । ଆଜି ଆନ୍ତର୍ଜାତିକ ସମୁଦାୟ ସାମନାକୁ ଆସିବାକୁ ଥିବା ସମସ୍ୟାଗୁଡ଼ିକର ସମାଧାନ କୌଣସି ଏକ ଦେଶ ଅଥବା ଦେଶର ସମୂହ ଦ୍ୱାରା କରାଯାଇ ପାରିବ ନାହିଁ ।


    ଆର୍ଥିକ କ୍ଷେତ୍ରରେ ଆମକୁ ସଂରକ୍ଷଣବାଦରୁ ବଂଚିବାକୁ ହେବ । କୁଶଳ ଶ୍ରମିକଙ୍କ ଗତିବିଧିରେ ଆସିବାକୁ ଥିବା ବାଧା ଏବଂ ସୀମାକୁ ବାଦ ଦେଇ ଏଥି ସହିତ ଜଡିତ ମାମଲାର ସମାଧାନ କରାଯାଇ ପାରିବ ନାହିଁ । ଆମକୁ ଏହା ସୁନିଶ୍ଚିତ କରିବାକୁ ହେବ ଯେ ବିକାଶର ଲାଭ ନିରନ୍ତର ଭାବେ କମ ସମୃଦ୍ଧି କ୍ଷେତ୍ରକୁ ଯେପରି ଭାବେ ମିଳିପାରିବ । ଏହି କ୍ଷେତ୍ରରେ ଏସିଆର ଭୂମିକା କେନ୍ଦ୍ରରେ ରହିବ । ନିକଟ ଭବିଷ୍ୟତରେ ଏସିଆର ଅର୍ଥବ୍ୟବସ୍ଥା ବୈଶ୍ୱିକ ବିକାଶର ସଂଚାଳକ ହେବ ।


    ଶ୍ରୀମତି ସୀତାରମଣ କହିଥିଲେ ଯେ ଆଫଗାନିସ୍ତାନର ସ୍ଥିତି ଚିନ୍ତାର ବିଷୟ ପାଲଟିଛି । ରାଜନୈତିକ ପ୍ରକ୍ରିୟା ଏବଂ ଆତଙ୍କବାଦର ଶକ୍ତି ଓ ଦେଶରେ ଜାରି ରହିଥିବା ହିଂସାକାଣ୍ଡ ସହିତ ପ୍ରଭାବୀ ଢ଼ଙ୍ଗରେ ମୁକାବିଲା କରିବା ନେଇ କୌଣସି ବିକଳ୍ପ ନାହିଁ । ଯଦି ଆମକୁ ସୁଧାର ବ୍ୟବସ୍ଥା ବଜାୟ ରଖିବାକୁ ହେବ ତେବେ ଆତଙ୍କବାଦ ପ୍ରତି ଜିରୋ ଟଲରାନ୍ସ ନୀତି ଗ୍ରହଣ କରିବାକୁ ପଡିବ । ଭାରତ ଏକ ସୁରକ୍ଷିତ , ସ୍ଥିର ଏବଂ ଶାନ୍ତିପୂର୍ଣ୍ଣ ଆଫଗାନିସ୍ତାନର ଅଭ୍ୟୁଦ୍ୱୟ ଲାଗି ପ୍ରତିବଦ୍ଧ । ଆମର ମାନିବା ହେଉଛି ଆନ୍ତର୍ଜାତିକ ସମୁଦାୟର କ୍ରମାଗତ ପ୍ରତିବଦ୍ଧତା ଫଳରେ ଏହାକୁ ହାସଲ କରାଯାଇ ପାରିବ । ଭାରତ , ଆଫଗାନିସ୍ତାନର ଜନସାଧାରଣଙ୍କୁ ଏହାର ସହଯୋଗ ଜାରି ରଖିବ ।


    ପ୍ରତିରକ୍ଷା ମନ୍ତ୍ରୀ କହିଲେ ଯେ ଆତଙ୍କବାଦର ଅଭିଶାପ ଆନ୍ତର୍ଜାତିକ ସୁରକ୍ଷା କ୍ଷେତ୍ରରେ ପ୍ରମୁଖ ଆହ୍ୱାନ ଭାବେ ଦେଖାଦେଇଛି । ଆତଙ୍କବାଦୀ ଅଧିକରୁ ଅଧିକ ବିପଜ୍ଜନକ ପ୍ରକ୍ରିୟା ଗ୍ରହଣ କରୁଛନ୍ତି । ଯୁବ କଠୋରପନ୍ଥୀ ନୂତନ ବୈଷୟିକ ଜ୍ଞାନକୌଶଳ ଏବଂ ସାମାଜିକ ଗଣମାଧ୍ୟମର ବ୍ୟବହାର କରୁଛନ୍ତି ।


    ପ୍ରତିରକ୍ଷା ମନ୍ତ୍ରୀ ଆତଙ୍କବାଦୀଙ୍କ ଦ୍ୱାରା ପଶ୍ଚିମ ଏସିଆରେ ଆଂଚଳିକ ଆଡା ସ୍ଥାପନ କରିବା ତଥା କୋରିଆ ଉପଦ୍ୱୀପରେ ସଂଘର୍ଷ ହ୍ରାସ କରିବା ପ୍ରୟାସର ମଧ୍ୟ ଚର୍ଚ୍ଚା କରିଥିଲେ । ସେ କହିଥିଲେ ଯେ ଭାରତ ଦୀର୍ଘ ଦିନ ଧରି ପରମାଣୁ ଅସ୍ତ୍ରର ପ୍ରସାର ବାବଦରେ ଇସାରା କରୁଥିଲା , ଯାହାକି ଆମର ସୁରକ୍ଷାକୁ କ୍ଷତି ପହଂଚାଇବ ।


    ସେ କହିଥିଲେ ଯେ ଭାରତ ଆଂଚଳିକ ଏବଂ ଆନ୍ତର୍ଜାତିକ ଶାନ୍ତି ତଥା ସ୍ଥିରତାକୁ ବଜାୟ ରଖିବାରେ ଉପଯୁକ୍ତ ଭୂମିକା ନିର୍ବାହ କରୁଛି । ଗତ କିଛି ଦଶକରେ ଭାରତର ଅର୍ଥବ୍ୟବସ୍ଥାରେ ଲଗାତର ହେଉଥିବା ବୃଦ୍ଧି ଏହାର କୋଟି କୋଟି ନାଗରିକଙ୍କୁ ଦାରିଦ୍ର୍ୟରୁ ଉର୍ଦ୍ଧ୍ଵକୁ ନେଇଛି । ଭାରତ ପାରଦର୍ଶିତା , ସମାବେଶ ଓ ବିକାଶ , ନବୋନ୍ମେଷରୁ ଲାଭ ଉଠାଇବା ଏବଂ ଡିଜିଟାଲ ଅର୍ଥବ୍ୟବସ୍ଥାର ସମ୍ଭାବନାକୁ ବୃଦ୍ଧି କରିବାରେ ଇଚ୍ଛୁକ ।


    ପ୍ରତିରକ୍ଷା ମନ୍ତ୍ରୀ କହିଲେ ଯେ ଆଂଚଳିକ ସମ୍ପର୍କ ଉପରେ ନୂତନ ଭାବେ ଜୋର ଦେବା , ଆମର ଆକ୍ଟ ଇଷ୍ଟ ନୀତି ଉପରେ ଲଗାତର ଧ୍ୟାନ କେନ୍ଦିଭୂତ କରିବା ଏବଂ ପଶ୍ଚିମ ଏସିଆ ଓ ଆଫ୍ରିକା ସହିତ ହିନ୍ଦ ମହାସାଗର କ୍ଷେତ୍ରର ଅନ୍ୟ ପଡୋଶୀ ଦେଶମାନଙ୍କ ସହ ସମ୍ବନ୍ଧ ବଢ଼ାଇବା ପାଇଁ ଦୃଢ଼ ଭାବେ ପ୍ରୟାସ କରିବା ସହିତ ଭାରତ ଆଜି ଆନ୍ତର୍ଜାତିକ ଭାଗିଦାରୀର ଏକ ସକ୍ରିୟ ନେଟୱର୍କ ପ୍ରସ୍ତୁତ କରିଛି ।


    ଭାରତ , ଋଷ ଏବଂ ଅନ୍ୟ ଆନ୍ତର୍ଜାତିକ ସହଯୋଗୀମାନଙ୍କ ସହିତ ପାରସ୍ପରିକ ବିଷୟ ବ୍ୟତୀତ ବ୍ରିକ୍ସ , ଏସସିଓ ଏବଂ ଅନ୍ୟାନ୍ୟ ମଂଚରେ ମିଳିତ ଭାବେ କାର୍ଯ୍ୟ କରିବା ଜାରି ରଖିବ । ଭାରତ ଓ ଋଷ ମଧ୍ୟରେ ପ୍ରଭାବୀ ସହଯୋଗ ଭବିଷ୍ୟତରେ ଆଂଚଳିକ ଏବଂ ବୈଶ୍ୱିକ ସୁରକ୍ଷା ବଢ଼ାଇବାରେ ଏକ ପ୍ରମୁଖ କାରକ ହେବ ।


    ****************

    
    
    (Release ID: 1528063) Visitor Counter : 6