      ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ

      ଏମଏସଏମଇ ରପ୍ତାନୀକାରୀଙ୍କ ପାଇଁ ଡିଜିଟାଲ ପ୍ଲାଟଫର୍ମର ଶୁଭାରମ୍ଭ କଲେ ସୁରେଶ ପ୍ରଭୁ
      Posted On: 17 APR 2018 9:18PM by PIB Bhubaneshwar


    ବାଣିଜ୍ୟ ଓ ଉଦ୍ୟୋଗ ମନ୍ତ୍ରୀ ଶ୍ରୀ ସୁରେଶ ପ୍ରଭୁ ଏଫଆଇଇଓ ଗ୍ଲୋବାଲ ଲିଙ୍କରର ଶୁଭାରମ୍ଭ କରିଛନ୍ତି । ଏମଏସଏମଇ ରପ୍ତାନୀକାରୀ ମାନେ ସେମାନଙ୍କ ବ୍ୟବସାୟକୁ ଡିଜିଟାଲ କରିବା ପାଇଁ ଏହା ଏକ ଫ୍ଲାଟଫର୍ମ ।


    ଏକ ଆକର୍ଷଣୀୟ ଅବଧାରଣା ଆରମ୍ଭ କରିଥିବାରୁ ମନ୍ତ୍ରୀ ଶ୍ରୀ ପ୍ରଭୁ ଭାରତୀୟ ରପ୍ତାନୀକାରୀ ସଙ୍ଗଠନ ( FIEO )କୁ ଅଭିନନ୍ଦନ ଜଣାଇଥିଲେ । ସେ କହିଲେ ଯେ ଏହି ପଦକ୍ଷେପ ମାଧ୍ୟମରେ ବିବିଧ ବିଷୟରେ କେନ୍ଦ୍ରିଭୂତ ଭାରତର ରପ୍ତାନୀ ସମ୍ବନ୍ଧୀୟ ରଣନୀତିକୁ ପ୍ରସାରିତ କରିବାରେ ସହାୟତା ମିଳିପାରିବ । ଏହା ମଧ୍ୟ କାରିଗରମାନଙ୍କୁ ବଜାର ସହିତ ଯୋଡିବାରେ ସକ୍ଷମ ହେବ । ମନ୍ତ୍ରୀ ମଧ୍ୟ ସୂଚନା ପ୍ରଦାନ କରିଥିଲେ ଯେ ଅତିକମରେ 300ଟି ଭୌଗୋଳିକ ସୂଚନାକୁ ଖୁବ ଶୀଘ୍ର ପଞ୍ଜୀକରଣ କରାଯିବ , ଯାହାକି ରପ୍ତାନୀକୁ ପ୍ରୋତ୍ସାହିତ କରିବ ।


    ଏମଏସଏମଇର ବ୍ୟବସାୟିକ ଉନ୍ନତିକୁ ସରଳ କରିବା ସହ ଅଧିକ ଲାଭପ୍ରଦ ଏବଂ ଉପଭୋଗ୍ୟ କରିବା ପାଇଁ ଏଫଆଇଇଓ ଗ୍ଲୋବାଲ ଲିଙ୍କର ହେଉଛି ଏକ ବ୍ୟବସ୍ଥା । ଏହା ହେଉଛି ବୃଦ୍ଧି ପାଉଥିବା ଏକ ବୈଶ୍ୱିକ ନେଟୱର୍କ , ଯେଉଁଥିରେ କି ସମ୍ପ୍ରତି 14 , 000 ଏସଏମଇ ଫାର୍ମ ସାମିଲ ଅଛନ୍ତି । ଏମାନେ ସେମାନଙ୍କର ବୈଦ୍ୟୁତିକ ବ୍ୟବସାୟିକ କାର୍ଡ ଏବଂ ପ୍ଲାଟଫର୍ମରେ ସୃଷ୍ଟି କରାଯାଇଥିବା ଡିଜିଟାଲ ପ୍ରୋଫାଇଲ ମାଧ୍ୟମରେ ବ୍ୟବସାୟିକ ସହଯୋଗ ଏବଂ ଉନ୍ନତିର ପଥ ଅନ୍ୱେଷଣ କରୁଛନ୍ତି । ଏଫଆଇଇଓ ବିନାମୂଲ୍ୟରେ ଉପଲବ୍ଧ ଏବଂ ଏହା ରପ୍ତାନିକାରୀମାନଙ୍କୁ ଅନେକ ଫିଚର ଏବଂ ଲାଭ ପ୍ରଦାନ କରିଥାଏ । ଏଗୁଡ଼ିକ ହେଉଛି:


    ବ୍ୟବସାୟିକ ସୁବିଧା: ରପ୍ତାନୀକାରୀମାନେ ଅନ୍ୱେଷଣ ଓ ସମୀକ୍ଷା ସୁବିଧାର ଉପଯୋଗ କରି କ୍ଲାଏଂଟ , ଯୋଗାଣକାରୀ ଏବଂ ଉପଦେଷ୍ଟା ମାନଙ୍କୁ ପାଇପାରିବେ । ପ୍ରତ୍ୟକ୍ଷ ବିକ୍ରି ଏବଂ ଉନ୍ନତ ଶୃଙ୍ଖଳ ପରିଚାଳନା ପାଇଁ ସେମାନେ ମୁକ୍ତ ଇ-କମର୍ସ ଷ୍ଟୋର ସୃଷ୍ଟି କରିପାରିବେ ।


    ବ୍ୟବସାୟିକ ନିବନ୍ଧ , ଉଦ୍ୟୋଗ ସମ୍ବନ୍ଧୀୟ ଖବର ଏବଂ ନିର୍ଦ୍ଦିଷ୍ଟ ବିଷୟରେ ଆଗ୍ରହ ରଖୁଥିବା ଗ୍ରୁପ ମାଧ୍ୟମରେ ତାଜା ବ୍ୟବସାୟିକ ଜ୍ଞାନ ଆହରଣ କରିପାରିବେ ।


    ଦକ୍ଷତା ବୃଦ୍ଧି: ଏହି ପ୍ଲାଟଫର୍ମ କମ୍ପାନୀ ଇଂଟରନେଟ , ଇମେଲକୁ ସମନ୍ୱିତ କରିବା ଏବଂ ବ୍ୟବସାୟିକ କ୍ୟାଲେଣ୍ଡର ଭଳି ସେବା ପ୍ରଦାନ କରିଥାଏ ।


    ଏଫଆଇଇଓର ସେବା: ନୂତନ ଆରସିଏମସି/ଏଣ୍ଡୋର୍ସମେଣ୍ଟ/ରିନ୍ୟୁଆଲ/ଏଫଆଇଇଓର ପ୍ରସାରକ କାର୍ଯ୍ୟକ୍ରମ ଓ ସତର୍କତାରେ ଅଂଶଗ୍ରହଣ ପାଇଁ ଆବେଦନ ।


    *************

    
    
    (Release ID: 1529443) Visitor Counter : 3