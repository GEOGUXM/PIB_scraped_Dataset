      ସଡକ ପରିବହନ ଓ ରାଜପଥ ମନ୍ତ୍ରଣାଳୟ

      ସଡ଼କ ମନ୍ତ୍ରଣାଳୟରେ କାର୍ଯ୍ୟାଦେଶ ଓ ନିର୍ମାଣ ଲକ୍ଷ୍ୟ ଧାର୍ଯ୍ୟ କଲେ ନୀତୀନ ଗଡକରୀ
      • 16 ହଜାର କିମିରୁ ଅଧିକ ସଡ଼କ ନିର୍ମାଣ ହେବ ଏବଂ 25% ଅଧିକ କାର୍ଯ୍ୟାଦେଶ ଦିଆଯିବ

      Posted On: 17 APR 2018 2:50PM by PIB Bhubaneshwar

    କେନ୍ଦ୍ର ସଡ଼କ ପରିବହନ ଓ ରାଜମାର୍ଗ , ଜାହାଜ ଚଳାଚଳ , ଜଳ ସମ୍ପଦ , ନଦୀ ବିକାଶ ଏବଂ ଗଙ୍ଗା ସଂରକ୍ଷଣ ମନ୍ତ୍ରୀ ନୀତୀନ ଗଡକରୀ କହିଛନ୍ତି ଯେ , ସଡ଼କ ପରିବହନ ଏବଂ ରାଜମାର୍ଗ ମନ୍ତ୍ରଣାଳୟ 2018-19 ରେ 20 ହଜାର କିଲୋମିଟର ସଡ଼କ ନିର୍ମାଣ ପାଇଁ କାର୍ଯ୍ୟାଦେଶ ଦେବାକୁ ଲକ୍ଷ୍ୟ ଧାର୍ଯ୍ୟ କରିଛି । ଏହି ଲକ୍ଷ୍ୟ ଗତ ବର୍ଷ ତୁଳନାରେ 25% ଅଧିକ । 2017-18 ରେ 17,055 କିଲୋମିଟରର କାର୍ଯ୍ୟାଦେଶ ଦିଆଯାଇଥିଲା । ଏଥିରୁ ମନ୍ତ୍ରଣାଳୟ ଦ୍ୱାରା 8652 କି.ମି. , ଏନଏଚଏଆଇ ଦ୍ୱାରା 7397 ଏବଂ ଏନଏଚଆଇଡିସିଏଲ ଦ୍ୱାରା 1006 କିଲୋମିଟରର କାର୍ଯ୍ୟାଦେଶ ଦିଆଯାଇଥିଲା ।


    2018-19 ରେ 16 , 420 କିଲୋମିଟର ସଡ଼କ ନିର୍ମାଣର ଲକ୍ଷ୍ୟ ଧାର୍ଯ୍ୟ ହୋଇଛି । ଏଥିରୁ ଏମଓଆରଟିଏଚ୍ 9700 କି.ମି. , ଏନଏଚଏଆଇ 6000 କି.ମି. ଏବଂ ଏନଏଚଆଇଡିସିଏଲ୍ 720 କି.ମି. ସଡ଼କ ନିର୍ମାଣ କରିବ । 2017-18 ରେ 9829 କିଲୋମିଟରର ସଡ଼କ ନିର୍ମିତ ହୋଇଥିଲା । ଗତ ବର୍ଷ ଦିନକୁ 27 କିଲୋମିଟର ସଡ଼କ ନିର୍ମାଣ ହୋଇଥିବା ବେଳେ ଚଳିତ ବର୍ଷ ଏହି ଲକ୍ଷ୍ୟ ରହିଛି 45 କିଲୋମିଟର ।


    ଶ୍ରୀ ଗଡକରୀ କହିଲେ , ତାଙ୍କ ମନ୍ତ୍ରଣାଳୟ ଦେଶରେ ରାଜପଥ ନେଟୱର୍କର ବିକାଶ ପାଇଁ ସବୁପ୍ରକାର ଉଦ୍ୟମ କରୁଛି । ଚଳିତ ବର୍ଷ ସଡ଼କ ନିର୍ମାଣକୁ ଅଧିକ ଗୁରୁତ୍ୱ ଦିଆଯିବ , ତେବେ ଗତ ବର୍ଷ ତୁଳନାରେ ଅଧିକ କାର୍ଯ୍ୟାଦେଶ ମଧ୍ୟ ଦିଆଯିବ । ଘୋଷିତ ହୋଇଥିବା ସମସ୍ତ ରାଜପଥ ପାଇଁ ଡିପିଆରକୁ ମଧ୍ୟ ସମ୍ପୂର୍ଣ୍ଣ କରିବାକୁ ଉଦ୍ୟମ କରାଯିବ ।


    ଶ୍ରୀ ଗଡକରୀ ମଙ୍ଗଳବାର ମନ୍ତ୍ରଣାଳୟର ଅଧିକାରୀମାନଙ୍କ ସହ ଏକ ସମୀକ୍ଷ ବୈଠକରେ ଆଲୋଚନା କରିଥିଲେ । ବୈଠକରେ ରାଜ୍ୟୱାରୀ ବିଭିନ୍ନ ପ୍ରକଳ୍ପ ବାବଦରେ ଆଲୋଚନା ହୋଇଥିଲା । ସେ କହିଥିଲେ ଏବେ ବାର୍ଷିକ ଲକ୍ଷ୍ୟକୁ କ୍ୱାର୍ଟର ଅର୍ଥାତ ଚାରି ମାସିଆ ଲକ୍ଷ୍ୟରେ ବିଭକ୍ତ କରାଯିବ , ଯଦ୍ୱାରାକି ବର୍ଷ ଶେଷରେ ଲକ୍ଷ୍ୟ ପୂରଣର ଚାପ ନ ଥିବ । ଏବେ ନିର୍ମାଣାଧୀନ ପ୍ରକଳ୍ପଗୁଡ଼ିକୁ ଶେଷ କରିବା ପାଇଁ ଏନଏଚଏଆଇ ଚେୟାରମ୍ୟାନ ଏକ ନିଜ ନେତୃତ୍ୱରେ ଏକ ମନିଟରିଂ ଗ୍ରୁପ୍ ଗଠନ କରିଥିଲେ । ମନ୍ତ୍ରଣାଳୟର ମଧ୍ୟ ସେହିପରି ଏକ ଗ୍ରୁପ୍ ଗଠନ କରାଯାଇଛି ।


    ***************

    
    
    (Release ID: 1529477) Visitor Counter : 2