      ରେଳ ମନ୍ତ୍ରଣାଳୟ

      2018 ଏପ୍ରିଲ 18ରେ ନୂଆଦିଲ୍ଲୀ ରେଳ ସଂଗ୍ରହାଳୟରେ ପାଳିତ ହେବ ବିଶ୍ୱ ଐତିହ୍ୟ ଦିବସ; ଛାତ୍ରଛାତ୍ରୀ, ଛୋଟ ପିଲା ଓ ବରିଷ୍ଠ ନାଗରିକଙ୍କୁ ମିଳିବ ମାଗଣା ପ୍ରବେଶ ସୁବିଧା
      Posted On: 17 APR 2018 9:26PM by PIB Bhubaneshwar


    ଲୋକଙ୍କ ମଧ୍ୟରେ ଐତିହ୍ୟ ସମ୍ପର୍କରେ ସଚେତନତା ସୃଷ୍ଟି ଉଦେ୍ଦଶ୍ୟରେ ପ୍ରତିବର୍ଷ ଏପ୍ରିଲ 18 ତାରିଖକୁ ବିଶ୍ୱବ୍ୟାପୀ ବିଶ୍ୱ ଐତିହ୍ୟ ଦିବସ ଭାବେ ପାଳନ କରାଯାଇଥାଏ । ଚଳିତ ବର୍ଷ ଏହି ଦିବସର ପ୍ରସଙ୍ଗ ରହିଛି ପିଢ଼ିଙ୍କ ପାଇଁ ଐତିହ୍ୟ ।


    ଏହି ଦିବସ ପାଳନ ପାଇଁ ନୂଆଦିଲ୍ଲୀସ୍ଥିତ ରେଳ ସଂଗ୍ରହାଳୟ ପକ୍ଷରୁ ବ୍ୟାପକ କାର୍ଯ୍ୟକ୍ରମର ବ୍ୟବସ୍ଥା କରାଯାଇଛି । ଏଥିପାଇଁ ଛାତ୍ରଛାତ୍ରୀ , ଛୋଟ ପିଲା ଏବଂ ବରିଷ୍ଠ ନାଗରିକଙ୍କ ପ୍ରବେଶକୁ ଦେୟମୁକ୍ତ କରାଯାଇଛି । ଇନଡୋର ଗ୍ୟାଲେରୀରେ ନିବେଶ ଇଣ୍ଡିଆ ପକ୍ଷରୁ ପୂର୍ବାହ୍ନ 11ଟା 30ରୁ ଅପରାହ୍ଣ 2ଟା ପର୍ଯ୍ୟନ୍ତ ତିନୋଟି ଷ୍ଟୋରି ଟେଲିଂ କାର୍ଯ୍ୟକ୍ରମ ଅନୁଷ୍ଠିତ ହେବ । ଦିଲ୍ଲୀ ଭିଣ୍ଟେଜ୍ କାର୍ ରାଲିର ଆକର୍ଷଣ ପାଲଟିଥିବା ଶତାବ୍ଦୀ ପୁରୁଣା ମୋରିସ୍ ଫାୟାର ଇଞ୍ଜିନର କିପରି ସଂରକ୍ଷଣ କରାଯାଇଥିଲା ସେ ସମ୍ପର୍କରେ ଅଭିଜ୍ଞତା କହିବେ ରେଲୱେ ବୋର୍ଡର ଅବସରପ୍ରାପ୍ତ ସଦସ୍ୟ ଯଶପାଲ ଗୁପ୍ତା । ମଧ୍ୟାହ୍ନ 12ଟା , ଅପରାହ୍ଣ 2ଟା ଏବଂ 4ଟାରେ ସଂଗ୍ରହାଳୟ ପକ୍ଷରୁ ତିନୋଟି ଚଳଚ୍ଚିତ୍ର ସୋ ’ ର ଆୟୋଜନ କରାଯାଇଛି । ପିଲାମାନଙ୍କ ପାଇଁ ରେଲୱେ କ୍ୱିଜ , ଟୁର୍ ଆଦି କାର୍ଯ୍ୟକ୍ରମର ବ୍ୟବସ୍ଥା ମଧ୍ୟ ହୋଇଛି ।


    ଭାରତୀୟ ରେଳବାଇରେ 4ଟି ୟୁନେସ୍କୋ ବିଶ୍ୱ ଐତିହ୍ୟ ସ୍ଥଳ (ଦାର୍ଜିଲିଂ ହିମାଲୟାନ୍ ରେଳବାଇ , ନିଳଗିରି ମାଉଣ୍ଟେନ ରେଳବାଇ , କାଲକା ସିମଲା ରେଳବାଇ ଏବଂ ଛତ୍ରପତି ଶିବାଜୀ ମହାରାଜ ଟର୍ମିନସ୍) ରହିଛି । ଏସବୁ ସ୍ଥାନରେ ଏପ୍ରିଲ 18 ତାରିଖଷର ବିଶ୍ୱ ଐତିହ୍ୟ ଦିବସ ଅବସରରେ ଅନେକ କାର୍ଯ୍ୟକ୍ରମ କରାଯାଉଛି ।


    ଦିଲ୍ଲୀ ଏନସିଆର ଅଞ୍ଚଳର ଚାଣକ୍ୟପୁରୀରେ 1977 ଫେବ୍ରୁଆରୀ 1 ତାରିଖରେ ଜାତୀୟ ରେଳ ସଂଗ୍ରହାଳୟ ଉଦଘାଟିତ ହୋଇଥିଲା । ଏଠାରେ ଇତିହାସ ଏବଂ ଐତିହ୍ୟର ବିଭିନ୍ନ ସଂଗ୍ରହ ସ୍ଥାନ ପାଇଛି । 2018 ମେ ପ୍ରଥମ ସପ୍ତାହରୁ ସଂଗ୍ରହାଳୟ ପ୍ରତି ସପ୍ତାହରେ ଶୁକ୍ରବାରରୁ ଶନିବାର ପର୍ଯ୍ୟନ୍ତ ରାତି 9ଟା ସୁଦ୍ଧା ଖୋଲା ରହିବ । ଦେଶରେ ରାତ୍ରିକାଳୀନ ପର୍ଯ୍ୟଟନକୁ ପ୍ରୋତ୍ସାହନ ଦେବାକୁ ଏହି ପଦକ୍ଷେପ ନିଆଯାଇଛି ।


    **********

    
    
    (Release ID: 1529446) Visitor Counter : 5