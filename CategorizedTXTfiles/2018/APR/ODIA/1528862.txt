      ଉପରାଷ୍ଟ୍ରପତିଙ୍କ ସଚିବାଳୟ

      ପ୍ରକୃତ ଶିକ୍ଷା ଚରିତ୍ର, କ୍ଷମତା, ବୁଦ୍ଧି ତଥା ଆଚରଣ ନିର୍ମାଣରେ ସହାୟକ ହେବା ଆବଶ୍ୟକ: ଉପ ରାଷ୍ଟ୍ରପତି
      Posted On: 11 APR 2018 6:02PM by PIB Bhubaneshwar


    ଉପ ରାଷ୍ଟ୍ରପତି ଶ୍ରୀ ଏମ ଭେଙ୍କେୟା ନାଇଡୁ କହିଛନ୍ତି ଯେ ପ୍ରକୃତ ଶିକ୍ଷା ଚରିତ୍ର , କ୍ଷମତା , ବୁଦ୍ଧି ଓ ଆଚରଣର ନିର୍ମାଣରେ ସହାୟକ ହେବା ଆବଶ୍ୟକ । ସେ ଆଜି ବିର୍ଲା ପ୍ରବନ୍ଧ ଏବଂ ପ୍ରାଦ୍ୟୋଗିକୀ ସଂସ୍ଥାନ , ନୋଏଡା , ଉତ୍ତର ପ୍ରଦେଶର ବାର୍ଷିକ ଦୀକ୍ଷାନ୍ତ ସମାରୋହ 2018କୁ ସମ୍ବୋଧିତ କରୁଥିଲେ ।


    ଉପରାଷ୍ଟ୍ରପତି କହିଲେ ଯେ ଭାରତର ଅତ୍ୟଧିକ ଯୁବବର୍ଗ ମାନବ ସମ୍ବଳ ପୁଞ୍ଜି ହେଉଛି ଆମର ସବୁଠାରୁ ବଡ ସମ୍ପତି ତଥା ଦେଶକୁ ଜନସଂଖ୍ୟାର ଲାଭାଂଶ ପ୍ରଭାବଶାଳୀ ଢ଼ଙ୍ଗରେ ଉପଯୋଗ କରିବାରେ ସମର୍ଥ ହେବା ଆବଶ୍ୟକ । ସେ କହିଥିଲେ ଯେ ଏହା ହେଉଛି ସମ୍ପନ୍ନ ମାନବୀୟ ସାମର୍ଥ୍ୟ ଯାହାକୁ କି ସେତେବେଳେ ଅନେକ ଗୁଣ ଶକ୍ତିରେ ପରିବର୍ତ୍ତିତ କରାଯାଇ ପାରିବ ଯେତେବେଳେ କି ଯୁବ ବର୍ଗ ପର୍ଯ୍ୟାପ୍ତ ପରିମାଣରେ କୌଶଳ ଏବଂ ବିଶେଷଜ୍ଞତା ହାସଲ କରିବେ , ଯାହାକି ଉଦ୍ୟୋଗ , କୃଷି ଏବଂ ସେବା ଭଳି ବିଭିନ୍ନ କ୍ଷେତ୍ରରେ ଆବଶ୍ୟକତାର ଅନୁରୂପ ହେବ ।


    ଉପରାଷ୍ଟ୍ରପତି ଶିକ୍ଷା ସଂସ୍ଥାନମାନଙ୍କୁ କହିଥିଲେ ଯେ ଆଗାମୀ ଦିନର ବିଦ୍ୟାର୍ଥୀମାନଙ୍କୁ ପ୍ରସ୍ତୁତ କରିବା ପାଇଁ ସେମାନଙ୍କର ପାଠ୍ୟକ୍ରମ ତଥା ଅଧ୍ୟାପନାର ପ୍ରକ୍ରିୟାକୁ ସେମାନେ ନୂତନ ରୂପ ଦିଅନ୍ତୁ । ଯାହା ଫଳରେ କି ସେଥିରେ କେବଳ ସୁସ୍ପଷ୍ଟତା ଏବଂ ଆତ୍ମବିଶ୍ୱାସ ଆସିବ ନାହିଁ ବରଂ ଏକବିଂଶ ଶତାବ୍ଦୀର ଆହ୍ୱାନକୁ ସମ୍ମୁଖୀନ ହେବାରେ ସେମାନେ ଯେପରି ସମ୍ପୂର୍ଣ୍ଣ ଭାବେ ପ୍ରସ୍ତୁତ ହୋଇପାରିବେ । ସେ କହିଲେ ଯେ ଆମକୁ ସବୁ କ୍ଷେତ୍ରରେ ଏକ ସ୍ଥାୟୀ ଏବଂ ଆଗକୁ ବଢ଼ିବା ଭଳି ଶିକ୍ଷଣୀୟ ଅବସଂରଚନାର ଆବଶ୍ୟକତା ରହିଛି । ଭାରତ ସରକାର ଏହି ତତ୍କାଳିକ ଆବଶ୍ୟକତା ପ୍ରତି ସଚେତନ ଅଛନ୍ତି । ସେ ପୁନଶ୍ଚ କହିଥିଲେ ଯେ ବିମଟେକ ଭଳି ପ୍ରବନ୍ଧ ସଂସ୍ଥାନରେ ଅନୁସନ୍ଧାନ ପ୍ରକାଶନ ଉପରେ ଅଧିକ ଧ୍ୟାନ ଦେବାର ଆବଶ୍ୟକତା ରହିଛି ।


    ଉପରାଷ୍ଟ୍ରପତି କୌଶଳ ବିକାଶର ମହତ୍ତ୍ଵ ଉପରେ ଜୋର ଦେଇ କହିଲେ ଯେ ସରକାର ଶିକ୍ଷା ଏବଂ ବ୍ୟବସାୟିକ ପ୍ରତିଷ୍ଠାନ ମାନଙ୍କ ସହ ମିଶି କୌଶଳ ଉନ୍ନୟନ କାର୍ଯ୍ୟାନ୍ୱୟନ ପାଇଁ ନ୍ୟାସକମ ପରି ସଂସ୍ଥାନମାନଙ୍କ ସହ ମିଶି ବିଭିନ୍ନ ଯୋଜନା ଲାଗୁ କରୁଛନ୍ତି । ସେ ପୁନଶ୍ଚ କହିଲେ ଯେ ବିଭିନ୍ନ ବ୍ୟବସାୟରେ କୌଶଳ ପ୍ରାପ୍ତି ଭାରତ ପାଇଁ ନିର୍ମାଣ ତଥା ସେବା କ୍ଷେତ୍ରରେ ଶୀର୍ଷ ଦେଶରେ ପରିଣତ ହେବା ପାଇଁ ଅତ୍ୟଧିକ ମହତ୍ୱପୂର୍ଣ୍ଣ । ସେ କହିଲେ ଯେ କୌଶଳ ଭାରତ କାର୍ଯ୍ୟକ୍ରମ ବିଭିନ୍ନ କ୍ଷେତ୍ରରେ କୌଶଳର କମିକୁ ପୂରଣ କରିବା ପାଇଁ ତଥା ଏହି ପ୍ରକାର ପ୍ରଗତିର ନିରନ୍ତର ମନିଟରିଂ କରାଯାଉଛି ଏବଂ ଯେଉଁଠାରେ ଆବଶ୍ୟକ ସେଠାରେ ପାଠ୍ୟକ୍ରମରେ ସଂଶୋଧନ ଅଣାଯାଉଛି ।


    ସେ କହିଥିଲେ ଯେ ପ୍ରତିଭାଶାଳୀ ଯୁବକମାନଙ୍କ ପାଇଁ ଏହା ହେଉଛି ଶ୍ରେଷ୍ଠ ସମୟ । ତେଣୁ ସେମାନେ କେବଳ ଅବସରର ଅନୁସନ୍ଧାନ କରନ୍ତୁ ନାହିଁ ବରଂ ସେମାନେ ଭାରତରେ ସେମାନଙ୍କର ବ୍ୟବସାୟ ମଧ୍ୟ ଆରମ୍ଭ କରନ୍ତୁ । ଉପରାଷ୍ଟ୍ରପତି କହିଲେ ଯେ ମ୍ୟାନେଜମେଣ୍ଟର ବିଦ୍ୟାର୍ଥୀମାନଙ୍କୁ ଚାକିରୀ ଅନ୍ୱେଷଣକାରୀ ହେବା ପରିବର୍ତ୍ତେ ଚାକିରୀ ସୃଷ୍ଟିକାରୀ ଭାବେ ପ୍ରେରକ ହେବା ଆବଶ୍ୟକ । ସେ ପୁଣି କହିଥିଲେ ଯେ ଯୁବବର୍ଗଙ୍କୁ ଉଦ୍ୟମ ଆଧାରିତ ରୋଜଗାର ବୃଦ୍ଧି ପାଇଁ ସରକାରଙ୍କ ଦ୍ୱାରା ସୃଷ୍ଟ ଅବସରର ଲାଭ ଉଠାଇବା ଆବଶ୍ୟକ । ସେ କହିଥିଲେ ଯେ ଷ୍ଟାର୍ଟଅପ ଇଣ୍ଡିଆ , ଷ୍ଟାଣ୍ଡ ଅପ ଇଣ୍ଡିଆ ତଥା ମେକ ଇନ ଇଣ୍ଡିଆ ଆଦି ବିଭିନ୍ନ ପଦକ୍ଷେପ ଦେଶରେ ଉଦୀୟମାନ ପ୍ରତିଭାମାନଙ୍କୁ ବିକଶିତ କରିବାରେ ସହାୟକ ହେବ ।


    ଉପରାଷ୍ଟ୍ରପତି କହିଲେ ଯେ ଶିକ୍ଷା ବିଶ୍ୱବିଦ୍ୟାଳୟ ପାଠ୍ୟକ୍ରମ ପୁରା କରିବା ତଥା ଡିଗ୍ରୀ ହାସଲ କରିବା ଦ୍ୱାରା ପୂରଣ ହୋଇନଥାଏ , ବରଂ ପ୍ରକୃତ ଶିକ୍ଷା ଚରିତ୍ର , କ୍ଷମତା ତଥା ବୁଦ୍ଧିର ନିର୍ମାଣରେ ସହାୟକ ହେବା ଆବଶ୍ୟକ ଏବଂ ଏହା ସୁନିଶ୍ଚିତ କରିବା ଉଚିତ ଯେ ହତୋତ୍ସାହିତ କଲାଭଳି ଅନେକ ଆହ୍ୱାନ ସତ୍ୱେ ଆଚରଣ ସର୍ବଦା ମର୍ଯ୍ୟଦାପୂର୍ଣ୍ଣ ଏବଂ ସମବୁଦ୍ଧି ସମ୍ପନ୍ନ ହେବା ଆବଶ୍ୟକ । ସେ ଏହା ମଧ୍ୟ କହିଥିଲେ ଯେ ଶିକ୍ଷା କେବଳ ରୋଜଗାର ପାଇଁ ନୁହେଁ ବରଂ ବ୍ୟକ୍ତିର ସଶକ୍ତିକରଣ ପାଇଁ ଆବଶ୍ୟକ ।


    *********

    
    
    (Release ID: 1528862) Visitor Counter : 1