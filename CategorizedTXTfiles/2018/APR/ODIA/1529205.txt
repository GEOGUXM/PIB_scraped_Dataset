      ପ୍ରତିରକ୍ଷା ମନ୍ତ୍ରଣାଳୟ

      ଏକ୍ସରସାଇଜ ଗଙ୍ଗାଶକ୍ତି -2018: ଅକାଶମାର୍ଗ ଆକ୍ରମଣ ପାଇଁ ଯୁଗ୍ମ ସାମରିକ କାର୍ଯ୍ୟକ୍ରମ
      Posted On: 15 APR 2018 3:50PM by PIB Bhubaneshwar


    ଆଇଏଏଫର ସାମ୍ପ୍ରତିକ କାର୍ଯ୍ୟକ୍ରମର ଅଂଶବିଶେଷ ସ୍ୱରୂପ ‘ ଗଙ୍ଗାଶକ୍ତି-2018 ’ କାର୍ଯ୍ୟକ୍ରମ ଚାଲୁରହିଛି । ଏହା ହେଉଛି ଆଇଏଏଫ ଏବଂ ଭାରତୀୟ ସେନା ପାରାଚ୍ୟୁଟ ବ୍ରିଗେଡ ଦ୍ୱାରା ଗ୍ରହଣ କରାଯାଇଥିବା ବାୟୁରେ ଆକ୍ରମଣ ପାଇଁ ଏକ ଯୁଗ୍ମ ବାଟାଲିୟନସ୍ତରୀୟ କାର୍ଯ୍ୟକ୍ରମ । ଏହି କାର୍ଯ୍ୟକ୍ରମକୁ ଏକ ମରୁଭୂମିରେ ଏପ୍ରିଲ 14ରୁ 18 ପର୍ଯ୍ୟନ୍ତ ସଂଧ୍ୟା ଓ ରାତ୍ରି ସମୟରେ ଆୟୋଜିତ କରାଯିବ । ଏହି ଆକ୍ରମଣରେ ସାମିଲ ରହିଛି 560 ପାରାଟ୍ରୁପରମାନଙ୍କର ଆକାଶ ମାର୍ଗରୁ ଅବତରଣ ଏବଂ କମ୍ବାଟ ଭେଇକିଲ ଓ ଜିପିଏସ ଦ୍ୱାରା ଗାଇଡ ହେଉଥିବା କାର୍ଗୋ ପ୍ଲାଟଫର୍ମ । ଲ୍ୟାଣ୍ଡିଂଫୋର୍ସକୁ ଶତୃମାନଙ୍କ କ୍ଷେତ୍ରରେ ଅବତରଣ କରାଯିବ , ଯାହା ଫଳରେ କି ଆମ ସୈନ୍ୟମାନଙ୍କ ଉପରେ ଆକ୍ରମଣକୁ ପ୍ରତିହତ କରାଯାଇ ପାରିବ । ବାୟୁ ଆକ୍ରମଣରେ ସାମିଲ ରହିବେ ବିବିଧ ଆଇଏଏଫରୁ ଲଞ୍ଚ କରାଯାଉଥିବା six C-130J ଓ seven An-32 ଯୁଦ୍ଧବିମାନ । ସାମରିକ ବାହିନୀକୁ ଏଡ଼ବ୍ଲୁଏସିଏସ ଦ୍ୱାରା ଏରିଅଲ ସର୍ଭେଲିଆନ୍ସ ପ୍ରଦାନ କରାଯିବ ଏବଂ SU-30 ଫ୍ଲାଇଟରେ ଏୟାର ସୁପରିଓରିଟି ଫାଇଟର୍ସମାନଙ୍କ ଦ୍ୱାରା ସେମାନଙ୍କୁ ସୁରକ୍ଷା ପ୍ରଦାନ କରାଯିବ ।


    ବାୟୁମଣ୍ଡଳରେ ଆକ୍ରମଣ ସୈନ୍ୟବାହିନୀକୁ ବାୟୁଯାନ ମାଧ୍ୟମରେ ଯୁଦ୍ଧସ୍ଥଳକୁ ନେବା ଓ ସିଧାସଳଖ ସେଠାକୁ ଅସ୍ତ୍ରଶସ୍ତ୍ର ଯୋଗାଇବାକୁ ବୁଝାଇଥାଏ । ବାୟୁରେ ଆକ୍ରମଣ ଅତ୍ୟନ୍ତ ବିପଜ୍ଜନକ ହୋଇଥାଏ । ଏହାକୁ ସଠିକ ଇଂଟେଲିଜେନ୍ସ , ନିଜ ସୈନ୍ୟବାହିନୀ ଦ୍ୱାରା ଏକାଧିପତ୍ୟ ଓ ସୂଚାର ରୂପେ କାର୍ଯ୍ୟ ସମ୍ପାଦନ ଏବଂ ସ୍ଥଳସେନାଙ୍କ ଜରୁରୀ ଆବଶ୍ୟକ ଆଧାରରେ କରାଯାଇଥାଏ । ଏହି ଆକ୍ରମଣରେ ସୈନ୍ୟ ଏବଂ ଯୁଦ୍ଧ ଉପକରଣକୁ ଯୁଦ୍ଧସ୍ଥଳରେ ଆକାଶ ମାର୍ଗରୁ ଡ୍ରପ କରାଯାଇଥାଏ । ଏହି ବାହିନୀର କିଛି ସ୍ୱତନ୍ତ୍ର କାର୍ଯ୍ୟ ରହିଥାଏ । ଯେପରିକି ଶତୃପକ୍ଷର ଯୋଗାଯୋଗକୁ ବିଚ୍ଛନ୍ନ କରିବା ତଥା ସେମାନଙ୍କର ଭିତ୍ତିଭୂମିକୁ ନିୟନ୍ତ୍ରଣ କରିବା କିମ୍ବା ଧ୍ୱଂସ କରିବା ।


    ଏହି ମିଶନର ସଫଳତା ଆଇଏଏଫର ବିବିଧ କ୍ଷମତା ତଥା ସ୍ଥଳସେନାକୁ ସଠିକ ସମୟରେ ସହାୟତା ପ୍ରଦାନ କରିବା ନେଇ ସାମର୍ଥ୍ୟକୁ ଦର୍ଶାଇବ ।


    ************

    
    
    (Release ID: 1529205) Visitor Counter : 6