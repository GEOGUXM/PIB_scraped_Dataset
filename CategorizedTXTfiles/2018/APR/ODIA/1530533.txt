      ମହିଳା ଓ ଶିଶୁ କଲ୍ୟାଣ ମନ୍ତ୍ରଣାଳୟ

      ଶିଶୁ ଯୌନ ନିର୍ଯାତନା ପ୍ରତିଷେଧକ ରଣନୀତି ପାଇଁ NCPCR ଦ୍ୱାରା ପରାମର୍ଶ ସମ୍ମିଳନୀ ଅନୁଷ୍ଠିତ
      Posted On: 26 APR 2018 12:08PM by PIB Bhubaneshwar


    ଶିଶୁ ଯୌନ ନିର୍ଯାତନା ପ୍ରତିଷେଧକ ରଣନୀତି ପ୍ରସ୍ତୁତ କରିବା ପାଇଁ ଆଜି ( NCPCR ) ଦ୍ୱାରା ଏକ ପରାମର୍ଶ ସମ୍ମିଳନୀ ଅନୁଷ୍ଠିତ ହୋଇଥିଲା । ଏହି ସମ୍ମିଳନୀରେ NCPCR ର ଅଧ୍ୟକ୍ଷ ଶ୍ରୀମତୀ ସ୍ତୁତି କାକର ଅଧ୍ୟକ୍ଷତା କରିଥିଲେ । ଦେଶରେ ଶିଶୁମାନଙ୍କ ପ୍ରତି ଯୌନ ନିର୍ଯାତନା ଘଟଣା ବୃଦ୍ଧି ନେଇ ସେ ଚିନ୍ତାବ୍ୟକ୍ତ କରିଥିଲେ । NCPCR ର ସଦସ୍ୟ ଶ୍ରୀ ଯଶୋବନ୍ତ ଜୈନ ଏବଂ AIIMS ଡ. ରାଜେଶ ସାଗର ଏହି ଅବସରରେ ଉପସ୍ଥିତ ଥିଲେ ।


    ଏହି ସମ୍ମିଳନୀରେ ଶିଶୁ ଯୌନ ନିର୍ଯାତନା ଏବଂ ଶିଶୁ ଅଧିକାର ଉପରେ ରାଷ୍ଟ୍ରୀୟ ସ୍ତରରେ ଗ୍ରାମୀଣ ଏବଂ ସହରୀ କ୍ଷେତ୍ର ଗୁଡିକରେ ବ୍ୟାପକ ଭାବେ ସଚେତନତା ଅଭିଯାନ କରାଯିବା ପାଇଁ ଦୃଢ ନିଷ୍ପତ୍ତି ନିଆଯାଇଥିଲା । ଶିଶୁ ଯୌନ ନିର୍ଯାତନା କ୍ଷେତ୍ରରେ NCPCR ଦ୍ୱାରା ବିଭିନ୍ନ ସ୍ତରରୁ 153ଟି ପରାମର୍ଶ ମିଳିଥିଲା ଯାହା ମଧ୍ୟରେ 70ଟି ସଚେତନତା ସୃଷ୍ଟି କରିବା ପାଇଁ ମତାମତ ଦେଇଥିଲେ । ମୁମ୍ବାଇ , ଦିଲ୍ଲୀ , ବେଙ୍ଗାଲୁରୁ ଏବଂ ଚେନ୍ନାଇରେ କାର୍ଯ୍ୟରତ ବିଭିନ୍ନ ବେସରକାରୀ ସଂଗଠନ ସହ ଏ ବିଷୟରେ ଆଲୋଚନା କରାଯିବା ସହ ଗଣମାଧ୍ୟମ ଜରିଆରେ ସଚେତନତା ସୃଷ୍ଟି କରିବା ଉପରେ ମଧ୍ୟ ନିଷ୍ପତ୍ତି ନିଆଯାଇଥିଲା ।


    ଶିଶୁ ଯୌନ ନିର୍ଯାତନାର ଆଇନଗତ , ସାମାଜିକ , ଚିକିତ୍ସା ଏବଂ ମାନସିକ ଦିଗ ରହିଛି । ଏହିସବୁ ସମସ୍ୟାକୁ ଦୃଷ୍ଟିରେ ରଖି ଶିଶୁ , ଅଭିଭାବକ , ସାଧାରଣ ଲୋକମାନଙ୍କୁ ସଚେତନ କରାଯିବାର ଆବଶ୍ୟକତା ଉପରେ ଜୋର ଦିଆଯାଇଥିଲା । ଏହିଭଳି ଦୁଷ୍କର୍ମ ପାଇଁ ଜିରୋଟଲରାନ୍ସ ବ୍ୟବସ୍ଥା ଲାଗୁ କରାଯିବା ନେଇ ମତ ପ୍ରକାଶ ପାଇଥିଲା ।


    **********

    
    
    (Release ID: 1530533) Visitor Counter : 3