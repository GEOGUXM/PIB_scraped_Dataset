      ଅର୍ଥ ମନ୍ତ୍ରଣାଳୟ

      ଏପ୍ରିଲ 15, 2018ରୁ ଆନ୍ଧ୍ରପ୍ରଦେଶ, ଗୁଜରାଟ, କେରଳ, ତେଲଙ୍ଗାନା ଏବଂ ଉତ୍ତର ପ୍ରଦେଶରେ ଲାଗୁ ହେବ ଇ-ୱେ ବିଲ ବ୍ୟବସ୍ଥା
      Posted On: 10 APR 2018 4:13PM by PIB Bhubaneshwar


    ଜିଏସଟି ପରିଷଦ ନିଷ୍ପତ୍ତିକ୍ରମେ ଏପ୍ରିଲ 01 , 2018 ଠାରୁ ଆନ୍ତଃରାଜ୍ୟ ମାଲ ପରିବହନ ଲାଗି ଇ-ୱେ ବିଲ ବ୍ୟବସ୍ଥା ଲାଗୁ ହୋଇସାରିଛି । ଆନ୍ତଃରାଜ୍ୟ ମାଲ ପରିବହନ ଲାଗି ଇ-ୱେ ବିଲ ବ୍ୟବସ୍ଥା କର୍ଣ୍ଣାଟକରେ ମଧ୍ୟ ଉପରୋକ୍ତ ତାରିଖଠାରୁ କାର୍ଯ୍ୟକାରୀ ହୋଇସାରିଛି । ଇ-ୱେ ବିଲ ସଫଳତାପୂର୍ବକ ବାହାର କରାଯାଉଛି ଏବଂ 09 ଏପ୍ରିଲ , 2018 ସୁଦ୍ଧା 63 ଲକ୍ଷରୁ ଊର୍ଦ୍ଧ୍ଵ ଇ-ୱେ ବିଲ ବାହାର କରାଯାଇସାରିଲାଣି ।


    ଆନ୍ତଃରାଜ୍ୟ ମାଲ ପରିବହନ ଲାଗି ଇ-ୱେ ବିଲ ବ୍ୟବସ୍ଥା ନିମ୍ନୋକ୍ତ ରାଜ୍ୟଗୁଡ଼ିକରେ 15 ଏପ୍ରିଲ , 2018 ଠାରୁ ଲାଗୁ ହେବ :


    1. ଆନ୍ଧ୍ରପ୍ରଦେଶ


    2. ଗୁଜରାଟ


    3. କେରଳ


    4. ତେଲଙ୍ଗାନା


    5. ଉତ୍ତର ପ୍ରଦେଶ


    ଏହିସବୁ ରାଜ୍ୟଗୁଡ଼ିକରେ ଇ-ୱେ ବିଲ ବ୍ୟବସ୍ଥା ଲାଗୁ ହେବା ଦ୍ୱାରା ବାଣିଜ୍ୟ ଏବଂ ଶିଳ୍ପ ଜଗତ ମାଲ ପରିବହନ ଲାଗି ଆହୁରି ସୁବିଧା ପାଇପାରିବେ ବୋଲି ଆଶା କରାଯାଉଛି । ଏହାଦ୍ୱାରା ସାରା ଦେଶରେ ଗୋଟିଏ ଇ-ୱେ ବିଲ ବ୍ୟବସ୍ଥା ଲାଗୁ ହେବା ପାଇଁ ମାର୍ଗ ପ୍ରଶସ୍ତ ହେବ । ଏହିସବୁ ରାଜ୍ୟରେ ଥିବା ବାଣିଜ୍ୟ ଓ ଶିଳ୍ପ ଉଦ୍ୟୋଗୀ ଏବଂ ପରିବହନକାରୀ ଅନ୍ତିମ ତାରିଖକୁ ଅପେକ୍ଷା ନକରି ଯଥାଶୀଘ୍ର ସମ୍ଭବ https://www.ewaybillgst.gov.in ରେ ନିଜକୁ ପଞ୍ଜିକୃତ/ଏନରୋଲ କରାଇନେଇପାରିବେ ।


    ***********

    
    
    (Release ID: 1528472) Visitor Counter : 8