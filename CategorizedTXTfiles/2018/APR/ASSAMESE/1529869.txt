      প্ৰধানমন্ত্ৰীৰ কাৰ্যালয়

      ভাৰতৰ প্ৰধানমন্ত্ৰীৰ ছুইডেন ভ্ৰমণ (১৬-১৭ এপ্ৰিল, ২০১৮)
      Posted On: 17 APR 2018 11:03PM by PIB Guwahati


    ছুইডেনৰ প্রধানমন্ত্রী ষ্টিফেন লোফেনৰ আমন্ত্রণ ক্ৰমে ১৬-১৭ এপ্ৰিলত ভাৰতৰ প্রধানমন্ত্রী শ্রী নৰেন্দ্র মোদীয়ে ছুইডেন ভ্ৰমণ কৰে। তিনি দশকৰ পাছত ছুইডেন ভ্ৰমণ কৰা শ্রী নৰেন্দ্র মোদীয়েই ভাৰতৰ প্ৰথমগৰাকী প্রধানমন্ত্রী। ১৬ এপ্রিলত ষ্ট ’ কহমত উপস্থিত হোৱাৰ সময়ত ছুইডেনৰ প্রধানমন্ত্রী শ্ৰীযুত ষ্টিফেন লোফেনে প্ৰধানমন্ত্ৰী মোদীক আদৰণী জনায়।


    ১৭ এপ্রিলত প্ৰধানমন্ত্ৰী মোদীয়ে ৰজা ষষ্ঠদশ কার্ল গুষ্টাফেৰক সাক্ষাৎ কৰে। ৰজা ষষ্ঠদশ কার্ল গুষ্টাফে ১৯৯৩ আৰু ২০০৫ চনত ভাৰত ভ্ৰমণ কৰিছিল। প্রধানমন্ত্রী মোদীয়ে একেদিনাই ছুইডেনৰ প্রধানমন্ত্রীৰ সৈতেও এক বৈঠকত মিলিত হয়। ইয়াৰ আগতে অন্তিম বাৰলৈ তেওঁলোক ২০১৬চনত ষ্টিফেন লোফেনৰ ভাৰত ভ্ৰমণকালত এক আলোচনাত মিলিত হৈছিল। সেই সময়ত প্ৰধানমন্ত্ৰী লোফেন এক বাণিজ্যিক প্রতিনিধিদলক লগত লৈ ‘ মেক ইন ইণ্ডিয়া ’ সপ্তাহ উদযাপন অনুষ্ঠানত অংশগ্ৰহণ কৰিবলৈ মুম্বাইলৈ আহিছিল। ষ্ট ’ কহমতো ২০১৭ চনত ‘ মেক ইন ইণ্ডিয়া: ছুইডেন ২০১৭ ’ শীৰ্ষক এক অনুষ্ঠানৰ আয়োজন কৰা হয়, য ’ ত প্রধানমন্ত্রী লোফেনেও অংশগ্ৰহণ কৰিছিল।


    ১৭ এপ্রিলত ছুইডেনৰ প্রধানমন্ত্রীৰ সৈতে শ্রী নৰেন্দ্র মোদীৰ আলোচনাকালত দুযো দেশৰ পাৰস্পৰিক সম্পর্কক আৰু অধিক শক্তিশালী কৰি তোলাৰ ওপৰত বিশেষ জোৰ দিয়া হয়। সুদৃঢ় দ্বিপাক্ষিক অর্থনৈতিক সম্পর্ক গঢ়ি তোলাৰ সমান্তৰালভাৱে বিভিন্ন আঞ্চলিক আৰু আন্তঃৰাষ্ট্ৰীয় পর্যায়ৰ সমস্যা আৰু সম্ভাৱনা প্রসংগতো তেওঁলোকৰ মাজত আলোচনা হয়। ছুইডেনৰ প্রধানমন্ত্রী লোফেনে প্ৰধানমন্ত্ৰী নৰেন্দ্র মোদীৰ সন্মানাৰ্থে এটি মধ্যাহ্ন ভোজনৰো আয়োজন কৰে। প্রধানমন্ত্রী মোদীৰ ছুইডেন ভ্ৰমণ উপলক্ষে দুযো দেশৰ মাজত এক বহনক্ষম ভৱিষ্যতৰ লক্ষ্যৰে উদ্ভাৱনমুলক সহযোগিতা চুক্তি স্বাক্ষৰিত হয় আৰু এটি যুটীয়া কর্মসূচীৰ নীতিও গৃহীত হয়। ছুইডেনৰ উদ্যোগ খণ্ডৰ ৩০ জন শীর্ষ মুখ্য কাৰ্যবাহী বিষয়াৰ সৈতে দুয়োগৰাকী প্রধানমন্ত্রীয়ে এক ঘুৰণীয়া মেজমেলত মিলিত হয়। তদুপৰি, মডাৰেট পাৰ্টীৰ নেতা তথা ছুইডিছ সংসদৰ বিৰোধী দলপতি শ্ৰী উলফ্‌ ক্রিষ্টাৰছনকো সাক্ষাৎ কৰিব প্রধানমন্ত্রী মোদীয়ে।


    ভাৰত আৰু ছুইডেনৰ মাজত অর্থনৈতিক সম্পর্ক যথেষ্ট শক্তিশালী হৈ উঠাৰ সময়তে ভাৰতৰ প্রধানমন্ত্রীৰ ছুইডেন ভ্ৰমণে এক বিশেষ মাত্ৰা লাভ কৰিছে। ২০০০ চনৰ পাছৰ পৰা ভাৰতে ছুইডেনৰ ১৭০তকৈও অধিক উদ্যোগ আৰু বাণিজ্যিক সংস্থাত ১.৪ বিলিয়ন মার্কিন ডলাৰ বিনিয়োগ কৰিছে। ইফালে, একাংশ ছুইডিছ সংস্থাই এক শতিকাৰো অধিক সময় ধৰি ভাৰতত ব্যৱসায়-বাণিজ্য চলাই আহিছে। আনফালে, ৭০টাতকৈ অধিক ভাৰতীয় সংস্থাই ছুইডেনত তেওঁলোকৰ ব্যৱসায়-বাণিজ্যৰ প্রসাৰ ঘটাইছে। দুয়ো দেশৰ মাজত সম্পন্ন বার্ষিক বাণিজ্যিক লেনদেনৰ পৰিমাণ প্রায় ১.৮ বিলিয়ন মার্কিন ডলাৰ।


    সন্ধিয়া লণ্ডনৰ অভিমুখে যাত্রা কৰাৰ পূৰ্বে ছুইডেনত বসবাস কৰা ভাৰতীয় সমূদায়ৰ এক অনুষ্ঠানতো অংশগ্ৰহণ কৰিব প্রধানমন্ত্রী মোদীয়ে। তাত ছুইডেনৰ প্রধানমন্ত্রী লোফেনো উপস্থিত থকাৰ সম্ভাৱনা আছে। উল্লেখ্য যে ছুইডেনত ২০ হাজাৰতকৈও অধিক ভাৰতীয় বংশোদ্ভূত লোকে বসবাস কৰে। এওঁলোকৰ মাজত আছে প্রায় ২ হাজাৰ ভাৰতীয় ছাত্র-ছাত্রী, যিসকলে সেই দেশৰ শৈক্ষিক প্রতিষ্ঠানসমূহত অধ্যয়নৰ কামত যুক্ত হৈ আছে।


    ভাৰত-নৰ্ডিক পৰিষদীয় সন্মিলন


    প্রধানমন্ত্রী শ্রী নৰেন্দ্র মোদীৰ এই ভ্ৰমণকালত ভাৰত আৰু ছুইডেনৰ উদ্যোগত নৰ্ডিক অৰ্থাৎ উত্তৰ ইউৰোপ আৰু উত্তৰ আটলান্টিক দেশসমূহৰ মাজত এক সন্মিলনৰো আয়োজন কৰা হয়। ইয়াৰ বিষয়বস্তু আছিল ‘ ভাৰত-নর্ডিক সন্মিলনঃ মিলিত মূল্যবোধ, পাৰস্পৰিক সমৃদ্ধি ’ । ভাৰত আৰু ছুইডেনৰ প্রধানমন্ত্রীদ ্বয়ৰ আমন্ত্রণত ১৭ এপ্ৰিলত অনুষ্ঠিত এই সন্মিলনত ডেনমার্কৰ প্রধানমন্ত্রী শ্ৰীযুত লার্ছ লোক্কে ৰাছমুসেন, ফিনলেণ্ডৰ প্রধানমন্ত্রী জুহা ছিপিলা, আইলেণ্ডৰ প্রধানমন্ত্রী কাট্রিন জেকবছদোত্তিৰ আৰু নৰৱেৰ প্রধানমন্ত্রী এৰনা ছোলবার্গে অংশগ্ৰহণ কৰে। দ্বিপাক্ষিক স্বার্থ সংশ্লিষ্ট বিষয়ৰ সমান্তৰালভাৱে বহু গুৰুত্বপূর্ণ আৰু আন্তঃৰাষ্ট্ৰীয় বিষয়তো তেওঁলোকৰ মাজত আলোচনা তথা মত বিনিময় হয়। এই উপলক্ষে সেই দেশসমূহৰ সৈতে কেইবাখনো চুক্তিও স্বাক্ষৰ কৰা হয়। সেইবোৰ ভিতৰত ভাৰতৰ বিজ্ঞান আৰু প্রযুক্তি মন্ত্রালয় আৰু ছুইডেনৰ উদ্যোগ আৰু উদ্ভাৱন বিষয়ক মন্ত্রালয়ৰ মাজত স্বাক্ষৰিত এক বহনক্ষম ভৱিষ্যতৰ লক্ষ্যৰে ভাৰত-ছুইডেনৰ মাজত সহযোগিতাৰ প্রসংগত যৌথ ঘোষণা পত্ৰ, ভাৰতৰ গৃহ আৰু নগৰীয়া পৰিক্ৰমা মন্ত্রালয় আৰু ডেনমার্কৰ উদ্যোগ-বাণিজ্য আৰু বিত্ত পৰিক্ৰমা মন্ত্রালয়ৰ মাজত স্মার্ট আৰু বহনক্ষম নগৰ উন্নয়ন সম্পর্কীয় এক সহযোগিতা চুক্তি, ভাৰতৰ কৃষি আৰু কৃষক কল্যাণ মন্ত্রালয়ৰ পশুপালন, দুগ্ধ উৎপাদন আৰু মীনপালন বিভাগৰ সৈতে ডেনমার্কৰ খাদ্য আৰু পৰিৱেশ মন্ত্রালয়ৰ পশু চিকিৎসা আৰু খাদ্য ব্যৱস্থাপনা বিভাগৰ মাজত সহযোগিতা চুক্তি, ভাৰতৰ খাদ্য সুৰক্ষা আৰু গুণগত মান নির্ণায়ক কর্তৃপক্ষ আৰু ডেনমার্কৰ পশু চিকিৎসা আৰু খাদ্য ব্যৱস্থাপনা বিভাগৰ মাজত স্বাক্ষৰিত খাদ্য নিৰাপত্তাৰ ক্ষেত্রত সহযোগিতা প্রসাৰ সম্পর্কীয় বুজাবুজি চুক্তি, ভাৰতীয় কৃষি গৱেষণা পৰিষদ আৰু ডেনমার্কৰ কোপেন হেগেন বিশ্ববিদ্যালয়ৰ ফেকাল্টি অৱ ছায়েন্স বিভাগৰ মাজত কৃষি শিক্ষা আৰু গৱেষণা সম্পর্কিত সহযোগিতা চুক্তি আৰু ভাৰতীয় সাংস্কৃতিক সম্পর্ক পৰিষদ আৰু আইলেণ্ড বিশ্ববিদ্যালয়ৰ মাজত হিন্দী ভাষাৰ বাবে আইচিচিআৰ অধ্যাপকৰ পদ সৃষ্টি সম্পর্কীয় বুজাবুজি চুক্তি উল্লেখযোগ্য।


    ***


    AKT/HS/DB

    
    
    (Release ID: 1529869) Visitor Counter : 4
    
    
      Read this release in: English , Marathi , Gujarati , Tamil , Kannada