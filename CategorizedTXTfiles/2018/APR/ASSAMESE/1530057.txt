      বিত্ত মন্ত্ৰালয়

      ২৫ৰ পৰা ২৭ এপ্ৰিললৈ অসম ভ্ৰমণ কৰিব পঞ্চদশ বিত্ত আয়োগে
      Posted On: 24 APR 2018 1:56PM by PIB Guwahati


    পঞ্চদশ বিত্ত আয়োগে অহা ২৫ৰ পৰা ২৭ এপ্ৰিললৈ উত্তৰ - পূবৰ দূৱাৰমুখস্বৰূপ অসম ভ্ৰমণ কৰিব৷ অধ্যক্ষ শ্ৰী এন . কে . সিঙৰ নেতৃত্বত সদস্য শ্ৰী শক্তিকান্ত দাস , ড০ অনুপ সিং , ড০ অশোক লাহিৰী , ড০ ৰমেশ চান্দ আৰু সচিব শ্ৰী অৰবিন্দ মেহতাৰ লগতে আন বিষয় - ববীয়াই অসমৰ বিত্তীয় স্থিতি , ইয়াৰ সামাজিক - অৰ্থনৈতিক প্ৰত্যাহ্বান পৰ্যবেক্ষণ কৰিব আৰু এই প্ৰত্যাহ্বানৰ মোকাবিলা কৰিবলৈ ৰাজ্য চৰকাৰে গ্ৰহণ কৰা প্ৰচেষ্টাৰ বুজ ল ’ ব৷ মনকৰিবলগীয়া যে অসমে শেহতীয়াকৈ বিকাশ আৰু সামাজিক - অৰ্থনৈতিক উন্নয়নৰ পথত অগ্ৰসৰ হৈছে আৰু ইয়াৰ ভৌগোলিক তথা পৰম্পৰাগত প্ৰত্যাহ্বানসমূহ অতিক্ৰম কৰিবলৈ সক্ষম হৈছে৷ অৱশ্যে , ৰাজ্যৰ স্বাস্থ্য , শিক্ষা আৰু অৰ্থনৈতিক ফলাফলৰ গতি বৃদ্ধি কৰাৰ উল্লেখনীয় সুযোগ এতিয়াও আছে৷ জনসংখ্যাগত ভিন্নতাই বিভিন্ন সামাজিক - সাংস্কৃতিক পৰিৱেশৰ সূচনা কৰে আৰু আকস্মিক ব্যয়ে বিভিন্ন প্ৰকাৰৰ উন্নয়নমূলক প্ৰত্যাহ্বান সন্মুখলৈ আনে৷


    ২০১৬ - ১৭ৰ সময়ছোৱাৰ মুখ্য সামাজিক - অৰ্থনৈতিক সূচক অনেক আছিল৷ ৰাজ্যখনৰ অৰ্থনীতি ঘাইকৈ নিৰ্ভৰশীল কৃষিৰ ওপৰত৷ ২০১১ৰ লোকপিয়ল অনুসৰি , ৰাজ্যখনৰ মুঠ কৰ্মশক্তিৰ ৫০ শতাংশ এতিয়াও কৃষিজাত কামৰ ওপৰত নিৰ্ভৰশীল৷ তেল , গেছ আৰু আন প্ৰাকৃতিক সম্পদত ৰাজ্যখন চহকী যদিও উদ্যোগীকৰণ আৰু নগৰীকৰণ সীমিত হৈ আছে৷ অৱশ্যে , বিগত সময়ছোৱাত ৰাজ্যখনৰ অৰ্থনীতিৰ বাবে সেৱা খণ্ড গুৰুত্বপূৰ্ণ হিচাপে বিবেচিত হৈছে৷ৰাজ্যখনৰ শিশু মৃত্যুৰ হাৰ ( ১০০০ৰ ভিতৰত ৪৭টা ) দেশৰ সামগ্ৰিক পৰিসংখ্যা ( ১০০০ৰ ভিতৰত ৩৭ ) ত কৈ অধিক৷ প্ৰসূতি মৃত্যুৰ হাৰো ৰাষ্ট্ৰীয় হাৰতকৈ অধিক৷ গড় আয়ুসকাল ভাৰতবৰ্ষত ৬৮ . ৩ বছৰ হোৱাৰ বিপৰীতে অসমত এই হাৰ হ ’ ল ৬৪ . ৭ বছৰ৷ অসমৰ শিক্ষিতৰ হাৰ ৭২ . ২ শতাংশ৷ ইয়াৰ বিপৰীতে ভাৰতবৰ্ষৰ সাক্ষৰতাৰ হাৰ হ ’ ল ৭৩শতাংশ৷ ৰাজ্যখনৰ দশকত জনসংখ্যা বৃদ্ধিৰ হাৰ ( ১৬ . ৯৩শতাংশ ) দেশৰ ( ১৭ . ৬৪শতাংশ ) তুলনাত কম৷ জনমূৰি আয়ৰ ক্ষেত্ৰত অসম ( ৬৭ , ৬২০টকা ) ভাৰতবৰ্ষ ( ১ , ০৩ , ৮৭০টকা ) তকৈ পিছপৰি আছে৷


    অসমৰ গড় জনমূৰি আয় সৰ্বভাৰতীয় জনমূৰি আয়তকৈ যথেষ্টখিনি কম হোৱাটো এক উদ্বিগ্নতাৰ বিষয়৷ মন কৰিব লগীয়া যে ভাৰতৰ জনমূৰি আয়ো আন উন্নত দেশসমূহতকৈ লক্ষ্যণীয়ভাৱে কম৷ সেইবাবে বিত্ত আয়োগে ৰাজ্যখনৰ সম্পদ বৃদ্ধি কৰিবলৈ আৰু ইয়াৰ উচিত ব্যৱহাৰৰ বাবে গাঠনিগত , প্ৰশাসনিক আৰু আন দিশৰ প্ৰয়োজনীয় পৰিৱৰ্তন সন্দৰ্ভতসুযোগৰ সদ্ব্যৱহাৰ কৰিব বিচাৰিব৷


    বিত্ত আয়োগে অসমৰ অৰ্থনৈতিক বিকাশ আৰু উন্নয়নৰ শেহতীয়া গতিবিধি আৰু ভৱিষ্যতৰ সম্ভাৱনীয়তাক গভীৰভাৱে অধ্যয়ন কৰা ৰ প্ৰয়োজনীতা আছে৷ অসম ভ্ৰমণত তেওঁলোকে বিভিন্ন আলোচনা আৰু বৈঠকত এই দিশসমূহ পৰ্যালোচনা কৰিব৷


    
    পঞ্চদশ বিত্ত আয়োগে ভ্ৰমণ কৰা অসম হ ’ ল দ্বিতীয়খন ৰাজ্য৷ ইয়াৰ পূৰ্বে তেওঁলোকে অৰুণাচল প্ৰদেশ ভ্ৰমণ কৰিছিল৷ বিভিন্ন ৰাজ্য ভ্ৰমণ কৰাতো বিত্ত আয়োগৰ এক অবিচ্ছেদ্য অংগ৷ এই ভ্ৰমণত তেওঁলোকে ৰাজ্যখনৰ উন্নয়নমূলক আৱশ্যকতা আৰু সম্পদৰ উপলব্ধতা আৰু ইয়াক লৈ পৰামৰ্শ আৰু প্ৰতিবেদন প্ৰস্তুত কৰে৷


    আয়োগে ৰাজ্যখনৰ মুখ্যমন্ত্ৰী , মন্ত্ৰী আৰু আন বিষয় - ববীয়াৰ সৈতে বৈঠকত মিলিত হ ’ ব৷ ৰাজ্য চৰকাৰৰ বিত্ত বিভাগে বিতংভাৱে সকলো দিশ তেওঁলোকৰ সন্মুখত উপস্থাপন কৰিব৷ আয়োগে আনকি ৰাজ্যৰ বিভিন্ন ৰাজনৈতিক দল , স্বায়ত্ত্ব পৰিষদৰ প্ৰতিনিধি , বাণিজ্য আৰু ঔদ্যোগিক ক্ষেত্ৰৰ প্ৰতিনিধি যেনে চেম্বাৰ্ছ অফ ক ’ মাৰ্চ / এফআ ই চিচিআইৰ অসম শাখা , ভাৰতীয় চাহ সন্থাৰ অসম শাখা আৰু আন ষ্টেকহ ’ ল্ডাৰ্ছসকলকো সাক্ষাৎ কৰি ৰাজ্যৰ সুযোগ - সুবিধা আৰু প্ৰত্যাহ্বানৰ বুজ লব৷ স্থানীয় নিকায় আৰু পঞ্চায়তী ৰাজ প্ৰতিষ্ঠানৰ সৈতেও তেওঁলোকে এক আলোচনাৰ কাৰ্যসূচী ৰাখিছে৷


    ****

    
    
    (Release ID: 1530057) Visitor Counter : 10
    
    
      Read this release in: English , Urdu , Hindi