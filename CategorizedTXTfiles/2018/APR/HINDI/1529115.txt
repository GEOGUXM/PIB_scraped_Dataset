      पर्यटन मंत्रालय

      आईटीडीसी ने आंध्र प्रदेश में बुनियादी ढांचे के विकास के लिए 550 करोड़ रुपये की परियोजना हासिल की
      
      आईटीडीसी द्वारा पहली बार निजी क्षेत्र की कोई परियोजना हासिल की गई

      Posted On: 14 APR 2018 3:36PM by PIB Delhi

    भारत पर्यटन विकास निगम (आईटीडीसी) ने 10 अप्रैल 2018 को 550 करोड़ रुपये की अनुमानित लागत पर आंध्र प्रदेश के पूर्वी गोदावरी जिले के काकिन्डा में भैरव लंका में एक मेगा पर्यटन गंतव्य परियोजना के विकास के लिए हैदराबाद स्थित कंपनी मेसर्स सूरास इंपेक्स प्राइवेट लिमिटेड के साथ एक समझौता ज्ञापन पर हस्ताक्षर किया। सार्वजनिक क्षेत्र की आईटीडीसी के लिए अपनी तरह की यह पहली परियोजना है जिसे निजी क्षेत्र के कई दावेदारों की तुलना में वरीयता दी गई।


    आईटीडीसी डीपीआर एवं निष्पादन के लिए सलाहकार एजेंसी एवं कार्यान्वयन एजेंसी होगी जिसे तीन चरणों अर्थात डीपीआर तैयार करने, 550 करोड़ रुपये के बराबर की लागत वाली परियोजना के कार्यान्वयन तथा परियोजना के दूसरे चरण के क्रियान्वयन में आरंभ किया जाएगा।


    आईटीडीसी देश में पर्यटन के प्रगतिशील विकास, संवर्द्धन एवं विस्तार की मुख्य प्रेरक शक्ति रही है। प्रभाग ने पर्यटन मंत्रालय, संस्कृति मंत्रालय एवं विभिन्न राज्य सरकारों के लिए 67 अवसंरचना परियोजनाओं को पूरा किया है। यह अपने पूर्णकालिक अशोक कंसलटेंसी एंड इंजीनियरिंग सर्विसेज डिवीजन के जरिये इंजीनियरिंग परामर्श सेवाएं प्रदान करती है।


    ***


    वीके/एएम/एसकेजे/आरके-8181

    
    
    (Release ID: 1529115) Visitor Counter : 164