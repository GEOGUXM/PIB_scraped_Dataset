      अंतरिक्ष विभाग

      पीएसएलवी-सी41 ने नेविगेशन उपग्रह आईआरएनएसएस-1I का सफल परीक्षण किया
      Posted On: 12 APR 2018 1:50PM by PIB Delhi


    अपनी तैंतालिसवीं उड़ान में, इसरो के ध्रुवीय उपग्रह परीक्षण वाहन पीएसएलवी-सी41 ने श्रीहरिकोटा स्थित सतीश धवन अंतरिक्ष केंद्र से आज 1,425 किलोग्राम आईआरएनएसएस -1I नेविगेशन उपग्रह का सफल परीक्षण किया।


    पीएसएलवी-सी 41 योजनानुसार आईएसटी 4 बजकर 4 मिनट (4:04एम) पर पहले लांच पैड से भेजा गया। अपने परीक्षण के 19 मिनट बाद उपग्रह ने एक उप-भौगोलिक स्थानान्तरण कक्षा में 281.5 किलोमीटर पेरिगी (पृश्वी के निकटतम बिंदु) और 20,730 किलोमीटर एपोगी (पृथ्वी से सबसे दूर बिंदु) पर 19.2 डिग्री के कोण पर यह आईआरएनएसएस-1I पीएसएलवी से अलग होकर स्थापित हो गया।


    अलग होने के बाद, आईआरएनएसएस -1I के सौर पैनल स्वचालित रूप से स्थापित हो गए। हसन, कर्नाटक स्थित इसरो के मुख्य नियंत्रक सुविधा केन्द्र (एमसीएफ) ने उपग्रह का पूर्ण नियंत्रण संभाला लिया। आने वाले समय में, एमसीएफ उपग्रह के कार्यों को नियंत्रित करेगा जिसके अंतर्गत इस उपग्रह को देशान्तर रेखा से 55 डिग्री पूर्व भौगोलिक कक्षा में भूमध्य रेखा से 29 डिग्री पर स्थापित करेगा।


    आईआरएनएसएस -1I भारतीय नेविगेशन प्रणाली (एनएवी-आईसी) का नवीनतम सदस्य है।


    एनएवी-आईसी, जिसे भारतीय क्षेत्रीय नेविगेशन उपग्रह प्रणाली (आईआरएनएसएस) के नाम से जाना जाता है, एक स्वतंत्र क्षेत्रीय नेविगेशन उपग्रह प्रणाली है जिसका निर्माण भारतीय क्षेत्र में स्थिति की जानकारी प्रदान करने और भारतीय भूमि के करीब 1500 किलोमीटर क्षेत्र में नजर रखने में मदद करने के लिए किया गया है।


    एनएवी-आईसी के रूप में आईआरएनएसएस उपग्रह को कई ज़िम्मेदारियों जैसे जमीनी सुविधाएं और नेविगेशन मापदंडों, उपग्रह नियंत्रण, नेटवर्क समय आदि की निगरानी, उत्पादन और संचरण के लिए देश भर में कई स्थानों पर स्थापित किया गया है।


    अब तक, पीएसएलवी ने 52 भारतीय उपग्रहों और विदेश से 237 अन्य उपग्रहों का सफलतापूर्वक परीक्षण किया है।


    ***


    वीके/एएम/पीकेपी–8139

    
    
    (Release ID: 1528779) Visitor Counter : 431
    
    
      Read this release in: English