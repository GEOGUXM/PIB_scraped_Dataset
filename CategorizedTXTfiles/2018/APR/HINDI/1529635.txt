      वित्‍त मंत्रालय

      हर राज्‍य की विशेष खूबियों को ध्‍यान में रखते हुए उनकी राजकोषीय जरूरतों का अलग से आकलन किया जाएगा : श्री एन.के. सिंह
      Posted On: 19 APR 2018 5:08PM by PIB Delhi


    तमिलनाडु के उप मुख्‍यमंत्री एवं वित्‍त मंत्री श्री ओ. पनीरसेल्‍वम की अगुआई में एक प्रतिनिधिमंडल ने आज 15वें वित्‍त आयोग से मुलाकात की। प्रतिनिधिमंडल ने आयोग को एक ज्ञापन सौंपा और आयोग के विचारार्थ विषयों (टीओआर) के संबंध में अपना दृष्टिकोण रखा।


    बेहतर प्रदर्शन करने वाले राज्‍यों की बढ़ती अपेक्षाओं के साथ अल्‍प विकसित राज्‍यों को वित्‍तीय अंतरण की आवश्‍यकता को संतुलित करें : पनीरसेल्‍वम


    लोकसभा के उपाध्यक्ष श्री एम. थम्बीदुरई सहित अन्‍नाद्रमुक के 40 से भी अधिक सांसदों के प्रतिनिधिमंडल ने राज्‍य की आम जनता के उत्‍थान के लिए तमिलनाडु द्वारा किए गए प्रयासों और जुटाए गए संसाधनों के बारे में एक बैठक में बताया जो लगभग 35 मिनट चली। इन सांसदों ने आयोग से आग्रह किया कि वह बेहतर प्रदर्शन करने वाले राज्‍यों की बढ़ती अपेक्षाओं और उम्‍मीदों को पूरा करने के साथ अल्‍प विकसित राज्‍यों को वित्‍तीय अंतरण करने की जरूरत को संतुलित करे।


    भारत की समृद्धि में उल्‍लेखनीय योगदान करने वाले तमिलनाडु जैसे प्रगतिशील राज्‍य पर आयोग निश्चित रूप से विशेष ध्‍यान देगा : श्री एन. के. सिंह


    आयोग के अध्‍यक्ष श्री एन.के. सिंह ने प्रतिनिधिमंडल का स्‍वागत किया और उसके सदस्‍यों की सराहना की। उन्‍होंने इन सांसदों को आश्‍वासन दिया कि प्रत्‍येक राज्‍य की राजकोषीय जरूरतों का अलग से आकलन किया जाएगा और उनकी विशेष खूबियों को ध्‍यान में रखा जाएगा। उन्‍होंने कहा कि भारत की समृद्धि में उल्‍लेखनीय योगदान करने वाले तमिलनाडु जैसे प्रगतिशील राज्‍य पर आयोग निश्चित रूप से विशेष ध्‍यान देगा। तमिलनाडु राज्‍य के लिए आयोग के दौरे को सितंबर महीने के आखिर में अंतिम रूप दिया गया था।


    ***


    वीके/एएम/आरआरएस/वाईबी – 8236


    

    
    (Release ID: 1529635) Visitor Counter : 73