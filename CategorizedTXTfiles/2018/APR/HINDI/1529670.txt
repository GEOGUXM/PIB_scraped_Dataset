      गृह मंत्रालय

      पंजाब के मुख्यमंत्री केंद्रीय गृह मंत्री से मिले
      Posted On: 19 APR 2018 6:10PM by PIB Delhi


    पंजाब के मुख्यमंत्री कैप्टन अमरिंदर सिंह ने आज केंद्रीय गृहमंत्री श्री राजनाथ सिंह से मुलाकात की। मुख्यमंत्री ने लक्षित हत्याओं के जरिए राज्य में गड़बड़ी फैलाने की कोशिशों से जुड़े मुद्दों सहित आम काननू-व्यवस्था के बारे में गृहमंत्री राजनाथ सिंह को जानकारी दी। राज्य में पिछले डेढ़ साल के दौरान लक्षित हत्याओं की कई घटनाएं हुईं।


    हत्या की ऐसी घटनाओं पर पंजाब के मुख्यमंत्री की जताई गई चिंता पर गृहमंत्री श्री राजनाथ सिंह ने सहमति जताई। श्री राजनाथ सिंह ने राज्य सरकार द्वारा आग्रह किए जाने पर केंद्र सरकार की तरफ से सभी संभव सहायता देने का आश्वासन दिया। कैप्टन अमरिंदर सिंह ने इन घटनाओं की जांच में केंद्रीय एजेंसियों द्वारा उपलब्ध कराए जा रहे समर्थन की प्रशंसा की। हत्या की इन घटनाओं की एनआईए जांच कर रही है।


    मुख्यमंत्री और केंद्रीय गृह मंत्री ने समन्वित तरीके से स्थिति से निपटने के उपायों पर चर्चा की। इस दौरान केंद्रीय गृह सचिव श्री राजीब गौबा और गृह मंत्रालय एवं पंजाब सरकार के वरिष्ठ अधिकारी भी मौजूद थे।


    ***


    वीके/एएम/एके/ – 8237


    

    
    (Release ID: 1529670) Visitor Counter : 55