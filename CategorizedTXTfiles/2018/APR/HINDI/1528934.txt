      पेयजल एवं स्‍वच्‍छता मंत्रालय

      10 अप्रैल के चंपारण उत्सव के बाद बिहार में शौचालय निर्माण अभियान में तेजी आई
      Posted On: 12 APR 2018 5:02PM by PIB Delhi


    स्वच्छ भारत मिशन (ग्रामीण) ने हाल ही में बिहार में चंपारण शताब्दी समारोहों का उल्लासपूर्वक समापन किया। तीन अप्रैल से एक सप्ताह तक "सत्याग्रह से स्वच्छाग्रह" अभियान भी सफलतापूर्वक चलाया। 10 अप्रैल 2018 को प्रधानमंत्री श्री नरेन्द्र मोदी ने बिहार के पूर्वी चंपारण जिले के मोतिहारी में करीब 20000 (बीस हजार) स्वच्छाग्रहियों को संबोधित भी किया।


    इस कार्यक्रम के अंतर्गत पेयजल और स्वच्छता मंत्रालय ने बिहार सरकार के साथ मिलकर 3 से 10 अप्रैल तक "सत्याग्रह से स्वच्छाग्रह" अभियान शुरू कर देश भर में स्वच्छता के संदेश के प्रसार का काम किया। देश के विभिन्न हिस्सों से करीब 10 ,000 स्वच्छाग्रहियों को बिहार में आमंत्रित किया गया, जहां उन्होंने राज्य के 38 जिलों में परिवर्तन के लिए बिहार के 10,000 स्वच्छाग्रहियों के साथ मिलकर काम किया और इस जन आंदोलन को गति प्रदान की।


    इस अभियान को गति तब मिली जब प्रधानमंत्री श्री नरेन्द्र मोदी ने स्वच्छ भारत मिशन (ग्रामीण) के तहत चार राज्यों बिहार, उत्तर प्रदेश, ओडिशा तथा जम्मू और कश्मीर के जिलाधीशों (जिला कलेक्टरों) के साथ वीडियो कॉन्फ्रेंस के जरिए बात की। इस वीडियो कॉन्फ्रेंस में , प्रधानमंत्री ने जोर देकर कहा कि महात्मा गांधी की 150 वीं वर्षगांठ के अवसर पर इस कार्य को पूरा करने से बड़ी कोई प्रेरणा नहीं होगी। उन्होंने इस अभियान को बढ़ावा देने के लिए जिला स्तर पर टीमों का गठन करने का आग्रह किया , जिससे बापू के चंपारण सत्याग्रह की 101 वीं वर्षगांठ पर हम उपहार दे सकें।


    प्रधानमंत्री के संबोधन से प्रेरित होकर इन चार राज्यों के जिलों ने उसके बाद के दिनों में अभूतपूर्व प्रगति की।14 मार्च से लेकर 10 अप्रैल तक बिहार के 38 जिलों में 10.2 लाख शौचालयों बनाए गये। इस गतिविधि का अधिकांश भाग "सत्याग्रह से स्वच्छाग्रह" अभियान (3 अप्रैल से 10 अप्रैल , 2018) के दौरान ही देखा गया, जिसके अंतर्गत राज्य भर में इन 20,000 स्वच्छाग्रहियों ने इस अभियान को और अधिक गति प्रदान किया था।


    कुछ मीडिया संस्थानों ने यह भी प्रचारित किया है कि शौचालय निर्माण की "प्रतिदिन" या "प्रति मिनट" गति प्रस्तुत किया है वह क्या सही मायने में संभव है। बिहार के इन आकड़ों की गलत ढंग से व्याख्या की गई। एक ट्विन पिट शौचालय के निर्माण में आमतौर पर 3-4 दिन लगता है , और यह गतिविधि बिहार के लगभग 34,000 गांवों में एक साथ चल रही थी। इस अवधि (14 मार्च से 10 अप्रैल 2018) के दौरान बने कुल शौचालयों को बिहार के गांवों की संख्या से विभाजित करें तो 1.1 शौचालय प्रतिदिन बनने का आंकड़ा सामने आता है जो आसानी से संभव है। इन शौचालयों की "प्रति मिनट" दर की गणना इसलिए भ्रामक है, क्योंकि यह गलत तरीके से एक गांव में सभी शौचालयों का निर्माण को क्रमिक रूप से दिखाया गया है।


    कुछ मीडिया संस्थानों ने इस अवधि के दौरान बनाए गए शौचालयों पर प्रश्न उठाए हैं। बिहार सरकार ऐसे शौचालयों की पहचान का काम तेजी से कर रहा है , जिसके अंतर्गत इस अभियान की अवधि के दौरान गड्ढ़े खोदे गए थे और उन्हें तत्काल पूरा करने पर भी ध्यान केंद्रित कर रहा है। स्थानीय प्रशासन द्वारा अगर आंकड़ों में किसी भी तरह से हेर-फेर किया होगा तो बिहार सरकार इससे कड़ाई से निपटेगी।


    ******


    वीके/एएम/पीकेपी/डीए –8152


    

    
    (Release ID: 1528934) Visitor Counter : 51
    
    
      Read this release in: English , Tamil