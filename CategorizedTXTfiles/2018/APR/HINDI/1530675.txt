      कॉरपोरेट कार्य मंत्रालय

      केन्द्रीय राज्य मंत्री श्री पीपी चौधरी बारबाडोस सरकार के विभिन्न वरिष्ठ मंत्रियों से मिले; विभिन्न मुद्दों पर हुई चर्चा, कई क्षेत्रों में द्विपक्षीय सम्बंधों को बढ़ाने की हुई पहल
      Posted On: 28 APR 2018 7:12PM by PIB Delhi


    केन्द्रीय राज्य मंत्री श्री पीपी चौधरी बारबाडोस सरकार के विभिन्न वरिष्ठ मंत्रियों से मिले विभिन्न मुद्दों पर हुई चर्चा, कई क्षेत्रों में द्विपक्षीय सम्बंधों को बढ़ाने की हुई पहल।


    केन्द्रीय विधि और न्याय, कॉर्पोरेट मामलों के राज्य मंत्री श्री पी पी चौधरी ने बारबाडोस सरकार के विभिन्न वरिष्ठ मंत्रियों- उद्योग, अंतर्राष्ट्रीय व्यापार, वाणिज्य और लघु व्यवसाय विकास मंत्री श्री डॉनविले इनिस; विदेश मामलों और विदेश व्यापार मंत्री श्रीमती मैक्सिन मैकलेन; तथा शिक्षा मंत्री, विज्ञान, प्रौद्योगिकी और नवाचार मंत्री श्री रोनाल्ड डकोस्टा जोन्स जेपी से मुलाकात की।


    श्री चौधरी ने उद्योग, अंतर्राष्ट्रीय व्यापार, वाणिज्य और लघु व्यवसाय विकास मंत्री श्री डॉनविले इनिस के साथ बैठक में व्यापार और निवेश, कराधान, सम्पर्कता, रसद, एमएसएमई, कृषि प्रसंस्करण और क्षमता निर्माण के क्षेत्रों में दोनों देशों के बीच द्विपक्षीय संबंधों को बढ़ाने के उपायों और तरीकों पर व्यापक चर्चा की।


    विदेश मामलों और विदेश व्यापार मंत्री श्रीमती मैक्सिन मैकलेन के साथ बैठक के दौरान दोनों देशों के बीच द्विपक्षीय हित के मामलों के संबंध में विभिन्न बहुपक्षीय मंचों में सहयोग के मुद्दों चर्चा हुई। श्री चौधरी ने संयुक्त राष्ट्र सुरक्षा परिषद (यूएनएससी) में स्थायी सीट के लिए लगातार भारत की उम्मीदवारी का समर्थन करने के लिए भारत के लोगों और देश के प्रधान मंत्री श्री नरेंद्र मोदी की ओर से श्री मैकलेन का आभार व्यक्त किया।


    बैठक के दौरान विदेश मंत्री श्रीमती मैकलेन ने श्री चौधरी से बारबाडोस में फिल्म निर्माण, पर्यटन उद्योग और आपदा प्रबंधन में क्षमता निर्माण में वृद्धि आदि जैसे विभिन्न क्षेत्रों में स्थानीय लोगों को गुणवत्ता कौशल आधारित प्रशिक्षण प्रदान करने के लिए सूचना प्रौद्योगिकी केंद्र (आईटीसी) की स्थापना करने के लिए भारत की सहायता का अनुरोध किया। श्री चौधरी ने बारबाडोस में स्थित विभिन्न अपतटीय चिकित्सा महाविद्यालयों में पढ़ रहे भारतीय चिकित्सा विद्यार्थियों को वीजा की सुविधा प्रदान करने का मामले उठाया।


    शिक्षा, विज्ञान, प्रौद्योगिकी और नवाचार मंत्री श्री रोनाल्ड डकोस्टा जोन्स जेपी ने बैठक के दौरान श्री चौधरी को बारबाडोस में अपतटीय मेडिकल कॉलेजों में भी भारत में एमसीआई द्वारा देश के मेडिकल कॉलेजों के लिए बनाए गए उच्च मानकों के अनुरूप मानकों को बनाए रखने के लिए आश्वस्त किया। इस बैठक के दौरान दोनों देशों की सम्पर्कता के महत्व और भारतीय विद्यार्थियों और उनके माता-पिता दोनों के लिए वीजा उदारीकरण का मुद्दा भी उठाया गया।


    जिस प्रकार प्रधानमंत्री श्री नरेन्द्र मोदी ने श्री चौधरी को कैरेबियन द्वीप देशों सेन्ट विनसेन्ट-ग्रेनेडिंस तथा बारबाडोस के लिए नियुक्त किया था, वह उनकी उम्मीदों पर खरे उतरे और उनकी बारबाडोस की यात्रा बेहद सफल रही। यह यात्रा दोनों देशों के लिए लाभदायक साबित हुई और भारत और इन देशों के बीच पारस्परिक तालमेल बढ़ाने में यह मील का पत्थर साबित होगी। इससे वैश्विक स्तर पर भारत का कद बढ़ेगा।


    ****


    DSM/RM/KMN

    
    
    (Release ID: 1530675) Visitor Counter : 149