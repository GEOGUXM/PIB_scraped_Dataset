      आवास एवं शहरी कार्य मंत्रालय

      8वीं क्षेत्रीय 3 आर फोरम की बैठक 3 आर के सिद्धांतों के संवर्द्धन और ग्रहण के प्रति एशिया-प्रशांत देशों के संकल्प की पुनःपुष्टि करने वाले अध्यक्षीय सारांश अपनाने के साथ समाप्त
      Posted On: 12 APR 2018 7:48PM by PIB Delhi


    9 अप्रैल, 2018 को एशिया और प्रशांत में 8वीं क्षेत्रीय 3 आर फोरम की प्रारंभ हुई बैठक 3 आर – रिड्यूस (कमी), रियूज (पुनःप्रयोग), रिसाइकिल (पुनःचक्रण) के सिद्धांतों के प्रति फोरम में शामिल देशों द्वारा अपने संकल्प की दोबारा पुष्टि के बारे में अध्यक्षीय सारांश अपनाने के साथ आज समाप्त हो गई। समापन सत्र को संबोधित करते हुए मध्य प्रदेश की शहरी विकास मंत्री श्रीमती माया सिंह ने 3 आर फोरम के परिणाम और उपलब्धियों की सराहना की और 3 आर सिद्धांतों के प्रचार में फोरम की क्षमता के प्रति विश्वास जताया। जापान के उप-पर्यावरण मंत्री श्री यासुओ तकाहाशी इस अवसर पर उपस्थित थे।


    आवास और शहरी विकास मंत्रालय के सचिव श्री दुर्गा शंकर मिश्र ने बैठक में भाग लेने वालों से मिशन शून्य कचरे के विजन को हासिल करने के लिए इंदौर 3 आर घोषणा के परिणामों को वास्तविकता में बदलने का आग्रह किया। उन्होंने फोरम को 6 आर यानी रिड्यूस (कमी), रियूज (पुनःप्रयोग), रिसाइकिल (पुनःचक्रण), रिकवर (पुनःप्राप्ति), रिडिजाइन तथा रि-मेनुफेक्चर (पुनःनिर्माण) की याद दिलाई, जिसे प्रधानमंत्री श्री नरेन्द्र मोदी द्वारा बताया गया था। 6 आर अंतिम रूप से 7 आर यानी रिजॉयस (आनंद) के रूप में परिणित होता है।


    3 आर फोरम की अगली बैठक की मेज़बानी थाइलैंड सरकार बैंकॉक में करेगी, जिसका आमंत्रण भाग लेने वाले सभी देशों को दे दिया गया है। ठोस कचरा प्रबंधन, थ्री आर सिद्धांतों के प्रोत्साहन और शून्य कचरा समाज मिशन प्रयासों के लिए विभिन्न सिविल सोसायटी संगठनों, स्वयं सेवी संगठनों को पुरष्कृत किया गया।


    फोरम की तीन दिन की बैठक में 45 से अधिक देशों के 700 से अधिक प्रतिनिधि शामिल हुए।


    ***


    वीएल/एएम /एजी/एमएस-8146


    

    
    (Release ID: 1528895) Visitor Counter : 287
    
    
      Read this release in: English