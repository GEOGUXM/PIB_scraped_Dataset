      श्रम और रोजगार मंत्रालय

      अनुबंध / आकस्मिक (कैजुअल) कर्मचारियों की न्‍यूनतम मजदूरी का भुगतान
      Posted On: 04 APR 2018 6:14PM by PIB Delhi


    केन्‍द्रीय प्रभाग में अनुसूचित नियोजन के लिए न्‍यूनतम मजदूरी की मूल दर 19 जनवरी, 2017 को अंतिम बार पुनरीक्षित और अधिसूचित की गई थी। मजदूरी की न्‍यूनतम दर के एक घटक तथा परिवर्तनशील महंगाई भत्‍ता (वीडीए) को अंतिम बार 01 अक्‍टूबर, 2017 को पुनरीक्षित किया गया था।


    केन्‍द्रीय प्रभाग में अनुसूचित नियोजनों के लिए निर्धारित दर केन्‍द्र सरकार, रेल प्रशासन, खान, तेल क्षेत्र, बड़े बंदरगाह तथा केन्‍द्र सरकार के प्रति‍ष्‍ठानों पर लागू होती है। ये दरें अनुबंध तथा आकस्मिक मजदूरों / कर्मियों पर समान रूप से लागू होती हैं।


    अधिनियम का कार्यान्‍वयन केन्‍द्र तथा राज्‍यों के संदर्भ में उनके अधिकार क्षेत्रों के अनुरूप किया गया है। केन्‍द्रीय प्रभाग में मुख्‍य श्रम आयुक्‍त के निरीक्षण अधिकारियों के माध्‍यम से इसका कार्यान्‍वयन होता है। अनुपालन नहीं होने की स्थिति में दोषी नियोक्‍ताओं के खिलाफ दंडात्‍मक कार्रवाई का प्रावधान है।


    मंत्रालय न्‍यूनतम मजदूरी की संशोधित दरों को लागू करने की दिशा में निरंतर प्रयास कर रहा है। रेल कर्मियों के संदर्भ में रेल मंत्रालय / रेलवे बोर्ड ने दिसम्‍बर 2017 में दिशा निर्देश जारी किया था। रेल मंत्रालय ने दिसम्‍बर 2017 में न्‍यूनतम मजदूरी का कडाई से अनुपालन के लिए अपने क्षेत्रीय कार्यालयों को निर्देश जारी किया था।


    पिछले तीन वर्षों के दौरान केन्‍द्रीय प्रभाग में निरीक्षण के आंकड़े, दावों की राशि, न्‍यूनतम मजदूरी अधिनियम 1948 के अंतर्गत दोषी नियोक्‍ताओं के खिलाफ की गई कार्रवाई का विवरण संलग्‍नक-ए में है।


    संलग्‍नक ‘ए’


    न्‍यूनतम मजदूरी अधिनियम 1948 के अंतर्गत दावे

                                                                
वर्ष                   दावे                     राशि            
                                                                
                                                                
                                                                                                                         
बी/एफ                  प्रस्‍तुत किये गये दावे  दावों में निर्णय  दावों के पक्ष में  प्राप्‍त किया गया  मजदूरों को भुगतान
                                                                                                                         
                                                                                                                         
                                                                                                                                   
2015-16                3672                     743               1796               66654417           44128036           34879425
                                                                                                                                   
                                                                                                                                   
                                                                                                                                   
2016-17                2610                     1198              1138               96684922           49485990           48540964
                                                                                                                                   
                                                                                                                                   
                                                                                                                                   
2017-18                2617                     1050              819                95757253           20697840           24866702
                                                                                                                                   
                                                                                                                                   
(से दिसम्‍बर,2017 तक)                                                                                                              
                                                                                                                                   
                                                                                                                                   

    न्‍यूनतम मजदूरी अधिनियम 1948

                                                                                              
क्र.सं.  विवरण                                       2015-16  2016-17  2017 -18               
                                                                                              
                                                                                              
                                                                       ( से दिसम्‍बर ,2017 तक)
                                                                                              
                                                                                              
                                                                                              
1.       किये गये निरी‍क्षणों की संख्‍या             9803     9151     7380                   
                                                                                              
                                                                                              
                                                                                              
2.       पायी गयी अनियमितताओं की संख्‍या             75938    61689    62304                  
                                                                                              
                                                                                              
                                                                                              
3.       समाप्‍त की गई अनिय‍मितताओं की संख्‍या       46467    53255    28884                  
                                                                                              
                                                                                              
                                                                                              
4.       कानूनी कार्रवाईयों की संख्‍या               1549     2321     1130                   
                                                                                              
                                                                                              
                                                                                              
5.       दोषी करार दिये जाने वाले मामलों की संख्‍या  1476     1951     1721                   
                                                                                              
                                                                                              

    यह जानकारी केन्‍द्रीय श्रम और रोजगार राज्‍य मंत्री (स्‍वतंत्र प्रभार) श्री संतोष कुमार गंगवार ने आज राज्‍य सभा में एक प्रश्‍न के लिखित उत्‍तर में दी।


    वीएल/एएम/जेके/एस–8036


    

    
    (Release ID: 1527678) Visitor Counter : 115