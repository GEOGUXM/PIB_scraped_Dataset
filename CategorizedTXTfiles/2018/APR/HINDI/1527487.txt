      गृह मंत्रालय

      श्री किरेन रिजिजू 66वीं अखिल भारतीय पुलिस अक्वाटिक और क्रॉस कंट्री चैम्पियनशीप के उद्घाटन समारोह में शामिल हुए
      Posted On: 02 APR 2018 7:41PM by PIB Delhi


    सीमा सुरक्षा बल (बीएसएफ) आज 2 अप्रैल से 6 अप्रैल, 2018 तक बीएसएफ छावला कैम्प, नई दिल्ली में 66वीं अखिल भारतीय पुलिस अक्वाटिक और क्रॉस कंट्री चैम्पियनशीप का आयोजन कर रहा है।


    केन्द्रीय गृह राज्यमंत्री श्री किरेन रिजिजू आज बीएसएफ कैम्प छावला के रूस्तमजी स्वीमिंग पुल में आयोजित उद्घाटन समारोह में मुख्य अतिथि के रूप में शामिल हुए तथा बीएसएफ से महानिदेशक और विभिन्न केन्द्रीय सशस्त्र पुलिस बल के प्रतिनिधियों और अन्य अतिथियों की उपस्थिति में इसका उद्घाटन किया। श्री किरेन रिजिजू ने केन्द्रीय सशस्त्र पुलिस बलों तथा अन्य राज्य /केंद्रशासित प्रदेश के पुलिस संगठनों की टुकड़ियों के शानदार मार्चपास्ट की सलामी ली।


    चैम्पियनशीप में 27 टीमों के कुल 595 कर्मी भाग ले रहे हैः-


    (क) केंद्रीय सशस्त्र बलों की टीमें जिसमें बीएसएफ, सीआरपीएफ, आईटीबीपी, सीआईएसएफ, एसएसबी, आरपीएफ तथा असम राइफल्स शामिल हैं।


    (ख) विभिन्न राज्य /केंद्रशासित प्रदेश के पुलिस संगठन की टीमें, जिसमें आंध्र प्रदेश पुलिस, छत्तीसगढ़ पुलिस, चंडीगढ़ पुलिस, गुजरात पुलिस, हरियाणा पुलिस, जम्मू-कश्मीर पुलिस, झारखंड पुलिस, कर्नाटक पुलिस, केरल पुलिस, महाराष्ट्र पुलिस, मध्य प्रदेश पुलिस, ओडिसा पुलिस, पंजाब पुलिस, राजस्थान पुलिस, तमिलनाडु पुलिस, तेलंगाना पुलिस, त्रिपुरा पुलिस, उत्तर प्रदेश पुलिस, उत्तराखंड पुलिस और पश्चिम बंगाल पुलिस शामिल हैं।


    तैराकी स्पर्धाएं 2 से 6 अप्रैल तक रूस्तमजी स्वीमिंग पुल में होंगी, जबकि क्रॉस कंट्री कम्पिटिशन (10 किलोमीटर) द्रोणाचार्य स्टेडियम, बीएसएफ कैम्प छावला में 4 अप्रैल को होगा।


    चैम्पियनशीप का समापन 6 अप्रैल, 2018 को होगा।


    खिलाड़ियों और उपस्थित समूह को संबोधित करते हुए श्री किरेन रिजिजू ने कहा कि इन स्पर्धाओं से प्रतिभा खोज में मदद मिलेगी और उच्च स्तरों पर स्पर्धी बनने का मार्ग प्रशस्त्र होगा।


    ***


    वीके/एएम/एजी / एमएस– 8025


    

    
    (Release ID: 1527487) Visitor Counter : 27
    
    
      Read this release in: English