      राष्ट्रपति सचिवालय

      नेपाल के प्रधानमंत्री ने राष्ट्रपति से भेंट की
      Posted On: 07 APR 2018 4:09PM by PIB Delhi


    नेपाल के प्रधानमंत्री महामहिम श्री के. पी. शर्मा ओली ने भारत के राष्ट्रपति श्री राम नाथ कोविंद से आज (07 अप्रैल, 2018) राष्ट्रपति भवन में भेंट की।


    भारत में श्री ओली का स्वागत करते हुये राष्ट्रपति ने कहा कि यह जानकर उन्हें प्रसन्नता हुई कि नेपाल का प्रधानमंत्री बनने के बाद यह उनकी पहली विदेश यात्रा है। राष्ट्रपति ने कहा कि भारत-नेपाल साझेदारी को आगे बढ़ाने के लिये उनके नेतृत्व एवं योगदान के लिये भारत उनका अत्यधिक सम्मान करता है। और हमें पूर्ण विश्वास है उनके बुद्धिमत्तापूर्ण नेतृत्व में नेपाल अपने लोगों के लिये एक तीव्र सामाजिक-आर्थिक परिवर्तन के मार्ग को विकसित करेगा।


    राष्ट्रपति ने कहा कि दुनिया के अन्य देशों के बीच वैसा मित्रता एवं सहयोग का संबंध नहीं है जैसा कि भारत एवं नेपाल के बीच में है। हम ना केवल भौगोलिक दृष्टि से जुड़े हैं बल्कि इतिहास, संस्कृति, सभ्यता और निकट जन एवं पारिवारिक संबंधों से भी जुड़े हैं। दोनों देशों के बीच सर्वोच्च राजनीतिक स्तर पर नियमित यात्रायें इस बात को दर्शाती हैं कि हम इस विशेष साझेदारी को कितनी प्राथमिकता देते हैं। नेपाल की स्थिरता और आर्थिक समृद्धि में भारत का निश्चित हित है। हम सद्भाव, परस्पर विश्वास एवं परस्पर लाभ के आधार पर अपने संबंधों को आगे ले जाना चाहते हैं।


    राष्ट्रपति ने कहा कि भारत नेपाल के साथ अपनी आर्थिक और विकास संबंधी साझेदारी को महत्व देता है। भारत नेपाल की प्राथमिकताओं के अनुसार नेपाल के साथ अपने सहयोग को व्यापक बनाने के लिये तैयार है। हमें विश्वास है कि दोनों देशों के बीच संपर्क हमारी आर्थिक प्रगति को बढ़ायेगा और हमारे नागरिकों के लाभकारी रहेगा।


    ***


    वीके/एएम/केएनटी/एमबी-8086

    
    
    (Release ID: 1528218) Visitor Counter : 195