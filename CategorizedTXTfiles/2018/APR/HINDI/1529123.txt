      प्रधानमंत्री कार्यालय

      अम्बेडकर जयंती पर प्रधानमंत्री ने छत्तीसगढ़ के बीजापुर में आयुष्मान भारत के लांच के अवसर पर स्वास्थ्य एवं कल्याण केंद्र का उद्घाटन किया।
      Posted On: 14 APR 2018 6:16PM by PIB Delhi


    प्रधानमंत्री श्री नरेन्द्र मोदी ने अम्बेडकर जयंती के अवसर पर आज केंद्र सरकार की महत्वाकांक्षी स्वास्थ्य आश्वासन कार्यक्रम -आयुष्मान भारत के लांच के अवसर पर स्वास्थ्य कल्याण केंद्र का उद्घाटन किया। इस केंद्र का उद्घाटन छत्तीसगढ़ के आकांक्षी जिले बीजापुर में जांगला विकास हब में किया गया।


    एक घंटे से अधिक समय के दौरान, प्रधानमंत्री ने बड़ी संख्या में लोगों से बातचीत की और उन्हें विकास हब में कई विकासात्मक पहलों की जानकारी दी गई। स्वास्थ्य एवं कल्याण केंद्र के उद्घाटन के अवसर पर उन्होंने आशा के कार्यकर्ताओं के साथ बतचीत की। उन्होंने एक मॉडल आंगनवाड़ी केंद्र का भी दौरा किया एवं आंगनवाड़ी कार्यकर्ताओं तथा पोषण अभियान के लाभार्थी बच्चों के साथ बातचीत की। उन्होंने हाट बाजार कियोस्क का भी भ्रमण किया एवं स्वास्थ्य कार्यकर्ताओं से मुलाकात की। उन्हों जांगला में एक बैंक शाखा का उद्घाटन किया तथा चुने हुए लाभार्थियों को मुद्रा योजना के तहत ऋण मंजूरी पत्रों का वितरण किया। उन्होंने ग्रामीण बीपीओ कर्मचारियों से भी बातचीत की।


    प्रधानमंत्री उसके बाद सार्वजनिक बैठक के स्थल पर पहुंचे। उन्होंने वन धन योजना लांच की जिसका उद्वेश्य जनजातीय समुदायों को सशक्त बनाना है। वीडियो कांफ्रेसिंग के जरिये प्रधानमंत्री ने भानुप्रतापपुर-गुडम रेल लाइन को राष्ट्र को समर्पित किया। प्रधानमंत्री ने वाम पंथ उग्रवाद (एलडब्ल्यूई) प्रभावित क्षेत्रों में 1988 किमी पीएमजीएसवाई सड़क के निर्माण के लिए ;वाम पंथ उग्रवाद प्रभावित क्षेत्रों में अन्य सड़क परियोजनाओं ; बीजापुर में जलापूर्ति योजना एवं दो पुलों का शिलान्यास किया।


    वहां उपस्थित उत्साहित जनसमूह को संबोधित करते हुए प्रधानमंत्री ने उस क्षेत्र के शहीदों को श्रद्धांजलि अर्पित की जिन्होंने ब्रितानी साम्राज्यवाद के खिलाफ लड़ाई लड़ी थी। उन्होंने उस क्षेत्र में नक्सली-माओवादी के हमलों में शहीद होने वाले सुरक्षा जवानों को भी श्रद्धांजलि अर्पित की।


    प्रधानमंत्री ने नोट किया कि केंद्र सरकार ने इससे पहले छत्तीसगढ़ से दो उल्लेखनीय विकास पहलों-श्यामा प्रसाद मुखर्जी रुर्बन मिशन एवं प्रधानमंत्री ग्रामीण आवास योजनाएं आरंभ की थी। उन्होंने कहा कि आज राज्य से आयुष्मान भारत एवं ग्राम स्वराज अभियान लांच की जा रही हैं। उन्होंने कहा कि ग्राम स्वराज अभियान सुनिश्चित करेगा कि पिछले चार वर्षों के दौरान केंद्र सरकार द्वारा आरंभ की गई सभी विकास पहलों का लाभ समाज के निर्धन एवं वंचित वर्गों तक पहुंचे।


    प्रधानमंत्री ने कहा कि बाबा साहेब अम्बेडकर की करोड़ों लोगों के दिलों एवं दिमाग में ‘आकांक्षा‘ पैदा करने में मुख्य भूमिका थी।


    इस समारोह को आज बीजापुर में आयोजित करने के महत्व की व्याख्या करते हुए प्रधानमंत्री ने कहा कि बीजापुर देश के 100 से अधिक आकांक्षी जिलों में से एक है जो विकास यात्रा में पीछे छूट गया है। उन्होंने कहा कि वह अब तक ‘पिछड़े‘ कहे जाने वाले इन जिलों को आकांक्षापूर्ण एवं महत्वाकांक्षी जिलों में रूपांतरित करने के इच्छुक हैं।


    प्रधानमंत्री ने कहा कि आयुष्मान भारत योजना सामाजिक असंतुलन को समाप्त करने एवं देश में सामाजिक न्याय सुनिश्चित करने में काफी प्रभावी साबित होगी। उन्होंने कहा कि देश के 1.5 लाख स्थानों के उप केंद्रों एवं प्राथमिक स्वास्थ्य केंद्रों को अब स्वास्थ्य एवं कल्याण केंद्रों के रूप में विकसित किया जाएगा। उन्होंने कहा कि इस कार्य को 2022 तक पूरा कर लेने का लक्ष्य है। उन्होंने कहा कि आयुष्मान भारत का अगला लक्ष्य चिकित्सकीय इलाज के लिए गरीबों को पांच लाख रुपये तक की वित्तीय सहायता उपलब्ध कराना है।


    प्रधानमंत्री ने छत्तीसगढ़ के मुख्यमंत्री डॉ. रमन सिंह की राज्य में पिछले 14 वर्षों के दौरान किए गए विकास कार्यों के लिए सराहना की। प्रधानमंत्री ने जोर देकर कहा कि केंद्र सरकार द्वारा उठाए गए कदम एवं पहल समाज के निर्धन एवं कमजोर वर्गों के कल्याण के प्रति उसकी प्रतिबद्धता प्रदर्शित करती है। उन्होंने इस पर भी बल दिया कि लोगों की सहभागिता ही सरकार की ताकत है जो 2022 तक नया भारत के सृजन में सहायता करेगी।


    वीके/एएम/एसकेजे/आरके/एनके-8183


    

    
    (Release ID: 1529123) Visitor Counter : 373