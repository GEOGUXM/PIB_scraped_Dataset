      कार्मिक, लोक शिकायत एवं पेंशन मंत्रालय

      डॉ. जितेन्द्र सिंह ने लोक शिकायत पोर्टल पर शिकायत समाधान में शानदार प्रदर्शन करने वाले मंत्रालयों को प्रमाण-पत्र दिया
      Posted On: 27 APR 2018 7:21PM by PIB Delhi


    केन्द्रीय पूर्वोत्तर क्षेत्र विकास राज्य मंत्री (स्वतंत्र प्रभार), प्रधानमंत्री कार्यालय में राज्य मंत्री, कार्मिक, लोक शिकायत, पेंशन, परमाणु ऊर्जा तथा अंतरिक्ष राज्य मंत्री डॉ. जितेन्द्र सिंह ने आज यहां केन्द्रीयकृत लोक शिकायत समाधान और निगरानी प्रणाली (सीपीजीआरएएमएस) में शानदार प्रदर्शन करने वाले मंत्रालय/विभागों को प्रशस्ति प्रमाण पत्र प्रदान किया। इस अवसर पर डॉ. जितेन्द्र सिंह ने कहा कि दर्ज की गई शिकायतों की संख्या प्रति वर्ष 16 लाख से अधिक हो गई है। सरकार द्वारा प्राप्त शिकायतों में कई गुना वृद्धि हुई है, क्योंकि विभाग द्वारा फौरन जवाब दिया जाता है और सरकार में लोगों का विश्वास फिर से कायम हुआ है। डॉ. जितेन्द्र सिंह ने कहा कि शिकायतों के निवारण के लिए समय सीमा तय की गई है, लेकिन अनेक शिकायतें जागरूकता में कमी के कारण दर्ज की जाती हैं। उन्होंने कहा कि शिकायत दर्ज करने की प्रक्रिया के बारे में लोगों को शिक्षित किया जाना चाहिए और लोगों को यह बताया जाना चाहिए कि सूचनाएं सार्वजनिक रूप से उपलब्ध हैं।


    इस अवसर पर सचिव श्री के.वी. इयापेन, अपर सचिव सुश्री वसुधा मिश्रा और वरिष्ठ अधिकारी उपस्थित थे। जुलाई-सितंबर, 2017 और अक्टूबर-दिसंबर, 2017 तिमाहियों के लिए निम्नलिखित विभागों को प्रशस्ति पत्र प्रदान किए गए हैं।

                                                                                                                                 
समूह                                                                तिमाही                           तिमाही                      
                                                                                                                                 
                                                                                                                                 
                                                                    (जुलाई-सितंबर, 2017)             (अक्टूबर-दिसंबर, 2017)      
                                                                                                                                 
                                                                                                                                 
                                                                                                                                 
ए                                                                   नवीन और नवीकरणीय ऊर्जा मंत्रालय  भूमि संस्थान विभाग          
                                                                                                                                 
                                                                                                                                 
(तिमाही में 300 तक शिकायतें प्राप्त करने वाले मंत्रालय/विभाग)                                                                    
                                                                                                                                 
                                                                                                                                 
                                                                                                                                 
बी                                                                  पंचायती राज मंत्रालय             विधि विभाग                  
                                                                                                                                 
                                                                                                                                 
(तिमाही में 301-2000 तक शिकायतें प्राप्त करने वाले मंत्रालय/विभाग)                                                               
                                                                                                                                 
                                                                                                                                 
                                                                                                                                 
सी                                                                  वित्तीय सेवा विभाग               केन्द्रीय प्रत्यक्ष कर बोर्ड
                                                                                                                                 
                                                                                                                                 
(तिमाही में 2000 तक शिकायतें प्राप्त करने वाले मंत्रालय/विभाग)      (बीमा प्रभाग)                                                
                                                                                                                                 
                                                                                                                                 

    ***


    वीके/एएम/एजी/एमएस–8345


    

    
    (Release ID: 1530636) Visitor Counter : 56