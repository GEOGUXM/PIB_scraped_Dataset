      पर्यटन मंत्रालय

      पर्यटन मंत्री ने भारतीय पाक कला संस्थान के नोएडा परिसर का उद्घाटन किया
      
      आईसीआई परिसर में पहला भारतीय पाक कला संग्रहालय खुला

      Posted On: 27 APR 2018 7:19PM by PIB Delhi

    पाक कला में पाठ्यक्रमों को शुरू करने के लिए पर्यटन राज्य मंत्री (स्वतंत्र प्रभार) तथा इलेक्ट्रोनिक्स और सूचना प्रौद्योगिकी राज्य मंत्री श्री के.जे. अल्फोंस ने आज संस्कृति राज्य मंत्री (स्वतंत्र प्रभार) तथा पर्यावरण, वन और जलवायु परिवर्तन राज्य मंत्री डॉ. महेश शर्मा की उपस्थिति में भारतीय पाक कला संस्थान (आईसीआई) के नोएडा परिसर का उद्घाटन किया। यह संस्थान आतिथ्य क्षेत्र में विशेषज्ञ कुशल मानव शक्ति बनाने तथा पाक कला में अनुसंधान और विकास को प्रोत्साहन के संकल्प के अनुरूप है।


    संस्थान का उद्घाटन करते हुए श्री के.जे. अल्फोंस ने कहा कि पिछले वर्षों में पर्यटन क्षेत्र का तेजी से विकास हुआ है। इसमें देश के विभिन्न तरह के खान-पान की बड़ी भूमिका रही है।


    विश्व के जानेमाने रसोइयों के निर्देशन और सुझावों के अनुरूप इस संस्थान की परिकल्पना की गई है और आशा है कि यह संस्थान विश्व के श्रेष्ठ संस्थान के रूप में उभरेगा।


    संस्थान के ढ़ाई वर्ष के रिकॉर्ड समय में तैयार हो जाने के लिए पर्यटन मंत्रालय को बधाई देते हुए डॉ. महेश शर्मा ने कहा कि यह संस्थान अपने किस्म का पहला संस्थान है और यह राष्ट्र का गौरव साबित होगा। उन्होंने आशा व्यक्त की कि संस्थान में पढ़ने वाले विद्यार्थी देश का नाम रौशन करेंगे।


    पर्यावरण सचिव श्रीमती रश्मि वर्मा ने अपने स्वागत भाषण में कहा कि विश्व स्तरीय संस्थान के विचार में इस क्षेत्र के विशेषज्ञों, जाने-माने रसोइयों तथा अधिकारियों ने महत्वपूर्ण भूमिका निभाई है। उन्होंने कहा कि पर्यटन को बढ़ावा देने में पाक कला महत्वपूर्ण भूमिका निभाती है और यह संस्थान पाक कला में प्रलेखन तथा अनुसंधान में महत्वपूर्ण भूमिका निभाएगा। इस अवसर पर नोएडा विधानसभा क्षेत्र के विधायक श्री पंकज सिंह विशेष अतिथि थे।


    आईसीआई पाक कला में डिप्लोमा, स्नातक और स्नातकोत्तर पाठ्यक्रम चलाता है। स्नातक और स्नातकोत्तर पाठ्यक्रम जुलाई से शुरू होने वाले अकादमिक वर्ष से प्रारंभ होंगे।


    आईसीआई के नोएडा परिसर में आधुनिक भारतीय पाक कला संग्रहालय होगा, जिसमें समृद्ध ऐतिहासिक और विविध पाक कला प्रयोजन तथा अन्य साहित्य दिखाए जाएंगे।


    आईसीआई नोएडा परिसर और भवन 2,31,308 वर्ग फीट क्षेत्र में बनाया गया है। विश्व स्तरीय सुविधाओं के साथ इसको बनाने मे दो वर्ष का समय लगा है।


    ***


    वीके/एएम/एजी/एमएस–8348


    

    
    (Release ID: 1530634) Visitor Counter : 238