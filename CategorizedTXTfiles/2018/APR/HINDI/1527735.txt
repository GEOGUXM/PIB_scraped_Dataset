      उपभोक्‍ता कार्य, खाद्य एवं सार्वजनिक वितरण मंत्रालय

      स्‍वच्‍छता, विकास का पहला कदम: श्री सी आर चौधरी
      
      श्री चौधरी ने 16 से 28 फरवरी, 2018 तक मनाये गये स्‍वच्‍छता पखवाडा के दौरान विभिन्‍न स्‍वच्‍छता गतिविधियों में चयनित विजेताओं को पुरस्‍कार वितरित किए
      
      Posted On: 04 APR 2018 8:10PM by PIB Delhi


    केन्‍द्रीय उपभोक्‍ता मामले , खाद्य तथा जन वितरण राज्‍य मंत्री श्री सीआर चौधरी ने कहा है कि स्‍वच्‍छता विकास का पहला कदम है और लोगों को अपने दैनिक जीवन में स्‍वच्‍छता की आदतें अपनानी चाहिएं। श्री चौधरी ने उक्‍त बातें आज नई दिल्‍ली में 16 से 28 फरवरी , 2018 तक मनाये गये स्‍वच्‍छता पखवाडा के दौरान विभिन्‍न स्‍वच्‍छता गतिविधियों में चयनित विजेताओं को पुरस्‍कार वितरित करने के दौरान कहीं।


    एफसीआई , सीडब्‍ल्‍यूसी और सीआरडब्‍ल्‍यूसी के सर्वाधिक स्‍वच्‍छ कार्यशालाओं को पुरस्‍कार दिया गया। विभाग के सर्वाधिक स्‍वच्‍छ उप विभाग को भी पुरस्‍कार दिया गया। स्‍वच्‍छता पर निबंध प्रतियोगिता के विजेताओं को भी पुरस्‍कार दिये गये। विभाग को स्‍वच्‍छ रखने के लिए अनुबंध के अंतर्गत काम करने वाले सफाई कर्मचारियों को भी पुरस्‍कृत किया गया। इस अवसर पर खाद एवं जन वितरण विभाग के सचिव श्री रविकांत तथा अन्‍य अधिकारी भी उपस्थित थे।


    केन्‍द्रीय उपभोक्‍ता मामले , खाद्य एवं जन वितरण मंत्री श्री राम विलास पासवान ने केन्‍द्रीय उपभोक्‍ता मामले, खाद्य एवं जन वितरण राज्‍य मंत्री श्री सीआर चौधरी तथा खाद्य व जन वितरण विभाग के सचिव श्री रविकांत की उपस्थिति में विभाग के अधिकारियों व कर्मचारियों को स्‍वच्‍छता की शपथ दिलाते हुए स्‍वच्‍छता पखवाडे का उद्घाटन किया था। यह शपथ कार्यक्रम कृषि भवन में आयोजित किया गया था।


    16 से 28 फरवरी , 2018 तक मनाये जाने वाले स्‍वच्‍छता पखवाडे के दौरान स्‍वच्‍छता शपथ, स्‍वच्‍छता पर नाटक, स्‍वच्‍छता जागरूकता रैली, नुक्‍कड नाटक, पुरानी फाइलों की समीक्षा करना, निबंध लेखन जैसे विभिन्‍न कार्यक्रम आयोजित किये गये थे। ये कार्यक्रम मंत्रालय के मुख्‍य कार्यालय सहित देश के सभी क्षेत्रीय कार्यालयों में आयोजित किये गये थे।


    वीएल/एएम/जेके/एस–8043


    

    
    (Release ID: 1527735) Visitor Counter : 118