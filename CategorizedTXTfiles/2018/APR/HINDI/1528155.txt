      पोत परिवहन मंत्रालय

      भारत में प्रमुख बंदरगाहों ने वित्त वर्ष 2017-18 के दौरान 4.77 प्रतिशत की वृद्धि दर्ज की
      Posted On: 06 APR 2018 7:38PM by PIB Delhi


    भारत में प्रमुख बंदरगाहों ने अप्रैल 2017 से लेकर मार्च 2018 तक की अवधि के दौरान 4.77 प्रतिशत की वृद्धि के साथ 679.35 मिलियन टन कारगो का संचालन किया, जबकि पिछले वर्ष की समान अवधि में 648.39 मिलियन टन कारगो का संचालन किया गया था।


    नौ बंदरगाहों यथा कोलकाता (हल्दिया सहित), विशाखापत्तनम, पारादीप, कामराजार, चेन्‍नई, कोचीन, न्‍यू मंगलोर, जेएनपीटी और दीनदयाल ने भी यातायात में सकारात्‍मक या धनात्‍मक वृद्धि दर्ज की है।


    प्रमुख बंदरगाहों पर कारगो यातायात का संचालन:


    कोचीन पोर्ट ने 16.52 प्रतिशत की सर्वाधिक वृद्धि दर्ज की है। इसके बाद क्रमिक रूप से पारादीप पोर्ट ने 14.68 प्रतिशत, कोलकाता (हल्दिया सहित) पोर्ट ने 13.61 प्रतिशत, जेएनपीटी ने 6.2 प्रतिशत और न्‍यू मंगलोर पोर्ट ने 5.28 प्रतिशत की वृद्धि दर्ज की है।

      * कोचीन पोर्ट पर कारगो यातायात के संचालन में वृद्धि मुख्‍यत: तैयार उर्वरकों के यातायात (105.88 प्रतिशत), पीओएल (20.62 प्रतिशत) और कंटेनरों के यातायात (12.46 प्रतिशत) में बढ़ोतरी की बदौलत संभव हुई।
      * कोलकाता पोर्ट पर कुल मिलाकर वृद्धि 13.61 प्रतिशत दर्ज की गई। कोलकाता डॉक सिस्‍टम (केडीएस) ने यातायात में 3.45 प्रतिशत की वृद्धि दर्ज की। उधर हल्दिया डॉक काम्‍प्‍लेक्‍स (एचडीसी) ने 18.61 प्रतिशत की धनात्‍मक वृद्धि‍ दर्ज की है जो सभी प्रमुख बंदरगाहों में सर्वाधिक वृद्धि दर है।
      * दीनदयाल (कांडला) बंदरगाह ने 110.10 मिलियन टन (16.21 प्रतिशत हिस्‍सेदारी) के सर्वाधिक यातायात का संचालन किया। इसके बाद क्रमिक रूप से 102.01 मिलियन टन (15.02 प्रतिशत हिस्‍सेदारी) के साथ पारादीप पोर्ट, 00 मिलियन टन (9.72 प्रतिशत हिस्‍सेदारी) के साथ जेएनपीटी, 63.54 मिलियन टन (9.35 प्रतिशत हिस्‍सेदारी) के साथ विशाखापत्तनम पोर्ट और 62.83 मिलियन टन (9.25 प्रतिशत हिस्‍सेदारी) के साथ मुम्‍बई पोर्ट का नंबर आता है। आपस में मिलाकर इन सभी पांचों बंदरगाहों ने प्रमुख बंदरगाहों पर हुए समग्र यातायात के लगभग 60 प्रतिशत का संचालन किया।
      * जिंस-वार प्रतिशत हिस्‍सेदारी की दृष्टि से सर्वाधिक हिस्‍सेदारी पीओएल (31.55 प्रतिशत) की रही। इसके बाद क्रमश: कंटेनर (19.67 प्रतिशत), ताप एवं वाष्‍प कोयला (14.02 प्रतिशत), अन्‍य विविध कारगो (13.62 प्रतिशत), कोकिंग एवं अन्‍य कोल (7.45 प्रतिशत), लौह अयस्‍क एवं छर्रे (7.15 प्रतिशत), अन्‍य द्रव (4.33 प्रतिशत), तैयार उर्वरकों (1.11 प्रतिशत) और एफआरएम (1.11 प्रतिशत) का नंबर आता है।

    ***


    वीके/एएम/आरआरएस/वीके- 8076

    
    
    (Release ID: 1528155) Visitor Counter : 109
    
    
    
    
    

*