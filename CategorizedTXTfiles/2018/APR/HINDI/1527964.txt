      संसदीय कार्य मंत्रालय

      संसदीय कार्य मंत्रालय में 5 अप्रैल से स्वच्छता पखवाड़ा 2018 का आयोजन
      Posted On: 05 APR 2018 6:56PM by PIB Delhi


    संसदीय कार्य मंत्रालय स्वच्छ भारत मिशन के अंतर्गत आज 5 अप्रैल से स्वच्छता पखवाड़ा मना रहा है। केंद्रीय जल संसाधन, नदी विकास व गंगा संरक्षण तथा संसदीय कार्य राज्य मंत्री श्री अर्जुन राम मेघवाल ने आज स्वच्छता पखवाड़े के दौरान आयोजित किए जाने वाले कार्यक्रमों तथा गतिविधियों पर सांसदों के साथ परिचर्चा की।


    इस बैठक में केंद्रीय ग्रामीण विकास राज्य मंत्री श्री राम कृपाल यादव, संसद सदस्य तथा संसदीय कार्य मंत्रालय के अधिकारी उपस्थित थे। इस अवसर पर पेय जल व स्वच्छता मंत्रालय के सचिव श्री परमेश्वरन अय्यर ने एक पावर प्वाइंट प्रस्तुति दी। सचिव श्री अय्यर ने मंत्रियों तथा सांसदों के द्वारा पूछे गए प्रश्नों का भी उत्तर दिया।


    ***


    वीके/एएम/जेके/सीएस–8060

    
    
    (Release ID: 1527964) Visitor Counter : 88