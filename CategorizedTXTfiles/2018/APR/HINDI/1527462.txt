      आवास एवं शहरी कार्य मंत्रालय

      स्मार्ट इण्डिया हैकेथन 2018- लीक से हट कर एवं नवीन युक्तियों से तैयार स्मार्ट एप्लीकेशन्स के ज़रिये होगा रीयल टाइम समस्याओं का निपटारा—
      
      आवासन मंत्रालय ने सात मुद्दे हैकेथन में समाधान योग्य पाएः हरदीप पुरी
      
      भारत सरकारस्मार्ट इंडिया हैकेथन 2018 का 36 घंटे का ग्रांड फिनाले आयोजित
      
      
      
      Posted On: 01 APR 2018 9:04PM by PIB Delhi


    स्मार्ट इंडिया हैकेथन 2018 के सॉफ्टवेयर संस्करण का ग्रांड फिनाले आज यहां चेन्नई के निकट थिरूवल्लूर ज़िले के कवराईपेट्टाई के आर.एम.के. इंडीनियरिंग कॉलेज में आयोजित किया गया । भारत के विभिन्न भागों से 246 विद्यार्थियों से बनी 41 टीमों ने ग्रांड फिनाले में आवासन एवं शहरी कार्य मंत्रालय एवं राज्य सरकारों की ओर से प्रस्तुत 14 प्रकार की समस्याओं पर प्रतिस्पर्धा की । हैकेथन में भाग लेने वालों को संबोधित करते हुए केंद्रीय आवासन एवं शहरी विकास मंत्री (स्वतंत्र प्रभार) श्री हरदीप पुरी ने बताया कि मंत्रालयों/ विभागों/ राज्यों इत्यादि द्वारा कुल 340 विभिन्न प्रकार की समस्याएं प्रस्तावित की गई हैं एवं कार्यक्रम में 10,000 से अधिक युवा इंजीनिरिंग छात्रों एवं उनके गुरुजनों ने हिस्सा लिया है ।


    आवासन एवं शहरी कार्य मंत्रालय ने आयोजन में चेन्नई प्रधान केंद्र, जो कि मानव संसाधन विकास मंत्रालय, अखिल भारतीय तकनीकी शिक्षा परिषद, इंटर इन्स्टीट्यूशनल इन्क्लूसिव इनोवेशन्स एवं पर्सिस्टेंट सिस्टम्स लिमिटेड की संयुक्त पहल है, के मेज़बान के तौर पर हिस्सा लिया ।


    आवासन एवं शहरी कार्य मंत्रालय की भागीदारी की जानकारी देते हुए मंत्री महोदय ने बताया कि उनके मंत्रालय की ओर से स्मार्ट इंडिया हैकेथन टीम को अनेक प्रकार की समस्याएं बताने पर निम्न सात सॉफ्टवेयर समस्याओं को हैकेथन में समाधान योग्य पाया गया:


    सीपीडबल्यूडी (कार्य प्रभाग) में जेई/एई/ईई के स्तर पर पदस्थापन/ स्थानांतरण, जीएसटी के कारण पड़ने वाला प्रभाव एक क्षेत्र से दूसरे क्षेत्र तक बदल सकता है एवं परियोजना कार्यान्वयन के स्तर पर है या नहीं (आर्थिक प्रभाग) इस पर निर्भर करता है, शहरी योजना एवं प्रबंधन के लिये साझेदारों की नियुक्ति (स्मार्ट सिटी), शहरी गतिशीलता (स्मार्ट सिटी), कॉमन मोबिलिटी एप (शहरी परिवहन), वाहन पंजीकरण के लिये सर्वनिष्ठ मंच (शहरी परिवहन), ई-मापन बुक (दिल्ली प्रभाग/ डीडीए) ।


    राज्य सरकारों ने भी प्रधानमंत्री आवास योजना, शहरी स्थानीय निकायों, स्वच्छता, रीयल एस्टेट अधिनियम इत्यादि से संबंधित समस्याओं का विवरण भेजा है ।


    स्मार्ट इण्डिया हैकेथन 2018 लगभग 30 लाख छात्रों तक पहुंच वाले भारत के सभी तकनीकी संस्थानों की एक डिजिटल उत्पाद विकास प्रतिस्पर्धा है । यह पहल छात्रों को लीक से हट कर एवं नवप्रवर्तनशील विचारों के साथ हमारे देश की रीयल टाइम समस्याओं का निपटारा करने में मददगार स्मार्ट एप्लीकेशन्स की रचना करने की चुनौती प्रदान करती है । मानव संसाधन विकास मंत्रालय के अंतर्गत अखिल भारतीय तकनीकी शिक्षा परिषद ने इंटर इन्स्टीट्यूशनल इन्क्लूसिव इनोवेशन्स, माईगोव, पर्सिसटेंट सिस्टम्स, एवं रामभाऊ म्हाळगी प्रबोधिनी ने भारत भर में इस कार्यक्रम का आयोजन किया ।


    इस वर्ष 27 केंद्रीय मंत्रालयों एवं विभागों और 17 राज्य सरकारों की भागीदारी के कारण यह हैकेथन अपने पूर्ववर्ती संस्करण की तुलना में कहीं अधिक बड़ी है । इसमें दो उप संस्करण शामिल थे – सॉफ्टवेयर संस्करण, जो कि 36 घंटे की सॉफ्टवेयर उत्पाद विकास प्रतिस्पर्धा है । हार्डवेयर संस्करण, जिसमें हार्डवेयर समाधान शामिल हैं, को इस वर्ष जून माह में आयोजित किया जाएगा ।


    41 टीमों से छात्रों ने विभिन्न समस्याओं जैसे ट्रैफिक प्रबंधन तंत्र, वाहन पंजीकरण, सार्वजनिक परिवहन प्रणालियों में क्रांतिकारी सुधार, शहरी नियोजन एवं प्रबंधन तंत्र एवं जीएसटी कैलकुलेटर जिनमें कृत्रिम बुद्धिमता जैसी तकनीकों का उपयोग होता है, मशीन लर्निंग, आईओटी एवं मोबिलिटी पर अपने विचार उपस्थापित किये । आर.एम.के. समूह के संस्थानों की 23 टीमों के 138 छात्रों ने विभिन्न प्रधान केंद्रों में आयोजित उक्त हैकेथन में प्रतिस्पर्धा की ।


    ****


    वीके/एएम/एबी / एमएस– 8021


    

    
    (Release ID: 1527462) Visitor Counter : 112