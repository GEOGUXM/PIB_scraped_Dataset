      महिला एवं बाल विकास मंत्रालय

      एनसीपीसीआर कल ‘बाल यौन दुर्व्‍यवहार पर निवारक कार्यनीति’ पर परामर्श सम्‍मेलन आयोजित करेगा
      Posted On: 25 APR 2018 6:28PM by PIB Delhi


    राष्‍ट्रीय बाल अधिकार सुरक्षा आयोग (एनसीपीसीआर) बाल यौन उत्‍पीड़न (सीएसए) पर संवेदनात्‍मक, मजबूत एवं कारगर निवारक उपायों को अंतिम रूप देने के लिए कल नई दिल्‍ली में ‘बाल यौन दुर्व्‍यवहार पर निवारक कार्यनीति’ पर परामर्श सम्‍मेलन आयोजित करेगा। एनसीपीसीआर द्वारा 20 नवंबर, 2017 को सीएसए से संबंधित विभिन्‍न मुद्दों पर चर्चा करने के लिए बैठक आयोजित की गई थी, जिनमें हितधारकों से सीएसए पर निवारक कार्यनीति को लेकर उनसे सुझाव मांगे गए थे। उस बैठक के बाद अब इस परामर्श सम्‍मेलन का आयोजन किया जा रहा है। एनसीपीसीआर ने उस बैठक के बाद विभिन्‍न क्षेत्रों से कई प्रासंगिक सुझाव प्राप्‍त किए थे।


    नवंबर, 2017 के सम्‍मेलन में एनसीपीसीआर के सामने कई संस्‍तुतियां प्रस्‍तु‍त की गई थीं जिनमें कानून में बदलाव एवं पीडि़तों को क्षतिपूर्ति दिए जाने के मुद्दे शामिल थे। कल आयोजित किए जाने वाले परामर्श सम्‍मेलन में इन संस्‍तुतियों पर और अधिक विचार-विमर्श किया जाएगा जिसके बाद एनसीपीसीआर मंत्रालय को अपने सुझाव प्रस्‍तुत करेगा।


    ***


    वीके/एएम/एसकेजे/वीके–8306

    
    
    (Release ID: 1530278) Visitor Counter : 78
    
    
      Read this release in: English