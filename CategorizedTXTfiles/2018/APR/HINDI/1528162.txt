      कार्मिक, लोक शिकायत एवं पेंशन मंत्रालय

      जम्मू की सेंट्रल यूनिवर्सिटी से आए छात्रों ने डॉ. जितेन्द्र सिंह से मुलाकात की
      
      युवा परिवर्तन के अग्रदूतः डॉ. जितेन्द्र सिंह

      Posted On: 06 APR 2018 7:47PM by PIB Delhi

    जम्मू की सेंट्रल यूनिवर्सिटी से आए 26 छात्रों के एक दल ने आज यहां केन्द्रीय पूर्वोत्तर क्षेत्र विकास मंत्री, प्रधानमंत्री कार्यालय, कार्मिक, जन शिकायत और पेंशन, परमाणु ऊर्जा और अंतरिक्ष राज्य मंत्री (स्वतंत्र प्रभार) डॉ. जितेन्द्र सिंह से मुलाकात की। सभी छात्र विश्व विद्यालय के लोक नीति और लोक प्रशासन विभाग से थे।


    छात्रों से बातचीत करते हुए डॉ. जितेन्द्र सिंह ने कहा कि भारतीय लोकतंत्र अभी भी अपने विकास की अवस्था में हैं और इसे नई पीढ़ी से काफी उम्मीदें हैं, जो आबादी का 65 प्रतिशत से अधिक है। उन्होंने कहा कि आज देश में तीसरी पीढ़ी के युवाओं पर ऐसा माहौल बनाने की अतिरिक्त जिम्मेदारी है, जहां सभी युवा प्रगति कर सकें। उन्होंने कहा कि प्रधानमंत्री श्री नरेन्द्र मोदी को भारत के युवाओं से काफी अपेक्षाएं हैं, युवा परिवर्तन और नये भारत के अग्रदूत हैं।


    देश में लोक प्रशासन के परिदृश्य पर टिप्पणी करते हुए उन्होंने कहा कि अब काफी परिवर्तन देखने को मिल रहा है, क्योंकि प्रशासकों और जनता के बीच संवाद कई गुना बढ़ गया है। जनता और मीडिया द्वारा छानबीन बढ़ चुकी है और प्रशासकों को अब अपना कार्य लोगों की जरूरतों को ध्यान में रखते हुए अधिक जिम्मेदारी के साथ करना होता है।


    ये छात्र दिल्ली की दो दिवसीय यात्रा पर हैं। छात्रों ने कल संसद भवन और राष्ट्रीय संग्रहालय का दौरा किया। छात्र अपनी यात्रा के दौरान अन्य ऐतिहासिक स्थलों और स्मारकों को भी देखेंगे।


    ***


    वीएल/एएम/केपी/एमएस– 8079


    

    
    (Release ID: 1528162) Visitor Counter : 65