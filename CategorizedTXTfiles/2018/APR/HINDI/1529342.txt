      कोयला मंत्रालय

      कोल इंडिया प्रस्तावित हड़ताल को वापस लेने के लिए हरसंभव प्रयास कर रही है
      Posted On: 17 APR 2018 4:09PM by PIB Delhi


    कोल इंडिया के केन्द्रीय मजदूर संगठनों ने कोयले के व्यावसायिक खनन के विरोध में 16 अप्रैल को एक दिन के हड़ताल पर जाने का नोटिस दिया है। कोल इंडिया एक महारत्न कंपनी है।


    प्रस्तावित हड़ताल शुरू नहीं होने देने के उद्देश्य से केन्द्रीय रेल और कोयला मंत्री श्री पीयूष गोयल ने मुंबई में चार मजदूर संगठनों – बीएमएस, एचएमएस, एआईटीयूसी और सीआईटीयू को बैठक के लिए आमंत्रित किया। बैठक में मजदूर यूनियनों की शंकाओं को सही परिप्रेक्ष्य में दूर करने का प्रयास किया गया।


    इसके बाद कोयला सचिव के साथ अगले दौर की बैठक हुई। बैठक के परिणामस्वरूप चारों ट्रेड यूनियनों ने सैद्धांतिक तौर पर हड़ताल वापस लेने पर सहमति जताई। वास्तव में बीएमएस और एचएमएस ने हड़ताल से अपने को अलग रखने के लिए लिखित तौर पर स्वीकृति दी। हालांकि एआईटीयूसी ने औपचारिक तौर पर हस्ताक्षर नहीं किया परन्तु उसने हड़ताल से अलग रहने पर सहमति जताई।


    सीटू (सीआईटीयू) अकेला मजदूर यूनियन है जिसने व्यवसायिक खनन के विरोध में हड़ताल पर जाने का फैसला कायम रखा है।


    उत्पादन में कोई हानि न हो, इसके लिए कोल इंडिया प्रबंधन ने विस्तृत व्यवस्था की है और सभी कोयला खादानों में एक बहुस्तरीय कार्य योजना लागू की है।


    ***


    वीके/एएम/जेके/डीए – 8201


    

    
    (Release ID: 1529342) Visitor Counter : 154
    
    
      Read this release in: English