      प्रधानमंत्री कार्यालय

      प्रधानमंत्री कल दिल्‍ली के अलीपुर रोड पर डॉ. अंबेडकर राष्‍ट्रीय स्‍मारक का उद्घाटन करेंगे
      Posted On: 12 APR 2018 7:00PM by PIB Delhi


    प्रधानमंत्री श्री नरेन्‍द्र मोदी बाबासाहेब डॉ. अंबेडकर जयंती की पूर्व संध्‍या पर 13 अप्रैल को दिल्‍ली के 26 , अलीपुर रोड पर डॉ. अंबेडकर राष्‍ट्रीय स्‍मारक का उद्घाटन करेंगे।


    यह वही स्‍थान है जहां डॉ. अंबेडकर ने 6 दिसंबर 1956 को महापरिनिर्वाण को प्राप्‍त किया था। दिल्‍ली में 26, अलीपुर रोड पर डॉ. अंबेडकर महापरिनिर्वाण स्‍थल को भारत के तत्‍कालीन प्रधानमंत्री श्री अटल बिहारी वाजपेयी ने दिसंबर 2003 में राष्‍ट्र को समर्पित किया था।


    प्रधानमंत्री श्री नरेन्‍द्र मोदी ने 21 मार्च 2016 को इस स्‍मारक की आधारशिला रखी थी। भारत के संविधान निर्माता बाबासाहेब अंबेडकर के इस स्‍मारक को एक पुस्‍तक का आकार दिया गया है।


    इस स्‍मारक के संग्रहालय में स्‍टेटिक मीडिया , डायनेमिक मीडिया , ऑडियो-वीडियो कन्‍टेंट और मल्‍टीमीडिया टेक्‍नोलॉजी के व्‍यापक प्रयोग से डॉ. अंबेडकर के व्‍यापक जीवन अनुभव , और भारत में उनके योगदान को सृजित करने की कोशिश की गई है।


    एक ध्‍यान कक्ष भी बनाया गया है। तोरण द्वार , बोधि वृक्ष , संगीतमय फव्‍वारा और प्रकाश व्‍यवस्‍था इस स्‍मारक की अन्‍य प्रमुख विशेषताएं हैं।


    *****


    अतुल तिवारी/शाहबाज़ हसीबी/बाल्‍मीकि महतो/संजीत चौधरी


    

    
    (Release ID: 1532726) Visitor Counter : 13