      शिक्षा मंत्रालय

      श्रीमती सुषमा स्वराज और श्री प्रकाश जावड़ेकर कल मानव संसाधान विकास मंत्रालय के पोर्टल ‘स्टडी इन इंडिया’ का शुभारंभ करेंगे
      Posted On: 17 APR 2018 4:30PM by PIB Delhi


    एक महत्वपूर्ण पहल के तहत केन्द्रीय मानव संसाधन विकास मंत्री श्री प्रकाश जावड़ेकर की उपस्थिति में विदेश मंत्री श्रीमती सुषमा स्वराज 18 अप्रैल, 2018 को इंडिया हेबिटेट सेन्टर में मानव संसाधन विकास मंत्रालय के पोर्टल ‘स्टडी इन इंडिया’ ( www.studyinindia.gov.in ) का शुभारंभ करेंगी। इस अवसर पर मानव संसाधन विकास राज्य मंत्री श्री सत्यपाल सिंह भी उपस्थित रहेंगे।


    यह पोर्टल दक्षिण एशिया, अफ्रीका, सीआईएस और मध्य-पूर्व के 30 देशों के छात्रों को 150 विभिन्न भारतीय संस्थानों में नामांकन के लिए आवेदन की सुविधा प्रदान करेगा। इन भारतीय संस्थानों को एनएएसी और एनआईआरएफ सूचकांकों में उच्च स्थान प्राप्त हुआ है। ‘स्टडी इन इंडिया’ पोर्टल का लक्ष्य विदेशी छात्रों की शिक्षा के लिए भारत को प्राथमिक गंतव्य के रूप में विकसित करना है।


    इस समारोह के तहत ‘स्टडी इन इंडिया’ पर आधारित एक फिल्म का प्रदर्शन किया जाएगा तथा विदेशी छात्र एक सांस्कृतिक कार्यक्रम भी प्रस्तुत करेंगे। इस उद्घाटन समारोह के लिए 80 देशों के राजनयिकों व प्रतिनिधियों को आमंत्रित किया गया है।


    ***


    वीके/एएम/जेके/डीए – 8209

    
    
    (Release ID: 1529378) Visitor Counter : 113
    
    
      Read this release in: English , Marathi , Tamil