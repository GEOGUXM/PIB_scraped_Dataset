      रेल मंत्रालय

      रेलवे भर्ती के लिए रिकॉर्ड संख्या में आवेदन प्राप्त हुए
      
      आवेदनों की जांच जारी
      
      अभ्यर्थियों को रेलवे भर्ती बोर्डों की आधिकारिक वेबसाइट देखने की सलाह
      
      Posted On: 24 APR 2018 7:18PM by PIB Delhi


    रेलवे भर्ती बोर्डों ने परिवर्तनकारी छलांग लगाते हुए बड़े पैमाने पर आईटी आधारित (ऑनलाईन) सोल्यूशंस लागू करने का काम किया है। अगस्त, 2015 से रेल भर्ती बोर्ड की परीक्षाएं ऑनलाईन (कम्प्यूटर आधारित परीक्षा) तरीके से हो रही है। अब तक एसी चार अखिल भारतीय ऑनलाईन परीक्षाएं सफलतापूर्वक आयोजित की गई है जिनमें 1.14 करोड़ अभ्यर्थियों ने हिस्सा लिया।

      * आवेदनों की रिकॉर्ड संख्या

    हाल में रेल भर्ती बोर्डों ने 2 अधिसूचनाएं प्रकाशित की हैं। पहली अधिसूचना सीईएन नंबर 01/2018 26,502 सहायक लोको पायलट (एएलपी) तथा टेक्नीशियन (लेवल- 2) की भर्ती के लिए 03/02/2018 को प्रकाशित की गई। इसमें 47.56 लाख आवेदन आए। दूसरी अधिसूचना 62,907 लेवल-1 (पूर्व ग्रुप डी) पदों की रिक्तियों के लिए 10/02/2018 को प्रकाशित की गई और इसमें लगभग 1.90 करोड़ की रिकॉर्ड संख्या में आवेदन आए। आवेदनों की जांच जारी है।

      * इन ऑनलाईन परीक्षाओं की कुछ प्रमुख विशेषताएं इस प्रकार हैं :
     1. विश्व की सबसे बड़ी कम्प्यूटर आधारित भर्ती परीक्षा कराना
     2. कम्प्यूटर आधारित एप्टीच्यूड (मनोवैज्ञानिक) परीक्षा

    पम्परागत रूप से इन परीक्षाओं को संपन्न कराने में दो महीने का समय लग जाता।

     1. ऐतिहासिक हरित पहलः-

    कागजी आवेदनों, डुप्लीकेट ओएमआर शीट तथा बहुभाषी प्रश्न पुस्तिकाओं के स्थान पर ऑनलाईन आवेदन और लिखित तथा मनोवैज्ञानिक परीक्षा के लिए कम्प्यूटर आधारित परीक्षा से माहौल अच्छा हुआ है। इससे ए4 आकार के 310 करोड़ कागजों की बचत हुई और पिछली चार परीक्षाओं में चार लाख पेड़ कटने से बचे हैं।

     1. अभ्यर्थियों में अप्रत्याशित निश्चिंतता भाव और सहजताः-

    ऑनलाईन आवेदन प्रणाली ने अभ्यर्थियों को डाक में होने वाले विलंब और आवेदनों की गैर-डिलीवरी जैसी चिंताओं से मुक्त बना दिया है। अभ्यर्थी अपने आवेदनों की प्रस्तुति को लेकर निश्चिंत होते हैं और उन्हें भर्ती के विभिन्न चरणों में एसएमएस और ई-मेल अलर्ट प्राप्त होते हैं। वास्तविक परीक्षा से पहले छद्म परीक्षा के प्रावधान से अभ्यर्थियों को कम्प्यूटर आधारित परीक्षा से अवगत होने का अवसर मिलता है।

     1. पारदर्शिता और निष्पक्षता में वृद्धिः-
     1. रेलवे भर्ती बोर्ड परीक्षाओं में साक्षात्कार का प्रावधान नहीं है।
     2. उत्तर कुंजी अपलोडिंग प्रणाली लागू।
     3. कम्प्यूटर आधारित परीक्षा में अभ्यर्थियों को सही उत्तर कुंजी के साथ प्रश्न पत्र उत्तर पुस्तिका दिखाई जाती है। उन्हें प्रश्नों और उत्तर कुंजी के सही होने के बारे में आपत्ति उठाने का मौका भी दिया जाता है।
     1. रेलवे भर्ती बोर्ड समाचार पत्रों के माध्यम से और अपनी-अपनी वेबसाइटों पर संदेश फ्लैश करके अभ्यर्थियों को उन शरारती व्यक्तियों/गिरोहों से सतर्क रहने की सलाह देते हैं जो रेलवे की नौकरियों का वादा करके ठगने का काम करते है। अभ्यर्थियों को यह सलाह भी दी जाती है कि वे केवल रेलवे भर्ती बोर्डों की आधिकारिक वेबसाइटों से सम्पर्क करें। वेबसाइटें इस प्रकार हैं :
                                                        
रेलवे भर्ती बोर्ड का नाम  वेबसाइट                       
                                                        
                                                        
                                                        
अहमदाबाद                  www.rrbahmedabad.gov.in       
                                                        
                                                        
                                                        
अजमेर                     www.rrbajmer.gov.in           
                                                        
                                                        
                                                        
इलाहबाद                   www.rrbald.gov.in             
                                                        
                                                        
                                                        
बंगलुरु                   www.rrbbnc.gov.in             
                                                        
                                                        
                                                        
भोपाल                     www.rrbbpl.nic.in             
                                                        
                                                        
                                                        
भुवनेश्वर                 www.rrbbbs.gov.in             
                                                        
                                                        
                                                        
बिलासपुर                  www.rrbbilaspur.gov.in        
                                                        
                                                        
                                                        
चेन्नई                    www.rrbchennai.gov.in         
                                                        
                                                        
                                                        
चंडीगढ़                   www.rrbcdg.gov.in             
                                                        
                                                        
                                                        
गोरखपुर                   www.rrbgkp.gov.in             
                                                        
                                                        
                                                        
गुवाहाटी                  www.rrbguwahati.gov.in        
                                                        
                                                        
                                                        
जम्मू                     www.rrbjammu.nic.in           
                                                        
                                                        
                                                        
कोलकाता                   www.rrbkolkata.gov.in         
                                                        
                                                        
                                                        
मालदा                     www.rrbmalda.gov.in           
                                                        
                                                        
                                                        
मुम्बई                    www.rrbmumbai.gov.in          
                                                        
                                                        
                                                        
मुजफ्फरपुर                www.rrbmuzaffarpur.gov.in     
                                                        
                                                        
                                                        
पटना                      www.rrbpatna.gov.in           
                                                        
                                                        
                                                        
रांची                     www.rrbranchi.gov.in          
                                                        
                                                        
                                                        
सिकंदराबाद                www.rrbsecunderabad.nic.in    
                                                        
                                                        
                                                        
सिलिगुड़ी                 www.rrbsiliguri.org           
                                                        
                                                        
                                                        
तिरुअनंतपुरम              www.rrbthiruvanthapuram.gov.in
                                                        
                                                        

    ***


    वीएल/एएम /एजी/डीके – 8289


    

    
    (Release ID: 1530092) Visitor Counter : 448
    
    
    
    
    

   
   
   
   
   
   
   
   
   
   
   
   
   
   
   
   
   
   
   
   
   
   
   
   
   
   
   
   
   
   
   
   
   
   
   
   
   
   
   
   
   
   
   
   
1.