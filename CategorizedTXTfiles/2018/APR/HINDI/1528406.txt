      रक्षा मंत्रालय

      सरकार की मेक-इन-इंडिया पहल के अंतर्गत सेना के लिए विश्व स्तर की बुलेट प्रूफ जैकेटों के लिए अनुबंध
      Posted On: 09 APR 2018 8:03PM by PIB Delhi


    सेना के लिए 1,86,138 बुलेट प्रूफ जैकेटों की खरीद के लिए एक बड़े अनुबंध पत्र पर हस्ताक्षर किए गए हैं। भारतीय सेना के लिए कारगर बुलेट प्रूफ जैकेटों की जरूरत को युद्ध क्षेत्र के लिए सफलतापूर्वक आवश्यक परीक्षण करने के बाद पूरा किया गया है।


    बुलेट प्रूफ जैकेटें अत्याधुनिक हैं, जिनमें रक्षा का अतिरिक्त स्तर और कवरेज क्षेत्र है। श्रम-दक्षता की दृष्टि से डिजाइन की गई बुलेट प्रूफ जैकेटों में मॉड्यूलर कलपुर्जे हैं, जो लम्बी दूरी की गश्त से लेकर अधिक जोखिम वाले स्थानों में कार्य कर रहे सैनिकों को संरक्षण और लचीलापन प्रदान करते हैं। नई जैकेटें सैनिकों को युद्ध में पूरी सुरक्षा प्रदान करेंगी।


    भारतीय सेना के लिए बुलेट प्रूफ जैकेटों को लेकर उच्च स्तर पर चिंता प्रकट की गई थी। मीडिया की कुछ खबरों में भी सीमाओं और गड़बड़ी वाले क्षेत्रों में उच्च सुरक्षा वाली स्थितियों का हवाला दिया गया था। इस जैकेट से सैनिकों का आत्म-विश्वास बढ़ेगा।


    ‘भारतीय सामान खरीदो’ के रूप में इस मामले को रखा गया। नई जैकेटों का प्रावधान उन भारतीय निर्माताओं ने किया, जो इसके परीक्षण में सफल हो गए थे। इसने सरकार की मेक-इन-इंडिया पहल को गति और विश्वास प्रदान किया है कि भारतीय उद्योग सेना के रक्षात्मक उपकरणों की जरूरतों को पूरा करने में सक्षम हैं।


    ***


    वीएल/एएम/केपी/एमएस–8106


    

    
    (Release ID: 1528406) Visitor Counter : 141
    
    
      Read this release in: English