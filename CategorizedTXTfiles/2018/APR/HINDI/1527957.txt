      उपभोक्‍ता कार्य, खाद्य एवं सार्वजनिक वितरण मंत्रालय

      श्री राम विलास पासवान ने भारतीय मानक ब्यूरो के क्रियाकलापों की समीक्षा की
      
      शिकायत निवारण तंत्र, अनिवार्य प्रमाणीकरण और नये बीआईएस कानून, 2016 के प्रावधानों के प्रभावी कार्यान्वयन से जुड़े मुद्दों पर चर्चा
      
      श्री राम विलास पासवान ने संसदीय सलाहकार समिति की बैठक की अध्यक्षता की
      
      
      
      Posted On: 05 APR 2018 6:42PM by PIB Delhi


    केन्द्रीय उपभोक्ता मामले, खाद्य और सार्वजनिक वितरण मंत्री श्री राम विलास पासवान की अध्यक्षता में मंत्रालय की संसदीय सलाहकार समिति की बैठक आज यहां संसदीय सौध में हुई। बैठक में उपभोक्ता मामले, खाद्य और सार्वजनिक वितरण राज्यमंत्री श्री सी.आर. चौधरी, सांसद और मंत्रालय से जुड़े अधिकारी मौजूद थे।


    श्री राम विलास पासवान ने भारतीय मानक ब्यूरो (बीआईएस) के क्रियाकलापों की समीक्षा की। उन्होंने शिकायतों के आसानी से निवारण के लिए एक तंत्र बनाने, अनिवार्य प्रमाणीकरण, प्रचार और आपसी संवाद से जुड़े विभिन्न अन्य उपायों पर जोर दिया। श्री पासवान ने नये बीआईएस कानून, 2016 के प्रावधानों को प्रभावी तरीके से लागू करने पर जोर दिया।


    समिति के सदस्यों ने बीआईएस के प्रमुख क्रियाकलापों में सुधार जैसे मानकों के निरूपण, प्रमाणन, हॉलमार्किंग, प्रयोगशाला परीक्षण, उपभोक्ता मामलों और अंतर्राष्ट्रीय सहयोग आदि से जुड़े मुद्दों के बारे में चर्चा की।


    इससे पहले बीआईएस के महानिदेशक ने समिति के समक्ष अपने क्रियाकलापों और बीआईएस द्वारा पहचाने गए नये क्षेत्रों के बारे में विस्तार से प्रस्तुति दी।


    बीआईएस मानकीकरण और समनुरूपता आकलन के जरिए सुरक्षित, विश्वसनीय और गुणवत्तापूर्ण वस्तुएं प्रदान करकेः उपभोक्ताओं के लिए स्वास्थ्य संबंधी खतरों को कम करके ; पर्यावरण की रक्षा, निर्यात को बढ़ावा और एवज में आयात ; किस्मों के प्रसार पर नियंत्रण करके राष्ट्रीय अर्थव्यवस्था को लाभ पहुंचा रहा है। बीआईएस की मानक और प्रमाणीकरण योजना उपभोक्ताओं और उद्योग को लाभ देने के अलावा विभिन्न सार्वजनिक नीतियों खासतौर से उत्पाद की सुरक्षा, उपभोक्ता संरक्षण, खाद्य सुरक्षा, पर्यावरण संरक्षण, इमारत और निर्माण आदि के क्षेत्रों में भी सहायक सिद्ध हुई है।


    हाल के वर्षों में बीआईएस ने स्वच्छ भारत अभियान, डिजिटल इंडिया, मेक-इन-इंडिया और मानकीकरण और प्रमाणीकरण के जरिए व्यवसाय में सुगमता जैसी विभिन्न राष्ट्रीय प्राथमिकताओं और अन्य सरकारी पहलों की दिशा में कार्य किया है। मानक विकास में बीआईएस ने टेक्नोलॉजी में बदलाव और उसके नवीनीकरण, जलवायु परिवर्तन, पर्यावरण और ऊर्जा संरक्षण, स्वास्थ्य और सुरक्षा की स्थिति और व्यापार को सरल बनाने के मुद्दों को निपटाया है। समनुरूपता आकलन के क्षेत्र में बीआईएस प्रक्रिया को तेज और सरल बनाने की दिशा में कार्य कर रहा है।


    बैठक में श्री राम प्रसाद सरमा (लोकसभा सांसद), रमेश चंदर कौशिक (लोकसभा सांसद) और श्री बलविंदर सिंह भुंडर (राज्यसभा सांसद) ने हिस्सा लिया।


    ***


    वीके/एएम/केपी/एमएस-8059


    

    
    (Release ID: 1527957) Visitor Counter : 143