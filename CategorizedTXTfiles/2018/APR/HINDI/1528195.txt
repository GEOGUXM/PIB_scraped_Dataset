      स्‍वास्‍थ्‍य एवं परिवार कल्‍याण मंत्रालय

      श्री जे पी नड्डा ने वल्‍लभभाई पटेल चेस्‍ट इंस्‍टीच्‍यूट (वीपीसीआई) के 69वें संस्‍थापना दिवस समारोहों का उद्घाटन किया
      
      ‘संस्‍थान 2025 तक तपेदिक को खत्‍म करने में एक प्रमुख भूमिका निभा सकता है’

      Posted On: 06 APR 2018 9:00PM by PIB Delhi

    केंद्रीय स्‍वास्‍थ्‍य एवं परिवार कल्‍याण मंत्री श्री जे पी नड्डा ने आज यहां वल्‍लभभाई पटेल चेस्‍ट इंस्‍टीच्‍यूट (वीपीसीआई) के 69वें संस्‍थापना दिवस समारोहों का उद्घाटन किया। समारोह के दौरान केंद्रीय स्‍वास्‍थ्‍य मंत्री ने 1949-2017 के बीच वीपीसीआई के अनुसंधान प्रकाशनों की सूची का एक सारांश जारी किया एवं ‘ डेली डिजिटल पोलेन काउंट इंफॉर्मेशन फॉर पब्लिक’ का अनावरण भी किया। इस समारोह के अवसर पर एम्‍स, नई दिल्‍ली के निदेशक प्रो. रणदीप गुलेरिया एवं दिल्‍ली विश्‍वविद्यालय के कुलपति प्रो. योगेश के त्‍यागी भी उपस्थित थे।


    समारोह के अवसर पर श्री जे पी नड्डा ने कहा कि सरकार ने 2025 तक तपेदिक को खत्‍म करने के लिए एक नई ‘राष्‍ट्रीय कार्यनीतिक योजना (एनएसपी) आरंभ की है और वीपीसीआई तथा मंत्रालय को इस लक्ष्‍य को अर्जित करने की दिशा में एक साथ मिल कर काम करना चाहिए।


    इस समारोह के अवसर पर वीपीसीआई के निदेशक प्रो. राज कुमार एवं वीपीसीआई की फैकल्‍टी मेंबर प्रो. कविता गुलाटी एवं वरिष्‍ठ अधिकारी गण तथा वीपीसीआई की फैकल्‍टी भी उपस्थित थी।


    ***


    वीके/एएम/एसकेजे/ –8084


    

    
    (Release ID: 1528195) Visitor Counter : 136