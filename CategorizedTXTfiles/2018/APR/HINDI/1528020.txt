      वित्‍त मंत्रालय

      भारत सरकार ने वित्त वर्ष 2018-19 में मौद्रिक नीति समिति (एमपीसी) के प्रथम द्विमासिक वक्‍तव्‍य का स्‍वागत किया
      Posted On: 05 APR 2018 8:26PM by PIB Delhi


    भारत सरकार के वित्त मंत्रालय ने वित्त वर्ष 2018-19 में मौद्रिक नीति समिति (एमपीसी) के प्रथम द्विमासिक वक्‍तव्‍य का स्‍वागत किया है।


    इससे पहले, मौद्रिक नीति समिति (एमपीसी) ने आज जारी वित्त वर्ष 2018-19 के अपने प्रथम द्विमासिक वक्‍तव्‍य में वित्त वर्ष 2017-18 और 2018-19 के लिए वास्‍तविक जीडीपी वृद्धि दर एवं महंगाई से जुड़े अपने अनुमानों को अपडेट किया। एमपीसी ने आर्थिक सर्वेक्षण में व्‍यक्‍त किए गए अनुमानों के अनुरूप ही वास्‍तविक जीडीपी वृद्धि दर से संबंधित अपने अनुमान को फरवरी, 2018 के वक्‍तव्‍य में उल्लिखित 7.2 प्रतिशत को बढ़ाकर 7.4 प्रतिशत कर दिया है। उधर, वित्त वर्ष 2017-18 की चौथी तिमाही में महंगाई के अनुमान को 5.1 प्रतिशत से घटाकर 4.5 प्रतिशत कर दिया गया है। इसके अलावा, वित्त वर्ष 2018-19 की प्रथम छमाही के लिए महंगाई अनुमान को 5.1 – 5.6 प्रतिशत से घटाकर 4.4 – 4.7 प्रतिशत और वित्त वर्ष 2018-19 की दूसरी छमाही के लिए महंगाई अनुमान को 4.5 – 4.6 प्रतिशत से घटाकर 4.4 प्रतिशत कर दिया गया है। एमपीसी ने सभी नीतिगत दरों को यथावत रखा है। भारत सरकार ने नीतिगत वक्‍तव्‍य का स्‍वागत किया है।


    ***


    वीके/एएम/आरआरएस/वीके –8063

    
    
    (Release ID: 1528020) Visitor Counter : 86