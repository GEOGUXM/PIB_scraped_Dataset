      कार्मिक, लोक शिकायत एवं पेंशन मंत्रालय

      डॉ. जितेन्द्र सिंह लोक नायक भवन स्थित कार्मिक, प्रशिक्षण विभाग, पेंशन तथा अंतरिक्ष विभाग के कार्यालय का दौरा किया
      
      डॉ. सिंह ने कर्मचारियों के साथ संवाद किया और कामकाजी पहलुओं को समझा
      
      Posted On: 24 APR 2018 3:28PM by PIB Delhi


    पूर्वोत्तर क्षेत्र विकास राज्य मंत्री (स्वतंत्र प्रभार), प्रधानमंत्री कार्यालय में राज्य मंत्री, कार्मिक, लोक शिकायत तथा पेंशन, परमाणु ऊर्जा और अंतरिक्ष राज्य मंत्री डॉ. जितेन्द्र सिंह ने आज लोक नायक भवन स्थित कार्यालयों का दौरा किया। कार्मिक और प्रशिक्षण विभाग, पेंशन तथा पेंशनभोगी कल्याण विभाग और अंतरिक्ष विभाग के कार्यालय लोक नायक भवन में है और इन कार्यालयों में लगभग 300 कर्मचारी कार्यरत हैं। डॉ. सिंह ने यह दौरा अचानक किया ताकि इन विभागों के कामकाज के विभिन्न पहलुओं को व्यक्तिगत रूप से समझ सके।


    डॉ. जितेन्द्र सिंह अधिकारियों से मिले और उनकी कार्य स्थिति पर बातचीत की और कामकाज में आने वाली कठिनाइयों का समझना। उन्होंने कार्यालय का निरीक्षण किया और इन विभागों में स्वच्छता की स्थिति का भी निरीक्षण किया। उन्होंने एक सीट से दूसरे सीट पर जाकर इन तीनों विभागों के सभी कर्मचारियों से बातचीत की। उन्होंने कहा कि ऐसे दौरे कर्मचारियों का मनोबल बढ़ाने और उन्हें प्रेरित करने में मदद करते हैं। इसके बाद डॉ. जितेन्द्र सिंह ने सभी अधिकारियों के साथ संयुक्त बैठक की। इस बैठक में कर्मचारियों की कल्याण गतिविधियों, सीएसएस, एसएससीएस तथा सीएसएसएस के 19,000 अधिकारियों के कैडर प्रबंधन गतिविधियों तथा केन्द्र सरकार की पेंशनभोगियों से संबंधित कल्याणकारी गतिविधियों पर विचार-विमर्श किया।


    डॉ. सिंह पेंशन और पेंशनभोगी कल्याण विभाग एनआईसी सेंटर भी गए जो पेंशनभोगियों के पोर्टल का प्रबंधन करता है और सीपीईएनजीआरएएमएस, संकल्प, अनुभव, भविष्य जैसी ऑनलाईन गतिविधियों तथा मोबाइल एप का प्रबंधन करता है। उन्होंने भविष्य पर पेंशन समाधान की ऑनलाईन प्रक्रिया की सराहना की। उन्होंने विभाग की पहल पेंशन अदालत की सराहना की विशेषकर इस तथ्य को ध्यान में रखते हुए कि अब पेंशनभोगियों की संख्या काम करने वाले कर्मचारियों की संख्या से अधिक है।


    पेंशन विभाग के संयुक्त सचिव ने मंत्री महोदय को बताया कि भवन के बाहर भू-तल पर एक परित्यक्त स्टोर हाउस है जो वर्षों से जर्जर अवस्था में है। इसका पुर्नद्धार किया जा रहा है और शीघ्र ही इस जगह का इस्तेमाल पेंशनभोगियों के लिए सहायता केन्द्र के रूप में और पेंशन विभाग की गतिविधियों के लिए कन्वेंशन सेंटर के रूप में किया जा सकेगा।


    इन विभागों का दौरा करने के बाद डॉ. जितेन्द्र सिंह ने कहा कि उनके दौरे का उद्देश्य लोक नायक भवन स्थित विभिन्न विभागों में कार्य कर रहे लोगों की कार्य स्थिति को समझना का है। उन्होंने कहा कि कार्मिक और प्रशिक्षण विभाग भारत सरकार का एक महत्वपूर्ण विभाग है और यह कैडर प्रबंधन और प्रशिक्षण आवश्यकताओं सहित महत्वपूर्ण कार्य करता है। पेंशन विभाग की चर्चा करते हुए उन्होंने कहा कि विभाग ने पेंशन अदालतों, एससीओवीए बैठकों का आयोजन जैसे अनेक कदम उठाए है। इनमें पेंशन पोर्टल, अनुभव योजना, संकल्प तथा भविष्य शामिल हैं। पेंशन विभाग द्वारा बनाए जा रहे कन्वेंशन सेंटर से नियमति आवश्यकताएं पूरी की जा सकेगी।


    डॉ. जितेन्द्र सिंह लोक नायक भवन स्थित अंतरिक्ष शाखा सचिवालय विभाग भी गए। इसमें इसरो की लायजन इकाई भी है जो बैंगलुरु स्थित इसरो मुख्यालय का प्रतिनिधित्व करती है।


    ***


    वीएल/एएम /एजी/डीके – 8285

    
    
    (Release ID: 1530050) Visitor Counter : 42
    
    
      Read this release in: English , Urdu , Tamil