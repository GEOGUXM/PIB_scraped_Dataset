      रक्षा मंत्रालय

      बीईएमएल और ओएफबी ने पेश की फोर्स मल्टीप्लायर 155 एएएम 52 कैलीबर माउंटेड तोप प्रणाली
      Posted On: 13 APR 2018 5:37PM by PIB Delhi


    आयुध निर्माणी बोर्ड (ओएफबी) तथा भारत अर्थ मूवर्स लिमिटेड (बीईएमएल) ने चेन्नई में चल रहे डिफेंस एक्समपो 2018 में एक कार्यक्रम में पहली बार अपनी नवनिर्मित 155 एमएम 52 कैलिबर माउंटेड तोप प्रणाली का प्रदर्शन किया। बीईएमएल के अध्यक्ष सह प्रबंध निदेशक श्री कुमार होता तथा ओएफबी के डीजीओएफ तथा अध्यक्ष श्री एसके चौसरिया की ओर से एक्स पो में संयुक्त रूप से इसका अनावरण किया गया।


    इस प्रणाली की सबसे बड़ी खासियत यह है कि यह बीईएमएल और बीईएल के सहयोग से पूरी तरह से ओएफबी द्वारा डिजाइन और निर्मित की गयी है और इस नजरिए से मेक इन इंडिया का एक ज्वलंत उदाहरण है। यह तोप जीपीएस आधारित आईएनएस, मजल वेलोसिटी फीडर, डेटा प्रबंधन, रात और दिन दोनों समय हमला करने में सक्षम तथा बैलेस्टिंग कंप्यूटर प्रणाली क्षमता जैस अत्याधुनिक प्रौद्योगिकी से लैस है।


    इस तोप को 300 किलोवॉट (402) हॉर्स पॉवर की क्षमता वाले इंजन से लैस बीईएमएस-टाटरा 8x8 ट्रक पर लगाया जाता है। इस ट्रक की परिवहन क्षमता अद्वीतीय है। इसके इंडिपेंडेंट व्हील सस्पेंशन और स्विंग करते हुए हॉफ एक्सल इसकी परिवहन क्षमता को बढ़ाने में काफी मदद करते हैं। इस ट्रक की गति सड़क पर 80 किलोमीटर प्रति घंटे तथा छोटे रास्तों पर 30 किलोमीटर प्रतिघंटा से ज्यादा है। यह वाहन दोबारा ईंधन भराए बिना 1000 किलोमीटर तक चल सकता है।


    इस ट्रक पर लगायी जाने वाली 155 एमएएम वाली 52 कैलीबर तोप प्रणाली करीब 42 किलोमीटर की दूरी तक मार करने की क्षमता रखती है। तेजी के साथ एक स्थान से दूसरे स्थान तक पहुंचने वाले ट्रक पर लगी होने के कारण इन तोपों के जरिए लंबी दूरी तक सटीक निशाना साधा जा सकता है। ट्रक पर तोप के साथ ही इसके जरिए 18 राउंड दागे जा सकने वाले एचई गोलों को भी ढ़ोया जा सकता है। इसपर 18 बीएमसीएस और 2-6 चार्जर भी ले जाए जा सकते हैं।


    सभी तरह के क्षेत्रो में तेज गति से अपनी सामरिक पहुंच क्षमता के कारण यह तोप प्रणाली थल सेना के लिए सभी तरह के मौसम में तुंरत सहायता पहुंचाने में मददगार होने के साथ ही भारतीय तोपखाने की क्षमता को दोगुना करने में भी सहायक साबित होगी।


    ***


    वीके/एएम/एमएस/एसकेपी–8162


    

    
    (Release ID: 1529010) Visitor Counter : 154