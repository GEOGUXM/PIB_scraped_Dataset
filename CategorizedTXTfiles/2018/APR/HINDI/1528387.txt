      जल संसाधन, नदी विकास एवं गंगा संरक्षण मंत्रालय

      प्रधानमंत्री कल पटना के लिए 1111.56 करोड़ रुपये की लागत वाली चार सीवरेज परियोजनाओं की आधारशिला रखेंगे
      
      नमामि गंगे कार्यक्रम के तहत बिहार में वर्तमान समय में 5042.11 करोड़ रुपये की लागत वाली 29 परियोजनाओं का क्रियान्वयन जारी

      Posted On: 09 APR 2018 6:36PM by PIB Delhi

    प्रधानमंत्री श्री नरेन्द्र मोदी कल पटना शहर के लिए 1111.56 करोड़ रुपये की लागत वाली चार सीवरेज परियोजनाओं की आधारशिला रखेंगे। यह समारोह बिहार के मोतिहारी शहर में आयोजित किया जाएगा। ये चारों परियोजनाएं आपस में मिलकर 60 एमएलडी की क्षमता वाले नए सीवेज शोधन संयंत्र (एसटीपी) की स्थापना सुनिश्चित करेंगी और इसके साथ ही पटना के सैदपुर एवं पहाड़ी क्षेत्रों (जोन) में 376.12 किलोमीटर का सीवर नेटवर्क बिछाएंगी।


    पटना स्थित उन परियोजनाओं का विवरण जिनके लिए आधारशिला प्रधानमंत्री द्वारा रखी जाएगीः

                                                                                                                                                               
परियोजना                                                                                                                               लागत ( करोड़ रुपये में )
                                                                                                                                                               
                                                                                                                                                               
                                                                                                                                                               
1) पटना के सैदपुर जोन में 172.50 किलोमीटर लंबे सीवरेज नेटवर्क को बिछाना ( समझौते पर पहले ही हस्ताक्षर किए जा चुके हैं)                 431.22 करोड़            
                                                                                                                                                               
                                                                                                                                                               
                                                                                                                                                               
2) पटना के पहाड़ी सीवरेज जोन में 87.696 किलोमीटर लंबे सीवरेज नेटवर्क को बिछाना ( समझौते पर शीघ्र ही हस्ताक्षर किए जाने की संभावना है)  167.80 करोड़            
                                                                                                                                                               
                                                                                                                                                               
                                                                                                                                                               
3) पटना के पहाड़ी सीवरेज जोन में 115.93 किलोमीटर लंबे सीवरेज नेटवर्क को बिछाना ( समझौते पर शीघ्र ही हस्ताक्षर किए जाने की संभावना है)  364.90 करोड़            
                                                                                                                                                               
                                                                                                                                                               
                                                                                                                                                               
4) पटना के पहाड़ी सीवरेज जोन में 60 एमएलडी की क्षमता वाले एसटीपी को विकसित करना                                                        147.64 करोड़            
                                                                                                                                                               
                                                                                                                                                               
                                                                                                                                                               
कुल                                                                                                                                    1111.56 करोड़           
                                                                                                                                                               
                                                                                                                                                               

    इनके अलावा, तीन और परियोजनाओं पर कार्य शीघ्र ही पटना के कर्मलीचक, दीघा और कंकड़बाग सीवरेज जोन में शुरू किए जाएंगे ताकि कुल मिलाकर 150 एमएलडी की एसटीपी क्षमता सृजित की जा सके और 534.54 किलोमीटर लंबा सीवरेज नेटवर्क बिछाया जा सके। इन तीन परियोजनाओं में से दो परियोजनाओं को हाईब्रिड वार्षिकी आधारित पीपीपी मोड पर क्रियान्वित किया जाएगा।


    इससे पहले प्रधानमंत्री श्री नरेन्द्र मोदी ने 14 अक्टूबर, 2017 को बिहार के मोकामा में पटना स्थित चार परियोजनाओं के लिए आधारशिला रखी थी। इनमें बेऊर एसटीपी , बेऊर सीवरेज नेटवर्क , सैदपुर एसटीपी एवं निकटवर्ती नेटवर्क और कर्मलीचक एसटीपी शामिल थे। इन परियोजनाओं की कुल अनुबंधित लागत 738.04 करोड़ रुपये थी। इन समस्त परियोजनाओं के तहत 140 एमएलडी की एसटीपी क्षमता का सृजन करने के साथ-साथ पटना के इन सीवरेज क्षेत्रों (जोन) में 422.88 किलोमीटर लंबा सीवरेज नेटवर्क भी बिछाया जाएगा।


    पटना में 3237.69 करोड़ रुपये की लागत वाली उपर्युक्त परियोजनाओं से कुल मिलाकर 350 एमएलडी की सीवेज शोधन क्षमता सृजित होगी और 1140.26 किलोमीटर लंबी सीवरेज लाइनें बिछाई जाएंगी। वर्ष 2035 तक शहर का सीवेज बोझ 320 एमएलडी रहने की संभावना है। इन परियोजनाओं के पूरा हो जाने के बाद पटना से कुछ भी सीवेज जल गंगा नदी में प्रवाहित नहीं होगा। इन परियोजनाओं के तहत यह सुनिश्चित किया जाएगा कि पटना में कुछ भी अशोधित जल गंगा नदी में प्रवाहित न हो और सीवर लाइनें इस शहर के प्रत्येक घर में अवश्य ही पहुंच जाएं। इनके अलावा, ‘नमामि गंगे’ कार्यक्रम के तहत बिहार में वर्तमान समय में 5042.11 करोड़ रुपये की लागत वाली कुल 29 परियोजनाओं का क्रियान्वयन जारी है।


    ***


    वीके/एएम/आरआरएस/सीएल-8099


    

    
    (Release ID: 1528387) Visitor Counter : 161
    
    
      Read this release in: English