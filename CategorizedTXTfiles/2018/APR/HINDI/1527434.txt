      राष्ट्रपति सचिवालय

      राष्‍ट्रपति ने राष्‍ट्रपति भवन के उद्यान में बाओबाब का पौधा लगाया
      Posted On: 03 APR 2018 1:09PM by PIB Delhi


    राष्‍ट्रपति‍ श्री रामनाथ कोविंद ने आज 3 अप्रैल 2018 को राष्‍ट्रपति भवन के उद्यान में बाओबाब वृक्ष का पौधा लगाया। मार्च में मेडागास्‍कर की सरकारी यात्रा के दौरान राष्‍ट्रपति द्वारा वहां अंतानानारिवो में विश्‍वविद्यालय परिसर में लगाए गए नीम वृक्ष के बदले बाओबाब का यह पौधा मेडागास्‍कर विश्‍वविद्यालय की ओर से सद्भावना स्‍वरुप भेंट किया गया था ।


    बाओबाब वृक्ष की आयु लगभग 2000 वर्ष होती है। अपने उच्‍च औषधीय और पौष्टिक गुणों के लिहाज से यह काफी कुछ नीम के वृक्ष के समान होता है। इन दोनों पैाधों का आदान प्रदान भारत और मेडागास्‍कर की संस्‍कृतियों में पारंपरिक ज्ञान और औषधियों को दिए जाने वाले महत्‍व पर प्रकाश डालता है।


    ***


    वी के /एएम/एमएस–8014


    

    
    (Release ID: 1527434) Visitor Counter : 291
    
    
      Read this release in: English , Urdu , Tamil