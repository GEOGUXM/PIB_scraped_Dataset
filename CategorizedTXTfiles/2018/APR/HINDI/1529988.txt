      वित्‍त मंत्रालय

      सरकारी स्टॉक की बिक्री (पुनर्निर्गम) के लिए नीलामी
      Posted On: 23 APR 2018 7:26PM by PIB Delhi


    भारत सरकार ने (i) मूल्‍य आधारित नीलामी के जरिये 3,000 करोड़ रुपये (सांकेतिक) की अधिसूचित राशि के ‘7.37 प्रतिशत सरकारी स्टॉक 2023’ के लिए (ii) मूल्‍य आधारित नीलामी के जरिये 4,000 करोड़ रुपये (सांकेतिक) की अधिसूचित राशि के लिए '6.68 फीसदी ब्‍याज वाले सरकारी स्‍टॉक 2031' (iii) मूल्‍य आधारित नीलामी के जरिये 2,000 करोड़ रुपये (सांकेतिक) की अधिसूचित राशि के लिए ‘7.40 प्रतिशत सरकारी स्टॉक 2035’ (iv) मूल्‍य आधारित नीलामी के जरिये 3,000 करोड़ रुपये (सांकेतिक) की अधिसूचित राशि के लिए '6.62 फीसदी ब्‍याज वाले सरकारी स्‍टॉक 2051' की बिक्री (पुनर्निर्गम) करने की घोषणा की है। कुल अधिसूचित राशि के 12,000 करोड़ रुपये की सीमा के अध्‍यादीन, भारत सरकार के पास किसी एक या उपरोक्‍त प्रतिभूतियों से अधिक 1000 करोड़ रुपये तक के अतिरिक्‍त सब्स्क्रिप्शन को बनाए रखने का भी विकल्‍प होगा। एकाधिक मूल्य पद्धति का उपयोग करते हुए नीलामियों का संचालन किया जाएगा। भारतीय रिजर्व बैंक का मुम्‍बई कार्यालय 26 अप्रैल, 2018 (गुरुवार) को यह नीलामियां करेगा।


    स्‍टॉक बिक्री की कुल अधिसूचित राशि के पांच फीसदी तक का आवंटन सरकारी प्रतिभूतियों की नीलामी से जुड़ी गैर-प्रतिस्‍पर्धी बोली सुविधा योजना के मुताबिक योग्‍य व्‍यक्तियों एवं संस्‍थानों को किया जायेगा।


    नीलामी के लिए प्रतिस्‍पर्धी एवं गैर-प्रतिस्‍पर्धी दोनों ही बोलियां 26 अप्रैल, 2018 को भारतीय रिजर्व बैंक के कोर बैंकिंग सोल्‍यूशन (ई-कुबेर) सिस्‍टम पर इलेक्‍ट्रॉनिक प्रारूप (फॉर्मेट) में पेश की जानी चाहिए। गैर-प्रतिस्‍पर्धी बोलियां प्रात: 10.30 बजे से लेकर प्रात: 11.30 बजे तक और प्रतिस्‍पर्धी बोलियां प्रात: 10.30 बजे से लेकर दोपहर 12.00 बजे तक पेश की जानी चाहिए।


    इन नीलामियों के नतीजों की घोषणा 26 अप्रैल, 2018 (गुरुवार) को ही कर दी जायेगी और सफल बोली लगाने वालों द्वारा भुगतान 27 अप्रैल, 2018 (शुक्रवार) को किया जायेगा।


    ये स्‍टॉक 16 नवंबर, 2006 को भारतीय रिज़र्व बैंक द्वारा जारी तथा समय-समय पर यथासंशोधित परिपत्र सं.आरबीआई/2006-07/178 के अनुसार केंद्र सरकार की प्रतिभूतियों में "जब जारी लेनदेन" विषयक मार्गदर्शी सिद्धांतों के अनुसार "जब जारी" ट्रेडिंग के लिए पात्र होंगे।


    वीके/एएम/एसकेजे/वाईबी– 8279


    

    
    (Release ID: 1529988) Visitor Counter : 66