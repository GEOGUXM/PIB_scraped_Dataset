      सूक्ष्‍म, लघु एवं मध्‍यम उद्यम मंत्रालय

      खादी स्‍टोर लोकेटर एप लांच किया गया
      Posted On: 06 APR 2018 3:22PM by PIB Delhi


    सूक्ष्‍म , लघु एवं मझोले उद्यम राज्‍य मंत्री (स्‍वतंत्र प्रभार) श्री गिरिराज सिंह आज नई दिल्‍ली में राष्‍ट्रीय खादी एवं ग्रामोद्योग बोर्ड की नौवीं बैठक की अध्‍यक्षता करते हुए।


    खादी एवं ग्रामोद्योग आयोग (केवीआईसी) के राष्‍ट्रीय बोर्ड की नौवीं बैठक आज नई दिल्‍ली में आयोजित की गई। सूक्ष्‍म , लघु एवं मझोले उद्यम (एमएसएमई) राज्‍य मंत्री (स्‍वतंत्र प्रभार) श्री गिरिराज सिंह ने इस बैठक की अध्‍यक्षता की। मंत्री महोदय ने देश भर में फैले 4,000 खादी स्‍टोरों के सटीक स्‍थानों का पता लगाने में सहायता के लिए एक मोबाइल फोन एप लांच किया। वर्तमान समय में भारत में 8,000 से भी ज्‍यादा खादी स्‍टोर हैं। शेष स्‍टोरों को भी इस माह के आखिर तक स्‍टोर लोकेटर पर उपलब्‍ध करा दिया जाएगा। इस आशय की जानकारी केवीआईसी के अध्‍यक्ष श्री विनय कुमार सक्‍सेना ने आज बोर्ड की बैठक में दी।


    अध्‍यक्ष महोदय ने यह भी कहा कि केवीआईसी द्वारा वर्ष 2017-18 के आखिर तक 5 ,000 करोड़ रुपये का बिक्री लक्ष्य पार कर लेने की उम्‍मीद है। केवीआईसी विदेश में खादी उत्‍पादों की बिक्री को बढ़ावा देने के लिए निर्यात प्रकोष्‍ठों की भी स्‍थापना कर रहा है, ताकि खादी को एक अंतर्राष्‍ट्रीय ब्रांड बनाया जा सके।


    खादी एवं ग्रामोद्योग उत्‍पादों का निर्माण निजी स्‍वामित्‍व वाली लगभग 7 लाख घरेलू अथवा पारिवारिक इकाइयों द्वारा किया जाता है जिनका वित्त पोषण प्रधानमंत्री रोजगार सृजन कार्यक्रम (पीएमईजीपी) जैसी योजनाओं के जरिए किया जाता है।


    = ***


    वीके/एएम/आरआरएस/वीके- 8070

    
    
    (Release ID: 1528101) Visitor Counter : 144
    
    
      Read this release in: English