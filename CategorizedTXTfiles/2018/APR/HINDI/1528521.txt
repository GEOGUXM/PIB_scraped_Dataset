      उपभोक्‍ता कार्य, खाद्य एवं सार्वजनिक वितरण मंत्रालय

      उपभोक्ता मामलों के विभाग द्वारा अपनी वेब साइट से 22 आवश्यक खाद्य सामाग्रियों के मूल्यों पर डाटा क्राउड सोर्सिंग की निगरानी
      Posted On: 10 APR 2018 7:11PM by PIB Delhi


    उपभोक्ता मामलों के विभाग में मूल्य निगरानी प्रकोष्ठ दैनिक आधार पर 22 आवश्यक खाद्य सामग्रियों के खुदरा और थोक मूल्यों की निगरानी कर रहा है। 22 सामग्रियों में 5 सामग्रियों के समूह यानी खाद्यान (चावल, गेहूँ आटा) दालें (चना, तूर, उड़द, मूंग, मसूर), खाद्य तेल (मूंगफली तेल, सरसों तेल, वनस्पति सोया तेल, सूरजमुखी तेल और पाम आयल), सब्जियां (आलू, प्याज, टमाटर) तथा अन्य सामग्री (चीनी, गुड़, दूध, चाय, नमक)। यह निगरानी देश के 101 केंद्रों के माध्यम से की जा रही है।


    मूल्य निगरानी प्रकोष्ठ मूल्य स्थिति का विश्लेषण करता है और आवश्यक सामग्रियों की उपलब्धता में अवांछित कमी को रोकने में उचित नीतिगत उपायों के लिए अग्रिम फीड बैक प्रदान करता है। लिए जाने वाले मूल्यों के क्षेत्र के कवरेज को बढ़ाने के लिए तथा सचिवों की समिति की सिफारिश के बाद विभाग ने क्राउड सोर्सिंग तथा हितधारक भागीदारी के माध्यम से इन 22 आवश्यक खाद्य सामग्रियों के मूल्य एकत्रित करने के लिए साफ्टवेयर विकसित करके अपनी वेबसाइट पर अपलोड किया है। वेब साइट का लिंक है https://consumeraffairs.nic.in/pmc/ नागरिकों, खुदरा तथा थोक व्यापारियों, स्वयंसेवी उपभोक्ता संगठनों तथा सभी हितधारकों को आमंत्रित किया जाता है कि वे यूजर आईडी तथा पासवर्ड फौरन प्राप्त करने के लिए पोर्टल पर एक ही बार रजिस्टर करें और अपने-अपने क्षेत्र के मूल्य को दर्ज करें।


    ****


    वीएल/एएम / एजी / सीएल-8119

    
    
    (Release ID: 1528521) Visitor Counter : 115