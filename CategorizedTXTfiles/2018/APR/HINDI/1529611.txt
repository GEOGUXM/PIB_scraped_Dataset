      प्रधानमंत्री कार्यालय

      प्रधानमंत्री ने स्वीडन में भारतीय समुदाय को संबोधित किया
      Posted On: 17 APR 2018 11:58PM by PIB Delhi


    मेरे मित्र स्वीडन के सम्माननीय प्रधानमंत्री श्री लवैन,


    भारतीय मूल के मेरे ऊर्जावान सभी दोस्तों,


    स्वीडन-निवासी अन्य सभी मित्रगण,


    Good Evening!


    आप सभी भाइयों और बहनों को मेरा नमस्कार।


    स्वीडन में मेरे और मेरे डेलीगेशन के स्वागत-सत्कार के लिए यहां की जनता और सरकार का, विशेष रूप से His Majesty King of Sweden और स्वीडन के प्रधानमंत्री श्रीमान लवैन का, मैं हृदय से आभार व्यक्त करना चाहता हूं।


    प्रधानमंत्री लवैन जी ने अभी अपने संबोधन में जो गर्मजोशी भरे शब्द कहे, उन्होंने मेरे मन को छू लिया। कल रात उन्होंने स्वयं airport आ कर मेरा स्वागत किया। इतना ही नहीं मुझे hotel तक छोड़ने भी आए।


    ये सिर्फ़ मेरा नहीं, आप सबका, और सवा सौ करोड़ भारतीयों का भी सम्मान है। इन्हीं भावनाओं के चलते वे 2016 में Make in India कार्यक्रम में भाग लेने भारत आए थे। और पिछले वर्ष स्वीडन में उसी तरह के आयोजन में स्वयं हिस्सा लिया।


    स्वीडन में बसने वाले भारतीयों के लिए उनके मन में जो स्नेह है, और भारत के प्रति उनके प्यार और passion के लिए, मैं उनका कोटि-कोटि अभिनन्दन करता हूँ।


    मैं आप सब से आग्रह करता हूँ स्वीडेन के प्रधानमंत्री के लिए खड़े होकर के उनका सम्मान करें तालियों के साथ।


    साथियों, अपनी Innovative Skills से, Professional Attitude से, Cultural Integration की भावना से और Indian Values के माध्यम से आपने यहां एक अलग पहचान बनाई है।


    भारत के बाहर रहते हुए भी आपने जिस प्रकार भारतीयता को, भारत की आत्मा को अपने भीतर संजो कर रखा है, उसके लिए मैं आपका बहुत बहुत अभिनन्दन करता हूँ.


    आप में से कोई तमिल बोलता है,कोई तेलगु। कोई कन्नड़ में बात करता है तो कोई मलयालम में। कोई बांगला में तो कोई मराठी में। भारत में करीब करीब 100 भाषाये है 1700 बोलियाँ है अगर मैं सब की सूची बोलने लगूंगा तो शयद सुबह तक मेरा भाषण ही शुरू नहीं होगा।


    भाषा अलग हो सकती है, स्थितियां-परिस्थितियां अलग हो सकती हैं, लेकिन एक बात है जो हम सभी को एक सूत्र में पिरोती है। और वो बात है भारतीय होने का गर्व।


    यही वो भावना है, जो हमें एक दूसरे से बांधती है, जोड़ती है, मुश्किल समय में साथ खड़े होने की प्रेरणा देती है, नयी ऊर्जा देती है, नया संकल्प देती है।


    यही वो भावना है, जिसके चलते जब कहीं से भी वंदे मातरम और भारत माता की जय का उद्घोष कानों में पड़ता है, हम सब के सब उठ खड़े होते हैं।


    यही वो भावना है जिसकी वजह से भारत की हर सफलता पर, Mary Kom और Saina Nehwal जैसे भारतीयों की सफलता पर हर भारतीय का सीना गर्व से फूल जाता है।


    साथियों, आज देश परिवर्तन के बड़े दौर से गुजर रहा है। आज भारत में एक ऐसी सरकार है जो भारत की साख के लिए, भारत के स्वाभिमान के लिए, भारत को 21वीं सदी में नई ऊँचाई पर पहुंचाने के लिए दिन रात एक कर रही है।


    चार साल पहले भारत की जनता ने हमें ‘सबका साथ सबका विकास’का अभूतपूर्व मैंडेट दिया था.


    पिछले चार वर्षों में हमने विकसित और समावेशी भारत के निर्माण के लिए, न्यू इंडिया के निर्माण के लिए पूरा प्रयास किया है. हमने स्वतन्त्र भारत के 75 साल होने तक, यानी सन 2022 तक, ‘संकल्प से सिद्धि’ का व्रत लिया है.


    साथ ही हमने विश्व में भारत की सम्रद्ध परंपरा के लिए, और भारतीयता के लिए सम्मान बढाया है. चाहे अंतराष्ट्रीय योग दिवस हो या आयुर्वेद. चाहे ‘वसुधैव कुटुम्बकमका प्राचीन भारतीय विज़न हो, या प्रक्रति के साथ संतुलन और समन्वय का दर्शन. हमारे प्रयास और आपका सहयोग भारत को फिर से विश्व में एक ‘Thought Leader’ के रूप में स्थापित कर रहे हैं।


    साथियों, यही नहीं, अफ्रीका हो या Pacific Ocean के छोटे देश, या फिर आसियान या यूरोप या एशिया, सभी आज भारत को एक विश्वसनीय साथी, एक भरोसेमंद मित्र के रूप में देख रहे हैं।


    नेपाल में भूकंप हो या श्री लंका में बाढ़ - जब संकट आता है तो मानवता भारत की ओर देखती है. यमन में युद्ध के बीच से हमने ना सिर्फ चार हज़ार से अधिक भारतियों को, बल्कि लगभग दो हज़ार विदेशियों को भी सुरक्षित निकला।


    पिछले 4 वर्षों में हमारे द्वारा एक के बाद एक ऐसे कदम उठाए गए हैं, जिनसे भारत में दुनिया की आशा और विश्वास बढे हैं।


    कुछ दिन पहले आपने देखा होगा कि दिल्ली में International Solar Alliance Summit का आयोजन किया गया। Green Earth के लिए भारत के इस बड़े Initiative से छोटे से समय में60 से अधिक देश जुड़ चुके हैं।


    Missile Technology Control Regime हो, Australia Group हो, या फिर Wassenaar Arrangement, इन तीनों Regimes में भारत की सदस्यता अंतर्राष्ट्रीय समुदाय में भारत के बढ़ते प्रभाव और स्वीकार्यता का संकेत है।


    साथियों, हमारी Technological Capability का दुनिया लोहा मान रही है। भारत का Space Program दुनिया के Top 5 Exploration Programs में से एक है। भारत का Space Program उच्चतम quality का तो है ही cost effective भी है। यही वजह है कि हम दुनिया के कई ऐसे देशों की उम्मीद भी बन गए हैं जिनका अपना Space Program नहीं है। पिछले वर्ष ही हमने South Asia Satellite को Launch किया, जो हमारे पड़ोसी मित्र देशों के काम आ रहा है।


    साथियों, देश के भीतर हम Technology का प्रयोग Accountability और Transparency सुनिश्चित करने के लिए कर रहे हैं।


    Digital Infrastructure से अब सरकार और Citizens के बीच Engagement का तरीका बदल गया है। सरकार तक पहुंच अब Privilege नहीं बल्कि Practice हो गई है। सामान्य से सामान्य व्यक्ति भी सीधे सरकार से संवाद कर रहा है।


    सरकार के काम करने के तरीकों की जो तस्वीर पहले आपके दिमाग में थी वो अब बदल चुकी है। अब सरकारी दफ्तरों में File रोककर रखने का Culture नहीं है, बल्कि जो काम सालों से अटका पड़ा है, उसे पूरा करने पर जोर है।


    आज भारत में Business करना आसान हो गया है। 42 ranks की छलांग लगा कर भारत Ease of Doing Business में पहली बार Top 100 में आया है।


    देश की Indirect Tax Regime में किए गए ऐतिहासिक Reform – GST को उद्योग जगत अपने जीवन का हिस्सा बना रहा है। देश के Tax Base में अभूतपूर्व वृद्धि हो रही है, औरBusinessmen जो पहले तरह-तरह के चेक-नाकों से परेशान रहते थे, अब Tension Free हो गए हैं।


    Social Welfare के लिए JAM, यानि जनधन का बैंक खाता, आधार की पहचान और मोबाइल technology की व्यवस्था के बारे में आपने सुना होगा। इन तीनों को मिलाकर Direct Benefit Transfer व्यवस्था बनाई गई है।


    इससे Welfare Schemes का सीधा लाभ उनको मिल रहा है जिनको मिलना चाहिए। इससे सरकार ने गरीबों के हक़ के ये आप को जान कर के ख़ुशी होगी पहले जमाना था ऐसा, कभी कभी जो बेटी पैदा नहीं हुई वो विडो जो जाती थी और विडो का पेंशन निकलता था समझ गए क्या लेकिन आज स्थिति बदली है और गरीबो के हक़ का पैसा उनको सीधा मिल रहा है और जो ये घोस्ट थे इनके नाम निकल जाने से आप को जान कर के ख़ुशी होगी इस एक मात्र योजना से लगभग 83 हज़ार करोड़ रूपए, यानि 12 billion dollars से भी ज़्यादा, गलत हाथों में जाने से बचाए हैं।


    साथियों, गरीबी हटाने की जो पहले सिर्फ बातें और नारे होते थे, अब उस Culture को भी हम पीछे छोड़ आए हैं। देश के गरीब का जीवन ऊपर उठाने के लिए Empowerment को Tool बनाया गया है।


    Empowerment चाहे Society के Weaker Section का हो या फिर महिलाओं का, ‘सबका साथ-सबका विकास’ का मूल मंत्र सच्चाई में बदल रहा है।


    उज्ज्वला योजना के अंतर्गत हम देश भर में ग़रीब महिलाओं को मुफ़्त gas सिलेंडर दे रहे हैं। हमने 2020 तक 80 million connections का target रखा है, और 2 साल से भी कम समय में लगभग 36 million connections दे भी दिए हैं।


    हमारी माताओं और बहनों को जहाँ पहले खाना पकाते हुए दिनभर में 400 सिगरेट का धुआं फूंकना पड़ता था, आज उन्हें clean cooking fuel मिल रहा है।


    Cooking gas की उपलब्धता भी सुधर गई है। आपमें से कई लोग कई वर्षों पहले भारत से निकले होंगे। आपको याद होगा उस समय gas सिलेंडर तक black market में मिलता था। उसके लिए भी मिन्नतें करनी पड़ती थी। या फ़िर पड़ोसियों से सिलेंडर मांगने पड़ते थे। तब जा कर घर में खाना पकता था। आज ये हाल है, कि gas agency वाला आपके mobile पर कॉल करके बोलता है. “बहुत time हो गया, सिलेंडर ले आऊँ क्या?”


    MUDRA जैसी Micro-finance Scheme के माध्यम से देश के कोने-कोने में Entrepreneurs को नए अवसर दिए जा रहे हैं। जिन लोगों को कोई लोन नहीं देता था, जिनके छोटे-छोटेbusiness plans के लिए कोई financial support नहीं था, उनके लिए हमने मुद्रा योजना बनाई। और परिणाम यह है कि इस योजना से अब तक कुल मिला कर लगभग 5.3 लाख करोड़ रूपए, यानि लगभग 90 billion dollars, के 12 करोड़ (120 million) लोन दिए जा चुके हैं। ये 120 million लोन नहीं है, ये 120 million सपने हैं, जिन्हें साकार करने के लिए हमने व्यवस्था खड़ी की है। ये Job Creation का भी बड़ा ज़रिया साबित हो रहा है। इन Entrepreneurs में से 74 प्रतिशत महिलाएं हैं।


    Atal Innovation Mission, Skill India और Start Up India के माध्यम से भविष्य की आर्थिक प्रगति के लिए ecosystem तैयार किया जा रहा है।


    इस साल Smart India Hackathon में एक लाख से अधिक छात्रों ने हिस्सा लिया। और हजारों की संख्या में उन्होंने देश के सामने की चुनौतियों के बारे में अपने सुझाव दिए। मैंने भी video conference के माध्यम से देश भर की इन युवा प्रतिभाओं के साथ समय बिताया।


    इस प्रकार के प्रयासों को बढ़ावा देने के लिए हम international partnerships भी create कर रहे हैं। आज हमने स्वीडन के साथ Innovation Partnership की है। January में Israel के साथ इनोवेशन और entrepreneurship के लिए iCreate Centre का उद्घाटन किया।


    Innovation हो, Skill Development हो या फिर Entrepreneurship हो, ये तभी काम आते हैं जब देश के नागरिक का जीवन स्तर अच्छा हो।


    आज सरकार का Focus Ease Of Living पर है। कुछ दिन पहले ही दुनिया की सबसे बड़ी हेल्थकेयर एश्योरेंश स्कीम – ‘आयुष्मान भारत’ शुरू करने का ऐलान किया गया है। और ये दुनियाँ की सबसे बड़ी स्कीम है दोस्तों इसकी बराबरी दुनियां में कही न कही संभव ही नहीं है और अभी इसके एक चरण को लॉन्च किया गया है।


    इसके दो Components हैं। पहला देशभर में Health and Wellness centers का जाल बिछाना और दूसरा देश की 40 प्रतिशत सबसे गरीब आबादी को 5 लाख रुपए का Health Insurance Cover देना।


    भाइयों-बहनों, यह सब महज़ reform नहीं है. यह transformation है। और हमारा संकल्प है कि हम भारत को ट्रांसफॉर्म करके रहेंगे.


    साथियों, इस साल 2 अक्टूबर से भारत ही नहीं बल्कि विश्व महात्मा गाँधी के जन्म का 150-वाँ साल मनायेगा. हमने तय किया है कि हम इस महामानव को सच्ची श्रद्धांजलि के तौर पर भारत के ट्रांसफॉर्मेशन का महायज्ञ रचेंगे. हमारे आगे रास्ता लंबा भले हो, लेकिन हमारी राह सही है, और मंज़िल पर पहुँचाने का हमारा संकल्प अडिग है.


    Friends, इस transformed India, New India के निर्माण के लिए स्वीडन के साथ अपनी मजबूत साझेदारी को भी हम बहुत अहम मानते हैं। स्वीडन ही नहीं, दूसरी Nordic Countries के साथ भी अपनी साझेदारी को हम नए स्तर पर ले जाना चाहते हैं।


    स्वीडन के अलावा आज मुझे डेनमार्क, नॉर्वे, आइसलैंड और फ़िनलैंड के प्रधानमंत्रियों के साथ भी विचार-विमर्श का अवसर मिला। द्विपक्षीय बातचीत के अलावा पहली बार Nordic देशों और भारत के नेताओं के बीच India-Nordic Summit अभी कुछ देर पहले संपन्न हुआ। Innovation, Skills और Technological Cooperation के लिए हमने आपसी साझेदारी को और मजबूती से आगे बढ़ाने का निर्णय लिया।


    Friends, India की Growth Story और International Standing में आपका भी बहुत बड़ा योगदान है। स्वीडन में हमारी Embassy भले ही एक है, लेकिन हमारे Ambassador एक अकेले नहीं हैं - आप सभी भारत के Ambassadors हैं।


    लेकिन आज मैं यहां आप से एक आग्रह करना चाहता हूँ। आप भारत के साथ सिर्फ Emotional Connect तक सीमित न रहें। आप में से जो Innovate, Trade और Invest करना चाहते हैं उनके लिए आज उभरते हुए New India में अवसरों का भंडार है।


    New India आपका इंतजार कर रहा है। और अब तो भारत और स्वीडन की direct flight भी शुरू हो गई है। तो फिर देर किस बात की?


    भाइयों-बहनों, समय की कमी है, मुझे आगे के कार्यक्रम के लिए London पहुँचना है। लेकिन इतने कम समय में भी आपने मुझे अपने साथ जुड़ने का, आपसे बातचीत करने का अवसर दिया,मुझे बहुत अच्छा लगा, बहुत आनंद आया।


    आप यहां आए, New India की बात बताने का मौका मुझे दिया. आपके सत्कार और आशीर्वाद के लिए एक बार फिर बहुत-बहुत आभार। मैं प्रधानमंत्री जी का भी हृदय से आभार ब्यक्त करता हूँ के भारतीय समुदाय के प्रति जो उनका प्रेम है भारत के प्रति उनका प्रेम है आज रूबरू हमारे बीच आकर के उस अटूट नाते को उन्होंने प्रकट किया और इसलिए मैं प्रधानमंत्री जी का भी हृदय से बहुत बहुत धन्यबाद करता हूँ ।


    Thank you!


    ***


    अतुल कुमार तिवारी/शाहबाज़ हसीबी/सतीश शर्मा

    
    
    (Release ID: 1529611) Visitor Counter : 90