      राष्ट्रपति सचिवालय

      विकास में सहयोग की प्रतिबद्धता के साथ राष्ट्रपति ने समाप्त की गिनी की यात्रा : अफ्रीका दौरे के दूसरे चरण में स्वाजीलैंड जाने वाले पहले भारतीय राष्ट्रपति होंगे
      Posted On: 09 APR 2018 2:29PM by PIB Delhi


    तीन अफ्रीकी देशों – इक्वेटोरियल गिनी, स्वाजीलैंड और जांबिया की यात्रा के दूसरे चरण में राष्‍ट्रपति रामनाथ कोविंद आज इक्वेटोरियल गिनी की यात्रा समाप्‍त कर स्‍वाजीलैंड के लिए रवाना हो गए। गिनी जाने वाले वे पहले भारतीय राष्ट्रपति हैं। राष्ट्रपति कोविंद की गिनी यात्रा के दौरान कल गिनी और भारत के बीच आयुष और पारंपरिक औषधीय पौधों तथा सूचना और संचार प्रौद्योगिकी की कार्ययोजना से जुड़े तीन सहमति पत्रों पर हस्ताक्षर किए गए।


    राष्ट्रपति ने इक्वेटोरियल गिनी से रवाना होने के पहले मीडिया में एक बयान भी जारी किया। इस बयान में राष्ट्रपति ने कहा कि गिनी की सरकारी यात्रा से वह गौरवान्वित हुए हैं। गिनी के राष्ट्रपति के साथ बातचीत में उन्होंने द्विपक्षीय संबंधों की समीक्षा के साथ ही परस्पर हित वाले क्षेत्रीय और अंतर्राष्ट्रीय मुद्दों पर भी विचार-विमर्श किया। दोनों पक्षों ने भारत और गिनी के लोगों के विकास के लिए परस्पर सहयोग मजबूत बनाने पर सहमति जतायी।


    श्री कोविंद स्वाजीलैंड जाने वाले पहले भारतीय राष्ट्रपति होंगे।


    राष्ट्रपति के प्रेस में जारी बयान के लिए यहां क्लिक करें -


    ***


    वी के /एएम/एमएस/सीएस–8093


    

    
    (Release ID: 1528367) Visitor Counter : 73
    
    
      Read this release in: English , Urdu , Tamil