      वाणिज्‍य एवं उद्योग मंत्रालय

      मार्च, 2018 के लिए थोक मूल्‍य सूचकांक (आधार वर्ष : 2011-12 = 100) की समीक्षा
      
      मार्च, 2018 में थोक मूल्‍य सूचकांक पर आधारित महंगाई दर 2.47 प्रतिशत रही
      
      Posted On: 16 APR 2018 5:18PM by PIB Delhi


    मार्च, 2018 के दौरान ‘सभी जिंसों’ के लिए आधि‍कारिक थोक मूल्‍य सूचकांक (आधार वर्ष : 2011-12=100) इससे पिछले महीने के 115.8 अंक (अनंतिम) से 0.2 प्रतिशत बढ़कर 116.0 अंक (अनंतिम) हो गया।


    मुद्रास्‍फीति
    मासिक थोक मूल्‍य सूचकांक (डब्‍ल्‍यूपीआई) पर आधारित मुद्रास्‍फीति की वार्षिक दर मार्च, 2018 के दौरान (मार्च, 2017 की तुलना में) 2.47 प्रतिशत (अनंतिम) रही, जबकि इससे पिछले महीने यह 2.48 प्रतिशत (अनंतिम) थी। वहीं, पिछले वर्ष के इसी महीने में यह 5.11 प्रतिशत रही थी।


    विभिन्‍न जिंस समूहों के सूचकांक में उतार-चढ़ाव कुछ इस प्रकार रहे :-


    प्राथमिक वस्तुएं (भारांक 22.62 प्रतिशत)


    इस प्रमुख समूह का सूचकांक पिछले महीने के 128 अंक (अनंतिम) से 0.5 प्रतिशत घटकर 127.4 अंक (अनंतिम) रह गया। महीने के दौरान जिन समूहों और वस्‍तुओं के सूचकांक में उतार-चढ़ाव देखे गए, वे इस प्रकार हैं :


    ‘खाद्य उत्‍पाद’ समूह का सूचकांक पिछले महीने के 137.8 अंक (अनंतिम) से 0.4 प्रतिशत घटकर 137.2 अंक (अनंतिम) रह गया। ऐसा अंडे (5 %), चना, चाय, कॉफी, पोल्‍ट्री चिकन एवं मसालों (प्रत्‍येक 3 %), राजमा (प्रत्‍येक 2 %) और अंतर्देशीय मछली, मसूर, बाजरा, फल एवं सब्जियों और मांस (प्रत्‍येक 1 %) के दाम घटने के कारण संभव हुआ। हालांकि, रागी (3 %), ज्‍वार एवं समुद्री मछली (प्रत्‍येक 2 %) और मटर/चावली, मूंग, पान के पत्‍ते, गेहूं एवं धान (प्रत्‍येक 1 %) के दाम बढ़ गए।


    ‘गैर-खाद्य पदार्थ’ समूह का सूचकांक पिछले महीने के 120.6 अंक (अनंतिम) से 0.3 प्रतिशत घटकर 120.2 अंक (अनंतिम) रह गया। ऐसा ग्‍वार बीज (7 %), नाइजर बीज (6%), पुष्‍पकृषि (5%), कच्‍ची कपास, कपास बीज, खाल (कच्‍ची) एवं तिल के बीज (प्रत्‍येक 3 %), कोपरा (नारियल) (2%) और अलसी के बीज, अरंडी के बीज, कच्‍चे जूट, मूंगफली के बीज एवं सरसों बीज (प्रत्येक 1%) के दाम घटने के कारण संभव हुआ। हालांकि, कच्‍चे रेशम (7 %), मेस्‍ता एवं खाल (कच्‍ची) (प्रत्येक 5%), सूरजमुखी (4%), सोयाबीन (3%), पशु चारा (2%) और कच्‍चे ऊन, कॉयर फाइबर एवं कच्‍ची रबर (प्रत्येक 1%) के दाम बढ़ गए।


    ‘खनिज’ समूह का सूचकांक पिछले महीने के 122.2 अंक (अनंतिम) से 2.0 प्रतिशत घटकर 119.7 अंक (अनंतिम) रह गया। ऐसा तांबा सांद्र (14%) एवं फास्फोराइट (1%) के दाम घटने के कारण संभव हुआ। हालांकि, लौह अयस्‍क (15%), क्रोमाइट (13%), मैंगनीज अयस्क (6%), चूना पत्‍थर (5%), और सीसा सांद्र एवं जस्ता सांद्र (प्रत्‍येक 1 %) के दाम बढ़ गए।


    ईंधन एवं बिजली (भारांक 13.15 प्रतिशत)


    इस प्रमुख समूह का सूचकांक पिछले महीने के 98.1 अंक (अनंतिम) से 0.1 प्रतिशत घटकर 98.0 अंक (अनंतिम) रह गया। इस महीने के दौरान विभिन्‍न समूहों एवं मदों में जो परिवर्तन देखे गए उनका उल्‍लेख नीचे किया गया है :


    ‘बिजली’ समूह का सूचकांक पिछले महीने के 102.4 अंक (अनंतिम) से 2.9 प्रतिशत बढ़कर 105.4 अंक (अनंतिम) हो गया।‍ ऐसा बिजली (3%) का दाम बढ़ जाने के कारण हुआ।


    निर्मित उत्‍पाद (भारांक 64.23 प्रतिशत)


    इस प्रमुख समूह का सूचकांक पिछले महीने के 115.2 अंक (अनंतिम) से 0.4 प्रतिशत बढ़कर 115.7 अंक (अनंतिम) हो गया।‍ इस महीने के दौरान विभिन्‍न समूहों एवं मदों में जो परिवर्तन देखे गए उनका उल्‍लेख नीचे किया गया है :


    ‘खाद्य उत्‍पादों के निर्माण’ का सूचकांक पिछले महीने के 126.4 अंक (अनंतिम) से 1.0 प्रतिशत बढ़कर 127.7 अंक (अनंतिम) हो गया।‍ ऐसा चाय (9%), वनस्‍पति, पाम ऑयल, मांस और चावल की भूसी का तेल (प्रत्‍येक 5%) और चावल उत्‍पाद (2%) के दाम बढ़ने के कारण हुआ।


    'वस्त्रों के निर्माण' समूह का सूचकांक पिछले महीने के 113.7 अंक (अनंतिम) से 0.4 प्रतिशत बढ़कर 114.1 अंक (अनंतिम) हो गया। ‍


    विभिन्‍न जिंसों के थोक मूल्‍य सूचकांक एवं महंगाई दर देखने के लिए यहां अंग्रेजी का अनुलग्‍नक-1 और 2 क्लिक करें


    ***


    वीके/एएम/आरआरएस/वाईबी–8185

    
    
    (Release ID: 1529233) Visitor Counter : 333
    
    
      Read this release in: English