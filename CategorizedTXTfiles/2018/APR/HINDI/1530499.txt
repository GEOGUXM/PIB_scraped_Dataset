      उपभोक्‍ता कार्य, खाद्य एवं सार्वजनिक वितरण मंत्रालय

      भारतीय मानक ब्‍यूरो ने अखिल भारतीय आघार पर तरल क्‍लोरीन के लिए पहला लाइसेंस दिया
      
      तरल क्‍लोरीन के लिए लाइसेंस से बीआईएस प्रमाणीकरण मुहर योजना के अंतर्गत उद्योग को आसानी से मानक मुहर के साथ गुणवत्‍तापूर्ण उत्‍पाद मिलेंगे

      Posted On: 26 APR 2018 8:20PM by PIB Delhi

    भारतीय मानक ब्‍यूरो (बीआईएस) ने अखिल भारतीय आधार पर तरल क्‍लोरीन के लिए मैसर्स गुजरात अल्‍कलीज़ एंड कैमिकल्‍स लिमिटेड को पहला लाइसेंस प्रदान किया है। पश्चिमी क्षेत्रीय कार्यालय के अधिकार क्षेत्र में अहमदाबाद शाखा कार्यालय ने मैसर्स गुजरात अल्‍कलीज़ एंड कैमिकल्‍स लिमिटेड, पीओ पेट्रो रसायन, रनोली, वड़ोदरा, गुजरात-391346 को तरल क्‍लोरीन उत्‍पाद, तकनीकी आईएस 646:1986 के अनुसार बीआईएस प्रमाणीकरण मुहर लाइसेंस सीएम/एल-7200117899 प्रदान किया है।


    अखिल भारतीय आधार पर यह पहला लाइसेंस दिया गया है। लाइसेंस 12 अप्रैल, 2018 से एक वर्ष की अवधि के लिए प्रभावी होगा। यह उत्‍पाद तरल अवस्‍था में है और इसे धातु के कंटेनर में रखा जाता है। आमतौर पर धातु के कंटेनर से तरल पदार्थ को वाष्पित करके गैस के रूप में इसका इस्‍तेमाल किया जाता है। इसका इस्‍तेमाल मुख्‍य रूप से कागज, लुगदी, वस्‍त्र ब्‍लीचिंग, पानी के कीटाणुशोधन और रसायनों के निर्माण में किया जाता है।


    इस कदम से बीआईएस प्रमाणीकरण मुहर योजना के अंतर्गत उद्योग को आसानी से गुणवत्‍तापूर्ण तरल क्‍लोरीन मिल सकेगा।


    ***


    वीके/एएम/ केपी /वाईबी – 8330


    

    
    (Release ID: 1530499) Visitor Counter : 244