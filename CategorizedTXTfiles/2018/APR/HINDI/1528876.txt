      गृह मंत्रालय

      गृह मंत्रालय ने आगामी 14 अप्रैल को अम्बेडकर जयंती को देखते हुए राज्यों से अप्रिय घटना रोकने के लिए कदम उठाने को कहा
      Posted On: 12 APR 2018 6:31PM by PIB Delhi


    केन्द्रीय गृह मंत्रालय ने सभी राज्य सरकारों से कहा है कि वे आगामी 14 अप्रैल को अम्बेडकर जयंती को देखते हुए अप्रिय घटना रोकने के लिए सभी आवश्यक ऐहतियाती कदम उठाएं।


    गृह मंत्रालय ने कहा है कि सभी संवेदनशील स्थानों पर गश्ती तेज की जाए ताकि जानमाल का कोई नुकसान न हो और जहां आवश्यक हो वहां निषेधाज्ञा आदेश जारी किए जा सके। गृह मंत्रालय की सलाह में इस बात पर बल देते हुए कहा गया है कि जिला मजिस्ट्रेटों और पुलिस अधीक्षकों से कहा जाए कि वे अपने क्षेत्राधिकार वाले इलाकों में कानून और व्यवस्था की स्थिति पूरी तरह नियंत्रण में रखने के लिए सभी आवश्यक कदम उठाएं। गृह मंत्रालय ने शांति, सौहार्द सुनिश्चित करने के लिए सामुदायिक पुलिस व्यवस्था को सक्रिय करने की सलाह दी है।


    यह सूचना 2 अप्रैल तथा 10 अप्रैल को भारत बंद के दौरान देश के कुछ भागों में मूर्तियों को तोड़ने और हिंसा की रिपोर्टों को देखते हुए जारी की गई।


    ***


    वीएल/एएम/एजी/एमएस-8145

    
    
    (Release ID: 1528876) Visitor Counter : 87