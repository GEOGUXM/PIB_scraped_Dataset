      रक्षा मंत्रालय

      कमान अस्पताल (पश्चिमी कमान) चंडीमंदिर को सर्वश्रेष्ठ सेवा अस्पताल के लिए रक्षा मंत्री ट्रॉफी
      Posted On: 20 APR 2018 7:09PM by PIB Delhi


    रक्षा मंत्री श्रीमती निर्मला सीतारमण ने आज यहां कमान अस्पताल (पश्चिमी कमान) चंडीमंदिर को सशस्त्र बल चिकित्सा सेवा (एएफएमएस) के सर्वश्रेष्ठ सेवा अस्पताल के लिए वर्ष 2017 का रक्षा मंत्री ट्रॉफी और प्रशंसा-पत्र प्रदान किया।


    कमान अस्पताल (पश्चिमी कमान) चंडीमंदिर की कमांडेंट मेजर जनरल रश्मि दत्ता ने अस्पताल की तरफ से रक्षा मंत्री से पुरस्कार प्रदान किया। कमान अस्पताल (दक्षिणी कमान), पुणे को दूसरा सर्वश्रेष्ठ कमान अस्पताल निर्णित किया गया। अस्पताल की तरफ से अस्पताल के कमांडेंट मेजर जनरल ए. चक्रवर्ती ने रक्षा मंत्री से ट्रॉफी और प्रशंसा-पत्र प्राप्त किया।


    इस अवसर पर रक्षा मंत्री श्रीमती सीतारमण ने युद्ध और शांतिकाल के दौरान एएफएमएस की सेवाओं के संदर्भ में उसकी प्रशंसा की। उन्होंने दोनों पुरस्कृत अस्पतालों के सभी सदस्यों तथा समकालीन एवं समग्र स्वास्थ्य सुविधाएं प्रदान करने में शानदार काम करने के लिए पूरे एएफएमएस की सराहना की।


    एएफएमएस के महानिदेशक लेफ्टिनेंट जनरल बिपिन पुरी ने चिकित्सा सेवाओं के आधुनिकीकरण संबंधी कार्यक्रमों की रूपरेखा प्रस्तुत की और आश्वस्त किया कि एएफएमएस संचालन, शांतिकाल और आपदा राहत/मानवीय सहायता की चुनौतियों का सामना करने के लिए पूरी तरह तैयार है।


    समारोह में सेना प्रमुख जनरल बिपिन रावत, नौसेना प्रमुख एडमिरल सुनील लाम्बा, पूर्व सैनिक कल्याण विभाग की सचिव श्रीमती संजीवनी कुट्टी, उप-वायु सेना प्रमुख एयरमार्शल एस.बी. देव और सैन्य तथा सिविल अधिकारी उपस्थित थे।


    ***


    वीके/एएम/एकेपी/एमएस – 8256

    
    
    (Release ID: 1529790) Visitor Counter : 94
    
    
      Read this release in: English