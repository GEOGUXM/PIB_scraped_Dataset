      वस्‍त्र मंत्रालय

      स्वच्छता को जन आंदोलन बनाने में वस्त्र मंत्रालय का प्रयास- अजय टमटा
      Posted On: 11 APR 2018 2:29PM by PIB Delhi


    पहले बाद में


    वस्त्र समिति मुम्बई में प्रभा देवी समुद्रतट (बीच) पर सघन स्वच्छता अभियान चला रही है।


    मुम्बई में वस्त्र समिति ने हाल ही में 01 से 15 मार्च, 2018 तक सम्पन्न विशेष स्वच्छता पखवाड़े के दौरान प्रभा देवी समुद्रतट (बीच) पर स्वच्छता अभियान आयोजित किया और 10 टन कूड़ा-कचरा हटाया तथा स्थानीय निवासियों ने भी इस अभियान में बढ़-चढ़ कर हिस्सा लिया। देश भर में मंत्रालय ने तथा इसके सम्बद्ध और अधीनस्थ कार्यालयों में बहुत सी और भी गतिविधियां आयोजित की गई। मंत्रालय के वरिष्ठ अधिकारियों ने कर्मचारियों को स्वच्छता के लिए प्रेरित करने हेतु देश के विभिन्न भागों में स्थित विभिन्न कार्यालयों तथा 9 सार्वजनिक क्षेत्र के उपक्रमों का दौरा किया। मंत्रालय में सभी अधिकारियों तथा कर्मचारियों को स्वच्छता शपथ दिलाई गई तथा सभी कर्मचारियों को स्वच्छ भारत पर लघु फिल्में दिखाई गई।


    राष्ट्रीय फैशन प्रौद्योगिकी संस्थान, भोपाल तथा नई दिल्ली के परिसरों में विद्यार्थियों तथा कर्मचारियों को पुनरावर्तन के संबंध में संवेदनशील बनाने और पुरानी और फेंक दी गई वस्त्र सामग्री तथा अन्य अनुपयोगी वस्तुओं को कैसे उपयोगी थैलों और हैंड बैगों में बदला जाए इस पर विशेष कार्यशालाओं का आयोजन किया गया। राष्ट्रीय फैशन प्रौद्योगिकी संस्थान (एनआईएफटी) के विद्यार्थियों ने रद्दी को सम्पदा में बदलने और कलात्मक उत्पाद तैयार करने में उपयोग किया। मंत्रालय प्लास्टिक के थैलों के स्थान पर राष्ट्रीय संस्थान अहमदाबाद द्वारा डिजाइन किए गए पुनः उपयोग में लाए जा सकने वाले पटसन के थैलों के प्रयोग के लिए भी काम कर रहा है जिनका प्रयोग सफल तथा मदर डेयरी की दुकानों पर किया जा रहा है। पखवाड़े के दौरान वस्त्र मंत्रालय ने विशेष वाक प्रतियोगिता, निबंध प्रतियोगिता, स्वास्थ्य पर चिकित्सकों के भाषण तथा वृक्षारोपण अभियान आयोजित किए।


    संवाददाता सम्मेलन को संबोधित करते हुए वस्त्र मंत्रालय में राज्य मंत्री श्री अजय टमटा ने बताया कि इस विशेष पखवाड़े के अलावा मंत्रालय पूरे वर्ष के दौरान निरंतर स्वच्छता गतिविधियों में संलिप्त रहा है। मंत्री ने आगे बताया कि सफाई तभी वास्तविकता में बदल सकती है जब हर व्यक्ति यह विनिश्चय कर ले कि न गंदगी फैलाएगा और न फैलाने देगा। उन्होंने कहा कि स्वच्छता प्रत्येक की जिम्मेदारी है इसे केवल सफाईकर्मियों पर नहीं छोड़ा जाना चाहिए।


    ***


    वी के /एएम/जेडी/डीके–8126

    
    
    (Release ID: 1528631) Visitor Counter : 96
    
    
      Read this release in: English , Marathi , Tamil