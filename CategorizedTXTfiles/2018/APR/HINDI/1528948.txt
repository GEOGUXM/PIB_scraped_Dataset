      प्रधानमंत्री कार्यालय

      प्रधानमंत्री ने राष्ट्रमण्डल खेलों के पदक विजेताओं को बधाई दी
      Posted On: 08 APR 2018 1:59PM by PIB Delhi


    प्रधानमंत्री श्री नरेंद्र मोदी ने राष्ट्रमण्डल खेलों में पदक विजेताओं को बधाई दी है।


    भारोत्तोलकों को बधाई देते हुये प्रधानमंत्री ने कहा, "स्वर्ण पदक जीतने के लिये रागला वेंकट राहुल पर गर्व है। मुझे पूर्ण विश्वास है कि हमारे भारोत्तोलकों की अद्वितीय सफलता अन्य युवाओं को भी भारोत्तोलन में आने के लिये प्रेरित करेगी। महिलाओं की 69 किलोग्राम वर्ग भारोत्तोलन प्रतियोगिता में स्वर्ण पदक जीतने पर देश पूनम यादव को बधाई देता है। भारोत्तोलन के लिये उनका समर्पण वास्तव में सराहनीय है।"


    निशानेबाजों को बधाई देते हुये प्रधानमंत्री ने कहा, "हमारे निशानेबाज 2018 राष्ट्रमण्डल खेलों में अपनी अलग पहचान बना रहे हैं. मनु भाकर का श्रेष्ठ प्रदर्शन जारी है और उन्होंने महिलाओं की 10 मीटर एयर पिस्टल प्रतियोगिता में स्वर्ण पदक जीता है। उनको बधाइयां। हिना सिधु के महिलाओं की 10 मीटर एयर पिस्टल प्रतियोगिता में रजत पदक जीतने पर प्रसन्न हूं। उनको बधाई और भविष्य के उनके प्रयासों के लिये मेरी शुभकामनायें। प्रतिभाशाली निशानेबाज रवि कुमार ने पुरुषों की 10 मीटर एयर रायफल प्रतियोगिता में कांस्य पदक जीता है। प्रत्येक भारतीय को उनकी उपलब्धि पर गर्व है। इस युवा निशानेबाज ने खेलों के प्रति समृद्ध योगदान दिया है।"


    ***


    वीके/एएम/केएनटी/डीए–8157

    
    
    (Release ID: 1528948) Visitor Counter : 30
    
    
      Read this release in: English