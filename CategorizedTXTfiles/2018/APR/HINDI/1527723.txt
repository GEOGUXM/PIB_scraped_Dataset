      आवास एवं शहरी कार्य मंत्रालय

      बदलते समय के साथ आधुनिकीकरण और उन्नयन जरूरी हैः पुरी
      
      सरकारी प्रेस के पुनर्विकास की आधारशिला रखी गयी

      Posted On: 04 APR 2018 7:30PM by PIB Delhi

    आवास एवं शहरी मामले (स्वतंत्र प्रभार) राज्य मंत्री श्री हरदीप एस पुरी ने मिन्टो रोड पर भारत सरकार प्रेस के पुनर्विकास की आधारशिला रखने के दौरान कहा कि बदलते समय के साथ आधुनिकिकरण और उन्नयन जरूरी है। इस प्रक्रिया में मिन्टो रोड पर स्थित भारत सरकार प्रेस के आधुनिकिकरण की परियोजना शुरू की गई है। इस मौके पर सांसद श्रीमती मीनाक्षी लेखी, आवास और शहरी मामलों के मंत्रालय में सचिव श्री दुर्गा शंकर मिश्रा और मंत्रालय के वरिष्ठ अधिकारी भी मौजूद थे।


    दिल्ली के मिन्टो रोड पर भारत सरकार प्रेस की स्थापना 1931 में हुई थी। यह प्रेस संसद सत्र के दौरान दोनों सदनों, महत्वपूर्ण गजट अधिसूचनाएं, अध्यादेश और बजट से संबंधित दस्तावेज की प्रिंटिंग जरूरतें पूरी करता है। यह प्रेस नियमित रूप से दो शिफ्टों में जबकि संसद सत्र के दौरान 3 शिफ्टों में काम करता है। इस प्रेस को अत्याधुनिक प्रौद्योगिकी और नई मशीनों से युक्त किया जाएगा। इस परियोजना के लिए 338.56 करोड़ रुपये की लागत मंजूर की गयी है जिनमें से 100 करोड़ रुपये पौधों और मशीनों पर खर्च किये जाएंगे।


    भारत सरकार प्रेस के आधुनिकीकरण के बाद प्रिंटिंग की गुणवत्ता अंतराष्ट्रीय स्तर की हो जाएगी और यह प्रेस संसद के दोनों सदनों के लिए तेजी से प्रिंटिंग कार्य करने संपन्न करने में सक्षम होगा। प्रेस की क्षमता मौजूदा 60 करोड़ ए-5 पेज से बढ़कर 166 करोड़ ए-5 पेज हो जाएगी। प्रेस में मल्टीकलर ऑफसेट और डिजिटल प्रिंटिंग की भी सुविधा होगी।


    50,445 वर्ग मीटर में फैली प्रेस की नई इमारत में 2 बेसमेंट और 7 ऊपरी मंजिल होंगी। यह पर्यावरण के अनुकूल और सौर ऊर्जा से संचालित वातानुकूलित इमारत होगी। सीपीडब्ल्यूडी ने इमारत निर्माण की ऐसी योजना बनाई है कि निर्माण के दौरान भी प्रेस का काम-काज जारी रहेगा। यह प्रेस जनवरी 2020 तक बनकर तैयार हो जाएगा।


    वीके/एएम/एके/एमएम –8041


    

    
    (Release ID: 1527723) Visitor Counter : 77