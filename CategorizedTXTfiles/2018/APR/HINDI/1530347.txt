      रेल मंत्रालय

      कुशीनगर दुर्घटना पर केंद्रीय रेल मंत्री श्री पीयूष गोयल का वक्तव्य
      
      रेल मंत्रालय ने कुशीनगर दुर्घटना के मृतकों के परिजनों और घायलों के लिए अनुग्रह सहायता राशि की घोषणा की
      
      Posted On: 26 APR 2018 11:53AM by PIB Delhi


    तमकुही रोड और दुदाही स्टेशन के बीच अवस्थित मानव रहित रेलवे क्रॉसिंग (यूएमएलसी) पर एक दुर्भाग्यपूर्ण दुर्घटना आज अर्थात 26 अप्रैल, 2018 को प्रात: 06:45 बजे हुई। इस दुर्घटना में दुर्भाग्‍यवश 13 स्कूली बच्चों की मौत हो गई और 7 घायल बच्चों को पडरौना सिविल अस्पताल ले जाया गया। इस दुर्घटना की प्रशासनिक जांच का आदेश दे दिया गया है।


    कुशीनगर दुर्घटना पर केंद्रीय रेल और कोयला मंत्री श्री पीयूष गोयल के वक्‍तव्‍य का मूल पाठ निम्‍नलिखित है:


    ‘कुशीनगर, उत्तर प्रदेश में मानव रहित रेलवे क्रॉसिंग (यूएमएलसी) पर हुई दुर्घटना में स्कूली बच्चों की मौत से मुझे अत्यंत पीड़ा हुई है। मेरी संवेदनाएं उनके परिजनों के साथ हैं और मैं ईश्वर से घायलों के शीघ्र स्वस्थ होने की प्रार्थना करता हूँ।


    रेल मंत्रालय की ओर से मृतकों के परिजनों को 2 लाख रुपये, गंभीर रूप से घायलों को 1 लाख रुपये और सामान्‍य रूप से चोटिल लोगों को 50 हजार रुपये की अनुग्रह सहायता राशि दी जाएगी।


    मैंने दुर्घटना की उच्चस्तरीय जांच का आदेश दिया है।


    भविष्य में ऐसी दुर्घटनाओं की पुनरावृत्ति रोकने के लिए हरसंभव कदम उठाये जायेंगे और इसके लिये हम प्रतिबद्ध हैं।’


    कुशीनगर दुर्घटना के लिए हेल्पलाइन नंबर निम्नलिखित हैं: -


    1-कमर्शियल कंट्रोल वाराणसी - 05422224742


    2-स्टेशन अधीक्षक/सिवान - 09771443944


    3- स्टेशन अधीक्षक/ कप्‍तानगंज- 9559715398


    4- स्टेशन अधीक्षक /देवरिया सदर - 9794843924


    5- स्टेशन अधीक्षक/पडरौना - 9838784742


    ****


    वीके/एमकेवी/आरआरएस-8314

    
    
    (Release ID: 1530347) Visitor Counter : 197
    
    
      Read this release in: English , Urdu , Marathi , Tamil , Malayalam