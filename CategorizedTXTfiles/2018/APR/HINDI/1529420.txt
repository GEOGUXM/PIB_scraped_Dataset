      रेल मंत्रालय

      18 अप्रैल 2018 को विश्‍व विरासत दिवस राष्‍ट्रीय रेल संग्रहालय, नई दिल्‍ली में मनाया जायेगा
      
      18 अप्रैल 2018 को संग्रहालय में बच्‍चों, छात्रों और वरिष्‍ठ नागरिकों को निशुल्‍क प्रवेश दिया जायेगा
      
      Posted On: 17 APR 2018 7:49PM by PIB Delhi


    समुदायों में विरासत के बारे में जागरूकता फैलाने के लिए दुनियाभर में प्रतिवर्ष 18 अप्रैल को विश्व विरासत दिवस मनाया जाता है। पीढ़ियों के बीच ज्ञान के हस्तांतरण पर जोर देने के लिए इस वर्ष का विषय ‘पीढ़ियों के लिए विरासत’ है।


    विश्व विरासत दिवस मनाने के लिए राष्ट्रीय रेल संग्रहालय, नई दिल्ली ने विस्तृत कार्यक्रम तैयार किया है। इसमें बातचीत को बढ़ावा देने और पीढ़ियों के बीच संवाद पर ध्यान केंद्रित किया जाएगा। इसके लिए 18 अप्रैल 2018 को संग्रहालय में बच्चों, छात्रों और वरिष्ठ नागरिकों को नि:शुल्क प्रवेश दिया जायेगा। निवेश इंडिया द्वारा सुबह 11:30 से दोपहर 2:00 बजे तक इंडोर गैलरी में कहानी सुनाने के तीन सत्र आयोजित किए जाएंगे। रेलवे बोर्ड के सेवानिवृत्त सदस्य श्री यशपाल गुप्ता देश के पुराने मॉरिस फायर इंजन के दोबारा शुरू होने के संस्मरण साझा करेंगे। यह इंजन दिल्ली की विंटेज कार रैली का प्रमुख आकर्षण है। संग्रहालय के सभागार में दोपहर 12:00, 2:00 और 4:00 बजे रेल विरासत पर तीन फिल्में भी प्रदर्शित की जाएगी। बच्चों के लिए रेलवे क्विज, भ्रमण जैसे अन्य कार्यक्रम भी होंगे।


    यूनेस्को के विश्व विरासत स्थलों की सूची में भारतीय रेल के चार स्थल अर्थात दार्जिलिंग हिमालयन रेलवे, नीलगिरि माउंटेन रेलवे, कालका शिमला रेलवे और छत्रपति शिवाजी महाराज टर्मिनस (सीएसएमटी), मुंबई शामिल हैं। ये विश्व विरासत स्थल पीढ़ियों के बीच लाभदायक चर्चा के लिए विभिन्न कार्यक्रम कर 18 अप्रैल, 2018 को विश्व विरासत दिवस मनाएंगे।


    01 फरवरी, 1977 को शुरू किया गया राष्ट्रीय रेल संग्रहालय, चाणक्यपुरी दिल्ली और राष्ट्रीय राजधानी क्षेत्र का प्रमुख सांस्कृतिक स्थल है। संग्रहालय में इतिहास और विरासत का सुरूचिपूर्ण संग्रह है। इनमें 100 से भी अधिक वास्तविक आकार की प्रदर्शित सामग्री है, जो बीते जमाने के भव्यता दर्शाती है। संग्रहालय की मई, 2018 के पहले सप्ताह से सप्ताहांत (शुक्रवार से रविवार) के दौरान रात 9:00 बजे तक इसे खुला रखने की योजना है। देश में रात्रि पर्यटन को बढ़ावा देने के उपाय किए जा रहे हैं।


    ** *


    वीके/एएम/एमके/एसकेपी –8216


    

    
    (Release ID: 1529420) Visitor Counter : 348