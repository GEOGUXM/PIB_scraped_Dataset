      जनजातीय कार्य मंत्रालय

      आदिवासी मामलों के राज्यमंत्री श्री सुदर्शन भगत लोहरदगा में ‘ग्राम स्वराज अभियान’ के तहत ‘स्वच्छ भारत पर्व’ समारोह में शरीक हुए
      Posted On: 19 APR 2018 6:45PM by PIB Delhi


    ‘ग्राम स्वराज अभियान’ के तहत कल देशभर में ‘स्वच्छ भारत पर्व’ का आयोजन किया गया। आदिवासी मामलों के राज्यमंत्री श्री सुदर्शन भगत झारखंड के लोहरदगा में ‘स्वच्छ भारत पर्व’ समारोह में शरीक हुए।


    श्री सुदर्शन भगत ने प्रधानमंत्री श्री नरेंद्र मोदी की दूरदर्शिता की प्रशंसा की और कहा कि प्रधानमंत्री की कोशिशों की वजह से आज ‘स्वच्छ भारत अभियान’ एक जन आंदोलन का रूप ले चुका है।


    श्री सुदर्शन भगत ने सरकार द्वारा इस मिशन को दी जा रही अहमियत पर भी जोर दिया। उन्होंने कहा कि सरकार स्वच्छता पखवाड़ा, स्वच्छता एक्शन प्लान इत्यादि पहलों के जरिए इस आंदोलन से देश भर के लोगों को जोड़ने का प्रयास कर रही है।


    श्री सुदर्शन भगत ने बताया कि केंद्र सरकार ने 2 अक्टूबर, 2014 को राज्यों, गैर-सरकारी संस्थानों, पीएसयू, कॉर्पोरेट घरानों इत्यादि की मदद से पूरे देश में स्वच्छता अभियान शुरू किया था जिससे 1.95 लाख गांव और 137 जिले खुले में शौच से मुक्त बन गए हैं। लोहरदगा में स्वच्छता पर्व समारोह का आयोजन पंचायतों के प्रतिनिधियों और स्थानीय ग्रामीण लोगों ने किया था।


    ***


    वीके/एएम/एके/–8240


    

    
    (Release ID: 1529682) Visitor Counter : 86