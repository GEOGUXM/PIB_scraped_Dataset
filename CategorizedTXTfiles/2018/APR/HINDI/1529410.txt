      महिला एवं बाल विकास मंत्रालय

      अनिवासी भारतीयों के विवाह संबंधी विवादों को निपटाने के लिए महिला व बाल विकास मंत्रालय 5 लुक-आउट परिपत्र जारी करेगा
      
      अनिवासी भारतीयों के विवाह संबंधी विवादों से निपटने की प्रक्रिया में एकरूपता लाने के लिए मानक संचालन प्रक्रिया (एसओपी) पर चर्चा की गई
      
      Posted On: 17 APR 2018 7:23PM by PIB Delhi


    महिला व बाल विकास मंत्रालय के सचिव की अध्यक्षता में एकीकृत नोडल एजेंसी (आईएनए) की तीसरी बैठक आज नई दिल्ली में हुई। बैठक में यह निर्णय लिया गया कि अनिवासी भारतीयों के विवाह संबंधी विवादों में पांच मामले ऐसे हैं जिनके संबंध में लुक-आउट परिपत्र (एलओसी) जारी किया जा सकता है। मंत्रालय पांच एलओसी जारी करेगा। एकीकृत नोडल एजेंसी की बैठक में अनिवासी भारतीयों के विवाह संबंधी विवादों से निपटने की प्रक्रिया में एकरूपता लाने के लिए मानक संचालन प्रक्रिया (एसओपी) पर चर्चा हुई।


    केन्द्रीय महिला व बाल विकास मंत्री श्री मेनका संजय गांधी ने इस विषय पर कहा कि मानक संचालन प्रक्रिया महिलाओं को निर्धारित समयसीमा में विवाह संबंधी विवादों के निदान के लिए सक्षम बनाएगा। उन्होंने कहा कि कोई भी महिला अपने एनआरआई पति को ढूंढ निकालने के लिए मंत्रालय में आवेदन कर सकती है और एलओसी जारी करवा सकती हैं।


    ***


    वीके/एएम/जेके/डीए – 8213


    

    
    (Release ID: 1529410) Visitor Counter : 112