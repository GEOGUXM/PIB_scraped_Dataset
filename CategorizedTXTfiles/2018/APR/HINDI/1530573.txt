      श्रम और रोजगार मंत्रालय

      श्रम एवं रोजगार मंत्रालय द्वारा मई दिवस समारोह का आयोजन
      Posted On: 27 APR 2018 1:21PM by PIB Delhi


    अंतर्राष्ट्रीय श्रम दिवस को मई दिवस के रूप में भी जाना जाता है। सामाजिक साझेदारों के बीच स्वस्थ संवाद को प्रोत्साहित करने के लिए अंतर्राष्ट्रीय स्तर पर मई दिवस मनाया जाता है। अंतर्राष्ट्रीय श्रम दिवस विश्व स्तर पर बड़ा समारोह है और इसका आयोजन शिकागो में 4 मई 1886 को हे-मार्केट नरसंहार की स्मृति में किया जाता है।


    श्रम और रोजगार राज्य मंत्री (स्वतंत्र प्रभार) श्री संतोष कुमार गंगवार ने मई दिवस पर सभी श्रमिकों को शुभकामना दी है। उन्होंने अपने संदेश में कहा कि “ आपके कठिन कार्य और समर्पण से राष्ट्र बना है। ”


    श्रम और रोजगार मंत्रालय एक मई, 2018 को सवेरे 10 बजे नई दिल्ली के चाणक्यपुरी स्थित प्रवासी भारतीय केन्द्र में कार्यक्रम का आयोजन करेगा। केन्द्रीय सड़क तथा राजमार्ग, शिपिंग तथा जल संसाधन, नदी विकास और गंगा संरक्षण मंत्री श्री नितिन गडकरी मुख्य अतिथि होंगे। इस समारोह में भारत सरकार के विभिन्न मंत्रालयों के सचिव, श्रम एवं रोजगार मंत्रालय के वरिष्ठ अधिकारी, मंत्रालय के विभिन्न बोर्डों / सलाहकार बोर्डों के सदस्य, शिक्षाविद्, श्रमिक और नियोक्ता संगठनों के वरिष्ठ प्रतिनिधि और अंतर्राष्ट्रीय श्रम संगठन के प्रतिनिधि भाग लेंगे।


    इस अवसर पर पिछले 4 वर्षों में शुरू किए गए कार्यक्रमों और उपलब्धियों को साझा किया जाएगा तथा मंत्रालय श्रम सुविधा पोर्टल के माध्यम से अनेक ऑनलाइन सेवाओं तथा ईपीएफओ के नये कार्यक्रमों को लांच करेगा। वी.वी. गिरी राष्ट्रीय संस्थान श्रमिक वर्ग सामाजिक सुरक्षा की चुनौतियों पर नया प्रकाशन जारी करेगा।


    श्रम और रोजगार मंत्रालय पहली बार ईएसआईसी तथा ईपीएफओ और केन्द्रीय श्रम सेवा के अधिकारियों द्वारा मान्यता प्राप्त श्रेष्ठ सेवा देने वाले नियोक्ताओं को आदर्श नियोक्ता का पुरस्कार दिया जाएगा। भवन और अऩ्य निर्माण श्रमिकों के लाभों को वितरित किया जाएगा। इसके बाद श्रम विशेषज्ञ असंगठित क्षेत्र के श्रमिकों को सामाजिक सुरक्षा प्रदान करने की रणनीति पर विचार-विमर्श करेंगे।


    ***


    वीके/एएम/एजी/एमएस –8 334

    
    
    (Release ID: 1530573) Visitor Counter : 63
    
    
      Read this release in: English , Tamil