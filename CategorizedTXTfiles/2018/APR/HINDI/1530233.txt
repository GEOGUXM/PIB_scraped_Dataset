      गृह मंत्रालय

      केन्‍द्रीय गृह मंत्री कल गांधीनगर में पश्चिमी क्षेत्रीय परिषद की 23वीं बैठक की अध्‍यक्षता करेंगे
      Posted On: 25 APR 2018 12:42PM by PIB Delhi


    पश्चिमी क्षेत्रीय परिषद की 23वीं बैठक कल गुजरात के गांधीनगर में आयोजित की जाएगी। पश्चिमी क्षेत्रीय (जोनल) परिषद में अनेक राज्‍य जैसे कि गुजरात , महाराष्‍ट्र एवं गोवा और कई केन्‍द्र शासित प्रदेश जैसे कि दमन एवं दीव तथा दादरा एवं नागर हवेली शामिल हैं।


    गुजरात के मुख्‍यमंत्री इसके उपाध्‍यक्ष एवं मेजबान हैं। केन्‍द्रीय गृह राज्‍यमंत्री श्री हंसराज गंगाराम अहीर भी इस बैठक में होने वाली चर्चाओं में शिरकत करेंगे। इस क्षेत्र (जोन) के अन्‍य सदस्‍य राज्‍यों के मुख्‍यमंत्रियों के साथ-साथ राज्‍य सरकारों के कुछ मंत्रियों , मुख्‍य सचिवों और वरिष्‍ठ अधिकारियों के भी इस बैठक में भाग लेने की आशा है। इसी तरह केन्‍द्र सरकार के वरिष्‍ठ अधिकारियों द्वारा भी इस बैठक में भाग लेने की उम्‍मीद है।


    ***


    वीके/एएम/आरआरएस/वीके– 8302

    
    
    (Release ID: 1530233) Visitor Counter : 31
    
    
      Read this release in: English , Urdu , Marathi , Gujarati , Tamil