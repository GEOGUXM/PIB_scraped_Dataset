      पृथ्‍वी विज्ञान मंत्रालय

      गर्मी के मौसम (अप्रैल से जून 2018) में तापमान का रुख
      Posted On: 01 APR 2018 9:10PM by PIB Delhi


    विशेष बिंदु


    आने वाले दिनों के गर्म मौसम ( अप्रेल , मई , जून ) का तापमान देश के अधिकतर मौसमी उप प्रभागों में उप प्रभागीय औसत मौसमी सामान्य तापमान ( अधिकतम , न्यूनतम एवं माध्य ) से अधिक रहने की संभावना है , केवल पूर्वी , पूर्व - केंद्रीय एवं दक्षिणी भागों को छोड़कर जिनमें सामान्य से थोड़ा कम मौसमी तापमान रहने की संभावना है ।


    अधिकतर उप प्रभागों में अप्रैल , मई जून का औसत मौसमी तापमान पिछले वर्ष की तुलना में ठंडा रहने की संभावना है ।


    देश के प्रमुख लू प्रभावित भागों में सामान्य लू की स्थिति रहने की संभावना है ।

     1. पृष्ठभूमि

    भारत मौसम विज्ञान विभाग ( आईएमडी ) देश में गर्म एवं ठंडी दोनों ऋतुओं में उप प्रभाग स्तरीय तापमान के लिये मौसम के क्रियात्मक व्यहवार के पूर्वानुमान जारी करता है । मौसम का यह व्यहवार पुणे के जलवायु अनुसंधान एवं सेवाएं , आईएमडी , कार्यालय द्वारा क्रियान्वित मॉनसू न मिशन युग्मित पूर्वानुमान प्रणाली ( एमएमसीएफएस ) मॉडल की भविष्यवाणी के आधार पर तैयार किया जाता है । इस वर्ष 28 फरवरी 2018 को मार्च से मई ( एमएएम ) की मॉनसून पूर्व ऋतु के लिये मौसम विज्ञान विभाग ने तापमान का व्यहवार जारी किया था जिसमें यह पूर्वानुमान पेश का कि या गया था कि मार्च से मई की अवधि ( एमएएम ऋतु ) में देश के सभी मौसमी उप प्रभागों में ( पश्चिम बंगाल एवं सिक्किम के उप हिमालयी क्षेत्रों को छोड़ कर ) तापमान सामान्य से अधिक होने की संभावना है । अब 2018 में अप्रैल - जून ( एएमजे ) के गर्म मौसम में तापमान का मौसमी व्य हवार प्रस्तुत किया जाता है ।

     1. 2018 में (अप्रैल -जून) के तामपाम का मौसमी पूर्वानुमान

    रेखाचित्र 1 , रेखाचित्र 2 एवं रेखाचित्र 3 अप्रैल , मई , जून 2018 के दौरान भारत पर क्रमशः उप प्रभागीय अधिकतम , न्यूनतम एवं माध्य तापमान की औसत असंगतियों के अनुमान लगाये गए वितरण को प्रदर्शित करते हैं । इससे पता चलता है कि उत्तर - पश्चिमी भारत से उत्तरी भारत के उप प्रभागों में सर्वाधिक विसंगतियों समेत अधिकतर उप प्रभागों में सामान्य से गर्म तापमान रहने की संभावना है । तथापि देश के पूर्वी , पूर्व - मध्य एवं दक्षिणी भागों में अधिकतम तापमान सामान्य से लेकर थोड़ा कम रहने की संभावना है । कुल मिलाकर तापमान की मौसमी असंगति वर्ष 2017 की इसी ऋतु के दौरान बताई असंगतियों से ठंडी रहने की संभावना है ।


    जम्मू एवं कश्मीर , पंजाब , हरियाणा , चंडीगढ़ व दिल्ली एवं हिमाचल प्रदेश में मौसम का अधिकतम औ सत तापमान ( रेखाचित्र 1 ) सामान्य या 1 डिग्री सेल्सियस अधिक ( ≥1 °C) रहने की संभावना है । उत्तराखंड , पश्चिमी उत्तर प्रदेश एवं पूर्वी तथा पश्चिमी राजस्थान में यह तापमान 0.5°C एवं 1°C के मध्य रहने की संभावना है । शेष उप प्रभागों में अधिकतम तापमान असंगतियां सामान्य के निकट ( 0.5°C एवं -0.5°C के मध्य ) रहने की संभावना है ।


    पंजाब , एचसीडी , पश्चिम उत्तर प्रदेश एवं पूर्वी तथा पश्चिमी राजस्थान में न्यूनतम तापमान का मौसमी औसत सामान्य या 1 डिग्री सेल्सियस अधिक ( ≥1 °C) रहने की संभावना है । जम्मू एवं कश्मीर , हिमाचल प ्रदेश , उत्तराखंड , पूर्वी उत्तर प्रदेश , बिहार , झारखंड , पूर्वी एवं पश्चिमी मध्य प्रदेश , छत्तीसगढ़ , विदर्भ , मध्य महाराष्ट्र , सौराष्ट्र एवं गुजरात में यह 0.5°C एवं 1°C के बीच रहने की संभावना है । शेष उप प्रभागों में <0.5°C की न्यूनतम तापमान असंगति बने रहने की संभावना है ।


    जम्मू एवं कश्मीर , पंजाब , एचसीडी , पूर्वी उत्तर प्रदेश एवं पूर्वी तथा पश्चिमी राजस्थान में माध्य औसत तापमान सामान्य या 1 डिग्री सेल्सियस अधिक ( ≥1°C) रहने की संभावना है । गुजरात , हिमाचल प्रदेश , उत्तराखंड , पूर्वी उत्तर प्रदेश , पश्चिमी तथा पू र्वी मध्य प्रदेश में यह 0.5°C एवं 1°C के मध्य रहने की संभावना है । शेष उप प्रभागों में <0.5°C की माध्य तापमान असंगतियां होने की संभावना है ।


    अप्रैल से जून 2018 के दौरान मुख्य लू प्रभावित क्षेत्र में ग्रिड प्वाइंट अधिकतम तापमान सभी तीन श्रेणियों ; सामान्य से कम , सामान्य एवं सामान्य से अधिक ( रेखाचित्र 4 ) के लिये लगभग बराबर संभाव्यता दर्शाता है । प्रत्युत इससे पता चलता है कि मौसम के दौरान मुख्य लू प्रभावित क्षेत्र में लू की सामान्य स्थितियां रहने की संभावना है । मुख्य लू प्रभावित क्षेत्र में पंजाब , हि माचल प्रदेश , उत्तराखंड , दिल्ली , हरियाणा , राजस्थान , उत्तर प्रदेश , गुजरात , मध्य प्रदेश , छत्तीसगढ़ , बिहार , झारखंड , पश्चिम बंगाल , ओडीशा व तेलंगाना एवं मराठवाड़ा , विदर्भ , मध्य महाराष्ट्र एवं तटीय आंध्र प्रदेश के मौसमी उप प्रभाग आते हैं ।

     1. मॉनसून मिशन जलवायु पूर्वानुमान प्रणाली (एमएमसीएफएस)

    मॉनसून मिशन जलवायु पूर्वानुमान प्रणाली ( एमएमसीएफएस ) का शोध संस्करण भारतीय उष्णदेशीय मौसम विज्ञान संस्थान ( आईआईटीएम ) , पुणे ने 2012 में विकसित किया था एवं तभी से इसका उपयोग मौसमी पूर्वानुमान तैयार करने में हो रहा है । एमएमसीएफएस के नवीनतम संस्करण में 38 कि लोमीटर का आकाशीय वियोजन एवं मॉडल भौतिकी के विकसित मॉड्यूल हैं । अप्रैल से जून 2018 के मौसमी पूर्वानुमान मार्च 2018 की शुरुआती स्थितियों के आधार पर 41 विभिन्न पूर्वानुमानों का उपयोग कर तैयार किये जाते हैं ।

     1. प्रशांत महासागर में ईएनएसओ स्थितियां

    भूमध्यरेखीय प्रशांत में समुद्र की सतह पर तापमान की मौजूदा स्थितियां ला निना स्थितियों की प्रबलता को दर्शाती हैं । हालांकि वायुमण्डलीय हालात ला निना स्थितियों को नहीं दर्शाते हैं। एमएमसीएफएस द्वारा नवीनतम पूर्वानुमान इंगित करता है कि ला निना स्थितियां कम से कम पूर्वानुमान वाली अवधि के दौरान जारी रहने की संभावना है । हालांकि कुछ वैश्विक जलवायु केंद्रों के पूर्वानुमान वसंत ऋतु से आगे ला निना स्थितियों के कमज़ोर होने की ओर इशारा करते हैं ।

     1. विस्तारित अवधि पूर्वानुमान सेवाएं

    भारत मौसम विज्ञान विभाग देश भर में अधिकतम एवं न्यूनतम तापमान का विस्तारित अवधि पूर्वानुमान ( आगामी चार सप्ताह तक 7 दिन का औसत पूर्वानुमान ) भी उपलब्ध कराता है जिसको हर सप्ताह सामयिक बनाया जाता है । यह बहु मॉडल इनसेम्बल गतिकीय विस्तारित अवधि पूर्वानुमान प्रणा ली पर आधारित है जो वर्तमान में भारत मौसम विज्ञान विभाग , नई दिल्ली में प्रचालन में है । भारत मौसम विज्ञान विभाग दिल्ली की वेबसाइट ( www.imd.gov.in ) में पूर्वानुमान उपलब्ध हैं ।

     1. लघु से मध्यम अवधि मौसमी पूर्वानुमान व्यवहार / अपडेट

    इसके अतिरिक्त भारत मौसम विज्ञान विभाग तापमान की स्थिति पर चौबीस घंटे नज़र बनाये रखता है और राष्ट्रीय मौसम पूर्वानुमान केंद्र ( एनडबल्यूएफसी ) के माध्यम से एवं क्षेत्रीय मौसम विज्ञान केंद्रों तथा राज्यों में मौसम विज्ञान केंद्रों के ज़रिये नियमित अपडेट के साथ मौसमी उप प्रभागों के स्तर पर जब भी आवश्यक हो पांच दिन तक मान्य लू की चेतावनी जारी करता है ।


    रेखाचित्र 1 : अप्रैल से जून 2018 का अधिकतम तापमान असंगति पूर्वानुमान


    रेखाचित्र 2 : अप्रैल से जून 2018 का न्यूनतम तापमान असंगति पूर्वानुमान


    रेखाचित्र 3 : अप्रैल से जून 2018 का माध्य तापमान असंगति पूर्वानुमान


    रेखाचित्र 4 : अप्रैल से जून 2018 के संभावित वितरण पूर्वानुमान के साथ अप्रेल से जून 2018 के दौरान मुख्य लू प्रभावित क्षेत्र में ग्रिड बिंदु अधिकतम तापमान का जलवायविक संभावित वितरण


    ***


    वीके/एएम/एबी/वाईबी-8003


    

    
    (Release ID: 1527304) Visitor Counter : 117
    
    
    
    
    

1.