      पर्यटन मंत्रालय

      पर्यटन मंत्रालय ने अतुल्य भारत पर 360 डिग्री वर्चुअल रियलिटी (वीआर) वीडियो लांच किया
      Posted On: 26 APR 2018 5:45PM by PIB Delhi


    भारत सरकार के पर्यटन मंत्रालय ने गूगल इंडिया के सहयोग से आज अतुल्य भारत https://t.co/H1VdcNXBUR पर 360 डिग्री वर्चुअल रियलिटी (वीआर) अनुभव वीडियो लांच किया। भारत को विविध अनुभवों का एक गंतव्य स्थल बताते हुए केन्द्रीय पर्यटन राज्य मंत्री (स्वतंत्र प्रभार) श्री के.जे. अल्फोंस ने कहा “भारत एक प्रतिष्ठित गंतव्य स्थल है, जो जलवायु, भूगोल, संस्कृति, कला, साहित्य एवं भोजन के अनूठे अनुभव प्रस्तुत करता है।” मंत्री महोदय ने यह भी कहा कि सरकार भारत के एवं पूरी दुनिया के लोगों को हमारे देश की समृद्ध विरासत में तल्लीन हो जाने का एक अद्भूत अवसर देना चाहती है। और गूगल के साथ साझेदारी के जरिए सरकार नये और दुनिया के अलग-अलग लोगों को इससे जोड़ना और उन्हें एक अभूतपूर्व तरीके से तल्लीन हो जाने वाली विषय वस्तु प्रस्तुत करना चाहती है।


    समारोह के दौरान बोलते हुए श्री के.जे. अल्फोंस ने कहा कि निम्न/निशुल्क लागत पर आम आदमी तक आभासी वास्तविकता (वर्चुअल रियलिटी) को ले जाने से संग्रहालयों पर फोकस के साथ प्रतिष्ठित स्मारक स्थलों एवं अन्य पर्यटन गंतव्यों पर पर्यटकों की उपस्थिति में बढ़ोतरी होगी।


    360 डिग्री में अतुल्य भारत हम्पी, गोवा, दिल्ली एवं अमृतसर की यात्रा के जरिए एक अभूतपूर्व अनुभव प्रदान करता है और उन स्थानों तथा लोगों की खोज करता है, जो इनमें से प्रत्येक प्रतिष्ठित भारतीय स्थलों को अतुल्यनीय बना देते हैं। इससे संबंधित और अधिक वीडियो https://g.co/incredibleindia पर उपलब्ध होंगे।


    वर्चुअल रियलिटी वीडियो के उद्घाटन समारोह में पर्यटन मंत्रालय की सचिव श्रीमती रश्मि वर्मा एवं नीति योजना निर्माण एवं सरकार (गूगल इंडिया) के निदेशक श्री चेतन के एवं गूगल के प्रतिनिधियों के साथ-साथ कई अन्य वरिष्ठ अधिकारियों ने भाग लिया।


    ***


    वीके/एएम/एसकेजे/एमएस–8323

    
    
    (Release ID: 1530444) Visitor Counter : 444