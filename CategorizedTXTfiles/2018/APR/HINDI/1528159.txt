      पेट्रोलियम एवं प्राकृतिक गैस मंत्रालय

      अंबेडकर जयंती पर ग्राम स्वराज अभियान
      Posted On: 06 APR 2018 7:45PM by PIB Delhi


    प्रधानमंत्री श्री नरेन्द्र मोदी ने घोषणा की है कि अंबेडकर जयंती के अवसर पर एक “ग्राम स्वराज अभियान” का आयोजन किया जाएगा जो 14 अप्रैल से आरंभ होकर 05 मई, 2018 तक चलेगा। इस अभियान की शुरुआत निर्धन परिवारों तक पहुंचने, सरकार की कल्याणकारी योजनाओं एवं अन्य लोकोन्मुखी पहलों के बारे में जागरुकता का प्रसार करने के लिए की गई है।


    ग्राम स्वराज अभियान के दौरान एक विशेष पहल के रूप में, पूरे देश भर में वंचित परिवारों की बड़ी संख्या के साथ चिन्हित 21,058 गांवों में प्रधानमंत्री उज्ज्वला योजना (पीएमयूवाई) सहित 7 कल्याणकारी कार्यक्रमों के तहत सार्वभौमिक कवरेज पर विचार किया गया है। सर्वाधिक महत्व 7 कल्याणकारी कार्यक्रमों के लाभों से इन गांवों को परिपूर्ण करने को दिया गया है।


    पेट्रोलियम एवं प्राकृतिक गैस तथा कौशल विकास एवं उद्यमियता मंत्री श्री धर्मेन्द्र प्रधान ने आज तीनों सार्वजनिक तेल विपणन कंपनियों (ओएमसी) का प्रतिनिधित्व करने वाले एलपीजी के सभी राज्य प्रमुखों के साथ वीडियों कॉन्फ्रेंस का आयोजन किया तथा अभियान अवधि के दौरान चिन्हित गांवों में प्रधानमंत्री उज्ज्वला योजना के सार्वभौमिक कवरेज के लिए आरंभ की गई तैयारियों पर चर्चा की। तेल विपणन कंपनियों ने सूचना दी है कि ग्राम स्वराज अभियान के एक हिस्से के रूप में 20 अप्रैल, 2018 को लगभग 15 हजार एलपीजी पंचायतों का आयोजन किया जाएगा तथा इसी दिन उज्ज्वला दिवस का समारोह मनाने के लिए पीएमयूवाई के तहत 15 लाख एलपीजी कनेक्शन जारी किए जाएंगे।


    ***


    वीके/एएम/एसकेजे/डीए –8078


    

    
    (Release ID: 1528159) Visitor Counter : 215