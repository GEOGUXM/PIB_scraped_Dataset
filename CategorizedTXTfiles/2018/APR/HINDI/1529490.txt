      सामाजिक न्‍याय एवं अधिकारिता मंत्रालय

      दिव्यांग युवाओं के लिए वैश्विक सूचना प्रोद्योगिकी प्रतियोगिता (जीआईटीसी) 2018 का आयोजन नई दिल्ली में 8 से 11 नवंबर 2018 तक किया जाएगा
      Posted On: 18 APR 2018 4:32PM by PIB Delhi


    दिव्यांग युवाओं के लिए वैश्विक सूचना प्रोद्योगिकी प्रतियोगिता (जीआईटीसी) 2018 का आयोजन नई दिल्ली में 8 से 11 नवंबर 2018 तक किया जाएगा। इस संबंध में दिव्यांग जन आधिकारिता विभाग, सामाजिक न्याय व आधिकारिता तथा पुर्नवास मंत्रालय, कोरिया के साथ कल एक सहमति पत्र पर हस्ताक्षर किये गये। सहमति पत्र के अनुसार दोनों पक्षों ने इस आयोजन के लिए साथ मिलकर कार्य करने का निर्णय लिया है। इसमें वित्तीय, परिवहन, श्रमबल तथा अन्य सुविधायें शामिल हैं। इस कार्यक्रम में 24 एशिया-प्रशांत देशों के 120 दिव्यांग युवाओं समेत 300 प्रतिभागी हिस्सा लेंगे। जीआईटीसी प्रत्येक वर्ष एशिया प्रशांत क्षेत्र में आयोजित किया जाता है। कोरिया, चीन, थाईलैंड, वियतनाम जैसे देशों में ऐसे कार्यक्रम आयोजित किये जा चुके हैं।


    अपंगता की चार श्रेणियां इस प्रतियोगिता में शामिल हैं। इनके नाम हैं- शारीरिक, दृष्टि, श्रवण तथा बौद्धिक। यह प्रतियोगिता व्यक्तिगत तथा सामूहिक स्तर पर आईटी क्षेत्र में कुशलता की परख करेगा। विभिन्न श्रेणियों के विजेताओं को पुरस्कार दिये जाएंगे। इस प्रतियोगिता से दिव्यांग युवाओं के आईटी कौशल को प्रोत्साहन मिलेगा तथा उन्हें भविष्य को बेहतर बनाने में सहायता मिलेगी।


    भारत, कोरिया सरकार के स्वास्थ्य व परिवार कल्याण मंत्रालय व इसके सहयोगी पुर्नवास इंटरनेशनल कोरिया तथा एलजी ग्रुप के साथ संयुक्त रूप से इस प्रतियोगिता का आयोजन कर रहा है। इस कार्यक्रम में एक सेमिनार आयोजित किया जाएगा, जिसमें विभिन्न देश दिव्यांग जनो की आईटी सेवाओं तक पहुंच विषय पर प्रस्तुतियां देंगे। डीईपीडब्ल्युडी इस कार्यक्रम का प्रमुख हितधारक है। इलेक्ट्रोनिक और सूचना प्रोद्योगिक मंत्रालय, युवा मामले तथा खेल मंत्रालय तथा मानव संसाधन विकास मंत्रालय भी इस कार्यक्रम के आयोजन में शामिल हैं।


    ***


    वीके/एएम/जेके/एमएम – 822 4


    

    
    (Release ID: 1529490) Visitor Counter : 141