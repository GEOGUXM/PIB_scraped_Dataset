      रक्षा मंत्रालय

      चेन्नई के लोगों ने रक्षा प्रदर्शनी, भारत -2018 को काफी सफल बनाया
      Posted On: 14 APR 2018 4:17PM by PIB Delhi


    थल, नौसेना एवं आतंरिक गृह सुरक्षा प्रणालियों पर एक द्विवार्षिक रक्षा प्रदर्शनी, भारत (डेफएक्सपो) का 10वां संस्करण चेन्नई के निकट पूर्वी तट मार्ग पर कांचीपुरम जिले के थिरुविदंथाई में 11 से 14 अप्रैल, 2018 को आयोजित किया गया, जो आज संपन्न हुआ।


    तमिलनाडु के राज्यपाल श्री बनवारी लाल पुरोहित ने समापन समारोह की अध्यक्षता की जिसमें सचिव (रक्षा उत्पादन) डॉ अजय कुमार, हिन्दुस्तान एयरोनॉटिक्स लिमिटेड के अध्यक्ष व प्रबंध निदेशक, श्री टी सुवर्णा राजू, अपर सचिव (रक्षा उत्पादन) श्री सुभाष चंद्र एवं कांचीपुरम के जिला कलेक्टर श्री पी पोनैया ने भी भाग लिया।


    इस अवसर पर, महामहिम राज्यपाल ने रक्षा मंत्रालय को थिरुविदंथाई में सफलतापूर्वक रक्षा प्रदर्शनी, भारत -2018 का आयोजन करने, जिसने बड़ी संख्या में भारतीय एवं विदेशी प्रदर्शकों को आकर्षित किया, पर बधाई दी। उन्होंने यह भी उल्लेख किया कि यह एक बड़ा ही अच्छा अवसर था क्योंकि यह तमिल नव वर्ष एवं हमारे संविधान के मुख्य निर्माता डॉ. भीमराव रामजी आम्बेडकर की 127 जयंती के समारोहों के साथ साथ आयोजित किया गया।


    श्री पुरोहित ने चेन्नई एवं पड़ोसी क्षेत्रों के लोगों को धन्यवाद दिया जिन्होंने मेजबान की भूमिका निभाई, साथ ही स्वयंसेवकों को भी बधाई दी जिन्होंने इसमें साझीदारी की एवं प्रदर्शनी को काफी सफल बनाया।


    समापन दिवस पर, बड़ी संख्या में लोग रक्षा प्रदर्शनी, भारत -2018 देखने पहुंचे और समारोह को कामयाब बनाया। रक्षा प्रदर्शनी में ‘भारत: उभरता प्रतिरक्षा विनिर्माण हब‘ की रेखांकित विषय वस्तु के साथ चार दिनों तक कई प्रकार के कार्यकलाप देखने में आए जिनमें रक्षा प्रणालियों एवं कंपोनेंट्स के निर्यात में भारत की क्षमता को प्रदर्शित किया गया। 150 अंतरराष्ट्रीय प्रदर्शकों समेत 670 से अधिक प्रदर्शकों ने इसमें भाग लिया। इस बार एमएसएमई सेक्टर का प्रतिनिधित्व लगभग 15 प्रतिशत था। इतने बड़े स्तर पर आयोजित इस समारोह की भव्य सफलता लोगों एवं होटल उद्योग तथा टूर ऑपरेटरों सहित विभिन्न सर्विस एजेन्सियों के पूरे मन से समर्थन किए जाने से संभव हो पाई।


    ***


    वीके/एएम/एसकेजे/एनके-8182

    
    
    (Release ID: 1529117) Visitor Counter : 147