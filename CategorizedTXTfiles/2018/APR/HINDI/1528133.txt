      गृह मंत्रालय

      महिलाएं परिवर्तन का मुख्य स्रोतः राजनाथ सिंह
      Posted On: 06 APR 2018 6:26PM by PIB Delhi


    केन्द्रीय गृह मंत्री श्री राजनाथ सिंह ने कहा है कि महिलाएं समाज में परिवर्तन का मुख्य स्रोत हैं। भारतीय वाणिज्य और उद्योग मंडल संघ (फिक्की) द्वारा आयोजित यंग वूमन अचीवर्स पुरस्कार 2017-18 प्रदान करने के बाद उपस्थित जन समूह को आज यहां संबोधित करते हुए श्री राजनाथ सिंह ने कहा कि यदि आधी आबादी में विषमता रही तो देश ऊपर नहीं उठ सकता। कोई भी ताकत भारत को विकसित देश के रूप में उभरने से नहीं रोक सकती, जहां इतने बड़े पैमाने में समर्थ, कार्यकुशल और प्रतिभावान महिलाएं हैं।


    पुलिस बलों ने महिलाओं के लिए 33 प्रतिशत आरक्षण का प्रावधान करने का उल्लेख करते हुए केन्द्रीय गृह मंत्री ने कहा कि सीएपीएफ में उनका प्रतिनिधित्व तेजी से बढ़ रहा है। उन्होंने कहा कि सरकार ने महिला उद्यमियों को प्रोत्साहित करने के लिए अनेक ढांचागत और प्रक्रियात्मक परिवर्तन किए हैं। श्री राजनाथ सिंह ने निर्देश दिया है कि महिलाओं, दलितों, पिछड़े और कमजोर वर्गों को अधिकतम संस्थागत ऋण की मंजूरी को सरल बनाया जाए। उन्होंने कहा कि महिलाओं को अधिकार सम्पन्न बनाने के साथ ही 5 वर्षों में एक नया भारत उभरेगा।


    ***


    वीएल/एएम/केपी/एमएस– 8074


    

    
    (Release ID: 1528133) Visitor Counter : 109