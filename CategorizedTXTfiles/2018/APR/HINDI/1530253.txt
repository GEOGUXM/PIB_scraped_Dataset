      श्रम और रोजगार मंत्रालय

      समस्‍त हितधारकों को सेवाओं के साथ-साथ समय पर सूचनाएं भी उपलब्‍ध कराने के लिए ईपीएफओ की अनेक नई पहल
      Posted On: 25 APR 2018 5:52PM by PIB Delhi


    कर्मचारी भविष्‍य निधि संगठन (ईपीएफओ) ने सरकार के ‘न्‍यूनतम सरकार, अधिकतम शासन’ के सरकार के ध्‍यय के अनुरूप अपने सभी हितधारकों को सेवाओं के साथ-साथ समय पर सूचनाएं भी उपलब्‍ध कराने के लिए अनेक नई पहल की हैं। अब इसने निर्णय लिया है कि सभी नए सब्‍सक्राइबर की आयु समूह वार आकलन जारी किया जाएगा जैसे कि उनके नियोक्‍ताओं के द्वारा घोषणा की गई है। नए कर्मचारियों को छह आयु समूहों में वर्गीकृत किया गया है जैसे 18 से कम; 18-21; 22-25; 26-28; 29-35 एवं 35 वर्ष की आयु से अधिक यह सूचना https://epfindia.gov.in/site_docs/exmpted_est/Payroll_Data_EPFO.pdf?id=sm5_index से प्राप्‍त की जा सकती है। यह डाटा नीति निर्माण, योजना निर्माण एवं अनुसंधान कार्य में सहायक हो सकता है क्‍योंकि योजना निर्माताओं को इसके बारे में जानकारी प्राप्‍त हो सकती है कि विभिन्‍न आयु समूहों में कर्मचारियों का आकलन क्‍या है।


    ईपीएफओ अभी तक अपने सदस्‍यों को उनके खातों में उनके संबंधित मासिक योगदान के क्रेडिट होने की जानकारी उन्‍हें एसएमएस भेजने के जरिए देता रहा है। अब क्रेडिट की जानकारी ई-पासबुक ऑनलाइन एवं उमंग मोबाइल एप के जरिए तथा सभी सदस्‍यों के लिए मिस्‍ड कॉल सर्विस के जरिए उपलब्‍ध है। ईपीएफओ के जिन सदस्‍यों को नियमित रूप से मासिक योगदान प्राप्‍त होता है, वे अपने योगदान विवरणों को इनमें से किसी भी विकल्‍प का उपयोग करने के द्वारा देख सकते हैं।


    तथापि, जिन सदस्‍यों का योगदान समय पर प्राप्‍त नहीं होता, वे इसकी जानकारी से वंचित रहेंगे। अब यह फैसला किया गया है कि एसएमएस/ईमेल के द्वारा उन सदस्‍यों को जानकारी भेजी जा सकेगी जिन्‍होंने संबंधित सार्वभौमिक खाता संख्‍या पर अपना मोबाइल नंबर/ईमेल आईडी दर्ज करा रखी है।


    ***


    वीके/एएम/एसकेजे/वीके–8304

    
    
    (Release ID: 1530253) Visitor Counter : 91