      वाणिज्‍य एवं उद्योग मंत्रालय

      भारत ने ‘वर्ल्ड एक्सपो 2020 दुबई’ के साथ समझौता-ज्ञापन पर हस्ताक्षर किए
      Posted On: 10 APR 2018 7:03PM by PIB Delhi


    वाणिज्य मंत्रालय के संयुक्त सचिव और दुबई एक्सपो 2020 के कार्यकारी निदेशक भागीदारी अनुबंध पर हस्ताक्षर करते हुए


    भारत और वर्ल्ड एक्सपो 2020 ने आज यहां प्रदर्शनी में भारतीय मंडप लगाने के लिए भागीदारी अनुबंध पर हस्ताक्षर किए। उल्लेखनीय है कि यह प्रतिष्ठित वर्ल्ड एक्सपो 2020 पांच साल में एक बार आयोजित किया जाता है। अनुबंध पर भारत की तरफ से वाणिज्य मंत्रालय के संयुक्त सचिव श्री मनोज के. द्विवेदी और एक्सपो 2020 की तरफ से दुबई एक्सपो 2020 ब्यूरो के कार्यकारी निदेशक श्री नजीब मोहम्मद अल-अली ने एक्सपो स्थल पर हस्ताक्षर किए। इस अवसर पर संयुक्त अरब अमीरात में भारत के राजदुत श्री नवदीप सूरी, दुबई में भारत के वाणिज्य दूत श्री विपुल तथा दुबई एक्सपो के बोर्ड निदेशक – मुख्य अंतर्राष्ट्रीय प्रतिभागी अधिकारी डॉ. तारेक शाय्या उपस्थित थे।


    इस अनुबंध के तहत एक्सपो 2020 में लगभग एक एकड़ भू-भाग पर भारतीय मंडल लगाया जाएगा, जो ‘ अवसर ’ वर्ग में होगा। इसके तहत 2025 तक भारतीय अर्थव्यवस्था के पांच ट्रिलियन अमेरीकी डॉलर तक पहुंचने के संबंध में आर्थिक गतिविधियों और भारत में उपलब्ध अवसरों की जानकारी दी जाएगी। अंतरिक्ष, औषधि, सूचना प्रौद्योगिकी, नवीकरणीय ऊर्जा, दूर संचार क्षेत्रों में भारत की प्रगति को पेश किया जाएगा।


    वाणिज्य एवं उद्योग मंत्री श्री सुरेश प्रभु ने अनुबंध पर हस्ताक्षर किए जाने के प्रति प्रसन्नता व्यक्त की है। वाणिज्य सचिव श्रीमती रीता टियोटिया ने फिक्की और सीआईआई जैसे औद्योगिकी संघों तथा हितधारकों के साथ बैठक की, ताकि वे एक्सपो 2020 में भारत की भागीदारी को यादगार बनाने के लिए सरकारी प्रयासों में सहयोग करें।


    ***


    वीके/एएम/एकेपी/सीएस – 811 8


    

    
    (Release ID: 1528519) Visitor Counter : 200