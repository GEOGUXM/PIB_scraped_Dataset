      स्‍वास्‍थ्‍य एवं परिवार कल्‍याण मंत्रालय

      प्रधानमंत्री राष्ट्रीय स्वास्थ्य सुरक्षा मिशन पर राज्यों और संघ शासित प्रदेशों के साथ राष्ट्रीय विचार-विमर्श
      Posted On: 24 APR 2018 11:29AM by PIB Delhi


    स्वास्थ्य एवं परिवार कल्याण मंत्रालय ने 23 अप्रैल, 2018 को नई दिल्ली में प्रधानमंत्री राष्ट्रीय स्वास्थ्य सुरक्षा मिशन(पीएमआरएसएसएम) को क्रियान्वित करने के लिए प्रारूप दिशा-निर्देश पर राज्यों और संघ शासित प्रदेशों के साथ विचार-विमर्श का आयोजन किया। कार्यशाला में राज्य स्वास्थ्य एजेंसी के सीईओ, राज्य नोडल अधिकारी और राज्य एजेंसियों के वरिष्ठ आईटी अधिकारियों ने भाग लिया। कार्यशाला में कुछ राज्यों जैसे दिल्ली और पश्चिम बंगाल को छोड़कर सभी राज्यों ने भाग लिया।


    विचार-विमर्श का उद्घाटन केन्द्रीय स्वास्थ्य एवं परिवार कल्याण सचिव सुश्री प्रीति सूदन और प्रधानमंत्री राष्ट्रीय स्वास्थ्य सुरक्षा मिशन के नामित सीईओ श्री इंदु भूषण ने किया। प्रारंभिक सत्र में राष्ट्रीय स्वास्थ्य मिशन के अपर सचिव श्री मनोज जलानी ने भी भाग लिया।


    श्री प्रीति सूदन ने कार्यशाला में भाग लेने वाले प्रतिभागियों का स्वागत करते हुए मिशन के ढांचे के संबंध में राज्यों को जानकारी दी और उनसे अधिक भागीदारी करने को कहा। श्री इंदु भूषण ने भारतीय स्वास्थ्य मिशन के महत्व और इसके सफल क्रियान्वयन पर ध्यान केन्द्रित करने की आवश्यकता पर बल दिया। श्री इंदु भूषण ने कहा कि राज्यों को उनकी स्थानीय आवश्यकताओँ पर आधारित योजनाओं को चलाने के लिए पर्याप्त सुविधा प्रदान की जाएगी। उन्होंने 30 अप्रैल, 2018 को आयुष्मान भारत दिवस के अवसर पर अतिरिक्त आंकड़ों के जमा करने के साथ-साथ जागरूकता गतिविधियों के महत्व पर जोर दिया।


    राज्यों को विस्तृत विचार-विमर्श और नियमावली पर उनके सुझाव जानने के लिए तीन उप समूहों में बांटा गया है। इसमें लाभकर्ता पहचान प्रक्रिया के दिशा-निर्देश, अस्पतालों के मनोनयन, लाभ के हस्तांतरण, मॉडल निविदा दस्तावेज, प्रीमियम जारी करने के नियम और अन्य संबंधित पहलू शामिल है। राज्यों से मिले सुझावों के आधार पर प्रत्येक समूह प्रस्तावित बदलावों को प्रस्तुत करेगा और विचार-विमर्श के दौरान दिए गए सुझाव के संबंध में जानकारी देगा।


    राज्यों से मिले सुझावो के आधार पर मंत्रालय मॉडल आरएफपी और संचालन दिशा-निर्देश मई के दूसरे सप्ताह तक जारी करेगा। अधिकांश राज्य अपने आरएफपी को मई माह में ही जारी करने के इच्छुक है।


    प्रत्येक राज्य ने मिशन के लिए रोड मैप और क्रियान्वित करने के लिए हुई प्रगति के संबंध में जानकारी दी। सभी राज्यों ने मिशन में शामिल होने के प्रति इच्छा व्यक्त की। राज्यों ने अपनी व्यक्तिगत समयसीमा के संबंध में जानकारी भी दी।


    ***


    वीएल/एएम/एजे/डीके – 8293


    

    
    (Release ID: 1530110) Visitor Counter : 30
    
    
      Read this release in: English