      रक्षा मंत्रालय

      भारतीय सेना और एचडीएफसी बैंक के मध्‍य सहमति पत्र
      Posted On: 03 APR 2018 7:16PM by PIB Delhi


    भारतीय सेना और एचडीएफसी बैंक के बीच 3 अप्रैल, 2018 को रक्षा वेतन पैकेज विषय पर आधारित एक सहमति पत्र पर हस्‍ताक्षर किया गया। भारतीय सेना और एचडीएफसी के बीच 2011 में पहले सहमति पत्र पर हस्‍ताक्षर हुए थे और 13 मार्च, 2015 में इस सहमति पत्र का नवीनीकरण किया गया था। वर्तमान सहमति पत्र सैन्‍य कर्मियों, पेंशन भोगियों और परिजनों की आवश्‍यकताओं को ध्‍यान में रखकर तैयार किया गया है।


    हस्‍ताक्षर कार्यक्रम की अध्‍यक्षता मुख्‍य निदेशक (एमपी तथा पीएस) लेफ्टिनेंट जनरल एस. के. सैनी ने की। कार्यक्रम में एचडीएफसी बैंक की सरकारी व्‍यापार और शाखा बैकिंग की प्रमुख सुश्री स्मिता भगत तथा अन्‍य गणमान्‍य व्‍यक्ति उपस्थित थे।


    वर्तमान समय में वेतन पैकेज के संदर्भ में भारतीय सेना का 11 सरकारी व निजी क्षेत्र के बैंकों के साथ समझौता है। सैन्‍य कर्मियों, वेतन भोगियों तथा परिजनों की जरूरतों के उपयुक्‍तता तथा उपयोगिता के अनुसार सहमति पत्र का नवीनीकरण किया जाता है।


    वर्तमान सहमति पत्र के अंतर्गत सैन्‍य कर्मियों को व्‍यक्तिगत दुर्घटना तथा स्‍थायी अपंगता होन पर 30 लाख रुपये का निशुल्‍क बीमा, आश्रित बच्‍चे की शिक्षा के लिए एक लाख रुपये प्रतिवर्ष की दर से चार वर्षों तक शिक्षा सहायता तथा निशुल्‍क आवेदन के साथ व्‍यक्तिगत ऋण व वाहन ऋण की सुविधा दी जाती है।


    ***


    वीएल/एएम/जेके/जीआरएस/वीके– 8029


    

    
    (Release ID: 1527515) Visitor Counter : 318