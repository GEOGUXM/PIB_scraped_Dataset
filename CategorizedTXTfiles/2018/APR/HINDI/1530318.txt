      प्रधानमंत्री कार्यालय

      प्रधानमंत्री ने हेमवती नंदन बहुगुणा पर स्‍मारक डाक टिकट जारी किया
      Posted On: 25 APR 2018 8:32PM by PIB Delhi


    प्रधानमंत्री श्री नरेन्‍द्र मोदी ने आज उत्‍तर प्रदेश के पूर्व मुख्‍यमंत्री स्‍वर्गीय श्री हेमवती नंदन बहुगुणा पर एक स्‍मारक डाक टिकट जारी किया।


    इस अवसर पर प्रधानमंत्री ने श्री बहुगुणा को लोकतांत्रिक मूल्‍यों के लिए एक प्रतिबद्ध नेता के रूप में वर्णित किया। उन्‍होंने कहा कि श्री बहुगुणा महात्‍मा गांधी, आचार्य विनोबा भावे, आचार्य नरेंद्र देव, राम मनोहर लोहिया और चन्‍द्रशेखर आजाद जैसे अलग – अलग नेताओं से प्रेरित थे।


    प्रधानमंत्री ने शिक्षा के क्षेत्र में तथा पहाडी इलाकों के विकास में श्री बहुगुणा के योगदान की विस्‍तार से चर्चा की।


    इस अवसर पर केंद्रीय संचार राज्‍य मंत्री (स्‍वतंत्र प्रभार) श्री मनोज सिन्‍हा उपस्थित थे। श्री विजय बहुगुणा और डॉ. रीता बहुगुणा समेत श्री बहुगुणा के परिवार के अन्‍य सदस्‍य भी इस अवसर पर उपस्थित थे।


    *****


    वीके /जेके/एस—8313


    

    
    (Release ID: 1530318) Visitor Counter : 241
    
    
      Read this release in: English