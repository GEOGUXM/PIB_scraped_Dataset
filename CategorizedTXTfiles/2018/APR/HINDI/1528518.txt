      कृषि एवं किसान कल्‍याण मंत्रालय

      पशु पालन, डेयरी और मत्‍स्‍य विभाग के सचिव द्वारा पशु चिकित्‍सक महासंघ की वेबसाइट का शुभारंभ
      Posted On: 10 APR 2018 6:58PM by PIB Delhi


    पशु पालन , डेयरी और मत्‍स्‍य पालन विभाग में सविच श्री तरुण श्रीधर ने आज नयी दिल्‍ली में पशु चिकित्‍सकों के लिए डब्‍ल्‍यू डब्‍ल्‍यू डब्‍ल्‍यू पशुचि‍कित्‍सकमहासंघ डॉट इन नाम से पशु चिकित्‍सा महासंघ की वेबसाइट का शुभारंभ किया। यह वेबसाइट खासतौर से पशुचि‍त्‍सकों के लिए बनाई गयी है। श्री तरुण श्रीधर ने इस अवसर पर पशुचिकित्‍सकों से इस वेबसाइट को जानकारी साझा करने और डाटाबेस तैयार करने के एक प्रभावी मंच के तौर पर विकसित करने का अनुरोध किया। श्री श्रीधरन ने पशु चिकित्‍सक महासंघ द्वारा किसानों की आमदनी दोगुना करने में पशुचिकित्‍सकों की भूमिका विषय पर आयोजित एक संगोष्ठि को संबोधित करने के अवसर पर यह बात कही।


    सचिव ने पशुओं में रक्‍तस्राव का खतरा पैदा करने वाले सेप्टिक संक्रमण तथा मुंह और खुर की बीमारी से बचाव के लिए संयुक्‍त रूप से एक टीका विकसित करने के लिए सभी पक्षों के प्रतिनिधियों को शामिल करते हुए एक समिति के गठन पर सहमति जताई। उन्‍होंने भारतीय पशुचिकित्‍सक परिषद् से संबंधित मुद्दों पर ध्‍यान देने तथा इससे निबटने के लिए प्रभावी कदम उठाने का आश्‍वासन दिया। पशुपालन विभाग के आयुक्‍त डॉक्‍टर सुरेश एस हुन्‍नअप्‍पागेाल ने विभाग की परियोजनाओं तथा पशु चिकित्‍सकों की भूमिका पर विस्‍तार से प्रकाश डाला तथा कृषक समुदाय के उत्‍थान के लिए ज्‍यादा समर्पण के साथ काम करने की अपील की। उन्‍होंने कृत्रिम गर्भाधान तथा भ्रूण प्रत्‍यारोपण के क्षेत्र में पशु चिकित्‍सकों द्वारा तकनीकी ज्ञान को और उन्‍नत बनाने पर भी जोर दिया।


    ***


    वीके/एएम/एमएस/वाईबी–8117


    

    
    (Release ID: 1528518) Visitor Counter : 423