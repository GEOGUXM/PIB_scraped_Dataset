      குடியரசுத் துணைத் தலைவர் செயலகம்

      நமது நாட்டில் கல்வியும், சுகாதாரமும் மிகவும் முக்கியமானவை: குடியரசுத் துணைத் தலைவர்
      Posted On: 19 APR 2018 7:06PM by PIB Chennai


    நமது நாட்டில் கல்வியும் , சுகாதாரமும் மிகவும் முக்கியமானவை என்றும் , இந்த இலக்கை அடைய பொது நிறுவனங்களும் , தனியார் நிறுவனங்களும் , தனிநபர்களும் பங்காற்ற வேண்டும் என்று குடியரசுத் துணைத் தலைவர் திரு . எம் . வெங்கையா நாயுடு கூறியுள்ளார் . அமர் உஜாலா பப்ளிகேஷன்ஸ் லிமிடெட் நிறுவனத்தைச் சேர்ந்த அமர் உஜாலா அறக்கட்டளையின் கல்வி உதவித்தொகை அளிக்கும் நிகழ்ச்சியில் மாணவர்கள் மற்றும் பெற்றோர்களுக்கு இடையே உரையாற்றிய போது அவர் இதனைத் தெரிவித்தார் .


    சமூகப் பொறுப்பு நடவடிக்கையின் ஒரு பகுதியாக அமர் உஜாலா அறக்கட்டளை , இந்த சமுதாயத்தின் ஒடுக்கப்பட்ட பிரிவினருக்கு குறிப்பாக மாற்றுத் திறனாளிகளுக்கு உதவும் வகையில் பல்வேறு கள நடவடிக்கைகளை மேற்கொண்டு வருகிறது . கல்வி , அதிகாரமளித்தல் , விழிப்புணர்வை ஏற்படுத்துதல் , ஊரக வளர்ச்சி மற்றும் சுகாதாரம் போன்ற துறைகளில் இந்த அறக்கட்டளை தனது நிறுவன சமூகப் பொறுப்பினை சிறந்த வகையில் பூர்த்தி செய்து வருகிறது என்றார் குடியரசுத் துணைத் தலைவர் .


    ஏழைகள் மற்றும் ஒடுக்கப்பட்ட சமூகத்தினருக்கு செய்யும் உதவி நமது சிறப்புமிக்க கலாச்சார மாண்பின் அங்கமாகும் . ஏழைகளுக்கு உதவுவதும் , ஏழைகளின் வளர்ச்சிக்கு பணியாற்றுவதும் அரசின் பொறுப்பு மட்டுமல்ல . நிறுவனங்களுக்கும் இதில் பொறுப்புண்டு என்று அவர் கூறினார் .


    ரத்த தானம் செய்வதும் , முக்கிய சமூக நடவடிக்கை என்று குடியரசுத் துணைத் தலைவர் கூறினார் . மேலும் , மனிதர்களுக்குச் செய்யும் சேவை , கடவுளுக்கு செய்யும் சேவை என்று குறிப்பிட்டார் . இது நமது கடமைகளில் ஒன்று . நாம் அனைவரும் இதனைப் பூர்த்தி செய்ய வேண்டும் . கற்று , பொருள் ஈட்டி , அதனை சமுதாயத்திற்கு திருப்பி அளிப்பதன் மூலம் பகிர்வதும் , அக்கறை செலுத்துவதுமான குறிக்கோளை நிறைவேற்ற வேண்டும் என்றார் .


    -------

    
    
    (Release ID: 1529709) Visitor Counter : 23
    
    
      Read this release in: English , Urdu