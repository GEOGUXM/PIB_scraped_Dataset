      குடியரசுத் துணைத் தலைவர் செயலகம்

      மருத்துவர்கள் கிராமப் பகுதியில் சேவை புரிவதைக் கட்டாயமாக்க வேண்டும்: குடியரசுத் துணைத் தலைவர்
      Posted On: 12 APR 2018 2:27PM by PIB Chennai


    மருத்துவர்களுக்குக் கிராமப் பகுதியில் சேவை புரிவது கட்டாயமாக்கப்பட வேண்டும் என்றும், அவர்கள் தங்களது திறம்பட்ட சேவையை மேம்படுத்த புரிந்துணர்வு, இரக்கம், சேவை மனப்பான்மை ஆகியவற்றைப் பெற்றிருக்க வேண்டும் என்றும் குடியரசுத் துணைத் தலைவர் திரு எம். வெங்கையா நாயுடு கூறியிருக்கிறார். பெங்களூருவில் இன்று (12.04.18) ராஜீவ் காந்தி மருத்துவ விஞ்ஞானப் பல்கலைக்கழகத்தில் 20-வது பட்டமளிப்புவிழா உரையை அவர் நிகழ்த்தினார். நிகழ்ச்சியில் கர்நாடக ஆளுநர் திரு வாஜுபாய் ரூதாபாய் வாலா மற்றும் பிரமுகர்கள் பங்கேற்றனர்.


    மருத்துவ மாணவர்கள் முழுஅளவிலான ஆரோக்கியப் பராமரிப்புப் பணியாளர்களாக மாற வேண்டும் என்றும், அவர்களது வாழ்க்கையில் ஒருங்கிணைந்த பகுதியாக வரவிருக்கும் உண்மையான, தொடர்ச்சியான சவால்களை எதிர்கொள்ள தயாராக இருக்க வேண்டும் என்றும் குடியரசுத் துணைத் தலைவர் கேட்டுக்கொண்டார். கடந்த 20 ஆண்டுகளில் விரைவான வளர்ச்சியைப் பெற்றிருந்தபோதும், தொற்றுநோய் பரவுவது அதிகரித்துக் கொண்டே வருகிறது என்றும், தொற்றல்லாத அல்லது வாழ்க்கைமுறை நோய்களால் நாட்டுக்கு ஏற்பட்டுள்ள சவால்கள் பெரியவை என்றும் அவர் கூறினார். இந்தத் துறையில் பரிணாமமானது, தீவிர ஈடுபாடு, அக்கறை கொண்ட அனைவரின் பங்கேற்பு ஆகியவற்றின் அடிப்படையில் அமைந்துள்ளது என்று அவர் கூறினார். நோய்த் தடுப்பு, நோயை அறிதல், நோய்க்கான சிகிச்சை ஆகிய அனைத்து நிலைகளிலும் நோக்கத்திற்கும், செயல்முறைக்கும் இடையில் உள்ள இடைவெளியைக் குறைப்பதற்குப் புதுமைகளை பயன்படுத்த வேண்டியது அவசியம் என்று குடியரசுத் துணைத் தலைவர் கூறினார்.


    இந்தியாவில் கிராமப்புற, நகர்ப்புற வேறுபாடுகள் குறித்து கவனம் செலுத்த வேண்டியது அவசர அவசியம் என்று குறிப்பிட்ட திரு. வெங்கையா நாயுடு, இந்த நிலைமையைச் சரிசெய்வதற்குப் பொதுத்துறை, தனியார் துறையிடையே ஒத்துழைப்புடன் கூடிய பங்களிப்பு வேண்டும் என வலியுறுத்தினார். எனினும், தனியார்துறை சுகாதார வசதிகள் தேவைப்படுபவர்களுக்கும், ஏழைகளுக்கும் கிடைக்கச் செய்ய வேண்டும் என்ற நிலையில் அது, குறைவான கட்டணத்தில் அளிக்கப்பட வேண்டும் என்றும் அவர் கூறினார். மக்கள்தொகைப் பெருக்கத்தின் பங்கு பணிகளை இந்தியா பயன்படுத்திக்கொண்டு, உயர்கல்வியின் தரத்தை மேம்படுத்த வேண்டும் என்று குடியரசுத் துணைத் தலைவர் கேட்டுக்கொண்டார். விரைவாக மாறிவரும் அறிவுசார் பொருளாதாரத்தின் புதிய சவால்களுக்குப் பதில் அளிக்கும் வகையில், நமது கல்விமுறை சரிசெய்யப்பட வேண்டும் என்றார் அவர். மீச்சிறப்பு என்பதுதான் நமது குறிக்கோளாக இருக்க வேண்டும்; விரைவும், சமயோசித உணர்வும் நமது நெறிகளாக இருக்க வேண்டும் என்று அவர் மேலும் கூறினார்.


    குடியரசுத் துணைத் தலைவரின் முழுமையான உரைக்கு www.pib.nic.in என்ற வலைதளத்தைப் பார்க்கவும்.


    --------

    

    
    (Release ID: 1528822) Visitor Counter : 32
    
    
      Read this release in: English , Marathi