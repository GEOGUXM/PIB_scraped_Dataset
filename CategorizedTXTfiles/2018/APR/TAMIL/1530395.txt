      வணிகம் மற்றும் தொழில்துறை அமைச்சகம்

      தேசிய அந்நிய வர்த்தக விவரக் கையேடு வெளியீடு
      Posted On: 26 APR 2018 1:07PM by PIB Chennai


    புதுதில்லியில் சமீபத்தில் நிறைவடைந்த சர்வதேச ச் சிறு மற்றும் நடுத்தரத் தொழில்கள் மாநாடு 2018-ல் மத்திய குறு, சிறு மற்றும் நடுத்தரத் தொழில் நிறுவனங்கள் துறை இணையமைச்சர் (தனிப்பொறுப்பு) திரு. கிரிராஜ் சிங் மற்றும் குறு, சிறு மற்றும் நடுத்தர தொழில்கள் துறை செயலர் டாக்டர் அருண் குமார் பாண்டா ஆகியோர் ஏற்றுமதியாளர்களுக்கு உதவும் விவரக் கையேடு ஒன்றை வெளியிட்டனர். இந்த விவரக் கையேட்டில் கொள்கை முடிவு எடுப்போரின் ஏற்றுமதி-இறக்குமதி அலுவலகங்கள், வரன்முறையாளர்கள், வசதி ஏற்படுத்திக் கொடுப்போர் மற்றும் அனைத்து ஏற்றுமதி மேம்பாட்டு கவுன்சில்கள், பண்டக வாரியங்கள், மேம்பாட்டு ஆணையங்கள், வர்த்தக மற்றும் தொழில் அமைப்புகள், இந்திய அரசின் ஒப்புதல் மற்றும் ஆதரவுடன் அமைக்கப்பட்ட குறு, சிறு மற்றும் நடுத்தரத் தொழில் நிறுவனங்கள் குறித்த விவரங்கள் இடம்பெற்றுள்ளன.


    இந்த விவரக் கையேடு ஏற்றுமதியாளர்கள், இறக்குமதியாளர்கள், வர்த்தகர்கள், உற்பத்தியாளர்கள், குறு, சிறு மற்றும் நடுத்தரத் தொழில் நிறுவனங்கள், அங்கீகரிக்கப்பட்ட பொருளாதாரச் செயல்பாட்டாளர்கள், ஏற்றுமதி-இறக்குமதி நிர்வாக மாணவர்கள் மற்றும் ஏற்றுமதி, இறக்குமதிச் சான்றிதழ் வைத்திருப்போர் மற்றும் ஏற்றுமதி வர்த்தகத்தில் ஈடுபட்டுள்ள அனைவருக்கும் உதவியாக இருக்கும் என அமைச்சர் குறிப்பிட்டார்.


    இந்த விவரக் கையேட்டைப் புதுதில்லியில் உள்ள இண்டர்நேஷனல் டிரேட் கன்சல்டண்ட்ஸ் வெளியிட்டுள்ளது.

    
    
    (Release ID: 1530395) Visitor Counter : 31
    
    
      Read this release in: English , Urdu , Marathi , Malayalam