      நிதி அமைச்சகம்

      சிட்பி நிறுவனம் தனது நிறுவன நாளைக் கொண்டாடும் வகையில் “சம்ரிதி நிகர்நிலை உதவியாளர்” மற்றும் “வங்கி செயல் திறன் பெட்டி” -யை வெளியிட்டது
      Posted On: 02 APR 2018 1:59PM by PIB Chennai


    சிட்பி எனப்படும் இந்திய சிறுதொழில் மேம்பாட்டு வங்கி இன்று (02.04.2018) தனது நிறுவன நாளைக் கொண்டாடுகிறது . இந்த நாளை சம்பார்க் ( தொடர்பு ), சன்வாத் ( கலந்துரையாடு ), சுரக்ஷா ( பாதுகாப்பு ), சம்பிரேஷன் ( தகவல் வெளியீடு ) தினமாக இந்த வங்கி கடைப்பிடிக்கிறது . இந்த நாளை ஒட்டி சிட்பியி்ன தலைவா் மற்றும் நிர்வாக இயக்குநர் திரு முகமது முஸ்தஃபா லக்னோவில் வங்கி தலைமையிடத்தில் பல்வேறு திட்டங்களைத் தொடங்கி வைத்தார் . இந்த தினம் நம்மை நாமே பரிசோதித்துக் கொள்ளவும் , வழிப்பாதைத் திருத்தம் மற்றும் மேம்பாட்டிற்கான அணுகுமுறையைப் புதுப்பித்துக் கொள்ளவும் ஏற்பட்ட வாய்ப்பு என்று அவர் கூறினார் .


    நிகழ்ச்சியில் குறு சிறு நடுத்தர தொழில் தொடர்பு திட்டத்தைத் தொடங்கி வைத்த அவர் வங்கி அதகாரிகள் குறு சிறு நடுத்தரத் தொழில் பிரிவுகளில் நாள் முழுமைக்கும் தங்கியிருக்கும் போது அவற்றின் வாய்ப்புகள் , சவால்கள் , சுற்றுச்சூழல்கள் ஆகியவற்றை நன்கு புரிந்து கொண்டு அவை எளிதாக வர்த்தகம் புரிவதை ஊக்குவிக்க என்ன செய்ய முடியுமென க் கண்டறியுமாறுக் கேட்டுக்கொண்டார் .


    சிறு , குறு நடுத்தரத் தொழில்களுக்கென வங்கி உறுதி அளிப்பு சேவைகளைத் தொடங்குவதில் ஒரு புதிய முன்னோக்கிய அடி எடுத்துவைக்கப்பட்டது . தி நியூ இந்தியா அஸ்யூரன்ஸ் நிறுவனத்துடன் புரிந்துணர்வு ஒப்பந்தம் ஒன்று கையெழுத்தானது . சிறு , குறு நடுத்தர தொழில்கள் இரண்டுக்கு காப்பீட்டுப் பாலிசிகள் வழங்கப்பட்டன . இவ்வாறாக சிட்பி ஒரே இடத்தில் தீர்வு வழங் குவதாக உருவெடுத்துவருகிறது .


    இந்த தினத்தை ஒட்டி பேங்க் ஆஃப் பரோடா , ஐ . டி . பி . ஐ . வங்கி ஆகியவற்றுடன் இணைந்து “ வங்கித் திறன் பெட்டி ” ஒன்றும் வெளியிடப்பட்டது . இது நிதி எழுத்தறிவிற்கும் அப்பாற்பட்ட ஒரு நடவடிக்கை இதன் மூலம் புதிதாக தொழில் தொடங்க விரும்புவோரும் ஏற்கெனவே தொழில் புரிந்து வருபவரும் தங்களது சொந்த தொழில் முனைவுத் திறன் பற்றியும் வங்கியாளர் மற்றும் வங்கி முறைகள் பற்றியும் தெரிந்து கொள்ள இயலும் .


    மேலும் விபரங்களுக்கு www,.pib.nic.in என்ற வலை தளத்தைப் பார்க்கவும்


    

    
    (Release ID: 1527294) Visitor Counter : 58
    
    
      Read this release in: English