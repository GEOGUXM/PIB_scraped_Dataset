      நீர்வளத் துறை அமைச்சகம்

      தூய்மைப் பணியை மக்கள் இயக்கமாக மாற்ற 100 பெரிய நிகழ்ச்சிகளுக்கு ஏற்பாடு
      Posted On: 10 APR 2018 4:37PM by PIB Chennai


    உடல் உழைப்பு திட்டத்தின்கீழ் 100 நீர் நிலைகள் சீரமைப்பு


    மத்திய நீர்வள ஆதாரம், நதிகள் மேம்பாடு மற்றும் கங்கை புத்துயிரூட்டல் சார்பில், 2018 மார்ச் 16 முதல் 31 வரை ஏற்பாடு செய்யப்பட்டிருந்த தூய்மை இருவார நிகழ்வு குறித்து, மத்திய நீர்வள ஆதாரம், நதிகள் மேம்பாடு, கங்கை புத்துயிரூட்டல் மற்றும் நாடாளுமன்ற விவகாரங்கள் துறை இணையமைச்சர் திரு அர்ஜூன் ராம் மேஹ்வால் மற்றும் மத்திய நீர்வள ஆதாரம், நதிகள் மேம்பாடு, கங்கை புத்துயிரூட்டல் மற்றும் மனிதவள மேம்பாட்டுத் துறை இணையமைச்சர் டாக்டர் சத்ய பால் சிங் ஆகியோர் கூட்டாக செய்தியாளர்களை சந்தித்தனர்.


    இந்த இருவார காலத்தில், வடக்கே ருத்ரபிரயாக் முதல் தெற்கே சென்னை வரையிலும், கிழக்கே தேஜ்பூர் முதல் மேற்கே வதோதரா வரையிலும், நாட்டின் பல்வேறு பகுதிகளில் 100 பெரிய நிகழ்ச்சிகள் நடத்தப்பட்டதாக திரு அர்ஜூன் ராம் மேஹ்வால் தெரிவித்தார். மத்திய நீர்வள ஆதாரம், நதிகள் மேம்பாடு மற்றும் கங்கை புத்துயிரூட்டல் துறை அதனுடன் இணைந்த அலுவலகங்கள், சார்பு அமைப்புகள் மற்றும் பொதுத்துறை நிறுவனங்களுடன் இணைந்து, இந்த இருவார இயக்கத்தை நாடு தழுவிய இயக்கமாக நடத்தியதாக கூறிய அவர், இந்த காலகட்டத்தில் நாட்டின் பல்வேறு பகுதிகளிலும் உள்ள நூற்றுக்கும் மேற்பட்ட நீர் நிலைகள் சீரமைக்கப்பட்டதாகவும் தெரிவித்தார்.


    அமைச்சர் டாக்டர் சத்ய பால் சிங் பேசுகையில், நாட்டின் பல்வேறு பகுதிகளிலும் 40க்கும் மேற்பட்ட கலாச்சார நிகழ்ச்சிகள், 70கண்காட்சிகள், 500 தெருக்கூத்து நிகழ்ச்சிகள், 100 பாத யாத்திரைகள் நடத்தப்பட்டதுடன் ஓவியம் மற்றும் கட்டுரைப் போட்டிகளும் நடத்தப்பட்டதாக கூறினார்.


    மேலும் விவரங்களுக்கு www.pib.nic.in என்ற இணையதளத்தை பார்க்கவும்.


    ---

    
    
    (Release ID: 1528537) Visitor Counter : 57
    
    
      Read this release in: English , Hindi