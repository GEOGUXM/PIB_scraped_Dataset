      பணியாளர் நலன், பொதுமக்கள் குறை தீர்ப்பு மற்றும் ஓய்வூதியங்கள் அமைச்சகம்

      பொதுமக்கள் குறைபாடுகளை கையாள்வதில் சிறப்பாக செயல்பட்ட அமைச்சகங்களுக்கு டாக்டர் ஜிதேந்திர சிங் பாராட்டு சான்றிதழ்
      Posted On: 27 APR 2018 5:48PM by PIB Chennai


    வடகிழக்கு பிராந்திய மேம்பாட்டுத் துறை (தனிப்பொறுப்பு), பிரதமர் அலுவலகம், பணியாளர், பொதுமக்கள் குறைபாடுகள், ஓய்வூதியம், அணுசக்தி மற்றும் விண்வெளித் துறை இணையமைச்சர் டாக்டர் ஜிதேந்திர சிங், ஒருங்கிணைக்கப்பட்ட பொதுமக்கள் குறைபாடுகள் தீர்வு மற்றும் கண்காணிப்பு முறையில் சிறப்பான செயல்திறனை வெளிப்படுத்திய அமைச்சகங்கள்/துறைகளுக்கு பாராட்டு சான்றிதழ்களை இன்று வழங்கினார்.


    நிகழ்ச்சியில் பேசிய டாக்டர் ஜிதேந்திர சிங், பதிவு செய்யப்படும் பொதுமக்கள் குறைபாடுகளின் எண்ணிக்கை ஆண்டுக்கு 10 லட்சத்தை தாண்டிவிட்டதாக கூறினார். அரசால் பெறப்படும் பொதுமக்கள் குறைபாடுகளின் எண்ணிக்கை பல மடங்கு அதிகரித்துள்ளது என்றும் துறையால் அளிக்கப்படும் பொறுப்பான பதில் அரசின் மீது பொது மக்கள் வைத்துள்ள நம்பிக்கையே இதற்கு காரணம் என அவர் கூறினார். குறைபாடுகளுக்கு தீர்வு காண காலக் கெடு நிர்ணயிக்கப்பட்டுள்ளது என்றும் ஆனால் போதிய விழிப்புணர்வு இல்லாததால் குறைபாடுகள் தாக்கல் செய்யப்படுவதாகவும் டாக்டர் ஜிதேந்திர சிங் தெரிவித்தார். நடைமுறை பற்றி மக்களுக்கு பயிற்றுவிக்கப்பட வேண்டும் என்றும் இது குறித்த தகவல்கள் ஏற்கனவே பொது தளத்தில் உள்ளன என்றும் அவர் கூறினார்.


    செயலர் ஏ.வி. ஈபன், கூடுதல் செயலர் திருமதி வசுதா மிஸ்ரா, மற்றும் மூத்த அதிகாரிகள் நிகழ்ச்சியில் கலந்து கொண்டனர்.


    கீழ்க்காணும் துறைகளுக்கு ஜூலை முதல் செப்டம்பர் மற்றும் அக்டோபர் முதல் டிசம்பர் வரையிலான காலாண்டுக்கு விருதுகள் அளிக்கப்பட்டுள்ளன.

                                                                                                                                                                  
குழு                                                                   ஜூலை முதல் செப்டம்பர் வரையிலான காலாண்டு             அக்டோபர் வரை டிசம்பர் வரையிலான காலாண்டு
                                                                                                                                                                  
                                                                                                                                                                  
                                                                                                                                                                  
ஏ (ஆண்டுக்கு 300 குறைபாடுகள் வரை பெறும் அமைச்சகம்/துறை)                புதிய மற்றும் புதுப்பிக்கத்தக்க எரிசக்தி அமைச்சகம்  நில சீர்திருத்த துறை                   
                                                                                                                                                                  
                                                                                                                                                                  
                                                                                                                                                                  
பி. (301 முதல் 2000 வரை பொதுக் குறைபாடுகள் பெறும் அமைச்சகம்/துறை)      பஞ்சாயத்து ராஜ் அமைச்சகம்                           நீதித் துறை                            
                                                                                                                                                                  
                                                                                                                                                                  
                                                                                                                                                                  
சி. (காலாண்டில் 2000த்தும் அதிகமான குறைபாடுகள் பெறும் அமைச்சகம்/துறை)  நிதிச் சேவைகள் துறை (காப்பீடு`                      மத்திய நேரடி வரிகள் வாரியம்            
                                                                                                                                                                  
                                                                                                                                                                  

    

    
    (Release ID: 1530655) Visitor Counter : 27
    
    
      Read this release in: English