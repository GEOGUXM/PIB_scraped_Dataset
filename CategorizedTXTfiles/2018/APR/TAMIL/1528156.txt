      பெட்ரோலியம் மற்றம் இயற்கை எரிவாயு அமைச்சகம்

      புதுதில்லியில் சர்வதேச எரிசக்தி அமைப்பு மாநாட்டை பிரதமர் தொடங்கி வைக்கிறார்
      Posted On: 05 APR 2018 6:30PM by PIB Chennai


    16- ஆவது சர்வதேச எரிசக்தி அமைப்பின் அமைச்சர்கள் கூட்டத்தை 2018 ஏப்ரல் 10 முதல் 12 – ந் தேதி வரை புதுதில்லியில் இந்தியா நடத்துகிறது . ஏப்ரல் 11- ந் தேதி பிரதமர் திரு . நரேந்திர மோடி முறைப்படி இந்தக் கூட்டத்தை தொடங்கி வைக்கிறார் . இந்தக் கூட்டத்தில் 42 நாடுகளின் பெட்ரோலிய அமைச்சர்கள் கலந்துக் கொள்கிறார்கள் . 2 ஆண்டுக்கு ஒரு முறை நடைபெறும் சர்வதேச எரிசக்தி அமைப்பின் அமைச்சர்கள் கூட்டம் , எரிசக்தி அமைச்சர்கள் கலந்து கொள்ளும் உலகின் மிகப் பெரிய கூட்டமாகும் . இதில் உலக எரிசக்தி விவகாரங்கள் குறித்து விவாதங்கள் , பேச்சுவார்த்தைகள் நடைபெறும் . இந்தக் கூட்டங்களில் நாடுகளுக்கு இடையே அரசியல் மற்றும் தொழில்நுட்ப மட்டத்திலான சாதாரண பேச்சுவார்த்தைகள் நடைபெறும் . நிபுணத்துவம் மற்றும் அனுபவங்களை பகிர்ந்து கொள்வதன் மூலம் கொள்கை மற்றும் மூலதன முடிவுகள் மேம்படுத்தப்படும் . வெளியுறவு அமைச்சர் திருமதி . சுஷ்மா ஸ்வராஜ் ஏப்ரல் 12- ந் தேதி கூட்டத்தில் நிறைவுரையாற்றுவார் .


    உலக எரிசக்தி பாதுகாப்பு , நீடித்த உள்ளீடான வளர்ச்சி , எளிதில் அணுகக் கூடிய கட்டுப்படியான விலையில் எரிசக்தி பெறுவது , எரிசக்தித் துறையில் முதலீடுகளை ஈர்ப்பதில் நிதி மற்றும் சட்டரீதியான சீர்திருத்தங்களை மேற்கொள்வது உட்பட சவால்களை எதிர்கொள்வது மற்றும் இதர முக்கிய விஷயங்கள் பற்றி இந்த மாநாட்டின் அமர்வுகளில் விவாதிக்கப்படும் .

    
    
    (Release ID: 1528156) Visitor Counter : 39
    
    
      Read this release in: English