      சமூக நிதி மற்றும் அதிகாரமளித்தல் அமைச்சகம்

      “சர்வதேச ஐ.டி துறையில் மாற்றுத்திறனாளி இளைஞர்கள் சந்திக்கும் சவால்கள்”
      Posted On: 18 APR 2018 10:42AM by PIB Chennai


    “மாற்றுத்திறனாளி இளைஞர்களுக்கான சர்வதேசத் தகவல் தொழில்நுட்பச் சவால் 2018” என்னும் போட்டி நிகழ்ச்சிகள் புதுதில்லியில் 2018 நவம்பர் 8 முதல் 11ஆம் தேதி வரை நடைபெறவுள்ள இதற்கான புரிந்துணர்வுஒப்பந்தம், சமூகநீதி அமைச்சகத்தின் உடல் குறைபாடுகள் உடையவர்களுக்கு அதிகாரமளித்தல் துறை மற்றும் கொரியாவின் சமூகநீதி, சர்வதேச அதிகாரமளித்தல் மற்றும் மறு குடியமர்த்தல் அமைச்சகம் ஆகியவற்றுக்கிடையே கையெழுத்தானது. புரிந்துணர்வு ஒப்பந்தத்தின்படி, இந்த நிகழ்ச்சியை வெற்றிகரமாக நடத்துவதற்கான அனைத்து ஏற்பாடுகளையும், தேவையான அனைத்து நிதி அளிப்பு, போக்குவரத்து, மனித ஆற்றல் மற்றும் இதர வசதிகளைச் செய்துதரவும் இருதரப்பும் இசைவு தெரிவித்துள்ளன. ஆசியா-பசிபிக் பிராந்தியத்தைச் சேர்ந்த 24 நாடுகளிலிருந்து மாற்றுத்திறனாளி இளைஞர்கள் 120 பேர் உட்பட சுமார் 300 பேர் கலந்துகொள்ள உள்ளனர். இந்த நிகழ்ச்சி ஒவ்வோர் ஆண்டும் ஆசியா-பசிபிக் பிராந்தியத்தில் நடைபெற்றுவருகிறது. ஏற்கெனவே, கொரியா, சீனா, தாய்லாந்து, வியட்நாம் ஆகிய நாடுகளில் இந்த நிகழ்ச்சிகள் நடைபெற்றுள்ளன.


    உடல், பார்வை, கேட்கும் தன்மை, புத்திக்கூர்மை ஆகிய நான்கு குறைபாட்டுப் பிரிவினருக்கிடையே போட்டி நடைபெறும். தகவல் தொழில்நுட்பத்துறையில் தனிநபர் மற்றும் குழுப் போட்டியாளர்களின் திறமைகளைப் பரிசோதிக்கும் வகையில் இந்தப் போட்டிகள் நடைபெறும். பல்வேறு பிரிவுகளில் வெற்றி பெறுவோருக்கு விருதுகள் வழங்கப்படும். இந்தப் போட்டியானது தகவல் தொழில்நுட்பத்துறையில் மாற்றுத்திறனாளி இளைஞர்களின் திறமைகளை மேலும் செழுமைப்படுத்தி, அவர்களிடம் தலைமைப் பண்புகளை உருவாக்க உதவும் என்று எதிர்பார்க்கப்படுகிறது.


    மேலும் விவரங்களுக்கு www.pib.nic.in என்ற வலைதளத்தைப் பார்க்கவும்.


    ----

    
    
    (Release ID: 1529480) Visitor Counter : 60
    
    
      Read this release in: English