      சமூக நிதி மற்றும் அதிகாரமளித்தல் அமைச்சகம்

      பாபா சாகேப் டாக்டர் பி.ஆர். அம்பேத்கருக்கு அவரது 128வது பிறந்த நாளில் நாடு அஞ்சலி
      Posted On: 14 APR 2018 7:11PM by PIB Chennai


    பாரத ரத்னா பாபா சாஹேப் டாக்டர் பி.ஆர். அம்பேத்கரின் 128வது பிறந்தநாளில் குடியரசுத் தலைவர் திரு. ராம் நாத் கோவிந்த் தலைமையில் நாடு அவருக்கு அஞ்சலி செலுத்தியது. நாடாளுமன்ற வளாகத்தில் அமைந்துள்ள பாபா சாஹேபின் திருவுருவச் சிலைக்குக் குடியரசுத் தலைவர் மலரஞ்சலி செலுத்தினார்.


    குடியரசுத் துணைத் தலைவர் திரு. எம். வெங்கையா நாயுடு, பிரதமர் திரு. நரேந்திர மோடி, மக்களவைத் தலைவர் திருமதி சுமித்ரா மகாஜன் ஆகியோர் அரசியல் சாசனத் தந்தை டாக்டர் அம்பேத்கருக்கு மலரஞ்சலி செலுத்தினார்கள். மத்திய உள்துறை அமைச்சர் திரு. ராஜ்நாத் சிங், மத்திய சமூக நீதி மற்றும் அதிகாரமளித்தல் துறை அமைச்சர் திரு. தாவர்சத் கெலாட் உள்ளிட்ட பிரமுகர்கள் பலரும் அஞ்சலி செலுத்தினார்கள்.


    சமூக நீதி மற்றும் அதிகாரமளித்தல் அமைச்சகத்தின் கீழ் செயல்படும் சுயாட்சி அமைப்பான அம்பேத்கர் பவுண்டேஷன் இந்த நிகழ்ச்சிக்கு ஏற்பாடு செய்திருந்தது.


    *****

    
    
    (Release ID: 1529184) Visitor Counter : 28
    
    
      Read this release in: English