      பழங்குடியினர் நலத்துறை அமைச்சகம்

      பிராந்திய மற்றும் உள்ளூர் பழங்குடியின மொழிகளில் தொடக்க நிலை பாடங்களை உருவாக்குமாறு மாநில அரசுகளுக்கு அறிவுறுத்தல்
      Posted On: 02 APR 2018 5:27PM by PIB Chennai


    பழங்குடியின பண்பாட்டுப் பாரம்பரியம், பாரம்பரிய ஞானத்தின் ஒருங்கிணைந்த ஒரு பகுதி. கலை, கைவினை, விளையாட்டுக்கள், பழங்குடியின மருந்து, பாரம்பரிய மருத்துவ முறைகள் உள்ளிட்ட வளமான பழங்குடியின பாரம்பரியத்தை பாதுகாத்து மேம்படுத்துவதில், மத்திய பழங்குடியினர் விவகாரங்கள் அமைச்சகம் உறுதிப்பாட்டுடன் செயல்படுகிறது. மாநிலங்களில் ஏற்படுத்தப்பட்டுள்ள பழங்குடியின ஆராய்ச்சி நிறுவனத்திற்கு மத்திய அரசு ஆதரவு அளிக்கிறது.பழங்குடியினர் மேம்பாட்டுக்கு இந்த நிறுவனங்கள் அறிவுசார் அமைப்பு மற்றும் ஆராய்ச்சி மையமாக செயல்பட இந்த உதவி வழங்கப்படுகிறது. இந்த நிறுவனங்கள் மூலம் பழங்குடியின பண்பாடு, அவர்களது பாரம்பரிய அறிவு ஆகியவற்றை பாதுகாத்து பரப்பும் வகையில், பணிகளை மேற்கொள்ளவும் அரசு உதவுகிறது. அருங்காட்சியகங்கள், நூலகங்கள், தொடக்க நிலை மொழிப் பாடங்கள், ஆராய்ச்சிப் பணிகள், கருத்தரங்கம் மற்றும் பயிலரங்குகள், நூல்களை பதிப்பித்தல், ஆவணப் படங்கள் தயாரித்தல், பழங்குடியின திருவிழாக்கள் நடத்துதல் உள்ளிட்ட பல்வேறு செயல்பாடுகளுக்கு “பழங்குடியின ஆராய்ச்சி நிறுவன ஆதரவு” என்ற திட்டத்தின்கீழ் நிதியுதவி வழங்கப்படுகிறது.


    பழங்குடியின ஆராய்ச்சி மையங்கள் மூலம் பிராந்திய மற்றும்


    உள்ளூர் பழங்குடியின மொழிகளில் தொடக்கநிலைப் பாடங்களை இருமொழிப் பாடங்களாக உருவாக்குமாறு மாநில அரசுகளை மத்திய பழங்குடியின விவகாரங்கள் அமைச்சகம் கேட்டுக் கொண்டுள்ளது. இதனால், பழங்குடியின மாணவர்கள் அதிகாரம் பெறுவதற்கான கல்வி முறைகள், பாரம்பரிய ஞானத்துடன் ஒருங்கிணைக்கப்படுவதாக அமைச்சகம் தெரிவித்துள்ளது.மேலும், பள்ளி விடுமுறை காலத்தை உள்ளூர் பழங்குடியின திருவிழா மற்றும் அறுவடை பருவங்களுடன் ஒருங்கிணைக்குமாறு மாநில அரசுகளுக்கு ஆலோசனைகள் வழங்கப்பட்டுள்ளன.


    மக்களவையில் இன்று (02.04.2018) கேள்விக்கு எழுத்து மூலம் அளித்த பதிலில் பழங்குடியின விவகாரங்கள் துறை இணையமைச்சர் திரு. ஜஸ்வந்த்சிங் பாபோர் இந்த தகவலைத் தெரிவித்துள்ளார்.


    மேலும் விவரங்களுக்கு www.pib.nic.in என்ற வலைதளத்தை பார்க்கவும்


    ********

    
    
    (Release ID: 1527348) Visitor Counter : 43
    
    
      Read this release in: English