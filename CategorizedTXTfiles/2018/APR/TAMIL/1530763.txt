      குடிநீர் மற்றும் சுகாதார அமைச்சகம்

      தூய்மை இந்தியா கோடைக்காலப் பயிற்சி நாளை தொடக்கம்
      Posted On: 30 APR 2018 5:09PM by PIB Chennai


    மத்திய மனிதவள மேம்பாட்டு அமைச்சகம், இளைஞர் நலன் மற்றும் விளையாட்டு அமைச்சகம் ஆகியவற்றுடன் சேர்ந்து மத்திய குடிநீர் மற்றும் நலவாழ்வு அமைச்சகம், தூய்மை இந்தியா கோடைக்காலப் பயிற்சி முகாமைத் தொடங்கியுள்ளது. புதுமையான இந்த முன்முயற்சி 2018, மே மாதம் முதல் நாளில் தொடங்கி ஜூலை 31 ஆம் தேதி முடிய நடைபெறுகிறது.


    இந்தக் கோடைக்கால முகாமில் கலந்துகொள்ள விரும்பும் மாணவர்கள் www.sbsi.mygov.in என்ற வலைதளத்தில் பதிவு செய்துக்கொள்ளலாம்.


    இந்த முகாமின் கீழ், கிராமங்களில் தூய்மை மற்றும் சுகாதாரம் தொடர்பான பணிகளில் ஈடுபட்டு, 100 மணி நேரத்தை நிறைவு செய்யும் அனைவருக்கும் தூய்மை இந்தியா சான்றிதழ் வழங்கப்படும். இந்த பயிற்சியை நிறைவு செய்பவர்களுக்கு கூடுதலாக இரண்டு பாடத்திட்டப் புள்ளிகள், பல்கலைக்கழக மானியக் குழுவால் சிறப்பு அடிப்படையில் வழங்கப்படும். இந்தப் பயிற்சியில் சிறப்பாகச் செயல்படுபவர்களுக்கு, மாவட்ட, மாநில, தேசிய அளவிலான கல்லூரி மற்றும் பல்கலைக்கழக விருதுகள் வழங்கப்படும்.


    இந்தப் பயிற்சி முகாமில் மே 1 முதல் ஜூலை 31 –க்கு இடைப்பட்டக் காலத்தில் குறைந்த பட்சம் 100 மணி நேரம் தூய்மைப் பணிகளில் ஈடுபட வேண்டும். பதிவு செய்து கொள்ள மே 15 ஆம் தேதி கடைசி நாள்.

    
    
    (Release ID: 1530763) Visitor Counter : 9
    
    
      Read this release in: English