      பாதுகாப்பு அமைச்சகம்

      ககன்சக்தி – 2018” பயிற்சிகள்: வடக்கு, வடகிழக்குப் பகுதியில் பள்ளத்தாக்கு துருப்புப் பணிகள்
      Posted On: 20 APR 2018 5:45PM by PIB Chennai


    “ ககன்சக்தி – 2018” பயிற்சியின் ஒரு பகுதியாக இந்திய விமானப் படையின் நடவடிக்கைகளில் ஈடுபட்டுள்ள அதிகாரிகள் இந்திய ராணுவ கமாண்டுகளுடன் இணைந்து பள்ளத்தாக்குகளுக்கு இடையிலான துருப்புகளை மாற்றும் பணியை (Inter Valley Troop Transfer - IVTT) மேற்கொண்டனர்.


    பள்ளத்தாக்குகளுக்கு இடையிலான துருப்புகளை மாற்றும் பணி வடக்கு மற்றும் வடமேற்குப் பகுதிகளில் உள்ள மிகவும் உயர்ந்த மலைப் பகுதிகளில் மேற்கொள்ளப்பட்டது. ராணுவத் துருப்புகள் மாறிவரும் தட்பவெப்ப நிலைக்கு ஏற்ப தங்களைப் பழக்கப்படுத்திக் கொள்வதற்காக இந்திய விமானப் படை மற்றும் இந்திய ராணுவத்துடன் இணைந்து இந்த செயல்பாடுகள் மேற்கொண்டன. எந்த ஆபத்து வந்தாலும் சமாளிக்கும் வகையில் தயார் செய்வதற்காக இந்தப் பயிற்சி நடத்தப்படுகிறது. இதன் மூலம் ஒரு பள்ளத்தாக்கில் நிறுத்தப்பட்டுள்ள துருப்புகள் இன்னொரு பள்ளத்தாக்கிற்கு மாற்றப்படுகின்றன. அத்துடன் எதிரிகளின் பலவீனங்களைக் கண்டறிந்து அதிரடித் தாக்குதல் நடத்தவும் வகை செய்யப்படுகிறது.


    இப்படித் தந்திர வழியில் துருப்புகளை மாற்றுவது, இந்திய விமானப் படை, இந்திய ராணுவத்தினரை மதிப்பிடுவது மட்டுமின்றி, இந்திய விமானப் படையின் திறமையையும் காட்டுவதாக அமைந்துள்ளது. இந்தச் செயல்பாடுகள் தகவல் தொடர்பு சாதனங்கள், எரிபொருள் நிரப்பும் வசதி, விமானத்தை தரையில் இயங்குவதற்குத் தயார் செய்தல் ஆகியவற்றுக்கு உதவுகிறது .

    
    
    (Release ID: 1529799) Visitor Counter : 36
    
    
      Read this release in: English