      உள்துறை அமைச்சகம்

      மத்திய உள்துறை அமைச்சரின் பயணம் தாத்ரா நாகர் ஹவேலியில் பல்வேறு மேம்பாட்டுத் திட்டங்களுக்கு வேகம் அளித்துள்ளது
      Posted On: 20 APR 2018 3:25PM by PIB Chennai


    மத்திய உள்துறை அமைச்சர் திரு ராஜ்நாத் சிங். இன்று (20.04.2018) தாத்ரா நாகர் ஹவேலி யூனியன் பிரதேசத்தில் பல்வேறு மேம்பாட்டுத் திட்டங்களை த் தொடங்கிவைத்தார். அப்போது பேசிய அவர், வாய்ப்பு வசதிகளற்ற சமுதாயத்தினரின் மேம்பாட்டில் மத்திய அரசு உறுதியுடன் இருப்பதாகக் கூறினார்.


    தாத்ரா நாகர் ஹவேலியின் பசுமை நிறைந்த அழகின் இயற்கை அனுகூலங்களைக் குறிப்பிட்டு, இந்தப் பிரதேசம் மிகச் சிறந்த சுற்றுலாத்தலமாக விளங்க முடியும் என்று திரு ராஜ்நாத் சிங் கூறினார். மும்பைக்கு மிக அருகில் இருப்பதாலும் தாத்ரா நாகர் ஹவேலியில் மி்ன்கட்டணங்கள், இதர மாநிலங்களைவிடக் குறைவாக இருப்பதாலும் இப்பிரதேசம் தொழிலியல் மேம்பாட்டு மையமாக மாறும் திறன் பெற்றுள்ளது என்றும் திரைப்படத் தயாரிப்புச் செயல் மையமாக இந்தப் பிரதேசம் விளங்க முடியும் என்றும் அமைச்சர் கூறினார். மேலும், அங்கு ஒற்றைச் சாளர அனுமதி முறை செயல்பாட்டில் இருப்பதாலும் வர்த்தக வழித்தடங்கள் அருகில் இருப்பதாலும் இந்தப் பிரதேசத்தில் மேம்பாட்டுக்கான புதிய வழிவகைகள் சாத்தியமாக உள்ளன என்றார் அமைச்சர்.


    ‘ கிராம சுயராஜ்யம் இயக்கத் திட்டம்’ டாக்டர் பி ஆர் அம்பேத்கரின் பிறந்தநாளான ஏப்ரல் 14-ஆம் தேதி தொடங்கப்பட்டு அடுத்த மாதம் 5-ஆம் தேதி வரை நடைபெற உள்ளதாகத் தெரிவித்த உள்துறை அமைச்சர், இந்த இயக்கத்தின்போது மத்திய அரசு களப்பயணங்களை மேற்கொண்டு வாய்ப்புவசதிகளற்ற சமுதாயத்தினருக்கான திட்டச் செயல்பாடுகளின் வளர்ச்சியைக் கண்காணிக்கும் என்று கூறினார். பிரதமரின் உஜ்வாலா திட்டம், பிரதமரின் சஹாஜ் வீட்டு மின்வசதி திட்டம் (சவுபாக்கியா) போன்ற திட்டங்கள் கண்காணிப்புக்கு உள்ளாக்கப்படவுள்ளன.


    மேலும் விவரங்களுக்கு www.pib.nic.in என்ற வலைதளத்தைப் பார்க்கவும்.


    -----

    
    
    (Release ID: 1529765) Visitor Counter : 48
    
    
      Read this release in: English