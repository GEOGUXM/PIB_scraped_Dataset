      பெண்கள் மற்றும் குழந்தை நலன் அமைச்சகம்

      மகளிர் குழந்தைகள் நலத்திட்டங்கள்
      Posted On: 05 APR 2018 5:28PM by PIB Chennai


    ஷெட்யூல்டு வகுப்பு, பழங்குடியினர், சிறுபான்மையினர் உள்ளிட்ட பல்வேறு பிரிவுகளைச் சேர்ந்த பல வயது குழந்தைகள் மற்றும் மகளிர் நலத்திற்கு ஆதரவளிக்கும் பல திட்டங்களை மகளிர், குழந்தைகள் மேம்பாட்டு அமைச்சகம் அமல்படுத்துகிறது. அவற்றில் சில வருமாறு :


    சுய வீடு திட்டம் :


    சுய வீடு திட்டம் என பொருள்படும் ஸ்வதார் கிரஹ் திட்டம் துரதிருஷ்ட சூழ்நிலைகளில் பாதிக்கப்பட்ட பெண்கள் மறுவாழ்வுக்கு வகை செய்யும்.


    உஜ்வலா திட்டம் :


    வர்த்தக ரீதியாக பெண்களை பாலியல் சுரண்டலுக்கு உள்ளாக்க ஆள்கடத்தல் உள்ளிட்ட நடவடிக்கைகளால் பாதிக்கப்பட்டவர்களுக்கு மீட்பு, மறுவாழ்வு, குடும்பத்தாருடன் மீண்டும் இணைப்பு, குடிபெயர்வு ஆகியவற்றுக்கென இத்திட்டம் செயல்படுத்தப்படுகிறது.


    ஸ்டெப் திட்டம் :


    மகளிரை வேலைவாய்ப்புக்கு தகுதியுள்ளவராக்கி சுய வேலைவாய்ப்பு அல்லது தொழில் முனைவு ஆகியவற்றில் ஈடுபடுவதற்கான திறன்களை அளிப்பதற்கு இத்திட்டம் செயல்படுகிறது.


    தேசிய ஊட்டச்சத்து இயக்கம் :


    குழந்தைகள், கருவுற்ற பெண்கள், பாலூட்டும் தாய்மார்கள் ஆகியோரின் ஊட்டச்சத்து நிலைமையை மேம்படுத்தி குழந்தைகள் மகளிரிடையே ரத்த சோகையை நீக்குவதற்கான திட்டம் இது.


    வளர் இளம் பெண்கள் திட்டம் :


    30.11.2018 வரை நீட்டிக்கப்பட்டுள்ள இத்திட்டத்தின்படி 11 முதல் 14 வயது வரையிலான வளர் இளம் பெண்களுக்கு 600 கலோரி தரக்கூடிய சுமார் 20 கிராம் புரோட்டீன் மற்றும் நுண் ஊட்டச்சத்துக்களை ஆண்டுக்கு 300 நாட்கள் வழங்கும் திட்டம்.


    ஒருங்கிணைந்த குழந்தை மேம்பாட்டுத் திட்டம் (ஐசிடிஎஸ்) :


    இந்தத் திட்டத்தின் கீழ் 1,82,68,917 கருவுற்ற பெண்களும் பாலூட்டும் தாய்மார்களும் 6,81,38,809 குழந்தைகளும் பயனடைந்துள்ளனர்.


    அனைத்திற்கும் ஒரு மையம் (ஓஎஸ்சி) :


    வன்முறையால் பாதிக்கப்பட்ட பெண்களுக்கு ஆதரவளிப்பதற்கான திட்டம் இது. மருத்துவ உதவி, காவல் உதவி, சட்ட உதவி, உளவியல் ஆலோசனை, தற்காலிக ஆதரவு சேவை ஆகியன இத்திட்டத்தில் வழங்கப்படுகின்றன.


    மகளிர் உதவி தொலைபேசித் திட்டம் :


    வன்முறையால் பாதிக்கப்பட்டவர்களுக்கு உதவுவதற்கென மாநில அரசுகள் யூனியன் பிரதேச அரசுகள் மூலம் அமைச்சகம் செயல்படுத்தும். இத்திட்டத்தில் 24 மணி நேர அவசர மற்றும் அவசரமல்லாத உதவிகள் அளிக்கப்படுகின்றன.


    மாநிலங்களவையில் இன்று கேள்விக்கு எழுத்து மூலம் அளித்த பதிலில் மத்திய மகளிர், குழந்தைகள் மேம்பாட்டு அமைச்சர் திருமதி. மேனகா சஞ்சய் காந்தி இத்தகவலைத் தெரிவித்தார்.

    
    
    (Release ID: 1528022) Visitor Counter : 207
    
    
      Read this release in: English