      குடியரசுத் தலைவர் செயலகம்

      ஜம்மு - காஷ்மீரில் குடியரசுத்தலைவர்; கட்ரா ஸ்ரீ மாதா வைஷ்ணோ தேவி பல்கலைக்கழகத்தின் 6-வது பட்டமளிப்பு விழாவில் உரையாற்றினார்; குழந்தைகளின் பாதுகாப்புக்கான பொறுப்பைச் சமுதாயத்தில் ஒவ்வொருவரும் எடுத்துக்கொள்ள வேண்டுமென்று வலியுறுத்தல்
      Posted On: 18 APR 2018 8:16PM by PIB Chennai


    ஜம்மு - கஷ்மீர் மாநிலம் கட்ராவில் உள்ள ஸ்ரீமாதா வைஷ்ணோ தேவி பல்கலைக்கழகத்தின் 6-வது பட்டமளிப்பு விழாவில், 2018 ஏப்ரல் 18 ஆம் தேதி, குடியரசுத் தலைவர் திரு. ராம் நாத் கோவிந்த் கலந்து கொண்டு உரையாற்றினார்.


    நிகழ்ச்சியில் உரையாற்றிய குடியரசுத் தலைவர், மாநிலத்தில் அண்மையில் சிறுமி ஒருவர் வன்கொடுமைக்கு ஆளாகிக் கொல்லப்பட்டது குறித்து வெளியான செய்தியைக் குறிப்பிட்டார். உலகிலேயே மிகவும் அழகான விஷயம் என்னவென்றால் அது கள்ளம் கபடம் அற்ற குழந்தையின் முகத்தில் புன்னகையைக் காண்பதுதான் என்று குடியரசுத் தலைவர் கூறினார். சமுதாயத்தின் மிக முக்கியப் பொறுப்பின் வெற்றி, நமது குழந்தைகளைப் பாதுகாப்பதில்தான் அடங்கியுள்ளது. ஒவ்வொரு குழந்தையையும் பாதுகாப்பதும், அனைத்துக் குழந்தைகளுக்கும் பாதுகாப்பான உணர்வை உறுதிச் செய்வதும் சமுதாயத்தின் மிக முக்கியமான பொறுப்பு என்று அவர் கூறினார். நாட்டின் பல்வேறு பகுதிகளில் நமது குழந்தைகள் சில நேரங்களில் கொடுங்குற்றங்களுக்கு ஆளாகிறார்கள். நாடு சுதந்திரமடைந்து 70 ஆண்டுகள் ஆன போதிலும் இன்னும் இதுபோன்ற காட்டுமிராண்டித்தனமான சம்பவங்கள் நடப்பது வெட்கக்கேடானதாகும். நாம் எந்தவிதமான சமுதாயத்தைக் கட்டமைத்து வருகிறோம் என்று நமக்கு நாமே கேட்டுக்கொள்ள வேண்டியுள்ளது. நமது வருங்காலச் சந்ததியினருக்கு நாம் எதைக் கொடுக்கிறோம்? நமது அரசியல்சாசனத்தில் வழங்கப்பட்டுள்ள நீதி, சமத்துவம், சுதந்திரம் ஆகியவற்றைப் பெண்கள் அனுபவிக்கும் சமுதாயத்தை நாம் கட்டமைக்கிறோமா? நாட்டின் அனைத்துப் பகுதிகளிலும் இந்தப் பிரச்சனைக்குத் தீர்வு காண வேண்டியது நம் அனைவரின் பொதுவான பொறுப்பு என்றும் குடியரசுத் தலைவர் வலியுறுத்தினார்.


    மேலும் கூடுதல் விவரங்களுக்கு www.pib.nic.in என்ற இணையதளத்தைப் பார்க்கவும்.


    

    
    (Release ID: 1529612) Visitor Counter : 41
    
    
      Read this release in: English , Urdu