      விவசாயத்துறை அமைச்சகம்

      பிரதமர், மத்திய வேளாண் அமைச்சர், மத்திய, மாநில அரசுகள் மற்றும் கடன் அளித்த வங்கிகளின் வழிகாட்டுதல் மற்றும் ஆதரவுக்கு நன்றி தெரிவிக்கும் விழாவுக்கு உற்சாகம் தரும் மாற்றத்தை ஏற்படுத்திய நேஃபெட் ஏற்பாடு
      Posted On: 26 APR 2018 2:26PM by PIB Chennai


    கடும் நிதிநெருக்கடி மற்றும் வங்கிக ளின் கடனில் சிக்கித் தவித்துவந்த இந்திய தேசிய வேளாண் கூட்டுறவு சந்தைப்படுத்தும் கூட்டமைப்பு (நேஃபெட் – என்.ஏ.எஃப்.இ.டி.) 2017-18 நிதியாண்டில் திருப்புமுனை மாற்றத்தை ஏற்படுத்தி அதிக லாபம் ஈட்டியுள்ளது. இதன் மூலம் கடன் கொடுத்த வங்கிக்கு ரூ. 478 கோடியைத் திருப்பி அளித்துக் கடனுக்குத் தீர்வு காணும் உடன்படிக்கையில், இந்தக் கூட்டமைப்பு ரொக்கப்பணமாக ரூ. 220 கோடியைச் செலுத்தியுள்ளது.


    புதுதில்லியில் உள்ள தனது தலைமையகத்தில் கடந்த 2018 மார்ச் 27ஆம் தேதி அன்று, கடன் தீர்வு உடன்படிக்கையில் நேஃபெட் கையொப்பமிட்டது. கடன் கொடுத்த எட்டு வங்கிகளின் பிரதிநிதியாக சென்ட்ரல் பேங்க் ஆஃப் இந்தியா திகழ்கிறது. கடும் நிதி நெருக்கடியில் சிக்கி அதை மூடும் நிலையில் இருந்த நேஃபெட் நிறுவனம் சாதனை அளவு லாபம் ஈட்டி, கடன் கொடுத்த வங்கிகள் மற்றும் இதர உயர் மதிப்பு கடன்தாரர்களுக்குக் கடனைத் திருப்பி செலுத்தியது வரையிலான பயணம் துன்பம் நிறைந்ததாகும்.


    இந்த நிகழ்ச்சியில் மத்திய வேளாண்துறை அமைச்சர் திரு. ராதாமோகன் சிங் சிறப்பு விருந்தினராகக் கலந்துகொண்டார். மத்திய பெட்ரோலியம் மற்றும் இயற்கை எரிவாயுத் துறை அமைச்சர் திரு. தர்மேந்திர பிரதான், வேளாண்மை மற்றும் விவசாயிகள் நல்வாழ்வுத் துறை இணையமைச்சர்கள் திரு. புருஷோத்தம் ரூபாலா, திரு. கஜேந்திர சிங் ஷெகாவத் ஆகியோர் உடனிருந்தனர். மத்திய, மாநில அரசுகள், தேசியக் கூட்டுறவு அமைப்புகள், வங்கிகள், நிதி ஆயோக் உயர் அதிகாரிகள், நேஃபெட் இயக்குனர் குழு உறுப்பினர்கள், முன்னாள் நிர்வாக இயக்குநர்கள், கூட்டுறவின் ஓய்வுபெற்ற அதிகாரிகள் உள்ளிட்ட பலரும் விழாவில் கலந்து கொண்டனர்.


    இந்த உடன்படிக்கைக்காக நேஃபெட் மற்றும் கடன் அளித்த வங்கிகளுக்கு நிகழ்ச்சியின் சிறப்பு விருந்தினர் திரு. ராதாமோகன் சிங் பாராட்டு தெரிவித்தார். பருப்பு வகைகள் மற்றும் எண்ணெய் வித்துக்கள் ஆகியவற்றை விலை ஆதரவுத் திட்டத்தின் கீழ் கொள்முதல் செய்யவும் அதன் மூலம் கூட்டமைப்புக்குக் குறிப்பிடத்தக்க வருவாயை ஈட்டியதுடன் விவசாயிகளுக்குச் சேவை அளிக்கும் கூட்டமைப்பின் முயற்சிகளை திரு. சிங் பாராட்டினார். மேலும் விவசாயிகளுக்கு சேவை அளிக்கும் வகையிலும் வெளிப்படைத்தன்மையை ஏற்படுத்தும் வகையிலும் பண்டகங்களைக் கொள்முதல் மற்றும் விநியோகம் செய்யவும் அவர் நேஃபெட் நிர்வாகத்திற்கு அழைப்பு விடுத்தார்.


    மேலும் விவரங்கள் பெற: www.pib.nic.in என்ற வலைத்தளத்தைப் பார்க்கவும்.

    
    
    (Release ID: 1530471) Visitor Counter : 43
    
    
      Read this release in: English , Hindi , Marathi