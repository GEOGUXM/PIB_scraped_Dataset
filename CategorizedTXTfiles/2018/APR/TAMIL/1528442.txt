      நிதி அமைச்சகம்

      ஆந்திரப்பிரதேசம், குஜராத், கேரளா, தெலங்கானா மற்றும் உத்தரப்பிரதேச மாநிலங்களுக்கு இடையேயான சரக்குப் போக்குவரத்துக்கு மின்னணு ரசீது வழங்கும் முறை 2018 ஏப்ரல் 15 முதல் அமலுக்கு வருகிறது
      Posted On: 10 APR 2018 11:26AM by PIB Chennai


    ஜிஎஸ்டி கவுன்சில் மேற்கொண்ட முடிவின்படி , அனைத்து மாநிலங்களுக்கு இடையேயான சரக்குப் போக்குவரத்துக்கு மின்னணு ரசீது வழங்கும் நடைமுறை 2018 ஏப்ரல் 1 முதல் அமலுக்கு வந்துள்ளது . கர்நாடக மாநிலத்திலும் மின்னணு ரசீது வழங்கும் முறை இதே தேதியிலிருந்து அமலுக்கு வந்துள்ளது . மின்னணு ரசீது வழங்கும் முறையில் ரசீதுகள் வெற்றிகரமாகத் தயாராவதுடன் , 2018 ஏப்ரல் 9 வரை , அறுபத்து மூன்று லட்சத்திற்கும் மேற்பட்ட ரசீதுகள் மின்னணு முறையில் தயாரித்து வழங்கப்பட்டுள்ளன .


    கீழ்க்காணும் மாநிலங்களிலும் , மின்னணு முறையில் ரசீது வழங்கும் திட்டம் 2018 ஏப்ரல் 15 முதல் அமலுக்கு வருகிறது :-

     1. ஆந்திரப்பிரதேசம்
     2. குஜராத்
     3. கேரளா
     4. தெலங்கானா
     5. உத்தரப்பிரதேசம்

    இந்த மாநிலங்களிலும் மின்னணு ரசீது முறை நடைமுறைக்கு வருவதை அடுத்து , வர்த்தகம் மற்றும் தொழில்துறை மேலும் வளர்ச்சியடையும் என எதிர்பார்க்கப்படுகிறது . சரக்குப்போக்குவரத்தைப் பொறுத்தவரை , நாடு முழுவதும் ஒரே மின்னணு ரசீது வழங்கும் நடைமுறைக்கு இது வழிவகுத்துள்ளது . இந்த மாநிலங்களைச் சேர்ந்த வர்த்தகம் மற்றும் தொழில்துறையினரும் , போக்குவரத்துத் தொழில்துறையினரும் , கடைசி தேதி வரை காத்திருக்காமல் , https://www.ewaybillgst.gov.in என்ற மின்னணு ரசீதுக்கான தகவில் கூடிய விரைவில் பதிவு செய்துகொள்ளலாம் .


    ----

    
    
    (Release ID: 1528442) Visitor Counter : 40
    
    
      Read this release in: Gujarati , English , Hindi , Telugu , Malayalam
    
    
    

5.