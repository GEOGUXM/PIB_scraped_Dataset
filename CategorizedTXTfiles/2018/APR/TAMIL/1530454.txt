      பணியாளர் நலன், பொதுமக்கள் குறை தீர்ப்பு மற்றும் ஓய்வூதியங்கள் அமைச்சகம்

      நிர்வாக நடுவர் மன்றக் குழுவின் தலைவர் நீதிபதி திரு. தினேஷ் குப்தா மத்திய இணையமைச்சர் டாக்டர் ஜிதேந்திர சிங் உடன் சந்திப்பு
      Posted On: 26 APR 2018 4:00PM by PIB Chennai


    மத்திய வடகிழக்குப் பிராந்திய வளர்ச்சி (தனிப்பொறுப்பு), பிரதமர் அலுவலகம், பணியாளர், பொதுமக்கள் குறைதீர்வு, ஓய்வூதியம், அணுசக்தி மற்றும் விண்வெளித் துறை இணையமைச்சர் டாக்டர் ஜிதேந்திர சிங்கை நிர்வாக நடுவர் மன்றக் குழுத் தலைவர் நீதிபதி திரு. தினேஷ் குப்தா இன்று (26.04.2018) சந்தித்தார்.


    நிர்வாக நடுவர் மன்றக் குழு என்பது இந்திய அரசின் முக்கியமானதொரு நடுவர் மன்றம் என்றும் இது அரசு ஊழியர்களின் பணி தொடர்பான விவகாரங்களுக்குத் தீர்வு காண்பதற்காக உருவாக்கப்பட்டது என்றும் டாக்டர் ஜிதேந்திர சிங் தெரிவித்தார். இது பல்வேறு நீதிமன்றங்களின் சுமையைக் குறைப்பதுடன், அரசுஊழியர்களுக்கு விரைவான நிவாரணத்தை அளிக்கிறது என்றும் அவர் கூறினார் நடுவர் மன்றத்தின் தலைவராக நீதிபதி திரு. தினேஷ் குப்தா பொறுப்பேற்றுள்ள நிலையில், நிதித்துறையில் அவரது அனுபவத்தைக் கொண்டு நடுவர் மன்றம் பயனடையும் என அமைச்சர் குறிப்பிட்டார்.


    நிர்வாக நடுவர் மன்றக் குழுவின் தலைவராகச் சமீபத்தில் பொறுப்பேற்றுக்கொண்ட நீதிபதி திரு. தினேஷ் குப்தா, நடுவர் மன்றத்தில் தேங்கியுள்ள வழக்குகளுக்குத் தீர்வு காண தாம் முன்னுரிமை அளிக்கப்போவதாக கூறினார்.


    நிர்வாக நடுவர் மன்றக் குழு கடந்த 1985ம் ஆண்டு அமைக்கப்பட்டது. மத்திய அரசு மற்றும் ஆணையங்களில் அரசுக் கட்டுப்பாட்டின் கீழ் உள்ள பணியிடங்களில் ஆள்சேர்ப்பு மற்றும் நியமனங்கள் தொடர்பான விவகாரங்களுக்குத் தீர்வு காணும் வகையில் இந்த நடுவர் மன்றம் அமைக்கப்பட்டுள்ளது.


    *****

    
    
    (Release ID: 1530454) Visitor Counter : 49
    
    
      Read this release in: English , Hindi