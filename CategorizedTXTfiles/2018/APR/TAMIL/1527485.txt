      சாலைப் போக்குவரத்து மற்றும் நெடுஞ்சாலைத்துறை அமைச்சகம்

      தேசிய நெடுஞ்சாலை கட்டுமானப் பணிகளில் இருபது சதவீத வளர்ச்சியை எட்டி சாதனை
      Posted On: 03 APR 2018 4:51PM by PIB Chennai


    2017-18- ம் ஆண்டில் 9,829 கிலோமீட்டருக்கு மேல் தேசிய நெடுஞ்சாலை பணிகள் மேற்கொள்ளப்பட்டுள்ளதாக , மத்திய சாலைப்போக்குவரத்து & நெடுஞ்சாலை , கப்பல் , நீர்வளம் , நதிகள் மேம்பாடு மற்றும் கங்கை புத்துயிரூட்டல் துறை அமைச்சர் திரு . நிதின் கட்கரி தெரிவித்துள்ளார் . கடந்த ஆண்டு 8,231 கிலோமீட்டர் தொலைவுக்கு சாலைகள் அமைக்கப்பட்ட நிலையில் , இந்த ஆண்டு இருபது சதவீத வளர்ச்சி ஏற்பட்டுள்ளதை இது பிரதிபலிக்கிறது . கடந்த ஆண்டு 15,948 கிலோமீட்டர் தொலைவுக்கு சாலை அமைக்கும் பணிகளுக்கு ஒப்பந்தம் விடப்பட்ட நிலையில் இந்த ஆண்டு 17055 கிலோமீட்டர் தொலைவுக்கு பணிகள் கொடுக்கப்பட்டுள்ளது . தேசிய நெடுஞ்சாலை கட்டுமானப் பணிகளுக்காக 2017-18- ம் ஆண்டில் ரூ .1,16,324 கோடி செலவிடப்பட்டுள்ளது .


    புதுதில்லியில் இன்று செய்தியாளர்களிடம் பேசிய அமைச்சர் , வரும் நிதியாண்டு முதல் , சர்வதேச அளவில் பின்பற்றப்படும் கிலோமீட்டர் கணக்கீடு முறை இந்தியாவிலும் பின்பற்றப்பட இருப்பதாகக் கூறினார் . தேசிய நெடுஞ்சாலை கட்டுமானப்பணிகள் , சாலைப்போக்குவரத்து அமைச்சகத்தால் இதுவரை , நேரியல் நீளம் அடிப்படையில் கணக்கீடு செய்யப்பட்டு வந்ததாக குறிப்பிட்ட அவர் , முடிவடைந்த பணிகளின் அளவு பற்றி இந்த முறையில் முழுமையாக கணக்கிட முடியவில்லை என்றும் தெரிவித்தார் .


    மேலும் விவரங்களுக்கு : www.pib.nic.in என்ற வலைதளத்தை பார்க்கவும் .


    *******

    
    
    (Release ID: 1527485) Visitor Counter : 42
    
    
      Read this release in: English , Hindi