      சுற்றுலா அமைச்சகம்

      உலக வெளிநாட்டு சுற்றுலா பயணிகள் வருகையில் இந்தியாவின் பங்களிப்பை 2020ல் 1% ஆகவும் 2025ல் 2% அதிகரிக்கவும் அரசு இலக்கு: சுற்றுலா அமைச்சர்
      Posted On: 04 APR 2018 5:03PM by PIB Chennai


    உலக வெளிநாட்டு சுற்றுலா பயணிகள் வருகையில் இந்தியாவின் பங்களிப்பு 2016 ம் ஆண்டில் 0.7% ஆக இருந்தது . எனினும் உலக வெளிநாட்டு சுற்றுலா பயணிகள் வருகையில் இந்தியாவின் பங்களிப்பு ( வெளிநாட்டு சுற்றுலா பயணிகள் வருகை மற்றும் வெளிநாட்டில் வாழும் நம் நாட்டு பயணிகள் வருகை சேர்த்து ) 2016 ம் ஆண்டில் 1.18% ஆக இருந்தது .


    உலக வெளிநாட்டு சுற்றுலா பயணிகள் வருகையில் இந்தியாவின் பங்களிப்பை 2020 ல் 1% ஆகவும் 2025 ல் 2% அதிகரிக்கவும் அரசு இலக்கு நிர்ணயித்துள்ளது .


    ஸ்வதேஷ் தர்ஷன் எனப்படும் ஒருங்கிணைந்த நோக்கநிலை அடிப்படையிலான சுற்றுலா வட்டப்பாதை மற்றும் பிரசாத் எனப்படும் யாத்திரை புத்துயிர் மற்றும் ஆன்மிக , பாரம்பரிய விரிவாக்க இயக்கம் என்னும் இரண்டு முன்னோடி திட்டங்களை சுற்றூலா அமைச்சகம் மேற்கொண்டுள்ளது. சுற்றுலா உள்கட்டமைப்பை உருவாக்கி அதன் மூலம் சுற்றுலாவுக்கு ஆதரவான கலாச்சாரத்தை மக்களிடையே உருவாக்குவது இதன் நோக்கமாகும்.


    சுற்றுலா பயணிகளிடம் நல்ல முறையில் நடந்து கொண்டு அவர்களிடையே அதிதி தேவோ பவ எனப்படும் விருந்தினர்கள் இறைவனுக்கு இணையானவர்கள் எனும் உணர்வை உறுதிப்படுத்துவதற்காக சுற்றுலா துறையில் சம்பந்தப்பட்டவர்கள் மற்றும் பொது மக்களிடையே ஏற்படுத்தும் வகையில் சமூக விழிப்புணர்வு ஊடக இயக்கத்தை அமைச்சகம் மேற்கொண்டுள்ளது .


    மாநிலங்களவையில் கேள்வி ஒன்றுக்கு எழுத்துபூர்வமாக பதில் அளித்த மத்திய சுற்றுலா துறை இணையமைச்சர் (தனிப்பொறுப்பு) திரு. கே.ஜே. அல்ஃபோன்ஸ் இதனைத் தெரிவித்துள்ளார்.


    *****


    

    
    (Release ID: 1527719) Visitor Counter : 42
    
    
      Read this release in: English