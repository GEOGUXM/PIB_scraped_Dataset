      வணிகம் மற்றும் தொழில்துறை அமைச்சகம்

      “தொடங்குக இந்தியா” திட்டத்திற்கான ஊக்கங்கள்
      Posted On: 12 APR 2018 1:34PM by PIB Chennai


    இந்திய அரசு “தொடங்குக இந்தியா” என்ற திட்டத்தை 2016ம் ஆண்டு ஜனவரி 16ம் தேதி உருவாக்கியது. புதுமையாக்கத்தையும் தொழில்முனைவுத் திறனையும் ஊக்குவிப்பதற்காக இத்திட்டம் கொண்டுவரப்பட்டது. மத்திய அரசின் இந்த நடவடிக்கை பல்வேறு துறைகளில் பெரிய அளவில் வேலைவாய்ப்புகள் உருவாவதற்கும் நாட்டின் பொருளாதார வளர்ச்சியை அதிகரிக்கவும் வலுவான சூழ்நிலையை ஏற்படுத்தும்.


    2. இந்த ஊக்கத் திட்டத்தின் ஓர் அம்சமாக, தொழில்கொள்கை மற்றும் மேம்பாட்டுத் துறை 2018, ஏப்ரல் 11 தேதியிட்ட ஓர் அறிவிக்கையை (எண்: 364(E) ) அரசிதழில் வெளியிட்டுள்ளது. இதன்படி விரிவான அனைத்து அமைச்சக வாரியத்தை (IMB) அமைக்கும் வகையில் இந்த அறிக்கை அமைந்துள்ளது. இந்த வாரியம் “தொடங்குக இந்தியா” திட்டத்திற்காக அனுப்பப்படும் விண்ணப்பங்களைப் பரிசீலித்து, வருமான வரிச் சட்டத்தின் கீழ் ( Income Tax Act 1961 ) ஊக்கத் தொகைகளைப் பெற துணை புரியும்.


    அ) “தொடங்குக இந்தியா” திட்டத்தின் கீழ் தகுதியுள்ள நிறுவனங்கள் பங்கு கள் மீதான கூடுதல் மதிப்புக்கு 56ஆவது பிரிவன் கீழ் வருமான வரி விலக்கு


    ஆ) “தொடங்குக இந்தியா” திட்டத்தின் கீழ் தகுதியுள்ளவர்கள் ஈட்டும் லாபம் மற்றும் ஆதாயத்தில் 100 சதவீத கழிவு வருமான வரிச் சட்டத்தின் ( 80 IAC of the Act) கீழ் ஏழு முறை மேற்கொள்ளப்படும் வருமான வரி மதிப்பீடுகளில் மூன்று முறை இச்சலுகை கிடைக்கும்.


    3. வருமான வரிச் சட்டத்தின் 56ஆவது பிரிவு மற்றும் 80வது ( section 56 and Section 80 IAC of the Act ) பிரிவின் கீழ் “தொடங்குக இந்தியா” சான்றிதழைப் பெறுவதற்கான விண்ணப்பங்களைத் தொழில்கொள்கை மற்றும் மேம்பாட்டுத் துறையின் இணையம் மூலமாகச் சமர்ப்பிக்கலாம். அந்த விண்ணப்பங்களை அனைத்து அமைச்சக வாரியம் (IMB) பரிசீலிக்கும்.


    4. வருமான வரிச் சட்டத்தின் 56ஆவது பிரிவுக்காக முதலீட்டாளர்கள், “தொடங்குக இந்தியா” திட்டத்தில் சேரத் தகுதிபடைத்தோர் யாரிடமிருந்தும் பங்கு முதலீட்டைப் பெற்றுக் கொள்ளலாம்.

     1. நாட்டில் “தொடங்குக இந்தியா” திட்டத்திற்கு உகந்த சூழலை அரசு அமைத்துத் தரும் வகையில் அரசின் தொடர் முயற்சியாக, தொழில்கொள்கை மற்றும் மேம்பாட்டுத் துறையுடன் அரசின் அமைச்சகங்கள், துறைகள், ஒழுங்குமுறைகள், முதலீட்டாளர்கள், தொடங்கு இந்தியா திட்டத்தில் இடம்பெற்றோர் ஆகியோருடன் ஆலோசனை நடத்திவருகிறது. வருமான வரிச் சலுகை ( exemptions under the Income Tax Act, 1961 ) தொடர்பாக “தொடங்குக இந்தியா” திட்டத்தின் கீழ் வருவோரின் கோரிக்கைகளைத் தீர்க்கும் வகையில் தேவையான திருத்தங்கள் அறிவிக்கை மூலம் அறிமுகம் செய்யப்பட்டன.

    6. இந்த அறிவிக்கையில் திருத்தங்கள் அறிமுகம் செய்யப்படுவதன் மூலம் தொடங்குக இந்தியா திட்டத்தின் கீழ் வருவோர் எளிதாக நிதியுதவி பெற வழியேற்படும் என எதிர்பார்க்கப்படுகிறது. இது அவர்கள் புதிய தொழில்களில் ஈடுபடுவதை எளிதாக்கும். அவ்வாறு தொழில்களை மேம்படுத்துவதற்கான சூழலும் அமையும். தொழில்முனைவுத் திறனையும் அதிகரிக்கச் செய்யும்.


    ************

    
    
    (Release ID: 1528827) Visitor Counter : 79
    
    
      Read this release in: English , Hindi , Marathi
    
    
    

1.