      ஜவுளித்துறை அமைச்சகம்

      கைத்தறி மற்றும் கைவினைப் பொருட்கள் துறைகளை ஊக்குவிக்க மத்திய – மாநில அரசுகளுக்கு இடையே ஒத்துழைப்பு
      Posted On: 27 APR 2018 10:53AM by PIB Chennai


    கைத்தறி மற்றும் கைவினைப் பொருட்கள் துறைகளுக்கான மத்திய அரசின் பல்வேறு திட்டங்கள் குறித்து புதுதில்லியில் நடைபெற்ற மாநில ஜவுளித்துறை அமைச்சர்கள் கூட்டத்தில் விரிவான ஆய்வு நடத்தப்பட்டது. மத்திய ஜவுளித்துறை மற்றும் தகவல் ஒலிபரப்புத்துறை அமைச்சர் திருமதி ஸ்மிருதி இரானி கூட்டத்திற்குத் தலைமை வகித்தார். ஜவுளித்துறை இணைஅமைச்சர் திரு. அஜய் தம்தா, ஜவுளித்துறைச் செயலர் அனந்த் குமார் சிங் ஆகியோர் கூட்டத்தில் கலந்துகொண்டனர்.


    கைத்தறி மற்றும் கைவினைப் பொருட்கள் துறைகளை மேம்படுத்துவதற்கான மத்திய அரசின் திட்டங்கள் குறித்து விரிவான செயல்முறை விளக்கத்தைச் சம்பந்தப்பட்ட மேம்பாட்டு ஆணையர்கள் அளித்தனர்.


    நெசவாளர்கள் மற்றும் கைவினைக் கலைஞர்களின் அனைத்துவிதமான மேம்பாட்டை வலியுறுத்திய மத்திய அமைச்சர் திருமதி ஸ்மிருதி இரானி, மத்திய- மாநில அரசுகளின் அதிகாரிகள், உஜ்வாலா திட்டம், தூய்மை இயக்கம் போன்ற மத்திய அரசின் அனைத்துத் திட்டங்களும், ஜவுளி அமைச்சகத்தின் முயற்சியின் பேரில், பயனாளிகளைச் சென்றடைவதை உறுதிப்படுத்த வேண்டும் என்று கேட்டுக்கொண்டார்.


    கைத்தறி மற்றும் கைவினைஞர்கள் தங்களது உற்பத்திப் பொருட்களை இந்தியக் கைத்தறியின் வர்த்தக முத்திரையுடன் பதிவு செய்து கொள்வதை, கூட்டத்தில் கலந்துகொண்ட அனைவரும் ஊக்குவிக்க வேண்டும் என்று அமைச்சர் வலியுறுத்தினார். கைத்தறி மற்றும் கைவினைஞர்கள் தொகுப்புகளின் நடவடிக்கைகளைச் சீரான காலஇடைவெளியில் ஆய்வு செய்து உற்பத்திக்கான இலக்குகளை நிர்ணயிக்க வேண்டும் என்று மாநில அமைச்சர்களை அவர் கேட்டுக்கொண்டார். மத்திய ஜவுளி அமைச்சகம் மேற்கொண்டுள்ள முன்முயற்சிகள் மூலம், நெசவாளர்கள், கைவினைஞர்கள் மற்றும் அவர்களது குடும்பத்தினரை இந்திராகாந்தி தேசியத் திறந்தவெளிப் பல்கலைக்கழகம் மற்றும் தேசியத் திறந்தவெளிப் பள்ளி நிறுவனம் ஆகியவற்றில் பதிவுசெய்து கொள்வதன் அவசியத்தை ஊக்குவிக்க வேண்டும் என்றும் அமைச்சர் வலியுறுத்தினார்.


    ------

    
    
    (Release ID: 1530542) Visitor Counter : 35
    
    
      Read this release in: English , Hindi , Marathi