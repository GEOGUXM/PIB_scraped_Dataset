      குடியரசுத் துணைத் தலைவர் செயலகம்

      நிர்வாகத்துக்கு மிகப் பொருத்தமான நடைமுறை ஜனநாயகமே – இதனைப் பாதுகாப்பதில் திரு. அடல்ஜி வெற்றியடைந்தார் : குடியரசுத் துணைத் தலைவர்
      Posted On: 10 APR 2018 8:19PM by PIB Chennai


    அரசு நிர்வாகத்துக்கு மிகப் பொருத்தமான நடைமுறையான ஜனநாயகத்தைப் பேணிப் பாதுகாத்ததலில் திரு. அடல்ஜி வெற்றி பெற்றதாகக் குடியரசுத் துணைத் தலைவர் திரு. எம். வெங்கையா நாயுடு கூறியுள்ளார். முன்னாள் பிரதமர் திரு அடல் பிஹாரி வாஜ்பாயி தொடர்பான “சர்வபிரியா அடல்ஜி”, “ஜனநாயக் அடல்ஜி”, “அடல் ஜீவன் கதா” ஆகிய நூல்களைப் புதுதில்லியில் வெளியிட்டு அவர் பேசினார். நாடாளுமன்ற விவகாரத்துறை, புள்ளியியல் மற்றும் திட்டச் செயலாக்கத்துறை இணையமைச்சர் திரு.விஜய் கோயல் உள்ளிட்டோர் இந்த நிகழ்ச்சியில் கலந்துகொண்டனர்.


    புத்தகங்கள், சமுதாயத்தைப் பிரதிபலிக்கும் சிறந்த கண்ணாடியாக விளங்குகின்றன என்றும், அந்தக் கண்ணாடியில் சமுதாயத்திற்குப் பொருத்தமான பிம்பங்கள் அதிக அளவில் காணப்படுகின்றன என்றும் குடியரசு துணைத்தலைவர் கூறினார். அதனால், சமுதாயத்தின் உண்மையான அர்த்தத்தை புத்தகங்கள் பிரதிபலிக்கின்றன என்று அவர் தெரிவித்தார். திரு.அடல் பிஹாரி வாஜ்பாயியின் சிறப்பான வாழ்க்கையை எழுத்துக்கள் மூலம் வடிப்பது மிகப்பெரிய சவாலாகும் என்று அவர் தெரிவித்தார். திரு அடல்ஜி முதலில் சிறந்த கவிஞர், அதன்பின்னரே பொருத்தமான அரசியல்வாதி என்பதே உண்மை என்று அவர் கூறினார்.


    திரு அடல்ஜி-யின் ஆளுமை காரணமாக நாட்டுக்காக அவர் எடுத்த அனைத்து முடிவுகளும், கொடுத்த வாக்குறுதிகளை நிறைவேற்றும் தன்மையையும், அனைவரும் அறிந்ததே எனக் குடியரசுத் துணைத் தலைவர் கூறினார். ஜனநாயகத்தின் மாண்புகள், வாக்கின் மதிப்பு ஆகியவற்றைப் பாதுகாப்பதில் திரு அடல்ஜி, உறுதியுடன் இருந்தார் என்று கூறிய அவர், எல்லாச் சூழ்நிலைகளிலும் ஒற்றுமை மற்றும் ஒத்திசைவுடன் அவர் நாட்டுக்காகச் சேவை புரிந்துவந்தார் எனக் குறிப்பிட்டார். அவருடைய குணநலன்கள் காரணமாகவே, நாட்டின் வரலாற்றில் முதன் முதலாகக் கூட்டணி அரசை அமைத்த தலைவர் என்ற பெருமையை, அவர் பெற்றார் எனக் குடியரசு துணைத் தலைவர் தெரிவித்தார்.


    மக்கள் நலனுக்கு திரு அடல்ஜி எப்போதும் முன்னுரிமை அளித்தார் என்றும் விவசாயிகள், ஏழை மக்கள், கல்வி அறிவு இல்லாதவர்கள், ஆதரவற்றோர் புறக்கணிக்கப்பட்ட பிரிவினர் ஆகியோரைப் பற்றியே அவர் கவலை கொண்டிருந்தார் என்றும் குடியரசுத் துணைத் தலைவர் கூறினார். இதற்காக பல்வேறு திட்டங்களைச் சரியாகச் செயல்படுத்தி, நாட்டின் புதிய வளர்ச்சிக்கு திரு.அடல்ஜி பெரிதும் உதவினார் என்றும் அவர் குறிப்பிட்டார்.


    அரசு நிர்வாகத்தைச் செவ்வனே நடத்திச்செல்ல ஜனநாயகம்தான் ஏற்ற நடைமுறை என்பதை நன்கு உணர்ந்த திரு அடல்ஜி அதைப் பாதுகாப்பதில் பெரும் வெற்றியடைந்தார். இந்தக் காரணத்தால்தான், நல்லாட்சிக்கு உதாரணமாக அவருடைய ஆட்சி நினைவு கூரப்படுகிறது என்று குடியரசு துணைத் தலைவர் தெரிவித்தார்.


    -----

    
    
    (Release ID: 1528614) Visitor Counter : 53
    
    
      Read this release in: English