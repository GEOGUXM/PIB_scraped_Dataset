      சுற்றுச்சூழல் மற்றும் வனத்துறை அமைச்சகம்

      “2030 வாக்கில் நிலம் தரக்குறைவு சமன்படுத்தும் நிலையை அடைதல்-ஒரு முக்கியத் தேவை”: டாக்டர் ஹர்ஷ் வர்தன்
      Posted On: 24 APR 2018 2:27PM by PIB Chennai


    2030 வாக்கில் நிலம் தரக்குறைவு சமன்படுத்தும் நிலையை அடைதல்-ஒரு முக்கியத் தேவை என்று மத்திய சுற்றுச்சூழல். வனம், பருவநிலை மாற்றத் துறை அமைச்சர் டாக்டர் ஹர்ஷ் வர்தன் கூறியிருக்கிறார். புதுதில்லியில் இன்று (24.04.2018) பாலைவனமாவதை எதிர்ப்பதற்கான ஐ.நா. உடன்பாட்டின்படி நடைபெறும் ஆசியா-பசிபிக் மண்டல 4 நாள் பயிலரங்கைத் தொடங்கிவைத்துப் பேசிய அவர், நிலம் ஒரு முக்கிய ஆதாரம் என்பதை வலியுறுத்தினார். அதன் வளங்களைப் பாதுகாத்து பயன்படுத்துவதும், அதே சமயம் அதன் நலம் கெட்டுப் போகாமல் பாதுகாப்பதும் அவசியம் என்றார். நிலம் தரம் குறைந்துபோவதையும், பாழடைந்துபோவதையும், வறட்சியையும் எதிர்க்கும் மைல்கல்லாக இந்தப் பயிலரங்கை மாற்றியமைக்குமாறு அதில் பங்கேற்றுள்ள பிரதிநிதிகளை அமைச்சர் கேட்டுக்கொண்டார்.


    இந்தியாவில் தரம் குறைந்துபோன நிலத்தின் மொத்தப் பரப்பு 96.40 மில்லியன் ஹெக்டேர் ஆகும். இது இந்திய நாட்டின் பூகோளப் பரப்பில் 29.32 சதவீதமாகும் என்று டாக்டர் ஹர்ஷ் வர்தன் கூறினார். வறட்சிக்கும், பாழ்ப்பட்டுப் போதலுக்கும் நிமிடம் ஒன்றுக்கு 23 ஹெக்டேர் பரப்பைப் புஞ்சை நிலம் இழந்துவருவதாக குறிப்பிட்ட அமைச்சர், இது 20 மில்லியன் டன் உணவு தானிய உற்பத்தி இழப்புக்குச் சமமானது என்று கூறினார். ஐ.நா.வின் இந்த உடன்பாட்டில் இந்தியா மிக உறுதியாக இருப்பதை வலியுறுத்திய அமைச்சர், நாட்டில் மொத்த பூகோளப் பரப்பில் 70 சதவீதம் புஞ்சை நிலம் என்றும். 30 சதவீதம் நிலம் தரக்குறைவினால் பாதிக்கப்பட்டது என்றும். 25 சதவீதம் பாழ்படுவதால் பாதிக்கப்பட்டுள்ளது என்றும் கூறினார்.


    உலகளவில் பார்த்தால் ஒவ்வோர் ஆண்டும் 2400 கோடி டன் வளமான நிலம் மற்றும் 27 ஆயிரம் உயிரி இனங்கள் ஆகியவை அழிந்துவருவதாக டாக்டர் ஹர்ஷ் வர்தன் தெரிவித்தார். உலகின் 30 சதவீத மக்கள் உலர்ந்த பகுதிகளில் வாழ்ந்துவருவதாகவும் அவர் கூறினார். யுனஸ்கோவின் உலகப் பாரம்பரிய ஸ்தலங்கள் 21-ல் 8 புஞ்சை நிலப் பகுதியில் அமைந்துள்ளன என்றும் அவர் கூறினார்.


    மேலும் விவரங்களுக்கு www.pib.nic.in என்ற வலைத்தளத்தைப் பார்க்கவும்.

    
    
    (Release ID: 1530030) Visitor Counter : 51
    
    
      Read this release in: Hindi , English , Marathi