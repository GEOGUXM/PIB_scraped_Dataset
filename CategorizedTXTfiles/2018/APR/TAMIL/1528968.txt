      குடியரசுத் தலைவர் செயலகம்

      ஜாம்பியா அதிபர் மாளிகையில் நடைபெற்ற விருந்தில் இந்தியக் குடியரசுத் தலைவர் திரு. ராம்நாத் கோவிந்த் உரை
      Posted On: 12 APR 2018 7:35PM by PIB Chennai


    ”ஜாம்பியா அதிபர் அவர்களே,


    இந்தியாவுக்கும் ஜாம்பியா நாட்டுக்கும் இடையிலான உறவு சிறப்புக்குரியது. நமது தேசத் தந்தையரான மகாத்மா காந்தி, அதிபர் கென்னத் கவுண்டா ஆகியோரின் பாரம்பரியத்தைப் பின்பற்றி அமைந்த உறவு இது. நீதி, விடுதலை, ஒற்றுமை ஆகியவை தேவைக்குரியவர்களுக்காக நாம் காட்டும் அர்ப்பணிப்பையும் உறுதிப்பாட்டையும் பல ஆண்டுகள் கண்டு உணர்ந்திருக்கிறோம் .


    தற்போதும் நம் இரு நாடுகளின் நட்பு அதே வீரியம், அதே ஆர்வத்துடன் நீடித்து நிலைப்பது குறித்து நான் பெரிதும் உவகை கொள்கிறேன். நமது நட்பு “எல்லாக் காலத்துக்கும், குறிப்பாக நெருக்கடியிலும் கைகொடுக்கும் நட்பு“ என்று குறிப்பிடுவது கவுரமானதும் சிறப்புக்குரியதாகவும் என்று கூற விரும்புகிறேன்.


    நமது இரு நாடுகளுக்கும் இடையில் பொதுத் தன்மைகள் பல உண்டு. இந்தியாவில் கம்பீரமான தாஜ்மகால், ஜாம்பியாவில் எழில்கொஞ்சும் விக்டோரியா நீர்வீழ்ச்சி ஆகிய உலக அதிசயங்கள் மட்டுமல்ல, இரு நாடுகளிலும் உள்ள ஜனநாயக ஆளுகை, சட்டம், மனித உரிமைகளை மதித்தல், உள்ளடக்கிய அபிவிருத்தி ஆகியவற்றில் காட்டப்படும் உறுதிப்பாடும் நமது பொதுவான தன்மைகளாகும் நமது பொருளாதார ஒத்துழைப்பு சிறப்பாக அமைந்துள்ளது. இன்னும் இணைந்து செயல்பட விரும்புகிறோம். உங்களது நாட்டின் தலைமையும் பொருளாதாரக் கொள்கைகளும் இந்திய நிறுவனங்களுக்கு ஊக்கமளிக்கின்றன. உங்களது நாட்டு மக்களுடனும் சமுதாயத்துடனும் கூட்டாண்மையில் புதிதாகச் சில முனைப்புகள், திட்டங்களை உருவாக்குவதில் இரு நாடுகளும் கவனமாக இருக்கின்றன.


    இரட்டைவரிவிதிப்புமுறையைத் தவிர்ப்பதற்கான உடன்பாட்டில் கையெழுத்திடப்பட்டது நமது பொருளாதார உறவுக்குப் பெரிதும் உத்வேகத்தை அளிக்கும்.


    சுகாதாரம், மின்சக்தி ஆகிய துறைகளில் இரு நாடுகளும் காட்டும் அக்கறை இரு நாடுகளிலும் வாழும் மக்களுக்குக் கூடுதல் மதிப்பை அளிக்கிறது. திறன் மேம்பாட்டையும் பயிற்சியைும் அதிகரிப்பதைக் குறிக்கோளாகக் கொண்டிருக்கிறோம். இந்தச் சூழ்நிலையில் தொழில்முனைவு மேம்பாட்டு மையத்தை ஜாம்பியாவில் நிறுவுவதற்கு நாங்கள் உதவியிருக்கிறோம்.


    ராணுவம் மற்றும் பாதுகாப்பு நடவடிக்கைகளில் நம் இரு நாடுகளும் வலுவான கூட்டாளிகளாக இருக்கிறோம். நமது அரசியல் நல்லுறவுகளைப் பொறுத்தவரையில், பாதுகாப்பு உறவுகளில் சுமுகமான நிலையைப் பராமரித்துவருகிறோம். நமது மக்கள் பல்வேறு தளங்களில் இணைந்து போரிட்டிருக்கிறோம். இந்த வலுவான அடித்தளத்தில் பாதுகாப்பைக் கட்டமைப்போம். என்று குடியரசுத் தலைவர் பேசினார்.


    ***


    
    

    
    (Release ID: 1528968) Visitor Counter : 48
    
    
      Read this release in: English