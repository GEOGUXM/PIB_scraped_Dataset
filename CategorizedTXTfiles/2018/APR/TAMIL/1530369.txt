      குடியரசுத் துணைத் தலைவர் செயலகம்

      பொலிவுறு நகரங்கள் இயக்கம் இந்தியாவின் நகர்ப்புற மறுமலர்ச்சிக்குத் தொடக்கமாக இருக்கிறது: குடியரசுத் துணைத் தலைவர்
      Posted On: 25 APR 2018 7:51PM by PIB Chennai


    இந்தியாவின் நகர்ப்புற மறுமலர்ச்சிக்குத் தொடக்கமாக இருப்பது பொலிவுறு நகரங்கள் இயக்கமாகும் என்று குடியரசுத் துணைத் தலைவர் திரு. எம். வெங்கையா நாயுடு கூறியிருக்கிறார். புது தில்லியில் 25.04.2018 அன்று டாக்டர் சமீர் ஷர்மா எழுதிய ‘ஸ்மார்ட் சிட்டிஸ் அன்பண்டில்ட்’ என்ற நூலை வெளியிட்டு அவர் உரையாற்றினார். மத்திய வீட்டுவசதி மற்றும் நகர்ப்புற விவகாரங்கள் துறை இணைஅமைச்சர் (தனிப்பொறுப்பு) திரு. ஹர்தீப் சிங் பூரி மற்றும் முக்கியப் பிரமுகர்கள் இந்த நிகழ்ச்சியில் பங்கேற்றனர்.


    தூய்மையான குடிநீர், துப்புரவான இடங்கள், கழிப்பறைகள், அடிப்படைக் கட்டமைப்பு போன்ற தேவைப்படும் வசதிகளுடன் மக்கள் வாழ்வதற்கு உகந்த நகரமாக இருப்பது பொலிவுறு நகரமே என்று குடியரசுத் துணைத் தலைவர் கூறினார். இதனை ஒரு மறுமலர்ச்சி என்று கூறுவது ஏனெனில் பொலிவுறு நகர இயக்கத்தைத் திட்டமிடுதல், அணுகுமுறை மற்றும் அமலாக்கத்தில் சிறந்த மாற்றம் செய்யப்பட்டுள்ளது என்றும் அவர் கூறினார்.


    பிரதமர் திரு. நரேந்திரமோடியால் “தேசத்தை மாற்றியமைக்கும் இயக்கம்” என வர்ணிக்கப்பட்டுள்ள பொலிவுறு நகரங்கள் இயக்கம் பொருளாதாரச் செயல்பாடுகளின் நீடிக்கவல்ல மையங்களாகவும் குடிமக்களுக்குத் தரம் உயர்ந்த வாழ்க்கையை அளிப்பதாகவும் விளங்கும் மாற்றத்திற்கான நகரங்கள் ஆகும் என்று குடியரசுத் துணைத் தலைவர் குறிப்பிட்டார். இந்த இயக்கத்தின் மற்றொரு குறிப்பிடத்தக்க அம்சம் என்பது நகரங்களின் தகுதி மதிப்பீடாகும் என்றும் அவர் கூறினார். பொலிவுறு நகர இயக்கத்தின் மேலும் ஒரு முக்கியமான நடைமுறை சார்ந்த விஷயம் என்பது இங்கு வெளிப்படைத்தன்மைக்கும், பதில் சொல்லும் கடமைக்கும் டிஜிட்டல் தொழில்நுட்பம் பயன்படுத்தப்படுவதாகும் என்றும் அதேபோல் அங்குள்ள குடிமக்களுக்கான சேவை வழங்குவதிலும் முன்னேற்றம் ஏற்படும் என்றும் அவர் தெரிவித்தார்.


    மேலும் விவரங்களுக்கு www.pib.nic.in என்ற இணையதளத்தைக் காணவும்.


    *****

    
    
    (Release ID: 1530369) Visitor Counter : 31
    
    
      Read this release in: English , Urdu