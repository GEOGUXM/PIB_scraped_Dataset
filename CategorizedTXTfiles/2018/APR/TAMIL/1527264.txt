      பெட்ரோலியம் மற்றம் இயற்கை எரிவாயு அமைச்சகம்

      கோனார்க் சூரியக் கோயிலில் உலகத்தரம் வாய்ந்த விளக்க மையம் மற்றும் சுற்றுலா வசதிகளை பெட்ரோலியத்துறை அமைச்சர் தொடங்கி வைத்தார்
      Posted On: 01 APR 2018 7:38PM by PIB Chennai


    மத்திய பெட்ரோலியம் மற்றும் இயற்கை வாயு, திறன்மேம்பாடு மற்றும் தொழில்முனைவோர் துறை அமைச்சர் திரு தர்மேந்திர பிரதான் ஒடிஷாவில் உத்கல் தின கொண்டாட்டத்தையொட்டி, கோனார்க்கில் உள்ள சூரியக் கோயிலில் உலகத்தரம் வாய்ந்த விளக்க மையம் மற்றும் சுற்றுலாப் பயணிகளுக்கான வசதிகளை தொடங்கிவைத்தார்.


    அந்த நிகழ்ச்சியில் கலந்து கொண்டவர்களிடையே உரையாற்றிய திரு தர்மேந்திர பிரதான், கோனார்க் சூரியக் கோயிலில் அரிய கட்டடக் கலையை பறைசாற்றும் வகையில் நவீன விளக்க மையம் உள்பட சுற்றுலாப் பயணிகள் நலன் சார்ந்த உள்கட்டமைப்பு மற்றும் இதர வசதிகளை செய்து கொடுத்துள்ள இந்தியன் ஆயில் அறக்கட்டளையைப் பாராட்டினார். இந்த அறக்கட்டளை பெட்ரோலியம் மற்றும் இயற்கை வாயு அமைச்சகத்தின் கீழ் செயல்படும் இந்திய எண்ணெய் கழகத்தின் நிதியுதவியுடன் ஆதாயமற்ற நோக்கில் இயங்கிவருகிறது.


    ஒடிஷா மாநிலத்திற்கு பெருமை சேர்க்கும் விதத்தில் திகழும் கோனார்க் சூரியக் கோயிலின் கட்டடக் கலையின் அற்புதத்தை உலகிற்கு எடுத்துக்காட்ட வேண்டியது அவசியம் என்று கூறிய அவர், இதற்காகவே விளக்க மையம் ஏற்படுத்தப்பட்டுள்ளது என்றார். உள்நாட்டு மற்றும் வெளிநாட்டு சுற்றுலாப் பயணிகளின் நலனுக்காக, கோனார்க் சூரியக் கோயிலின் சிற்பக்கலை வளத்தை விளக்க மையத்தின் மூலம் எடுத்துக் காட்டுவதற்காக திரு ரகுநாத் மகாபத்ராவையும் அவர் வாழ்த்தினார். கோயில் வளாகத்தில் உருவாக்கப்பட்டுள்ள நவீன வசதிகள் வருங்காலத்தில் அதிக சுற்றுலாப் பயணிகளை நிச்சயமாக ஈர்க்கும் என்று அமைச்சர் மேலும் தெரிவித்தார்.


    மேலும் விவரங்களுக்கு www.pib.nic.in என்ற வலைதளத்தை அணுகவும்.

    
    
    (Release ID: 1527264) Visitor Counter : 80
    
    
      Read this release in: English