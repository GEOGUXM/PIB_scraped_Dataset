      குடியரசுத் துணைத் தலைவர் செயலகம்

      நாட்டை மேம்படுத்துவதற்கு மத்திய மாநில அரசுகள் அணியாகச் சேர்ந்து உழைக்க வேண்டும்: குடியரசுத் துணைத் தலைவர்
      நகர்ப்புறக் கிராமப்புற இடைவெளியைக் குறைத்துக் கிராமப்புற மக்களைச் சென்றடைய வேண்டும்;
      இந்திய பெட்ரோலிய எரிசக்தி நிறுவனத்தின் மாணவர்களுடன் கலந்துரையாடினார்
      Posted On: 12 APR 2018 7:23PM by PIB Chennai


    நாட்டை மேம்படுத்துவதற்கு மத்திய, மாநில அரசுகள் அணியாகச் சேர்ந்து உழைக்க வேண்டும் என்றும் மாநிலங்கள் இல்லாமல் நாடு வளர்ச்சியடைய முடியாது என்றும் குடியரசுத் துணைத் தலைவர் திரு. எம். வெங்கையா நாயுடு கூறியிருக்கிறார். ஆந்திரப்பிரதேசம் விசாகப்பட்டினத்தில் இன்று (12.04.2018) இந்தியப் பெட்ரோலிய எரிசக்தி நிறுவனத்தின் மாணவர்களுடன் அவர் கலந்துரையாடினார்.


    நகர்ப்புற - கிராமப்புற இடைவெளியைக் குறைப்பது பற்றிப் பேசிய குடியரசுத் துணைத் தலைவர், மேம்பாடுகள் கிராமப்புற மக்களைச் சென்றடைய வேண்டும் என்று கூறினார். கிராமப்பகுதி மேம்பாட்டிற்கு இணைப்புகள் மிகவும் முக்கியமானவை என்றும் அவர் கூறினார்.


    இந்தியாவின் வளரும் எரிசக்தி தேவைகளுக்குச் சூரியச்சக்தி, அனல்மின் சக்தி, நீர்மின்சக்தி, காற்றுச் சக்தி, எண்ணெய் மற்றும் எரிவாயு ஆகியவற்றை சரியான முறையில் கலந்து பயன்படுத்தப்படுத்துவதுதான் தீர்வாக இருக்குமென்று குடியரசுத் துணைத் தலைவர் கூறினார். பெட்ரோலியம், ஹைட்ரோ கார்பன் ஆகியவற்றில் கல்வி, ஆராய்ச்சியில் தரமும் சிறப்புத் தன்மையும் வளர்ப்பதற்கு இந்திய பெட்ரோலியம் மற்றும் எரிசக்தி நிறுவனம் திட்டமிட்டுள்ளது என்று கூறினார். பெட்ரோலியம் மற்றும் அதன் உற்பத்திப் பொருட்கள் வெப்பப்படுத்துவதற்கும் வெளிச்சத்திற்கும் எரிப்பொருள் வழங்குவதுடன் எந்திரங்களுக்கு உயவுப் பொருட்களையும் வழங்குகின்றன என்றும் பல்வேறு உற்பத்தித் தொழில்களுக்கு அவை மூலப்பொருளாகவும் பயன்படுகின்றன என்றும் அவர் கூறினார்.


    நாட்டில் சூரியச் சக்திக்கு மிகப்பெரிய வாய்ப்புகள் இருப்பதாகவும், நாட்டின் சூரியச்சக்தித் திறனில் ஒரு சதவீதத்தைக் கூட நாம் பயன்படுத்திக்கொள்ளவில்லை என்றும் குடியரசுத் துணைத் தலைவர் கூறினார்., எரிசக்தி கிடைப்பது, எரிசக்தித் திறன், எரிசக்தியின் நிலைத்த தன்மை, எரிசக்திப் பாதுகாப்பு ஆகியன இந்தியாவின் எதிர்கால எரிசக்திக்கு நான்கு தூண்கள் என்று பிரதமர் குறிப்பிட்டிருந்ததை அவர் மேற்கோள் காட்டினார்.


    மேலும் விவரங்களுக்கு www.pib.nic.in என்ற வலைதளத்தைப் பார்க்கவும்.

    
    
    (Release ID: 1528966) Visitor Counter : 26
    
    
      Read this release in: English