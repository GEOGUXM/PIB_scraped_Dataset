      சுகாதாரம் மற்றும் குடும்ப நலத்துறை அமைச்சகம்

      விபத்துகள் தடுப்பு மற்றும் முதலுதவி விழிப்புணர்வு குறித்த கையேட்டைத் திரு. அஸ்வினி சவுபே வெளியிட்டார்
      Posted On: 26 APR 2018 5:19PM by PIB Chennai


    சாலைப் பாதுகாப்பு வாரத்தை ஒட்டி நடைபெற்ற நிகழ்ச்சியில் விபத்துகள் தடுப்பு மற்றும் முதலுதவி விழிப்புணர்வு குறித்த கையேட்டை மத்தியச் சுகாதாரம் மற்றும் குடும்பநலத் துறை இணை அமைச்சர் திரு. அஸ்வினி சவுபே வெளியிட்டார்.


    நிகழ்ச்சியில் பேசிய திரு. சவுபே, விபத்தில் காயமடைந்தவர்களுக்கு மருத்துவமனையில் சேர்ப்பதற்கு முந்தைய நிலை, மருத்துவமனையின் சிகிச்சை மற்றும் மறுவாழ்வுச் சேவைகளை மேம்படுத்துவதை நோக்கமாகக் கொண்டு தேசிய விபத்துச் சேவைத் திட்டத்தைத் சுகாதார அமைச்சகம் செயல்படுத்தி வருவதாகத் தெரிவித்தார். தேசிய நெடுஞ்சாலையில் உள்ள மாநில அரசு மருத்துவமனைகளில் விபத்து, பாதுகாப்பு வசதிகள் வலுப்படுத்தப்பட்டுள்ளதாக அவர் தெரிவித்தார். விபத்தில் சிக்கியவர்களுக்கு முதலுதவி அளிப்பது மற்றும் சிகிச்சை அளிப்பது குறித்துச் சாதாரண மக்களுக்கும், மருத்துவர்கள் , செவிலியர்கள், துணை மருத்துவ ஊழியர்களுக்கு பயிற்சி அளிப்பதற்கான முன் முயற்சிகளை அரசு எடுத்து வருவதாகவும் அவர் கூறினார். இதுவரை மத்தியஅரசின் சப்தர்ஜங், ராம் மனோகர் லோகியா மற்றும் லேடி ஹார்டிங் மருத்துவமனைகளில் 500-க்கும் மேற்பட்ட விபத்துச் சேவை ஊழியர்களுக்குப் பயிற்சி அளிக்கப்பட்டதாகவும் அமைச்சர் குறிப்பிட்டார்.


    விபத்தில்லாத சாலைப் பாதுகாப்பை உறுதிபடுத்தவும், உயிர்ச் சேதத்தைத் தடுக்கப் பொதுமக்களுக்கும் விழிப்புணர்ச்சியை ஏற்படுத்துவதற்காக ஏப்ரல் 23-ஆம் தேதி முதல் 30-ஆம் தேதி முடிய சாலைப் பாதுகாப்பு வாரம் அனுசரிக்கப்படுவதாக திரு. சவுபே மேலும் தெரிவித்தார். புள்ளி விவரப்படி ஒவ்வொரு நாளும் இந்தியச் சாலைகளில் 1,317 விபத்துகள் நடப்பதாகவும், அதில் 413 பேர் உயிரிழப்பதாகவும் அவர் தெரிவித்தார். அதாவது ஒவ்வொரு மணி நேரத்திலும் 55 விபத்துகள் 17 மற்றும் உயிரிழப்புகள் நிகழ்வதாகப் பொருள் எனக் குறிப்பிட்டார். போக்குவரத்தின்போது எதைச் செய்ய வேண்டும், எதைச் செய்யக் கூடாது என்பதைப் பின்பற்றினால் கணிசமான அளவுக்கு விபத்துக்களையும், காயங்களையும் தவிர்க்கலாம் என்று திரு. சவுபே தெரிவித்தார். வெளியிடப்பட்டுள்ள கையேடு இந்த விஷயத்தில் மிகப் பயனுள்ளதாக இருக்கும் என்றும் அவர் நம்பிக்கை தெரிவித்தார்.


    ------

    
    
    (Release ID: 1530575) Visitor Counter : 27
    
    
      Read this release in: English