      சுகாதாரம் மற்றும் குடும்ப நலத்துறை அமைச்சகம்

      கொசுக்களால் பரவும் நோய்களைச் சமாளிக்க பருவமழைக்கு முன்பாக மாநில அரசுகளின் தயார்நிலை குறித்து திரு ஜே பி நட்டா ஆய்வு
      Posted On: 27 APR 2018 4:19PM by PIB Chennai


    டெங்கு , மலேரியா , சிக்குன்குனியா , யானைக்கால் நோய்கள் வரும் பருவமழை மாதங்களில் பரவுவதைத் தடுக்க போதுமான ஆயத்தப்பணிகளை முன்கூட்டியே மேற்கொள்வதன் அவசியத்தை மத்தியச் சுகாதாரத்துறை அமைச்சர் திரு.ஜே.பி . நட்டா வலியுறுத்தியுள்ளார் . புதுதில்லியில் காணொளி மூலம் மாநில அரசுகள் இந்த நோய்களைச் சமாளிக்க மேற்கொண்டுள்ள தயார் நிலைகுறித்து அவர் ஆய்வு செய்தார் . தமிழ்நாடு , கர்நாடகா , ஆந்திரா , கேரளா உட்பட 20 மாநிலங்களின் முதன்மைச் சுகாதாரச் செயலர்களுடன், சுகாதாரத்துறை அமைச்சர் கலந்துரையாடினார். பருவமழைக்காலங்களில் இந்த நோய்கள் பரவிவருவதைக் கருத்தில் கொண்டு ஏற்கெனவே சுகாதாரத்துறை மூத்த அதிகாரிகளுடன் ஆய்வு நடந்துள்ளது.


    நோய்களைக் கண்டறியும் உபகரணங்கள், நோய்த்தடுப்பு மருந்துகள், பரிசோதனைக் கூடங்கள், மனிதசக்தி மற்றும் நிதி ஆகியவை போதுமான அளவில் தயாராக உள்ளனவா என்று திரு. ஜே.பி.நட்டா ஆய்வு செய்தார். பல நோய்களைத் தடுப்பதற்கு விழிப்புணர்ச்சி மிகவும் அவசியம் என்பதை வலியுறுத்திய திரு நட்டா, இது குறித்த தீவிரப் பிரச்சாரங்களில் கவனம் செலுத்த வேண்டும் என்று அறிவுறுத்தினார். தமிழ்நாடு, குஜராத் போன்ற மாநிலங்களில் மேற்கொள்ளப்படும் சிறந்த நடைமுறைகளைப் பின்பற்றுமாறு பிறமாநிலங்களுக்கு அவர் அறிவுரை வழங்கினார்.


    மேலும் கூடுதல் விவரங்களுக்கு www.pib.nic.in என்ற வலைதளத்தைப் பார்க்கவும்.


    ----

    
    
    (Release ID: 1530630) Visitor Counter : 24
    
    
      Read this release in: English , Marathi