      குடியரசுத் துணைத் தலைவர் செயலகம்

      மாணவர்களுக்கு, சிக்கல்களுக்குத் தீர்வுகாணும் சிந்தனைத் திறனை, கல்வி அளிக்க வேண்டும்: குடியரசுத் துணைத் தலைவர்
      Posted On: 20 APR 2018 6:51PM by PIB Chennai


    உலக அளவிலான தர மதிப்பீட்டில் இந்தியப் பல்கலைக்கழகங்களின் நிலை குறித்து குடியரசுத் துணைத் தலைவர் திரு. எம். வெங்கைய நாயுடு கவலை தெரிவித்தார்.


    “நாட்டில் 800க்கும் மேற்பட்ட பல்கலைக்கழகங்கள் இருக்கின்றன. ஆனால், அவற்றில் ஒன்று கூட உலகளாவிலான சிறந்த கல்வி நிறுவனங்களில் இடம்பெறவில்லை” என்று அவர் குறிப்பிட்டார்.


    மேலாண்மையியல் பயிற்சிக்கான சர்வதேச கல்விநிறுவனத்தின் ( International Institute for Learning in Management ) குருகாம் வளாகத்தை அவர் புது தில்லி லோதி சாலையில் உள்ள வளாகத்திலிருந்து இன்று தொடங்கிவைத்தார்.


    நிகழ்ச்சியில் அவர் பேசியதாவது:


    “கல்வி என்பது தொழில்நுட்பம் சார்ந்த அறிவுலகில் நமது இளைஞர்களைப் பல்வேறு சவால்களை எதிர்கொள்வதற்காக மட்டுமே தயார்படுத்துவது அல்ல, மக்கள் எதிர்கொள்ளும் பல்வேறு சிக்கல்கள் குறித்து அலசி ஆராய்ந்து புதுமையான சரியான தீர்வுகளைக் காண்பதற்கும் இளைஞர்களைத் தயார் செய்யவேண்டும்.


    மாணவர்கள் மிகப் பெரிய கனவுகளை வளர்த்துக் கொள்ளவேண்டும். இதுவரை காணாத இடங்களிலும் வாய்ப்புகளைக் கண்டறிய வேண்டும். அத்துடன் நமது பண்பாடு, பாரம்பரியம், பழக்கவழக்கம், வரலாறு ஆகியவற்றிலும் வேரூன்றியிருக்க வேண்டும். அவர்கள் பெற்றோர்களை, தாய்மொழியை, தாய்நாட்டை, சொந்த கிராமத்தைக் கைவிடவோ நிராகரிக்கவோ கூடாது. நல்ல எதிர்காலத்துக்காக அவர்கள் இயற்கையுடன் இணைந்த வாழ்க்கையை மேற்கொள்ள வேண்டும்.


    நமது கல்வி முறை முழுமையான நோக்குடன் பரந்துபட்ட, ஒன்றுக்கொன்று பின்னிப் பிணைந்த படிப்புகளைக் கொண்டதாக அமைந்திருக்க வேண்டும். அதுவும் அதிகரித்து வரும் அறிவுசார்ந்த, ஒன்றையொன்று சார்ந்த நமது உலகைச் சார்ந்ததாக இருக்க வேண்டும்” இவ்வாறு குடியரசுத் துணைத் தலைவர் பேசினார்.


    மேலும் விவரங்களுக்கு இணையதளம் : http://pib.nic.in/


    *****

    
    
    (Release ID: 1529804) Visitor Counter : 30
    
    
      Read this release in: English