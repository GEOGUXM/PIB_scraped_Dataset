      மின்னணு மற்றும் தகவல் தொழில்நுட்பம்

      “பொதுச் சேவை மையம் மூலம் தலித் மக்களுக்கு அதிகாரம் வழங்குதல்” பாபா சாகிப் அம்பேத்கர் பிறந்தநாளன்று பயிலரங்கு
      Posted On: 13 APR 2018 4:24PM by PIB Chennai


    பி .ஆர். அம்பேத்கரின் 127 ஆவது பிறந்தநாள் நினைவாக மின்னணுவியல் தகவல் தொழில்நுட்ப அமைச்சகம் பாபா சாகிப் அம்பேத்கரின் தொலைநோக்கையும் செய்திகளையும் அடித்தள நிலைக்குக் கொண்டுசெல்ல பத்து நாள் செயல்திட்டத்தை மேற்கொள்கிறது. பொதுச் சேவை மையங்களை நடத்தும் கிராமநிலை தொழில்முனைவோர் உதவியுடன் நடத்தப்படும் இந்தச் செயல்பாடுகள் “பொதுச் சேவை மையம் மூலம் தலித் மக்களுக்கு அதிகாரம் வழங்குதல்” என்ற பயிலரங்குடன் பட்னாவில் தொடங்குகிறது. மின்னணுவியல் தகவல் தொழில்நுட்பம், சட்டம், நீதித்துறை அமைச்சர் திரு. ரவிசங்கர் பிரசாத் இப்பயிலரங்கைத் தொடங்கிவைக்கிறார்.


    இந்த ஒருநாள் பயிலரங்கில் கிராமநிலை தொழில்முனைவோர் 200 பேரும் பிரதமரின் கிராம டிஜிட்டல் எழுத்தறிவுத் திட்டத்தில் சான்றளிக்கப்பட்டவர்களும் பங்கேற்பார்கள். பீகாரில் தலித் மக்களும் ஒதுக்கப்பட்ட சமுதாயத்தினரும் பொதுச் சேவை மையங்கள் மூலம் ஆளுகைச் சேவைகள் பெறுவது, டிஜிட்டல் அதிகாரமளித்தல், திட்டப் பயன்களைப் பெறுவது ஆகியவற்றில் ஏற்பட்டுள்ள முன்னேற்றம் அவற்றின் தாக்கம் ஆகியவற்றை இந்தப் பயிலரங்கு காட்சிப்படுத்தும். இந்தப் பத்து நாள் திட்டத்தில் பொதுச் சேவை மையங்களும் கிராமநிலை தொழில்முனைவோரும் பெண்களிடையே சானிடரி நாப்கின்களை விநியோகம் செய்வார்கள் இலவச மருத்துவமுகாம்களை நடத்துவார்கள், பட்டியல் வகுப்பினர், பழங்குடியினரிடையே கழிவறைப் பயன்பாடு குறித்த விழிப்புணர்வை உருவாக்குவார்கள். பிரதமர் கிராம டிஜிட்டல் எழுத்தறிவுத் திட்டத்தில் அனைத்துப் பட்டியல் வகுப்பு, பழங்குடியினரைப் பதிவு செய்தல் போன்ற நடவடிக்கைகளிலும் ஈடுபடுவார்கள்.


    ******

    
    
    (Release ID: 1529023) Visitor Counter : 24
    
    
      Read this release in: English