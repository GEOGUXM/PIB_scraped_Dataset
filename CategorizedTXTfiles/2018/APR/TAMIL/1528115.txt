      ரெயில்வே அமைச்சகம்

      இருப்புப்பாதை பராமரிப்பு பணிக்காக அதிநவீன 09-3x எந்திரத்தை இந்திய ரயில்வே அறிமுகம் செய்துள்ளது
      Posted On: 06 APR 2018 1:04PM by PIB Chennai


    இருப்புப்பாதை பராமரிப்பு பணிக்காக வடிவமைக்கப்பட்டுள்ள அதிநவீன 09-3x எந்திரங்களை இந்திய ரயில்வே பணியில் ஈடுபடுத்தியுள்ளது . ரயில்வேயால் வாங்கப்பட்டுள்ள 3 எந்திரங்களை ஃபரிதாபாத்தில் ரயில்வே வாரிய பொறியியல் பிரிவு உறுப்பினர் திரு . எம் . கே . குப்தா கொடியசைத்து தொடங்கி வைத்தார் . இது போன்ற 7 எந்திரங்களை அடுத்த 6 மாதத்திற்குள் பணியில் ஈடுபடுத்த திட்டமிடப்பட்டுள்ளது . ஏற்கனவே இருப்புப்பாதை பராமரிப்பு பணிகளுக்காக 874 டேம்பர் வகை எந்திரங்கள் பயன்படுத்தப்பட்டு வருகின்றன .


    இருப்புப்பாதைகளை பராமரிக்க தற்போது டேம்பர் , ஸ்டேபிளைசர் வகை எந்திரங்கள் பயன்படுத்தப்படுகின்றன . அடிக்கட்டைகள் அமைக்க டேம்பர்களும் , பாதையை சமன்படுத்த ஸ்டேபிளைசரும் பயன்படுத்தப்படுகின்றன . அதன் பின்னர் பராமரிப்பு பணியாளர்களால் பரிசோதிக்கப்பட்டு பாதைகள் வலுப்படுத்தப்படுகின்றன . இந்த 3 பணிகளையும் தற்போதைய புதிய எந்திரம் மேற்கொள்ளும் . இந்தப் புதிய எந்திரங்கள் ஒவ்வொன்றும் ரூ .27 கோடி மதிப்பிலானவை . அது மட்டுமின்றி இருப்புப் பாதையில் விரிசலோ அல்லது குறைபாடுகளோ தென்பட்டால் அதனை அதிர்வுகள் மூலம் தெரிவிக்கும் வசதியும் இந்தப் புதிய எந்திரத்தில் உள்ளது . வெளிநாடுகளிலிருந்து பெறப்பட்ட உதிரிப் பாகங்களைக் கொண்டு மேக் இன் இந்தியா திட்டத்தின் கீழ் இந்த எந்திரங்கள் தயாரிக்கப்பட்டன . அடுத்த 3 ஆண்டுகளில் இத்தகைய 42 எந்திரங்களை பணியில் ஈடுபடுத்த இந்திய ரயில்வே திட்டமிட்டுள்ளது . இதன் மூலம் இருப்புப்பாதை மற்றும் பயணிகள் பாதுகாப்பு ரயில்வேயின் நம்பகத்தன்மை அதிகரிக்கும் . இருப்புப்பாதையின் தரத்தை மனிதர்கள் பரிசோதிக்கும் முறைக்கு அடியோடு முடிவு கட்டப்படும் .


    இருப்புப் பாதைகளை பரிசோதிப்பது , கண்காணிப்பது , மீண்டும் அமைப்பது , பராமரிப்பது போன்றவற்றை 2024- ம் ஆண்டுக்குள் எந்திரமயமாக்க இந்திய ரயில்வே திட்டமிட்டுள்ளது .


    

    
    (Release ID: 1528115) Visitor Counter : 43
    
    
      Read this release in: English