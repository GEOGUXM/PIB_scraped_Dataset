      பணியாளர் நலன், பொதுமக்கள் குறை தீர்ப்பு மற்றும் ஓய்வூதியங்கள் அமைச்சகம்

      ஊழியர்களின் வலிமை
      Posted On: 04 APR 2018 4:11PM by PIB Chennai


    மத்திய அரசின் 77 அமைச்சகங்கள் / துறைகளிலிருந்து பெறப்பட்ட தகவலின் அடிப்படையில் , 01.01.2016- ம் தேதி நிலவரப்படி , மத்திய அரசின் இந்தத் துறைகளுடன் இணைந்த துணை அலுவலகப் பணியிடங்களில் பணியாற்றும் தாழ்த்தப்பட்டோர் , பழங்குடியினர் மற்றும் இதரபிற்படுத்தப்பட்டோர் பிரிவுகளின் பிரநிதிகளின் விகிதாச்சார முறையே 17.49%, 8.47% மற்றும் 21.57% ஆகும் .


    இதரபிற்படுத்தப்பட்ட பிரிவினருக்கான இடஒதுக்கீடு 1993- ம் ஆண்டு செப்டம்பர் மாதத்தில் இருந்துதான் தொடங்கப்பட்டது . மத்திய அரசுப் பணியிடங்களில் அவர்களுக்கான இடஒதுக்கீட்டு அளவைவிட அவர்களது பிரதிநிதித்துவம் குறைந்த அளவில் உள்ளதற்கு இதுவே காரணமாகும் .


    கிடைத்துள்ள தகவலின்படி , 01.01.2012 வரை மத்திய அரசு பணிகளில் 16.55% ஆக இருந்த இதரபிற்படுத்தப்பட்டோர் பிரதிநிதித்துவம் , 01.01.2016 அன்று 21.57% ஆக உயர்ந்துள்ளது . மத்திய அரசின் பணியிடங்களின் இதரபிற்படுத்தப்பட்டோருக்கான பிரதிநிதித்துவம் அதிகரித்து வருவதை இதன் மூலம் அறியலாம் .


    அனைத்து அமைச்சகங்கள் மற்றும் துறைகளில் உள்ள பின்னடைவு காலிப்பணியிடங்கள் , பணியிடங்களை கண்டறிந்து அதற்கான காரணங்களை ஆராய்ந்து , இதனை அகற்றும் நடவடிக்கைகளை மேற்கொண்டு , சிறப்பு வேலைவாய்ப்பு இயக்கம் மூலம் நிலுவையில் உள்ள பின்னடைவு காலிப்பணியிடங்களை நிரப்ப முயற்சி எடுக்க வேண்டும் என்று மத்திய பணியாளர் நலன் மற்றும் பயிற்சித்துறை அனைத்துத் துறைகளுக்கும் அறிவுறுத்தியுள்ளது .


    மக்களவையில் , கேள்வி ஒன்றுக்கு பதில் அளித்த மத்திய வடகிழக்கு பிராந்திய மேம்பாடு ( தனிப்பொறுப்பு ), பிரதமர் அலுவலகம் , பணியாளர் நலன் , பொதுமக்கள் குறை தீர்வு மற்றும் ஓய்வூதியம் , அணுசக்தி மற்றும் விண்வெளித்துறை இணையமைச்சர் டாக்டர் ஜிதேந்திர சிங் இத்தகவலைத் தெரிவித்தார்


    ------

    
    
    (Release ID: 1527853) Visitor Counter : 15
    
    
      Read this release in: English