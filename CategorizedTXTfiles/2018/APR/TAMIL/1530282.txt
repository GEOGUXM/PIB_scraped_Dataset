      பெண்கள் மற்றும் குழந்தை நலன் அமைச்சகம்

      “குழந்தைகளுக்கு எதிரான பாலியல் துன்புறுத்தல்களைத் தடுப்பதற்கான வழிமுறை” குறித்துத் தேசிய குழந்தைகள் உரிமைப் பாதுகாப்பு ஆணையம் நாளை ஆலோசனை நடத்தவுள்ளது
      Posted On: 25 APR 2018 5:06PM by PIB Chennai


    குழந்தைகளுக்கு எதிரான பாலியல் துன்புறுத்தல்களைத் தடுப்பதற்கான வலிமையான நடவடிக்கைகளை இறுதிசெய்வது பற்றி விவாதிக்க, ”குழந்தைகளுக்கு எதிரான பாலியல் துன்புறுத்தல்களைத் தடுப்பதற்கான வழிமுறைகள்” குறித்து, தேசிய குழந்தைகள் உரிமைப் பாதுகாப்பு ஆணையம் புதுதில்லியில் நாளை ஆலோசனை நடத்தவுள்ளது. 2017 நவம்பர் 20 அன்று தேசிய குழந்தைகள் உரிமைப் பாதுகாப்பு ஆணையம் நடத்திய ஆலோசனையைத் தொடர்ந்து இந்த ஆலோசனை நடத்தப்படவுள்ளது. இதில், குழந்தைகளுக்கு எதிரான பாலியல் துன்புறுத்தல் தொடர்பான பல்வேறு அம்சங்கள் குறித்து விவாதிக்கப்படுவதுடன், சம்பந்தப்பட்ட நபர்கள், குழந்தைகளுக்கு எதிரான பாலியல் துன்புறுத்தல்களைத் தடுப்பதற்கான வழிமுறைகள் பற்றிய தங்களது கருத்துக்களைத் தெரிவிக்குமாறும் கேட்டுக் கொள்ளப்படவுள்ளனர். பல்வேறு தரப்பினரிடமிருந்தும் தகுந்த பரிந்துரைகள் தேசிய குழந்தைகள் உரிமைப் பாதுகாப்பு ஆணையத்திற்கு வரப்பெற்றுள்ளது.


    2017 நவம்பரில் நடைபெற்ற மாநாடு, பாதிக்கப்பட்டோருக்கான இழப்பீடு மற்றும் சட்டவிதிகளில் மாற்றம் செய்வது உள்ளிட்ட ஏராளமான பரிந்துரைகளைத் தேசிய குழந்தைகள் உரிமைப் பாதுகாப்பு ஆணையத்திற்கு அளித்துள்ளது. இந்தப் பரிந்துரைகள், நாளை நடைபெறவுள்ள மாநாட்டிலும் விவாதிக்கப்பட்டு, அதன்பிறகு தேசியக் குழந்தைகள் உரிமைப் பாதுகாப்பு ஆணையம் அதன் பரிந்துரையை மகளிர் மற்றும் குழந்தைகள் மேம்பாட்டுத்துறைக்கு வழங்கும்.

    
    
    (Release ID: 1530282) Visitor Counter : 34
    
    
      Read this release in: English , Hindi