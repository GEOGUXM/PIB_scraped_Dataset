      கப்பல் போக்குவரத்து அமைச்சகம்

      தென்கொரியப் பயணத்தின் நான்காவது நாளில், கொரியா-இந்தியா உள்கட்டமைப்பு ஒத்துழைப்பு அமைப்பில் திரு நிதின் கட்கரி உரையாற்றினார்
      இந்தியாவில் நெடுஞ்சாலை, கப்பல் மற்றும் நதி மேம்பாட்டுத் துறைகளில் ஒத்துழைக்குமாறு கொரியத் தொழில்நிறுவனங்களுக்கு அழைப்பு

      Posted On: 12 APR 2018 5:48PM by PIB Chennai

    கொரியாவில் பயணம் மேற்கொண்டுள்ள மத்திய சாலைப் போக்குவரத்து, நெடுஞ்சாலை மற்றும் கப்பல்துறை அமைச்சர் திரு நிதின் கட்கரி தமது பயணத்தின் நான்காவது நாளில் சியோலில் நடைபெற்ற கொரியா-இந்தியா உட்கட்டமைப்பு ஒத்துழைப்பு அமைப்பின் பிரதிநிதிகளிடையே உரையாற்றினார். இந்தக் கூட்டத்தில் இரு நாடுகளையும் சேர்ந்த உட்கட்டமைப்புத் தொழிலில் ஈடுபட்டுள்ள முக்கியப் பிரதிநிதிகள் கலந்துகொண்டு பரஸ்பர நலன் பயக்கும் விதத்தில் சிறப்பாகத் தொழிலை நடத்துவது பற்றிய கருத்துக்களைப் பரிமாறிக்கொண்டனர். நிகழ்ச்சியில் பேசிய திரு.கட்கரி, ரூ.1 லட்சம் கோடி முதலீட்டில், 12 விரைவுச் சாலைகளை அமைக்க இந்தியா திட்டமிட்டுள்ளதாகத் தெரிவித்தார். இது கொரியத் தொழில் நிறுவனங்களுக்கு மிகப்பெரிய வாய்ப்பு என்று குறிப்பிட்டார். இதேபோல இந்தியாவில் வணிகக் கப்பல் போக்குவரத்திற்குத் தேசிய நீர் வழிகளை மேம்படுத்துவது, கப்பல் கட்டும் தொழிலை மேம்படுத்தும் திட்டங்கள், மீன்வளத்துறை துறைமுகப் பிரிவு ஆகியவற்றில் முதலீட்டு வாய்ப்புக்கள் உருவாக்கப்படும் என்றும் அவர் தெரிவித்தார். இந்தியாவில் தொழில்தொடங்க முன்வரும் அனைத்து வெளிநாட்டுத் தொழில் நிறுவனங்களையும் வரவேற்க இந்திய அரசு தயாராக இருக்கிறது என்ற தகவலையும் திரு.கட்கரி வெளியிட்டார்.


    கூடுதல் விவரங்களுக்கு www.pib.nic.in என்ற இணையதளத்தைப் பார்க்கவும்.


    ----

    
    
    (Release ID: 1528964) Visitor Counter : 16
    
    
      Read this release in: English