      உள்துறை அமைச்சகம்

      எந்தவிதத் தாக்குதலையும் எதிர்கொள்ள தேசியப் பாதுகாப்புப் படையால் முடியும்: திரு. ராஜ் நாத் சிங்
      Posted On: 10 APR 2018 6:45PM by PIB Chennai


    தேசியப் பாதுகாப்புப் படை (என்.எஸ்.ஜி) உலகத் தரம் வாய்ந்த “தவறு அற்ற” நிலை கொண்ட படை என்றும், எத்தகைய தாக்குதலையும் மிக குறைந்த கால இடைவெளியில் எதிர்கொண்டு சமாளிக்க அதனால் முடியும் என்றும் மத்திய உள்துறை அமைச்சர் திரு. ராஜ் நாத் சிங் கூறியுள்ளார். ஐதராபாத்தில் இன்று (10.04.2018) இப்ராஹிம் பட்டினத்தில் தேசியப் பாதுகாப்புப் படையின் 28-வது சிறப்புக் கூட்டுக் குழு வளாகத்தை அவர் தொடங்கி வைத்துப் பேசினார்.


    ராணுவம், துணை ராணுவப் படைகள் ஆகியவற்றைக் கொண்ட தேசியப் பாதுகாப்புப் படை பயங்கரவாத தாக்குதல்/ கடத்தல் முயற்சிகள் ஆகியவற்றை எதிர்க்கும் பல பரிமாணப் பொறுப்புக்களைக் கொண்டது, மேலும் மிக நெருக்கமான பாதுகாப்பை அளிக்கும் பொறுப்பும் அதற்கு உண்டு என்று அமைச்சர் கூறினார். இன்று தொடங்கிவைக்கப்பட்டுள்ள தேசியப் பாதுகாப்புப் படையின் மையத்தில் அதிநவீன, உலகத்தரம் வாய்ந்த பயிற்சி வசதிகள் உள்ளன என்றார். என்.எஸ்.ஜி மாநில காவல் படையினருடன் கூட்டாக பயிற்சிகளை மேற்கொள்வதால் அவர்களது தொழில்முறை திறன்கள் உயர வாய்ப்புகள் ஏற்படுகின்றன. 26/11 மும்பை தாக்குதல்களுக்குப் பிறகு அவசர நிலைமையில் பதில் நடவடிக்கை எடுப்பதற்கான காலஇடைவெளியைக் குறைக்கும் நோக்கத்துடன் மத்திய அரசு மும்பை (என்.எஸ்.ஜி-26), சென்னை (என்.எஸ்.ஜி-27), ஐதராபாத் (என்.எஸ்.ஜி-28), கொல்கத்தா (என்.எஸ்.ஜி-29), காந்தி நகர் (என்.எஸ்.ஜி-30) ஆகிய தேசியப் பாதுகாப்பு மையங்களை உருவாக்கி இருக்கிறது.


    

    
    (Release ID: 1528661) Visitor Counter : 26
    
    
      Read this release in: English