      பெண்கள் மற்றும் குழந்தை நலன் அமைச்சகம்

      பிரதமர் மாத்ரு வந்தனா யோஜனா திட்டத்தின் கீழ் 11 லட்சத்திற்கு மேற்பட்ட பயனாளிகளுக்கு மொத்தம் ரூ.271.66 கோடி வழங்கப்பட்டது
      Posted On: 06 APR 2018 8:06PM by PIB Chennai


    கர்ப்பிணிப் பெண்கள் மற்றும் பாலூட்டும் தாய்மார்களுக்கான பிரதமர் மாத்ரு வந்தனா யோஜனா திட்டத்தின் கீழ் பயனாளிகளுக்கு ரூ .271.66 கோடியை மத்திய மகளிர் மற்றும் குழந்தைகள் மேம்பாட்டுத் துறை அமைச்சகம் வழங்கியுள்ளது. நாடு முழுவதும் 11,47,386 பயனாளிகளுக்கு இந்தத் தொகை வழங்கப்பட்டுள்ளது. இந்த திட்டத்தின் மூலம் அதிக பேர் பயன் பெறும் வகையில் திட்டச் செயலாக்கத்தை அமைச்சகம் தொடர்ந்து கண்காணித்து வருகிறது.


    பிரதமர் மாத்ரு வந்தனா யோஜனா திட்டத்தின் கீழ் பதிவு செய்த பயனாளிகளின் எண்ணிக்கை 22,04,182 ஆக அதிகரித்துள்ளது. இதுவரை இந்தத் திட்டத்தின் கீழ் அனைத்து 36 மாநிலங்கள், யூனியன் பிரதேசங்களுக்கு அனுமதிக்கப்பட்ட ரூ.2048.59 கோடியில் ரூ.2048.40 கோடி இதுவரை ஒதுக்கப்பட்டுள்ளது.


    இந்தத் திட்டத்தை அனைத்து மாவட்டங்களிலும் செயல்படுத்துவதற்கு மத்திய அரசு பான் – இந்தியாவுக்கு ஒப்புதல் அளித்துள்ளது. தகுதியான பயனாளிகள் இந்தத் திட்டத்தின் கீழ் ரூ.5 ஆயிரம் பெறுவார்கள். எஞ்சிய ரொக்க ஊக்கத் தொகை அங்கீகரிக்கப்பட்ட விதிமுறைகளின்படி ஜனனி சுரக்க்ஷா யோஜனா திட்டத்தின் கீழ் பிரசவ கால பயனாக வழங்கப்படும். சராசரியாக ஒரு பெண்ணுக்கு ரூ.6 ஆயிரம் கிடைக்கும்.

    
    
    (Release ID: 1528184) Visitor Counter : 145
    
    
      Read this release in: English