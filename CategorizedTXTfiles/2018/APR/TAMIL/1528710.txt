      சுகாதாரம் மற்றும் குடும்ப நலத்துறை அமைச்சகம்

      அமைச்சகங்கள், மாநிலங்கள் மற்றும் சம்பந்தப்பட்டவர்களுடனான ஒருங்கிணைப்பு இலக்குகளை அடைவதற்கு முக்கியமாகும் : ஜே.பி.நட்டா
      Posted On: 11 APR 2018 5:23PM by PIB Chennai


    பெண்கள், குழந்தைகள் மற்றும் விடலைப் பருவத்தினர் ஆரோக்கியத்திற்கான இலக்குகளை அடைவதற்கு அமைச்சகங்கள், மாநிலங்கள் மற்றும் சம்பந்தப்பட்டவர்களுடனான ஒருங்கிணைப்பு மிகவும் அவசியமானது என்று மத்திய சுகாதார மற்றும் குடும்பநலத்துறை அமைச்சர் திரு.ஜே.பி.நட்டா கூறியுள்ளார். இனப்பெருக்கம், மகப்பேறு, புதிதாகப் பிறந்த சிசு, குழந்தைகள் மற்றும் விடலைப் பருவத்தினரின் ஆரோக்கியம் குறித்து நாடுகளுக்கிடையே தகவல்களைப் பரிமாறிக் கொள்ளும் தனித்துவத் தளமாக, 2018 சர்வதேசக் கூட்டமைப்பு நிகழ்ச்சி திகழும். அதற்கான முன்னோடி நிகழ்ச்சியில் பேசிய திரு.நட்டா, பெண்கள், விடலைப்பருவத்தினர் மற்றும் குழந்தைகளின் ஆரோக்கியத்துக்கு உலக அளவிலான சிகிச்சை வழங்குவதற்கான ஒத்துழைப்புக்கு அரசு உறுதி பூண்டுள்ளது என்று கூறினார்.


    சுகாதார அமைச்சகத்தின் சாதனைகளை விளக்கிய திரு.ஜே.பி.நட்டா, 90 சதவீத முழு நோய்த்தடுப்பு இலக்கை நோக்கி, நமது முன்னேற்றம் தொடர்வதாகக் கூறினார். ஆண்டுக்கு ஒரு சதவீத வளர்ச்சி கண்ட முழு நோய்த்தடுப்பு, தற்போது இந்திரதனுஷ் இயக்கத்தின் மூலம் ஆண்டுக்கு 7 சதவீதமாக உயர்ந்துள்ளது என்று அவர் தெரிவித்தார். 2018 டிசம்பர் மாத வாக்கில், 90 சதவீதத்திற்கும் அதிகமான நோய்த் தடுப்பு நடவடிக்கையை எட்டும் நோக்கத்துடன், செயல்படுத்தப்படும் சிறப்பு இயக்கமான இந்திரதனுஷ் முனைப்பு இயக்கம் அண்மையில் தொடங்கப்பட்டதாக அவர் கூறினார். மகப்பேறு மற்றும் வலிப்பு நோய் தடுப்பு நடவடிக்கைகளுக்காக இந்தியா அதிகாரப்பூர்வமாக அங்கீகரிக்கப்பட்டுள்ளது என்று சுகாதார அமைச்சர் மேலும் தெரிவித்தார்.


    உலகத் தரத்திலான மருத்துவ சேவையை வழங்குவதை உறுதி செய்யும் ஆயுஷ்மான் பாரத் என்னும் தேசிய சுகாதாரப் பாதுகாப்பு இயக்கம் முக்கிய நடவடிக்கை என்று அவர் மேலும் கூறினார்.


    2018 சர்வதேச கூட்டமைப்பின் முக்கியத்துவத்தை விளக்கிய சிலி குடியரசின் முன்னாள் அதிபர் டாக்டர். மிச்சல் பேச்சலெட், வாழ்க்கையின் ஒவ்வொரு பகுதியிலும் நவீன சுகாதார திட்டங்களின் முன்னேற்றத்திற்கு பல்வேறு சுகாதாரத்துறை பிரதிநிதிகளின் ஆலோசனை அவசியம் என்று குறிப்பிட்டார். உலக அளவிலான சிறந்த மருத்துவ முறைகள், தொழில்நுட்ப நிபுணத்துவத்தை, மக்கள், கல்வியாளர்கள், தனியார் துறை, அரசு துறைகள் ஆகியவற்றில், பகிர்ந்து கொள்வது மிகவும் அவசியம் என்று டாக்டர். பேச்சலெட் வலியுறுத்தினார். இதன் மூலம் புதிய முறைகளை கையாண்டு குழந்தைகள், விடலைப்பருவத்தினர் மற்றும் பெண்களின் ஆரோக்கியத்தை மேம்படுத்தவும், சுகாதாரப் பிரச்சினைகளுக்கு தீர்வு காணவும் முடியும் என்று அவர் தெரிவித்தார். சிறப்பான மருத்துவ முறைகளின் வெற்றி குறித்த 12 அம்சங்களை அவர் விளக்கினார். 2018 சர்வதேச கூட்டமைப்பில் இந்திரதனுஷ் முனைப்பு இயக்கம் உட்பட பல்வேறு முயற்சிகள் தொடங்கப்படுகின்றன.


    ********

    
    
    (Release ID: 1528710) Visitor Counter : 27
    
    
      Read this release in: English