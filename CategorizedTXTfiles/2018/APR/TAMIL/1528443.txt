      வீட்டு வசதி மற்றும் நகர்ப்புற வறுமை ஒழிப்பு அமைச்சகம்

      கழிவுப்பொருட்களை ஆதாரப்பொருட்கள் மாற்றும் வழிமுறைகள் குறித்து ஆராய ஆசியா பசிபிக் மண்டலம் முழுமைக்கும் 3R அமைப்பு உதவும்
      Posted On: 09 APR 2018 10:11PM by PIB Chennai


    அளவைக் குறைத்து, மீண்டும் பயன்படுத்தி, மறுசுழற்சி செய்தல் எனப் பொருள்படும் 3R அமைப்பின் எட்டாவது மண்டலக் கூட்டம், கழிவுப்பொருட்களை ஆதாரப்பொருட்கள் மாற்றும் வழிமுறைகள் குறித்து ஆராய ஆசியா பசிபிக் மண்டலம் முழுமைக்கும் உதவும் என்று மத்திய வீட்டுவசதி, நகர்ப்புற விவகாரங்கள் அமைச்சக இணைச் செயலாளரும், நகர்ப்புறத் தூய்மை இந்தியா இயக்கத்தின் இயக்குநருமான திரு வி.கே. ஜின்டால் கூறியிருக்கிறார். இந்தூரில் இன்று (09.04.2018) இதைத் தெரிவித்த அவர், தூய்மை இந்தியா என்ற மாபெரும் இயக்கத்தை நாடு தொடங்கியுள்ள நிலையில், இந்த அமைப்பின் மண்டலக் கூட்டம் சரியான சந்தர்ப்பத்தில் நடத்தப்படும் ஒரு நிகழ்ச்சி என்றார். 3R அமைப்பின் தொடக்க நிகழ்ச்சிக்கு முந்தைய நிகழ்ச்சியுடன் இன்று தொடங்கியது. இதில் உலகெங்கிலுமிருந்தும் இந்தியாவிலிருந்தும் பங்கேற்க வந்திருந்த பிரதிநிதிகளுக்கு வரவேற்பு அளிக்கப்பட்டது.


    ஐ.நா.வின் பொருளாதார மற்றும் சமூக விவகாரங்கள் துறையின் நிலைத்த மேம்பாட்டுப் பிரிவின் முதுநிலைப் பொருளாதார விவகாரங்களுக்கான அதிகாரி திருமதி. பிரிகிட்டி பிரைல்டு இந்த நிகழ்ச்சியில் உரையாற்றினார். 3R அமைப்பின் கழிவு மேலாண்மையில் பல்வேறு பங்கேற்பாளர்களின் வாய்ப்புகள் குறித்து ஆராய்வதற்காக இந்த அமைப்பு பொது மற்றும் தனியார் துறையினரைப் பயன்படுத்தி உள்ளது என்றார். நிலைத்த மேம்பாட்டை நோக்கமாகக் கொண்டு உள்ளூர் நிலைக் கொள்கைகளில் 3R இணைக்கப்படவேண்டியதன் அவசியம் வலியுறுத்தப்படும் என்றும் அவர் கூறினார். இந்தூர் மாநகராட்சி ஆணையாளர் திரு மணீஷ் சிங் தமது தொடக்க உரையில் பங்கேற்பாளர்கள் அனைவரையும் வரவேற்றார்.


    மேலும் விவரங்களுக்கு www.pib.nic.in என்ற வலைதளத்தைப் பார்க்கவும்


    -----

    
    
    (Release ID: 1528443) Visitor Counter : 24
    
    
      Read this release in: English , Urdu