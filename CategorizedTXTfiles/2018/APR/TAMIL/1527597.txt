      அணுசக்தி அமைச்சகம்

      பாபா அணு ஆராய்ச்சி மையம் உருவாக்கிய தானியங்கள் மற்றும் காய்கறிகள்
      Posted On: 04 APR 2018 1:52PM by PIB Chennai


    கதிரியக்கத் தூண்டுதல் மூலம் மரபணு மாற்றப்பட்ட ஒட்டு வகை தானியங்கள் மற்றும் காய்கறிகளை பாபா அணு ஆராய்ச்சி மையம் உருவாக்கியுள்ளது. இந்த வகையில் உருவாக்கப்பட்ட ட்ராம்பே ராய்ப்பூர் அரிசி-1 (டி ஆர் ஆர் -1), ட்ராம்பே கொங்கன் கோலம் அரிசி (டி கே கே ஆர்-13) ஆகிய இரண்டு மரபணு மாற்ற அரிசி வகையும், ட்ராம்பே கவ்பி 901 (டி சி 901) என்ற மரபணு மாற்ற காராமணியும் வெளியிட தயார் நிலையில் உள்ளன. வேர்க்கடலை, கடுகு, காராமணி, உளுந்து, பச்சைப்பயறு, சோயா பீன்ஸ், அரிசி, கோதுமை உள்ளிட்ட பல்வேறு மரபணு மாற்ற தானியங்களை பாபா அணு ஆராய்ச்சி மையம் உருவாக்கியுள்ளது. இவை மாநில வேளாண் பல்கலைக்கழகங்களில் கள சோதனையின் கீழ் உள்ளன. அதிக விளைச்சல், விதையின் அளவு, அவற்றின் தரமான பண்புக்கூறுகள், குறைந்த காலத்தில் சாகுபடி, வறட்சியைத் தாங்கும் தன்மை உட்பட பல முக்கிய பண்புகளை இந்தப் பயிர்கள் கொண்டுள்ளன.


    பாபா அணு ஆராய்ச்சி மையம் உருவாக்கிய மரபணு மாற்ற தானிய வகைகளுக்கு விவசாய சமூகத்தின் வரவேற்பு கிட்டியுள்ளது. மேலும் நாட்டின் பல்வேறு மாநிலங்களில் இந்தப் பயிர்கள் அதிக அளவில் பயிரிடப்பட்டுள்ளன. கிசான் மேளா, செயல்முறை விளக்கங்கள், கண்காட்சிகள், விழிப்புணர்வு திட்டங்கள் மூலம் மாநில வேளாண் பல்கலைக்கழகங்கள் மூலம் விளம்பரப்படுத்தப்பட்டு வருகின்றன.


    மக்களவையில், கேள்வி ஒன்றுக்கு பதில் அளித்த மத்திய வடகிழக்கு பிராந்திய மேம்பாடு (தனிப்பொறுப்பு), பிரதமர் அலுவலகம், பணியாளர் நலன், பொதுமக்கள் குறை தீர்வு மற்றும் ஓய்வூதியம், அணுசக்தி மற்றும் விண்வெளித்துறை இணையமைச்சர் டாக்டர் ஜிதேந்திர சிங் இத்தகவலைத் தெரிவித்தார்.


    -----

    
    
    (Release ID: 1527597) Visitor Counter : 89
    
    
      Read this release in: English , Marathi