      உள்துறை அமைச்சகம்

      மத்திய ஆயுதக் காவல்படையில் பெண்கள்
      Posted On: 03 APR 2018 6:27PM by PIB Chennai


    மத்திய ஆயுதக் காவல்படை (சி ஏ பி எஃப்) மற்றும் மத்திய தொழிலியல் பாதுகாப்புப் படை ( சி ஐ எஸ் எஃப்) ஆகியவற்றில் காவலர் நிலையில் பெண்களுக்கு 33 சதவீத இடங்களை ஒதுக்கீடு செய்ய அரசு தனது 05.01.2016 தேதியிட்ட ஆணையில் தெரிவித்துள்ளது. எல்லைப் பாதுகாப்புப்படை, சஷாஸ்திர சீமா பல் (ஆயுதம் தாங்கிய எல்லைப்படை), இந்தியா, திபெத் எல்லைப் பாதுகாப்புப்படை ஆகிய பிரிவுகளில் காவலர் நிலையில் பெண்களுக்கு 14 முதல் 15 சதவீதம் இடங்களை ஒதுக்கி வைக்கவும், அந்த ஆணையில் தெரிவிக்கப்பட்டுள்ளது. இந்த இட ஒதுக்கீடு கிடைநிலையில் மட்டுமே வழங்கப்படும். இந்த வகையில் இந்தப் படைப்பிரிவுகள் சிறப்பு ஆள்சேர்ப்பு இயக்கம் நடத்தியதாக தகவல் ஏதுமி்ல்லை. எனினும் .ஆள்சேர்ப்புக்கு பணியிடங்கள் கோரும் போது காவலர் பணியிடங்களுக்கான காலிப்பணியிடங்கள் தனியாக உரிய முறையில் அறிவிக்கப்படுகின்றன.


    பதவி உயர்வை பொறுத்தவரை அவை காலிப்பணியிடங்கள் எண்ணிக்கை, மற்றும் பல்வேறு பணித்தர நிலைகளுக்கான ஆள்சேர்ப்பு விதிகள் ஆகியவற்றின் அடிப்படையில் வழங்கப்படும். சி ஏ பி எஃப் / ஏ ஆர் படைகளில் கீழ்நிலை தர பணியாளர்களுக்கு பதவி உயர்வு வாய்ப்புகளை அதிகரிக்க காவலர் / ரைபிள்மேன் பணியிடங்கள் 34,992 தலைமை காவலர் / ஹவில்தார் பணியிடங்களாக மேம்படுத்தப்பட்டுள்ளன.


    மக்களவையில் இன்று (03.04.2018) கேள்விக்கு எழுத்து மூலம் அளித்த பதிலில் மத்திய உள்துறை இணை அமைச்சர் திரு. கிரண் ரிஜிஜு இத்தகவலை தெரிவித்தார்.


    ------

    
    
    (Release ID: 1527534) Visitor Counter : 51
    
    
      Read this release in: English