      உள்துறை அமைச்சகம்

      e-FRRO திட்டத்தை மத்திய உள்துறை அமைச்சர் தொடங்கி வைத்தார்
      இந்தியாவுக்கு வரும் வெளிநாட்டினருக்கு விசா தொடர்பான சேவைகளை ஆன்லைன் மூலம் சிறப்பாக இது அளிக்கும் – திரு. ராஜ்நாத் சிங்

      Posted On: 13 APR 2018 5:12PM by PIB Chennai

    மத்திய உள்துறை அமைச்சர் திரு . ராஜ்நாத் சிங் , புதுதில்லியில் நடைபெற்ற நிகழ்ச்சி ஒன்றில் , வலைதளம் சார்ந்த ‘e-FRRO’ ( வெளிநாட்டவர் மண்டல மின்னணுப் பதிவு அலுவலகம் ) என்னும் நடைமுறையைத் தொடங்கிவைத்தார் . நிகழ்ச்சியில் பேசிய திரு . ராஜ்நாத் சிங் , இந்தியாவுக்கு வருகைதரும் வெளிநாட்டினருக்கு விரைவாகவும் , சிறப்பாகவும் சேவை அளிப்பதற்காக உள்துறை அமைச்சகம் மேற்கொண்ட தொடர்முயற்சியின் பலன் இது என்று கூறினார் . இதன் மூலம் இந்தியாவுக்கு வரும் வெளிநாட்டினர் இங்குத் தங்கியிருக்கும்போது மகிழ்ச்சிகரமான அனுபவத்தைப் பெறமுடியும் என்று அவர் தெரிவித்தார் .


    வெளிநாட்டினருக்கு விசா தொடர்பான சேவைகளை அளிக்க , ஒருங்கிணைக்கப்பட்ட , வெளிப்படையான ஆன்லைன் தளம் தேவை என்பதை நோக்கமாகக் கொண்டு இந்த ‘e-FRRO’ திட்டம் வகுக்கப்பட்டதாக அவர் கூறினார் . இதன் மூலம் , முகமற்ற , ரொக்கமற்ற , காகிதமற்ற சேவைகளை நட்புறவு அனுபவத்துடன் வெளிநாட்டினருக்கு வழங்க முடியும் என ராஜ்நாத் சிங் தெரிவித்தார் .


    இந்தியாவுக்கு வருகைத் தந்து தங்கும் வெளிநாட்டவர்களுக்குச் சுலபமான சேவை வழங்குவதில் மிகப்பெரிய முன்னேற்றத்தை இந்த ‘e-FRRO’ திட்டம் அளிக்கும் . இந்தப் புதியத் திட்டத்தின் மூலம் , வெளிநாட்டவர்கள் 27 வகையான விசா மற்றும் குடியேற்றம் தொடர்பான சேவைகளை இந்தியாவில் பெறவும் அவர்கள் தங்குமிடத்தில் வசதிகளைப் பெறுவதற்கும் இது உதவும் . இந்த மின்னணு முறையைப் பயன்படுத்தி , நேரில் ஆஜராகாமல் மின்னஞ்சல் மற்றும் அஞ்சல் மூலம் ஆன்லைன் வழியாக விண்ணப்பித்துச் சேவைகளைப் பெறலாம் .


    கூடுதல் விவரங்களுக்கு www.pib.nic.in என்ற இணையதளத்தைப் பார்க்கவும் .


    ----

    
    
    (Release ID: 1529034) Visitor Counter : 71
    
    
      Read this release in: English