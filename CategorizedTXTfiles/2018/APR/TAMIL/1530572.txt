      தொழிலாளர் மற்றும் வேலைவாய்ப்பு அமைச்சகம்

      மத்திய தொழிலாளர் நலன் மற்றும் வேலைவாய்ப்புத்துறை சார்பில் மே தினக் கொண்டாட்டம்
      Posted On: 27 APR 2018 1:21PM by PIB Chennai


    சர்வதேச அளவில் தொழிலாளர் சமுதாயத்தினரிடையே ஆரோக்கியமான உரையாடலை ஊக்குவித்து அதனை மேம்படுத்தும் வகையில், சர்வதேசத் தொழிலாளர் தினம் மே தினமாகக் கொண்டாடப்பட்டு வருகிறது. சிக்காக்கோ நகரில் 1886-ஆம் ஆண்டு மே மாதம் நான்காம் தேதி நடந்த ஹேமார்கெட் படுகொலை நிகழ்வைக் குறிக்கும் வகையில் ஆண்டுதோறும் மே மாதம் ஒன்றாம் தேதி தொழிலாளர் தினமாகக் கொண்டாடப்பட்டுவருகிறது.


    மத்தியத் தொழிலாளர் நலத்துறை (தனிப்பொறுப்பு) மற்றும் வேலை வாய்ப்புத் துறை இணை அமைச்சர் திரு சந்தோஷ் குமார் கங்குவார் மே தினத்தை ஒட்டி அனைத்துத் தொழிலாளர்களுக்கும் நல்வாழ்த்துக்களைத் தெரிவித்துள்ளார். ”உங்களின் கடின உழைப்பும் அர்ப்பணிப்பும் தேசத்தை நிர்மாணித்துள்ளது” என்று அவர் கூறியுள்ளார்.


    2018 மே ஒன்றாம் தேதி காலை பத்து மணிக்கு, புதுதில்லி சாணக்கியபுரியில் உள்ள வெளிநாடு இந்தியர் நலவாழ்மையத்தில் தொழிலாளர் மற்றும் வேலைவாய்ப்பு அமைச்சகம் நிகழ்ச்சி ஒன்றுக்கு ஏற்பாடு செய்துள்ளது. மத்திய சாலைப்போக்குவரத்து மற்றும் நெடுஞ்சாலைத்துறை, மற்றும் கப்பல்துறை மற்றும் நீர்வளத்துறை அமைச்சர் திரு நிதின் கட்கரி தலைமை விருந்தினராகக் கலந்துகொள்கிறார். இந்த நிகழ்ச்சியில், பல்வேறு அமைச்சகங்களின் செயலர்கள், தொழிலாளர் நலன் மற்றும் வேலைவாய்ப்பு அமைச்சக உயர்அதிகாரிகள், அமைச்சகத்தின் பல்வேறு வாரியங்கள் மற்றும் அமைப்புகளின் உறுப்பினர்கள், கல்வியாளர்கள், தொழிலாளர்கள் மற்றும் ஊழியர் அமைப்புகளின் மூத்த பிரதிநிதிகள், சர்வதேச தொழிலாளர் அமைப்பின் பிரதிநிதிகள் பங்கேற்கிறார்கள்.


    மேலும் விவரங்களுக்கு www.pib.nic.in என்ற வலைதளத்தைப் பார்க்கவும்.


    ----

    
    
    (Release ID: 1530572) Visitor Counter : 66
    
    
      Read this release in: English , Hindi