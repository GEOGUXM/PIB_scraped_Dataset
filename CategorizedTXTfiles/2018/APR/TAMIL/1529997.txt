      பெண்கள் மற்றும் குழந்தை நலன் அமைச்சகம்

      ஒரு நாட்டிலிருந்து மற்றொரு நாட்டிற்கு குழந்தைகளைப் பிரித்தல் மற்றும் அடைத்துவைத்தல் தொடர்பான அறிக்கையை நீதிபதி ராஜேஷ் பிண்டால் தலைமையிலான குழு சமர்ப்பித்துள்ளது
      Posted On: 23 APR 2018 7:03PM by PIB Chennai


    பஞ்சாப், ஹரியானா, சண்டிகர் உயர்நீதிமன்ற நீதிபதி ராஜேஷ் பிண்டால் தலைமையிலான குழு, நாடுகளுக்கிடையே குழந்தைகளைப் பிரித்தல் மற்றும் அடைத்து வைத்தல் தொடர்பான சட்டப் பிரச்சினைகள்மீதான அறிக்கையை இன்று (23.04.2018) சமர்ப்பித்தது. இத்தகைய விஷயங்களில், பெற்றோர்கள் மற்றும் குழந்தைகள் தொடர்பான பிரச்சினைகளைத் தீர்க்கப் பரிந்துரைகள் செய்யப்பட்டுள்ளன. மத்திய மகளிர் மற்றும் குழந்தைகள் மேம்பாட்டு அமைச்சகம் இந்தக் குழுவை அமைத்தது. நாடுகளுக்கிடையே குழந்தைகளைப் பிரித்தல் மற்றும் அடைத்து வைத்தலில் உள்ள பல்வேறு அம்சங்களையும் விரிவாக ஆய்வு செய்தபின், இந்தக் குழு தனது அறிக்கையை மத்திய மகளிர் மற்றும் குழந்தைகள் மேம்பாட்டுத் துறை அமைச்சர் திருமதி. மேனகா சஞ்சய்காந்தியிடம் அளித்தது.


    முதல்கட்ட நடவடிக்கையாக, மத்தியஸ்தத்தின் தேவையை வலியுறுத்தியுள்ள இந்தக் குழு, “நாடுகளுக்கிடையே உள்ள பெற்றோர்கள் குழந்தையைப் பிரி த் தல் தொடர்பான தாவாக்கள் தீர்வு ஆணையத்தை” அரசு அமைக்கலாம் என்று பரிந்துரை செய்துள்ளது. நாடுகளுக்கிடையே குழந்தைகளைப் பிரித்தல் மற்றும் அடைத்து வைத்தல் நிகழ்வுகளில் ஒற்றைச் சாளரத் தீர்வை வழங்க ஆணையம் யோசிக்க வேண்டும் என்று கூறப்பட்டுள்ளது.


    இந்த ஆணையம் ஓய்வுபெற்ற உயர்நீதிமன்ற நீதிபதியை தலைவராகக் கொண்டிருக்கலாம் என்றும், முக்கியமான அமைச்சகங்களைப் பிரதிநிதித்துவப்படுத்துவதுடன் சட்டம் மற்றும் சமூகத் துறை பின்னணி கொண்டவர்களாக உறுப்பினர்கள் இருக்கலாம் என்றும் நீதிபதி பிண்டால் குழு பரிந்துரை செய்துள்ளது.


    நாடுகளுக்கிடையே குழந்தைகளைப் பிரித்தல் மற்றும் அடைத்து வைத்தல் விஷயங்களில் கலாச்சாரத் தன்மைகளையும், நிகழ்வின் தகுதிப்பாட்டையும், குழந்தையின் நலனையும் ஆணையம் ஆய்வு செய்ய வேண்டும் என்றும் குழு பரிந்துரை செய்துள்ளது. இந்தக் குழு, தனது பரிந்துரையோடு வரைவுச் சட்டத்தையும் அரசிடம் சமர்ப்பித்துள்ளது. சட்ட ஆணையத்தால் தயாரிக்கப்பட்ட சர்வதேச குழந்தைக் கடத்தல் தொடர்பான வரைவு மசோதாவை ஆய்வு செய்யுமாறும் இந்தக் குழு கேட்டுக்கொண்டுள்ளது.


    மகளிர் மற்றும் குழந்தைகள் மேம்பாட்டு அமைச்சகம் இந்த அறிக்கையை வெளியுறவு அமைச்சகம், சட்ட அமைச்சகம், உள்துறை அமைச்சகம் ஆகியவற்றின் கருத்துக்களுக்கும், கூடுதல் ஆலோசனைகளுக்கும் பகிர்ந்து கொள்ளும்.


    -----

    
    
    (Release ID: 1529997) Visitor Counter : 84
    
    
      Read this release in: English , Hindi