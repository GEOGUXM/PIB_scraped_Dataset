      சுகாதாரம் மற்றும் குடும்ப நலத்துறை அமைச்சகம்

      கொசுக்கள் மற்றும் ஈக்கள் மூலம் பரவும் நோய்களை கட்டுப்படுத்துவது குறித்த உயர்நிலை ஆய்வுக் கூட்டத்திற்கு சுகாதார அமைச்சர் தலைமை தாங்கினார்
      Posted On: 25 APR 2018 7:03PM by PIB Chennai


    கொசுக்கள் மற்றும் ஈக்கள் மூலம் பரவும் கருங்காய்ச்சல், மலேரியா, டெங்கு, சிக்கன் குனியா உள்ளிட்ட நோய்களை தடுப்பது மற்றும் கட்டுப்படுத்துவதில் மத்திய சுகாதாரம், குடும்ப நல அமைச்சகத்தின் தயார் நிலை குறித்த உயர் நிலை ஆய்வுக் கூட்டத்தை இந்தத் துறை அமைச்சர் திரு.ஜே.பி.நட்டா இன்று புதுதில்லியில் நடத்தினார். இந்தக் கூட்டத்தின் போது இடை உயிரி மூலம் பரவும் நோய்களை தடுப்பது மற்றும் கட்டுப்படுத்துவது குறித்த விழிப்புணர்வை அதிகரிக்க தீவிரமான தகவல் கல்வி இயக்கங்களை நடத்துமாறு அதிகாரிகளுக்கு அமைச்சர் உத்தரவிட்டார்.


    இந்த ஆய்வுக் கூட்டத்தில் நோய்கள் அதிகம் நிலவும் மாநிலங்களின் சுகாதார அமைச்சர்களுடன் பேசப் போவதாக திரு.நட்டா தெரிவித்தார். மாநிலங்கள் தேவையான மருந்துகள், கருவிகள் முதலியவற்றுடன் நோய் கட்டுப்பாடு மற்றும் தடுப்புக்கு தயார் நிலையில் உள்ளதை உறுதி செய்யப் போவதாக அவர் கூறினார். மாநிலங்களில் தீவிரமான தகவல் கல்வி இயக்கங்களை நடத்துமாறு கேட்டுக் கொள்ளப் போவதாகவும் அமைச்சர் தெரிவித்தார்.


    இடை உயிரிகள் மூலம் பரவும் நோய்களை தடுப்பது மற்றும் கட்டுப்படுத்துவது குறித்த நடவடிக்கைகளுக்கு தயாராகுமாறு மாநில சுகாதாரத்துறை செயலாளர்களுக்கு அறிவுறுத்துமாறு மத்திய சுகாதாரத்துறை செயலாளரை தாம் கேட்டுக் கொண்டிருப்பதாக திரு.நட்டா தெரிவித்தார்.


    எச்.1 என்.1 நோயை நிர்வகிப்பதற்கு 125 மருத்துவர்களுக்கான வென்டிலேட்டர் கருவி மேலாண்மையில் தலைமைப் பயிற்சியாளர் பயிற்சியை நடத்தி முடிக்குமாறு அதிகாரிகளுக்கு திரு.நட்டா உத்தரவிட்டார்.

    
    
    (Release ID: 1530354) Visitor Counter : 69
    
    
      Read this release in: English , Urdu