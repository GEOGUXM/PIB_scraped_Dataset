      சாலைப் போக்குவரத்து மற்றும் நெடுஞ்சாலைத்துறை அமைச்சகம்

      கிழக்குப் புறப்பரப்பு விரைவுச் சாலை: பிரதமர் ஏப்ரல் 29-இல் திறந்து வைக்கிறார்
      Posted On: 16 APR 2018 8:58PM by PIB Chennai


    “ தில்லிக்கும் மும்பைக்கும் இடையிலான நெடுஞ்சாலையில் சீரமைப்பு , புதிதாக மேம்படுத்தப்படும் ” என்று மத்திய சாலைப் போக்குவரத்து , நெடுஞ்சாலைகள் , கப்பல் போக்குவரத்து , நீர்வளம் , நதிநீர் மேம்பாடு மற்றும் கங்கை புதுப்பிப்புத் துறை அமைச்சர் திரு . நிதின் கட்கரி அறிவித்தார் .


    இந்த விரைவுவழி நெடுஞ்சாலைப் பணிக்கு ஒரு லட்சம் கோடி ரூபாய் செலவிடப்படும் என்றும் அவர் தெரிவித்தார் .


    மேலும் , “ தில்லி - மும்பை இடையிலான விரைவுவழிச் சாலையை இணைக்கும் சம்பல் விரைவுவழிச் சாலை அமைக்கப்படுவதன் மூலம் மத்தியப் பிரதேசம் , ராஜஸ்தான் ஆகிய மாநிலங்கள் பயனடையும் . இதன் மூலம் அப்பகுதிகளில் உள்ள பின்தங்கிய பகுதிகள் குருகாம் போல முன்னேற்றம் அடையும் ” என்றும் அவர் தகவல் வெளியிட்டார் .


    “ தில்லியைச் சுற்றிய கிழக்கு , மேற்கு புறப்பரப்பு விரைவுவழி நெடுஞ்சாலைகள் அமைக்கும் லட்சியப்பணி மேற்கொள்ளப்பட்டுவருகிறது . அதில் கிழக்குப் புறப்பரப்பு விரைவுவழிச் சாலையைப் பிரதமர் திரு . நரேந்திர மோடி இம்மாதம் 29- ஆம் தேதி பொதுமக்கள் பயன்பாட்டுக்காகத் திறந்துவைக்கிறார் . அதைப் போல் , கிழக்கு தில்லியில் போக்குவரத்து நெரிசலைக் குறைப்பதற்கு தில்லி – மீரட் விரைவுவழிச் சாலை குறித்துத் திட்டமிடப்பட்டுள்ளது . அதன் தில்லி – தஸ்னா பிரிவையும் பிரதமர் அதே தினம் திறந்துவைக்கிறார் ” என்றும் நிதின் கட்கரி தெரிவித்தார் .


    கூடுதல் விவரங்களுக்கு www.pib.nic.in இணையதளத்தைக் காணவும் .


    ********

    
    
    (Release ID: 1529295) Visitor Counter : 37
    
    
      Read this release in: English