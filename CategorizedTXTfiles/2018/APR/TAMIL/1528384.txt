      ஆயுஷ்

      உலக ஹோமியோபதி நாளை ஒட்டி அறிவியல் மாநாடு குடியரசுத் துணைத் தலைவர் நாளை தொடங்கி வைப்பு
      Posted On: 09 APR 2018 4:50PM by PIB Chennai


    உலக ஹோமியோபதி நாளை ஒட்டி, இரண்டு நாள் அறிவியல் மாநாடு தில்லியில் 2018, ஏப்ரல் 10, 11 ஆகிய தேதிகளில் நடைபெறுகிறது. மத்திய ஆயுஷ் அமைச்சகம் ஏற்பாடு செய்துள்ள இந்த மாநாட்டைக் குடியரசுத் துணைத் தலைவர் எம். வெங்கையா நாயடு சிறப்பு விருந்தினராகப் பங்கேற்று தொடங்கிவைக்கிறார். ஆயுஷ் அமைச்சகத்தின் இணையமைச்சர் (தனிப்பொறுப்பு) திரு. ஸ்ரீபாத் யெஸ்ஸோ நாயக் தலைமை வகிக்கிறார்.


    ஹோமியோபதி மருத்துவமுறையைக் கண்டுபிடித்த டாக்டர் கிறிஸ்டியன் சாமுவேல் ஹானென்மானின் நூற்றாண்டு பிறந்தநாள் விழாக் கொண்டாட்டத்தையொட்டி இந்நிகழ்ச்சி நடைபெறுகிறது. மக்களவை உறுப்பினர் டாக்டர் மனோஜ் ரஜோரியா, ஆயுஷ் அமைச்சகத்தின் செயலர் திரு. வைத்யா ராஜேஷ் கோட்சா ஆகியோர் சிறப்பு விருந்தினர்களாகப் பங்கேற்கிறார்கள்.


    இந்த மாநாட்டுக்கான கருத்தியலாக “புதுமையாக்கம், மாற்றம், முன்னேற்றம் : 40 ஆண்டுகால அறிவியல் தேடல்” என்ற பொருள் அமைந்துள்ளது. ஹோமியோபதி மருத்துவ ஆய்வாளர்கள், மருத்துவர்கள், தொழிலதிபர்கள், பல்வேறு ஹோமியோபதி மருத்துவம் தொடர்பான அமைப்புகளின் பிரதிநிதிகள் இந்த மாநாட்டில் பேராளர்களாக ( delegates ) பங்கேற்கிறார்கள்.


    இதன் அடுத்த கட்டமாக, பல்வேறு முதுநிலை ஹோமியோபதி மருத்துவக் கல்லூரிகளுடன் மருத்துவ கவுன்சில் புரிந்துணர்வு ஒப்பந்தங்களை ஏற்படுத்த இருக்கிறது. கல்வியையும் ஆராய்ச்சியையும் ஒருங்கிணைக்கும் வகையில் ஆய்வுக் கட்டமைப்பை மேம்படுத்துவதற்காக உலக ஹோமியோபதி தினத்தையொட்டி இந்த உடன்பாடு ஏற்பட இருக்கிறது. உடன்பாட்டின் பின்னணியில் உருவாகும் இந்தத் தொலைநோக்கு ஆய்வுக் கட்டமைப்புக்கு உத்வேகம் அளிக்கும். இது மாணவர்களின் ஆர்வத்துக்கும் உந்துதலாக அமையும்.


    ***

    
    
    (Release ID: 1528384) Visitor Counter : 39
    
    
      Read this release in: English