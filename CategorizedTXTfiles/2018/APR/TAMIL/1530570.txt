      நிதி அமைச்சகம்

      வெளிநாட்டுத் தூதரக அமைப்புகள் / ஐ.நா அமைப்புகளுக்கு பொருட்கள் விநியோகம் செய்யும்போது தனித்த அடையாள எண்ணைப் பதிவு செய்தல்
      Posted On: 27 APR 2018 11:39AM by PIB Chennai


    தூதரகங்கள் / தூதரக அமைப்புகள்/ ஐ.நா. அமைப்பின் அலுவலகங்களுக்குத் தேவையான பொருட்களை விற்பனை செய்யும்போது விற்பனையாளர்கள் / விநியோகஸ்தர்கள் / இ-வர்த்தக இணையதளங்கள் தனித்த அடையாள எண்ணைக் குறிப்பிட விரும்புவதில்லை என வெளிநாட்டுத் தூதர்கள் / ஐ.நா. அமைப்புகளிடம் இருந்து புகார்கள் பெறப்பட்டுள்ளன.


    வெளிநாட்டுத் தூதரக அமைப்புகள் / ஐ.நா அமைப்புகளுக்கு விநியோகம் செய்வது என்பது இதர வர்த்தகரிடமிருந்து நுகர்வோருக்கு விநியோகம் செய்வது போன்றது தான் என்பதும் விநியோகஸ்தர்களுக்கு எந்தக் கூடுதல் வரிச்சுமையும் கிடையாது என்பதும் குறிப்பிடத்தக்கதாகும். தனித்த அடையாள எண்ணைப் பதிவு செய்தால், விநியோகஸ்தர்கள் வெளிநாட்டுத் தூதரக அமைப்புகள் / ஐ.நா. அலுவலகங்களுக்கு விநியோகம் செய்யும் பொருட்களுக்கு அவர்கள் இந்தியாவில் செலுத்தும் வரியைத் திரும்பப் பெற முடியும். எனவே விநியோகஸ்தர்கள் தூதரகங்கள் / தூதரக அமைப்புகள் / ஐ.நா. அமைப்புகளின் தூதரகங்களின் தனித்த அடையாள எண்ணைத் தங்களது விலைப்புள்ளிப் பட்டியலில் குறிப்பிட வேண்டும் என அறிவுறுத்தப்படுகிறார்கள்.


    மளிகை, ஆடை, சூப்பர் பேரங்காடிகளுக்கான பல்வேறு முன்னணி “பிராண்டுகள்” தூதரகங்களுக்கு இந்த வசதியை மறுப்பது கவனத்திற்குக் கொண்டுவரப்பட்டுள்ளது. எனவே அந்த நிறுவனங்கள் / கடைகள் தங்களது நடைமுறையில் அல்லது மென்பொருளில் தேவையான திருத்தங்களைச் செய்துத் தூதரக அதிகாரி / ஐ.நா. அமைப்புகள் வலியுறுத்தும்போது தனித்த அடையாள எண்ணைப் பதிவு செய்ய வேண்டும் என அறிவுறுத்தப்படுகின்றன.


    விநியோகஸ்தர்கள் / வியாபாரிகள் தனித்த அடையாள எண்ணைப் பதிவு செய்யாமல் இருந்தால் அவர்கள் மீது சி.ஜி.எஸ்.டி. 2017 சட்டத்தின் கீழ் நடவடிக்கை எடுக்கப்படும்.


    ஜி.எஸ்.டி. பொது இணையதளத்தில் வரிசெலுத்துபவரைத் தேடுவதன் மூலம் தனித்த அடையாள எண்ணைத் தெரிந்து கொள்ளலாம். தனித்த அடையாள எண்ணை உள்ளிடும்போது அந்த அமைப்பின் விவரங்கள் கிடைக்கும்.


    ******


    

    
    (Release ID: 1530570) Visitor Counter : 64
    
    
      Read this release in: English