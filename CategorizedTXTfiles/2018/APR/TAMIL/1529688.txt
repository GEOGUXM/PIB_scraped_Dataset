      உள்துறை அமைச்சகம்

      மத்திய உள்துறை அமைச்சரைச் சந்தித்தார் பஞ்சாப் முதலமைச்சர்
      Posted On: 19 APR 2018 4:07PM by PIB Chennai


    பஞ்சாப் மாநில முதலமைச்சர் கேப்டன் அமரீந்தர் சிங், மத்திய உள்துறை அமைச்சர் திரு. ராஜ்நாத் சிங்கை இன்று (2018, ஏப்ரல் 19) தில்லியில் சந்தித்தார்.


    அந்தச் சந்திப்பின்போது, பஞ்சாப் மாநிலத்தில் குறிப்பிட்ட கொலைச் சம்பவங்கள் மூலம் மாநிலத்தில் பிரச்சினைகளை ஏற்படுத்த சிலர் விரும்புவது உள்ள பொதுவாக நிலவும் சட்டம் - ஒழுங்கு பிரச்சினை குறித்துப் பஞ்சாப் முதல்வர் விவரித்தார். இதுபோல் ஏராளமான கொலைச் சம்பவங்கள் கடந்த ஒன்றரை ஆண்டுகளாக நடைபெற்றுவருகின்றன.


    இச்சம்பவங்கள் குறித்துக் கவலை தெரிவித்த பஞ்சாப் முதலமைச்சர் அவை குறித்து தமது கருத்துகளை உள்துறை அமைச்சரிடம் விவரித்தார்.


    அவர் கூறியதைக் கேட்டுக்கொண்ட உள்துறை அமைச்சர் திரு. ராஜ்நாத் சிங், மாநில அரசு கேட்டுக்கொண்டதற்கு இணங்க மத்திய அரசு தன்னால் இயன்ற அனைத்து உதவிகளையும் செய்யும் என்று உறுதியளித்தார்.


    இத்தகைய சம்பவங்கள் குறித்துப் புலன்விசாரணை நடத்துவதற்கு மத்திய அரசின் பல்வேறு பிரிவுகள் அளித்துவரும் ஆதரவை கேப்டன் அம்ரீந்தர் சிங் வரவேற்றார். மாநிலத்தில் சமூக நல்லிணக்கத்தைச் சீர்குலைக்கும் விதத்தில் சதிச் செயல்கள் மூலம் நடத்தப்பட்டுவரும் இந்தக் கொலைச் சம்பவங்கள் குறித்துத் தேசிய புலனாய்வு ஏஜென்சி விசாரணை நடத்திவருகிறது.


    இத்தகைய சம்பவங்களைத் தடுக்க ஒருங்கிணைந்த வகையில் நடவடிக்கைகளை மேற்கொள்வது குறித்து மாநில முதலமைச்சரும் மத்திய உள்துறை அமைச்சரும் விவாதித்தனர். இந்த விவாதத்தின்போது மத்திய உள்துறைச் செயலர் திரு. ராஜீவ் கவுபா, பஞ்சாப் மாநில அரசின் மூத்த அதிகாரிகள் கலந்துகொண்டனர்.


    ******


    
    

    
    (Release ID: 1529688) Visitor Counter : 39
    
    
      Read this release in: English