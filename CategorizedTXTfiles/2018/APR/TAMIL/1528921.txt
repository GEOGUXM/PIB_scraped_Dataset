      வீட்டு வசதி மற்றும் நகர்ப்புற வறுமை ஒழிப்பு அமைச்சகம்

      கழிவு குறைத்தல், மறுபயன்பாடு, மறுசுழற்சி அமைப்பின் எட்டாவது மண்டல மாநாடு நிறைவடைந்தது: இதன் கொள்கைகளை உள்வாங்கி மேம்படுத்த ஆசிய-பசிபிக் நாடுகள் உறுதிமொழி அளிக்கும்
      Posted On: 12 APR 2018 4:51PM by PIB Chennai


    இந்தூரில் 2018 ஏப்ரல் 9-ஆம் தேதி தொடங்கிய எட்டாவது கழிவு குறைத்தல், மறுபயன்பாடு, மறுசுழற்சி மண்டல அமைப்பு ஆசிய-பசிபிக் மாநாடு இன்று (12.04.18) முடிவடைந்தது. இதில் பங்கேற்ற நாடுகள் தலைமைச் சுருக்கத்தை நிறைவேற்றின. இதன்மூலம் அந்த நாடுகள் கழிவு குறைத்தல், மறுபயன்பாடு, மறுசுழற்சி என்ற கொள்கைகளை மேம்படுத்த உறுதிபூண்டுள்ளது அறிவிக்கப்பட்டுள்ளது. நிகழ்ச்சியின் நிறைவு அமர்வில் உரையாற்றிய மத்தியப் பிரதேச நகர்ப்புற மேம்பாட்டு அமைச்சர் திருமதி மாயா சிங், இந்த அமைப்பின் சாதனைகள் மற்றும் முடிவுகள் குறித்து பாராட்டு தெரிவித்தார். கழிவு குறைத்தல், மறுபயன்பாடு, மறுசுழற்சி ஆகிய கொள்கைகளை பரப்பும் திறன் இந்த அமைப்புக்கு உள்ளது என்று அவர் நம்பிக்கை தெரிவித்தார். இந்த நிகழ்ச்சியில் ஜப்பான் சுற்றுச் சூழல் அமைச்சகத்தின் சுற்றுச் சூழல் விவகாரங்களுக்கான துணை அமைச்சர் திரு. யாசுவோ தக்காஹாஸி பங்கேற்றார்.


    இந்த அமைப்பின் தொடர் பணிகள் இதற்கான அடுத்த கூட்டத்தை பாங்காக் நகரில் நடத்தவுள்ள தாய்லாந்து அரசுக் குழுவினரிடம் வழங்கப்பட்டது. தாய்லாந்துக் குழுவினர் அனைத்து பங்கேற்ற நாடுகளுக்கும் இந்தக் கூட்டத்திற்கான அழைப்பை விடுத்தது. பல்வேறு சிவில் சமுதாய அமைப்புகள், அரசுசாரா அமைப்புகள், தொழில்துறையினருக்கு கழிவு குறைத்தல், மறுபயன்பாடு, மறுசுழற்சி விருதுகள் அவர்களது சிறப்பான பணிகளுக்காக வழங்கப்பட்டன. திடக்கழிவு மேலாண்மை, கழிவு குறைத்தல், மறுபயன்பாடு, மறுசுழற்சி கொள்கைகளை மேம்படுத்துதல், பூஜ்யக் கழிவு சமுதாய இயக்கத்தை உருவாக்குதல் போன்ற பணிகளுக்காக இந்த விருதுகள் வழங்கப்பட்டன.


    மேலும் விவரங்களுக்கு www.pib.nic.in என்ற வலைதளத்தைப் பார்க்கவும்.


    ------

    
    
    (Release ID: 1528921) Visitor Counter : 59
    
    
      Read this release in: Hindi , English