      பழங்குடியினர் நலத்துறை அமைச்சகம்

      மத்திய அமைச்சரவை இன்று மேற்கொண்ட முடிவின்படி, ராஜஸ்தானில் ஷெட்யூல்டு வகுப்பினரின் பகுதிகள் விரிவாக்கம் செய்யப்பட்ட பிறகு பழங்குடியினத்தைச் சேர்ந்த 3.6 லட்சம் பேர் கூடுதலாக பயனடைவர் : ஜுவல் ஓரம்
      Posted On: 25 APR 2018 6:57PM by PIB Chennai


    ராஜஸ்தானில் உள்ள ஷெட்யூல்டு வகுப்பினர் பகுதிகளை, அரசியல் சாசனத்தின் 5வது அட்டவணையில் சேர்ப்பது தொடர்பாக மத்திய அமைச்சரவை இன்று மேற்கொண்ட முக்கிய முடிவு குறித்து, மத்திய பழங்குடியினர் நலத்துறை அமைச்சர் திரு. ஜுவல் ஓரம் செய்தியாளர்களிடம் விளக்கினார். ராஜஸ்தானில் உள்ள பன்ஸ்வாரா, துங்கார்பூர், பிரதாப்கர் ஆகிய 3 மாவட்டங்கள் முழுமையாகவும், உதய்பூர், ராஜ்சமந்த், சித்தோர்கர், பாலி மற்றும் சிரோகி மாவட்டங்களுக்கு உட்பட்ட 9 தாலுக்காக்கள், ஒரு வட்டாரம் முழுமையாகவும், 46 கிராம பஞ்சாயத்துக்களில் அடங்கிய 227 கிராமங்களும் ஷெட்யூல்டு வகுப்பினர் வசிக்கும் பகுதிகளின் பட்டியலில் சேர்க்கப்பட்டுள்ளதாக அமைச்சர் தெரிவித்தார்.


    இந்த நடவடிக்கை மூலம் “பில்”, “பில் கராசியா“, ”கராசியா” (ராஜ்புத், கராசியா தவிர்த்து), “மீனா” உள்ளிட்ட வகுப்புகளைச் சேர்ந்த பழங்குடியின மக்கள் பயனடைவார்கள்.


    கூடுதல் விவரங்களுக்கு www.pib.nic.in என்ற இணைய தளத்தை அணுகவும்.

    
    
    (Release ID: 1530355) Visitor Counter : 30
    
    
      Read this release in: English , Urdu