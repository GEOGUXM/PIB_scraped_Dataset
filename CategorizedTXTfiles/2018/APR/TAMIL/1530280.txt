      பாதுகாப்பு அமைச்சகம்

      போர்ட்பிளேர் துறைமுகத்தில் “ஐஎன் எல்சியு எல்.53” என்ற தரையிறக்கும் கப்பல் வசதி எம்கே-IV சார்ந்த 3-வது கப்பல் 2018 ஏப்ரல் 25-ம் தேதி இயக்கி வைக்கப்பட்டது
      Posted On: 25 APR 2018 4:45PM by PIB Chennai


    தரையிறக்கும் கப்பல் வசதி (எல்சியு) எம்கே-IV திட்டத்தின் 3-வது கப்பல் இன்று (25.04.2018) போர்ட்பிளேர் துறைமுகத்தில் இந்தியக் கப்பல் படையில் சேர்க்கப்பட்டது. அந்தமான் நிகோபார் கப்பல் படைப் பிரிவின் தலைமைத் தளபதி வைஸ் அட்மிரல் பிமல் வர்மா, ஏவிஎஸ்எம், ஏடிசி இந்தக் கப்பலை ஜ.என்.எஸ்சி.யு எல்53 என்று பெயரிட்டு இயக்கிவைத்தார். கொல்கத்தாவில் உள்ள கார்டன் ரீச் என்ற கப்பல் கட்டும் பொறியியல் நிறுவனம் வடிவமைத்து உருவாக்கிய இந்தக் கப்பல் நாட்டின் உள்நாட்டுக் கப்பல் கட்டும் திறனை மிகத் திறம்படக் காட்சிப்படுத்துகிறது. இது “இந்தியாவில் உற்பத்தி செய்வோம்” என்ற தேசிய இலக்குக்கு ஏற்ற வகையில் அமைந்துள்ளது.


    எல்சியு எம்கே-IV கப்பல் தரையிலும், தண்ணீரிலும் இயங்கக் கூடியது. இதன் இடப்பெயர்ச்சி அளவு 830 டன்கள். முக்கியப் போர்க் கவச வாகனம் அர்ஜூன், டி72, இதரக் கவச வாகனங்கள் போன்ற போர்க் கருவிகளை இந்தக் கப்பல் எடுத்துச்செல்லும் திறன் கொண்டது.


    இந்தத் திட்டத்தின் எஞ்சியுள்ள 5 கப்பல்களின் கட்டுமானப் பணி மிகவும் முன்னேறிய நிலையில் உள்ளது. இந்தக் கப்பல்கள் அடுத்த ஒன்றரை ஆண்டுகளுக்குள் இந்தியக் கப்பல் படையில் சேர்க்கப்படும். இந்தக் கப்பல்கள், கப்பல் படையில் சேரும்போது நாட்டில் கடல்சார் பாதுகாப்புத் தேவைக்கு அதிக அளவில் பங்களிப்பு செய்யும். மேலும் கப்பல் கட்டும் தொழிலில் தற்சார்பு என்ற இந்தியாவின் விருப்பத்தையும் நிறைவேற்ற அது உதவும்.


    மேலும் விவரங்களுக்கு www.pib.nic.in என்ற வலைதளத்தைப் பார்க்கவும்.

    
    
    (Release ID: 1530280) Visitor Counter : 47
    
    
      Read this release in: English