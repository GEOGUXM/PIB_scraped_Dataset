      சாலைப் போக்குவரத்து மற்றும் நெடுஞ்சாலைத்துறை அமைச்சகம்

      முதல் முறையாக சர்வதேச திட்ட உடன்பாட்டில் இந்திய தேசிய நெடுஞ்சாலை ஆணையகம் கையெழுத்து
      Posted On: 12 APR 2018 4:31PM by PIB Chennai


    மியான்மர், தாய்லாந்து உள்ளிட்ட நாடுகளுடன் இந்தியா வணிகம், வர்த்தகம், சுகாதாரம், கல்வி, சுற்றுலா ஆகியவற்றை மேம்படுத்துவதற்கு உதவும் வகையில் வாகனப் போக்குவரத்து தங்கு தடையின்றி இயங்குவதற்காக மியான்மர் நாட்டில் உள்ள யாக்யி – கலேவா நெடுஞ்சாலையை மேம்படுத்துவதற்கான உடன்பாட்டில் இந்தியா கையெழுத்திட்டுள்ளது. அதன்படி 115 கி.மீ. நீளமுள்ள அந்த நெடுஞ்சாலை இரட்டைப் பாதைகளாக மேம்படுத்தப்படும். இதற்கான ஒப்பந்தத்தில் இந்திய தேசிய நெடுஞ்சாலை ஆணையகமும் ( NHAI ) பூஞ்ச் லாயட் லிமிடெட் மற்றும் வராஹா இன்ஃப்ரா லிமிடெட் ஆகிய நிறுவனங்களும் கையெழுத்திட்டுள்ளன.


    இதற்கான நிதியை இந்திய வெளியுறவு அமைச்சகம் அளிக்கும். மொத்தம் ரூ. 1177 கோடியில் மதிப்பிடப்பட்டுள்ள இத்திட்டம் பொறியியல், கொள்முதல் மற்றும் கட்டுமானம் ( Engineering, Procurement, and Construction - EPC ) ஆகிய மூன்று பணிகளையும் மேற்கொள்ளும் நடைமுறை கடைப்பிடிக்கப்படும்.


    இத்திட்டத்தில் 3 பெரிய பாலங்களும் 2 சிறிய பாலங்களும் புதிதாக அமைக்கப்படும். அத்துடன், தற்போதுள்ள 4 பெரிய பாலங்களும் 9 சிறிய பாலங்களும் செப்பனிட்டு, வலுப்படுத்தப்படும். 6 பாலங்கள் மறுபடியும் கட்டப்படும். இதில், லாரிகளுக்கு 6 இடங்களிலும், பேருந்துகள், பயணிகளுக்கு 20 இடங்களிலும் தனித் தனியாக ஒதுக்கி நிறுத்துவதற்கான வசதியும் ஓய்வில்லமும் அமைக்கப்படும்.


    இத்திட்டம் மூன்று ஆண்டுகளில் நிறைவடையும்.


    ****

    
    
    (Release ID: 1528914) Visitor Counter : 36
    
    
      Read this release in: English