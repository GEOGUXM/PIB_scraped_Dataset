      பாதுகாப்பு அமைச்சகம்

      ரஷ்ய பாதுகாப்பு அமைச்சருடன் இருதரப்பு மற்றும் பலதரப்பு பாதுகாப்பு விவகாரங்கள் குறித்து பாதுகாப்பு அமைச்சர் ஆலோசனை
      Posted On: 04 APR 2018 12:33PM by PIB Chennai


    2018 ஏப்ரல் 3 முதல் 5 ம் தேதி வரை சர்வதேச பாதுகாப்பு குறித்த 7 வது மாஸ்கோ மாநாட்டில் பங்கேற்பதற்காக மூன்று நாள் பயணமாக ரஷ்யா சென்றுள்ள பாதுகாப்பு அமைச்சர் திருமதி நிர்மலா சீதாராமன் நேற்று மாஸ்கோவில் ரஷ்ய கூட்டமைப்பின் தொழில் மற்றும் வர்த்தகத் துறை அமைச்சர் திரு . டெனிஸ் மெண்டுரோவை சந்தித்துப் பேசினார் . இரு தலைவர்களும் மேக் இன் இந்தியா திட்டத்தின் கீழ் பாதுகாப்பு உற்பத்தியில் குறிப்பாக விற்பனைக்குப் பிந்தைய ஆதரவு குறித்து இந்தியா - ரஷ்யா கூட்டு தொழில் நடவடிக்கைகளை மேம்படுத்துவது உட்பட இரு நாடுகளுக்கு இடையிலான ராணுவ தொழில்நுட்ப உறவுகளை ஆய்வு செய்தனர் . 2018 ஏப்ரல் 11 முதல் 14 ம் தேதி வரை சென்னையில் நடைபெறும் பாதுகாப்பு கண்காட்சி இந்தியா 2018 ல் ரஷ்யாவின் பங்கேற்பு குறித்தும் அவர்கள் ஆலோசனை நடத்தினார்கள் .


    பின்னர் திருமதி நிர்மலா சீதாராமன் ரஷ்ய பாதுகாப்புத் துறை அமைச்சர் ஜெனரல் சர்கி ஷோய்குவை சந்தித்து இருதரப்பு முக்கியத்துவம் வாய்ந்த பிரச்சனைகள் , குறிப்பாக ராணுவத்துடன் ராணுவ ஒத்துழைப்பு மற்றும் இதர பிராந்திய விவகாரங்கள் குறித்து பிரதிநிதிகள் மட்டத்திலான பேச்சுக்களில் ஈடுபட்டனர் . கூட்டுப் பயிற்சி நடவடிக்கைகள் , பயிற்சிகள் , பயண பரிமாற்றம் மற்றும் ரஷ்யாவில் இந்த ஆண்டின் பிற்பகுதி யி ல் நடக்கும் சர்வதேச ராணுவ போட்டிகளில் இந்தியாவின் பங்களிப்பு குறித்த ஆய்வுகள் இதில் அடங்கும் .


    மாலையில் பாதுகாப்பு அமைச்சர் திருமதி நிர்மலா சீதாராமன் , இந்திய ரஷ்ய தூதரக உறவுகளின் 70 ஆண்டுகள் நிறைவை குறிக்கும் வகையிலான கொண்டாட்டங்களின் நிறைவாக சரோட் இசைக்கலைஞர் உஸ்தாத் அம்ஜத் அலி கான் நிகழ்த்திய இசை நிகழ்ச்சியில் கல்ந்து கொண்டார் .


    ----

    
    
    (Release ID: 1527641) Visitor Counter : 37
    
    
      Read this release in: English , Urdu