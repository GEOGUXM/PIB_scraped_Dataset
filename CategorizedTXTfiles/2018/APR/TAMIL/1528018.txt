      பெண்கள் மற்றும் குழந்தை நலன் அமைச்சகம்

      கிராமப்புற பெண்களை ஊக்குவித்து பாலின சமத்துவத்தை அடைவதற்கான திட்டங்கள்
      Posted On: 05 APR 2018 5:27PM by PIB Chennai


    கிராமப்புற பெண்கள் உள்ளிட்ட பெண்களை ஊக்கப்படுத்தி பாலின சமத்துவத்தை எட்டுவதற்கு மகளிர் மற்றும் குழந்தைகள் மேம்பாட்டு அமைச்சகம் பல்வேறு உடனடி திட்டங்களையும், தொலைநோக்குத் திட்டங்களையும் செயல்படுத்தி வருகிறது.

     1. பெண் குழந்தையை பாதுகாப்போம், படிக்க வைப்போம் : தொடரும் வாழ்க்கை சுழற்சியில் பெண்களுக்கு அதிகாரமளித்தல் தொடர்பான விஷயங்களையும், குறைந்து வரும் பாலின விகிதத்தையும் சரி செய்வதற்கு இந்தத் திட்டம் உதவும் . இது பெண்கள் மற்றும் குழந்தைகள் மேம்பாடு, சுகாதாரம் மற்றும் குடும்ப நலன், மனிதவள மேம்பாடு ஆகிய 3 அமைச்சகங்களின் முயற்சியால் நடைபெறுவது.
     2. பிரதம மந்திரியின் மகளிர் வந்தனா திட்டம் (முன்னாள் பேறு கால பயன் திட்டம்) கருவுற்ற மற்றும் குழந்தைகளை வளர்க்கும் பெண்களின் சுகாதார மேம்பாடு மற்றும் ஊட்டச்சத்துக்காக ஊக்கத் தொகை வழங்குவது உட்பட சிறந்த சூழலை உருவாக்குவது.
     3. இளம் பருவ பெண்கள் திட்டம் 11-14 வயதுள்ள பெண்களுக்கு அதிகாரமளித்து ஊட்டச்சத்து, வாழ்க்கைத் திறன்கள், வீட்டுத் திறன்கள், தொழிற்பயிற்சி மூலம் சமூக அந்தஸ்தை மேம்படுத்துவதை நோக்கமாக கொண்டது.
     4. தேசிய சத்துணவு இயக்கம் என்பது கருவுற்ற பெண்கள் மற்றும் பாலூட்டும் தாய்மார்களுக்கு ஊட்டச்சத்து நிலைமையை மேம்படுத்துவதையும், குழந்தைகளோடு உள்ள பெண்களிடையே ரத்தச்சோகையை குறைப்பதையும் நோக்கமாக கொண்டது.
     5. ராஷ்ட்ரிய மகிளா கோஷ் என்பது ஏழைப் பெண்களை சமூக-பொருளாதார ரீதியில் உயர்த்துவதற்கு நுண்-நிதி சேவைகளை வழங்குவது.
     6. பெண்களுக்கான சந்தைத் திட்டம் – பெண் தொழில் முனைவோர், சுயஉதவிக் குழுக்கள், தொண்டு நிறுவனங்கள் ஆகியோருக்கு இணைய தளத்தின் மூலம் சந்தையை உருவாக்கும் ஒப்பற்ற திட்டமாகும்.
     7. பிரதம மந்திரியின் பெண்கள் சக்தி மையம் – சமுதாய பங்கேற்பின் மூலம் கிராமப்புற பெண்கள் தங்களின் முழு திறனையும் உணரும் வகையிலான சூழலை உருவாக்கி அவர்களுக்கு அதிகாரமளித்தல்.
     8. பஞ்சாயத்து ராஜில் தேர்ந்தெடுக்கப்பட்ட பெண் பிரதிநிதிகளுக்கு பயிற்சி தருவோருக்கு பயிற்சி அளிக்கும் திட்டம் – உள்ளாட்சி நிர்வாகத்தின் திட்டமிடுதலில் பங்கேற்கச் செய்தல் மாற்றத்திற்கான முகவராக பங்களிப்பு செய்வதற்கு பெண்கள் தங்களின் சொந்த தலைமைத் திறனை அடையாளம் காணுதல்.

    மாநிலங்களவையில் இன்று (05.-04.2018) கேள்வி ஒன்றுக்கு பதிலளித்த மத்திய மகளிர் மற்றும் குழந்தைகள் மேம்பாட்டுத் துறை அமைச்சர் திருமதி. மேனகா சஞ்சய் காந்தி இந்தத் தகவலை தெரிவித்தார்.

    
    
    (Release ID: 1528018) Visitor Counter : 515
    
    
      Read this release in: English
    
    
    

8.