      உள்துறை அமைச்சகம்

      தீவிரவாத தடுப்பு முயற்சிகளில் சமய,சமூக, தன்னார்வ அமைப்புகளை ஈடுபடுத்துங்கள்: உள்துறை அமைச்சர்
      Posted On: 12 APR 2018 5:21PM by PIB Chennai


    தீவிரவாதச் செயல்களைத் தடுப்பதற்கான முயற்சிகளில் தன்னார்வத் தொண்டு அமைப்புகள், மகளிர் அமைப்புகள் உள்பட சமய, சமூக அமைப்புகளை ஈடுபடுத்த வேண்டும் என்று மத்திய உள்துறை அமைச்சர் திரு. ராஜ்நாத் சிங் வலியுறுத்தினார்.


    தேசிய சமய நல்லிணக்க நிறுவனத்தின் ( National Foundation for Communal Harmony ) ஆளுகைக் குழுவின் 21வது கூட்டத்தில் இன்று பேசிய அவர், “உலகின் இரண்டாவது அதிக மக்கள் தொகை கொண்ட நாடாக இந்தியா இருக்கும் போதும், தீவிரவாதத்தால் குறைவாகவே பாதிக்கப்பட்டுள்ளது. இதற்கு சிறுபான்மை இன மக்களும், அவர்களது மதத் தலைவர்களும், பல்வகை கலாசாரம், பாரம்பரியங்கள் கொண்டதாக நம் நாடு இருப்பதே காரணம்” என்றார்.


    திரு. ராஜ்நாத் சிங் மேலும் பேசுகையில், “மத நல்லிணக்கம் என்பது உள்துறை அமைச்சகத்தை மட்டுமே சார்ந்தது அல்ல, ஒவ்வொருவரையும் சார்ந்ததாகும். தேசத்தின் ஒட்டுமொத்த பண்பும் அதுதான். மத நல்லிணக்கத்தை மேம்படுத்துவதற்கு டிஜிட்டல் வழிகளைக் கையாள வேண்டும். இது குறித்து சமூக ஊடகங்களுக்கு உரிய வகையில் விளக்க வேண்டியிருக்கிறது” என்று குறிப்பிட்டார்.


    சமய நல்லிணக்கத்தை மேம்படுத்தும் வகையில், அதன் அடையாளமாகத் திகழும் புனிதத் தலமான அஜ்மீர் ஷெரீபுக்கு தேசிய மதநல்லிணக்க நிறுவனத்தின் உறுப்பினர்களுடன் செல்லப் போவதாக உறுதிபட அறிவித்தார்.


    “உலகில் முதல் பத்து அதிக பொருளாதார மேம்பாடு காணும் நாடுகளில் இடம்பெற்றுள்ள நமது நாடு வேகமாக வளர்ச்சி காணும் பொருளாதார நாடாகும். விரைவில் முதல் ஐந்து நாடுகளில் ஓரிடத்தைப் பெறவும், அதைத் தொடர்ந்து முதல் மூன்று நாடுகளில் இடம்பெறவும் இலக்கு நிர்ணயித்துள்ளோம். அந்த வளர்ச்சிக்கு பயங்கரவாதம் தடைக்கல்லாக அமைந்துவிடக் கூடாது” என்றும் திரு. ராஜ்நாத் சிங் குறிப்பிட்டார்.


    ******

    
    
    (Release ID: 1528913) Visitor Counter : 56
    
    
      Read this release in: English , Hindi