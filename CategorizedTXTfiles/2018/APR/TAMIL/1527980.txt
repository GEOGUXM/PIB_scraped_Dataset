      பெண்கள் மற்றும் குழந்தை நலன் அமைச்சகம்

      மகளிருக்கு எதிரான குற்றங்கள் பற்றிய தகவல்
      நிர்பயா நிதியத்தின் கீழ் செயல்படும் திட்டங்கள்

      Posted On: 05 APR 2018 5:23PM by PIB Chennai

    உள்துறை அமைச்சகத்தின் தேசிய குற்ற ஆவண அமைப்பு வெளியிட்டுள்ள தகவலின்படி 2014, 2015, 2016 ஆண்டுகளில் பெண்களுக்கு எதிராக இழைக்கப்பட்ட குற்றங்களின் மொத்த எண்ணிக்கை முறையே 3,39,457 – 3,29,243 – 3,38,954 ஆகும். 2014 ஆம் ஆண்டோடு ஒப்பிடுகையில் 2015ம் ஆண்டு இக்குற்றங்களில் 3 சதவீத சரிவும், 2015 ஆம் ஆண்டோடு ஒப்பிடுகையில் 2016-ல் 2.9 சதவீத அதிகரிப்பும் ஏற்பட்டுள்ளது.


    பல்வேறு அமைச்சகங்கள், துறைகள் மற்றும் மாநிலங்கள், யூனியன் பிரதேசங்கள் ஆகியவற்றிலிருந்து நிர்பயா நிதிய உதவிக்காக பெறப்படும் பல்வேறு திட்டங்களை நிதியத்திற்கான அதிகாரம் பெற்ற அதிகாரிகள் குழு ஆய்வு செய்கிறது. இந்த நிதியத்தின் கீழ் பல்வேறு திட்டங்களின் அமலாக்கம் பல்வேறு நிலைகளில் உள்ளது. அதிகாரம் பெற்ற குழு இவற்றை அவ்வப்போது கண்காணித்து ஆய்வு செய்கிறது.


    ரயில்வே அமைச்சகமும், ஒருங்கிணைந்த அவசர கால மேலாண்மை அமைப்பு என்ற திட்டத்தை அமல்படுத்துகிறது. இந்தத் திட்டத்தை மதிப்பீடு செய்து பரிந்துரைத்த அதிகாரம் பெற்ற குழு இதற்கு 2016 நவம்பரில் ரூ.500 கோடி ஒதுக்கி அதில் ரூ.150 கோடியை வழங்கியுள்ளது.


    பாதுகாப்பான நகரங்கள் திட்டத்தின் கீழ் மகளிர் குழந்தைகள் மேம்பாட்டு அமைச்சகம் சமீபத்தில் ரூ.2,919.55 கோடி மதிப்பிலான திட்டங்களை மதிப்பீடு செய்தது. நிர்பயா நிதியின் கீழ்வரும் இத்திட்டங்கள் பெரிய நகரங்களான சென்னை, தில்லி, மும்பை, கொல்கத்தா, பெங்களுரு, ஐதராபாத், அகமதாபாத் ஆகியவற்றை சார்ந்தன ஆகும்.


    மாநிலங்களவையில் கேள்விக்கு எழுத்து மூலம் அளித்த பதிலில் மகளிர் குழந்தைகள் மேம்பாட்டு அமைச்சர் திருமதி. மேனகா சஞ்சய் காந்தி இத்தகவலை தெரிவித்துள்ளார்.

    
    
    (Release ID: 1527980) Visitor Counter : 45
    
    
      Read this release in: English