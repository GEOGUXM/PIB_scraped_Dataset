      நிதி அமைச்சகம்

      2018 மார்ச்சில் மத்திய நேரடி வரிகள் வாரியம் 16 முன்கூட்டிய விலை நிர்ணய உடன்படிக்கைகளை செய்து கொண்டிருப்பதால் இந்திய முன்கூட்டிய விலை நிர்ணய முறையில் முன்னேற்றம்
      Posted On: 03 APR 2018 3:11PM by PIB Chennai


    2018 மார்ச் மாதம் மத்திய நேரடி வரிகள் வாரியம் 14 ஒருதலைப்பட்ச முன்கூட்டிய விலை நிர்ணய உடன்படிக்கைகள் மற்றும் 2 இருதரப்பு முன்கூட்டிய விலை நிர்ணய உடன்படிக்கைகளை செய்து கொண்டுள்ளது. 2 இருதரப்பு முன்கூட்டிய விலை நிர்ணய உடன்படிக்கைகள் அமெரிக்காவுடன் செய்து கொள்ளப்பட்டுள்ளது. இந்த உடன்படிக்கைகள் கையொப்பமிடப்பட்டுள்ளதன் மூலம் மத்திய நேரடி வரிகள் வாரியம் செய்து கொண்டுள்ள உடன்படிக்கைகளின் எண்ணிக்கை 2019 ஆகியுள்ளது. இதில் 199 ஒருதலைப்பட்ச முன்கூட்டிய விலை நிர்ணய உடன்படிக்கைகள் மற்றும் 20 இருதரப்பு முன்கூட்டிய விலை நிர்ணய உடன்படிக்கைகள் அடங்கும். 2017-18ல் மொத்தம் 67 முன்கூடிய விலை நிர்ணய உடன்படிக்கைகள் (9 இருதரப்பு மற்றும் 58 ஒருதலைப்பட்சம்) செய்துகொள்ளப்பட்டுள்ளன.


    2018 மார்ச் மாதம் செய்துகொள்ளப்பட்ட 16 முன்கூட்டிய விலை நிர்ணய உடன்படிக்கைகளில் தொலைத்தொடர்பு, தகவல் தொழில்நுட்பம், ஆட்டோமொபைல், மருந்து உற்பத்தி, குளிர்பானம், வணிகம், உற்பத்தி மற்றும் வங்கிப் பணிகள், நிதி மற்றும் காப்பீடு போன்ற பல்வேறு பொருளாதார துறைகளில் செய்துகொள்ளப்பட்டுள்ளன. இந்த உடன்படிக்கைகளில் ராயல்டி கட்டணம் செலுத்துவது, வர்த்தக ஆதரவு சேவைகளுக்கான ஒதுக்கீடு, நிறுவன உத்தரவாதத்திற்கான ஒதுக்கீடு, ஒப்பந்த உற்பத்தி, சந்தைப்படுத்தும் ஆதரவு சேவைகளுக்கான ஒதுக்கீடு, பொறியியல் வடிவமைப்பு சேவைகளுக்கான ஒதுக்கீடு, பொறியியல் ஆதரவு சேவைகளுக்கான ஒதுக்கீடு, விளை பொருட்கள் விற்பனை, பாகங்கள் ஏற்றுமதி/இறக்குமதி, தகவல் தொழில்நுட்ப சேவைகளுக்கான ஒதுக்கீடு, தகவல் தொழில்நுட்பம் சார்ந்த சேவைகளுக்கான ஒதுக்கீடு, முதலீட்டு ஆலோசனை சேவைகளுக்கான ஒதுக்கீடு, தொழில்நுட்ப சேவைகள் பயன்படுத்திக் கொள்வது ஆகியவற்றை உள்ளடக்கியதாகும்.


    முன்கூட்டிய விலை நிர்ணய உடன்படிக்கை திட்டத்தின் முன்னேற்றம் எதிர்ப்பு அற்ற வரி அமைப்பை உருவாக்கும் அரசின் உறுதியை வலுப்படுத்தும். இந்திய முன்கூட்டிய விலை நிர்ணய உடன்படிக்கைத் திட்டம் குழப்பம் நிறைந்த மாற்ற விலை பிரச்சனைகளுக்கு நியாயமான மற்றும் வெளிப்படையான முறையில் தீர்வு காண வைப்பதாக தேசிய அளவிலும் சர்வதேச அளவிலும் பாராட்டைப் பெற்றுள்ளது.


    ***

    
    
    (Release ID: 1527466) Visitor Counter : 50
    
    
      Read this release in: English