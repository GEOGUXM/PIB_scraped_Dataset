      நித்தி ஆயோக்

      சத்தீஷ்கரில் தனித்துவமான மாவட்டத்திற்குப் பிரதமரின் பயணம்
      Posted On: 12 APR 2018 3:26PM by PIB Chennai


    சத்தீஷ்கரில் உள்ள பிஜப்பூருக்குப் பிரதமர் திரு. நரேந்திர மோடி 14.04.2018 அன்று பயணம் மேற்கொள்ள இருக்கிறார். முன்மாதிரி ஊராட்சியாக வளர்ந்துவரும் ஓர் ஊராட்சியில் அமைந்துள்ள ஜங்காலா மேம்பாட்டு மையத்தை அவர் அங்குப் பார்வையிடுவார். இடதுசாரி அதிதீவிரவாதத்தின் குவிமையமாக இருந்த இடத்தில் பிரச்சனைகள், சிரமங்களை ஒதுக்கித்தள்ளி, குறிப்பாக 2018 ஜனவரி 5-ல் தனித்துவமான மாவட்டத் திட்டம் தொடங்கப்பட்ட பின், மிக நல்ல முறையில் செயலாற்றிய மாவட்ட நிர்வாக அலுவலர்கள் உள்ளிட்ட “மாற்றத்திற்கான உள்ளூர் சாம்பியன்கள்” மற்றும் ஊர் மக்களுடன் அவர் கலந்துரையாடுவார்.


    இந்தப் பயணத்தின் ஒரு பகுதியாக ஆயுஷ்மான் பாரத் திட்டத்தின் அம்சமான சுகாதாரம் மற்றும் உடல்நல மையத்தையும் இந்த ஊராட்சியில் பிரதமர் தொடங்கிவைப்பார். இதன் மூலம், ஏப்ரல் 14 அன்று, சத்தீஷ்கரின் பிஜப்பூர் மாவட்டத்திலிருந்து தேசம் ஒரு வரலாற்றுப் பாய்ச்சலை மேற்கொள்ளவிருக்கிறது: வலுவான சுகாதார முறைக்கு வழிவகுக்கின்ற மக்களின் வீட்டுவாசலுக்கே செல்கின்ற ஆரம்பச் சுகாதார கட்டமைப்பு உருவாக்கப்படுகிறது.


    தனித்துவமான மாவட்டத் திட்டம் என்பது இந்திய மக்கள் தொகையில் 15 சதவீதம் பேரை உள்ளடக்கிய நிர்வாகத்திற்கான புதிய திட்டமாகும். ஏழையிலும் ஏழையாக இருப்பவர்களுக்கு அரசு முன்னுரிமை அளிப்பதைப் பிரதிபலிப்பதாக இது இருக்கும். உயர்வான வளர்ச்சிப் பாதையில் இந்தியா சென்றுகொண்டிருக்கிறது என்பது நன்கு அறியப்பட்ட உண்மையாகும். இருப்பினும் மனித மேம்பாட்டுக் குறியீட்டை அதிகரிப்பதும் மாநிலங்களுக்கு இடையேயும், மாவட்டங்களுக்கு இடையேயும் வளர்ச்சியில் உள்ள வேறுபாடுகளை குறைப்பதும் உடனடித் தேவையாக இருந்தது. இதற்காகத் தனித்துவமிக்க மாவட்டங்கள் உருவாக்கப்பட வேண்டுமென்று பிரதமர் விரும்பினார். இதையடுத்து 2018 ஜனவரியில் தனித்துவ மாவட்டங்கள் உருவாக்கத் திட்டம் தொடங்கப்பட்டது.


    28 மாநிலங்களிலிருந்து அடையாளம் காணப்பட்டுள்ள 115 மாவட்டங்களில் வெளிப்படைத்தன்மையோடு விரைவான மாற்றங்களைக் கொண்டுவருவது இந்தத் திட்டத்தின் நோக்கமாகும். இந்தத் திட்டத்தைக் கட்டமைப்பதற்கு 3 முக்கிய அம்சங்கள் தேவையாகும் – ஒருங்கிணைப்பு (மத்திய-மாநிலத் திட்டங்கள்) ஒருங்கிணைவு (மத்திய-மாநில அளவிலான “பொறுப்பு” அதிகாரிகள் மற்றும் மாவட்ட ஆட்சியர்கள்) மாவட்டங்களுக்கு இடையே போட்டி. ஆரம்பத்தில் மாநிலங்களால் வழிநடத்தப்பட்டு மாநிலங்களுக்காக உருவாக்கப்பட்டுள்ள இந்த முன்முயற்சி ஒவ்வொரு மாவட்டத்தையும் வலுப்படுத்துவது, உடனடி வளர்ச்சிக்குத் தேவையானவற்றை அடையாளம் கண்டறிவது,தெரிவு செய்யப்பட்ட மாவட்டங்களின் வளர்ச்சியையும், தகுதியையும் அளவிடுவது ஆகியவற்றில் கவனம் செலுத்துவதாக இருக்கும்.


    மேலும் விவரங்களுக்கு www.pib.nic.in இணையதளத்தைக் காணவும்.

    
    
    (Release ID: 1528907) Visitor Counter : 41
    
    
      Read this release in: English