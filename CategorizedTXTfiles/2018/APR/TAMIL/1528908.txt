      ரெயில்வே அமைச்சகம்

      சுற்றுச்சூழல் நிர்வாகத்தில் புதிய அளவுகோல்களை இந்திய ரயில்வே உருவாக்கியுள்ளது
      இந்திய ரயில்வேயின் 42 உற்பத்திப் பிரிவுகள் மற்றும் பணிமனைகளில் கிரீன்கோ மதிப்பீடு அமலாக்கம் செய்யப்பட்டுள்ளது

      Posted On: 12 APR 2018 3:54PM by PIB Chennai

    சுற்றுச்சூழலைப் பாதுகாப்பதன் மூலம் நீடித்த வளர்ச்சியை பராமரிப்பது இந்திய ரயில்வேயின் குறிப்பிடத்தக்க அம்சங்களில் ஒன்றாக உள்ளது. அதன் பசுமை முயற்சிகளை மேலும் பரவலாக்க 2016 ஜூலையில் இந்திய ரயில்வே, இந்தியத் தொழில்கள் கூட்டமைப்புடன் (சிஐஐ) ஒத்துழைப்பை மேற்கொண்டுள்ளது. இந்த ஒத்துழைப்பின் பகுதியாக ரயில்வேயின் பல்வேறு உற்பத்திப் பிரிவுகள், பணிமனைகள் மற்றும் இதர பிரிவுகள், பசுமைப் பாதையில் செல்வதற்கான வசதிகளையும், செயல்பாடுகள் மற்றும் நடைமுறைகளைப் பசுமையாக்கும் திறனைப் பெறுவதற்கான பணிகளையும் சிஐஐ செய்துள்ளது.


    நிறுவனங்கள் தங்களின் ஒட்டு மொத்த பசுமை நடவடிக்கைகளை ஊக்கப்படுத்துவதற்காக உலகிலேயே முதன் முறையாக கிரீன்கோ ரேட்டிங் முறை என்ற மதிப்பீட்டு நடவடிக்கையை சிஐஐ மேற்கொண்டுள்ளது. எரிசக்தித் திறன், புதுப்பிக்கவல்ல எரிசக்தி, தண்ணீர் சேமிப்பு, கழிவுப் பொருள் நிர்வாகம், ஆதார வளங்கள் பாதுகாப்பு, தொடர்ச்சியான பசுமைப் பராமரிப்பு, உற்பத்திப் பொருள் பாதுகாப்பு, வாழ்க்கைச் சுழற்சி மதிப்பீடு உள்ளிட்ட முக்கியமான சுற்றுச்சூழல் பகுதிகளின் கிரீன்கோ கவனம் செலுத்துகிறது.


    இதுவரை இந்திய ரயில்வேயின் 42 உற்பத்திப் பிரிவுகள் மற்றும் பணியிடங்களில் கிரீன்கோ ரேட்டிங் அமலாக்கப்பட்டுள்ளது. இந்திய ரயில்வேயின் 26 பிரிவுகள் சான்றளிப்பு, வெண்கலம், வெள்ளி, தங்கம் என்ற மதிப்பீட்டு நிலைகளில் சாதனை படைத்துள்ளது. மற்ற பிரிவுகள் அமலாக்கும் நடைமுறையை மேற்கொண்டுள்ளன. உற்பத்தி தொடங்கி சேவைகள் வரையிலான பல்வேறு துறைகளைச் சேர்ந்த 400-க்கும் அதிகமான நிறுவனங்கள் கூட இந்தச் சான்றளிப்பு நடைமுறையின் கீழ் உள்ளன.

    
    
    (Release ID: 1528908) Visitor Counter : 31
    
    
      Read this release in: English , Marathi