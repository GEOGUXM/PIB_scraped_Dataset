      வீட்டு வசதி மற்றும் நகர்ப்புற வறுமை ஒழிப்பு அமைச்சகம்

      தூய்மை இந்தியா இயக்கத்தின் வெற்றிக்கு மக்களின் நடத்தை மாற்றமும் தனியார் துறையின் பங்களிப்பும் முக்கியம் : பூரி
      Posted On: 26 APR 2018 1:41PM by PIB Chennai


    நாடு பயணத்தைத் துவக்கியுள்ள மிகவும் விரும்பத்தக்கத் தூய்மை இந்தியா இயக்கத்தின் வெற்றிக்கு மக்களின் நடத்தைமாற்றம் மற்றும் தனியார் துறையின் பங்களிப்பு ஆகியவற்றின் முக்கியத்துவத்தை மத்திய வீட்டுவசதி, நகர்ப்புற விவகாரங்கள் துறை இணை அமைச்சர் (தனிப்பொறுப்பு) திரு. ஹர்தீப் பூரி வலியுறுத்தியுள்ளார். புதுதில்லியில் இன்று (26.04.2018) ஃபிக்கி ஏற்பாடு செய்திருந்த இந்தியத் துப்புரவு மாநாடு 2018 –ல் அவர் உரையாற்றினார். கழிப்பறைகளைப் பயன்படுத்துவது, பராமரிப்பது போன்றவற்றில் அடித்தள நிலையில் உள்ள மக்களின் பழக்கவழக்கத்தில் மாற்றத்தை ஏற்படுத்தத் தனியார் துறை தீவிரமான பங்களிப்பு செய்ய வேண்டும் என்று அவர் வலியுறுத்தினார். 2014 –ல் செங்கோட்டைக் கொத்தளத்தில் இருந்து பிரதமர் திரு. நரேந்திரமோடி தூய்மைக்காக விடுத்த அழைப்புக்குப் பின் தூய்மை இந்தியா இயக்கம் முன்எப்போதும் இல்லாத வேகத்தைப் பெற்றுள்ளது. முக்கியமான இந்தத் திட்டம் மக்கள் புரட்சியாக மாறியிருப்பது குறித்தும் உண்மையான மக்கள்இயக்கம் என்ற பரிமாணத்தைப் பெற்றிருப்பது குறித்தும் அவர் மகிழ்ச்சியை வெளிப்படுத்தினார்.


    தனியார் மற்றும் பொதுத்துறையை ஒருங்கிணைத்துக் கொண்டுவந்திருப்பதற்கும் தண்ணீர், துப்புரவு, தூய்மை என்பதில் நீடிக்கவல்ல தலையீட்டிற்குக் கூடுதலான செயல்பாடுகளை மேற்கொள்ளவும் பலதரப்புப் பயிற்சியைச் சாத்தியமாக்கி இருப்பதற்கும் இந்தியத் துப்புரவுக் கூட்டமைப்புக்கு அவர் பாராட்டு தெரிவித்தார். துப்புரவுத் துறையின் பல்வேறு பிரிவுகளில் பாராட்டத்தக்கப் பணியாற்றிய முயற்சிகளை மேற்கொண்ட தனிநபர்கள் மற்றும் நிறுவனங்களுக்கு 2018 ஆம் ஆண்டுக்கான ஐஎஸ்சி – ஃபிக்கி துப்புரவு விருதுகளையும் அவர் வழங்கினார்.


    மேலும் விவரங்களுக்கு www.pib.nic.in என்ற இணையதளத்தைக் காணவும்

    
    
    (Release ID: 1530393) Visitor Counter : 34
    
    
      Read this release in: English , Marathi