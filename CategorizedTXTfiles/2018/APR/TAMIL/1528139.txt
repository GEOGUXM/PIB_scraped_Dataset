      பெண்கள் மற்றும் குழந்தை நலன் அமைச்சகம்

      சொந்தமாக ஒரு வீடு என பொருள்படும் ஸ்வதார் கிரஹ் திட்டம்
      Posted On: 06 APR 2018 2:01PM by PIB Chennai


    மத்திய மகளிர் மற்றும் குழந்தைகள் மேம்பாட்டு அமைச்சகம் சொந்தமாக ஒரு வீடு என பொருள்படும் ஸ்வதார் கிரஹ் திட்டத்தை செயல்படுத்தி வருகிறது . இதன்படி மிகச் கடுமையாக சூழ்நிலைகளில் பாதிக்கப்பட்ட பெண்களின் மறுவாழ்வு பணிகள் மேற்கொள்ளப்பட்டு அவர்கள் கண்ணியத்துடன் வாழ வகை செய்யப்படுகிறது . இத்திட்டத்தின்படி தங்குவதற்கு இடம் , உணவு , உடை , மருத்துவ வசதி போன்றவற்றுடன் பொருளாதார மற்றும் சமூகப் பாதுகாப்பும் வழங்கப்படுகிறது .


    ஸ்வதார் கிரஹ் திட்டத்தின் கீழ் நிதியுதவி பெறவிரும்பும் அரசுசாரா அமைப்புகளுக்குச் சில நிபந்தனைகளையும் அமைச்சகம் விதித்துள்ளது .


    இந்த நிபந்தனைகளை நிறைவு செய்யும் அமைப்புகள் சமர்ப்பிக்கும் விண்ணப்பங்களை மாநில / யூனியன் பிரதேச அரசுகள் திட்ட அனுமதி வழங்கும் குழுவிடம் சமர்ப்பிக்கும் . இந்தக் குழுவுக்கு சம்பந்தப்பட்ட மாநிலங்கள் / யூனியன் பிரதேசங்களின் மகளிர் குழந்தைகள் மேம்பாட்டுத்துறைச் செயலாளர் தலைவராக இருப்பார் . இத்தகைய விண்ணப்பங்கள் அனைத்தையும் மாநில / யூனியன் பிரதேச அரசுகள் தொகுத்து மத்திய மகளிர் குழந்தைகள் மேம்பாட்டு அமைச்சகத்திற்கு தங்கள் பரிந்துரைகளுடன் ஒவ்வொரு ஆண்டும் செப்டம்பர் 30 ம் தேதிக்குள் அனுப்பி வைக்க வேண்டும் . இவற்றின் அடிப்படையில் மத்திய அரசு திட்டங்களை அனுமதித்து அதற்குரிய நிதியை அடுத்த நிதியாண்டு பட்ஜெட்டில் ஒதுக்கீடு செய்யும் .


    ஸ்வதார் கிரஹ் திட்டம் பயனாளிகளுக்கு அவர்களது வங்கிக் கணக்கில் நேரடியாக செலுத்தும் முறையை கடைப்பிடிக்கும் திட்டமாகும் . இதுகுறித்த அரசிதழ் அறிக்கை வெளியிடப்பட்டு மாநில / யூனியன் பிரதேச அரசுகளுக்கு அனுப்பி வைக்கப்பட்டுள்ளது .


    மக்களவையில் இன்று (06.04.2018) கேள்விக்கு எழுத்து மூலம் அளித்த பதிலில் மத்திய மகளிர் , குழந்தைகள் மேம்பாட்டு அமைச்சர் திருமதி . மேனகா சஞ்சய் காந்தி இத்தகவலைத் தெரிவித்தார் .

    
    
    (Release ID: 1528139) Visitor Counter : 81
    
    
      Read this release in: English