      பணியாளர் நலன், பொதுமக்கள் குறை தீர்ப்பு மற்றும் ஓய்வூதியங்கள் அமைச்சகம்

      பொதுமக்களின் குறைகளை உடனடியாகத் தீர்க்கும் வகையில் ஆன்லைன் கண்காணிப்புத் தகவல் பலகையை டாக்டர். ஜிதேந்திர சிங் தொடங்கிவைத்தார்
      Posted On: 11 APR 2018 4:24PM by PIB Chennai


    நிர்வாகச் சீர்திருத்தம் மற்றும் பொதுமக்கள் குறைதீர்ப்புத்துறை உருவாக்கிய ஆன்லைன் தகவல் பலகையை புதுதில்லியில் இன்று (11.04.2018), மத்திய பணியாளர் நலன், பொதுமக்கள் குறைதீர்ப்பு மற்றும் ஓய்வூதியத்துறை இணையமைச்சர் (தனிப் பொறுப்பு) டாக்டர் ஜிதேந்திர சிங் தொடங்கி வைத்தார். பொதுமக்களின் குறைகளுக்கு உடனடியாகத் தீர்வுக் காண்பதையும், நடைமுறைச் சீர்திருத்தங்களின் முன்னேற்றத்தை அவ்வப்போது ஆய்வு செய்வதையும், இந்தத் தகவல் பலகை கண்காணிக்கும். நடைமுறைச் சீர்திருத்தங்கள் மற்றும் அவற்றின் கண்காணிப்பு அளவுகள் உள்ளிட்டவை தகவல் பலகையில் அறிவிக்கப்படும். இத்தகைய சீர்திருத்தங்களைச் செயல்படுத்துவதைக் கண்காணிக்கச் சம்பந்தப்பட்ட அமைச்சகங்கள் மற்றும் துறைகளுக்கு இது உதவும்.


    நிகழ்ச்சியில் பேசிய டாக்டர். ஜிதேந்திர சிங், அரசு, பொதுமக்களின் நம்பிக்கையைப் பெற்றிருப்பதாலும் அவர்களின் குறைகளுக்கு உடனுக்குடன் தீர்வு காணப்படுவதாலும் அரசுக்கு வரும் குறைபாடுகளின் எண்ணிக்கை பல மடங்காக அதிகரித்துள்ளது என்று கூறினார்.


    இந்த நிகழ்ச்சியில் நடைமுறைச் சீர்திருத்தங்கள் மற்றும் பொதுமக்களின் குறைகளைக் கண்காணிப்பது தொடர்பான திட்டக் கண்காணிப்பு அறிக்கை, குறைகள் பற்றிய தகவல் ஆய்வு அறிக்கை போன்ற அறிக்கைகளை அமைச்சர் வெளியிட்டார்.


    ********

    
    
    (Release ID: 1528707) Visitor Counter : 30
    
    
      Read this release in: English