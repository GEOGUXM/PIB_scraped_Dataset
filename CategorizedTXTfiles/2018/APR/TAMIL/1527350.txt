      சுற்றுலா அமைச்சகம்

      2014 முதல் 2016 வரையிலான காலத்தில் மருத்துவ காரணங்களுக்காக இந்தியா வரும் வெளிநாட்டு சுற்றுலா பயணிகளின் எண்ணிக்கை குறிப்பிடத்தக்க அளவு உயர்ந்துள்ளது: சுற்றுலா அமைச்சர்
      Posted On: 02 APR 2018 6:26PM by PIB Chennai


    மருத்துவ மற்றும் உடல் ஆரோக்கிய சுற்றுலாவை முக்கியமான சுற்றுலா செயல்பாடாக மத்திய சுற்றுலாத்துறை அங்கீகரித்துள்ளது . நாட்டிற்கு மருத்துவ காரணங்களுக்காக சுற்றுலாப் பயணிகள் வருவதை மேம்படுத்தவும் , இந்தியாவை இதற்கான பெரிதும் விரும்பப்படும் இடமாக மேம்படுத்துவதற்கும் , அமைச்சகம் கீழ்கண்ட வசதிகளை வழங்குகிறது :

     1. அங்கீகரிக்கப்பட்ட மருத்துவ மற்றும் உடல் ஆரோக்கிய சுற்றுலா சேவை வழங்குவோர் மற்றும் வர்த்தக சபையினர் ஆகியோர் உடல் ஆரோக்கிய மற்றும் மருத்துவ சுற்றுலா மேம்பாட்டு காட்சிகளுக்கு ஏற்பாடு செய்தல் , பயிலரங்குகள் / நிகழ்ச்சிகள் / கருத்தரங்குகள் ஆகியவற்றை நடத்துவதற்கும் , சந்தைப்படுத்துதல் மேம்பாட்டு உதவியாக அமைச்சகம் நிதியுதவி அளிக்கிறது .
     2. மருத்துவ சுற்றுலா பயணிகளின் பயண நடைமுறையை எளிதாக்கி , நேர்படுத்துவதற்கு மருத்துவ மற்றும் மருத்துவ உதவியாளர் விசாக்கள் அறிமுகப்படுத்தப்பட்டுள்ளன . மின்னணு சுற்றுலா விசா நெறிமுறைகள் மருத்துவ வருகைகளுக்கும் விரிவாக்கப்பட்டுள்ளது .
     3. சென்னை , தில்லி , மும்பை , கொல்கத்தா , ஹைதராபாத் , பெங்களுரு போன்ற பெரிய விமானநிலையங்களில் மருத்துவ விசாவின்பேரில் வருகை தரும் பயணிகள் வந்து சேர்ந்தவுடன் , தகவல் பெறுவதற்கான வசதி மையங்கள் ஏற்படுத்த முடிவு செய்யப்பட்டுள்ளது .

    இவை தவிர , மத்திய வர்த்தகத்துறை மற்றும் சேவைகள் ஏற்றுமதி வளர்ச்சி சபை ஆகியன இணைந்து ஆரோக்கிய பராமரிப்பு www.indiahealthcaretourism.com என்ற வலைதளத்தை ஆங்கிலம் , அரபு , ரஷ்ய மற்றும் பிரெஞ்ச் மொழிகளில் ஏற்படுத்தியுள்ளது . இதில் நாட்டின் உயர்நிலை ஆரோக்கிய பராமரிப்பு நிறுவனங்கள் குறித்து விரிவான தகவல்கள் மருத்துவ சுற்றுலாப் பயணிகளுக்கு ஒரே இடத்தில் கிடைக்கும் .


    2014 முதல் 2016 வரை இந்தியாவுக்கு மருத்துவ சேவைகளுக்காக வந்த சுற்றுலா பயணிகளின் எண்ணிக்கை 8,45,230.


    மக்களவையில் இன்று (02.04.2018) கேள்விக்கு எழுத்து மூலம் அளித்த பதிலில் மத்திய சுற்றுலாத்துறை ( தனிப் பொறுப்பு ) இணையமைச்சர் திரு . கே . ஜே . அல்போன்ஸ் இந்த தகவலைத் தெரிவித்தார் .


    **********

    
    
    (Release ID: 1527350) Visitor Counter : 53
    
    
      Read this release in: English
    
    
    

3.