      பாதுகாப்பு அமைச்சகம்

      பாதுகாப்புக் கண்காட்சியில் திறனுக்குச் சவால்: போட்டிகளில் வென்ற மாணவர்களுக்கு அமைச்சர் பாராட்டு
      Posted On: 13 APR 2018 5:58PM by PIB Chennai


    காஞ்சிபுரம் மாவட்டம் திருவிடந்தையில் கிழக்குக் கடற்கரைச் சாலையில் பாதுகாப்புத் துறை கண்காட்சியை ( DefExpo India 2018 ) ஒட்டி மாணவர்களிடையே “பிரச்சினைகளுக்கான தீர்வு: பாதுகாப்புக் கண்காட்சி 2018” என்ற தலைப்பில் நடைபெற்ற திறனறியும் பொதுநிலைப் போட்டி ( Open Challenge Competition ) நடைபெற்றது. அதில் பங்கேற்ற மாணவர்களுக்கு பாதுகாப்புத் துறை அமைச்சர் திருமதி நிர்மலா சீதாராமன் இன்று பரிசுகளை வழங்கினார்.


    “பாதுகாப்புக் கண்காட்சியில் பிற அம்சங்களை விட மிகவும் சுவாரஸ்யமானது இந்த நிகழ்வு” என்று குறிப்பிட்ட பாதுகாப்புத் துறை அமைச்சர், “மாணவர்கள் பொதுவாக அறிவியல் தொழில்நுட்பத்திலும் குறிப்பாக பாதுகாப்புத் தொழில்நுட்பத்திலும் செலுத்தும் பங்களிப்பு பாராட்டுக்குரியது. இளம் மாணவர்கள் தங்களது தீவிரமான படிப்புக்கு இடையிலும் பல்வேறு தீர்வுகளைக் கொண்டிருக்கும்போது, நாட்டுக்கு சிறந்த எதிர்காலம் இருப்பதைக் காண்கிறேன்” என்று குறிப்பிட்டார்.


    போட்டிகளில் வெற்றி பெற்றவர்கள் தொடர்ந்து நல்ல பணிகளை மேற்கொள்வதற்கு ஊக்கம் அளித்த அமைச்சர் நிர்மலா சீதாராமன் , இத்தகைய திறன்களைக் கொண்ட இளைஞர்களின் ஆற்றலை எதிர்காலத்தில் பயன்படுத்துவதுவதற்குக் காத்திருக்கிறது என்று குறிப்பிட்டார்.


    *****

    
    
    (Release ID: 1529075) Visitor Counter : 35
    
    
      Read this release in: English