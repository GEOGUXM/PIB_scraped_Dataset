      நிலக்கரி அமைச்சகம்

      மின் உற்பத்தி நிலையங்களுக்கு நிலக்கரி வழங்குவதை மேம்படுத்துதல்
      Posted On: 04 APR 2018 6:48PM by PIB Chennai


    மின் உற்பத்தி நிலையங்களுக்கு நிலக்கரி அனுப்புவதை மேம்படுத்தவும் கண்காணிக்கவும் மத்திய அரசு, இந்திய நிலக்கரி நிறுவனம், சிங்கநேரி நிலக்கரி நிறுவனம் ஆகியன பல்வேறு நடவடிக்கைகளை எடுத்து வருகின்றன.


    அவற்றில் சில வருமாறு :

     1. தினசரி சிஈஏ அறிக்கைகள் அடிப்படையில் மின் உற்பத்தி நிலையங்களில் நிலக்கரி இருப்பு தொடர்ச்சியாக கண்காணிக்கப்படுகிறது. இதன் அடிப்படையில் இந்திய நிலக்கரி நிறுவனம் துணை நிறுவனங்களுக்கு நிலக்கரி ரயில் பெட்டிகள் இயக்கத்தை திட்டமிடுமாறு ஆலோசனைகள் வழங்குகின்றன. மண்டல ரயில்வேக்கள் ஒத்துழைப்புடன் அவசரம் / மிகவும் அவசர நிலை ஏற்பட்டுள்ள மின் உற்பத்தி நிலையங்களுக்கு முன்னுரிமை வழங்கும் வகையில் இந்த நடவடிக்கை மேற்கொள்ளப்படுகிறது.
     2. நிலக்கரி நிறுவனங்கள் மற்றும் இந்திய நிலக்கரி நிறுவனம் ஆகியவற்றில் உள்ள கண்காணப்பு அமைப்புகளுக்கு கூடுதலாக மின் உற்பத்தித் துறைக்கு நிலக்கரி வழங்கப்படுவதை அமைச்சகங்களுக்கு இடையிலான துணைக்குழு முறையாக கண்காணிக்கிறது. இத்துணைக்குழுவில் மின்சார அமைச்சகம், நிலக்கரி அமைச்சகம், ரயில்வே அமைச்சகம், மத்திய மின்சார ஆணையம், கப்பல் போக்குவரத்து அமைச்சகம், நித்தி ஆயோக், இந்திய நிலக்கரி நிறுவனம் ஆகியவை உறுப்பினராக உள்ளன.
     3. நிலக்கரி, மின்சாரத்துறைச் செயலாளர்கள், ரயில்வே வாரிய உறுப்பினர் ஆகியோரைக் கொண்ட குழு நிலக்கரி எடுத்துச் செல்லப்படுவதை கூட்டாக கண்காணிக்கிறது.
     4. இந்திய நிலக்கரி நிறுவனம், சைடிங்குகள், சரக்கு இருப்பு இடங்கள் ஆகியவற்றிலிருந்து நிலக்கரி ரயில்கள் இயக்கம் விரிவாக ஆராயப்படுகிறது.
     5. ஏற்றுதல் இறக்குதல் முனைகளில் நிலக்கரி ரயில்களின் நேரங்கள் கண்காணிக்கப்படுகின்றன.
     6. நிலக்கரி வழங்குதல் தொடர்பான பிரச்னைகளை கண்காணிக்க புதுமையான கண்காணிப்பு கட்டுப்பாடு பிரிவு அமைக்கப்பட்டுள்ளது.
     7. நிலக்கரிச் சுரங்கங்களிலிருந்து 50 அல்லது 60 கிலோமீட்டர் தொலைவில் உள்ள மின் உற்பத்தி நிலையங்களுக்கு சாலை வழியாக லாரிகளில் நிலக்கரி வழங்கப்படுகிறது.
     8. மின்சார உற்பத்தித் துறைக்கு இந்திய நிலக்கரி நிறுவனம் வழங்கும் நிலக்கரியின் அளவு சென்ற ஆண்டைவிட இந்த ஆண்டு அதிகரித்துள்ளது.

    நிலக்கரி எடுத்துச் செல்வதற்காக இந்திய ரயில்வே சரக்கு ரயில்கள் எண்ணிக்கையை அதிகரித்துள்ளது. இந்த ரயில்களின் பயணக்காலம் மேம்பாடு அடைந்துள்ளது. இவற்றுடன் சிறந்த கண்காணிப்பு மூலமாக மின் உற்பத்தி நிலையங்களுக்கு நிலக்கரி வழங்குவது வெகுவாக உயர்ந்துள்ளது. ரயில்வே மூலமான நிலக்கரி போக்குவரத்தை மேம்படுத்த ஜார்க்கண்ட், ஒரிசா, சத்தீஷ்கர் போன்ற மாநிலங்களில் புதிய ரயில் பாதைகள் கூட்டுத்துறை முயற்சி மூலம் மேற்கொள்ளப்பட்டுள்ளது. இத்தகைய 14 திட்டங்கள் தற்போது செயல்படுத்தப்பட்டு வருகின்றன.


    மக்களவையில் கேள்விக்கு அளித்த பதிலில் இந்தத் தகவல் தெரிவிக்கப்பட்டது.

    
    
    (Release ID: 1528021) Visitor Counter : 36
    
    
      Read this release in: English
    
    
    

8.