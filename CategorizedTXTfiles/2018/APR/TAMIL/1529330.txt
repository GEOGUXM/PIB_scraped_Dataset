      நிலக்கரி அமைச்சகம்

      “வேலைநிறுத்தத்தை முறியடிக்க கோல் இந்தியா நிறுவனம் முழு முயற்சி”
      Posted On: 17 APR 2018 11:46AM by PIB Chennai


    வணிக ரீதியில் சுரங்கங்களைப் பயன்படுத்துவதைக் கண்டித்து கோல் இந்தியா லிமிடெட் நிறுவனத்தின் (CIL) தொழிற்சங்கங்கள் ஏப்ரல் 16- ஆம் தேதி ஒருநாள் வேலைநிறுத்தம் நடத்துவதாக அறிவித்திருந்தன .


    இந்த அறிவிப்பை அடுத்து தொழிற்சங்கங்களுக்கு ஏற்பட்ட சந்தேகங்களைக் களைந்து ஆக்கபூர்வமாகச் செயல்பட மத்திய ரயில்வே மற்றும் நிலக்கரித் துறை அமைச்சர் திரு . பியூஷ் கோயல் மும்பையில் பிஎம்எஸ் எச்எம்எஸ் , ஏஐடியுசி , சிஐடியு ஆகிய தொழிற்சங்கங்களுடன் பேச்சுவார்த்தை நடத்துவதற்கு அழைப்பு விடுத்திருந்தார் .


    அதைத் தொடர்ந்து அடுத்த கட்டப் பேச்சுவார்த்தை நிலக்கரித் துறைச் செயலருடன் நடைபெற்றது . இதன் விளைவாக நான்கு முக்கிய தொழிற்சங்கங்கள் தங்களது வேலைநிறுத்ததைக் கைவிடுவதாக அறிவித்தன . அதிலும் பிஎம்எஸ் , எச்எம்எஸ் ஆகியற்றின் தலைவர்கள் வேலைநிறுத்தத்தைக் கைவிடுவதாகக் கையெழுத்திட்டனர் .


    ஏஐடியுசி கையெழுத்திட்டு அதிகாரபூர்வமாக ஒப்புதல் அளிக்காவிட்டாலும் அவர்களும் வேலைநிறுத்தத்தைக் கைவிடுவதாக உறுதியளித்துள்ளனர் .


    சிஐடியு தொழிற்சங்கம் மட்டுமே வேலைநிறுத்ததைத் தொடரப் போவதாகக் கூறியதுடன் , சுரங்கத் தொழிலை வணிக ரீதியில் பயன்படுத்தும் முயற்சியைக் கண்டித்து எதிர்ப்புத் தினத்துக்கு அழைப்பு விடுத்தது .


    இந்நிலையில் , நிலக்கரி உற்பத்தியில் பாதிப்பு நேராமல் இருக்கவும் சுரங்கத்திலிருந்து எடுக்கப்படும் நிலக்கரியைக் கையாள்வது சுமுகமாக நடைபெறவும் விரிவான ஏற்பாடுகள் செய்யப்பட்டுள்ளன . எல்லாச் சுரங்கங்களிலும் நிலக்கரி தோண்டியெடுப்பதற்கான ஏலம் விடுவதற்குப் பலமுனை நடவடிக்கைகள் மேற்கொள்ளப்பட்டுவருகின்றன .


    மேலும் விவரங்களுக்கு : http://pib.nic.in/ வலைப்பக்கம் காணவும் .


    *******

    
    
    (Release ID: 1529330) Visitor Counter : 37
    
    
      Read this release in: English , Hindi