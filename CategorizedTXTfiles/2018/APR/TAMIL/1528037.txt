      ரெயில்வே அமைச்சகம்

      ரயில்களில் முதலுதவி மற்றும் மருத்துவ வசதிகள்
      Posted On: 04 APR 2018 5:50PM by PIB Chennai


    பயணிகள் செல்லும் ரயில்களில் அவற்றின் கார்டுகளிடம் அத்தியாவசிய மருந்துகள் மற்றும் கட்டுப்போடும் பிளாஸ்தர் துணி போன்றவை அடங்கிய முதலுதவிப் பெட்டிகள் வழங்கப்பட்டுள்ளன. மேலும் ராஜதானி மற்றும் சதாப்தி விரைவு ரயில்களில் விரிவாக்கப்பட்ட முதலுதவிப் பெட்டிகள் அதிக அளவிலான மருந்துகள் பயன்படுத்திவிட்டு எறிந்துவிடக்கூடிய மருத்துவப் பொருட்கள் ஆகியவற்றுடன் ரயில் மேற்பார்வையாளர்கள் அல்லது கார்டுகளிடம் வழங்கப்பட்டுள்ளன. ரயில்களில் நியமிக்கப்படும் முன்னணி ஊழியர்கள் முதலுதவியில் பயிற்சி பெற்றவர்கள் ரயில் நிலையங்களின் அருகிலுள்ள பகுதிகளில் உள்ள மருத்துவர்கள் கிளினிக்குகள் மற்றும் மருத்துவமனைகள் குறித்த விவரங்கள் அனைத்து ரயில் நிலைய ஸ்டேஷன் மாஸ்டரிடம் உள்ளன. அவசரக் காலங்களில் இவர்களது சேவைகளை பயன்படுத்திக் கொள்ளலாம். ரயில்வே மருத்துவமனைகள் மாநில அரசு ஆகியவற்றின் ஆம்புலன்ஸ் சேவைகளையும் தேவைப்படும்போது பயன்படுத்திக் கொள்ளலாம்.


    பயணிகளுக்கு மருத்துவ உதவி அல்லது முதலுதவி வழங்கும் பிரச் சினை குறித்து ஆராய்ந்த உச்சநீதிமன்றம் புதுதில்லி எய்ம்ஸ் மருத்துவமனை நிபுணர்கள் குழுவை அமைத்து பரிந்துரைகளை வழங்கவேண்டும் என்றும் அவற்றை ரயில்வே அமைச்சகம் அமல்படுத்த வேண்டும் என்றும் உத்தரவிட்டது. இதன்படி இந்தக்குழுவின் பரிந்துரைகள் பெறப்பட்டு அமல்படுத்தப்பட்டு வருகின்றன.


    மக்களவையில் இன்று (04.04.2018) கேள்விக்கு எழுத்து மூலம் அளித்த பதிலில் ரயில்வேத்துறை இணையமைச்சர் திரு. ராஜென் கோஹைன் இந்தத் தகவலை தெரிவித்தார்.

    
    
    (Release ID: 1528037) Visitor Counter : 24
    
    
      Read this release in: English