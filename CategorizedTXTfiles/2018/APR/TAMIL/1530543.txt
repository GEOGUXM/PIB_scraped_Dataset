      குடியரசுத் துணைத் தலைவர் செயலகம்

      நியமனம் செய்யப்பட்ட புதிய மருத்துவ பட்டதாரிகளுக்கு பதவி உயர்வு அளிக்கும் முன் கிராமங்களில் நியமிப்பது கட்டாயமாக்க வேண்டும்: : குடியரசு துணைத்தலைவர்
      Posted On: 26 APR 2018 4:20PM by PIB Chennai


    கிராமப்புற பகுதிகளில் மருத்துவர்கள் பற்றாக்குறை பிரச்சனைக்குத் தீர்வு காண புதிதாக மருத்துவ பட்டம் பெறும் மாணவர்களை அவர்களுக்கு முதலாவது பதவி உயர்வு அளிக்கப்படும் முன் அவர்கள் கிராமப் புறங்களில் நியமனம் செய்யப்படுவது கட்டாயமாக்கப்பட வேண்டும் என்று குடியரசு துணைத் தலைவர் திரு. எம். வெங்கையா நாயுடு கூறியுள்ளார். புதுதில்லியில் குடும்ப மருத்துவர்கள் அகாதமி ஏற்பாடு செய்திருந்த “சுகாதார பராமரிப்பின் இதயத்திற்கு சிகிச்சை – யாரையும் பின்னுக்கு தள்ளுவதில்லை என்ற நோக்கத்துடன் கூடிய 15வது உலக ஊரக சுகாதார மாநாட்டின் தொடக்க விழாவில் அவர் உரையாற்றினார். நிகழ்ச்சியில் மத்திய சுகாதாரம் மற்றும் குடும்ப நலத்துறை இணையமைச்சர் திரு. அஸ்வினி குமார் சவுபே உள்ளிட்ட பிரமுகர்கள் கலந்து கொண்டனர்.


    போதிய உள்கட்டமைப்பு மற்றும் மனித ஆற்றல் குறைவு காரணமாக குறைந்த வருவாய் உள்ள நாடுகள் மற்றும் வளரும் நாடுகளில் சுகாதார சேவைகள் அளிப்பதில் ஊரக பகுதிகள் மற்றும் நகர்ப்புற பகுதிகளுக்கு இடையே வேறுபாடு இருப்பதாக குடியரசு துணைத் தலைவர் குறிப்பிட்டார். ஆசியா மற்றும் பசிபிக் பிராந்தியங்களில் ஊரகம் மற்றும் நகர்ப்புறங்களுக்கு இடையே சமத்துவமற்ற நிலை தீவிரமாக உள்ளது என்றும் ஆப்பிரிக்காவின் 83 சதவீத கிராமப்புற மக்களுக்கு சுகாதார வசதிகள் இல்லாத நிலை உள்ளதாக அவர் மேலும் கூறினார். உலகம் முழுவதும் ஊரகப் பகுதிகளில் சுகாதாரப் பணியாளர்களின் பற்றாக்குறை ஏழு மில்லியனாக உள்ளது என்றும் ஆனால் நகர்ப்புறங்களில் இது மூன்று மில்லியனாக மட்டுமே உள்ளது என்றும் அவர் சர்வதேச தொழிலாளர் அறிக்கையை சுட்டிக்காட்டி தெரிவித்தார்.


    இந்த பிரச்சனைக்கு மிகுந்த கவனத்துடன் கூடிய முயற்சிகள், தொடர்புடைய அனைத்து தரப்பினரிடம் இருந்தும் தேவைப்படுகிறது என்றும் இந்தப் பிரச்சனைக்கு தீர்வு காண முழுமையான மற்றும் முறையான அணுகுமுறை தேவை என்றும் அப்போதுதான் அனைவராலும் அணுகத்தக்க குறைந்த செலவிலான மருத்துவ சேவைகள் அனைவருக்கும் கிட்டும் என்றும் குடியரசு துணைத் தலைவர் தெரிவித்தார். இந்த ஊரக – நகர்ப்புற வேறுபாட்டைப் போக்குவதற்கு அரசுகள் மேற்கொள்ளும் முயற்சிகளுக்கு ஆதரவளிக்கும் வகையில் தனியார் துறை, தன்னார்வ தொண்டு நிறுவனங்கள் மற்றும் இந்திய குடும்ப மருத்துவர்கள் அகாதமி போன்ற மருத்துவர்கள் அமைப்புகள் பெரிய பங்களிப்பை அளிக்க முடியும் என அவர் மேலும் கூறினார். ஊரகப் பகுதிகளில் மருத்துவர்கள் பற்றாக்குறையை போக்குவதற்கு புதிதாக பட்டம் பெறும் மருத்துவர்களை நியமிக்கும் போது அவர்களுக்கு முதலாவது பதவி உயர்வு அளிக்கும் முன் அவர்கள் கிராமப்புறங்கலில் நியமிக்கப்படுவது கட்டாயமாக்கப்பட வேண்டும் என்றும் அவர் வலியுறுத்தினார்.


    சிறந்த சுகாதார பரமரிப்பு முறைகளை அளிப்பதில் உள்ள பெரிய தடைகளாக உள்ள குறைவான மருத்துவர் – நோயாளி விகிதம், மருத்துவ துணை ஊழியர்கள் பற்றாக்குறை, மற்றும் போதிய உள்கட்டமைப்பு இன்மை போன்றவற்றை எதிர்கொள்ள வலிமையான அரசியல் உறுதிப்பாடு மற்றும் வலிமையான அளவுக்கு தேசிய மற்றும் சர்வதேச அமைப்புக்கள் மற்றும் தன்னார்வ தொண்டு நிறுவனங்களின் ஆதரவு தேவை என்று குடியரசு துணைத் தலைவர் கூறினார்.


    குடும்ப மருத்துவர் முறையின் அவசியம் பற்றி குறிப்பிட்ட குடியரசு துணைத் தலைவர், குடும்ப மருத்துவர் குடும்பத்தில் உள்ள அனைவருக்கும் முதல் கட்ட மற்றும் தொடர் மருத்துவ சிகிச்சை அளிப்பதுடன், உடல் ரிதியான, மன ரீதியான மற்றும் சமூக ரீதியான பிரச்சனைகளுக்கு தீர்வு காண்பதிலும் தேவைப்பட்டால் சிறப்பு மருத்துவர்களை அணுகுவதிலும் உதவ முடியும் என்றார். குடும்ப மருத்துவர்கள் தீவிர, நீண்ட நாள் மற்றும் நோய் தடுப்பு மருத்துவ கவனிப்பை அளிக்க முடியும் என்றும் அவர் தெரிவித்தார்.

    
    
    (Release ID: 1530543) Visitor Counter : 75
    
    
      Read this release in: English