      பெருநிறுவனங்கள் விவகாரங்கள் அமைச்சகம்

      ஆராய்ச்சி மற்றும் வெளியீடுகள், அறிவு, திறன் மேம்பாடு விழிப்புணர்வு ஆகியவற்றில் முன்னேற்றம், ஆதரவு திரட்டும் முயற்சிகள் உள்ளிட்டவற்றில் இந்திய பெருநிறுவன விவகாரங்கள் நிறுவனத்துடன் ஒத்துழைப்புக்கான புரிந்துணர்வு ஒப்பந்தத்தில் இந்திய நிறுவனக் கலைப்பு, திவால் வாரியம் கையெழுத்திட்டுள்ளது
      Posted On: 10 APR 2018 8:07PM by PIB Chennai


    இந்திய நிறுவன விவகாரங்கள் நிறுவனத்துடன் (ஐ.ஐ.சி.ஏ.) ஒத்துழைப்புக்கான புரிந்துணர்வு ஒப்பந்தத்தில் இந்திய நிறுவனக் கலைப்பு, திவால் வாரியம் (ஐ.பி.பி.ஐ.) இன்று (10.04.2018) புதுதில்லியில் கையெழுத்திட்டது. இந்த ஒப்பந்தத்தில் ஐ.ஐ.சி.ஏ. முதன்மை நிர்வாக அலுவலர் திருமதி. கீதா சிங் ரத்தோர், ஐ.பி.பி.ஐ.-ன் நிர்வாக இயக்குனர் திரு. கே.ஆர்.சாஜி குமார் ஆகியோர் கையெழுத்திட்டனர். மத்திய நிறுவன விவகாரங்கள் அமைச்சகச் செயலாளர் திரு.இன்ஜெட்டி ஸ்ரீனிவாஸ், ஐ.பி.பி.ஐ.-ன் தலைவர் டாக்டர் எம்.எஸ்.சாஹு, ஐ.ஐ.சி.ஏ. தலைமை இயக்குநர் திரு. ஞானேஷ்வர் குமார் சிங் ​ , மற்றும் நிறுவன விவகாரங்கள் அமைச்சகம், ஐ.பி.பி.ஐ., ஐ.ஐ.சி.ஏ. ஆகியவற்றின் உயரதிகாரிகள் ஆகியோரின் முன்னிலையில் இந்த ஒப்பந்தம் கையெழுத்தானது.


    2. கம்பெனி நபர்கள், பங்காளர் நிறுவனங்கள் தொடர்பான காலக்கெடுவுடன் கூடிய மறுசீரமைப்பு மற்றும் நிறுவனக் கலைப்பு தீர்மானங்களுக்கு 2016 நிறுவனக் கலைப்பு, திவால் நெறிமுறைகள் வகை செய்கின்றன. இத்தகைய நபர்களின் சொத்து மதிப்பை மிக அதிகமான அளவுக்குக் கொண்டுசெல்வதற்கும், தொழில்முனைவுத் திறனை மேம்படுத்துவதற்கும், கடன் கிடைப்பதை உயர்த்துவதற்கும், அனைத்து பங்குதாரர்களின் நலன்களைச் சமன்படுத்துவதற்கும் இது உதவுகிறது. இதற்கென இந்த நெறிமுறையின்படி தீர்ப்பளிக்கும் அமைப்புகள், ஐ.பி.பி.ஐ., நிறுவனக் கலைப்பு நிபுணர்கள், நிறுவனக் கலைப்பு அமைப்புகள், தகவல் அமைப்புகள் ஆகியவற்றைக் கொண்ட நிறுவன அடிப்படை வசதியும் ஏற்படுத்தப்பட்டுள்ளது. இந்த நெறிமுறைகளின்படி உருவாக்கப்பட்ட ஐ.பி.பி.ஐ. கம்பெனி கலைப்பு நிபுணர்கள், நிறுவனக் கலைப்பு தொழில்முறை அமைப்புகள், தகவல் அமைப்புகள் ஆகியவற்றின் மீது கண்காணிப்பு, கட்டுப்பாட்டு அதிகாரத்தைப் பெற்றுள்ளது. நிறுவனக் கலைப்புத் தீர்மானங்கள், கம்பெனி கலைத்து விடும் நடவடிக்கைகள், தனியான கலைத்துவிடும் தீர்மானங்கள், தனியான திவால் தொடர்பான நடைமுறை விதிகளை உருவாக்கி அமல்படுத்துகிறது இந்த நிறுவன அமைப்பு.


    3. நிறுவன விவகாரங்கள் அமைச்சகம் உருவாக்கியுள்ள ஐ.ஐ.சி.ஏ. கம்பெனித் துறையின் வளர்ச்சியை ஆதரிக்கும் வகையில் சிந்தனைக் குழுவாகவும், மீச்சிறப்பு மையமாகவும் செயல்படுகிறது. அரசு, அதிகார அமைப்புகள், தனியார் துறையினருக்கு இது திறன் மேம்பாடு மற்றும் ஆலோசனைச் சேவைகளை வழங்குகிறது.


    4. இந்த நெறிமுறைகளின்படி அக்கறை கொண்ட அனைவரும் மற்றும் நிபுணர்களும் முதல் முறையாக நடைமுறைகளை மேற்கொண்டுள்ளனர். ஒவ்வொரு நாளும் இது தொடர்பான புதிய அறிவு உருவாக்கப்பட்டுவருகிறது. இவர்கள் தற்போது நடைபெற்று வரும் சீர்த்திருத்தத்தை முழு அளவில் அமலாக்குவதற்கு மட்டுமின்றி தங்களுக்குச் சாதகமாகப் பயன்படுத்திக் கொள்வதற்கும் திறன்களை மேம்படுத்த வேண்டியது அவசியமாகிறது.


    நிறுவனக் கலைப்பு, திவால் கட்டமைப்பும் மேலும் வலுப்படுத்த ஆராய்ச்சி மற்றும் வெளியீடுகள் மிகவும் அவசியம். இந்த அவசியத்தைக் கருத்தில்கொண்டு ஐ.பி.பி.ஐ.-யும், ஐ.ஐ.சி.ஏ.-யும் ஆராய்ச்சி மற்றும் வெளியீடு, அறிவுத் திறன் வளர்ப்பு, விழிப்புணர்வு ஆதரவுத் திரட்டல் நடவடிக்கை ஆகியவற்றில் முன்னேற்றம் தொடர்பான புரிந்துணர்வு ஒப்பந்தத்தைச் செய்து கொண்டுள்ளன. இந்த ஒப்பந்தம் பரஸ்பர நன்மை, சிறந்த முயற்சிகள், தொடர்ச்சியான கலந்துரையாடல்கள் அடிப்படையில் ஏற்பட்டுள்ளது.

    
    
    (Release ID: 1528708) Visitor Counter : 45
    
    
      Read this release in: English