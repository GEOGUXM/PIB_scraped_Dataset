      வணிகம் மற்றும் தொழில்துறை அமைச்சகம்

      2018 மார்ச் 30-ம் தேதி வரை ஸ்டார்ட்அப் திட்டத்தின் கீழ் 8,625 நிறுவனங்களுக்கு அங்கீகாரம் வழங்கப்பட்டுள்ளது.
      Posted On: 04 APR 2018 3:28PM by PIB Chennai


    ஸ்டார்ட்அப் இந்தியா திட்டத்தின் கீழ் 2018 மார்ச் 3 0- ம் தேதி வரை மொத்தம் 8 ,625 தொழில் தொடங்கும் நிறுவனங்களுக்கு அங்கீகாரம் வழங்கப்பட்டுள்ளது . 2017-18- ஆம் ஆண்டில் 2 ,711 நிறுவனங்களுக்கு ஒப்புதல் வழங்கப்பட்டுள்ளது . மாநிலங்களவையில் மத்திய வர்த்தகம் மற்றும் தொழில்துறை இணையமைச்சர் திரு . சி . ஆர் . சவுத்ரி எழுத்து மூலம் அளித்த பதிலில் இத்தகவலைத் தெரிவித்தார் . தொழில் கொள்கை மற்றும் மேம்பாட்டுத்துறை , ஸ்டார்ட்அப் திட்டத்தை ஊக்குவிப்பதற்கான மாநிலங்களின் செயல்பாடுகளை மதிப்பிடுவதற்கு உரிய விதிமுறைகளை இந்த ஆண்டு பிப்ரவரி 6- ம் தேதி வெளியிட்டுள்ளது என்று அமைச்சர் தெரிவித்தார் . ஸ்டார்ட்அப் சுற்றுச்சூழல் முறை , போட்டி சூழல் ஆகியவற்றை மேம்படுத்தி மாநிலங்கள் மற்றும் யூனியன் பிரதேசங்கள் தீவிரமாக செயல்பட்டு சிறந்த நடைமுறைகளை மேற்கொண்டு முன்னேற்றம் காண இந்த முன்முயற்சி உதவும் என்று அவர் கூறினார் .


    மாநில ஸ்டார்ட்அப் தரவரிசை 7 பிரிவுகளில் 38 செயல்பாட்டுப் புள்ளிகளுடன் ஒட்டுமொத்தமாக 100 மதிப்பெண்களைக் கொண்டு வரவேற்கப்பட்டுள்ளது என்று அமைச்சர் மேலும் கூறினார் . ஸ்டார்ட்அப் கொள்கை மற்றும் செயல்பாடு , தொழில் ஆதரவு , முதலீட்டு ஆதரவு , கூட்டு முயற்சி ஆதரவு , எளிமையாக்கப்பட்ட விதிமுறைகள் , பொதுக்கொள்முதல் தளர்வு , விழிப்புணர்ச்சி மற்றும் மக்களைச் சென்றடைதல் உள்ளிட்ட அம்சங்களுடன் இந்தத் தரவரிசை தயாரிக்கப்படுவதாக அமைச்சர் தெரிவித்தார் .


    -------

    
    
    (Release ID: 1527648) Visitor Counter : 32
    
    
      Read this release in: English