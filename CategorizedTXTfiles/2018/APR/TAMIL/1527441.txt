      வீட்டு வசதி மற்றும் நகர்ப்புற வறுமை ஒழிப்பு அமைச்சகம்

      2018 அதிநவீன இந்தியா ஹேக்கத்தான் – பிரச்சனைகளுக்குத் தீர்வுகாண நவீன செயலிகளை உருவாக்குவதில் மரபுசாரா புதுமைக் கருத்துகள் – வீட்டுவசதி அமைச்சகத்திலிருந்து ஏழு பிரச்சனைகள் ஹேக்கத்தான் மூலம் தீர்வுக்காணக் கூடியவை என காணப்பட்டுள்ளது; ஹர்தீப் பூரி
      Posted On: 01 APR 2018 4:50PM by PIB Chennai


    சென்னைக்கு அருகே திருவள்ளூர் மாவட்டம் கவரைப்பேட்டையில் உள்ள ஆர்.எம்.கே. பொறியியல் கல்லூரியில் இன்று (01.04.2018) 2018 அதிநவீன இந்தியா ஹேக்கத்தான் 2018 – மென்பொருள் பதிப்பின் பிரமாண்ட இறுதி நிகழ்ச்சிக்கு ஏற்பாடு செய்யப்பட்டிருந்தது. மத்திய வீட்டுவசதி மற்றும் நகர்ப்புற விவகாரங்கள் அமைச்சகம் மற்றும் மாநில அரசுகள் சமர்ப்பித்திருந்த 14 பிரச்சனை அறிக்கைகளுக்கான போட்டியில் நாட்டின் பல்வேறு பகுதிகளிலிருந்து வந்திருந்த 246 மாணவர்கள் 41 குழுக்களாகப் பிரிந்து பங்கேற்றனர். இந்த நிகழ்ச்சியில் பங்கேற்றவர்கள் இடையே உரையாற்றிய மத்திய வீட்டுவசதி, நகர்ப்புற விவகாரஙகள் (தனிபொறுப்பு) இணையமைச்சர் திரு ஹர்தீப் பூரி, மத்திய அமைச்சகங்கள் / துறைகள் / மாநில அரசுகள் ஆகியவற்றிடமிருந்து மொத்தம் 340 பிரச்சனை அறிக்கைகள் சமர்ப்பிக்கப்பட்டதாகவும் இந்த நிகழ்ச்சியில் சுமார் 10,000 மாணவர்கள் தங்களது வழிகாட்டு ஆசிரியர்களுடன் 1282 குழுக்களாக பிரிந்து பங்கேற்றதாகவும் தெரிவித்தார்.


    சென்னை ஒருங்கிணைப்பு மையத்தின் நிகழ்ச்சியின் ஏற்பட்டாளாராக மத்திய வீட்டுவசதி, நகர்ப்புற விவகாரங்கள் அமைச்சகம் பங்கேற்றது. சென்னை ஒருங்கிணைப்பு மையம் மத்திய மனிதவள மேம்பாட்டு அமைச்சகம், அகில இந்தியத் தொழில்நுட்பக்கல்வி சபை, நிறுவனங்களுக்கிடையேயான அனைத்தையும் உள்ளடக்கிய புதுமைகள் நிறுவனம் (i4c) மற்றும் பெர்சிஸ்டன்ட் சிஸ்டம்ஸ் நிறுவனம் ஆகியவற்றின் கூட்டு முயற்சியாக உருவாக்கப்பட்டிருந்தது.


    வீட்டுவசதி, நகர்ப்புற விவகாரங்கள், அமைச்சகத்தின் பங்கேற்பு விபரங்கள் பற்றி குறிப்பிட்ட அமைச்சர், அதிநவீன இந்தியா ஹேக்கத்தான் குழுவிற்கு தமது அமைச்சகம் அனுப்பியிருந்த பல்வேறு பிரச்சனைகளில் கீழ்கண்ட ஏழு மென்பொருள் பிரச்சனைகள் ஹெக்கத்தான் மூலம் தீர்க்கப்படக் கூடியவை என காணப்பட்டுள்ளன.

      * மத்தியப் பொதுப்பணித்துறையில் இளநிலைப் பொறியாளர்கள் / உதவிப்பொறியாளர்கள் / செயல்பொறியாளர்கள் நிலை பணியமர்த்துதல் / இட மாறுதல்கள் (பணிகள் பிரிவு)
      * ஜி.எஸ்.டி. யின் தாக்கம் துறைக்குத் துறை மாறுபடக் கூடும்; மேலும் அது திட்டம் செயல்பாட்டுக்கு உட்படுத்தப்பட்டுள்ளதா என்பதைப் பொறுத்து மாறும். (பொருளாதாரப் பிரிவு)
      * நகர்ப்புறத் திட்டமிடல் மற்றும் மேளாண்மைக்கு அக்கறையுள்ள அனைவருக்கும் பயன்படுத்துதல் (அதிநவீன நகரங்கள்)
      * நகர மக்கள் போக்குவரத்து (அதிநவீன நகரங்கள்)
      * பொதுவான போக்குவரத்து செயலி (நகர்ப்புறப் போக்குவரத்து)
      * வாகனப் பதிவிற்கான பொது வலைதள மேடை (நகர்ப்புறப் போக்குவரத்து)
      * மின்னணு அளவைப் பதிவேடு (டி.டி.ஏ. தில்லி பிரிவு)

    மாநில அரசுகள் கீழ்கண்டவை சார்பாக பிரச்சனை அறிக்கைகள் தாக்கல் செய்திருந்தன: பிரதம மந்திரி வீட்டுவசதித் திட்டம், நகர்ப்புற உள்ளாட்சி அமைப்புகள், தூய்மை இயக்கம், வீடு மனை பதிவுச் சட்டம்.


    2018 அதிநவீன இந்தியா ஹெக்கத்தான் என்பது சுமார் 30 லட்சம் மாணவர்கள் வரை ஈடுப்படுத்தக்கூடிய அனைத்து தொழில்நுட்ப நிறுவனங்கள் சார்ந்த டிஜிட்டல் உற்பத்திப் பொருள் மேம்பாடு போட்டியாகும். நாட்டின் பெரிய முக்கிய பிரச்சனைகளுக்கு உதவும் அதிநவீன செயலிகளை உருவாக்கும் மரபுசாரா புதுமைக் கருத்துகளை மாணவர்களிடமிருந்து பெறும் சாவல் திட்டமாகும் இது. நாடெங்கும் இந்த நிகழ்ச்சியை மத்திய மனிதவள மேம்பாட்டு அமைச்சகத்தின் மேற்பார்வையில் அகில இந்திய தொழில்நுட்பக் கல்வி சபை ஏற்பாடு செய்கிறது. இந்த சபையுடன் i4c, MyGov, பெர்சிஸ்டன்ட் சிஸ்டம்ஸ் மற்றும் ராம்பவ் மஹால்கி பிரபோதினி ஆகிய நிறுவனங்கள் இந்த ஏற்பாட்டில் ஒத்துழைத்து வருகின்றன.


    இந்த ஆண்டில் இந்த மாபெரும் திட்டத்தில் 27 மத்திய அமைச்சகங்கள் மற்றும் துறைகள் 17 மாநில அரசுகள் ஆகியன சேர்ந்துள்ளன. இதனை அடுத்து இந்த ஆண்டு ஹெக்கத்தான் மிகவும் பெரியதாக அமைந்துள்ளது. இந்த ஆண்டு ஹெக்கத்தானில் 36 மணி நேர மென்பொருள் உற்பத்தி போட்டியைக் கொண்ட மென்பொருள் பிரிவு போட்டி தற்போது நடைபெற்றுள்ளது. மற்றொருப் பிரிவான வன்பொருள் பிரிவு வன்பொருள் உருவாக்குவதன் மூலம் தீர்வுகளைக் காண வரும் ஜூன் மாதம் ஏற்பாடு செய்யப்படும்.


    பல்வேறு பிரச்சனைகள் தொடர்பான தீர்வுக் கருத்துகளை 41 குழுக்களைச் சேர்ந்த மாணவர்கள் சமர்பித்துள்ளனர். போக்குவரத்து மேலாண்மை அமைப்புகள், வாகனப்பதிவு பொதுமக்கள் போக்குவரத்து அமைப்பை புரட்சிகரமாக்குதல், நகர்ப்புற திட்டமிடல், மேலாண்மை அமைப்புகள், செயற்கை அறிவுப் போன்ற தொழில்நுட்பங்களைப் பயன்படுத்தும் ஜி.எஸ்.டி. கணக்கீட்டுக் கருவி, எந்திரவழிக் கற்றல், ஐ.ஓ.டி. எனப்படும் பொருள் சார்ந்த இன்டெர்நெட் மற்றும் போக்குவரத்து போன்ற பிரச்சனைகளில் தீர்வுக் கருத்துகள் சமர்பிக்கப்பட்டுள்ளன. இந்தியாவில் பல்வேறு ஒருங்கிணைப்பு மையங்களில் ஏற்பாடு செய்யப்பட்ட ஹெக்கத்தான்களில் ஆர்.எம்.கே. குழு நிறுவனங்களைச் சேர்ந்த 138 மாணவர்கள் 23 குழுக்களாக பங்கேற்றனர்.

    
    
    (Release ID: 1527441) Visitor Counter : 81
    
    
      Read this release in: English
    
    
    

*