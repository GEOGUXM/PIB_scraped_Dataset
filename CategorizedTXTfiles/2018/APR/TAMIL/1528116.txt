      பெண்கள் மற்றும் குழந்தை நலன் அமைச்சகம்

      வளர் இளம் பெண்களுக்கான திட்டத்தில் அனைத்து மாநிலங்கள் / யூனியன் பிரதேசங்கள் சேர்க்கப்பட்டுள்ளன
      Posted On: 06 APR 2018 1:57PM by PIB Chennai


    அனைத்து மாநிலங்கள் / யூனியன் பிரதேசங்களில் செயல்படுத்தப்படும் வளர் இளம் பெண்களுக்கான திட்டத்தில் அத்தகைய பெண்களுக்கு கூடுதல் ஊட்டச்சத்து வழங்க நாள் ஒன்றுக்கு நபர் ஒருவருக்கு ரூ.9.5 வழங்கப்படுகிறது. ஐ சி டி எஸ் திட்டத்தின் கீழ் அங்கன்வாடி சேவைகளில் கருவுற்ற பெண்கள் பாலூட்டும் தாய்மார்களுக்கு ஊட்டச்சத்துக்காக நிர்ணயிக்கப்பட்ட அளவுக்கு சமமான அளவு இது ஆகும். முன்னதாக, வளர் இளம் பெண்களுக்கு ஊட்டச்சத்துக்கு நாள் ஒன்றுக்கு நபர் ஒருவருக்கு ரூ.5.00 வழங்கப்பட்டு வந்தது. வளர் இளம் பெண்கள் திட்டத்தின் கீழ் கருவுற்ற பெண்கள், பாலூட்டும் தாய்மார்களுக்கு வழங்கப்படுவது போன்ற உணவை வழங்குமாறு மத்திய அரசு உத்தரவிட்டுள்ளது.


    சமீபத்திய விலை உயர்வு மற்றும் ஆண்டு விலை குறியீட்டு முறை ஆகியவற்றைக் கருத்தில்கொண்டு வளர் இளம் பெண்கள் திட்டத்திற்கு விலைகள் மாற்றி அமைக்கப்பட்டு மாநில அரசுகள் யூனியன் பிரதேச நிர்வாகங்களுக்கு தகவல் தெரிவிக்கப்பட்டுள்ளது.


    வளர் இளம் பெண்கள் திட்டத்தை அனைத்து இடங்களுக்கும் படிப்படியாக விரிவாக்குவதற்கு அரசு ஒப்புதல் அளித்துள்ளது. இப்போதைக்கு இந்தத் திட்டம் செயல்படும் மாநிலங்கள், யூனியன் பிரதேசங்களில் உள்ள அனைத்து மாவட்டங்களும் இந்தத் திட்டப் பலனை பெற்று வருகின்றனர்.


    மக்களவையில் இன்று (06.04.2018) மத்திய மகளிர் குழந்தைகள் மேம்பாட்டுத்துறை அமைச்சர் திருமதி. மேனகா சஞ்சய் காந்தி இத்தகவலை தெரிவித்தார்.

    
    
    (Release ID: 1528116) Visitor Counter : 49
    
    
      Read this release in: English , Marathi