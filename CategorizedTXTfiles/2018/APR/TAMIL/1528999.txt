      உள்நாட்டு விமானப் போக்குவரத்து அமைச்சகம்

      ஆளில்லா விமானத் தொழில்நுட்பத்தை விரைவாகக் கண்காணிக்க திரு ஜெயந்த் சின்ஹா தலைமையில் 13 உறுப்பினர் பணிக்குழு
      Posted On: 12 APR 2018 7:37PM by PIB Chennai


    ஆளில்லா விமானத் தொழில்நுட்பத்தைத் தொடங்குவதற்காக சிவில் விமானப் போக்குவரத்து இணையமைச்சர் திரு ஜெயந்த் சின்ஹா தலைமையில் பணிக்குழு ஒன்றை அமைக்க மத்திய அரசு தீர்மானித்துள்ளது . மத்திய அரசு , மாநில அரசுகள் , தொழில்துறை மற்றும் ஆராய்ச்சி நிறுவனங்களின் பரிந்துரைகளை செயல்படுத்துவதற்கான திட்டத்தை இந்தப் பணிக்குழு வகுக்கும் .


    மத்திய அரசு , பொதுத்துறை நிறுவனங்கள் , தொழில்துறைப் பிரதிநிதிகள் மற்றும் துறை சார்ந்த வல்லுநர்களைக் கொண்ட பணிக்குழு அமைக்கப்பட்டதிலிருந்து ஆறு மாதக் காலத்திற்குள் தனது அறிக்கையைத் தாக்கல் செய்யும் . இந்தப் பணிக்குழுவின் தலைமையிடம் புதுதில்லியில் உள்ள சிவில் விமானப் போக்குவரத்து அமைச்சகமாக இருக்கும் .


      * “ மேக் இன் இண்டியா ” திட்டத்திற்கு முன்னுரிமை அளிக்கும் வகையில் , ஆராய்ச்சி மற்றும் மேம்பாடு , கையகப்படுத்துதல் மற்றும் வணிகமயமாக்குதல் , குறிப்பிட்டத் துறைகளில் பயன்பாடு மற்றும் அங்கீகரித்தல் , ஒழுங்குமுறை அமைப்பு ஆகியவற்றில் பணிக்குழு கவனம் செலுத்தும் .

      * மத்திய அரசு , மாநில அரசுகள் , தொழில் நிறுவனங்கள் மற்றும் ஆராய்ச்சி நிறுவனங்களுக்குச் செயல்படுத்தும் வகையிலான பரிந்துரைகளுடன் கூடிய திட்டத்தை , ஏற்படும் பயன்கள் , காலவரம்பு , செயலாக்கம் மற்றும் மறுஆய்வு முறை , அளவீடுகள் உள்ளிட்ட அம்சங்களுடன் பணிக்குழு தயாரிக்கும் . தொழில்துறையின் பங்கு இதில் தெளிவாக வரையறுக்கப்படும் .
      * பணிக்குழு தனது அறிக்கையைத் தயாரிப்பதற்கு , உலக அளவில் செயல்படுத்தப்படும் நடைமுறைகளை ஆய்வு செய்வதுடன் , தேவைக்கேற்ப சம்பந்தப்பட்ட துறையினருடன் கலந்துரையாடல் நடத்தும் .
      * தொழில் நிறுவனங்கள் , ஆராய்ச்சி நிறுவனங்கள் மற்றும் அரசு நிறுவனங்களுடன் அவசியமான ஆலோசனைகள் மற்றும் கலந்துரையாடல்களையும் பணிக்குழு மேற்கொள்ளும் .

    கூடுதல் விவரங்களுக்கு www.pib.nic.in என்ற இணையதளத்தைப் பார்க்கவும் .


    ----

    
    
    (Release ID: 1528999) Visitor Counter : 20
    
    
      Read this release in: English
    
    
    

*