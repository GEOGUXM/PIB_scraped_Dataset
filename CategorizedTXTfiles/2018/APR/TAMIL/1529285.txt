      வடகிழக்குப் பகுதி வளர்ச்சி அமைச்சகம்

      மத்திய இணையமைச்சர் டாக்டர் ஜிதேந்திர சிங்குடன் இந்தியத் தொழில், வர்த்தகச் சபைகளின் கூட்டமைப்புத் தலைவர் திரு. ராஷேஷ் ஷா சந்திப்பு
      Posted On: 16 APR 2018 7:53PM by PIB Chennai


    வடகிழக்குப் பிராந்திய அமைச்சகம் (தனிப்பொறுப்பு) பிரதமர் அலுவலகம், பணியாளர் நலன், பொதுமக்கள் குறைத் தீர்ப்பு மற்றும் ஓய்வூதியம், அணுசக்தி மற்றும் விண்வெளித்துறை மத்திய இணையமைச்சர் டாக்டர் ஜிதேந்திர சிங்கை, இந்தியத் தொழில், வர்த்தக சபைகளின் கூட்டமைப்பின் (FICCI) தலைவர் திரு. ராஷேஷ் ஷா சந்தித்து வடகிழக்கு மாநிலங்களுக்கான தொழில் மற்றும் முதலீட்டுத் திட்டங்கள் குறித்து விவாதித்தார்.


    நாட்டின் எல்லைப்புற மாகாணங்களான ஜம்மு-காஷ்மீர் மற்றும் வடகிழக்கு மாநிலங்களில் மேற்கொள்ளப்படும் முதலீடுகள், தொழில் முயற்சிகள் பற்றித் தொழில் துறையினர் மற்றும் நுகர்வோருக்கு இடையே தொடர்ந்து விழிப்புணர்ச்சியை ஏற்படுத்த வேண்டும் என்று தொழில், வர்த்தகச் சபைகளின் கூட்டமைப்புக்கு டாக்டர் ஜிதேந்திர சிங் யோசனை தெரிவித்தார். இந்தப் பிராந்தியங்களுக்கு ஏற்ற வகையிலான தொழில்களைத் தொடங்குவது பற்றியும் ஆலோசிக்க வேண்டும் என்று அவர் கேட்டுக்கொண்டார். நாடு முழுவதிலும் உள்ள இளம் தொழில் முனைவோர் மற்றும் ஸ்டார்ட் அப் மூலம் தொழில் தொடங்குவோர் இந்தப் பகுதிகளில் முதலீடு செய்ய முன்வர வேண்டியது அவசியம் என்று அவர் வலியுறுத்தினார்.


    இந்தியத் தொழில், வர்த்தகச் சபைகளின் கூட்டமைப்பு எழுத்து மூலமான ஆவண வடிவில், விரிவான கருத்துரு மற்றும் திட்டத்தை வெகுவிரைவில் வகுக்க இருப்பதாக திரு.ஷா, டாக்டர் ஜிதேந்திர சிங்கிடம் தெரிவித்தார். வருங்காலத்தில் தொழில் தொடங்கவும், முதலீடுகளை இயன்ற வகையில் மிகச் சிறப்பாக ஈர்க்கவும் இது வழிகாட்டியாக இருக்கும் என்று அவர் கூறினார். கடந்த காலத்தைப் போலவே வருங்காலத்திலும் தங்கள் அமைப்பு தொடர்ந்து ஆதரவளிக்கும் என்று டாக்டர் ஜிதேந்திர சிங்கிடம் அவர் தெரிவித்தார்.


    -----

    
    
    (Release ID: 1529285) Visitor Counter : 29
    
    
      Read this release in: English