      குடியரசுத் தலைவர் செயலகம்

      ஃபிக்கி மகளிர் அமைப்பின் 34-வது ஆண்டு அமர்வில் குடியரசுத் தலைவர் உரையாற்றினார்
      வங்கிக் கடன் திரும்பச் செலுத்தப்படாத்தால் ஏற்படும் சுமை நேர்மையான குடிமக்கள் மீது சுமத்தப்படுகிறது என்றும் முத்ரா திட்டத்தில் கடன் பெற்றவர்கள் உடனுக்குடன் திரும்பச் செலுத்துவதை பாராட்டுவதாகவும் அவர் கூறினார்

      Posted On: 05 APR 2018 12:24PM by PIB Chennai

    புதுதில்லியில் இன்று (05.04.2018) நடைபெற்ற ஃபிக்கி மகளிர் அமைப்பின் (எஃப்எல்ஓ) 34-வது ஆண்டு அமர்வில் குடியரசுத் தலைவர் பங்கேற்று உரையாற்றினார்.


    நாட்டின் மக்கள் தொகையில் சுமார் பாதி மகளிர் என்று குடியரசுத் தலைவர் தமது உரையில் குறிப்பிட்டார். அவர்கள் பணியிடத்திலும் வீடுகளிலும் பல்வேறு வழிகளில் நமது பொருளாதாரத்திற்கு பங்களிக்கின்றனர். எனினும் வர்த்தகம் மற்றும் வியாபாரம் என வரும்போது பெண்களுக்கு அவர்களுக்கு உரிய பங்கு வழங்கப்படுவதில்லை என்பது வருத்தத்திற்குரியது என்றார். பணியாற்றும் குழுவில் மேலும் அதிகப்படியான பெண்கள் சேருவதற்குரிய சூழ்நிலையை உருவாக்குவது அவசியம். வீடுகள், சமுதாயம், பணியிடங்கள் ஆகியவற்றில் பாதுகாப்பான சூழ்நிலைகள் உறுதி செய்யப்படுவதற்கு மேலும் சிறப்பாக நடவடிக்கை எடுக்க வேண்டும் என்றும் அப்போதுதான் பணிபுரியும் பெண்களின் சதவீதம் உயரும் என்றும் கூறினார்.


    பயிபுரிவோர் குழுவில் மேலும் அதிக பெண்கள் சேரும்போது வீட்டு வருமானம் மட்டுமின்றி நாட்டின் மொத்த உள்நாட்டு உற்பத்தியும் அதிகரிக்கும். நாம் மேலும் வளமான நாடாக உருவெடுப்போம். முக்கியமாக நாம் சமத்துவ சமுதாயமாக மாறுவோம்.


    தொழில் துறையில் கீழ் நிலையில் உள்ள பெண்களுக்கு தொழல்முனைவுத் திறன் வழங்கி அவர்களை உரிய நிறுவனங்கள் தொடங்க ஊக்குவிப்பதன் அவசியத்தை அவர் வலியுறுத்தினார். இதில் அரசுக்கு முக்கிய பங்கு உண்டு என்றாலும் சிவில் சமுதாயமும் வர்த்தக அமைப்புகளும் எஃப்எல்ஓ போன்ற நிறுவனங்களும் பங்களிக்க வேண்டும்.


    சாதாரண குடிமக்களிடையே குறிப்பாக பெண்களிடையே தொழில்முனைவு கலாச்சாரத்தை மேம்படுத்த அரசு உறுதியான நடவடிக்கை எடுத்து வருகிறது என்று குடியரசுத் தலைவர் கூறினார். தொழில் முனைவுத் திறனை மகளிர், ஷெட்யூல்டு வகுப்பு, பழங்குடியினரிடையே ஊக்குவிக்க 2016 ஏப்ரலில் ”நிமிர்ந்து நில் இந்தியா” என்ற திட்டம் தொடங்கப்பட்டது. சுமார் 45,000 கடன்கள் வழங்கப்பட்டன. இவை முக்கியமாக தனி நபர் சொந்தமாக நடத்தும் நிறுவனங்களுக்கு வழங்கப்பட்டன. இவற்றில் சுமார் 39000 கடன்கள் பெண்களுக்கு வழங்கப்பட்டிருப்பது குறிப்பிடத்தக்கது. முத்ரா திட்டத்தின் கீழ் கடந்த 3 ஆண்டுகளில் சுமார் 11 கோடியே 70 லட்சம் கடன்கள் வழங்கப்பட்டுள்ளன. இவற்றில் சுமார் 8 கோடியே 80 லட்சம் மகளிர் தொழில் முனைவோருக்கு வழங்கப்பட்டுள்ளது. டிசம்பர் 2017 நிலவரப்படி முத்ரா திட்டத்தின் கீழ் செயல்படா சொத்துக்களின் எண்ணிக்கை வழங்கப்பட்ட கடன் தொகையில் 7 சதவீதம் தான் என்பது மகிழ்ச்சியளிக்கும் விஷயம்.


    வர்த்தகத்தில் தோல்வி என்பது சில சமயம் ஏற்படுவதுதான் என்று குடியரசுத் தலைவர் கூறினார். எனினும், வங்கிக் கடன்களை வேண்டுமென்றே குற்ற நடவடிக்கைக்கு ஏதுவான முறையில் திரும்பச் செலுத்தாவிட்டால் நமது சக குடிமக்களின் குடும்பங்கள்தான் பாதிக்கப்படும். அப்பாவி குடிமக்களுக்கு இழப்பு ஏற்படும். நேர்மையாக வரி செலுத்துவோர் மீது இந்தச் சுமை போய்ச்சேரும். நாட்டின் அடித்தள நிலையில், சிறு கிராமங்கள், பாரம்பரியமாக வாய்ப்பு வசதியற்ற சமுதாயங்களில் முத்ரா திட்டத் தொழில்முனைவோர் தங்களது கடனை திருப்பிச் செலுத்த முழு முயற்சி மேற்கொண்டுள்ளனர்.


    பெரும்பாலும் பெண்களால் நடத்தப்படும் இத்தகைய வர்த்தக அமைப்புகளை நமது மதிப்புச் சங்கிலியில் ஒருங்கிணைக்க எஃப்எல்ஓ உறுப்பினர்கள் வழிவகை காணவேண்டுமென குடியரசுத் தலைவர் கேட்டுக் கொண்டார். இத்தகைய எளிமையான தொடக்கநிலை நிறுவனங்களுடன் வழங்குவோர், துணை அமைப்புகள், விற்பனையாளர்கள், விநியோகஸ்தர்கள் என்ற ஏதாவது ஒரு வகையில் இணைந்து உதவி செய்ய முன்வர வேண்டும். நமது நாட்டின் கம்பெனிகள் துறை மகளிருக்கு நட்புறவான பாலின வேறுபாடுகளை கருத்தில்கொண்ட விநியோகம் சங்கிலிகளை உருவாக்க உறுதியான நடவடிக்கை எடுக்க வேண்டும். இதன் மூலம் நமது பொருளாதாரத்தில் மகளிர் வெறுமனே சேர்த்துக்கொள்ளப்படுவதற்கு பதிலாக அதிகாரம் பெற்றவர்களாக அமைவார்கள்.


    இந்தியாவில் இப்போதைய காலம் மிகப்பெரிய வாய்ப்புகளுடன் கூடிய காலம் என்று குடியரசுத் தலைவர் கூறினார். நமது நிறுவனங்கள், சமுதாயம் ஆகியன சட்டம் மற்றும் நீதிக்கு எழுத்துப்பூர்வ மற்றும் உணர்வுப்பூர்வ உண்மையுடன் நடந்துகொண்டால் இந்தத் திறனையும் வாய்ப்பையும் ஒவ்வொரு இந்தியனும் பெற உதவமுடியும். இதனையடுத்து வளர்ச்சியடைந்த இந்தியாவை ஏற்படுத்த முடியும். கருத்துவேறுபாடுகள் இருக்கலாம், ஆனால் அடுத்தவரின் கண்ணியத்திற்கு மதிப்பளிக்க வேண்டும். கண்ணியம் மற்றும் நன்னடத்தை, அமைதி மற்றும் சட்ட ஆட்சி, நியாயம் மற்றும் நீதி, தொழில்முனைவுத் திறன் மற்றும் அபிலாஷைகள் – இவை அனைத்தையும் நாம் அடைந்தாக வேண்டும். இவற்றில் ஒன்றோ இரண்டோ என தேர்ந்தெடுத்து செயல்பட முடியாது.


    இந்த வகையில் நாம் ஒவ்வொருவருக்கும் ஒரு கடமை உண்டு என்று குடியரசுத் தலைவர் கூறினார். எஃப்எல்ஓ வின் ஒவ்வொரு உறுப்பினரும் தனி நபர் என்ற வகையிலும், ஒரு நிறுவனம் என்ற வகையில் எஃப்எல்ஓ-வும் இந்திய வர்த்தகத்திற்கும் இந்திய சமுதாயத்திற்கும் பெரிய அளவில் உதவ முடியும்.


    குடியரசுத் தலைவரின் முழு உரைக்கு www.pib.nic.in என்ற வலைதளத்தை பார்க்கவும்.

    
    
    (Release ID: 1527927) Visitor Counter : 161
    
    
      Read this release in: English , Urdu , Marathi , Hindi