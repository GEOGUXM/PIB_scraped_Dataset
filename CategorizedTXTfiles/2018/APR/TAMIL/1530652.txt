      திறன் மேம்பாடு மற்றும் தொழில் முனைவோர் அமைச்சகம்

      2018-ஆம் ஆண்டுக்குள் ஒவ்வொரு வட்டாரத்திலும் ஒரு ஐடிஐ ஏற்படுத்துவதே நமது நோக்கம் – தர்மேந்திர பிரதான்
      Posted On: 27 APR 2018 4:04PM by PIB Chennai


    ஐடிஐ எனப்படும் தொழிற்பயிற்சி நிறுவனங்கள் நாட்டின் பொருளாதார வளர்ச்சியில் முக்கிய பங்காற்றுவதாக மத்திய திறன்மேம்பாடு தொழில்முனைவோர் துறை, பெட்ரோலியம் மற்றும் இயற்கை வாயுத்துறை அமைச்சர் திரு தர்மேந்திர பிரதான் கூறியுள்ளார். மாநில அரசுகளின் திறன்மேம்பாட்டு அமைச்சர்கள் கலந்துகொண்ட மாநாட்டில் பேசிய அவர், தொழிற்சாலைகளுக்கு திறன்படைத்த மனிதசக்தியை விநியோகிப்பது இந்த ஐடிஐ-க்கள்தான் என்று கூறினார்.


    நமது நிறுவனங்களை நவீனமயமாக்குவதில் தீவிரகவனம் செலுத்தப்பட்டு வருவதால் இந்த ஆண்டுக்குள் நாட்டின் ஒவ்வொரு வட்டாரத்திலும் ஒரு ஐடிஐ-யை ஏற்படுத்துவதே நமது நோக்கம் என்று திரு பிரதான் தெரிவித்தார்.


    தொழிற்பயிற்சி என்பது மத்திய-மாநில அரசுகளின் பொதுப்பட்டியலில் உள்ளதால் திறன்மேம்பாட்டுக்கு உரிய பிரச்சினைகளை கண்டறிந்து சமாளிப்பதில் மத்திய-மாநில அரசுகள் நெருக்கமாக செயலாற்ற வேண்டியது அவசியம் என்று திரு பிரதான் வலியுறுத்தினார். திறன்மேம்பாட்டில் உள்ள இடைவெளியை நிறைவுசெய்ய, மனிதவளத்தைச் சரியான முறையில் பயன்படுத்த வேண்டியது அவசியம் என்றும், மத்திய அரசின் பிரதமர் கவுசல் விகாஷ் திட்டம், பிரதமர் கவுசல் கேந்திராஸ், தேசிய பயிற்சி மேம்பாட்டுத்திட்டம் உள்ளிட்டவற்றைப் பயன்படுத்தி மாநில அரசுகள் சீர்திருத்தங்களை மேற்கொள்ள வேண்டும் என்றும் அவர் கேட்டுக்கொண்டார்.


    செயற்கை நுண்ணறிவுப் பிரிவில் திறனை ஊக்குவிக்க ஐடிஐ-க்களின் புதிய பாடத்திட்டங்கள் தொடங்கப்பட்டுள்ளதை மாநில பிரதிநிதிகள் கலந்துகொண்ட மாநாட்டின் மூலம் தெரிந்துகொள்ள முடிந்தது. நவீன காலத்தின் பல்வேறு படிப்புக்களை மாணவர்களுக்கு வழங்கும் வகையில், ஐடிஐ பயிற்சியாளர்கள் மற்றும் பயிற்சி பெறுபவர்கள் தொடர்ந்து பயின்று திறன்மேம்பாட்டை அடையும் வகையிலான புரிந்துணர்வு ஒப்பந்தம் இந்த மாநாட்டில் கையெழுத்திடப்பட்டது. 90 சதவீத மாநிலங்களின் பிரதிநிதிகள் இந்த மாநாட்டில் கலந்துகொண்டு திறன்மேம்பாட்டுத் திட்டங்கள் குறித்து விவாதித்தனர்.


    மேலும் அதிக விவரங்களுக்கு www.pib.nic.in என்ற வலைதளத்தைப் பார்க்கவும்.


    ---

    
    
    (Release ID: 1530652) Visitor Counter : 40
    
    
      Read this release in: English , Marathi