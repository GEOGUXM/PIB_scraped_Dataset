      வடகிழக்குப் பகுதி வளர்ச்சி அமைச்சகம்

      வடகிழக்குக்கான நித்தி அமைப்பின் முதலாவது கூட்டம் இன்று அகர்தலாவில் நடைபெற்றது
      Posted On: 10 APR 2018 4:19PM by PIB Chennai


    வடகிழக்குக்கான நித்தி அமைப்பின் முதலாவது கூட்டம் இன்று திரிபுரா மாநிலம் அகர்தலாவில் நடைபெற்றது. நித்தி ஆயோக், வடகிழக்கு மண்டல மேம்பாட்டு அமைச்சகம், வடகிழக்கு சபை ஆகியவை இணைந்து ஏற்பாடு செய்திருந்த இந்தக் கூட்டத்திற்கு நித்தி ஆயோக் துணைத் தலைவர் திரு. ராஜீவ்குமார் மற்றும் வடகிழக்கு மண்டல மேம்பாட்டு அமைச்சர் டாக்டர் ஜிதேந்திர சிங், கூட்டாக தலைமை தாங்கினார்கள்.


    கூட்டத்தில் தொடக்கவுரையாற்றிய திரு. ராஜீவ்குமார், பிரதமர் திரு.நரேந்திர மோடி சுட்டிக்காட்டியபடி வடகிழக்கு மண்டல மேம்பாட்டுத் திட்டங்களில், எச்.ஐ.ஆர்.ஏ (நெடுஞ்சாலைகள், உள்நாட்டு நீர்வழிப் பாதைகள், ரயில்வே, விமானப் போக்குவரத்து) மேம்பாடு எனும் கொள்கையின் அடிப்படையில் கவனம் செலுத்தப்படும் என்று கூறினார்.


    நிகழ்ச்சியில் பேசிய அமைச்சர் டாக்டர். ஜிதேந்திர சிங், சுதந்திரம் அடைந்தபின் கடந்த 70 ஆண்டுகளாக தேசிய நீரோட்டத்திற்கு வெளியிலேயே தங்கிவிட்ட இந்த மண்டலத்தின் மேம்பாட்டுக்கு அரசு முக்கிய கவனம் செலுத்தி வருவதாக கூறினார். கடந்த 3 ஆண்டுகளில் வடகிழக்கு மண்டல நிதி பயன்பாடு குறிப்பிடத்தக்க அளவாக 21 சதவீதம் உயர்ந்திருக்கிறது என்று அவர் தெரிவித்தார்.


    மேலும் விவரங்களுக்கு www.pib.nic.in என்ற வலைதளத்தைப் பார்க்கவும்.


    ===========

    
    
    (Release ID: 1528558) Visitor Counter : 31
    
    
      Read this release in: English , Urdu