      குடியரசுத் துணைத் தலைவர் செயலகம்

      இந்தியா வேற்றுமையில் ஒற்றுமையைக் கொண்டாடி வருகிறது; குடியரசுத் துணைத் தலைவர்
      Posted On: 30 APR 2018 4:51PM by PIB Chennai


    பன்முகத்தன்மைக் கொண்ட பலதரப்பு மக்களைக் கொண்டுள்ள நமது நாடு அதில் ஒற்றுமையைக் கொண்டாடிவருவதாகக் குடியரசுத் துணைத் தலைவர் திரு. எம். வெங்கையா நாயுடு கூறினார். இந்தத் தனித்துவத்தன்மை வாய்ந்த கொள்கையை நாம் அனைவரும் ஒன்று சேர்ந்து வலுப்படுத்த வேண்டும் என்று அவர் கேட்டுக்கொண்டார் . கேரள மாநிலம் பத்தனம் திட்டா மாவட்டம் திருவல்லாவில் டாக்டர். ஜோசப் மார் தோமா மெட்ரோபாலிடன் வைரவிழாக் கொண்டாட்டத் தொடக்கவிழா மற்றும் டாக்டர் பிலிப்போஸ் மார் கிறிஸ்டோட்டத்தை கவுரவித்து ஏற்பாடு செய்யப்பட்டிருந்த வரவேற்பு நிகழ்ச்சியில் அவர் உரையாற்றினார்.


    கேரள மாநிலம் அனைத்து மதங்களையும் வரவேற்கும் பாரம்பரியம் கொண்டது என்று குடியரசுத் துணைத் தலைவர் தெரிவித்தார். சிறப்பு வாய்ந்த அத்வைத தத்துவத்தை போதித்த ஆதி சங்கரர் பிறந்த மண் இது என்று கூறிய அவர், இந்தியாவில் முதல் மசூதியான சேரமான் ஜூம்மா மசூதி அமைந்த இடம் என்று குறிப்பிட்டார். ஆறாம் நூற்றாண்டில் தாமஸ் அப்போஸ்தல் இந்த மண்ணில் பயணம் மேற்கொண்டதை நினைவு கூர்ந்த குடியரசுத் துணைத் தலைவர், வேனாட்டைச் சேர்ந்த ஸ்தானு ரவி வர்மா போன்ற இந்து சமய மன்னர்கள் ஒன்பதாம் நூற்றாண்டில் தேவாலயம் கட்ட இடம் ஒதுக்கித் தந்ததைச் சுட்டிக்காட்டினார். யூத மதம், சமண மதம், புத்த மதம் ஆகியவை பல நூற்றாண்டுகளாக ஒரே சமயத்தில் செழித்து வளர்ந்த மண் இது என்று அவர் கூறினார். உலகம் முழுவதிலும் இருந்து சிறந்தத் தத்துவங்களையும், சிந்தனைகளையும் பண்டைக்காலத்தில் வரவேற்று, அவற்றை கடைப்பிடித்து வணங்கியதால், கடவுளின் சொந்த நாடு என்று கேரளா வழங்கப்படுவதில் வியப்பு ஏதும் இல்லை என்று அவர் தெரிவித்தார்.


    பத்மபூஷன் டாக்டர் பிலிப்போஸ் மார் கிறிஸ்டோட்டம் வலிய மெட்ரோபாலிடன் டாக்டர் ஜோசப் மார் தோமா மெட்ரோபாலிடன் ஆகிய நம் நாட்டின் இரண்டு பெரும் சிறப்பு வாய்ந்த மைந்தர்களின் மிக முக்கிய சிறப்புமிக்கக் கொண்டாட்டத்தில் கேரள மக்களுடன் கலந்துகொள்வது தமக்கு பெரும் மகிழ்ச்சி அளிப்பதாக குடியரசுத் துணைத் தலைவர் தெரிவித்தார்.


    தேவாலயங்கள், கோவில்கள், மசூதிகள், குருத்துவாராக்கள் மற்றும் இதர வழிபாட்டுத்தலங்கள் ஆன்மிகத்தையும், பக்தியையும் வளர்ப்பதுடன், சர்வதேச அளவில் கலாச்சார மாண்புகளைப் பரப்பும் தூண்டுகோல்களாகத் திகழ்கின்றன என்று குறிப்பிட்ட குடியரசுத் துணைத் தலைவர் இவற்றிலிருந்து அளவில்லா அருட்பொக்கிஷத்தைக் கண்டறிய வேண்டிய தருணம் வந்துவிட்டதாகக் குறிப்பிட்டார்.


    குடியரசுத் துணைத் தலைவரின் முழுமையான உரையை www.pib.nic.in வலைதளத்தில் காணலாம்.


    ******

    
    
    (Release ID: 1530758) Visitor Counter : 45
    
    
      Read this release in: English