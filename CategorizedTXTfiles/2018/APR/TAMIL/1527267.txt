      பெட்ரோலியம் மற்றம் இயற்கை எரிவாயு அமைச்சகம்

      BS-VI எரிபொருள் காற்றில் கந்தக அளவை தற்போதுள்ள BS-IV நிலையிலிருந்து 80 சதவீதம் குறைத்துவிடும் : தர்மேந்திர பிரதான்
      Posted On: 02 APR 2018 3:25PM by PIB Chennai


    தில்லியில் குளிர்காலத்தில் காற்று மாசுபடுதல் மிக அதிகமான அளவில் உள்ள நிலைமையை கருத்தில் கொண்டு அங்கு BS-VI எரிபொருள் பயன்பாட்டை அமலுக்கு கொண்டு வரும் தேதியை 2020 ஏப்ரலுக்கு பதிலாக 2018 ஏப்ரலில் முன்கூட்டியே நடைமுறைப்படுத்த அரசு தாமாகவே முன்வந்து முடிவு செய்திருக்கிறது என்று பெட்ரோலியம் , இயற்கை வாயுத்துறை அமைச்சர் திரு தர்மேந்திர பிரதான் கூறியிருக்கிறார் . BS-VI ரக எரிபொருள் கந்தகத்தின் அளவை BS-IV தர நிலையிலிருந்து 5 மடங்கு , அதாவது 80 சதவீதம் குறைத்து காற்றை மிகவும் தூய்மையானதாக வைக்கும் என்று கூறினார் . இதனால் தற்போதுள்ள வாகனங்கள் அவை பழையனவாக இருந்தாலும் வெளியிடும் புகை தரம் மேம்பாடு அடையும் . BS-VI ரக எரிபொருள் சிஎன்ஜி வாயு அளவுக்கு , சில சமயம் அந்த வாயுவைவிட அதிகம் தூய்மையானது என்று திரு பிரதான் கூறினார் . 2020 ஏப்ரல் முதல் தேதிவாக்கில் இந்த எரிபொருள் நாடெங்கும் கிடைக்கும் வகையில் திட்டம் விரிவுபடுத்தப்படும் என்றும் அவர் கூறினார் . புதுதில்லியில் இன்று BS-VI ரக மோட்டார் வாகன எரிபொருளை தொடங்கிவைத்து பேசுகையில் அவர் இதனைத் தெரிவித்தார் .


    அறிவியல் மற்றும் சுற்றுச்சூழல் மையத்தின் ஆய்வின்படி , தில்லியில் ஒவ்வொரு ஆண்டும் காற்று மாசுபடுவதால் , 10,000 முதல் 30,000 மரணங்கள் ஏற்படுவதாக தெரியவருகிறது . BS-VI ரக எரிபொருளை தேசிய தலைநகர் தில்லியில் முன்கூட்டியே கொண்டு வந்திருப்பதால் , காற்று வாகனங்களால் மாசுபடுவது குறிப்பிடத்தக்க அளவு குறைந்து விலை மதிப்பற்ற ஆயிரக்கணக்கான உயிர்கள் பாதுகாக்கப்படும் என நம்புவதாக அவர் கூறினார் .


    ********

    
    
    (Release ID: 1527267) Visitor Counter : 85
    
    
      Read this release in: English , Hindi