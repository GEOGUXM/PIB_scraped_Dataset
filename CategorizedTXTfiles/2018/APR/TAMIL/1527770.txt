      பாதுகாப்பு அமைச்சகம்

      பாதுகாப்பு கண்காட்சி (டிபெக்ஸ்போ) 2018 – ஒரு பார்வை
      Posted On: 04 APR 2018 6:30PM by PIB Chennai


    பாதுகாப்பு கண்காட்சி ( டிபெக்ஸ்போ ) நிகழ்வு மற்றும் நோக்கம்


    கடந்த 10 ஆண்டுகளாக பாதுகாப்பு கண்காட்சி என்பது உலகில் மிகப்பெரிய நிகழ்வுகளில் ஒன்றாக உருவெடுத்துள்ளது. 10வது பாதுகாப்பு கண்காட்சி 2018 ஏப்ரல் 11 முதல் 14 வரை நடைபெறவுள்ளது. இந்தக் கண்காட்சிக்கு பெரும் வரவேற்பு காணப்படுகிறது. சென்னை அருகே காஞ் சீ புரம் மாவட்டத்திற்கு உட்பட்ட கிழக்கு கடற்கரை சாலையில் திருவிடந் தை என்ற இடத்தில் இந்தக் கண்காட்சி நடைபெறுகிறது.


    பாதுகாப்பு கண்காட்சி 2018 என்பது இந்தியாவின் பாதுகாப்பு சாதன உற்பத்தி திறன்களை உலகுக்கு எடுத்துக் காட்டுவதாக இருக்கும். இந்தியா: வளர்ந்து வரும் பாதுகாப்பு உற்பத்தி தொகுப்பு என்ற கண்காட்சியின் நோக்க நிலை வாசகத்தில் இது பிரதிபலிக்கிறது. பாதுகாப்பு அமைப்புகள் மற்றும் உதிரிபாகங்களுக்கான பாதுகாப்பு ஏற்றுமதியாளராகவும் இந்தியாவை முன்னிலைப்படுத்த இந்தக் கண்காட்சி உதவும். இந்தியாவின் பொதுத்துறை பலத்தை எடுத்துகாட்டுவதுடன் இது இந்தியாவின் வளர்ந்து வரும் தனியார் துறை மற்றும் குறு, சிறு, மற்றும் நடுத்தர தொழில் நிறுவனத் துறையின் பரவலை வெளிப்படுத்துவதாக இருக்கும்.


    பங்கேற்கும் நிறுவனங்கள்


    2018 மார்ச் 30ம் தேதி வரை 671 நிறுவனங்கள் இந்தக் கண்காட்சியில் பங்கேற்க பதிவு செய்து கொண்டுள்ளன. இவற்றில் 517 இந்திய நிறுவனங்கள் மற்றும் 154 சர்வதேச நிறுவனங்கள் அடங்கும். கண்காட்சியின் மொத்த பரப்பளவில் 15 சதவீதத்தை குறு சிறு மற்றும் நடுத்தர தொழில் நிறுவனங்கள் பதிவு செய்துள்ளன.


    பாதுகாப்பு கண்காட்சி 2018ல் பல்வேறு நாடுகளில் இருந்து 47 அதிகாரபூர்வ பிரதிநிதிகள் பங்கேற்பதற்கான உறுதியை அளித்துள்ளனர். இவற்றில் 13 பிரதிநிதிகள் அமைச்சர் மட்டத்தில் இருப்பவர்கள். இந்தக் கண்காட்சியில் தங்களது ஆர்வத்தை எடுத்துக்காட்டும் வகையில் பல்வேறு நாடுகளின் குழுக்களில் 10க்கும் மேற்பட்ட பிரதிநிதிகள் பங்கேற்கின்றனர். அமெரிக்கா, இங்கிலாந்து, ஆப் கா னிஸ்தான், செக் குடியரசு, ஃபின்லாந்து, இத்தாலி, மடகஸ்கார், மியான்மர், நேபாள், போர்ச்சுகல், கொரிய குடியரசு, சீஷெல்ஸ், வியட்நாம் ஆகிய நாடுகளில் இருந்து அமைச்சர் மட்டத்திலான பிரதிநிதிகள் பங்கேற்கின்றனர்.


    இந்தக் கண்காட்சியில் ஹிந்துஸ்தான் ஏரோநாடிகல் நிறுவனம் மற்றும் இந்திய விமானப் படையின் விமான காட்சியை நடத்தவுள்ளன. இந்த கண்காட்சியின் ஒரு பகுதியாக பல்வேறு தலைப்புகளில் விவாத கருத்தரங்குகளும் நடைபெற உள்ளன.


    இந்தக் கண்காட்சியை ஏப்ரல் 14ம் தேதி பொது மக்கள் பார்வையிடலாம். அப்போது நேரடி விமான சாகச நிகழ்ச்சிகள் நடைபெறும். பொது மக்கள் வசதிக்காக சென்னையின் பல்வேறு பகுதிகளில் இருந்து சிறப்பு பேருந்துகள் இயக்கப்பட உள்ளன.


    ***


    கூடுதல் தகவல்களை pib.nic.in தளத்தில் காணலாம்

    
    
    (Release ID: 1527770) Visitor Counter : 54
    
    
      Read this release in: English