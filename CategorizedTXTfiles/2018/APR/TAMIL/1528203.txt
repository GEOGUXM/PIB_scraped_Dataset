      நிதி அமைச்சகம்

      வங்கிகளின் கடன்களை திரும்பப்பெறும் தன்மை
      Posted On: 06 APR 2018 5:37PM by PIB Chennai


    இந்திய ரிசர்வ் வங்கி நெறிமுறைகளின்படி வங்கிகள் கடன் திரும்பப்பெறும் கொள்கையை தயாரித்து அவற்றின் நிர்வாக வாரியத்தில் சமர்ப்பித்து அதனை திருத்தம் செய்து வைத்திருக்க வேண்டும் . சிவில் நீதிமன்றங்களில் வழக்கு தொடருதல், கடன்கள் வசூல் நடுவர் மன்றங்களில் வழக்கு தொடருதல், நிதிச் சொத்துக்கள், பாதுகாப்பு மற்றும் மறுசீரமைப்பு, பாதுகாப்பு வட்டி சட்ட அமலாக்கம் ஆகியவற்றின் கீழ் நடவடிக்கை எடுத்தல் போன்ற பல வழிகளைப் பயன்படுத்தி வங்கிகள் தங்கள் கடன்களை திரும்ப வசூலிக்க வாய்ப்புகள் உள்ளன. மேலும் 2016 கம்பெனிகள் கலைப்பு திவால் விதிகள் இயற்றப்பட்டு வாராக்கடன் பிரச்சினைக்கு காலக்கெடுவுடன் கூடிய தீர்வுகள் ஏற்படுத்தப்பட்டுள்ளன. மேலும் 1949 வங்கிகள் வரன்முறைச் சட்டம் இந்த விதிகளின்படி கம்பெனி கலைப்பு நடவடிக்கையைத் தொடர வங்கிகளுக்கு உத்தரவிடுமாறு ரிசர்வ் வங்கியைக் கேட்டுக் கொள்ள அரசுக்கு அதிகாரம் அளிக்கிறது. இத்தகைய உத்தரவுகளை பின்பற்றி வங்கிகள் பெரிய அளவு கடன் சம்பந்தப்பட்ட வழக்குகளை தேசிய கம்பெனி சட்ட நடுவர் மன்றத்தின் முன் தாக்கல் செய்துள்ளன. மேலும் இந்த நெறிமுறைகள் அமலாக்கத்தை கருத்தில் கொண்டு இந்திய ரிசர்வ் வங்கி செயல்படாச் சொத்துக்கள் பிரச்சினை தீர்வுக்கு மாற்றியமைக்கப்பட்ட கட்டமைப்பை வெளியிட்டுள்ளது. இதன்படி அதிக மதிப்புள்ள செயல்படா சொத்துக்கள் பிரச்சினைக்கு காலக்கெடுவுடன் தீர்வு ஏற்பட வாய்ப்பு உருவாகிறது.


    பொதுத்துறை வங்கிகள் தரவு அடிப்படையிலான அறிக்கையின்படி 1,77,614 சொத்துக்கள் பறிமுதல் செய்யப்பட்டு ஏலம் விடப்பட்டுள்ளது. இதிலிருந்து ரூ.15,196 கோடி 2014-15 முதல் 2017-18 நிதியாண்டு வரை வசூலிக்கப்பட்டுள்ளது.


    உலக செயல்பாடுகள் தொடர்பான ரிசர்வ் வங்கி தரவின்படி 31.12.2017ல் மொத்த கடன்கள் மற்றும் வர்த்தக வங்கிகளுக்கு வழங்கப்பட்ட முன்பணம் விவரம் வெளியிடப்பட்டுள்ளது.


    மக்களவையில் இன்று (06.04.2018) கேள்விக்கு எழுத்து மூலம் அளித்த பதிலில் நிதித்துறை இணையமைச்சர் திரு. ஷிவ்பிரதாப் சுக்லா இத்தகவலைத் தெரிவித்தார்.

    
    
    (Release ID: 1528203) Visitor Counter : 354
    
    
      Read this release in: English