      நீர்வளத் துறை அமைச்சகம்

      நாட்டில் உள்ள 91 முக்கிய நீர்த்தேக்கங்களின் நீர் சேமிப்பு ஒரு சதவீதம் குறைந்துள்ளது
      Posted On: 20 APR 2018 12:10PM by PIB Chennai


    நாட்டில் உள்ள 91 பெரிய நீர்த்தேக்கங்களில் உள்ள நீர் சேமிப்பு அளவு 2018 ஏப்ரல் 19ஆம் தேதி முடிந்த வாரத்தில் 38.989 பி.சி.எம்.மாக உள்ளது. இது இந்த நீர்த்தேக்கங்களின் மொத்த இருப்புத் திறனில் 24 சதவீதமாகும். 2018 ஏப்ரல் 12ஆம் தேதி முடிந்த வாரத்தில் நீர் இருப்பு 25 சதவீதமாக இருந்தது. 2018 ஏப்ரல் 19ஆம் தேதி முடிவடைந்த வாரத்தில் கடந்த ஆண்டு இதே காலக்கட்டத்தில் இருந்த அளவில் 84 சதவீதமும் கடந்த 10 ஆண்டுகாலச் சராசரியில் 90 சதவீதமும் இருப்பு உள்ளது.


    இந்த 91 நீர்த்தேக்கங்களின் மொத்த சேமிப்பு அளவு 191.993 பி.சி.எம்.மாக உள்ளது. இது மொத்த நீர்த்தேக்க அளவான 257.812 பி,சி,எம்.மின் 63 சதவீதமாகும். இந்த 91 நீர்த்தேக்கங்களில் 37 நீர்த்தேக்கங்களின் நீர்மின் பயன் 60 மெகா வாட்டுக்கும் கூடுதலாகும்.


    தென்பிராந்திய நீர்த்தேக்கநிலை


    தென்பிராந்தியம் என்பது ஆந்திரப் பிரதேசம், தெலங்கானா, ஏ.பி.&டி.ஜி. (இருமாநிங்களின் இணைந்த இரு திட்டங்கள்), கர்நாடகா, கேரளா மற்றும் தமிழ்நாடு ஆகியவற்றை உள்ளடக்கியதாகும். மத்திய நீர் ஆணையத்தின் நேரடிக் கண்காணிப்பில் உள்ள 31 நீர்த்தேக்கங்களின் இருப்புத் திறன் 51.59 பி.சி.எம். ஆகும். இந்த நீர்த்தேக்கங்களில் உள்ள மொத்த நீரின் இருப்பு 7.90 பி.சி.எம். ஆகும். இது மொத்த இருப்புத் திறனில் 15 சதவீதமாகும். கடந்த ஆண்டு இதே காலக்கட்டத்தில் நீரின் இருப்பு 11 சதவீதமாக இருந்ததுடன் கடந்த பத்தாண்டுகளில் நீர் இருப்பின் சராசரி 21 சதவீதமாக இருந்தது. நடப்பு ஆண்டில் நீரின் இருப்பு கடந்த ஆண்டை விடச் சிறப்பாக இருப்பதுடன் கடந்த பத்தாண்டுகாலச் சராசரியுடன் ஒப்பிடுகையில் குறைவாக உள்ளது.


    ராஜஸ்தான், மேற்கு வங்கம், திரிபுரா, மகாராஷ்டிரா, உத்தரகாண்ட், ஏ.பி.&டி.ஜி. (இரு மாநிலங்களின் இணைந்த இரு திட்டங்கள்), ஆந்திரப் பிரதேசம், கர்நாடகா, கேரளா மற்றும் தமிழ்நாடு ஆகிய மாநிலங்களில் நீர் இருப்பு நிலை கடந்த ஆண்டைவிட சிறப்பாக உள்ளது.


    கூடுதல் விவரங்களுக்கு www.pib.nic.in என்ற வலைதளத்தைப் பார்க்கவும்.


    ****

    
    
    (Release ID: 1529741) Visitor Counter : 38
    
    
      Read this release in: English , Hindi , Marathi