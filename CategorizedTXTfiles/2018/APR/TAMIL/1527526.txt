      பாதுகாப்பு அமைச்சகம்

      இந்திய ராணுவம், ஹெச்.டி.எப்.சி. வங்கி இடையே புரிந்துணர்வு ஒப்பந்தம்
      Posted On: 03 APR 2018 5:28PM by PIB Chennai


    ராணுவத்திற்கான ஊதிய தொகுப்பு தொடர்பாக, இந்திய ராணுவத்திற்கும் ஹெச்.டி.எப்.சி. வங்கிக்கும் இடையே 2018 ஏப்ரல் 3 அன்று புரிந்துணர்வு ஒப்பந்தம் கையெழுத்தாகியுள்ளது. ஹெச்.டி.எப்.சி. வங்கிக்கும், ராணுவத்திற்கும் முதலாவது புரிந்துணர்வு ஒப்பந்தம் 2011-ல் கையெழுத்திடப்பட்டு, 2015 மார்ச் 13 அன்று புதுப்பிக்கப்பட்டது. பணியில் உள்ள ராணுவ வீர்ர்கள், ஓய்வூதியர்கள் மற்றும் அவர்களது குடும்பத்தினரின் தேவைகளை பூர்த்தி செய்யும் வகையில் தற்போதைய ஒப்பந்தம் கையெழுத்தாகியுள்ளது.


    ராணுவத் தலைமை இயக்குநர் (MP&PS), லெப்டினன்ட் ஜெனரல் எஸ் கே சைனி தலைமையில் நடந்த இந்த புரிந்துணர்வு ஒப்பந்தம் கையெழுத்திடும் நிகழ்ச்சியில் ஹெச்.டி.எப்.சி. வங்கியின் அரசு வர்த்தகம் மற்றும் கிளை வங்கிப் பிரிவுத் தலைவர் ஸ்மிதா பகத் உள்ளிட்ட உயரதிகாரிகள் கலந்து கொண்டனர்.


    தற்போதைய ஒப்பந்தத்தின் படி, ராணுவ வீரர்கள் விபத்துகளில் சிக்கி உயிரிழக்க நேரிட்டால், இலவச தனிநபர் விபத்து காப்பீடு மற்றும் நிரந்தர இயலாமைக்கான காப்பீட்டு வசதியாக 30 லட்சம் வரையிலும் பெறவும், உயிரிழக்கும் ராணுவ வீரர்களின் குழந்தைகளுக்கான கல்விச் செலவில் ஆண்டுக்கு ஒரு லட்சம் ரூபாய் வரை நான்காண்டுகளுக்கு வழங்கவும் வகை செய்யப்பட்டுள்ளது. வாகனக் கடன் மற்றும் தனிநபர் கடன்களுக்கான பரிசீலனைக் கட்டணம் 100 சதவீதம் தள்ளுபடி செய்யப்படும்.

    
    
    (Release ID: 1527526) Visitor Counter : 44
    
    
      Read this release in: English