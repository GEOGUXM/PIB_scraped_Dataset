      வீட்டு வசதி மற்றும் நகர்ப்புற வறுமை ஒழிப்பு அமைச்சகம்

      கழிவு, மறு பயன்பாடு மற்றும் மறு சுழற்சி ஆகிய மூன்று அம்சங்களும் இந்திய கலாச்சாரத்தின் ஒருங்கிணைந்த பகுதியாகவே எப்போதும் உள்ளன : சுமித்ரா மஹாஜன்
      Posted On: 10 APR 2018 3:33PM by PIB Chennai


    கழிவு, மறு பயன்பாடு மற்றும் மறு சுழற்சி ஆகிய மூன்று அம்சங்களும் இந்திய கலாச்சாரத்தின் ஒருங்கிணைந்த பகுதியாகவே எப்போதும் இருந்து வருவதாக மக்களவைத் தலைவர் திருமதி சுமித்ரா மஹாஜன் தெரிவித்துள்ளார். பல்லுயிர் பாதுகாப்பு, நீடித்த வாழ்க்கை மற்றும் இயற்கையுடன் இணைந்து வாழ்தல் ஆகியவை இந்திய வாழ்வியலுக்கு வழிகாட்டும் தத்துவங்களாக திகழ்வதுடன், பண்டைக்கால வேதங்களின் போதனைகளாக இருந்து வருவதாகவும் அவர் கூறியுள்ளார்.


    புதுதில்லியில் இன்று (10.04.2018), கழிவு, மறு பயன்பாடு மற்றும் மறு சுழற்சிக்கான அமைப்பின் எட்டாவது மண்டல அளவிலான தொடக்க விழாவில் பேசிய திருமதி. சுமித்ரா மஹாஜன், இந்த நிகழ்ச்சியில் பங்கேற்ற மேயர்கள் மற்றும் நகராட்சி ஆணையர்கள், தத்தமது நகரங்களில் தூய்மையை பராமரிக்க, கழிவுகளை குறைத்து, மறு பயன்பாடு மற்றும் மறு சுழற்சி செய்யும் திட்டத்தை ஊக்கவிக்க வேண்டிய முக்கிய பொறுப்பு உள்ளதென நினைவூட்டினார். தொழிற்சாலைகளில் இத்தொழிலில் ஈடுபட்டுள்ள தனியார் நிறுவன பிரதிநிதிகள் மற்றும் தொழில் முனைவோரும், தங்களது வர்த்தகத்தின் ஒரு பகுதியாக, கழிவுகள் குறைப்பு, மறு பயன்பாடு மற்றும் மறு சுழற்சி கொள்கையை நடைமுறைப்படுத்தி, தூய்மை இந்தியா இயக்கத்தில் தீவிரப் பங்காற்ற வேண்டுமென கேட்டுக்கொண்டார். தூய்மை மற்றும் நீடித்த வளர்ச்சிக்கான இலக்குகளை அடைய, பொதுமக்களும், தீவிரமாக பாடுபடவேண்டியது அவசியம் என்றும் அவர் வலியுறுத்தினார்.


    மேலும் விவரங்களுக்கு www.pib.nic.in என்ற இணையதளத்தை பார்க்கவும்.


    -----

    
    
    (Release ID: 1528535) Visitor Counter : 50
    
    
      Read this release in: Hindi , English