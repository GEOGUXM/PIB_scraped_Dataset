      வீட்டு வசதி மற்றும் நகர்ப்புற வறுமை ஒழிப்பு அமைச்சகம்

      டையூ, பகல் நேரத்தில் 100 சதவீதம் புதுப்பிக்கவல்ல எரிசக்தியைப் பயன்படுத்தும் முதலாவது பொலிவுறு நகரமாகிறது
      Posted On: 23 APR 2018 2:52PM by PIB Chennai


    மற்ற நகரங்கள் தூய்மையாகவும் , பசுமையாகவும் மாறுவதற்கான புதிய அடையாளமாக டையூ , பகல் நேரத்தில் 100 சதவீதம் புதுப்பிக்கவல்ல எரிசக்தியைப் பயன்படுத்தும் முதலாவது பொலிவுறு நகரமாகிறது .


    சூரிய மின்சக்தித் திறனை மேலும் விரிவுபடுத்துவதற்காக வீடுகளின் தளங்களின் மேற்பகுதியில் 1-5 கிலோவாட் திறன் உள்ள மின்உற்பத்திக் கலன்களை அமைக்க , குடியிருப்போருக்கு ரூ .10,000 முதல் ரூ . 50,000 வரை மானியம் வழங்க டையூ முன்வந்துள்ளது . டையூ ஒவ்வோர் ஆண்டும் சுமார் 13,000 டன் கரியமில வாயு வெளியேற்றத்தைத் தவிர்க்கிறது . குறைந்த செலவிலான சூரிய எரிசக்தி காரணமாக , குடியிருப்புப் பிரிவுகளில் மின்கட்டணம் சென்ற ஆண்டு 10 % அளவிற்கும் , இந்த ஆண்டு 15% அளவிற்கும் குறைந்துள்ளது .


    பெங்களூரு பொலிவுறு நகரில் போக்குவரத்து நிர்வாகத்தை மேம்படுத்த மின்னணு நகர நகராட்சி ஆணையத்தின் ஒத்துழைப்புடன் ரோபோக்களைப் பயன்படுத்திப் போக்குவரத்து நிர்வாகம் செய்யும் முன்மாதிரித் தீர்வு தற்போது சோதனை செய்யப்பட்டு வருகிறது .


    பொருளாதாரச் செயல்பாடுகளை நடைமுறைப்படுத்துவதற்கு அப்பால் , நகர்ப்புறங்களில் உள்ள பொதுவெளிகளையும் , சமூகரீதியாகச் செயல்படும் பகுதிகளையும் சிறந்த முறையில் பயன்படுத்த இளஞ்சிவப்பு நகரின் மையப்பகுதியில் உள்ள சௌரா ரஸ்தாவில் இரவுநேர அங்காடி வளாகத்தை உருவாக்க ஜெய்ப்பூர் பொலிவுறு நகர நிர்வாகம் ( ஜேஎஸ்சிஎல் ) திட்டமிட்டுள்ளது . ஜேஎஸ்சிஎல் 700 வியாபாரிகள் வரை பதிவுசெய்து , இரவு 9 மணிமுதல் அதிகாலை 1 மணிவரை உணவகங்கள் உள்ளிட்ட அங்காடிகளை அமைக்க அனுமதி அளிக்கும் . அலுவலக நேரங்களுக்குப் பின் , குடிமக்கள் பொழுதுபோக்கு , கலாச்சார நிகழ்வுகள் பொருட்கள் வாங்குதல் போன்றவற்றுக்கு இடமளிப்பதாக இந்தத் திட்டம் இருக்கும் .


    -------
    

    
    (Release ID: 1529939) Visitor Counter : 44
    
    
      Read this release in: English , Urdu , Marathi , Hindi