      வீட்டு வசதி மற்றும் நகர்ப்புற வறுமை ஒழிப்பு அமைச்சகம்

      தூய்மை இந்தியா நகர்ப்புற இயக்கத்தின் கீழ் 7 நட்சத்திரம் வரையிலான தரம் பெறுவதற்கான தகுதிகள் – குப்பையில்லாத நகரங்கள் குறித்த நட்சத்திர அந்தஸ்து பற்றிய முதலாவது மண்டலப் பயிலரங்கு தொடங்கியது
      Posted On: 18 APR 2018 2:40PM by PIB Chennai


    குப்பையில்லாத நகரங்களுக்கான நட்சத்திர அந்தஸ்து குறித்த முதலாவது மண்டலப் பயிலரங்கைப் புதுதில்லியில் நாடாளுமன்ற உறுப்பினர் திருமதி மீனாட்சி லேக்கி தொடங்கிவைத்தார். மத்திய வீட்டுவசதி மற்றும் நகர்ப்புற விவகாரங்கள் அமைச்சகம் புதுதில்லி மாநகராட்சி மன்றத்துடன் இணைந்து ஏற்பாடு செய்திருந்த இந்தப் பயிற்சியின் தொடக்க விழாவில் வீட்டுவசதி, நகர்ப்புற விவகாரங்கள் துறைச் செயலாளர் திரு துர்கா சங்கர் மிஸ்ரா, புதுதில்லி நகராட்சி மன்றத் தலைவர் திரு நரேஷ் குமார், தூய்மை இந்தியா நகர்ப்புற இயக்கத்தின் தேசிய இயக்குநர் திரு வி கே ஜிண்டால் ஆகியோர் பங்கேற்றனர். கூட்டத்தில் பேசிய திருமதி லேக்கி, நகரங்களில் உற்பத்தியாகும் கழிவுகளைக் கையாள்வதற்கு பரவலாக்கப்பட்ட தீர்வுகளும், ஒருங்கிணைந்தப் அணுகுமுறையும் தேவை என்று கூறினார்.


    திரு. துர்கா சங்கர் மிஸ்ரா தமது உரையில், தூய்மைத் தரவரிசை ஆண்டுச் செயல்பாட்டுடன், குப்பைகள் இல்லாத நகரங்களின் நட்சத்திர அந்தஸ்துத் திட்டமும் இணைந்து நாட்டிலுள்ள நகரங்களிடையே ஆரோக்கியமான போட்டியை ஏற்படுத்தி, 100 சதவீதத் திட்டக்கழிவு மேலாண்மையையும், தூய்மை இலக்குகளையும் அடைய உதவும் என்று கூறினார்.


    தூய்மை இந்தியா நகர்ப்புற இயக்கமானது, திறந்தவெளி மலம் கழிப்பை அறவே அகற்றுதல், 100 சதவீத அறிவியல் ரீதியான


    திடக்கழிவு மேலாண்மை ஆகிய இரண்டு முக்கிய நோக்கங்களைக் கொண்டது. நாட்டிலுள்ள 4041 நகரங்கள், பெருநகரங்கள் ஆகியவற்றின் இந்த இரண்டு நோக்கங்களுக்கு முக்கியக் கவனம் செலுத்தப்படுகிறது.


    மேலும் விவரங்களுக்கு www.pib.nic.in என்ற வலைதளத்தைப் பார்க்கவும்.

    
    
    (Release ID: 1529485) Visitor Counter : 65
    
    
      Read this release in: English , Marathi , Hindi