      தொழிலாளர் மற்றும் வேலைவாய்ப்பு அமைச்சகம்

      என்.எஸ்.சி.ஐ. பாதுகாப்பு விருதுகள் 2017ஐ வழங்கினார் திரு. சந்தோஷ் கங்குவார்
      Posted On: 27 APR 2018 3:00PM by PIB Chennai


    ஒவ்வொரு தொழிலாளரின் பாதுகாப்பிலும் உடல்நலத்திலும் பணிப்பாதுகாப்பு, ஊதியப் பாதுகாப்பு மற்றும் சமூகப் பாதுகாப்பில் தமது அமைச்சகம் உறுதி கொண்டிருப்பதாக மத்தியத் தொழிலாளர் மற்றும் வேலைவாய்ப்புத்துறை இணையமைச்சர் (தனிப்பொறுப்பு) திரு. சந்தோஷ் குமார் கங்குவார் கூறியுள்ளார். மேலும் அமைச்சகம் மத்தியத் தொழிலாளர் சட்டங்களை எளிமைப்படுத்தவும், விரிவுபடுத்தவும் நியாயமானதாக ஆக்கவும் பல்வேறு நடவடிக்கைகளை எடுத்திருக்கிறது. இந்திய அரசு மாற்றத்திற்கான சீர்திருத்த அணுகுமுறையை எட்டமுடியாத கட்டமைப்புச் சீர்திருத்தங்களை பின்பற்றிவருவதாக திரு. கங்குவார் குறிப்பிட்டார். புதுதில்லியில் இன்று அவர் 2017ஆம் ஆண்டுக்கான தேசிய பாதுகாப்பு கவுன்சிலின் பாதுகாப்பு விருதுகள் விழாவில் கலந்துக் கொண்டு அமைச்சர் பேசினார். விழாவுக்குத் தேசியப் பாதுகாப்பு கவுன்சில் தலைவர் மற்றும் டாக்டர் ரெட்டிஸ் லேபரடரீஸ் தலைவர் திரு. சதீஷ் ரெட்டி தலைமை தாங்கினார்.


    உத்தரப் பிரதேசம் பரேலியில் உள்ள இந்திய விவசாயிகள் உரக் கூட்டுறவு நிறுவனம், என்.பி.சி.ஐ.எல்., கைகா ஜெனரேட்டிங் ஸ்டேஷன் 3 & 4 (கர்நாடகா), உத்தராகண்ட் மாநிலம் ஹரித்வாரில் உள்ள மகிந்திர & மகிந்திரா (வாகனத்துறை), குஜராத் மாநிலம் பரூச்சில் உள்ள வர்த்தமான் அக்ரலிக்ஸ் லிமிடெட் ஆகியவை உயர்மட்ட சர்வ சிரேஷ்டா சுரக்‌ஷா புரஸ்கார் விருதுகளை உற்பத்தித் துறையில் குரூப் ஏ, பி, சி, டி மற்றும் இ பிரிவுகளில் பெற்றன. சோஜிட்ஸ் – எல் & டி குழுமம், ஜெய்ப்பூர், சர்வ சிரேஷ்ட சுரக்‌ஷா புரஸ்கார் விருதைக் கட்டுமானத் துறையிலும், அரியானா மாநிலம் அம்பாலாவில் உள்ள பாரிஜாத் இண்டஸ்ட்ரீஸ் (இந்தியா) பிரைவேட் லிமிடெட் நிறுவனம் குறு, சிறு மற்றும் நடுத்தரத் தொழில் நிறுவனங்கள் துறையில் உயர் விருதுகளையும் வென்றன. சர்வ சிரேஷ்டா சுரக்‌ஷா புரஸ்கார், சிரேஷ்ட சுரக்‌ஷா புரஸ்கார், சுரக்‌ஷா புரஸ்கார் மற்றும் பிரசான்ஷா பத்ரா என நான்கு பிரிவுகளில் மொத்தம் 70 நிறுவனங்களுக்கு விருதுகள் அளிக்கப்பட்டன. இது தவிர கட்டுமானத் துறையில் இருந்து 12 வாடிக்கையாளர் நிறுவனங்களுக்கும் விருதுகள் அளிக்கப்பட்டன.


    மேலும் விவரங்களுக்கு www.pib.nic.in வலைதளத்தைப் பார்க்கவும்.

    
    
    (Release ID: 1530627) Visitor Counter : 37
    
    
      Read this release in: English