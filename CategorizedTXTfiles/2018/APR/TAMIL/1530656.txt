      ஊரக வளர்ச்சி அமைச்சகம்

      மகாத்மா காந்தி ஊரக வேலைவாய்ப்புத் திட்டத்தின் கீழ் தண்ணீர் சேமிப்புக்கு உத்வேகம்
      Posted On: 27 APR 2018 12:24PM by PIB Chennai


    மண்ணுக்கேற்ற வளங்களை அடையாளம் காண்பதுடன் வேலை செய்வோருக்கு மின்னணு வசதியின் (EFMS) மூலம் ஊதியம், உபகரணங்களை அளிக்கப்படுவதால், மகாத்மா காந்தி ஊரக வேலைவாய்ப்பு உறுதித் தேசிய திட்டம் ( MGNREGS ) வெளிப்படைத் தன்மையுடன் செயல்படுத்தப்படுகிறது என்பது தெளிவாகிறது. மேலும், கிராமங்களில் நிலையான சொத்துகள் உருவாக இது வழியமைத்துள்ளது.


    இத்திட்டத்தின் கீழ் சிறு, குறு விவசாயிகளிடையே தேசிய வள மேலாண்மை ( NRM ) முறை வலியுறுத்தப்படுகிறது. இது நிலத்தின் மேம்பாட்டுக்குப் பெரிதும் உதவும். இத்தகைய ஒருங்கிணைந்த முயற்சிகளின் விளைவாக மகாத்மா காந்தி ஊரக வேலைவாய்ப்பு உறுதித் திட்டத்தின் கீழ் தண்ணீர் சேமிப்பு முறை கடந்த மூன்று ஆண்டுகளில் கடைப்பிடிக்கப்பட்டு, 143 லட்சம் ஹெக்டர் நிலம் பயன்பெற்றது.


    அத்துடன், கடந்த இரண்டு ஆண்டுகளில் 11 லட்சம் விவசாயக் குட்டைகள் அமைக்கப்பட்டு தண்ணீர் சேமிக்கப்பட்டது. மேலும், குழிகள் அமைக்கப்பட்டு மண்புழு எரு மேம்பாட்டுத் திட்டம் செயல்படுத்தப்பட்டது.


    மாநிலங்கள் ஆர்வம்:


    புது தில்லி, பொருளாதார மேம்பாட்டு நிறுவனம் ( Institute of Economic Growth ) நடத்திய மதிப்பீட்டின்படியும் சமூக மேம்பாட்டு கவுன்சில் ( Council for Social Development ) திட்டங்களை மதிப்பிட்டதன் அடிப்படையிலும் உற்பத்தித் திறன், நிலப் பரப்பு , வருவாய், நிலத்தடி நீர் அளவு உயர்ந்துள்ளது தெரியவந்துள்ளது. இவையெல்லாம் ஊரக வேலைவாய்ப்பு உறுதித் திட்டத்தின் கீழ் மேற்கொள்ளப்பட்ட பணிகளின் மூலம் சாத்தியமாகியுள்ளன.


    கோழி வளர்ப்பு, ஆடு மேய்த்தல், பால் உற்பத்தி ஆகிய எதுவாக இருந்தாலும் மகாத்மா காந்தி ஊரக வேலைவாய்ப்பு உறுதி தேசிய திட்டத்தை வாழ்வாதாரத்துக்காகச் செயல்படுத்துவதில் மாநில அரசுகள் ஆர்வம் காட்டி வருகின்றன.


    பிரதம மந்திரி கிராமப்புற வீட்டுவசதித் திட்டத்தின் கீழ் ( Pradhan MantriAwaasYojana-Gramin ) 90 நாட்களுக்கு ஊதியம் வழங்கப்படுகிறது. மேலும் தூய்மை இந்தியா இயக்கத்தின் ( SBM ) நிதி கிடைக்காத இடங்களில் எல்லாம் கழிவறை கட்டுவதற்காக ஒவ்வொரு வீட்டுக்கும் தலா ரூ. 12 லட்சம் அளிக்கப்படுகிறது.


    ஏப்ரல் முதல் ஜூன் வரையிலான கோடைக்காலத்தில் தண்ணீரைச் சேமிப்பதன் முக்கியத்துவம் கருதி கிராமப்புறங்களுக்குக் கூடுதலாக நிதியை மத்திய அரசு அளித்துள்ளது. இந்த நிதி, 43.62 லட்சம் ஏக்கர் பரப்பில் தேசிய வள மேலாண்மைச் செயல்படுத்தி, நிறைவேற்ற வேண்டும் என்ற நிபந்தனையுடன் அளிக்கப்படுகிறது. 2018-19ம் ஆண்டின் முதல் காலாண்டு காலத்திற்கு நதிநீரைச் சுத்திகரித்து, புத்துயிர் ஊட்டுவது உள்பட பல்வேறு வழிகளைக் கையாண்டு, அதிகபட்ச காலம் தண்ணீர் சேமிப்புப் பணியை நிறைவேற்றவேண்டும் என்று மாநிலங்களுக்கு வலியுறுத்தப்பட்டுள்ளன. நதிநீர் சுத்திகரிப்புப் பணிகள் வெற்றிகரமாக நடைபெற்றதால், தேசிய ஊரக வேலைவாய்ப்புத் திட்டத்தைச் செயல்படுத்துவதில் உத்வேகம் ஏற்பட்டுள்ளது.


    கடந்த ஏப்ரல் 24ம் தேதி நடைபெற்ற தேசிய பஞ்சாயத்து தின நிகழ்ச்சியில் பாரதப் பிரதமர் ‘பருவமழைக் காலத்தில் ஊரக வேலைவாய்ப்பு உறுதித் திட்டத்தின் கீழ் குடிமக்களின் பணிகளைப் பயன்படுத்தி தண்ணீர் சேமிப்பு நடவடிக்கைகளை மேற்கொள்ளவேண்டும்’ என்று கிராம பஞ்சாயத்துத் தலைவர்களுக்கு அறிவுறுத்தினார்.


    அதைப் போல் தில்லி பிரகதி மைதானில் ஏப்ரல் 25ம் தேதி நடத்தப்பட்ட ஆய்வுக் கூட்டத்தின்போது அனைத்து மாநிலங்களின் தலைமைச் செயலாளர்களிடையில் பேசிய பிரதமர், ஊரக வேலைவாய்ப்புத் திட்டத்தின்கீழ் அனைத்து மாநிலங்களும் ஏப்ரல் முதல் ஜூன் மாதங்களில் தண்ணீர் சேமிப்பு கடைப்பிடிக்கப்படுவதை மதிப்பீடு செய்யும்படியும் கேட்டுக் கொண்டார்.


    இதற்கான நிதி ஆதாரத்தில் எந்த மாநிலத்திலும் எவ்வித குறையும் இல்லை. அத்துடன் மத்திய நீர் வளம், நதி நீர் மேம்பாடு மற்றும் கங்கைப் புத்துயிரூட்டல் அமைச்சகம், மத்திய நிலத்தடி நீர் வாரியம் ஆகியவற்றின் துணையோடு செயல்படுத்தப்படும் சாமர்த்தியா திறன் மேம்பாட்டு திட்டத்தின் கீழ் தேசிய வள மேலாண்மைக்கான தொழில்நுட்பப் பயிற்சி அளிக்கப்படுகிறது. 2,264 வட்டாரங்களில் தண்ணீர் சேமிப்பு இயக்கத்தின் கீழ் இதற்கான முன்னுரிமை அளிக்கப்படுகிறது.


    .


    <><><><><>

    
    
    (Release ID: 1530656) Visitor Counter : 191
    
    
      Read this release in: English