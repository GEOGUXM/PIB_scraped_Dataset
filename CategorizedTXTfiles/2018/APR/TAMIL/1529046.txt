      வீட்டு வசதி மற்றும் நகர்ப்புற வறுமை ஒழிப்பு அமைச்சகம்

      மத்திய பொதுப்பணித்துறைக்கான பொதுநிதி மேலாண்மை அமைப்பு வலைதளத்தில் நவீன முன்பண அட்டைகள் மற்றும் மின்னணு அளவைப் புத்தகங்கள் ஆகியவற்றை திரு ஹர்தீப் பூரி தொடங்கி வைத்தார்
      Posted On: 13 APR 2018 5:27PM by PIB Chennai


    மத்திய பொதுப்பணித்துறை ( சிபிடபிள்யூடி )- க்கான பொதுநிதி மேலாண்மை அமைப்பு ( பிஎஃப்எம்எஸ் ) வலைதளத்தில் நவீன முன்பண அட்டைகள் மற்றும் மின்னணு அளவைப் புத்தகங்கள் ( இ - எம்பி ) ஆகியவற்றை வீட்டுவசதி மற்றும் நகர்ப்புற விவகாரங்கள் ( தனிப்பொறுப்பு ) துறை இணை அமைச்சர் திரு ஹர்தீப் பூரி தொடங்கி வைத்தார் . இதற்கான நிகழ்ச்சியில் வீட்டு வசதி , நகர்ப்புற விவகாரங்கள் அமைச்சக செயலாளர் திரு துர்கா சங்கர் மிஸ்ரா , நிதியமைச்சக அதிகாரிகள் மற்றும் வங்கி அதிகாரிகள் பங்கேற்றனர் . சிபிடபிள்யூடி - யில் பிஎஃப்எம்எஸ் வலைதளத்தில் இ - எம்பி பகுதி இணைக்கப்பட்டுள்ளதை அடுத்து நிதி முன்னேற்றம் அதாவது நிதிப்பயன்பாடு மற்றும் அதனுடன் இணைந்த திட்ட முன்னேற்றம் , ஆகியன சிவில் அமைச்சகங்களிலேயே முதலாவது முறையாக ஒருங்கிணைந்த வலை அடிப்படைகளான அமைப்பில் இடம் பெறுகிறது .


    நவீன முன்பண அட்டைகள் செயல் முறையும் , சிவில் அமைச்சகங்களிலேயே முதல் முறையாக அமலுக்கு வருகிறது . இரு முனைகளிலும் டிஜிட்டல் மயமாக்கப்பட்ட இந்த நடைமுறை டிஜிட்டல் செலுத்துகைகளை அதிகபட்சமாக்குகிறது . இதனையடுத்து டிஜிட்டல் இந்தியா இயக்கத்தின் நோக்கமான 100 சதவீத டிஜிட்டல் செலுத்துகை முறை விரைவில் வீட்டுவசதி , நகர்ப்புற விவகாரங்கள் அமைச்சகத்தில் நடைமுறைக்கு வரும் . நாட்டின் பல்வேறு பகுதிகளில் உள்ள இந்த அமைச்சகத்தின் 400- க்கும் அதிகமான அலுவலகங்களில் இந்த நவீன முன்பண அட்டைகள் அறிமுகப்படுத்தப்பட உள்ளன . இந்த நடைமுறையை அகில இந்திய அளவில் மேற்கொள்வதற்காக அமைச்சகத்துக்கு ஆக்சிஸ் வங்கி , சிபிடபிள்யூடி - க்கு பாரத ஸ்டேட் வங்கி , அச்சுப் பணிகளுக்கு ஐடிபிஐ வங்கி ஆகிய மூன்று வங்கிகள் , வீட்டுவசதி , நகர்ப்புற விவகாரங்கள் அமைச்சகத்துடன் இணைந்து பணியாற்ற உள்ளன .


    மேலும் விவரங்களுக்கு www.pib.nic.in என்ற வலைதளத்தை பார்க்கவும் .


    ------

    
    
    (Release ID: 1529046) Visitor Counter : 40
    
    
      Read this release in: English