      பெட்ரோலியம் மற்றம் இயற்கை எரிவாயு அமைச்சகம்

      பிரதம மந்திரியின் எரிவாயுத் உஜ்வாலாத் திட்டம் தெலங்கானாவில் தொடங்கப்பட்டது
      Posted On: 14 APR 2018 8:30PM by PIB Chennai


    பிரதம மந்திரியின் எரிவாயுத் திட்டமான உஜ்வாலாத் திட்டத்தைத் தெலங்கானா மாநிலம் சூரியப்பேட்டையில் டாக்டர். பி.ஆர். அம்பேத்கரின் பிறந்தநாளன்று நாடாளுமன்ற உறுப்பினர் திரு. பண்டாரு தத்தாத்ரு முன்னிலையில், பெட்ரோலியம் மற்றும் இயற்கை எரிவாயு, திறன் மேம்பாடு மற்றும் தொழில் முனைவோர் துறை அமைச்சர் திரு. தர்மேந்திர பிரதான் தொடங்கிவைத்தார். பிரதம மந்திரியின் உஜ்வாலா திட்டத்தின்கீழ், வறுமைக்கோட்டிற்குக்கீழ் உள்ள பெண் பயனாளிகளுக்கு மேடையிலிருந்த பிரமுகர்களால் சமையல் எரிவாயு இணைப்புகள் வழங்கப்பட்டன.


    நாட்டின் குறுக்குநெடுக்காகப் பல்வேறு பகுதிகளில் உள்ள மூன்று கோடியே ஐம்பத்தேழு லட்சத்திற்கும் அதிகமான குடும்பத்தினரின் வாழ்க்கையில் மாற்றத்தை ஏற்படுத்தி இருப்பது பிரதம மந்திரியின் உஜ்வாலாத் திட்டம் எனும் புரட்சிகர முயற்சியாகும். அரசின் இந்த முயற்சி எரிசக்திப் பற்றாக்குறையை ஒழித்து, அதன் மூலம் பொருளாதார அதிகாரமளித்தலை மேம்படுத்தும் நோக்கத்தைக் கொண்டது.


    இந்த நிகழ்ச்சியில் பங்கேற்றவர்களிடையே உரையாற்றிய பெட்ரோலியம் மற்றும் இயற்கை எரிவாயு, திறன் மேம்பாடு மற்றும் தொழில் முனைவோர் துறை அமைச்சர் திரு. தர்மேந்திர பிரதான், “மாசுபட்ட எரிபொருட்களைக் கொண்டு சமையல் செய்யும் சிரமங்களையும், வீட்டுக்குள் ஏற்படும் மாசினையும் குறைத்திருப்பதன் மூலம், வறுமைக்கோட்டிற்குக் கீழ் உள்ள குடும்பங்களைச் சேர்ந்த பெண்களின் வாழ்க்கையில் இந்த திட்டம் மிகப்பெரும் தாக்கத்தை ஏற்படுத்தியிருக்கிறது” என்றார்.


    ===========

    
    
    (Release ID: 1529220) Visitor Counter : 36
    
    
      Read this release in: English