      வணிகம் மற்றும் தொழில்துறை அமைச்சகம்

      தோல் மற்றும் காலணித் துறையில் வேலைவாய்ப்பு உருவாக்கத்திற்கு சிறப்புத் திட்டங்கள்
      Posted On: 04 APR 2018 3:25PM by PIB Chennai


    தோல் மற்றும் காலணித் துறையில் வேலைவாய்ப்பு உருவாக்கத்திற்கான சிறப்புத் திட்டங்களுக்கு மத்திய அரசு அனுமதி அளித்துள்ளது . இந்திய காலணி , தோல் மற்றும் அணிகலன்கள் மேம்பாட்டுத் திட்டம் ( ஐஎப்எல்ஏடிபி ) மத்திய அரசுத் திட்டமாக ரூ .2600 கோடி செலவில் 2017-18 முதல் 2019-20 வரையிலான மூன்றாண்டு காலத்திற்கு அனுமதிக்கப்பட்டுள்ளது . மாநிலங்களவையில் இன்று (04.04.2018) கேள்விக்கு எழுத்து மூலம் அளித்த பதிலில் மத்திய வர்த்தகத் தொழில்துறை அமைச்சர் திரு . சி ஆர் . சவுத்ரி இத்தகவலைத் தெரிவித்தார் . ஐஎப்எல்ஏடிபி திட்டத்தின் கீழ் 7 துணைத்திட்டங்கள் உள்ளன என்று அமைச்சர் கூறினார் .


    அந்தத் திட்டங்கள் வருமாறு :

     1. மனித வள மேம்பாட்டுத் துணைத்திட்டம் : வேலையில்லாத நபர்களுக்கு வேலைவாய்ப்புடன் இணைந்த திறன் மேம்பாட்டு பயிற்சி அளிப்பதற்கு இத்திட்டத்தின் கீழ் நிதியுதவி வழங்கப்படுகிறது .
     2. ஒருங்கிணைந்த தோல்துறை மேம்பாட்டு துணைத்திட்டம் : புறநிலை முதலீட்டு மானியம் வழங்குவதன் மூலம் வேலைவாய்ப்பு உருவாக்கம் உள்ளிட்ட முதலீடு மற்றும் உற்பத்தித்துறைக்கு சலுகைகள் அளிக்கப்படுகின்றன .
     3. நிறுவன வசதிகளை உருவாக்கும் துணைத்திட்டம் : காலணி வடிவமைப்பு மற்றும் மேம்பாட்டு நிறுவனம் அதன் பல்வேறு வளாகங்களை மேம்படுத்துவதற்கு இத்திட்டத்தின் கீழ் உதவி வழங்கப்படுகிறது .
     4. தோல் , காலணி , அணிகலன்கள் பெருந்தொகுப்புகள் துணைத்திட்டம் : தோல் , காலணிகள் , அணிகலன்கள் துறைக்கு பெருந்தொகுப்புகள் ஏற்படுத்த அடிப்படை வசதிகளை இது வழங்குகிறது .
     5. தோல் தொழில்நுட்பம் , புதுமை படைத்தல் , சுற்றுச்சூழல் துணைத்திட்டம் : இதன்படி பொதுக் கழிவுப் பொருட்கள் சுத்திகரிக்கும் ஆலைகள் அமைப்பதற்கும் மேம்படுத்துவதற்கும் திட்டச் செலவினத்தில் 70 சதவீதம் வரை உதவி வழங்கப்படுகிறது .
     6. தோல் , காலணி , அணிகலன்கள் ஆகியவற்றில் இந்திய வர்த்தக ப் பெயர்கள் துணைத்திட்டம் : வர்த்தக பெயர்கள் அமைப்பினால் அனுமதியளிக்கப்பட்ட தகுதியுள்ள பிரிவுகளுக்கு உதவி வழங்கப்படுகிறது .
      * vii. தோல் , காலணி , அணிகலன்கள் துறையில் கூடுதல் வேலைவாய்ப்புக்கு சலுகை துணைத்திட்டம் : தோல் , காலணி , அணிகலன்கள் துறையில் அனைத்துப் புதிய ஊழியர்களுக்கும் வருங்கால வைப்பு நிதியில் 3.67 சதவீத பங்கு அளிக்கப்படுகிறது .
    
    
    (Release ID: 1527651) Visitor Counter : 50
    
    
      Read this release in: English
    
    
    

*