      ரசாயனம் மற்றும் உரங்கள் அமைச்சகம்

      அத்தியாவசிய மருந்துகளின் விலை நிர்ணயத்தில் வெளிப்படைத் தன்மையை கொண்டுவர அரசு எடுத்த நடவடிக்கைகள்
      2018 பிப்ரவரி வரை அதிகப்படியான விலை பெற்ற வழக்குகளில் மருந்து நிறுவனங்களிடமிருந்து ரூ. 827.25 கோடி திரும்பப் பெறப்பட்டது: திரு. மன்சுக்.எல்.மன்டாவியா

      Posted On: 03 APR 2018 4:48PM by PIB Chennai

    தேசிய மருந்துப் பொருட்கள் விலைகள் ஆணையம் ( என் . பி . பி . ஏ .) பட்டியல் மருந்துகள் மற்றும் புதிய மருந்துகளின் விலைகளை மருந்துகள் விலைகள் கட்டுப்பாட்டு ஆணை 2013 – ன் படி நிர்ணயிக்கின்றன . மக்களவையில் இன்று (03.04.2018) அத்தியாவசிய / உயிர்காக்கும் மருந்துகளின் விலையை நிர்ணயம் செய்வதில் வெளிப்படைத் தன்மையைக் கொண்டுவர அரசு மேற்கொண்டுள்ள நடவடிக்கைகள் பற்றிய கேள்விக்கு எழுத்து மூலம் அளித்த பதிலில் மத்திய சாலைப் போக்குவரத்து , நெடுஞ்சாலைகள் , கப்பல் போக்குவரத்து , ரசாயனப் பொருட்கள் , உரங்கள் துறை இணை அமைச்சர் திரு . மன்சுக் . எல் . மன்டாவியா இதனைத் தெரிவித்தார் .


    மருந்து உற்பத்தியாளர்கள் நிர்ணயிக்கும் விலைகளை என் . பி . பி . ஏ . கண்காணிக்கிறது என்றும் விலைகளில் மீறல்கள் இருந்தால் அவர்களுக்கு நோட்டீஸ் அனுப்புகிறது என்றும் அமைச்சர் கூறினார் . மருந்து உற்பத்தி நிறுவனங்களின் வலைத்தளங்களிலிருந்து மருந்துகளின் விலைகளை அவ்வபோது இந்த நிறுவனம் சரிபார்க்கிறது என்றும் இவற்றிற்கும் விற்பனை விலைக்கும் இவையே வேறுபாடு இருந்தால் மருந்து விலைகள் கட்டுப்பாட்டு ஆணை 2013 – ன் படி நடவடிக்கை எடுக்கிறது என்றும் அமைச்சர் தெரிவித்தார் . இது தொடர்ந்து நடைபெறும் செயல் என்றும் அவர் கூறினார் .


    குறிப்பிட்ட விலைகளுக்கு அதிகமாக விலைப்பெற்ற நிறுவனங்களிடமிருந்து அரசு ரூ .827.25 கோடியை திரும்ப வசூலித்திருப்பதாகவும் அமைச்சர் தெரிவித்தார் .


    மேலும் விபரங்களுக்கு www.pib.nic.in என்ற வலைதளத்தைப் பார்க்கவும் .

    
    
    (Release ID: 1527492) Visitor Counter : 41
    
    
      Read this release in: English