      மனித வள மேம்பாட்டு அமைச்சகம்

      நாடு முழுவதும் பள்ளிகளில் அறிவியல் மற்றும் கணித ஆய்வகங்களை அமைக்க 2441 பள்ளிகள் தேர்வு
      Posted On: 05 APR 2018 6:58PM by PIB Chennai


    குழந்தைகள் அறிவியல் மற்றும் கணித செயல்பாடுகளின் மூலம் அறிவியல் மற்றும் கணிதத்தை கற்க ஊக்குவிக்கும் வகையில் பள்ளிக் கல்வி மற்றும் உயர்கல்வியில் ராஷ்ட்ரீய அவிஷ்கார் அபியான் என்ற கூட்டிணைந்த கட்டமைப்பை மத்திய மனிதவள மேம்பாட்டு அமைச்சகம் அறிமுகம் செய்துள்ளது. இந்த கட்டமைப்பின் கீழ் அறிவியலை மேம்படுத்தவும் பள்ளி அறிவியல் மற்றும் கணித ஆய்வகங்களை வலுப்படுத்தவும், அறிவியல் கண்காட்சி மற்றும் மாவட்ட அளவிலான திறன் தேடுதலை மேற்கொள்ளவும், பள்ளிகளுக்கு அறிவியல் மற்றும் கணித கருவிகள் அளிக்கப்படுவதுடன் மாணவர்களை உயர் கல்வி நிறுவனங்களுக்கு அழைத்து செல்லுதல், மற்றும் மாணவர்களின் கற்றல் விரிவாக்கம் ஆகியவை மேற்கொள்ளப்படுகின்றன.


    பணியில் உள்ள கணிதம் மற்றும் அறிவியல் ஆசிரியர்களுக்கு பயிற்சி அளிக்கவும், கற்றல் விரிவாக்க திட்டம், கணினி உதவியுடன் கற்றல் மற்றும் புதுமை ஆகியவற்றுக்காக அனைவருக்கும் கல்வி திட்டத்தின் கீழ் கடந்த மூன்று ஆண்டுகளில் ரூ. 352.47 கோடி ஒதுக்கப்பட்டுள்ளது. மேலும் பணியில் உள்ள அறிவியல் மற்றும் கணித ஆசிரியர்களுக்கு பயிற்சி, தீர்வு காணும் பயிற்றுவித்தல், அறிவியல் மற்றும் கணித கருவிகள் அளிப்பது, அறிவியல் கண்காட்சி நடத்துவது ஆகியவற்றுக்காக அனைவருக்கு நடுநிலைக் கல்விக்கான தேசிய இயக்கத்தின் கீழ் ரூ. 425.39 கோடி ஒப்புதல் அளிக்கப்பட்டுள்ளது.

    
    
    (Release ID: 1528130) Visitor Counter : 19
    
    
      Read this release in: English , Urdu