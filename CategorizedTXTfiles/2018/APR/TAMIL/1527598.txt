      அணுசக்தி அமைச்சகம்

      அணுசக்தியின் பயன்பாடு
      Posted On: 04 APR 2018 1:53PM by PIB Chennai


    மின்சார உற்பத்தி, விவசாயம், மருத்துவம், சுகாதாரம் ஆகிய துறைகளில் அணுசக்தி மற்றும் கதிரியக்க செயல்முறைகள் முக்கிய பங்காற்றி வருகின்றன. நாட்டில் நோய் சிகிச்சை மற்றும் குடிமக்களின் வாழ்க்கைத்தர உயர்வு ஆகியவற்றில் அணுசக்தித் துறையின் பங்களிப்ப நல்ல தாக்கத்தை ஏற்படுத்தியுள்ளது.


    மின்சார உற்பத்தி :


    அணுமின் நிலையங்களிலிருந்து கடந்த மூன்றாண்டுகளில் மொத்த மின்சார உற்பத்தி 1,15,292 மில்லியன் யூனிட்டுகளாகும்.


    விவசாயம் :


    கதிரியக்கத்தால் தூண்டப்பட்ட மரபணு மாற்ற தொழில்நுட்பத்தின் மூலம் 42 புதிய முறை பயிர்களை அணுசக்தித்துறை உருவாக்கியிருக்கிறது. நிலக்கடலை, கடுகு, சோயாபீன்ஸ், சூரியகாந்தி போன்ற எண்ணெய் வித்துக்கள், உளுந்து, அவரை, துவரை, தட்டைப்பயறு போன்ற பயறு வகைகள் நெல், சணல் ஆகியவற்றில் புதிய வகை பயறுகள் வெளியிடப்பட்டு நாடெங்கும் வர்த்தக ரீதியிலான உற்பத்திக்கு அறிவிக்கை வெளியிடப்பட்டுள்ளது.


    விவசாயத்துறையில் உணவுப் பதனிடும் தொழில்கள் அமைச்சகம் சம்பாடா திட்டத்தின் கீழ் காமா கதிரியக்க ஆலைகளுக்கு மானியம் வழங்கி வருகிறது. இந்த ஆலைகள் உணவுப் பொருட்களை காமா கதிரியக்கத்தின் மூலம் பதனீடு செய்வதற்கு பயன்படுகின்றன.


    மருந்து மற்றும் சுகாதாரம் :


    அணுசக்தித்துறையின் கீழ் இயங்கும் கதிரியக்கம் மற்றும் ஐசோடோப் தொழில்நுட்ப வாரியம், பிரிட் மனித ஆரோக்கியம் தொடர்பான மருந்துப்பொருட்கள் உற்பத்தி மற்றும் விநியோகத்திற்கு பொறுப்பு வகிக்கிறது.


    அணு உலைகள் / சைக்ளோட்ரான் ஆகியவற்றிலிருந்து கிடைக்கும் கதிரியக்க ஐசோடோப்புகள் மருத்துவ துறையில் பயன்படுகின்றன. இவற்றிலிருந்து வெளியாகும் கதிரியக்க தன்மையைப் பொறுத்து அது நோயறி முறைகள் மற்றும் சிகிச்சை முறைகளில் பயன்படுத்தப்படுகிறது. இவைதவிர கதிரியக்க மருந்துப்பொருட்களும் உற்பத்தி செய்யப்படுகின்றன.


    நாட்டில் அணு மருத்துவ நடைமுறைகளை மேம்படுத்துவதன் மூலம் ஆரோக்கியத்திற்கான அணுசக்தி பயன்பாட்டிற்கு அரசுமிகுந்த முக்கியத்துவம் கொடுத்து வருகிறது.


    மக்களவையில் இன்று (04.04.2018) கேள்விக்கு அளித்த பதிலில் மத்திய வடகிழக்கு மண்டல மேம்பாடு (தனிப்பொறுப்பு), பிரதமர் அலுவலகம், பணியாளர், பொதுமக்கள் குறைதீர்ப்பு, ஓய்வூதியம், அணுசக்தி, விண்வெளித்துறை இணையமைச்சர் டாக்டர் ஜிதேந்திர சிங் இத்தகவலைத் தெரிவித்தார்.


    மேலும் விவரங்களுக்கு www.pib.nic.in என்ற வலைதளத்தைப் பார்க்கவும்.

    
    
    (Release ID: 1527598) Visitor Counter : 139
    
    
      Read this release in: English