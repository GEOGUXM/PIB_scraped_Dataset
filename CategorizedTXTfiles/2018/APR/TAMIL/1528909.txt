      சட்டம் மற்றும் நீதித்துறை அமைச்சகம்

      பொது சிவில் உரிமைச் சட்டம் குறித்து பதிலளிக்க சட்ட ஆணையம் மேலும் 30 நாள் அவகாசம்
      Posted On: 12 APR 2018 4:05PM by PIB Chennai


    பொது சிவில் உரிமைச் சட்டம் தொடர்பான விவரத்தை இந்திய சட்ட ஆணையம் ஆய்வு செய்து வருகிறது. முத்தலாக் நீங்கலான பொது சிவில் சட்டத்தின் பல்வேறு அம்சங்கள் குறித்து தங்களது கருத்துகள், யோசனைகள், செயற்குறிப்புகளாகத் தனி நபர்கள், அரசு மற்றும் அரசு அல்லாத அமைப்புகள் தெரிவிக்கலாம். அக்கருத்துகளை 2018, மார்ச் 19ம் தேதிக்குள் அனுப்பும்படி கேட்டுக் கொள்ளப்பட்டிருந்தது. (முத்தலாக் விவகாரம் நாடாளுமன்றத்தில் நிலுவையில் இருக்கிறது).


    மத்திய அரசுக்கும் மற்றவர்களுக்கும் எதிராக சமீனா பேகம் என்பவர் உச்ச நீதிமன்றத்தில் வழக்கு தொடுத்துள்ளார். நீதிமன்றத்தில் 202, 227 மற்றும் 235 என்ற எண்ணுள்ள ரிட் மனுவுடன் 00022 /2018 என்ற எண்ணுள்ள ரிட் மனுவையும் இணைத்து தாக்கல் செய்யப்பட்டுள்ளது. பலதார திருமணம் ( Polygamy ), திருமண செயலாக்கம் ( Nikah Halala ), திருமண வாழ்க்கை ( Nikah Misyar) உள்ளிட்டவை குறித்த அந்த மனுக்களை உச்ச நீதிமன்றம் விசாரணைக்கு ஏற்றுள்ளது.


    இதனிடையில், இது தொடர்பான விவகாரங்கள் நாடாளுமன்றத்தில் ஆய்விலும் நீதிமன்ற விசாரணையிலும் இருப்பதால், மேற்குறிப்பிட்டது போல தனியாரும் அமைப்புகளும் தங்களது கருத்துகள், யோசனைகள், செயற்குறிப்புகளைத் தெரிவிக்கக் கால அவகாசத்தை நீட்டிக்கும்படி ஏராளமானோர் கேட்டுக் கொண்டனர். அதையடுத்து, இந்திய சட்ட ஆணையம் அவர்களிடமிருந்து கருத்துகள், யோசனைகளைப் பெறுவதற்கான கால அவகாசத்தை நீட்டிக்கலாம் என்று கருதுகிறது. அதன் காரணமாக, அதற்கான கால அவகாசத்தை மார்ச் 19ம் தேதியிலிருந்து 2018, மே 6-ம் தேதி வரையில் நீட்டித்துள்ளது.


    இது தொடர்பான தகவல்களைப் பகிர்ந்துகொள்ள முகவரி: உறுப்பினர்-செயலர், இந்திய சட்ட ஆணையம், 4வது மாடி, லோக் நாயக் பவன், கான் மார்க்கெட், புது தில்லி 110 003. அல்லது, 1ci-dla@nic.in என்ற மின்னஞ்சல் மூலமாகவும் அனுப்பலாம்.


    **************

    
    
    (Release ID: 1528909) Visitor Counter : 34
    
    
      Read this release in: English , Malayalam