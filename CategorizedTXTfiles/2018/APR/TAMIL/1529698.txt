      நிதி அமைச்சகம்

      “நகர்ப்புற மேம்பாடு: தொழில்நுட்ப தீர்வுகள் மற்றும் நிர்வாக சவால்கள்” குறித்த இரண்டு நாள் மண்டல மாநாடு
      Posted On: 19 APR 2018 5:25PM by PIB Chennai


    “ நகர்ப்புற மேம்பாடு : தொழல்நுட்ப தீர்வுகள் மற்றும் நிர்வாக சவால்கள் ” என்ற தலைப்பிலான இரண்டு நாள் மண்டல மாநாடு அகமதாபாத்தில் இன்று தொடங்கியது . மத்திய அரசின் நிதி அமைச்சகம் , இந்திய தொழில் வர்த்தக கூட்டு சபையின் குஜராத் பிரிவுடன் சேர்ந்து ஆசிய உள்கட்டமைப்பு முதலீட்டு வங்கி , வெளியுறவு அமைச்சகத்தின் கீழ் தன்னாட்சி அமைப்பாக செயல்படும் வளரும் நாடுகளுக்கான ஆராய்ச்சி மற்றும் தகவல் அமைப்பு ஆகியவற்றின் ஆதரவுடன் இந்த மாநாடு ஏற்பாடு செய்யப்பட்டுள்ளது . இந்த மாநாடு 2018 ஜூன் மாதம் 25, 26 ஆகிய தேதிகளில் மும்பையில் நடைபெற உள்ள ஆசிய உள்கட்டமைப்பு முதலீட்டு வங்கியின் 3- வது வருடாந்திர கூட்டத்திற்கு முன்னோடியாக இருக்கும் .


    இந்த நிகழ்ச்சியில் பேசிய இந்திய அரசின் நிதி அமைச்சகத்தின் பொருளாதார விவகாரத்துறை ( உள்கட்டமைப்பு , கொள்கை மற்றும் நிதி ) இணைச் செயலர் டாக்டர் குமார் வி . பிரதாப் , நகர்ப்புறத்தில் வசிக்கும் இந்திய மக்கள் தொகையில் மூன்றில் ஒரு பங்கினர் , நாட்டின் ஒட்டு மொத்த உள்நாட்டு உற்பத்தியில் பாதிக்கு மேல் பங்களிப்பதாக கூறினார் . எனவே மக்கள் தொகையில் நகர்ப்புற பகுதி மக்கள் அதிக உற்பத்தி பிரிவுகளில் உள்ளனர் என்று அவர் தெரிவித்தார் .


    இந்த நிகழ்ச்சியில் புகழ் வாய்ந்த நிபுணர்கள் , கொள்கை செயல்பாட்டாளர்கள் , மத்திய அரசு அதிகாரிகள் , தொழிலதிபர்கள் , இருதரப்பு கூட்டாளிகள் , ஆசிய உள்கட்டமைப்பு முதலீட்டு வங்கி உள்ளிட்ட பல்நோக்கு வளர்ச்சி வங்கிகளின் பிரதிநிதிகள் கலந்துக் கொண்டனர் . நிதி வழங்கல் , நிறுவன ஒழுங்குமுறை சூழல் , நீடித்த வருங்காலத்திற்கான தொழில்நுட்ப வாய்ப்புகள் , நிதி நிலைத்தன்மை மற்றும் இதர பொருத்தமான அம்சங்கள் ஆகியவை குறித்து விவாதங்கள் நடைபெற உள்ளன .


    மேலும் விவரங்களுக்கு www.pib.nic.in என்ற இணையதளத்தை காணவும் .

    
    
    (Release ID: 1529698) Visitor Counter : 33
    
    
      Read this release in: English , Gujarati