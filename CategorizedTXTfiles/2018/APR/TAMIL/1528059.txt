      மனித வள மேம்பாட்டு அமைச்சகம்

      ஆன்லைன் மூலம் கலந்துரையாடிக் கற்கும் எம் டெக் படிப்பை சென்னை இந்திய தொழில்நுட்ப நிறுவனத்தில் பணியிலிருந்தபடியே படிக்கலாம்.
      Posted On: 05 APR 2018 6:57PM by PIB Chennai


    சென்னை இந்திய தொழில்நுட்பக்கழகம் ஆன்லைன் மூலம் கலந்துரையாடி கற்கும் எம்டெக் படிப்பை பணியிலிருந்தபடியே மேற்கொள்ளும் வகையில் அளிக்கிறது. சென்னை இந்திய தொழில்நுட்பக்கழகம் அங்கீகாரம் அளித்துள்ள தொழில்துறையைச் சேர்ந்த விண்ணப்பதாரர்கள் இந்தப் படிப்புக்குத் தேவையான அடிப்படை வசதியை பெற்றிருந்தால் இந்தப் படிப்புக்கு விண்ணப்பிக்கலாம். இந்தப் படிப்புக்கான மாணவர் சேர்க்கை எழுத்துத் தேர்வு / நேர்முகத் தேர்வு நடைபெறும். தேர்ந்தெடுக்கப்பட்டவர்கள் இந்தப் படிப்பில் சேர பதிவு செய்து கொண்டு ஆன் லைன் மூலம் முறையாக வகுப்புகளுக்கு வருகை தந்து இருவழித் தகவல் தொடர்பு மூலம் கற்று மதிப்பெண்களைப் பெறலாம். சென்னை இந்திய தொழில்நுட்பக்கழகம் தேர்வுகளை நடத்தி உரிய மேற்பார்வையையும் மதிப்பீட்டையும் தனது ஆசிரியர்கள் மூலம் நடத்தும். உரிய மதிப்பெண்கள் பெற்றவர்களுக்கு பட்டங்கள் வழங்கப்படும். இவ்வாறு பணியிலிருந்தபடியே படித்து பெறும் பட்டங்களுக்கும் இந்த கழகத்தில் முறையான வகுப்புகளில் படித்து பெற்ற பட்டங்களுக்கும் எவ்வித வேறுபாடும் இல்லை. பாடத்திட்டத்தின்படி தேவை ஏற்பட்டால் மாணவர்கள் இந்தக் கழகத்தில் உள்ள சோதனைக் கூடங்களை தங்களது பரிசோதனைகளுக்காக பயன்படுத்திக் கொள்ளலாம். குறிப்பிட்ட தொழிலுக்கு என பாடத்திட்டம் வடிவமைக்கப்பட்டிருந்தால் அந்தத் தொழிலில் ஈடுபட்டுள்ள பணியாளர் ஏற்கனவே அதன் செயல்முறை அம்சங்களில் அனுபவம் வாய்ந்தவர் என்பதால் சோதனைக்கூடப் பணி இந்தப் பாடத்திட்டத்தில் வலியுறுத்தப்படுவதில்லை. எனினும் இந்தப் பாட மாணவர்கள் ஒரு வாரத்திற்கு ஒருமுறையாவது கழகத்திற்கு வந்து இந்தப் பாடத்தின் ஆசிரியர்களுடன் கலந்துரையாட வேண்டும்.


    மாநிலங்களவையில் இன்று (05.04.2018) கேள்விக்கு எழுத்து மூலம் அளித்த பதிலில் மனித வள மேம்பாட்டுத்துறை இணையமைச்சர் டாக்டர் சத்தியபால் சிங் இந்தத் தகவலை தெரிவித்துள்ளார்.

    
    
    (Release ID: 1528059) Visitor Counter : 42
    
    
      Read this release in: English