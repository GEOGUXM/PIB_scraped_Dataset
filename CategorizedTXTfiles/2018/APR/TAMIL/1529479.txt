      வணிகம் மற்றும் தொழில்துறை அமைச்சகம்

      மாவட்டங்களின் வளர்ச்சியை 3 % அளவிற்கு உயர்த்துவதற்கான திட்டம்
      Posted On: 18 APR 2018 1:09PM by PIB Chennai


    மாவட்ட நிலையிலிருந்து பொதுவான மேம்பாட்டுத் தொலைநோக்கைப் பங்கேற்பு அமைப்பு மூலம் உருவாக்குவதற்கு மாவட்டத் திட்டம் ஏற்படுத்தப்படும் என்று மத்திய வர்த்தகம் மற்றும் தொழில்துறை அமைச்சர் திரு. சுரேஷ்பிரபு கூறியிருக்கிறார். இந்தியப் பொருளாதார வளர்ச்சியில் மாவட்டங்களை மேலும் தீவிரமாக ஈடுபடுத்தும் நோக்கத்துடன் இத்திட்டம் தொடங்கப்பட்டிருப்பதாகத் தெரிவித்த அமைச்சர், தேசிய நிலையில் வளர்ச்சியை உறுதிசெய்ய மாவட்ட வளர்ச்சியை விரைவுப்படுத்த வேண்டியதன் அவசியத்தை வலியுறுத்தினார். ஆதாரங்கள் அடிப்படையிலான திட்டங்களை உருவாக்குவதும் அதற்கெனக் கீழ்நிலை அமைப்புகளுக்கு முக்கியத்துவம் தரும் அணுகுமுறையும் அவசியம் என்றார் அமைச்சர் குறுக்கிக்கொள்ளும் மனப்பான்மைக்கு அப்பாற்பட்டு இந்தத் திட்டத்தை அமல்படுத்த வேண்டும் என்று அவர் தெரிவித்தார். மாவட்ட நிலையில் கூடுதலாக 3% வளர்ச்சி ஏற்பட்டால் இந்தியப் பொருளாதாரத்தின் 5 டிரில்லியன் அமெரிக்க டாலர் இலக்கு உறுதி செய்யப்படும் என்று அவர் கூறினார்.


    இந்தத் திட்டத்தைத் திறம்பட அமல்படுத்துவதற்கு மாநில அரசுகள், மாவட்ட நிர்வாகங்கள் ஆகியவற்றின் தீவிரப் பங்கேற்பு கேட்டுப்பெறப்படும்.


    நான்கு மாநிலங்களின் 6 மாவட்டங்களில் இந்தத் திட்டம் தொடங்கப்படும். திட்ட உருவாக்கம் மற்றும் அமலாக்கம் ஆகியவற்றைக் கண்காணிக்க வர்த்தக, தொழில்துறை அமைச்சர் தலைமையில் வழிநடத்தும் குழு ஒன்று அமைக்கப்படும்.


    மேலும் விவரங்களுக்கு www.pib.nic.in என்ற வலைதளத்தைப் பார்க்கவும்.

    
    
    (Release ID: 1529479) Visitor Counter : 43
    
    
      Read this release in: English , Marathi , Hindi