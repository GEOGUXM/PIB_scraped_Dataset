      பாதுகாப்பு அமைச்சகம்

      ‘இறந்தவர்’ எனக் கருதப்பட்ட ராணுவ வீரரின் தாய்க்கு 2009 முதல் ஓய்வூதியம்: பாதுகாப்பு அமைச்சர் உத்தரவு
      Posted On: 09 APR 2018 6:25PM by PIB Chennai


    ஜம்மு காஷ்மீர் ரைஃபிள்ஸ் பிரிவைச் சேர்ந்த ரிங்க்கு ராம் என்ற ராணுவ வீரர் அருணாசலப் பிரதேசம் சீன எல்லைக் கோட்டுப் பகுதியில் ( Line of Actual Control ) ரோந்துப் பணியில் 2009 ம் ஆண்டு நவம்பர் மாதம் இருந்தபோது, நதியில் தவறி விழுந்தார். ஆனால், அவரது உடல் கிடைக்கவில்லை. அதையடுத்து, அந்த ராணுவ வீரரின் தாயார் ஆயுதப் படை தீர்ப்பாயத்தை அணுகி, தனது மகனுக்குரிய ஓய்வூதியம் தனக்குக் கிடைக்கவில்லை என்று புகார் அளித்திருந்தார்.


    ஆனால், அவரது மகனின் சடலம் கிடைத்த பிறகுதான் அவருக்கு ஓய்வூதியம் வழங்குவது குறித்து பரிசீலிக்கப்படும் என்று தெரிவித்தனர். இச்செய்தி பல ஊடகங்களில் வெளியானது.


    அதையடுத்து, பாதுகாப்புத் துறை அமைச்சர் திருமதி நிர்மலா சீதாராமன் இது குறித்து உரிய உடனடி நடவடிக்கை எடுக்க உத்தரவிட்டார். ராணுவ வீரர் ரிங்க்கு ராமின் குடும்ப மொத்த வருமானம் சாதாரண குடும்ப ஓய்வூதியம் பெறுவதற்கான வரம்பை விடக் கூடுதலாக இருப்பதாகக் கூறி, அவரது தாயார் திருமதி கமலாதேவிக்கு மறுக்கப்பட்டது.


    எனினும், இந்திய சாட்சிய சட்டத்தின் கீழ் ஒருவர் 7 ஆண்டுகளுக்கு மேல் காணாமல் போனால், அவர் இறந்தவராகவே கருதப்பட வேண்டும் என்ற வகை உள்ளது. எனவே, மறைந்த ரைஃபிள் வீரர் ரிங்க்கு ராம் இறந்தவராக அறிவிக்கப்பட்டு, இறப்புச் சான்றிதழை அருணாசலப் பிரதேச அரசு 2018ம் ஆண்டு ஏப்ரல் 4ஆம் தேதி அளித்தது.


    இந்த சான்றிதழைப் பெற்றுக்கொண்ட பிறகு, அலாகாபாத், 2018, ஏப்ரல் 5ஆம் தேதி ஓய்வூதிய பென்ஷன் குறித்து பாதுகாப்புக் கணக்குத் துறை முதன்மைக் கட்டுப்பாட்டாளர் (ஓய்வூதியம்) திருமதி கமலா தேவிக்குச் சாதகமாக 2018, ஏப்ரல் 5 ஆம் தேதி உத்தரவு பிறப்பித்தார். அதன்படி, திருமதி கமலா தேவிக்கு சிறப்புக் குடும்ப ஓய்வூதியமாக மாதந்தோறும் ரூ. 7 ஆயிரம், வழங்கும்படியும் அதை 2009ம் ஆண்டு நவம்பர் 19 முதல் 2015ம் ஆண்டு டிசம்பர் 31ம் தேதி வரையில் அளிக்க உத்தரவிடப்பட்டது. அதைத் தொடர்ந்து உரிய வகையில் மாதந்தோறும் ரூ. 17,990 அளிக்கவும் உத்தரவிடப்பட்டது. இவற்றுடன் மரணத்தை அடுத்த பணிக்கொடையாக ரூ. 86106 அளிக்கவும், மொத்தம் ரூ. 10 லட்சம் கருணைத் தொகையையும் அளிக்க உத்தரவிடப்பட்டுள்ளது.


    ***

    
    
    (Release ID: 1528413) Visitor Counter : 65
    
    
      Read this release in: Hindi