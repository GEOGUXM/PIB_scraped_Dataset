      பெருநிறுவனங்கள் விவகாரங்கள் அமைச்சகம்

      2017 கம்பெனிகள் (பதிவுபெற்ற மதிப்பீட்டாளர்கள் மற்றும் மதிப்பீடுகள்) விதிகளின் கீழ் பதிவுச் சான்றிதழ் இல்லாமல் 2018 செப்டம்பர் 30 –ம் தேதி வரை மதிப்பீட்டு சேவைகள் வழங்குதல்
      Posted On: 02 APR 2018 9:07PM by PIB Chennai


    2013 கம்பெனிகள் சட்டம் (2013 –ல் 18 -வது) பிரிவுகள் 458, 459, 469 மற்றும் பிரிவு 247 ஆகியவற்றில் வழங்கப்பட்டுள்ள அதிகாரத்தைப் பயன்படுத்தி மத்திய அரசு தனது 2017 அக்டோபர் 18 தேதியிட்ட அரசிதழ் அறிவிக்கையில் கம்பெனிகள் (பதிவு செய்யப்பட்ட மதிப்பீட்டாளர்கள் மற்றும் மதிப்பீடுகள்) விதிகள் 2017 –யை (இனி “விதிகள்” எனக் குறிப்பிடப்படும்) வெளியிட்டது.


    விதிகளில் 11 –ம் விதிப்படி மதிப்பீட்டுச் சேவைகளை 2013 கம்பெனிகள் சட்டத்தின்படி வழங்கிவரும் நபர்களுக்கான தற்காலிக மாற்று ஏற்பாடுகளுக்கு வகை செய்கிறது. இதன்படி இத்தகைய நபர் 2018 மார்ச் 31 வரை இந்த விதிகளின்படி பதிவுச் சான்றிதழ் இல்லாமலேயெ மதிப்பீட்டுச் சேவைகளை வழங்குவதைத் தொடரலாம். மேலும் 2013 கம்பெனிகள் சட்டம் அல்லது விதிகள் அன்றி இதர சட்டங்களின்படி மதிப்பீட்டு சேவைகளில் ஈடுப்பட்டிருக்கும் நபர்கள் இந்த விதிகள் அமலுக்கு வருவதால் பாதிக்கப்படமாட்டாது. எனினும் அந்த இதர சட்டங்கள் அல்லது இதர வரன்முறை அமைப்புகள் நெறிகளின்படி மதிப்பீடுகள் இந்த விதிகளின் கீழ்வரும் நபர்களால் மேற்கொள்ளப்பட வேண்டும் என குறிப்பிட்டிருந்தால் இந்த நெறிகளே இறுதியானதாக இருக்கும்.


    2018 பிப்ரவரி 9 –ம் தேதியிட்ட அரசியல் அறிவிக்கையின் காலக்கெடு 2018 மார்ச் 31 –ம் தேதி என்பதற்கு பதிலாக 2018 செப்டம்பர் 30 என்று விரிவாக்கம் செய்யப்படுகிறது. அதாவது 2013 கம்பெனிகளின் சட்டத்தின் கீழ் மதிப்பீட்டு சேவைகள் வழங்கும் ஒரு நபர் பதிவுச் சான்றிதழ் இல்லாமல் இந்த விதிகளின் கீழ் 2018 செப்டம்பர் 30 –ம் தேதி வரை தொடர்ந்து இந்த சேவைகளை வழங்கலாம்.


    இதனிடையே , இந்திய நிறுவனங்கள் கலைப்பு மற்றும் திவால் வாரியம் மூன்று சொத்து பிரிவுகள் சார்ந்த மதிப்பீட்டு தேர்வுகளை நடத்த ஏற்பாடு செய்துள்ளது. பதிவு செய்யப்பட்ட மதிப்பீட்டாளர் என பதிவு செய்ய தகுதி உள்ள நபர்கள் விதிகளின்படி பதிவிற்கான விண்ணப்பங்களை சமர்பிக்கலாம்.

    
    
    (Release ID: 1527410) Visitor Counter : 35
    
    
      Read this release in: English