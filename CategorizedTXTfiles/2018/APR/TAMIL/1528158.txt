      நிலக்கரி அமைச்சகம்

      நிலக்கரியின் தரத்தை கண்காணிக்க உத்தம் செயலியை திரு. பியூஷ் கோயல் தொடங்கி வைத்தார்
      Posted On: 05 APR 2018 6:33PM by PIB Chennai


    மத்திய நிலக்கரித் துறை மற்றும் ரயில்வே அமைச்சர் திரு . பியூஷ் கோயல் , நிலக்கரியின் தரத்தை கண்காணிப்பதற்கான உத்தம் என்னும் செயலியை தொடங்கி வைத்தார் . இந்திய நிலக்கரி நிறுவனத்தின் துணை நிறுவனங்களிடமிருந்து பெறப்பட்ட நிலக்கரி மாதிரிகளை 3- ம் தரப்பு தர மதிப்பிடும் நடைமுறையை கண்காணிக்க பொதுமக்களுக்கும் , நிலக்கரியை பயன்படுத்துவோருக்கும் ஒரு செயலியை வழங்குவதை நோக்கமாக கொண்டு , இந்திய நிலக்கரி நிறுவனமும் , நிலக்கரி அமைச்சகமும் சேர்ந்து உத்தம் செயலியை உருவாக்கியுள்ளன .


    நிலக்கரி சுற்றுச்சூழல் முறையில் பொறுப்புடமை , வெளிப்படைத்தன்மை , திறன் , சிறப்பான செயல்பாடு ஆகியவற்றை உத்தம் செயலி உறுதி செய்கிறது . நிலக்கரி மாதிரிகள் மற்றும் படிவங்களை கண்காணிப்பதற்கான தளமாக இது செயல்படுகிறது . இந்த துறையில் பொதுமக்களும் ஒரு பகுதியாக பங்கேற்பதை நோக்கமாக கொண்டு இந்த செயலி வடிவமைக்கப்பட்டுள்ளது . இந்த நிலக்கரி நிறுவனத்துக்கும் , சாதாரண மனிதனுக்கும் இடையே தொழில்நுட்பத்தின் செயல்திறனை ஏற்படுத்தும் இருதிசை உதாரணமாக உத்தம் திகழ்கிறது . நிலக்கரியின் தரத்தை கண்காணிக்கும் நடைமுறையில் வெளிப்படைத்தன்மையையும் , சிறப்பான செயல்பாட்டையும் இது உறுதி செய்வதுடன் நிலக்கரி நிர்வாகத்தை மக்களுக்கு மிக நெருக்கத்தில் கொண்டு செல்வதாகவும் அமைந்துள்ளது .

    
    
    (Release ID: 1528158) Visitor Counter : 54
    
    
      Read this release in: English , Urdu , Marathi