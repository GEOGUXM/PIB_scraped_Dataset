      இளைஞர் நலன் மற்றும் விளையாட்டு அமைச்சகம்

      சிறப்பு பகுதி விளையாட்டுகள்
      Posted On: 04 APR 2018 4:54PM by PIB Chennai


    நாட்டின் பழங்குடியின , பின்தங்கிய, மலைப்பகுதிகளில் 10 முதல் 18 வயது வரையிலான இளைஞர்களின் விளையாட்டுத் திறனை அடையாளம் காண்பதற்கென சிறப்புப் பகுதி விளையாட்டுகள் திட்டத்தை (எஸ்ஏஜி) மத்திய அரசு இந்திய விளையாட்டுக்கள் ஆணையத்தின் மூலம் அமல்படுத்தி வருகிறது. உள்நாட்டு விளையாட்டுக்கள் மற்றும் தற்காப்புக் கலை ஆகியவற்றில் திறன்களை கண்டறிய இந்தத் திட்டம் உதவுகிறது. குறிப்பிட்ட விளையாட்டுக்களில் மீச்சிறப்பு நிலை எய்த மரபு ரீதியிலோ அல்லது பூகோள ரீதியிலோ அனுகூலங்கள் பெற்ற சமுதாயத்தினரிடையே இத்தகைய திறன்களை காணத் திட்டம் உதவுகிறது. எஸ்ஏஜி திட்டத்தின் கீழ் தெரிவு செய்யப்பட்ட பயிற்சி விளையாட்டு வீரர்களுக்கு நிபுணத்துவம் பெற்ற பயிற்சியாளர்கள், விளையாட்டுக் கருவிகள், தங்குமிடம் மற்றும் உணவு, விளையாட்டு உடை உபகரணங்கள், போட்டி அனுபவம், கல்விச் செலவு, மருத்துவ / மருத்துவ காப்பீட்டு செலவு மற்றும் உதவித் தொகை ஆகியவற்றின் மூலம் நிதியுதவி அளிக்கப்படுகிறது. தற்போது நாட்டில் 20 சிறப்பு பகுதி விளையாட்டு மையங்கள் செயல்படுகின்றன. இவற்றில் 2167 திறன்பெற்ற விளையாட்டு வீரர்கள், (1189 சிறுவர்கள் மற்றும் 978 சிறுமிகள்) பயிற்சி பெற்று வருகின்றனர்.


    கடந்த 3 ஆண்டுகளில் தேசிய மற்றும் சர்வதேச விளையாட்டுப் போட்டிகளில் எஸ்ஏஜி திட்டப் பயிற்சியாளர்கள் வென்ற பதக்கங்களின் எண்ணிக்கை விவரம் வருமாறு :

                                 
ஆண்டு    தேசிய நிலை  சர்வதேச நிலை
                                 
                                 
                                 
2014-15  291         22          
                                 
                                 
                                 
2015-16  276         23          
                                 
                                 
                                 
2016-17  232         34          
                                 
                                 

    2014-15ல் இந்திய விளையாட்டுக்கள் ஆணையத்தின் எஸ்ஏஜி உள்ளிட்ட அனைத்து விளையாட்டு மேம்பாட்டு திட்ட அமலாக்கத்திற்கு ரூ.57.20 கோடி ஒதுக்கப்பட்டது. எஸ்ஏஜி திட்ட அமலாக்கத்திற்கு 2014-15 முதல் 2018-19 வரை நிதி ஒதுக்கீட்டு விவரம் வருமாறு :

                                                 
ஆண்டு      தொகை                                  
                                                 
                                                 
                                                 
2014-2015  ரூ .11.50 கோடி                        
                                                 
                                                 
                                                 
2015-2016  ரூ .13.00 கோடி                        
                                                 
                                                 
                                                 
2016-2017  ரூ .12.75 கோடி                        
                                                 
                                                 
                                                 
2017-2018  ரூ .14.95 கோடி                        
                                                 
                                                 
                                                 
2018-2019  ரூ . 16.44 கோடி ( அனுமானிக்கப்பட்டது )
                                                 
                                                 

    மாநிலங்களவையில் இன்று உறுப்பினர் திரு .கே.சி.ராமமூர்த்தி எழுப்பிய கேள்விக்கு எழுத்து மூலம் அளித்த பதிலில் மத்திய இளைஞர் விவகாரங்கள் மற்றும் விளையாட்டுக்கள் துறை (தனிப்பொறுப்பு) இணையமைச்சர் கர்னல் ராஜ்யவர்த்தன் ரத்தோர் இத்தகவலை தெரிவித்தார்.

    
    
    (Release ID: 1528065) Visitor Counter : 64
    
    
      Read this release in: English