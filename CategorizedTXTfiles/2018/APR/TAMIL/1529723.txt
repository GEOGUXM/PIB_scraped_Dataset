      சாலைப் போக்குவரத்து மற்றும் நெடுஞ்சாலைத்துறை அமைச்சகம்

      ஒரு நாடு – ஒரு வரி, ஒரு நாடு - ஒரு பெர்மிட் குறித்து போக்குவரத்து சார்ந்த அமைச்சர்கள் குழு விவாதித்தது.
      Posted On: 19 APR 2018 6:58PM by PIB Chennai


    பேருந்துகள் , டாக்சிகள் ஆகியவற்றுக்குச் சீரான சாலைவரி மற்றும் தேசிய பெர்மிட்டுகளுக்குப் பரிந்துரை செய்தது


    சாலைப் போக்குவரத்து , நெடுஞ்சாலைகள் அமைச்சகத்தின் போக்குவரத்து சார்ந்த அமைச்சர்கள் குழு , பேருந்துகள் , டாக்சிகள் ஆகியவற்றுக்கு அனைத்து மாநிலங்களுக்குமான சீரான சாலைவரி மற்றும் தேசிய பெர்மிட்டுகளுக்குப் பரிந்துரை செய்தது . குவஹாத்தியில் இன்று ( 19.04.2018) நடைபெற்ற இந்தக் குழுவின் கூட்டத்தில் , ஒரே சீரான வரி அமைப்பு இருந்தால் வாகனங்கள் குறைந்த வரி விதிக்கும் மாநிலங்களில் பதிவு செய்யப்பட்டு , இதர மாநிலங்களில் இயக்கப்படும் நிலை கட்டுப்படுத்தப்படும் என்று கருத்து தெரிவித்தது . மேலும் , இதனால் வாகனங்களை மாற்றுவதற்கான உண்மையான நிகழ்வுகளுக்கு உரிய நிவாரணமும் கிடைக்கும் .


    ராஜஸ்தான் மாநிலப் போக்குவரத்துத்துறை அமைச்சர் திரு யூனுஸ்கானைத் தலைவராகவும் மாநிலப் போக்குவரத்து அமைச்சர்கள் உறுப்பினர்களாகவும் உள்ள இந்தக் குழுவில் பல்வேறு பிரச்சினைகளுக்குத் தீர்வு காணும்வகையிலான முடிவுகள் ஏற்கப்படுகின்றன . ஒரு நாடு – ஒரு வரி , ஒரு நாடு - ஒரு பெர்மிட் குறித்து விவாதிப்பதற்காக இந்தக் கூட்டம் நடைபெற்றது .


    தேசியப் பேருந்து , டாக்சி பெர்மிட்டுகளைச் சரக்கு போக்குவரத்து பெர்மிட்டுகளைப் போல அமைத்து வழங்க வேண்டும் என்றும் அமைச்சர்கள் குழு பரிந்துரை செய்தது . நாட்டில் பொதுத்துறைப் போக்குவரத்து சுமார் இரண்டு சதவீத அளவிலும் , தனியார்ப் போக்குவரத்து இருபது சதவீத அளவிலும் வளர்ச்சி அடைந்து வருகிறது .


    வாகனங்களுக்கு மாற்றுஎரிபொருளை மேம்படுத்துவது குறித்த விஷயத்தில் மின்சார வாகனங்களுக்கு பெர்மிட் வழங்கும் நடைமுறையில் தாராளமயத்தைக் கடைப்பிடிக்க வேண்டும் என அமைச்சர்கள் குழு பரிந்துரை செய்துள்ளது .


    -----

    
    
    (Release ID: 1529723) Visitor Counter : 45
    
    
      Read this release in: English