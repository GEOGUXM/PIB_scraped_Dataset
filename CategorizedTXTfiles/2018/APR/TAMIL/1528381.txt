      ரெயில்வே அமைச்சகம்

      இந்திய ரயில்வேயில் வர்த்தகம் செய்வதை எளிதாக்க மிகப் பெரிய ஊக்குவிப்பு
      Posted On: 09 APR 2018 12:51PM by PIB Chennai


      இந்திய ரயில்வேயில் எளிதாக வர்த்தகம் செய்வதை ஊக்குவிக்கும் வகையில் ஆராய்ச்சி வடிவமைப்பு மற்றும் தரங்கள் அமைப்பு (ஆர்.டி.எஸ்.ஓ.) பல்வேறு நகரங்களில் வியாபாரிகள் சந்திப்பை ஏற்பாடு செய்ததன் மூலம் இந்திய தொழில்துறையை அணுகுவதில் ஆர்வம் காட்டுகிறது. வளர்ந்துவரும் வர்த்தகர்களுடன் ஆர்.டி.எஸ்.ஓ.-வின் மூத்த அதிகாரிகள் கலந்துரையாடல் நடத்தி இணையதளத்தைப் பயன்படுத்தி வர்த்தகப் பதிவு செய்யும் முறையின் எளிமையையும், நல்ல அம்சங்களையும் அவர்களுக்கு எடுத்துரைத்தனர்.


      இத்தகைய வர்த்தகர்கள் அமைப்பின் முதலாவது சந்திப்பு ராஜ்கோட்டில் லகு உத்யோக் பாரதியுடன் இணைந்து 24.01.2018 அன்று ஏற்பாடு செய்யப்பட்டிருந்தது. இதில் பங்கேற்ற சுமார் 200 வர்த்தகர்களின் கேள்விகள்/ சந்தேகங்களுக்குக் கேள்வி-பதில் அமர்வில் உடனுக்குடன் மூத்த அதிகாரிகளால் பதிலளிக்கப்பட்டன. இதே போன்ற வர்த்தகர் சந்திப்புகள் பரிதாபாத், லுதியானா, சாகிபாபாத், கோயம்புத்தூர், புனே, நொய்டா ஆகிய நகரங்களில் முறையே 22.02.2018, 07.03.2018, 09.03.2018, 15.03.2018, 04.04.2018, 05.04.2018 ஆகிய தேதிகளில் நடைபெற்றன. கோயம்புத்தூர் கூட்டத்தில் 30 வர்த்தகர்கள் பங்கேற்றனர். இந்த முயற்சிகள் தொழில்துறையினரால் மிகவும் பாராட்டப்பட்டன. மேலும் ஏழு இடங்களில் இதே போன்ற கூட்டங்களுக்கு 2018 ஏப்ரல்- மே மாதங்களில் திட்டமிடப்பட்டுள்ளது.


      இத்தகைய செயல்பாடுகள் காரணமாக ஆர்.டி.எஸ்.ஓ.வுக்குப் புதிதாக பதிவு செய்யும் விண்ணப்பங்களின் வருகை ஏற்கெனவே மாதம் ஒன்றுக்கு (சராசரியாக) 25 என்பதிலிருந்து தற்போது மாதம் ஒன்றுக்கு (சராசரியாக) 60 என அதிகரித்துள்ளது. 01.11.2017 முதல் 16.03.2018 வரை ஆர்.டி.எஸ்.ஓ. 1231 வர்த்தகர் கணக்குப் பதிவுகளை உருவாக்கி உள்ளது. 208 அம்சங்களின் தொகை பெறப்பட்டுள்ளது. 27 வர்த்தகர்கள் பட்டியலிலிருந்து நீக்கப்பட்டுள்ளனர்.


      இந்த வகையில் ஆர்.டி.எஸ்.ஓ. தமது பாதைகளை இந்திய தொழில்துறைக்குத் திறந்துவிட்டுள்ளது. தொழில்துறைக்கு இணக்கமான அமைப்பு என்பதையும் அது வெளிப்படுத்தியுள்ளது. இந்த நடைமுறை அனைவராலும் நல்ல வரவேற்பையும், பாராட்டையும் பெற்றுள்ளது.

    
    
    (Release ID: 1528381) Visitor Counter : 39
    
    
      Read this release in: Urdu , English , Marathi , Hindi