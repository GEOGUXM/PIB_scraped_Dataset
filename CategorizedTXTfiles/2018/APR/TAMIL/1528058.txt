      பணியாளர் நலன், பொதுமக்கள் குறை தீர்ப்பு மற்றும் ஓய்வூதியங்கள் அமைச்சகம்

      செயல்படாத சிவில் பணி அரசு ஊழியர்களை நீக்கிவிடும் கொள்கை
      Posted On: 05 APR 2018 6:28PM by PIB Chennai


    செயல்படாத அரசு ஊழியர்களை அவர்களுக்கு உரிய ஓய்வு காலத்திற்கு முன்னதாகவே அவ்வப்போது மேற்கொண்ட ஆய்வு நடவடிக்கைகளின்படி ஓய்வில் அனுப்பிவிடுவதற்கான கொள்கைகள் அடிப்படை விதிகள் (எப்ஆர்) 56(ஜெ) படியும், 1972 மத்திய சிவில் பணியாளர்கள் ஓய்வூதிய விதிகள்படியும், 1958 அகில இந்திய பணியாளர்கள் (மரணம் மற்றும் ஓய்வு காலப்பலன்கள்) படியும் வகுக்கப்பட்டுள்ளன.


    2018 ஜனவரி வரை ஏ குழு அதிகாரிகள் 21,195 பேரும், பி குழு அதிகாரிகள் 47,039 பேரும் ஆய்வுக்கு உட்படுத்தப்பட்டனர். இவர்களில் ஐ ஏ எஸ் அதிகாரிகள் 15 பேர் உட்பட ஏ குழுவைச் சேர்ந்த 83 பேர் மற்றும் பி குழுவைச் சேர்ந்த 128 அதிகாரிகள் ஆகியோருக்கு எதிராக எப்ஆர் 56(ஜெ) பிரிவின்படி மற்றும் இதர விதிகளின்படி நடவடிக்கை எடுக்க பரிந்துரை செய்யப்பட்டுள்ளது.


    மாநிலங்களவையில் இன்று (05.04.2018) கேள்விக்கு எழுத்து மூலம் அளித்த பதிலில் வடகிழக்கு மண்டல மேம்பாடு (தனிப்பொறுப்பு), பிரதமர் அலுவலகம், பணியாளர், பொதுமக்கள் குறைதீர்ப்பு, ஓய்வூதியங்கள், அணுசக்தி, விண்வெளித்துறை இணையமைச்சர் டாக்டர் ஜிதேந்திர சிங் இத்தகவலைத் தெரிவித்தார்.

    
    
    (Release ID: 1528058) Visitor Counter : 34
    
    
      Read this release in: English