      நித்தி ஆயோக்

      வடகிழக்கின் மேம்பாட்டுத் திட்டங்களுக்கு ஊக்கமளித்தல்; அகர்தலாவில் ஏப்ரல் 10 அன்று வடகிழக்கிற்கான நித்தி அமைப்பின் முதலாவது கூட்டம்.
      Posted On: 09 APR 2018 11:34AM by PIB Chennai


    வடகிழக்குப் பிராந்தியத்தில் சாலை, ரயில், விமானப் போக்குவரத்து தொடர்புகளை மேம்படுத்துவதற்கான நடைமுறைகள் உத்திகள் மற்றும் பல்வேறு துறைகளில் வடகிழக்கின் வளர்ச்சி பற்றி விவாதிப்பதற்குப் புதிதாக அமைக்கப்பட்டுள்ள வடகிழக்கிற்கான நித்தி அமைப்பின் முதலாவது கூட்டம் திரிபுரா மாநிலம் அகர்தலாவில் நாளை (ஏப்ரல் 10 அன்று) நடைபெறவுள்ளது.


    புதுதில்லியில் செய்தியாளர்களிடம் பேசிய நித்தி ஆயோகின் துணைத் தலைவர் திரு. ராஜீவ் குமார் மற்றும் வடகிழக்குப் பிராந்திய வளர்ச்சிக்கான அமைச்சகத்தின் இணையமைச்சர் (தனிப்பொறுப்பு) திரு. ஜிதேந்திர சிங் ஆகியோர் இதனைத் தெரிவித்தனர்.


    இந்தக் கூட்டத்திற்கு நித்தி ஆயோகின் துணைத் தலைவர் திரு. ராஜீவ் குமார் தலைமை தாங்குவார். வடகிழக்குப் பிராந்திய வளர்ச்சிக்கான அமைச்சகத்தின் இணையமைச்சர் (தனிப்பொறுப்பு) திரு. ஜிதேந்திர சிங் மற்றும் வடகிழக்கு மாநிலங்களின் முதலமைச்சர்கள் இதில் கலந்து கொள்வார்கள்.

      * புனல் மின்திட்டக் கனவை நனவாக்குதல் – வடகிழக்குப் பிராந்தியத்தில் புனல் மின் உற்பத்திக்குத் தற்போதுள்ள ஆதார வளங்களைப் பயன்படுத்துவதற்கான வழிவகைகளைக் காணுதல்.
      * வேளாண்மை மற்றும் அது தொடர்பான துறைகள்.
      * நீர் நிர்வாகம்
      * சுற்றுலா மேம்பாடு
      * வடகிழக்கு பிராந்தியத்தின் வளர்ச்சிக்கு முக்கியத்துவம் அளிக்கும் வகையில் போக்குவரத்துத் தொடர்புகள், வேளாண் உற்பத்தித் திறன், தொழில் மேம்பாடு ஆகிய துறைகளுக்கான திட்டங்களை விரைவில் அடையாளம் காணுதலும், முந்திக் கொள்ளும் திட்டங்களுக்கான இலக்கு நிர்ணயித்தலும் உள்ளிட்ட விரிவான நிகழ்ச்சிநிரல்கள் முதலாவது கூட்டத்தில் இடம் பெற்றிருக்கும்.

    பின்னணி-


    நாட்டின் வடகிழக்குப் பிராந்தியத்தில் நீடித்த பொருளாதார வளர்ச்சியை உறுதி செய்தல் மற்றும் வடகிழக்குப் பிராந்தியத்தின் வளர்ச்சி நிலையை அவ்வப்போது ஆய்வு செய்தல் எனும் நோக்கத்துடன் 2018 பிப்ரவரியில் “வடகிழக்கிற்கான நித்தி அமைப்பு” உருவாக்கப்பட்டது.

    
    
    (Release ID: 1528331) Visitor Counter : 34
    
    
      Read this release in: English , Urdu , Hindi
    
    
    

*