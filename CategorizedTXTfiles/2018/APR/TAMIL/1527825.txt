      கலாசாரத்துறை அமைச்சகம்

      “ஜாதான்“ திட்டத்தின் கீழ் இதுவரை ஒரு லட்சத்துக்கும் அதிகமான கலைப்பொருட்கள் டிஜிட்டல்மயமாக்கப்பட்டுள்ளன: டாக்டர் மகேஷ் ஷர்மா
      Posted On: 04 APR 2018 6:49PM by PIB Chennai


    மத்திய கலாச்சார துறையின் நிர்வாக கட்டுப்பாட்டில் உள்ள அருங்காட்சியகங்களுக்கான www.museumsofindia.gov.in என்ற தேசிய இணையப் பக்கத்தில் அருங்காட்சியகத்தில் சேகரிக்கப்பட்டுள்ள கலைப்பொருட்களை டிஜிட்டல்மயமாக்குவதற்கு புனேயில் உள்ள சி-டிஏசி நிறுவனத்துடன் இணைந்து ஜாதான் என பெயரிடப்பட்டுள்ள திட்டத்தை கலாச்சார அமைச்சகம் மேற்கொண்டுள்ளது. இது வரை 1,08,881 கலைப்பொருட்கள் டிஜிட்டல் மயமாக்கப்பட்டு இணையப் பக்கத்தில் பதிவேற்றம் செய்யப்பட்டுள்ளன.


    மாநிலங்களவையில் இன்று (04.03.2018) கலாச்சாரத் துறை (தனிப்பொறுப்பு) மற்றும் சுற்றுச்சூழல், வனம். பருவ நிலை மாற்றத் துறை இணையமைச்சர் டாக்டர் மகேஷ் ஷர்மா இந்த தகவலை தெரிவித்தார்.


    மற்றொரு துணைக் கேள்விக்கு பதிலளித்த அமைச்சர், கலாச்சார அமைச்சகத்தின் கீழ் உள்ள மிக தொன்மையான. அரிதான, சிதைவுற்ற ஆவணங்கள்/ கையெழுத்துப் பிரதிகள்/ புத்தகங்களை டிஜிட்டல்மயமாக்குவது தொடர் நடவடிக்கையாக உள்ளது என்றார்.


    கலாச்சார அமைச்சகத்தின் நிர்வாக கட்டுப்பாட்டில் உள்ள 6 அருங்காட்சியகங்கள் வருமாறு-


    1. தேசிய அருங்காட்சியகம், புதுதில்லி


    2. நவீன கலையின் தேசிய அருங்காட்சியகம் (தில்லி, மும்பை, பெங்களூருவில் கிளைகள்)


    3. இந்திய அருங்காட்சியகம், கொல்கத்தா


    4. விக்டோரியா நினைவக அரங்கு, கொல்கத்தா


    5. சாலர் ஜங் அருங்காட்சியகம், ஐதராபாத்


    6. அலகாபாத் அருங்காட்சியகம், அலகாபாத்


    மேலே குறிப்பிட்டவை தவிர நேரு நினைவு அருங்காட்சியகம் மற்றும் நூலகம், இந்திரா காந்தி ராஷ்டிரிய மானவ் சங்ராலயா மற்றும் ஆசியாடிக் சொசைட்டி- கொல்கத்தா ஆகியவையும் கலாச்சார அமைச்சகத்தின் நிர்வாக கட்டுப்பாட்டில் உள்ளன.


    கடந்த 3 ஆண்டுகளில் கலாச்சார அமைச்சகத்தின் கீழ் உள்ள நூலகங்கள் மற்றும் அருங்காட்சியகங்களுக்கு ஒதுக்கப்பட்ட மொத்த நிதி ரூ.89,227 லட்சம்.

    
    
    (Release ID: 1527825) Visitor Counter : 38
    
    
      Read this release in: English