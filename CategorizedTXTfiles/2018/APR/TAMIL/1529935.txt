      நிதி அமைச்சகம்

      மூலதன நிர்வாகத்தில் கூடுதல் திறனுடன் உலக வங்கி இருக்குமாறு பொருளாதார விவகாரங்கள் துறை செயலர் திரு. சுபாஷ் சந்திர கர்க் வலியுறுத்தல்
      Posted On: 22 APR 2018 1:59PM by PIB Chennai


    உலக வங்கியில் இந்தியாவின் தொகுதியில் உள்ள நாடுகளான வங்கதேசம், பூட்டான், இந்தியா, இலங்கை ஆகிய நாடுகள் தற்போது தெற்கு ஆசியாவிலும் உலகிலும் அதிகம் வளர்ச்சி காணும் வட்டமாக உள்ளது என்று நிதித்துறை அமைச்சகத்தின் கீழ் செயல்படும் பொருளாதார விவகாரங்கள் துறைச் செயலர் திரு. சுபாஷ் சந்திர கர்க் தெரிவித்தார். இது இந்த ஆண்டு 3 டிரில்லியன் ஒட்டுமொத்த உள்நாட்டு உற்பத்தியைக் கடக்கும் என கர்க் குறிப்பிட்டார். இந்த ஆண்டு இது 100 பில்லியன் டாலர் அந்நிய நேரடி முதலீடு மற்றும் போர்ட்ஃபோலியோ முதலீட்டை ஈர்த்து சுமார் 7.5 சதவீத வளர்ச்சியை எட்டும். எனினும் இது பரவலான ஏழ்மையைக் கொண்டிருப்பதுடன் அதிக அளவிலான வளர்ச்சி சவால்களையும் எதிர்கொள்கிறது. பொருளாதார விவகாரங்கள் துறை செயலர் திரு. சுபாஷ் சந்திர கர்க் வாஷிங்டனில் நேற்று நடைபெற்ற வளர்ச்சிக் குழுவின் 97வது கூட்டத்தில் உரையாற்றினார்.


    ஐ.பி.ஆர்.டி., ஐ.எஃப்.சி. ஐ.டி.ஏ., எம்.ஐ.ஜி.ஏ. ஆகிய உலக வங்கிக் குழுமம் இந்தத் தொகுதியின் வளர்ச்சி மற்றும் மேம்பாட்டுக்கு ஆதரவு அளிக்கின்ற போதிலும், அது தொடர்ந்து வளர்ச்சிக்கான வாய்ப்புக்களை முன்னோக்கிப் பார்க்க வேண்டும். மூலதன உயர்வில் இந்தியா தீவிர ஆர்வம் காட்டுவதற்கு இதுவே காரணம். மூலதன உயர்வுக்கான உடன்படிக்கை தற்போது ஏற்பட்டுள்ளது குறித்து மகிழ்ச்சி தெரிவித்த அவர், 13 பில்லியன் டாலர் அளவுக்கு மூலதன உயர்வை ஐ.பி.ஆர்.டி. மற்றும் ஐ.எஃப்.சி. இணைந்து மேற்கொள்வது இதுவரை இல்லாத அளவுக்கான உயர்வு என்றும் கூறினார். பங்களிப்பு ஆய்வு, மூலதனம் மற்றும் வளர்ச்சிக்கான திட்டம் ஆகியவற்றை இந்தியா ஆதரிக்கும் என்றும் திரு. கர்க் தெரிவித்தார்.


    

    
    (Release ID: 1529935) Visitor Counter : 40
    
    
      Read this release in: English