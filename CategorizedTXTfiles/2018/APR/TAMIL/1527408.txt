      நிதி அமைச்சகம்

      பத்திரிகை செய்தி
      Posted On: 02 APR 2018 8:44PM by PIB Chennai

     1. (i) ரூ . 2000 கோடி ( சுமார் ) என அறிவிக்கப்பட்ட தொகைக்கான 2 ஆண்டு உச்சத்திற்கான புதிய அரசு பங்கு 2020 ஈட்டுத் தொகை அடிப்படையிலான ஏலம் , (ii) ரூ . 3000 கோடி ( சுமார் ) என அறிவிக்கப்பட்ட தொகைக்கான “ இந்திய அரசு மாறும் விகிதப் பத்திரங்கள் 2024” விலை அடிப்படையிலான ஏலம் (iii) ரூ . 3000 கோடி ( சுமார் ) என அறிவிக்கப்பட்ட தொகைக்கான “7.17 சதவீத அரசு பங்குகள் ” விலை அடிப்படையிலான ஏலம் (iy) ரூ . 3000 கோடி ( சுமார் ) என அறிவிக்கப்பட்ட தொகைக்கான “6.57 சதவீத அரசு பங்குகள் 2033” விலை அடிப்படையிலான ஏலம் (v) ரூ . 3000 கோடி ( சுமார் ) என அறிவிக்கப்பட்ட தொகைக்கான “6.62 சதவீத அரசு பங்குகள் 2051” விலை அடிப்படையிலான ஏலம் மூலம் விற்பனை ( விநியோகம் / மறுவிநியோகம் ) செய்யப்படும் என இந்திய அரசு அறிவித்துள்ளது . மொத்தம் அறிவிக்கப்பட்ட தொகை ரூ . 12,000 கோடி என்ற வரையறைக்கு உட்பட்டு மேற்கூறப்பட்ட ஒன்று அல்லது அதற்கு மேற்பட்ட பத்திரங்களில் ரூ . 1,000 கோடி வரை கூடுதல் சந்தாவை பெறுவதற்கான வாய்ப்பு அரசுக்கு உள்ளது . இந்த ஏலங்கள் பன்முக விலை முறையை பயன்படுத்தி நட்த்தப்படும் . இந்த ஏலங்கள் 2018 ஏப்ரல் 6 ம் தேதி மும்பை ஃபோர்ட் பகுதியில் உள்ள இந்திய ரிசர்வ் வங்கியின் அலுவலகத்தில் இந்திய ரிசர்வ் வங்கியால் நடத்தப்படும் .
     2. அரசு பங்குகள் ஏலத்தில் பங்குகள் விற்பனைக்காக அறிவிக்கப்பட்ட தொகையில் 5% வரை தகுதியுள்ள தனிநபர் மற்றும் நிறுவனங்களுக்கு போட்டி அல்லாத ஏல வசதி திட்ட்த்தின் படி ஒதுக்கீடு செய்யப்படும் .
     3. போட்டி மற்றும் போட்டி அல்லாத ஏலங்களுக்கான விலைப்புள்ளிகள் இந்திய ரிசர்வ் வங்கியின் கோர் பேங்கிங் தீர்வு ( இ - குபேர் ) முறையில் மின்னணு வகையில் 2018 ஏப்ரல் 6 ம் தேதி சமர்ப்பிக்கப்பட வேண்டும் . போட்டி அல்லாத ஏலத்திற்கான விலைப்புள்ளிகள் காலை 10.30 முதல் 11.30 மணி வரையிலும் , போட்டிக்கான ஏலத்திற்கான விலைப்புள்ளிகள் காலை 10.30 முதல் பகல் 12.00 மணி வரை சமர்ப்பிக்கப்பட வேண்டும் .
     4. ஏலத்தின் முடிவுகள் 2018 ஏப்ரல் 6 ம் தேதி ( வெள்ளிக்கிழமை ) வெளியிடப்பட்டு , வெற்றி பெறும் ஏலதாரர்கள் 2018 ஏப்ரல் 9 ம் தேதிக்குள் கட்டணத்தைச் செலுத்த வேண்டும் .
     5. இந்தப் பங்குகள் ‘ விநியோகிக்கப்பட்ட போது ’ விற்பனைக்கு ‘ மத்திய அரசு பங்குகளில் விநியோகிக்கப்பட்ட போது பரிவர்த்தனைகளுக்கான வழிகாட்டுதல்களின்படி தகுதி பெறும் . இந்திய ரிசர்வ் வங்கி 2006 நவம்பர் 6 ம் தேதி வெளியிட்ட சுற்ற்றிக்கை எண் RBI/2006-07/178 அவ்வப்போதைய திருத்தங்களுக்கு உட்பட்டது .

    *****

    
    
    (Release ID: 1527408) Visitor Counter : 31
    
    
      Read this release in: English , Hindi
    
    
    

5.