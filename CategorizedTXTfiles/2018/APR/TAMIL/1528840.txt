      PIB Headquarters

      ஏப்ரல் 14-அன்று அம்பேத்கர் ஜெயந்தியை முன்னிட்டு அசம்பாவிதங்கள் ஏதும் நடக்காமல், முன்னெச்சரிக்கை நடவடிக்கைகளை மேற்கொள்ளுமாறு மாநிலங்களை மத்திய உள்துறை அமைச்சகம் கேட்டுக்கொண்டுள்ளது.
      Posted On: 12 APR 2018 4:51PM by PIB Chennai


    ஏப்ரல் 14-அன்று அம்பேத்கர் பிறந்த தினத்தை முன்னிட்டு அசம்பாவிதச் சம்பவங்கள் ஏதும் நடக்காமல், முன்னெச்சரிக்கை நடவடிக்கைகளை மேற்கொள்ளுமாறு மாநிலங்களை மத்திய உள்துறை அமைச்சகம் கேட்டுக்கொண்டுள்ளது.


    பதற்றம் ஏற்படக்கூடிய அனைத்து இடங்களிலும் ரோந்துப் பணிகளை தீவிரப்படுத்துமாறும், உயிர்ச்சேதம், பொருட்சேதம் ஏற்படாமல் இருப்பதை உறுதிசெய்யுமாறும், தேவைப்படும் இடங்களிலெல்லாம் தடையுத்தரவுகளைப் பிறப்பிக்குமாறும் மத்திய உள்துறை அமைச்சகம் கேட்டுக் கொண்டுள்ளது. மாவட்ட மாஜிஸ்ட்ரேட்டுகள், காவல்துறைக் கண்காணிப்பாளர்கள் தங்களது ஆளுகைக்கு உட்பட்ட பகுதிகளில் சட்டம் ஒழுங்கு நிலைமையை உறுதியுடன் கட்டுப்பாட்டில் வைத்திருக்கத் தேவையான அனைத்து நடவடிக்கைகளையும் எடுக்குமாறு கேட்டுக்கொண்டு, அவர்களுக்கு உத்தரவு பிறப்பிக்குமாறு உள்துறை அமைச்சகம் கூறியுள்ளது. அமைதியையும், நல்லிணக்கத்தையும் பேணுவதற்கான சமுதாயக் காவல் நடவடிக்கைகளை மேற்கொள்ளுமாறும் உள்துறை அமைச்சகம் அறிவுறுத்தியுள்ளது.


    நாட்டின் சில பகுதிகளில் சிலைகள் சேதப்படுத்தப்பட்டதாக வந்த செய்திகளை அடுத்தும், ஏப்ரல்-2 மற்றும் ஏப்ரல்-10 ஆகிய தேதிகளில் பாரத் பந்த் சமயத்தில் வன்முறைகள் ஏற்பட்டதைக் கருத்தில் கொண்டும், இந்த உத்தரவை மத்திய உள்துறை அமைச்சகம் மாநிலங்களுக்குப் பிறப்பித்துள்ளது.


    ----­­

    
    
    (Release ID: 1528840) Visitor Counter : 80
    
    
      Read this release in: English