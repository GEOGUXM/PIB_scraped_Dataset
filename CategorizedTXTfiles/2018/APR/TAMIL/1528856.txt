      ஊரக வளர்ச்சி அமைச்சகம்

      மகாத்மா காந்தி தேசிய ஊரக வேலை உறுதித் திட்டத்திற்கு மத்திய அரசு ரூ.23,147 கோடி விடுவித்துள்ளது
      Posted On: 12 APR 2018 3:26PM by PIB Chennai


    இந்த நிதியாண்டின் 2-வது வாரத்தில் மத்திய ஊரக மேம்பாட்டு அமைச்சகம் பல்வேறு மாநிலங்களுக்கும், யூனியன் பிரதேசங்களுக்கும் மகாத்மா காந்தி தேசிய ஊரக வேலை உறுதித் திட்டத்தின் கீழ் ரூ.23,147 கோடியை ஏற்கெனவே விடுவித்துள்ளது. இந்த நிதி, கடந்த ஆண்டு வழங்க வேண்டிய ஊதியம் மற்றும் பணப்பட்டுவாடா நிலுவைகளை வழங்குவது மட்டுமின்றி 2018-19 நிதியாண்டின் வரும் மாதங்களில் இந்தத் திட்டத்தைச் சுமுகமாக நடைமுறைப்படுத்துவதையும் உறுதிச் செய்யும்.


    2018 ஏப்ரல் 10-ம் தேதிக்குள் நிதியை விடுவிக்க வேண்டுமென்ற மத்திய அரசின் உறுதிபாட்டின்படி இந்தத் திட்டத்தின் கீழ் ஊதியம் வழங்குவதற்காக ரூ.14,995 கோடியையும் பொருட்கள் செலவிற்காக ரூ.8,152 கோடியையும் அமைச்சகம் விடுவித்துள்ளது. 2017-18 நிதியாண்டின் கடைசி வாரங்களில் மேற்கொள்ளப்பட்ட பணிகளுக்கு வழங்க வேண்டிய நிலுவைத் தொகையையும் இது உள்ளடக்கியதாகும்.


    நிலுவையில் உள்ள முழுத் தொகையையும் வழங்கப்பட்டுவிட்டதை உறுதி செய்யுமாறு மாநிலங்களும், யூனியன் பிரதேசங்களும் அறிவுறுத்தப்பட்டுள்ளன. இந்தச் செயல்பாட்டை அமைச்சகம் உன்னிப்பாக கவனித்துவருகிறது. மத்திய அரசு 2018-19 நிதியாண்டின் ஆரம்ப பட்ஜெட் ஒதுக்கீடாக ரூ.55 ஆயிரம் கோடியை வழங்கியிருப்பது முக்கியமாகக் குறிப்பிட வேண்டியதாகும். இந்தத் திட்டம் தொடங்கப்பட்டதிலிருந்து இதுவே அதிக அளவுத் தொகையாகும். கடந்த ஆண்டு பட்ஜெட்டின் ஆரம்ப ஒதுக்கீடாக ரூ.48 ஆயிரம் கோடி இருந்தது. இது அடுத்தடுத்த கட்டங்களில் திருத்தியமைத்து அதிகரிக்கப்பட்டது.


    இந்தத் திட்டத்தின் கீழ் ஊதியத்திற்கான 100 சதவீதச் செலவையும் பொருட்களுக்கான 75 சதவீதச் செலவையையும் மத்திய அரசு வழங்குகிறது. இந்தத் திட்டத்தின் கீழ் 2017-18 நிதியாண்டின் மொத்தச் செலவு ரூ.64,189 கோடியாகும்.


    மாநிலங்கள் மற்றும் யூனியன் பிரதேசங்களின் பங்கேற்பு நடைமுறை மூலம் 2018-19-ம் நிதியாண்டிற்கான தொழிலாளர் பட்ஜெட் இறுதி செய்யப்பட்டது.


    நீடிக்கவல்ல, ஆக்கப்பூர்வமான சொத்துக்களை உருவாக்குவதற்கும், நடைபெற்றுக்கொண்டிருக்கும் பணிகளை முடிப்பதற்கும் தொடர்ந்து முக்கியத்துவம் அளிக்கப்பட்டுவருகிறது.

    
    
    (Release ID: 1528856) Visitor Counter : 40
    
    
      Read this release in: Malayalam , English , Marathi