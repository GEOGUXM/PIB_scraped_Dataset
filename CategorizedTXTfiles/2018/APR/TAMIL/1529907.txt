      தேர்தல் ஆணையம்

      கர்நாடகச் சட்டப்பேரவைத் தேர்தலில் வாக்குப் பதிவு நேரத்தை நீடிப்பது தொடர்பாக இந்தியத் தேர்தல் ஆணையம் அறிவிக்கை வெளியிட்டுள்ளது
      Posted On: 23 APR 2018 11:35AM by PIB Chennai


    எண்.464/கர்நாடகா-சட்டப்பேரவை/2018:- மக்கள் பிரதிநிதித்துவச் சட்டம், 1951 (43/1951) பிரிவு-15 உட்பிரிவு (2)-ன் கீழ், கர்நாடக மாநில ஆளுநர், 2018 ஏப்ரல் 17 அன்று (செவ்வாய்க்கிழமை) மாநில அரசிதழில் வெளியிட்ட அறிவிக்கையின்படி, மேற்சொன்ன சட்டத்தில் இடம்பெற்றுள்ள விதிகள் மற்றும் உத்தரவுகளுக்கிணங்க, மாநிலச் சட்டப்பேரவைக்கு உறுப்பினர்களைத் தேர்ந்தெடுக்க கர்நாடக மாநிலத்தின் அனைத்துச் சட்டப்பேரவைத் தொகுதிகளுக்கும் தேர்தல் நடைபெறவுள்ளது.


    மாநிலத்தின் அனைத்துச் சட்டமன்றத் தொகுதிகளிலும் மேற்குறிப்பிட்ட சட்டத்தின் பிரிவு 56-ன்படி, வாக்குப்பதிவு காலை 7 மணியிலிருந்து மாலை 5 மணிவரை நடைபெறும் எனத் தேர்தல் ஆணையம் அறிவித்திருந்தது.


    தற்போது கர்நாடக மாநிலத்தில் வெப்பநிலை மிகவும் அதிகரித்து காணப்படுவதையும், வாக்காளர் எந்தச் சின்னத்திற்கு வாக்களித்தார் என்பதை அவர் அறிந்துகொள்ளும் கருவி (விவிபிஏடி) அறிமுகம் செய்யப்பட்டிருப்பதையும் கருத்தில் கொண்டு, அனைத்து வாக்காளர்களும் தங்களின் வாக்குகளைப் பதிவு செய்ய வாக்குப்பதிவு நேரத்தை நீடிக்கலாம் எனத் தேர்தல் ஆணையம் கருதுகிறது.


    எனவே, தற்போது மக்கள் பிரதிநிதித்துவச் சட்டம், 1951 பிரிவு 56 மற்றும் பொதுவிதிகள் சட்டம் 1897 (10/1897) ஆகியவற்றைப் பின்பற்றி, 2018 ஏப்ரல் 17 தேதியிட்ட அறிவிக்கை எண் எண்.464/கர்நாடகா-சட்டப்பேரவை/2018-ல் கீழ்க்காணும் திருத்தத்தை இந்தியத் தேர்தல் ஆணையம் செய்துள்ளது.


    மேற்குறிப்பிட்ட அறிவிக்கையின் பிரிவு (B) கீழ்க்காணும் வகையில் மாற்றியமைக்கப்பட வேண்டும்.


    “மேற்குறிப்பிட்ட தேதியில் நடைபெறும் தேர்தலுக்கான வாக்குப்பதிவு நேரம், தேவைப்பட்டால், பிரிவு (B)-படி காலை 7 மணியிலிருந்து மாலை 6 மணிவரை என நிர்ணயிக்கப்படுகிறது.”


    ------

    
    
    (Release ID: 1529907) Visitor Counter : 30
    
    
      Read this release in: English , Urdu , Hindi