      பெண்கள் மற்றும் குழந்தை நலன் அமைச்சகம்

      மனநிலை பாதிக்கப்பட்ட குழந்தைகளுக்கான இல்லங்கள்
      Posted On: 05 APR 2018 5:22PM by PIB Chennai


    இளம் சிறார்களுக்கான நீதி (குழந்தைகளின் கவனிப்பு மற்றும் பாதுகாப்பு) சட்டம் 2015-ன் பிரிவு 2 (14) ( iv)-ன் படி ஒரு குழந்தை மனரீதியாக பாதிக்கப்பட்டிருந்தால் அல்லது மனரீதியாகவோ, உடல் ரீதியாகவோ ஊனமுற்றிருந்தால் அல்லது குணப்படுத்த முடியாத நோய்வாய்ப்பட்டிருந்தால், ஆதரவு தர அல்லது கவனிக்க யாரும் இல்லாதிருந்தால், பெற்றோர் அல்லது பாதுகாப்பாளர்கள் கவனிக்க தகுதி இல்லாமல் இருந்தால் இதற்கான வாரியம் அல்லது குழுவால் கண்டறியப்பட்டு “கவனிப்பும், பாதுகாப்பும் தேவைப்படும் குழந்தை” என்ற வகையில் சேர்க்கப்படுவார்கள். இந்தச் சட்டத்தை செயல்படுத்தும் முதன்மையான பொறுப்பு மாநிலங்கள் மற்றும் யூனியன் பிரதேசங்களுக்கு உரியது. இருப்பினும் ஒருங்கிணைந்த குழந்தை மேம்பாட்டுத் திட்டத்தால் நிர்வகிக்கப்படும் குழந்தை பாதுகாப்பு சேவைகள் என்ற திட்டத்தின் மூலம் மத்திய அரசு மாநிலங்கள் மற்றும் யூனியன் பிரதேசங்களுக்கு நிதியுதவி வழங்கி வருகிறது.


    இளம் சிறார்கள் நீதி சட்டத்தின் பிரிவு 54 (1), (2) & (3)-ன் கீழ் மாநில அளவிலும், மாவட்ட அளவிலும் ஆய்வுக் குழுக்களை மாநில அரசுகள் நியமித்து இல்லங்களில் உள்ள குழந்தைகளுக்கான அனைத்து வசதிகள் பற்றியும் குறைந்தபட்சம் 3 மாதங்களுக்கு ஒரு முறை ஆய்வு செய்வது கட்டாயமாக்கப்பட்டுள்ளது. இத்தகைய ஆய்வுக் குழுக்கள் அவற்றுக்கு ஒதுக்கப்பட்ட பகுதியில் பார்வையிட்டு அனைத்து வசதிகளும் உள்ளதா என்பதை உறுதி செய்ய வேண்டும். இந்தக் குழுவில் 3-க்கும் குறையாத உறுப்பினர்கள் இருத்தல் அவசியம். இவர்களில் ஒருவர் பெண்ணாகவும், ஒருவர் மருத்துவ அதிகாரியாகவும் இருக்க வேண்டும். இந்தக் குழுக்கள் பயணம் செய்த ஒரு வாரத்திற்குள் தாங்கள் கண்டறிந்தவற்றை மேல் நடவடிக்கைக்காக மாவட்ட குழந்தைப் பாதுகாப்பு பிரிவுகளுக்கு அல்லது மாநில அரசுக்கு அறிக்கையாக அளிக்க வேண்டும். ஆய்வுக் குழுவால் அறிக்கை அளிக்கப்பட்டதிலிருந்து ஒரு மாதத்திற்குள் பொருத்தமான நடவடிக்கைகள் மேற்கொள்ளப்பட வேண்டும்.


    மாநிலங்களவையில் இன்று (05.04.2018) கேள்வி ஒன்றுக்கு பதிலளித்த மத்திய மகளிர் மற்றும் குழந்தைகள் மேம்பாட்டுத் துறை அமைச்சர் திருமதி. மேனகா சஞ்சய் காந்தி இந்தத் தகவலை தெரிவித்தார்.

    
    
    (Release ID: 1528017) Visitor Counter : 34
    
    
      Read this release in: English