      PIB Headquarters

      அமைச்சரவை முடிவுகள்
      Posted On: 11 APR 2018 7:05PM by PIB Chennai


    இந்தியாவுக்கும் , சர்வதேசச் சூரிய சக்திக் கூட்டணிக்கும் இடையே ஏற்பட்ட தலைமையிட ஒப்பந்தத்திற்கு மத்திய அமைச்சரவை ஒப்புதல் அளித்துள்ளது. பிரதமர் திரு. நரேந்திர மோடி தலைமையில் இன்று புதுதில்லியில் நடைபெற்ற அமைச்சரவைக் கூட்டத்தில் இந்த ஒப்பந்தத்திற்கான பின்ஏற்பு அனுமதி வழங்கப்பட்டது.


    இந்த ஒப்பந்தத்தை அடுத்து இந்தியாவுக்கும் , சர்வதேசச் சூரிய சக்திக் கூட்டணிக்கும் இடையே செயல்நிலை ஏற்பாட்டுக்கான நிறுவன அமைப்பு உருவாக்கப்படும். இதனையடுத்து சர்வதேசச் சூரிய சக்திக் கூட்டணி அரசுகளுக்கிடையேயான அமைப்பாகச் செயல்படும் நிலை ஏற்படுகிறது.


    பெட்ரோலியம் இயற்கை வாயுத் துறை சர்வதேசப் போட்டி ஏலத்திற்கு பிறகு ஒப்பந்தப் பரப்புகளை ஏலம் எடுத்தவர்களுக்கு வழங்குவதற்கான நடைமுறை அதிகாரம் மத்திய பெட்ரோலியம் இயற்கை வாயு அமைச்சர் மற்றும் நிதி அமைச்சருக்கு வழங்கும் முடிவையும் அமைச்சரவை மேற்கொண்டது . அதிகாரம் பெற்ற அமைச்சர்கள் குழுவின் பரிந்துரை அடிப்படையில் இந்த நடவடிக்கையை அமைச்சரவை எடுத்துள்ளது. ஹைட்ரோ கார்பன் துரப்பணம் மற்றும் உரிமக் கொள்கைத் திட்டத்தின் கீழ் இரண்டு ஆண்டுகளுக்கு ஒரு முறை ஏலம் மூலம் துரப்பணப் பரப்புகள் வழங்கப்பட வேண்டும் என்ற அடிப்படையில் வழங்கப்பட்டுள்ள இந்த அதிகாரத்தினால் முடிவெடுத்தல் பணிகள் விரைவுபட்டு வர்த்தகம் புரிதலை எளிதாக ஆக்கும் திட்டம் உத்வேகம் அடையும் என்று எதிர்பார்க்கப்படுகிறது.


    சட்டவிரோதமாகக் குடியேறியவர்களைத் திருப்பி அனுப்புவதற்காக இங்கிலாந்து மற்றும் வட அயர்லாந்து நாடுகளுடனான இந்தியாவின் புரிந்துணர்வு ஒப்பந்தத்திற்கும் மத்திய அமைச்சரவை ஒப்புதல் அளித்தது .


    யூனியன் பிரதேசங்களின் துணை நிலை ஆளுநர்களின் ஊதியம் மற்றும் படிகளை உயர்த்தி வழங்குவதற்கான திட்டத்திற்கும் மத்திய அமைச்சரவை ஒப்புதல் அளித்துள்ளது .

    
    
    (Release ID: 1528709) Visitor Counter : 48