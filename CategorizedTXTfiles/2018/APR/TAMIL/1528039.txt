      ரெயில்வே அமைச்சகம்

      வெளிநாட்டு நிறுவனங்களுடன் ரயில்வே கூட்டு நிறுவனங்கள்
      Posted On: 04 APR 2018 5:52PM by PIB Chennai


    டீசல் மற்றும் மின்சார ரயில் பெட்டிகள் உற்பத்தி மற்றும் பராமரிப்புக்காக பிரான்சின் அல்ஸ்டாம் மற்றும் அமெரிக்காவின் ஜெனரல் மோட்டார்ஸ் நிறுவனங்களுடன் ஒப்பந்தங்கள் கையெழுத்திடப்பட்டுள்ளன. பீகாரின் மாதேபுரா மற்றும் மர்ஹவுராவில் இந்த நிறுவனங்கள் நிறுவியுள்ள தொழிற்சாலைகளில் 11 ஆண்டுகளில் 8000 மின்சார மற்றும் 1000 டீசல் ரயில் பெட்டிகள் தயாரித்து அளிக்கப்படும். இதற்காக இந்த இரண்டு கூட்டு நிறுவனங்களும் அமைக்கப்பட்டுள்ளன. இந்த இரு நிறுவனங்களிலும் ரயில்வே அமைச்சகம் 26 சதவீத பங்குகளைக் கொண்டிருக்கும். சஹரன்பூர், நாகபுரி, ரோசா மற்றும் காந்திதாம் ஆகிய இடங்களில் அமைக்கப்பட்டுள்ள பராமரிப்பு வசதிகள் மூலம் முதல் 500 ரயில்பெட்டிகள் மேற்பார்வை/பராமரிப்பு பணிகளை இந்த நிறுவனம் மேற்கொள்ளும்.


    இந்திய ரயில்வே பணியாளர்களுக்கு பராமரிப்புக்கான தொழில்நுட்பம் மாற்றம் செய்து அதன் மூலம் பராமரிப்பு வசதிகளின் குறியீடு மற்றும் உலகளாவிய அளவில் மேற்கொள்ளப்படும் பராமரிப்பு நடைமுறைகள் அளிக்கப்படுவது இந்த திட்டத்தில் அடங்கும். பராமரிப்புக்கான கோரிக்கைகள் முடிவடைந்த பின்னர் இந்த பராமரிப்பு வசதிகள் இந்திய ரயில்வேயிடம் அளிக்கப்பட்டு பின்னர் அந்தப் பணிகள் இந்திய ரயில்வே பணியாளர்களால் மேற்கொள்ளப்படும்.


    தூய்மைப்படுத்துதல், கட்டணம் செலுத்தி பயன்படுத்தும் கழிவறைகள், ஓய்வறைகள் வாகன நிறுத்தும் வசதி உள்ளிட்ட பணிகளை இந்திய ரயில்வே வெளியில் இருந்து பெறும்.


    வெளியில் இருந்து இந்த சேவைகள் பெறப்படும் போது ரயில்வே பணியாளர்களின் நலன்கள் பாதுகாக்கப்படும்.


    மத்திய ரயில்வே துறை இணையமைச்சர் திரு. ராஜென் கோஹைன் மக்களவையில் இன்று கேள்வி ஒன்றுக்கு எழுத்துபூர்வமாக அளித்த பதிலில் இதனைத் தெரிவித்துள்ளார்.


    ****

    
    
    (Release ID: 1528039) Visitor Counter : 24
    
    
      Read this release in: English