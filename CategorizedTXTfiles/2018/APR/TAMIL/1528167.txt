      நிதி அமைச்சகம்

      2018-19 தணிக்கை ஆண்டுக்கான வருமான வரி கணக்கு தாக்கல் படிவங்களை வெளியிட்டது மத்திய நேரடி வரி வாரியம்
      Posted On: 05 APR 2018 7:47PM by PIB Chennai


    2018-19 தணிக்கை ஆண்டுக்கான வருமான வரி கணக்கு தாக்கல் படிவங்களை மத்திய நேரடி வரிகள் வாரியம் வெளியிட்டுள்ளது. 2017-18 தணிக்கை ஆண்டுக்கு எளிமையாக்கப்பட்ட ஒருபக்க வருமான வரி கணக்கு தாக்கல் படிவம் வெளியிடப்பட்டது. இந்த முயற்சி எளிமையாக்கப்பட்ட இந்தப் படிவத்தில் வருமான வரி கணக்குகளைத் தாக்கல் செய்த சுமார் 3 கோடி வரி செலுத்துவோருக்கு பயனளித்தது. 2018-19 தணிக்கை ஆண்டுக்கும் எளிமையாக்கப்பட்ட ஒரு பக்க வருமான வரி கணக்கு தாக்கல் படிவம் வெளியிடப்பட்டுள்ளது. சஹஜ் எனப்படும் இந்த வருமான வரி கணக்கு தாக்கல் படிவத்தை ஊதியம், ஒரு சொந்த வீடு, உள்ளிட்ட இதர வட்டி வருவாய் என ஆண்டுக்கு ரூ. 50 லட்சம் வரை ஈட்டும் சாதாரண தனிநபர் குடிமகன் தாக்கல் செய்யலாம். மேலும் ஊதியம் மற்றும் சொந்த வீடு உள்ளிட்ட பகுதிகள் இந்த படிவத்தில் எளிமையாக்கப்பட்டுள்ளது. ஊதிய விவரம் (படிவம் 16ல் உள்ளது போல்) மற்றும் சொந்த வீடு மூலம் கிட்டும் வருவாய் ஆகிய விவரங்கள் கட்டாயமாக்கப்பட்டுள்ளது.


    வருமான வரி கணக்கு படிவம் 2ம் எளிமைப்படுத்தப்பட்டு, வர்த்தகம் அல்லது தொழில் மூலம் வருவாய் ஈட்டும் தனிநபர் அல்லது இணைந்த இந்துக் குடும்பம் இந்தப் படிவத்தை தாக்கல் செய்ய தகுதி பெற்றவர்களாவர். வர்த்தகம் அல்லது தொழில் மூலம் வருவாய் ஈட்டும் தனிநபர் அல்லது இணைந்த இந்துக் குடும்பம் வருமான வரி கணக்கு தாக்கல் படிவம் 3 அல்லது படிவம் 4ஐ தாக்கல் செய்யலாம்.

    
    
    (Release ID: 1528167) Visitor Counter : 240
    
    
      Read this release in: English , Urdu , Marathi