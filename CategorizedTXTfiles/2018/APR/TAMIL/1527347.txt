      பழங்குடியினர் நலத்துறை அமைச்சகம்

      பழங்குடியினர் நலப் பள்ளிகளில் உயர் தரத்தை உறுதிசெய்ய, மாநில அரசுகள் இந்தப் பள்ளிகளை நிர்வகிக்கும் முறையை மத்திய பழங்குடியினர் நல அமைச்சகம் உன்னிப்பாக கண்காணித்து வருகிறது
      Posted On: 02 APR 2018 5:27PM by PIB Chennai


    அரசியல் சாசன விதி 275(1)ன் படி, தலா 480 மாணவர்களைக் கொண்ட ஏகலைவா மாதிரி உறைவிடப்பள்ளிகள் (EMRSs) அமைக்க மத்திய பழங்குடியினர் நலத்துறை மாநில அரசுகளுக்கு உதவி அளித்து வருகிறது. இதுதவிர, “பழங்குடியினர் துணைத்திட்டப் பகுதிகளில் ஆசிரமப் பள்ளிகளை ஏற்படுத்துதல்” என்ற மத்திய நிதியுதவியுடன் கூடிய திட்டத்தின்கீழும், ஆசிரமப்பள்ளிகள் அமைக்கப்பட்டு வருகின்றன. பழங்குடியின ( ST) மாணவர்களின் கல்வி வளர்ச்சிக்கு உகந்த சூழலையும், வசதிகளையும் ஏற்படுத்துவதே இந்தத் திட்டத்தின் நோக்கமாகும். ஏகலைவா மாதிரி உறைவிடப் பள்ளிகளுக்கான வழிகாட்டு விதிகளின்படி, ஏகலைவா மாதிரி உறைவிடப் பள்ளிகளில், தொடர் செலவினங்களை மேற்கொள்வதற்காக, ஒரு மாணவருக்கு ஆண்டுக்கு குறைந்தபட்சம் ரூ.42,000 /- மத்திய பழங்குடியினர் நலத்துறையால் வழங்கப்படுகிறது. ஆசிரமப் பள்ளிகளுக்கான தொடர் செலவினத்தை மாநில அரசுகளே முழுமையாக ஏற்றுக்கொள்ளும்.


    உணவு, சுகாதார வசதிகளை ஏற்படுத்துதல் உட்பட, ஏகலைவா மாதிரி உறைவிடப் பள்ளிகள் மற்றும் ஆசிரமப் பள்ளிகளை நடத்துவது மற்றும் அவற்றின் பராமரிப்பு, முற்றிலும் மாநில அரசுகளையே சார்ந்தது என்பதால், இவற்றை மத்திய பழங்குடியினர் நலத்துறை கண்காணிப்பதில்லை.


    மக்களவையில் இன்று (02.04.2018), கேள்வி ஒன்றுக்கு எழுத்து மூலம் பதில் அளித்த மத்திய பழங்குடியினர் நலத்துறை இணையமைச்சர் ஜஸ்வந்த்சிங் பாபோர் இத்தகவலைத் தெரிவித்தார்.


    மேலும் விவரங்களுக்கு www.pib.nic.in என்ற வலைதளத்தைப் பார்க்கவும்.


    **********


    

    
    (Release ID: 1527347) Visitor Counter : 54
    
    
      Read this release in: English