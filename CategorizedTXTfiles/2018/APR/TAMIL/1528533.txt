      ரெயில்வே அமைச்சகம்

      ரயில்வேயில் அவசரக் காலப் படுக்கை வசதி ஒதுக்கீடு
      Posted On: 10 APR 2018 3:39PM by PIB Chennai


    ரயில்களில் உடனடியாகப் பயணம் செய்ய விரும்பும், உயர்ந்த அரசுப் பொறுப்பில் உள்ளவர்கள், குறிப்பாக, காத்திருப்போர் பட்டியலில் இருக்கும் மத்திய அமைச்சர்கள், உச்சநீதிமன்ற / மாநில உயர்நீதிமன்றங்களின் நீதிபதிகள், நாடாளுமன்ற உறுப்பினர்கள் மற்றும் அவசரத் தேவைகளுக்காகப் பயணம் செய்வோருக்கென, பல்வேறு ரயில்களில், பல்வேறு வகுப்புகளில், குறிப்பிட்ட எண்ணிக்கையில் அவசர காலத் தேவை அடிப்படையில் படுக்கை வசதி ஒதுக்கீடு செய்யப்படுகிறது.


    மண்டல / கோட்ட ரயில்வே தலைமையகங்கள் மற்றும் தலைநகரில் இல்லாத சில முக்கிய ரயில் நிலையங்களிலும் இந்த அவசரக்கால இடஒதுக்கீடு பிரிவுகள் உள்ளன. அந்தந்த மண்டல ரயில்வேயால் நியமிக்கப்படும் தேவையான அளவு பணியாளர்களுடன், அரசிதழ் பதிவு பெற்ற அதிகாரி ஒருவரின் கட்டுப்பாட்டில் இந்தப் பிரிவுகள் இயங்குகின்றன.


    மாநிலங்களவையில் கேள்வி ஒன்றுக்கு அளிக்கப்பட்ட பதிலில், இத்தகவல் தெரிவிக்கப்பட்டுள்ளது.


    மேலும் விவரங்களுக்கு www.pib.nic.in என்ற இணையதளத்தைப் பார்க்கவும்.


    ---

    
    
    (Release ID: 1528533) Visitor Counter : 25
    
    
      Read this release in: English