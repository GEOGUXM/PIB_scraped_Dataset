      கப்பல் போக்குவரத்து அமைச்சகம்

      2017-18ல் இந்தியாவின் பெரும் துறைமுகங்களில் 4.77 சதவீத நேர்ம்றையான வளர்ச்சி
      Posted On: 06 APR 2018 4:47PM by PIB Chennai


    இந்தியாவின் பெரும் துறைமுகங்கள் 2017 ஏப்ரல் முதல் 2018 மார்ச் வரை 679.35 மில்லியன் டன் சரக்குகளைக் கையாண்டு முந்தைய ஆண்டில் இதே காலக்கட்டத்தில் கையாளப்பட்ட 315.39 மில்லியன் டன் சரக்குகளை விட கூடுதலாக 4.77 சதவீத வளர்ச்சியைப் பதிவு செய்துள்ளன.


    கொல்கத்தா (ஹால்தியா உட்பட), விசாகப்பட்டினம், பாரதீப், காமராஜர், சென்னை, கொச்சி, புதிய மங்களூர், ஜே.என்.பி.டி. மற்றும் தீனதயாள் ஆகிய ஒன்பது துறைமுகங்கள் போக்குவரத்தில் நேர்மறையான வளர்சியையும் பதிவு செய்துள்ளன.


    பெரும் துறைமுகங்களில் கையாளப்பட்ட சரக்கு போக்குவரத்து :


    கொச்சி துறைமுகம் 16.52 சதவீத வளர்ச்சியை பதிவு செய்துள்ளது. அதற்கு அடுத்தபடியாக பாரதீப் 14.68 சதவீதம், கொல்கத்தா (ஹால்தியா உட்பட)13.61 சதவீதம், ஜே.என்.பி.டி. 6.2 சதவீதம் மற்றும் புதிய மங்களூர் துறைமுகம் 5.28 சதவீத வளர்ச்சியை பதிவு செய்துள்ளது.


    உரம் (105.88 சதவீதம்), பி.ஓ.எல். (20.62 சதவீதம்) மற்றும் கண்டெய்னர்கள் (12.46) சதவீதம்) போக்குவரத்து அதிகரிப்பு காரணமாக கொச்சின் துறைமுகம் வளர்ச்சி கண்டுள்ளது.

      * கொல்கத்தா துறைமுகத்தில் ஒட்டுமொத்த வளர்ச்சி 132.61 சதவீதமாகும். கொல்கத்தா டாக் சிஸ்டம் 3.45 சதவீத வளர்ச்சியை பதிவு செய்துள்ளது. ஆனால் ஹால்தியா டாக் வளாகம் 18.61 சதவீதம் என்ற நேர்மறையான வளர்ச்சியைக் கண்டுள்ளது. இது அனைத்து பெரும் துறைமுகங்களிலும் உயர்வானதாகும்.
      * தீன்தயாள் (காண்ட்லா) துறைமுகம் 110.10 மில்லியன் டன் (16.21 சதவீத பங்களிப்பு) என்ற அதிக அளவிலான சரக்குகளை கையாண்டுள்ளது. இதற்கு அடுத்தபடியாக பாரதீப் 102.01 மில்லியன் டன் (15.02 சதவீத பங்களிப்பு), ஜே.என்.பி.டி. 66.00 மில்லியன் டன் (9.72 சதவீத பங்களிப்பு) விசாகப்பட்டினம் 63.54 மில்லியன் டன் (9.35 சதவீத பங்களிப்பு) மற்றும் மும்பை 62.83 மில்லியன் டன் (9.25 சதவீத பங்களிப்பு) சரக்குகளைக் கையாண்டுள்ளது. பெரும் துறைமுக போக்குவரத்தில் இந்த ஐந்து துறைமுகங்களும் சுமார் 60 சதவீதத்தை கையாண்டுள்ளன.
      * பண்டக வாரியான விகித பங்களிப்பில் பி .ஓ.எல். அதிகபட்சமாக 31.55 சதவீதமாகவும், அதற்கு அடுத்தபடியாக கண்டெய்னர் 19.67 சதவீதம், அனல் மற்றும் புகை நிலக்கரி 14.02 சதவீதம், இதர அத்தியாவசிய சரக்கு 13.62 சதவீதம், கோக்கிங் மற்றும் இதர நிலக்கரி 7.45 சதவீதம், இரும்பு எஃகு மற்றும் பெல்லெட்கள் 7.15 சதவீதம், இதர திரவம் 4.33 சதவீதம், தயாரித்து முடிக்கப்பட்ட உரம் 1.11 சதவீதம் மற்றும் எஃப்.ஆர்.எம். 1.11 சதவீதமாக உள்ளது.

    ----

    
    
    (Release ID: 1528196) Visitor Counter : 236
    
    
      Read this release in: English
    
    
    

*