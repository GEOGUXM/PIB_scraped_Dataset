      புதிய மற்றும் புதுப்பிக்கத்தக்க எரிசக்தி அமைச்சகம்

      கிராமங்களில் எல்இடி பல்புகள் வழங்கும் மின்னொளி வாகனத்தைத் தொடங்கிவைத்தார் அமைச்சர் ஆர்.கே. சிங்
      Posted On: 14 APR 2018 5:29PM by PIB Chennai


    பாரத் ரத்னா டாக்டர் பீம்ராவ் அம்பேத்கரின் 127வது பிறந்தநாளையொட்டி,


    மத்திய மின்சாரம், புதுப்பிக்கத் தக்க மாற்று எரிசக்தித் துறை (தனிப்பொறுப்பு) இணையமைச்சர் திரு. ஆர்.கே. சிங், நலிந்த பிரிவினருக்கான பல்வேறு நலத் திட்டங்களை இன்று (2018, ஏப்ரல் 16) தொடங்கிவைத்தார்.


    பிகார் மாநிலம் ஆரா என்ற இடத்தில் எல்.இ.டி. பல்புகளை விநியோகம் செய்யும் “மின்னொளி வழங்கு வாகனத்தை” ( UJALA van ) அவர் கொடியசைத்துத் தொடங்கிவைத்தார். அத்துடன் பல்வேறு கிராமத் தன்னாட்சிப் பிரசார இயக்கத்தையும் அவர் தொடங்கிவைத்தார்.


    இதையொட்டிய நிகழ்ச்சியில் பேசியபோது அனைவருக்கும் 24 மணி நேரமும் மின்சாரம் கிடைப்பதற்கு மத்திய அரசு மேற்கொண்டுள்ள உறுதியை திரு. சிங் விவரித்தார்.


    “ சவுபாக்கியா ( Saubhagya ) திட்டத்தின் கீழ் ஒவ்வொரு வீடும் வரும் டிசம்பர் மாதத்தில் மின்சார இணைப்பைப் பெறும்” என்று அமைச்சர் தெரிவித்தார்.


    கிராமப் புறங்களில் புதுப்பிக்கத் தக்க மின்சாரத்தின் தேவை குறித்து விவரித்த அவர், “பொது மின்தொகுப்பிலிருந்து மின்சாரத்தைப் பெறாமல் தாங்களே மின்சாரத்தை உற்பத்தி செய்துகொள்வதன் மூலம் கிராமப்புறப் பெண்கள் அதிகாரம் பெற்றவர்கள் ஆகிறார்கள். அத்துடன் இந்த மின்சாச் சக்தி பள்ளி செல்லும் குழந்தைகளுக்குப் பெரிதும் பயன் அளிக்கும். அதனால், அவர்கள் பள்ளிப் பாடங்களைப் படித்து வாழ்க்கையில் முன்னேறலாம். அதன் மூலம் நலிந்த பிரிவினர் சமுதாயத்தின் இதர பிரிவினருடன் இணைந்து செயல்படவும் வழியேற்படும்” என்றார் அமைச்சர் திரு. சிங்.


    மின்னொளி வழங்கு வாகனம் பீகார் மாநிலம் முழுவதும் பயணம் செய்து எல்.இ.டி. பல்புகளை விநியோகம் செய்யும். அத்துடன், மின்சக்தியைச் சிக்கனமாகப் பயன்படுத்துவது, மின்சாரச் சேமிப்பு குறித்த விழிப்புணர்வுப் பிரசாரத்தையும் இந்த வாகனம் மேற்கொள்ளும். இதைப் போல் உஜ்வாலா திட்டத்தின் கீழ், நாடு முழுவதும் 16 ஆயிரம் கிராமங்களில் ஏழை எளியவர்களுக்காக, உன்னத ஜோதி,


    என்ற திட்டத்தின்கீழ் ரூ. 50 என்று மலிவான விலையில் இந்த பல்புகள் வழங்கப்படும்.


    மத்திய அரசு தொடங்கியுள்ள கிராமத் தன்னாட்சிப் பிரசாரம் சமூக நல்லிணக்கத்தை வலியுறுத்தும் வகையிலும் கிராமப்புறங்களில் மத்திய அரசு மேற்கொண்டுள்ள திட்டங்கள் குறித்து விளக்கும் வகையிலும் அமைந்திருக்கும். இந்தப் பிரசாரம் நாடு முழுவதும் 16 ஆயிரம் கிராமங்களில் 2018ம் ஆண்டு ஏப்ரல் 14ஆம் தேதி தொடங்கி, மே 5ஆம் தேதி வரையில் நடைபெறும்.


    ********

    
    
    (Release ID: 1529223) Visitor Counter : 54
    
    
      Read this release in: English