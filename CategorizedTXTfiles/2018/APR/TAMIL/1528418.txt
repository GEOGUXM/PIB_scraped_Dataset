      குடியரசுத் துணைத் தலைவர் செயலகம்

      மத்திய ரிசர்வ் போலீஸ் படை நாட்டின் வலிமையான உள்நாட்டுப் பாதுகாப்பு சாதனம்: குடியரசுத் துணைத் தலைவர்
      Posted On: 09 APR 2018 6:13PM by PIB Chennai


    “ மத்திய ரிசர்வ் போலீஸ் படை (சிஆர்பிஎப்) நாட்டின் உண்மையான வலிமையான சாதனமாகும்” என்று குடியரசுத் துணைத் தலைவர் எம். வெங்கைய நாயுடு புகழாராம் சூட்டினார்.


    “வீரர்கள் நாளை” ஒட்டி தில்லியில் இன்று நடந்த சிஆர்பிஎப் அதிகாரிகளின் அலங்கார அணிவகுப்பை ஏற்றுக் கொண்ட தீரச் செயலுக்கான பதக்கங்களை அளித்த பிறகு, சிஆர்பிஎப் படை வீரர்கள், அதிகாரிகளிடையே அவர் பேசினார். சிஆர்பிஎப் தலைமை இயக்குநர் திரு. ஆர்.ஆர். பட்நாகர் மற்றும் படை உயர் அதிகாரிகள் இந்நிகழ்ச்சியில் பங்கேற்றனர்.


    நிகழ்ச்சியில் பேசிய குடியரசுத் துணைத் தலைவர் சிஆர்பிஎப் வீரர்கள் ஆற்றிய பல்வேறு மகத்தான சேவைகளையும் தியாகங்களையும் நினைவுகூர்ந்தார். இன்றைய நிகழ்ச்சியில் பதக்கங்கள் உள்ளிட்ட அங்கீகாரத்தைப் பெற்ற வீரர்களையும் அவர் பாராட்டினார்.


    நாட்டின் பாதுகாப்பு, ஒருமைப்பாடு ஆகியவற்றை இக்கட்டான சூழ்நிலையில் காப்பதற்காக சிஆர்பிஎப் வீரர்கள் செய்த தியாகத்தை குடியரசுத் தலைவர் வெகுவாகப் புகழ்ந்தார். குறிப்பாக, நாடாளுமன்றத்தின் மீதான தாக்குதலை முறியடிப்பதற்காக உயிரைத் துச்சமென மதித்து செயல்பட்ட செயலையும் அயோத்தியில் மோதலைத் தடுக்க மேற்கொண்ட செயலையும் அவர் சுட்டிக் காட்டி புகழ்ந்தார். சிஆர்பிஎப் படை வீரர்களின்தீரச் செயல் நாட்டுக்கு உத்வேகம் அளிப்பதாக அவர் குறிப்பிட்டார் .


    குடியரசுத் துணைத் தலைவரின் உரை விவரத்தைக் காண்பதற்கான இணையதளம்: pib.nic.in

    
    
    (Release ID: 1528418) Visitor Counter : 36
    
    
      Read this release in: English , Hindi