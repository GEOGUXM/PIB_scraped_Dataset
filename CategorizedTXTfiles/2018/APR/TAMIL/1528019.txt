      நீர்வளத் துறை அமைச்சகம்

      நாட்டில் உள்ள 91 முக்கிய அணைகளின் நீர் இருப்பு ஒரு சதவீதம் அளவுக்கு சரிவு
      Posted On: 05 APR 2018 5:19PM by PIB Chennai


    நாட்டில் உள்ள 91 முக்கிய அணைகளில் 2018 ஏப்ரல் 5 ஆம் தேதியுடன் முடிவடைந்த வார நிலவரப்படி 42.973 பில்லியன் கனமீட்டர் அளவுக்கு நீர் இருப்பு உள்ளது. இது அணைகளின் மொத்த கொள்ளளவில் 27 சதவீதமாகும். 2018 மார்ச் 28 ஆம் தேதியுடன் முடிவடைந்த வாரத்தில் நீர் இருப்பு 28 சதவீதமாக இருந்தது. கடந்த ஆண்டு இதே காலத்துடன் ஒப்பிடுகையில், தற்போதைய நீர் இருப்பு 85 சதவீதமாக இருக்கிறது. இது 10 ஆண்டுகளின் சராசரியை விட 5 சதவீதம் குறைவாகும்.


    91 அணைகளின் மொத்த கொள்ளளவு 161.993 பில்லியன் கனமீட்டராகும். இவற்றில் 33 அணைகள் 60 மெகாவாட் அளவுக்கு புனல் மின்சார உற்பத்தித் திறன் கொண்டவையாகும்.


    தமிழ்நாடு, ஆந்திரா, தெலங்கானா, கர்நாடகா, கேரளா ஆகிய மாநிலங்களை கொண்ட தெற்கு மண்டலத்தில் 31 அணைகள் மத்திய நீர் ஆணையத்தின் கண்காணிப்பில் உள்ளன. இந்த அணைகளின் மொத்த கொள்ளளவு 51.59 பில்லியன் கனமீட்டராகும். தற்போது இந்த அணைகளின் 9.04 பில்லியன் கனமீட்டர் அளவுக்கே தண்ணீர் இருப்பு உள்ளது. இது மொத்த கொள்ளளவில் 18 சதவீதமாகும். கடந்த ஆண்டு இதே காலக்கட்டத்தில் 13 சதவீத அளவுக்கே நீர் இருப்பு இருந்தது.


    இமாச்சலப் பிரதேசம், ராஜஸ்தான், மேற்கு வங்கம், திரிபுரா, மகாராஷ்ட்ரா, உத்ரகாண்ட், ஆந்திரா, கர்நாடகா, கேரளா, தமிழ்நாடு ஆகிய மாநிலங்களில் உள்ள அணைகளில் கடந்த ஆண்டை விட நீர் இருப்பு அளவு ஓரளவுக்கு நன்றாகவே இருக்கிறது. தெலங்கானா, பஞ்சாப், ஜார்க்கண்ட், ஒடிசா, குஜராத், உத்தரப்பிரதேசம், மத்தியப் பிரதேசம், சத்தீஷ்கர் ஆகிய மாநில அணைகளில் தற்போதைய தண்ணீர் இருப்பு கடந்த ஆண்டை விட குறைவாகக் காணப்படுகிறது.


    கூடுதல் விவரங்களுக்கு http://www.pib.nic.in/ என்ற இணையதளத்தை பார்க்கவும்.

    
    
    (Release ID: 1528019) Visitor Counter : 39
    
    
      Read this release in: English