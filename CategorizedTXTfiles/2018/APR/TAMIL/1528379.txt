      குடியரசுத் தலைவர் செயலகம்

      ஈக்யுடோரியல் கினியாவின் தேசியச் சட்டப்பேரவையில் குடியரசுத்தலைவர் திரு ராம்நாத் கோவிந்த் ஆற்றிய உரை (ஏப்ரல் 8, 2018)
      Posted On: 09 APR 2018 11:24AM by PIB Chennai


    ஈக்யுடோரியல் கினியாவில் விரைவில் இந்தியா தனது தூதரகத்தை திறக்கும் என்று குடியரசுத்தலைவர் திரு ராம்நாத் கோவிந்த் அறிவித்துள்ளார். அந்த நாட்டின் தேசிய சட்டப்பேரவையில் அவர் இன்று (08.04.2018) உரையாற்றினார்.


    காலனி ஆதிக்கத்திலிருந்து ஈக்யுடோரியல் கினியா விடுதலை பெற்ற ஐம்பதாவது ஆண்டுக் கொண்டாட்டங்களிடையே தாம் இந்த நாட்டுக்கு வந்திருப்பது மகிழ்ச்சியளிப்பதாக அவர் கூறினார். சுதந்திரம் பெறுவதற்காக முந்தைய சந்ததியினர் எதிர்நோக்கிய சவால்களையும் மேற்கொண்ட போராட்டங்களையும் நினைத்துப் பார்க்க வேண்டிய தருணம் இது என்றார் அவர்.


    உலகின் புவியியல் மையமாகவும், நமது விண்வெளி மற்றும் கால உணர்வு மற்றும் நமது திசை நெறிப்படுத்தும் கருத்தின் மையமாகவும் உள்ள ஈக்யுடோரியல் கினியாவில், இத்தகைய மையப்பண்புகளையே தாம் எதிர்பார்ப்பதாகவும் அவர் கூறினார்.


    ஈக்யுடோரியல் கினியாவின் குடியரசுத்தலைவரின் தூய்மையான எரிசக்தி குறித்த அர்ப்பணிப்பு மிக ஆழமானது, மற்றவர்களிடையே எளிதில் பரவக்கூடியது என்று திரு ராம்நாத் கோவிந்த் கூறினார். நிலைத்த மேம்பாட்டுக்குப் பருவநிலை மாற்றத்தை எதிர்த்துப் போரிட வேண்டியது அவசியம் என்றும் இதன் மூலமே நம்மையும் எதிர்காலச் சந்ததியினரையும் பாதுகாக்க முடியும் என்றும் குறிப்பிட்ட திரு ராம்நாத் கோவிந்த், கடல்பகுதிகளில் அமைந்துள்ள ஈக்யுடோரியல் கினியா, இதனை வேறு எவரையும்விட நன்கு அறிந்துள்ளது என்று கூறினார்.


    ஈக்யுடோரியல் கினியா, கச்சா எண்ணெய் உற்பத்தியிலும் ஏற்றுமதியிலும் முக்கியப் பங்கு வகிக்கும் நாடு என்ற போதிலும், புதுப்பிக்கக்கூடிய எரிசக்தி, பருவநிலை மாற்ற பிரச்சினை ஆகியவற்றில் உறுதியுடன் இருப்பது அது குறுகிய கால லாபத்தை நீக்கி, நீண்டகால உலக நெடுநோக்குக்கு அளிக்கும் முக்கியத்துவத்தை கோடிட்டுக் காட்டுகிறது என்று கூறினார்.


    ஐ.நா. பாதுகாப்புச் சபைக்கு இரண்டு ஆண்டுக்காலத்துக்கு உறுப்பினராக ஈக்யுடோரியல் கினியா தேர்ந்தெடுக்கப்பட்டிருப்பதற்கு அவர் பாராட்டு தெரிவித்தார்.


    பயங்கரவாதம் பற்றி குறிப்பிட்ட திரு ராம்நாத் கோவிந்த், அதற்க எதிராக தற்போது இங்கும்அங்குமாக நடவடிக்கை எடுக்கப்படுவதாகவும், ஆனால் விரிவான ஒருமித்த உலக அணுகுமுறை இதற்கு அவசியம் என்றும் கூறினார். எனவே ஐ.நா.-வில் இந்தியா கொண்டுவந்துள்ள சர்வதேசப் பயங்கரவாதம் குறித்த விரிவான ஒப்பந்தத்தை விரைவில் நிறைவேற்ற இந்தியா ஈக்யுடோரியல் கினியாவின் ஆதரவை நாடுகிறது என்றும் அவர் கூறினார்.


    ஈக்யுடோரியல் கினியாவும், இந்தியாவும் ஒரே மாதிரியான பண்புகளைக் கொண்டுள்ளன. ஒரே மாதிரியான சவால்களை எதிர்கொண்டுள்ளன. ஈக்யுடோரியல் கினியா, ஆப்பிரிக்காவின் பொருளாதாரங்களில் ஒன்று, இந்தியா உலகின் மிகப்பெரிய, விரைவாக வளர்ந்துவரும் பொருளாதாரம் என்று அவர் கூறினார்.


    இரு நாடுகளும், எரிசக்தித்துறையில் வலுவான வர்த்தகத்தைக் கொண்டுள்ளன. இந்தியாவுக்கு இயற்கைவாயு வழங்கும் ஆதாரங்களில் முக்கியமான நம்பத்தகுந்த ஒரு நாடு ஈக்யுடோரியல் கினியா. இந்தியாவைப் பொறுத்தவரை கச்சா எண்ணெய் சுத்திகரிப்பில் வலுவான திறன்களை உருவாக்கியுள்ளோம். பெட்ரோலிய உற்பத்திப் பொருட்கள் தயாரிப்பிலும் ஈடுபட்டுள்ளோம்.


    இந்தப் பின்னணியில் இருநாடுகளும் இணைந்து செயலாற்ற முடியும். குறிப்பாக விவசாயம், சுரங்கம், மீன்வளம், பொதுச் சுகாதாரம், உணவுப்பதனீடு, தொலைத்தொடர்பு, தகவல் தொழில்நுட்பம் ஆகிய துறைகளில் ஒத்துழைப்பு இருதரப்புக்கும் நன்மை தரும்.


    ஆயிரக்கணக்கான ஆப்பிரிக்க மாணவர்கள் இந்தியப் பல்கலைக்கழகங்களில் படித்து வருகிறார்கள். மாணவர்களாக வரும் அவர்கள், பட்டதாரிகளாக, இந்தியாவின் நண்பர்களாக, தூதர்களாகத் தங்கள் தாய்நாடு திரும்புகிறார்கள். இந்தியாவின் உயர்கல்வி நிறுவனங்களில் மென்மேலும் கூடுதலான மாணவர்கள், கல்வி பயில வரவேண்டும் என்று திரு ராம்நாத் கோவிந்த் கூறினார். தொழில் பயிற்சி, திறன் மேம்பாடு, தொழில் முனைவுத்திறன் ஆகியவற்றில் ஒத்துழைப்பு நல்க இந்தியா மகிழ்ச்சியுடன் காத்திருக்கிறது என்றார்.


    ஈக்யுடோரியல் கினியா – இந்தியா பங்களிப்பு உடன்பாடு , இருநாடுகளுக்குமானது . அட்லாண்டிக் மற்றும் இந்துமா சமுத்திரங்கள் சகோதரிகள் , அதே போல அவற்றின் அமைப்புகளும் ஒன்றுக்கொன்று தொடர்புடையவை , அவற்றின் பாதுகாப்புச் சவால்கள் , பேரிடர் அச்சுறுத்தல்கள் ஆகியனவும் அவ்வாறே என்று திரு ராம்நாத் கோவிந்த் கூறினார்.


    இந்தச் சவால்களை ஒருங்கிணைந்த முயற்சியுடன் எதிர்கொள்ள வேண்டும். கடல்சார் பாதுகாப்பில் இரு நாடுகளும் மேலும் ஒத்துழைக்க வேண்டும். கடல்கள் நல்லிணக்கத்தையும் நட்பையும் வளர்த்து, வர்த்தகத்தையும் வியாபரத்தையும் மேம்படுத்துவதை உறுதி செய்ய இருநாடுகளும் சேர்ந்து உழைக்க வேண்டும்.


    காலனி ஆதிக்கத்தை வென்ற நாடுகள் என்ற முறையில் இந்தியாவம் , ஈக்யுடோரியல் கினியாவும் இந்த ஆதிக்கத்தின் வேறு வகை வடிவங்கள், நமது விண்வெளியையும், கணினிவெளியையும் பாதித்துவிடாமல் பார்த்துக்கொள்ள வேண்டும். ஐ.நா. பாதுகாப்புச் சபை உறுப்பினர் என்ற முறையில், ஈக்யுடோரியல் கினியாவுக்கு இதில் பெரும் பங்கு உள்ளது என்று இந்திய குடியரசுத்தலைவர் கூறினார்.


    இத்தகைய பொறுப்புக்களை நிறைவேற்றும் பணியில் இந்தியா உங்களுக்குத் தோள் கொடுக்கும், தேசிய மேம்பாட்டு இலக்குகளை நோக்கிய உங்கள் முன்னேற்றத்திற்கும் இந்தியா உறுதுணையாக இருக்கும். இந்திய அரசு, இந்திய மக்கள் சார்பிலும் என் சொந்தச் சார்பிலும், இந்த உறுதிமொழியை அளிப்பதில் நான் மகிழ்ச்சியடைகிறேன்.


    குடியரசுத்தலைவர் திரு ராம்நாத் கோவிந்தின் முழு உரைக்கு www.pib.nic.in என்ற வலைதளத்தைப் பார்க்கவும்.


    -------

    
    
    (Release ID: 1528379) Visitor Counter : 42
    
    
      Read this release in: English