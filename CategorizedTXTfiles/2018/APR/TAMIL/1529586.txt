      குறு சிறு மற்றும் நடுத்தர தொழில் துறை அமைச்சகம்

      ஊரகப்பகுதிகளில் வேலைவாய்ப்புக்காகச் சிறு, குறு மற்றும் நடுத்தர தொழில்கள் பிரிவின் கீழ் கூடுதலாக வேளாண் தொகுப்புகள் தேவை : கிரிராஜ் சிங்
      Posted On: 17 APR 2018 7:32PM by PIB Chennai


    மத்திய சிறு, குறு மற்றும் நடுத்தரத் தொழில் துறை (தனிப்பொறுப்பு) இணையமைச்சர் திரு. கிரிராஜ் சிங், சிறு, குறு மற்றும் நடுத்தர தொழில் அமைச்சகத்தின் கீழ் நடைபெற்ற நிறுவனங்கள் மேம்பாடு தொழில்நுட்ப மையங்கள் மற்றும் உபகரண அறைகள் மாநாட்டில் நிறைவுரையாற்றுகிறார்.


    மத்திய சிறு, குறு மற்றும் நடுத்தரத் தொழில் துறை அமைச்சகத்தின் கீழ் வேலைவாய்ப்புகளுக்காக மேலும் அதிக வேளாண் தொகுப்புகளை அமைக்க வேண்டியது அவசியம் என்று அத்துறைக்குத் தனிப்பொறுப்பு வகிக்கும் இணையமைச்சர் திரு. கிரிராஜ் சிங் வலியுறுத்தியுள்ளார். கிராமப்புறங்களில் மோசமான அளவுக்குப் பெண்களுக்கு வேலையிழப்பு ஏற்படுவதாகவும் அதனால் அவர்கள் நகரங்களுக்கு இடம்பெயரும் நிலை ஏற்பட்டுள்ளதாகவும் அவர் கூறினார். வேலையில்லாத் திண்டாட்டம் மற்றும் இடம்பெயர்தலைக் குறைக்க, வேளாண் தொகுப்புகள் ஊரகப் பகுதிகளில் அதிக வேலைகளை - குறிப்பாக பெண்களுக்கு - உருவாக்க பெரிதும் உதவும் என்று அவர் கூறினார்.


    மத்திய சிறு, குறு மற்றும் நடுத்தர தொழில்துறை அமைச்சகத்தின் கீழ் மேம்பாட்டு நிறுவனங்கள் தொழில்நுட்ப மையங்கள் மற்றும் உபகரண அறைகள் குறித்த இரண்டு நாள் மாநாட்டின் நிறைவுநாள் நிகழ்ச்சியில் அமைச்சர் உரையாற்றினார். சிறு, குறு மற்றும் நடுத்தரத் தொழில் அமைச்சகத்தின் வெற்றிகரமான தொழில் தொகுப்புகள் மற்றும் உபகரண அறைகள் குறித்த முயற்சிகளுக்கு விரிவான விளம்பரம் அளிக்கப்பட வேண்டுமென்று விருப்பம் தெரிவித்த அமைச்சர், இதன் மூலம் மேலும் அதிகமானோர் இத்தகைய தொகுப்புகளை அமைக்க முன்வருவார்கள் என்றும் கூறினார்.


    இந்த அமைச்சகத்தின் கீழ் பல்வேறு அமைச்சகங்களால் செயல்படுத்தப்படும் திட்டங்கள் கிராமப்பகுதியைச் சென்றடைய வேண்டியது அவசியம் என்றும் இதற்கு மேம்பாட்டு நிறுவனங்கள் மாவட்ட நிர்வாகங்களுடன் ஒத்துழைப்பு மேற்கொள்ள வேண்டுமென்றும் அமைச்சர் மேலும் தெரிவித்தார்.

    
    
    (Release ID: 1529586) Visitor Counter : 82
    
    
      Read this release in: English