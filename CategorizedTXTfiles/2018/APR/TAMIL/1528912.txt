      ரெயில்வே அமைச்சகம்

      ரயில்வேக்களில் உணவு சேவைகளை மேம்படுத்துவதற்காக உணவு மற்றும் பானங்கள் தொழில்துறையினருடன் திரு பியூஸ் கோயல் பேச்சுவார்த்தை
      Posted On: 12 APR 2018 6:01PM by PIB Chennai


    ரயில்வே மற்றும் நிலக்கரித் துறை அமைச்சர் திரு பியூஷ் கோயல், உணவு மற்றும் பானங்கள் தொழில்துறையினருடன் தானேயில் உண்ணாவிரதம் மேற்கொண்டிருந்த நிலையில், காணொலிக் காட்சி மூலம் கலந்துரையாடினார்.


    இந்திய ரயில்வேக்களில் உணவுச் சேவைகளை வழங்குவதில் முக்கியப் பங்காற்றும் உணவு மற்றும் பானங்கள் தொழில்துறையினர் எதிர்கொள்ளும் பிரச்சினைகள் மற்றும் ஆலோசனைகளை அறிந்து கொள்ளும் நோக்கத்துடன், இந்த கலந்துரையாடல் நடைபெற்றது.


    முக்கியமான உணவு மற்றும் பானத் தொழிலில் ஈடுபட்டுள்ள நிறுவனங்களின் பிரதிநிதிகளின் கலந்துரையாடல்களின்போது, கீழ்க்கண்ட பிரச்சினைகள் விவாதிக்கப்பட்டன:


      * மொபைல் உணவு வழங்கும் திட்டத்தில் வழங்கப்படும் உணவுப் பொருட்களின் விலை 2012 முதல் உயர்த்தப்படாதது.

      * விலைப்புள்ளிகள் குறியீட்டு எண் அடிப்படையில் உணவுப் பொருட்களின் விலை தன்னிச்சையாக உயர்த்தப்பட வேண்டும். ரயில்வேக்கள் உணவுப் பொருட்களின் விலைகளை அவ்வப்போது மாற்றியமைக்க வேண்டும்.
      * பல ஆண்டுகளாக உயர்த்தப்படாத விலைகள் கொண்ட உணவுப் பொருட்களின் தரம் பாதிப்படைந்துள்ளது.
      * சமையல் பெட்டி இணைக்கப்படாத ரயில்களில் உணவு வழங்க போதுமான ஏற்பாடுகள்.
      * விரும்பும் உணவுப் பொருள் பட்டியலை சுருக்க வேண்டுமென உறுப்பினர்கள் கேட்டுக் கொண்டனர். எட்டு முதல் 12 வகை சாப்பாடு வகைகள் மட்டுமே அனுமதிக்கப்படலாம். இதனால், அதிக கட்டணம் வசூலிப்பது குறைந்து, சேவைத் தரம் உயரும்.
      * உணவுப் பொருட்களின் விலைகள் ரூ.5 அல்லது அதன் மடங்குகளாக இருந்தால், அதிக கட்டணம் வசூலிப்பது தவிர்க்கப்படும். அனுமதியில்லாத உணவுப் பொருள் உற்பத்தி ரயில்களில் தவிர்க்கப்பட வேண்டும்.
      * நடைமேடைகளிலும், ரயில் நிலையங்களிலும் சூடான உணவு வழங்கும் இயந்திரங்களை அறிமுகப்படுத்துதல்.
      * உண்ணத் தயாரான உணவு மற்றும் மின்னணு உணவு வழங்கும் முறை அதிகரிக்கப்பட வேண்டும்.
      * ரயில்களில் உணவு வழங்கும் சேவைக்கான ஒப்பந்தக்காரர்கள் ஊழல் நடைமுறைகளை தவிர்த்து, வாடிக்கையாளர்களை இன்னலுக்குள்ளாக்குவதை நிறுத்த வேண்டும் என்று ரயில்வே அமைச்சர் வலியறுத்தினார்.
      * தற்போதுள்ள ஒப்பந்தங்களை ஆய்வு செய்து உணவுத் தரம், அடிப்படை வசதி, கட்டண மாற்றம் ஆகியவற்றை உரியவகையில் மேற்கொள்ள வேண்டும்.
      * உணவு ஒப்பந்தக்கார்கள் வழங்கும் சேவைகள் தரத்தில் எவ்வித சமரசமும் தவிர்க்கப்பட வேண்டும்.
      * உணவு சேவைகள் தொடர்பான புகார்களை குறைத்து, “ஆகா பிரமாதம்“ என்ற நிலையை ஏற்படுத்த ஒப்பந்தக்காரர்கள் முன்வர வேண்டும்.
      * உணவு வழங்கும் பணியாளர்களுக்கு தகுந்த ஆலோசனை மூலம் சேவை அன்பளிப்பு கேட்கும் நடைமுறையை எச்சரித்து நிறுத்த வேண்டும்.
      * இந்திய ரயில்வேயின் உணவுக்கு கூடுதல் கட்டணம் வசூலிப்பதை தடுக்க, பிஓஎஸ் கருவிகளை அதிக அளவில் பயன்படுத்த வேண்டும்.

    --------

    
    
    (Release ID: 1528912) Visitor Counter : 40
    
    
      Read this release in: English , Hindi
    
    
    

*