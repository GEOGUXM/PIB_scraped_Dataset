      குறு சிறு மற்றும் நடுத்தர தொழில் துறை அமைச்சகம்

      சிறு, நடுத்தர தொழில்களுக்கான சர்வதேச மாநாடு முதல் முறையாக புது தில்லியில் நடைபெறும்
      Posted On: 19 APR 2018 5:44PM by PIB Chennai


    முதல் முறையாக சிறு மற்றும் நடுத்தர தொழில்களுக்கான சர்வதேச மாநாடு புதுதில்லியில் நடைபெறுகிறது . ஏப்ரல் 22 ம் தேதி தொடங்கி , 24 ம் தேதி வரையில் நடைபெறும் இந்த மாநாட்டில் 31 நாடுகளிலிருந்து 150 தொழில்முனைவோர்களும் நாட்டின் பல்வேறு பகுதிகளிலிருந்து சுமார் 400 தொழில்முனைவோர்களும் வந்து கலந்து கொள்கிறார்கள் .


    சிறு , குறு , நடுத்தரத் தொழில்களுக்கான அமைச்சகம் இந்த மாநாட்டை நடத்துகிறது . மாநாடு தொடர்பாக 35 சர்வதேச தொழில் மேம்பாட்டு அமைப்புகளுடன் தொடர்பு கொண்டுள்ளது . அந்த அமைப்புகள் மூலம் சர்வதேச அளவிலான தொழில்முனைவோர் இந்த மாநாட்டில் பங்கு கொள்வதற்கு அழைப்பு விடுத்துள்ளது . மேலும் , இந்தியாவில் உள்ள தேர்ந்தெடுக்கப்பட்ட தொழில்முனைவோருடன் உலக நாட்டுத் தொழில்முனைவோர் நேரடியாகத் தொடர்பு கொள்ளவும் ஏற்பாடு செய்யப்பட்டுள்ளது .


    இந்த மாநாடு “ இந்தியாவில் உற்பத்தி செய் ” என்ற திட்டம் , மற்றும் மகளிர் தொழில்முனைவோருக்கு அதிகாரமளிக்கும் திட்டம் ஆகியவற்றை உள்ளடக்கிய இலக்கினைக் குறிக்கோளாகக் கொண்டு நடத்தப்படும் .


    இது குறித்து மேலும் விவரங்களை அறிந்துகொள்ள இணையதளம் : http://www.pib.nic.in/


    ***

    
    
    (Release ID: 1529693) Visitor Counter : 41
    
    
      Read this release in: English