      பாதுகாப்பு அமைச்சகம்

      ராணுவ கமாண்டர்கள் மாநாடு தொடக்கம்
      Posted On: 16 APR 2018 6:55PM by PIB Chennai


    இரண்டாண்டுக்கு ஒரு முறை நடைபெறும் ராணுவ கமாண்டர்களின் மாநாடு 2018, ஏப்ரல் 16ஆம் தேதி தில்லியில் தொடங்கியது.


    பாதுகாப்புத் துறை இணையமைச்சர் டாக்டர் சுபாஷ் ராமாராவ் பாம்ரே நிகழ்ச்சியில் பங்கேற்றுப் பேசுகையில், பாதுகாப்புச் சவால்களை எதிர்கொள்ளும் வகையில் இந்திய ராணுவம் ஆற்றிய அளப்பரிய சாதனைகளைப் பாராட்டினார். இவ்வாறு பாதுகாப்புக்கு ஏற்படும் அச்சுறுத்தல்களைத் தடுத்ததன் மூலம் நாட்டின் மேம்பாடு, முன்னேற்றம் ஆகியவற்றுக்கு வழியேற்பட்டுள்ளது என்றும் அவர் குறிப்பிட்டார். நட்பு நாடுகளுடன் இணைந்து மேற்கொள்ளும் பல்வேறு கூட்டு நடவடிக்கைகள் மற்றும் பயிற்சிகளைத் தொடர்ந்து மேற்கொண்டுவரும் இந்திய ராணுவத்தை அவர் பாராட்டினார்.


    “அதே சமயம் உள்நாட்டு, மற்றும் வெளிஎல்லைப் பாதுகாப்புச் சவால்களில் மிகப் பெரிய அளவில் மிகப் பெரிய பலத்துடன் தயாராக இருக்க வேண்டியதும் அவசியம்” என்று அமைச்சர் வலியுறுத்தினார்.


    “இந்திய ராணுவத்தின் செயல்திறனை மேம்படுத்துதல், படைகளை நவீனமாக்குதல், அவற்றுக்கெல்லாம் மேலாக, நல்ல கட்டமைப்பை மேம்படுத்துதல் ஆகிய தேவைகளைப் பூர்த்தி செய்வதில் மத்திய அரசு உறுதியாக இருக்கிறது” என்று டாக்டர் பாம்ரா கூறினார். முப்படைகளுக்கும் இடையில் ஒருங்கிணைந்த திறன் மேம்பாடு மூலம் நிதிஆதாரத்தை அதிகபட்ச அளவில் மேம்படுத்திக்கொள்ளலாம் என்று உறுதிபடக் கூறிய அமைச்சர், உள்நாட்டிலேயே தயாரிப்பது, தற்சார்பு நிலை ஆகியவற்றையும் குறிப்பிட்டார்.


    இந்திய ராணுவப் படையினரின் தலைவர் தலைமையில் நடைபெறும் மாநாட்டு அமர்வில் மூத்த கமாண்டர்கள் பங்கேற்றுப் பாதுகாப்பு, வெளியிலிருந்து வரும் அச்சுறுத்தல்கள், எதிரிகளிடமிருந்து தாக்குதல் ஏற்படும் அபாயம், அதைச் சமாளித்தல் ஆகியவை குறித்து விவாதிக்கிறார்கள்.


    ----

    
    
    (Release ID: 1529282) Visitor Counter : 21
    
    
      Read this release in: English