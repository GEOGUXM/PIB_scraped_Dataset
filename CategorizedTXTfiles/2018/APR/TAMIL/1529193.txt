      குடியரசுத் தலைவர் செயலகம்

      டாக்டர் அம்பேத்கரின் 127வது பிறந்த நாளையொட்டி மத்தியப் பிரதேசத்தில் குடியரசுத் தலைவர் பேச்சு
      Posted On: 14 APR 2018 5:25PM by PIB Chennai


    டாக்டர் பி.ஆர். அம்பேத்கரின் 127வது பிறந்தநாளையொட்டி, மத்தியப் பிரதேசம் மஹவ் நகரில் நடைபெற்ற நிகழ்ச்சியில் குடியரசுத் தலைவர் திரு. ராம்நாத் கோவிந்த் 14.04.2018 அன்று சிறப்புரை ஆற்றினார். முன்னதாக அவர் டாக்டர் அம்பேத்கர் நினைவிடத்தில் மலர் தூவி அஞ்சலி செலுத்தினார். டாக்டர் அம்பேத்கர் பிறந்த இடத்தில் அமைக்கப்பட்ட நினைவிடத்தில் அஞ்சலி செலுத்திய முதல் குடியரசுத் தலைவர் ராம்நாத் கோவிந்த் ஆவார்.


    பின்னர் கூட்டத்தில் பேசிய குடியரசுத் தலைவர், “டாக்டர் பி.ஆர். அம்பேத்கர் வழிகாட்டுதலில் தலைமையின் கீழ் உருவாக்கப்பட்ட இந்திய அரசியல் அமைப்புச் சட்டத்தின் கீழ் சமூக, பொருளாதார வேறுபாடுகளைக் கடந்து அனைத்து இந்தியர்களும் சமமான குடிமக்கள் என்ற நிலை உருவானது. ஒவ்வொரு இந்தியக் குடிமகனும் கவுரமான, கண்ணியமான வாழ்க்கை வாழ்வதற்கு இந்த அடிப்படை உரிமை உறுதி செய்கிறது. அதே சமயத்தில், அனைத்துக் குடிமக்களுக்கும் அவர்களின் பொருளாதார நிலை, சமூகப் பின்புலம் ஆகியவற்றைக் கருத்தில் கொள்ளாமல் வாக்களிக்கும் உரிமையையும் அரசியல் அமைப்புச் சட்டம் அளிக்கிறது.


    இந்த இரு உரிமைகளும் காலம்காலமாக ஒடுக்கப்பட்டோர், ஏழை மக்கள், நலிந்த பிரிவினர் ஆகியோருக்கு மிகவும் முக்கியத்துவம் வாய்ந்தன. அரசியல் அமைப்புச் சட்டம் அளித்துள்ள அனைத்து அதிகாரங்களையும் முறையாகக் கடைப்பிடிப்பதற்கு இந்த உரிமைகளும், டாக்டர் அம்பேத்கர் வலியுறுத்திய கல்வியும் மிக மிக முக்கியத்துவம் வாய்ந்தவை. நமது நாடு ஜனநாயக மரபுப்படி இயங்குகிறது. தேர்தல்கள் நடத்தப்பட்டு அரசாங்கங்கள் அமைக்கப்படுகின்றன. குடிமக்களின் எதிர்காலம் அதை நோக்கிய பாதையில் செல்கின்றது. இந்நிலையில், மக்களுக்குச் சவால்களையும் வாய்ப்புகளையும் எதிர்கொள்ள வேண்டும் என்பது குறித்தும் தங்களது ஜனநாயக உரிமைகளைப் புத்திசாலித்தனமாகப் பயன்படுத்த வேண்டிய தேவை குறித்தும் விழிப்புணர்வு ஊட்ட வேண்டியது அவசியம் ஆகும்” என்றார்.


    குடியரசுத் தலைவரின் உரையின் விவரத்தை அறிய இணையதளம் : http://pib.nic.in காணவும்.


    -----

    
    
    (Release ID: 1529193) Visitor Counter : 31
    
    
      Read this release in: English , Marathi