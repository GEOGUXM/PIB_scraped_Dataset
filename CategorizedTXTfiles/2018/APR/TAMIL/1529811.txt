      சுற்றுச்சூழல் மற்றும் வனத்துறை அமைச்சகம்

      தேசிய தூய்மைக் காற்றுத் திட்டத்தின் அக்கறைக் கொண்டோர் ஆலோசனைக் கூட்டம் சுற்றுச்சூழல் அமைச்சகத்தில் நிறைவடைந்தது
      Posted On: 20 APR 2018 7:14PM by PIB Chennai


    காற்று மாசுபடுவதற்கு எதிரான போரில் நகரத்துக்கு உரிய செயல் திட்டங்களை அமல்படுத்துவதற்கு முக்கிய கவனம் செலுத்த வேண்டும் என்றும் அதற்கு அனைத்து தொழில்நுட்ப கொள்கை ஆதரவு வழங்கப்படும் என்றும் மத்திய அரசு கூறியுள்ளது. புதுதில்லியில் இன்று (20.04.2018) சுற்றுச்சூழல், வனம், பருவநிலை மாற்றம் அமைச்சகத்தில் முடிவடைந்த தேசிய தூய்மைக் காற்றுத் திட்டத்தின் அக்கறை கொண்டோர் ஆலோசனைக் கூட்டத்தில் வலியுறுத்தப்பட்டது. இந்த இரண்டு நாள் கூட்டம் இன்று முடிவடைந்தது.


    மாநிலங்களின் அமலாக்க அனுபவத்திலிருந்து கிடைத்த ஆலோசனைகளில் மாநிலங்களில் தலைமைச் செயலாளர்கள் நிலைக் குழுக்களை அமைத்தல், பலதுறை ஒருங்கிணைப்புக்கு, பகுதிகளுக்கான குறிப்பிட்ட தரத்திற்கும், செயற்கைக்கோள் கண்காணிப்புக்கும், பிரச்சினைகள் அமலாக்கத்திற்கும், சிந்து, கங்கை சமவெளி படத்தொகுப்பு அமைப்பதற்கும் உதவியாக இருக்கும் என்றும் ஆலோசனை கூறப்பட்டது.


    அக்கறை கொண்டோர் ஆலோசனைக் கூட்டம் ஐரோப்பா, அமெரி்க்கா, சீனா, பிரேசில், ஜப்பான் மற்றும் உலக வங்கி நிபுணர்களுடன் கலந்தாலோசிக்க வாய்ப்பினை அளித்தது.


    விவாதங்களின் போது பல்வேறு சர்வதேச அனுபவங்கள் பகிர்ந்துகொள்ளப்பட்டன.


    இந்த இரண்டு நாள் அக்கறைகொண்டோர் கூட்டத்தின் முக்கிய நோக்கம் மாநில அரசு அமைப்புகளுடன் புதிதாக உருவாக்கப்பட்டுள்ள தேசிய தூய்மைக் காற்றுத்திட்டம் குறித்து கலந்தாலோசனை நடத்துவது மற்றும் திட்ட உருவாக்கம் மற்றும் நடைமுறையின் போது அவர்களது பங்கேற்பை உறுதி செய்வதும் ஆகும்.


    இருபது மாநிலங்கள், யூனியன் பிரதேசங்களைச் சேர்ந்த பிரதிநிதிகள் இந்த ஆலோசனைக் கூட்டத்தில் பங்கேற்றனர்.


    -----

    
    
    (Release ID: 1529811) Visitor Counter : 39
    
    
      Read this release in: English