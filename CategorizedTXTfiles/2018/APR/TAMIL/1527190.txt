      நிதி அமைச்சகம்

      திவால் தொழில்முறை வல்லுநர்களுக்கு அளிக்கப்படும் கட்டணம், பெருவணிக திவால் உறுதி நடைமுறைகளின்கீழ் ஆகும் இதர செலவுகளை முறைப்படுத்துவது தொடர்பான ஆலோசனைகளை இந்திய திவால் வாரியம் வரவேற்கிறது
      Posted On: 01 APR 2018 8:28PM by PIB Chennai


    இந்திய திவால் வாரியம், தொழில் முறையிலான திவால் வல்லுநர்களுக்கு அளிக்கப்படும் கட்டணம் மற்றும் பெருவணிக நிறுவனங்கள் திவால் உறுதி நடைமுறைகளின்கீழ், செய்யப்படும் இதர செலவுகளை முறைப்படுத்துவது தொடர்பான விவாத அறிக்கையை வெளியிட்டுள்ளது. இந்த அறிக்கையை www.ibbi.gov.in . என்ற வலைதளத்தில் காணலாம்.


    இந்திய திவால் வாரியம், விவாத அறிக்கை மீதான கீழ்க்காணும் விஷயங்கள் உள்ளிட்ட கருத்துகள் மற்றும் ஆலோசனைகளை வரவேற்கிறது.

     1. அறிக்கையில் பட்டியலிடப்பட்ட கட்டண விவரங்கள் விரிவானவையாக உள்ளனவா ? கட்டண விவரங்கள் வகைப்படுத்தப்பட்டுள்ளனவா? தயவுசெய்து மாற்றங்கள் வேண்டுமானால் ஆலோசனை வழங்கவும்.
     2. திவால் உறுதி நடைமுறைகளுக்கான செலவு, தொழில் முறையிலான திவால் வல்லுநர்களுக்கு அளிக்கப்படும் கட்டணம் உள்பட திவால் தொழில்முறை நிறுவனங்கள் மற்றும் இதர வல்லுநர்களுக்கான கட்டணங்கள் முறைப்படுத்தப்பட வேண்டுமா?
     3. இடைக்கால உறுதி வல்லுநர்கள் / உறுதி வல்லுநர்களின் கட்டணங்கள் மற்றும் திவால் தொழில்முறை முகமை அல்லது இந்திய திவால் வாரியத்தின் வலைதள வெளியீடுகளை தெரிவிக்க வேண்டுமா? இந்த கட்டண விவர வெளியீடு முறைப்படுத்துவதற்கு ஏற்றதா?
     4. தொழில் நிறுவனம் மற்றும் / அல்லது வாரியம் இடைக்கால வல்லுநர் மற்றும் திவால் உறுதி வல்லுநரின் கட்டணம் மற்றும் பெருவணிக திவால் உறுதி நடைமுறைகளுக்கான கட்டணங்கள் விஷயத்தில் சிறப்பான நடைமுறைகளை கையாள வேண்டுமா? சிறந்த நடைமுறையின் அம்சங்கள் என்னவாக இருக்க வேண்டும்? உறுதி கட்டணத்திற்கான சிறந்த நடைமுறை கட்டண ஒழுங்குபடுத்தலுக்கு போதுமானதாக இருக்குமா?
     5. பெருவணிக திவால் உறுதி நடைமுறைகளின்கீழ், பெறப்படும் சேவைகளுக்கான கட்டணங்கள் (வெளியீடுகள் மற்றும் சிறந்த நடைமுறைகளுக்கு அப்பால்) முறைப்படுத்தப்பட வேண்டுமா? அப்படியானால், பெருவணிக திவால் உறுதி நடைமுறைகளின் கீழ், இவர்கள் அனைவருக்கும் வழங்கப்படும் கட்டணங்கள் எவ்வாறு முறைப்படுத்தப்பட வேண்டும்? வல்லுநர்களுக்கான கட்டணங்களுக்கு வரம்பு, அடிப்படை மற்றும் கட்டுப்பாடு இருக்க வேண்டுமா? பெருவணிக கடனாளிகளின் மாறுபடும் அளவு சார்ந்த சதவிகிதம் இருக்க வேண்டுமா? பெருவணிக திவால் உறுதி நடைமுறைகள் வழங்கும் சேவைகளின் மனித உழைப்பு அடிப்படையில் கட்டணம் மதிப்பிடப்பட வேண்டுமா? இவற்றை விரிவாகத் தெரிவிக்கவும்.
     6. பெருவணிக திவால் உறுதி நடைமுறைகள் தொடர்பான கட்டணம் மற்றும் செலவுகள் எவ்வாறு தீர்மானிக்கப்பட வேண்டும்?, குறைக்கப்பட வேண்டும்?
     7. பெருவணிக திவால் உறுதி நடைமுறைகள் தொடர்பான கட்டணம் மற்றும் செலவுகள் குறித்து மேலும் ஆலோசனைகள் அல்லது கருத்துக்கள் உள்ளனவா?

    கருத்துகள் மற்றும் ஆலோசனைகளை feedback@ibbi.gov.in என்ற வகையில் 2018 ஏப்ரல் 20 ஆம் தேதிக்குள் மின்னஞ்சல் செய்யலாம்.

    
    
    (Release ID: 1527190) Visitor Counter : 63
    
    
      Read this release in: English
    
    
    

7.