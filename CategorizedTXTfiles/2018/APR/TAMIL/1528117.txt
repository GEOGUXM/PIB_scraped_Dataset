      பெண்கள் மற்றும் குழந்தை நலன் அமைச்சகம்

      அங்கன்வாடி மையங்களை நவீனமயமாக்கும் திட்டம்
      Posted On: 06 APR 2018 1:58PM by PIB Chennai


    ஒருங்கிணைந்த மேம்பாட்டு சேவைகள் திட்டத்தின் (ஐசிடிஎஸ் திட்டத்தின் கீழ் அங்கன்வாடி சேவைகள் என பெயர் மாற்றம் செய்யப்பட்டது) கீழ் அனைத்து மாநிலங்கள், யூனியன் பிரதேசங்களில் அங்கன்வாடி மைய கட்டடங்கள் கட்டும் பணி மேற்கொள்ளப்பட்டுள்ளது. நாடெங்கும் மகாத்மா காந்தி தேசிய ஊரக வேலைவாய்ப்பு உறுதித்திட்டத்துடன் இணைந்து 4 லட்சம் அங்கன்வாடி மைய கட்டடங்களை கட்டுவதற்கான கூட்டு நெறிமுறைகள் 17.02.2016 அன்று வழங்கப்பட்டுள்ளன.


    மாற்றியமைக்கப்பட்ட இந்த நெறிமுறைகளின்படி ஒரு லட்சம் புதிய அங்கன்வாடி மைய கட்டடங்கள் கட்டுவதற்கு ஒதுக்கீடு செய்யப்பட்டுள்ளது .


    நாடெங்கும் அங்கன்வாடி மையங்களை நவீனமயமாக்க மகளிர் குழந்தைகள் மேம்பாட்டு அமைச்சகம் தனியார் துறையினருடன் இணைந்து செயல்படுகிறது . 4000 அங்கன்வாடி மைய கட்டடங்கள் அமைப்பதற்கு வேதாந்தா நிறுவனத்துடன் அதன் கம்பெனி சமுதாய பொறுப்பு செயல்பாடுகளில் ஒரு பகுதியாக மகளிர் மற்றும் குழந்தைகள் மேம்பாட்டு அமைச்சகம் 21.09.2015 அன்று புரிந்துணர்வு ஒப்பந்தம் ஒன்றை செய்து கொண்டுள்ளது.


    நவீனமயமாக்கப்பட்ட அங்கன்வாடி மையங்கள் ஐசிடிஎஸ் திட்டத்தின் ஊட்டச்சத்து குறைவை எதிர்க்கும் நடவடிக்கையை அந்தத் திட்டத்தின் கீழ் வரும் அனைத்து 6 சேவைகளையும் வழங்குவதன் மூலம் மேற்கொண்டுள்ளது.


    மக்களவையில் இன்று (06.04.2018) மத்திய மகளிர் குழந்தைகள் மேம்பாட்டுத்துறை அமைச்சர் திருமதி . மேனகா சஞ்சய் காந்தி இத்தகவலை தெரிவித்தார் .

    
    
    (Release ID: 1528117) Visitor Counter : 175
    
    
      Read this release in: English