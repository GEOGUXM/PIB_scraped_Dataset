      குடியரசுத் துணைத் தலைவர் செயலகம்

      தகவல், நுண்ணறிவு, உணவு உற்பத்தி ஆகியவற்றில் விவசாயிகள் திறன் பெறுவதற்கு உதவ வேண்டும்: குடியரசுத் துணைத் தலைவர்
      Posted On: 18 APR 2018 8:34PM by PIB Chennai


    தகவலறிவு, நுண்ணறிவு, உற்பத்தி ஆகியவற்றில் விவசாயிகள் திறன் பெறச் செய்ய வேண்டும் என்று குடியரசுத் துணைத் தலைவர் எம். வெங்கைய நாயுடு அறிவுறுத்தியுள்ளார்.


    “விவசாயிகளின் வருவாயைப் பெருக்கும் வகையில் உயிர்ப்பன்மை மற்றும் நீடித்த வேளாண்மை” குறித்து மணிப்பூர் தலைநகர் இம்பாலில் நடைபெற்ற மாநில அளவிலான ஒருநாள் பயிலரங்கின் நிறைவு நிகழ்ச்சியில் அவர் ஏப்ரல் 18 ஆம் தேதி பேசினார். இந்தப் பயிலரங்கத்திற்கு மணிப்பூர் மாநில அரசு, மணிப்பூரில் உள்ள மத்திய வேளாண் பல்கலைக்கழகம் ஆகியவை ஏற்பாடு செய்திருந்தன. மணிப்பூர் மாநில ஆளுநர் டாக்டர் நஜ்மா ஹெப்துல்லா, முதலமைச்சர் திரு. பிரேன் சிங், மாநில வேளாண்மை மற்றும் கால்நடைப் பராமரிப்புத் துறை அமைச்சர் திரு. வி. ஹன்கன்லியன் ஆகியோர் நிகழ்ச்சியில் பங்கேற்றனர்.


    நிறைவுரை ஆற்றிய குடியரசுத் துணைத் தலைவர், ”வேளாண்மையின் நீடித்த வளர்ச்சிக்குத் தண்ணீர் சேமிப்பு மிகவும் இன்றியமையாதது என்றும் நீர் வளங்களைப் பாதுகாப்பது தற்போது மிகவும் அவசியமானது” என்றும் வலியுறுத்தினார்.


    “என்னைப் பொறுத்தவரையில், நீரைச் சேமிக்கக் குளங்களை அமைப்பது மட்டுமின்றி அப்படி உருவாக்கப்படும் நீர்த் தேக்கங்களை மழைநீரைச் சேகரித்து, சுற்றுச்சூழலுக்குச் சாதகமாக இருக்கும் வகையில் அமைக்கவேண்டும். அப்போதுதான் அவன் பல்லுயிர் அபிவிருத்திக்கான இடங்களாக மாறி, நீர் வளத்தை அதிகரிக்கச் செய்யும்” என்றும் திரு. வெங்கையா நாயுடு குறிப்பிட்டார்.


    “புவி வெப்பமடைதல் அதிகரித்துவருகிறது. இது எல்லா வழிகளிலும் நமது வாழ்க்கைக்கும் உயிர்களுக்கு கேடு விளைவிக்கிறது. பல்லுயிர்களைப் பாதுகாக்கும் போது, புவி வெப்பமடைதலால் நேரும் பாதிப்புகளை எதிர்கொள்வதன் மூலம் வேளாண் உற்பத்தியை நீடிக்கச் செய்யும் முயற்சியில் ஈடுபடவேண்டும். விவசாயிகளுடன் இது குறித்துப் பேச வேண்டும். புதிய உற்பத்திகளைக் கண்டறிந்து அவர்கள் அறியச் செய்யவேண்டும். மேம்பாட்டுக்காகப் புதிய நுட்பமான அறிவையும் அவர்களுடன் பகிர்ந்துகொள்ளவேண்டும்” என்றார்.


    “இந்தியாவில் வேளாண்துறை மிகப் பெரிய துறையாக விளங்குகிறது. அது நீடிக்கும் வகையிலும் பொருளாதாரத்துக்கு உதவும் விதத்திலும் வசீகரமாகவும் இருக்க வேண்டும். விவசாயிகள் வருவாய் ஈட்டும் வகையிலும் வேளாண் உற்பத்தியைப் பெருக்கும் வகையிலும் சுற்றுச்சூழல் நீண்டகாலம் பாது காப்பாக இருப்பதிலும் நாம் கவனம் செலுத்த வேண்டும்.


    வேளாண் துறையில் உற்பத்தியை மேம்படுத்துவதில் பாரம்பரிய உழவு முறை தொடங்கி, இன்றைய நவீன தொழில்நுட்பம் வரையிலான சிறந்த செயல்பாடுகள் முக்கியப் பங்கு வகிக்கின்றன. விவசாய உற்பத்தியைத் தீவிரமாக அதிகரிப்பதுடன், வெவ்வேறு வகையான விவசாயத்திலும் நாம் ஈடுபடவேண்டும். விவசாயிகள் உயர்வகைப் பழங்களை உற்பத்தி செய்தலிலும், காய்கறிகள், மூலிகைகள் போன்ற வேறுபட்ட விவசாய உற்பத்தியிலும் ஈடுபடுவதற்கு அவர்களை ஊக்கப்படுத்த வேண்டும்” என்றும் குடியரசுத் துணைத் தலைவர் எம். வெங்கையா கேட்டுக்கொண்டார் .


    ***

    
    
    (Release ID: 1529661) Visitor Counter : 44
    
    
      Read this release in: English