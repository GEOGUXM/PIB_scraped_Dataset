      குடியரசுத் துணைத் தலைவர் செயலகம்

      கல்வித் துறையில் உலகளாவிய சக்தியாக இந்தியா மீண்டும் உருவாகும்: குடியரசு துணைத் தலைவர்
      Posted On: 29 APR 2018 3:58PM by PIB Chennai


      கல்வித் துறையில் உலகளாவிய சக்தியாக இந்தியா மீண்டும் உருவெடுப்பதற்கான வாய்ப்பு உள்ளது என்று குடியரசு துணைத் தலைவர் திரு. எம். வெங்கையா நாயுடு கூறியுள்ளார். உலகத் தரத்திலான தரமான கல்வியை அளிக்கும் வகையில் பாடத் திட்டத்தை மாற்றி அமைக்கவும், உள்கட்டமைப்புகளை மேம்படுத்தவும் அவர் அழைப்பு விடுத்துள்ளார்.


      கேரள மாநிலம் காசர்கோடுவில் கேரள மத்திய பல்கலைக்கழகத்தின் புதிய வளாகத்தை தொடங்கி வைத்து இந்தக் கல்வி நிறுவனத்தை நாட்டுக்கு அர்ப்பணித்த பின்னர் அங்கு கூடியிருந்தவர்களிடையே அவர் உரையாற்றினார். இந்தியா முன்பு உலகின் குருவாக (விஸ்வகுரு) என அறியப்பட்டது என்றும் உலகம் முழுவதிலுமிருந்தும் மக்கள் இங்கு வந்து பயின்று பல்வேறு தலைப்புக்களில் அறிவாற்றல் மற்றும் நிபுணத்துவத்தை பெற்று வந்ததாகவும் அவர் கூறினார்.


      தனியார் கல்வி நிறுவனங்களில் இருந்து இது போன்ற மத்திய பல்கலைக்கழகங்கள் வரை ஒவ்வொரு கல்வி அமைப்பும் இயந்திர கதியில் பணியாற்றி 21ம் நூற்றாண்டின் தேவைக்கு ஏற்ப கல்விக் கட்டமைப்பை மாற்றியமைத்து, கல்வி மற்றும் புதுமைகள் துறையில் இந்தியாவை முன்னணி நாடாக ஆக்க வேண்டும் என குடியரசு துணைத் தலைவர் குறிப்பிட்டார்.


      வரும் காலங்களில் அறிவியல் மற்றும் தொழில்நுட்பம் உள்ளிட்ட பல்வேறுபடிப்புகள் பல்வேறு மாநிலங்களில் அந்தந்த உள்ளூர் மொழியில் பயிற்றுவிக்கப்படும் என குடியரசு துணைத் தலைவர் நம்பிக்கை தெரிவித்தார்.


      பெண்கள் மற்றும் சிறுமிகள் மீது அதிகரித்துவரும் கொடுமைகள் குறித்து கவலை தெரிவித்த அவர், இந்த பிரச்சனைக்கு தீர்வு காண சிந்தனை மாற்றம் தேவை என்று கூறினார். பெண்கள் மீதான தாக்குதல் மற்றும் சாதி பாகுபாடு போன்ற சமூக கேடுகளுக்கு எதிராக மக்கள் அனிவரும் இணைந்து போராட வேண்டியதன் அவசியம் குறித்து அவர் வலியுறுத்தினார்.


      *****

    
    
    (Release ID: 1530847) Visitor Counter : 26
    
    
      Read this release in: English , Malayalam