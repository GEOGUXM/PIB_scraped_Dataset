      பெட்ரோலியம் மற்றம் இயற்கை எரிவாயு அமைச்சகம்

      எரிசக்தி குறித்த ராஜீய உத்தி: இந்திய – அமெரிக்க கூட்டு அறிக்கை
      Posted On: 17 APR 2018 3:46PM by PIB Chennai


    எரிசக்தித் துறையில் ராஜீய கூட்டுறவை மேற்கொள்வது தொடர்பாக இன்று (2018, ஏப்ரல் 17) நடைபெற்ற கூட்டத்தின் தொடக்க நிகழ்ச்சியில் மத்திய பெட்ரோலியம் மற்றும் இயற்கை வாயுத் துறை அமைச்சர் தர்மேந்திர பிரதான், அமெரிக்க எரிசக்தித் துறை அமைச்சர் ரிக் பெர்ரியும் கூட்டுத் தலைமை வகித்தனர்.


    இரு நாடுகளும் எரிசக்தித் துறையில் மேற்கொள்ளும் ஒத்துழைப்பின் முக்கியத்துவத்தை இந்தக் கூட்டாண்மை உறுதி செய்கிறது.


    இந்தக் கூட்டாண்மையின் மூலம் அமெரிக்காவும் இந்தியாவும் சேர்ந்து எரிசக்திப் பாதுகாப்பு, எரிசக்தி விரிவாக்கம், அனைத்து மின்சக்தி நிறுவனங்களிலும் புதுமையைக் கடைப்பிடித்தல், இரு தரப்பு ராஜீய உத்தியை உயர்த்திப் பிடித்தல், தொழில்களுக்கு உரிய வசதியை அளித்தல் ஆகியவை மேம்படும்.


    இந்தக் கூட்டாண்மையின்படி நான்கு முக்கியமான விஷயங்களில் ஒத்துழைப்பு தொடரும்: 1) எண்ணெய் மற்றும் எரிவாயு, 2) மின்சாரம் மற்றும் எரிசக்தித் திறன், 3) புதுப்பிக்கத் தக்க எரிசக்தி மற்றும் நீடித்த வளர்ச்சி, 4) நிலக்கரி.


    இந்த ராஜீய உத்தியை முழுமையாகச் செயல்படுத்துவதன் முதல் கட்டமாக அமெரிக்க-இந்திய எரிவாயு பணிக்குழு அமைப்பது குறித்த அறிவிப்பு வெளியிடப்பட்டது. இந்தப் பணிக்குழு அமெரிக்க, இந்திய தொழில் வல்லுநர் குழுவை நியமிக்கும். அக்குழு இந்திய பொருளாதார மேம்பாட்டுக்காக எரிவாயுவுக்கு முக்கியத்துவம் தரும் தொலைநோக்குச் சிந்தனைகளையுடன், புதுமையான கொள்கை குறித்த பரிந்துரைகளைச் சிந்தித்து, மேம்படுத்தி இந்திய அரசுக்குத் தெரிவிக்க வேண்டும்.


    *****

    
    
    (Release ID: 1529394) Visitor Counter : 35
    
    
      Read this release in: English