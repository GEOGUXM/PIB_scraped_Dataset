      உள்துறை அமைச்சகம்

      “பெண்கள் மாற்றத்திற்கான தூண்டுகோல்கள்” : மத்திய உள்துறை அமைச்சர்
      Posted On: 06 APR 2018 3:55PM by PIB Chennai


    சமுதாய மாற்றத்திற்கான தூண்டுகோல்களாக பெண்கள் திகழ்கிறார்கள் என்று மத்திய உள்துறை அமைச்சர் திரு .ராஜ்நாத் சிங் கூறியுள்ளார். இந்திய தொழில் வர்த்தக சபைகளின் கூட்டமைப்பான ஃபிக்கி ஏற்பாடு செய்திருந்த, 2017-18-ம் ஆண்டுக்கான இளம்பெண் சாதனையாளர்கள் விருது வழங்கும் விழாவில் பேசிய திரு. ராஜ்நாத் சிங், மக்கள் தொகையில் பாதியாக உள்ளவர்களுக்கு சமத்துவம் கிடைக்காமல் நாடு முன்னேற முடியாது என்று கூறினார். பெருவாரியான திறமையும், ஊக்கமும், தகுதியும் நிறைந்த பெண்களை கொண்ட இந்தியா வளர்ந்த நாடாக உருவாவதை எந்த சக்தியாலும் தடுக்க முடியாது என்று அவர் கூறினார்.


    காவல் துறையில் பெண்களுக்கு 33 சதவீத இடஒதுக்கீடு வழங்குவது குறித்து குறிப்பிட்ட மத்திய உள்துறை அமைச்சர், மத்திய ஆயுத காவல் படையில் பெண்களின் பிரதிநிதித்துவம் தற்போது மிக வேகமாக அதிகரித்து வருகிறது என்று கூறினார். பெண் தொழில் முனைவோரை ஊக்குவிக்கும் வகையில் அடிப்படை மற்றும் நடைமுறையில் பல்வேறு மாற்றங்களை அரசு செயல்படுத்தி வருவதாக அவர் கூறினார். பெண்கள், தாழ்த்தப்பட்டோர், பிற்படுத்தப்பட்டோர் மற்றும் நலிவடைந்த பிரிவினருக்கு கடன் வழங்குவதற்கு நிதி நிறுவனங்களுக்கு மத்திய அரசு உத்தரவிட்டுள்ளதாக திரு.ராஜ்நாத் சிங் தெரிவித்தார். பெண்கள் அதிகாரம் பெறுவதன் மூலம் அடுத்த 5 ஆண்டுகளில் புதிய இந்தியா உருவாகும் என்று அவர் குறிப்பிட்டார்.

    
    
    (Release ID: 1528199) Visitor Counter : 42
    
    
      Read this release in: English , Marathi