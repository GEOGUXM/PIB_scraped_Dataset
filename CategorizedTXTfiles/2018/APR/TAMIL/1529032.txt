      குடியரசுத் தலைவர் செயலகம்

      டாக்டர். பி.ஆர். அம்பேத்கரின் பிறந்தநாளையொட்டி குடியரசுத் தலைவர் வாழ்த்து
      Posted On: 13 APR 2018 4:48PM by PIB Chennai


    டாக்டர் . பி . ஆர் . அம்பேத்கரின் பிறந்தநாளையொட்டி , நாட்டு மக்களுக்கு குடியரசுத் தலைவர் திரு . ராம் நாத் கோவிந்த் வாழ்த்து தெரிவித்துள்ளார் .


    குடியரசுத் தலைவர் தமது வாழ்த்துச் செய்தியில் , “ டாக்டர் . பி . ஆர் . அம்பேத்கரின் பிறந்தநாளை முன்னிட்டு , நமது தேசிய வாழ்வின் சின்னமாக த் திகழும் அவருக்கு நான் மரியாதை செலுத்துகிறேன் . நாட்டு மக்கள் அனைவருக்கும் எனது அன்பான வாழ்த்துக்களைத் தெரிவித்துக் கொள்கிறேன் . டாக்டர் . அம்பேத்கர் ஒரு பன்முக ஆளுமைக் கொண்டவர் ஆவார் . சமுதாயம் மற்றும் நாட்டின் மீதான அவரது தாக்கம் அப்போதும் பொருத்தமாக இருந்தது . வருங்காலத்திலும் பொருத்தமாக இருக்கும் . கல்வியாளராக , பொருளாதார நிபுணராக , அறிஞராக , தத்துவ ஞானியாக , இணையற்ற சட்ட மேதையாக , அரசியல் சாசனச் சிற்பியாக அவர் திகழ்ந்தார் . எல்லாவற்றுக்கும் மேலாக , சமுதாயச் சீர்திருத்தம் , பெண்களுக்குச் சட்டப்பூர்வ வாய்ப்புகள் , மக்களுக்கு உரிமைகள் ஆகியவற்றுக்காகப் போராடிய ஆர்வலாக அவர் திகழ்ந்தார் .


    சாதி மற்றும் இதர காழ்ப்புணர்ச்சிகள் இல்லாத , பொருளாதாரச் சமத்துவம் , பெண்கள் மற்றும் பாரம்பரியமாக ஒதுக்கப்பட்ட பிரிவினருக்குச் சமுதாய உரிமைகளை உறுதி செய்யும் , சிறப்பான , நியாயமான சமுதாயத்தைக் கொண்ட நவீன இந்தியாவை உருவாக்க , தமது வாழ்நாள் முழுவதும் டாக்டர் . அம்பேத்கர் போராட்டத்தை மேற்கொண்டார் . அவருடைய கொள்கைகளும் , சட்டத்தின் ஆட்சி மீதான நம்பிக்கையும் , அரசியல் நிர்ணய சபையின் மிகச்சிறந்த கருத்துக்களாகப் பரிணமித்தன . இந்தியக் குடியரசுக்கு ஒளிவிளக்காக வழிகாட்டிவரும் நமது அரசியல் சாசனத்தின் தலைமைச் சிற்பியாக அவர் கருதப்படுவது மிகவும் பொருத்தமாகும் .


    சொந்த வாழ்க்கையில் பல சவால்களைச் சந்தித்தப்போதிலும் , டாக்டர் . அம்பேத்கரிடம் வெறுப்புணர்வு , கோபம் ஆகியவை இருந்ததில்லை . இதற்காகவும் , அவருடைய ஏராளமான சமூக , அரசியல் , நிபுணத்துவ , பங்களிப்புகளுக்காகவும் அவர் நமக்குத் தொடர்ந்து ஓர் அடையாளமாகத் திகழ்கிறார் . மனிதச் சுதந்திரம் மற்றும் தனிநபர் கண்ணியம் ஆகியவற்றின் பிரபஞ்சச் சின்னமாக அவர் ஒளிர்கிறார் . டாக்டர் . அம்பேத்கரின் ஆளுமை , அனைத்து பரிமாணங்களுடன் கூடிய செய்திகள் ஆகியவற்றை பாராட்டி மகிழ வேண்டியது மிகவும் முக்கியமாகும் . அவற்றை நாம் அடிக்கடிச் செய்வதுபோல பிரித்துப் பார்க்கக் கூடாது .


    இந்த வரலாற்று நாயகர் மற்றும் மிகச் சிறந்த இந்தியரிடமிருந்து நாம் உத்வேகம் பெறுவோம் . டாக்டர் . அம்பேத்கர் நமக்காகவும் , வருங்காலத் தலைமுறையினருக்காகவும் , உருவாக்கி செழுமைப்படுத்திய குடியரசின் மாண்புடன் , பாகுபாடற்ற நீதி , சமத்துவம் மற்றும் முன்னேறிய இந்தியாவை கட்டமைப்பதே நாம் அவருக்குச் செலுத்தும் சிறந்த மரியாதையாக இருக்கும் ” என்று கூறியுள்ளார் .


    -----

    
    
    (Release ID: 1529032) Visitor Counter : 86
    
    
      Read this release in: English , Marathi