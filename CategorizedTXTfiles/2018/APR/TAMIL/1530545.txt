      ரெயில்வே அமைச்சகம்

      இந்திய ரயில்வேயில் ஆளில்லாத லெவல் கிராசிங்குகளை இல்லாமல் ஆக்குவது குறித்த இயக்கத் திட்டம் பற்றித் திரு. பியூஷ் கோயல் ஆய்வு மேற்கொண்டார்
      Posted On: 26 APR 2018 7:36PM by PIB Chennai


    ரயில்வே அமைச்சர் திரு. பியூஷ் கோயல் தலைமையில் புதுதில்லியில் நடைபெற்ற முக்கியக் கூட்டத்தில் ரயில்வே வாரியத்தலைவர் மற்றும் உறுப்பினர்கள், ரயில்வே பாதுகாப்புத் தலைமை ஆணையர், ஐந்து ரயில்வே மண்டலங்களின் பொது மேலாளர்கள் மற்றும் இதர மூத்த அதிகாரிகள் கலந்துகொண்டனர். இந்தக் கூட்டத்தில் இந்திய ரயில்வேயின் ஆளில்லாத லெவல் கிராசிங்குகளை அடியோடு அகற்றும் திட்டம் பற்றி அமைச்சர் ஆய்வு மேற்கொண்டார். குஷிநகர் விபத்தில் உயிரிழந்தவர்களுக்கு அஞ்சலி செலுத்தும் வகையில் இரண்டு நிமிடம் மவுனம் அனுசரித்த பின்னர் கூட்டம் தொடங்கியது.


    இந்திய ரயில்வே போக்குவரத்தில், ஆளில்லாத லெவல் கிராசிங்குகளை அகற்றுவதில் குறிப்பிடத்தக்க முன்னேற்றம் ஏற்பட்டுள்ளது. ஏ,பி,சி மார்க்கங்களில் தற்போது வெறும் 58 ஆளில்லாத லெவல் கிராசிங்குகள் மட்டுமே உள்ளன.


    ஆளில்லாத லெவல் கிராசிங்குகளில் ஏற்படும் விபத்துக்களைக் குறைப்பதற்கான பல்வேறு நடவடிக்கைகளை இந்திய ரயில்வே எடுத்ததன் பயனாக, கடந்த நான்கு ஆண்டுகளில் விபத்துகள் 79 சதவீதம் அளவுக்குக் குறைந்துள்ளன. (2013-14-ம் ஆண்டில் 47-ஆக இருந்த விபத்துக்களின் எண்ணிக்கை 2017-18-ல் 10-ஆகக் குறைந்துள்ளது).


    எஞ்சியுள்ள ஆளில்லாத லெவல் கிராசிங்குகளை அகற்ற, இத்தகைய இடங்களில் கேட்டுகளை ஏற்படுத்தி ஆட்களைப் பணியில் அமர்த்துவது, ரயில்வே சுரங்கப்பாதைகளை அமைப்பது, மேம்பாலங்களை அமைப்பது, வாகனங்களின் தடத்தை மாற்றியமைப்பது உள்ளிட்ட பல்வேறு நடவடிக்கைகள் குறித்துத் தற்போது திட்டமிடப்பட்டுள்ளது.


    இந்திய ரயில்வேயில் பயணிகள் பாதுகாப்புக்கு முன்னுரிமை அளிக்கப்படும் என்று திரு. பியூஷ் கோயல் உறுதிப்படத் தெரிவித்தார். காப்பாற்றப்படும் ஒவ்வோர் உயிரும், அதற்கு ஈடான தங்கத்திற்குச் சமம் என்று அவர் கூறினார்.


    மேலும் விவரங்களுக்கு www.pib.nic.in என்ற வலைதளத்தைப் பார்க்கவும்.


    ----

    
    
    (Release ID: 1530545) Visitor Counter : 22
    
    
      Read this release in: English