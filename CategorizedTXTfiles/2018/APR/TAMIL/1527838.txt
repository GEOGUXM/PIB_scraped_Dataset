      PIB Headquarters

      சி.ஆர்.பி.எஃப். காவலர்கள் பயிற்சி நிறைவு அணிவகுப்பு
      Posted On: 05 APR 2018 3:32PM by PIB Chennai


    மத்திய ரிசர்வ் போலீஸ் படை (சி.ஆர்.பி.எப்) காவலர்கள் பயிற்சி நிறைவு மற்றும் உறுதியேற்பு அணிவகுப்பு, ஆவடியில் நாளை வெள்ளிக்கிழமை (06.04.2018) நடைபெறுகிறது. ஆவடி சி.ஆர்.பி.எஃப். மண்டல பயிற்சி மையத்தில் பயிற்சி பெற்று வந்த 423-ஆவது தொகுதியைச் சேர்ந்த 1,313 புதிய காவலர்கள் தங்களது பயிற்சியை நிறைவு செய்துள்ளனர். இதனைத் தொடர்ந்து பணியில் சேர்வதற்கான உறுதியேற்பு மற்றும் பயிற்சி நிறைவு அணிவகுப்பு நாளை காலை 8 மணி அளவில் ஆவடி சி.ஆர்.பி.எஃப். மண்டல பயிற்சி மையத்தில் உள்ள அணிவகுப்பு மைதானத்தில் நடைபெறுகிறது. சி.ஆர்.பி.எஃப் - பின் கூடுதல் தலைமை இயக்குநர் (பயிற்சி) திரு எஸ்.என்.ஸ்ரீவஸ்தவா இந்த நிகழ்ச்சிக்கு தலைமை விருந்தினராக கலந்து கொள்கிறார்.


    ***

    
    
    (Release ID: 1527838) Visitor Counter : 61