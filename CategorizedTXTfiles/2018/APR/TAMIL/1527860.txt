      பெண்கள் மற்றும் குழந்தை நலன் அமைச்சகம்

      பஞ்சாயத்துக்களுக்கு தேர்ந்தெடுக்கப்பட்ட பெண் பிரதிநிதிகளுக்கான தீவிரப்பயிற்சித் திட்டம்
      14 மாநிலங்கள் / யூனியன் பிரதேசங்கள் ஆகியவற்றைச் சேர்ந்த 406 மாவட்டங்களிலிருந்து 18,578 மகளிர் தேர்ந்தெடுக்கப்பட்ட பிரதிநிதிகள் இதுவரை பயிற்சி பெற்றுள்ளனர்.

      Posted On: 04 APR 2018 6:00PM by PIB Chennai

    ”பஞ்சாயத்து ராஜ் அமைப்புகளுக்கு தேர்ந்தெடுக்கப்பட்ட பெண் பிரதிநிதிகள் திறன் வளர்ப்புத்திட்டம்” என்ற திட்டத்தை மத்திய மகளிர் மற்றும் குழந்தைகள் மேம்பாட்டு அமைச்சகம் அமல்படுத்தி வருகிறது. இந்தத் திட்டத்தை பொது ஒத்துழைப்பு மற்றும் குழந்தைகள் மேம்பாட்டிற்கான தேசிய நிறுவனத்தை அமல்படுத்தி வருகிறது. இந்த நிறுவனம் மத்திய அரசின் மகளிர் மற்றும் குழந்தைகள் அமைச்சகத்தின் கீழ் செயல்படும் தன்னாட்சி நிறுவனமாகும்.


    தேர்ந்தெடுக்கப்பட்ட பெண் பிரதிநிதிகள் பயிற்சி இரண்டடுக்கு பயிற்சித் திட்டத்தின் மூலம் வழங்கப்படுகிறது. முதல் கட்டமாக பஞ்சாயத்துராஜ் நிறுவனங்கள் மற்றும் வளப்பயிற்சியாளர்கள், தலைமைப் பயிற்சியாளர்கள் ஆகியோருக்கு 2017 நவம்பர் 27-ம் தேதி தீவிரப் பயிற்சி அளிக்கப்பட்டது. 2-வது கட்ட பயிற்சி இந்த தலைமை பயிற்சியாளர்கள் மூலம் அளிக்கப்படுகிறது. தற்போதைய நிலையில் 424 தலைமைப் பயிற்சியாளர்கள் 14 மாநிலங்கள் யூனியன் பிரதேசங்களில் உள்ள 406 மாவட்டங்களைச் சேர்ந்த 18,528 தேர்ந்தெடுக்கப்பட்ட பெண் பிரதிநிதிகளுக்கு பயிற்சி அளித்துள்ளனர். பிரதமரின் நெடுநோக்கான நாட்டை, மகளிர் மேம்பாடு என்ற நிலையிலிருந்து மகளிர் தலைமையிலான மேம்பாடு என்ற நிலைக்கு கொண்டு செல்வதில் இந்தத் திட்டம் மிகவும் பயனுள்ளதாக இருக்கும்.


    பெரும் எண்ணிக்கையில் தேர்ந்தெடுக்கப்பட்ட பெண் பிரதிநிதிகள் உள்ளாட்சி அமைப்புகளில் பெரிய அளவில் தேர்ந்தெடுக்கப்பட்டு பணியில் இருந்தாலும் அவர்களது பங்கு திறம்பட்டதாக இல்லை என்பதை உணர்ந்த மத்திய மகளிர் மற்றும் குழந்தைகள் மேம்பாட்டு அமைச்சர் திருமதி. மேனகா சஞ்சய் காந்தி இத்திட்டத்தை தொடங்கி வைத்தார். தேர்ந்தெடுக்கப்பட்ட பெண் பிரதிநிதிகளை மாற்றத்தின் முகவர்களாக உருவாக்குவதை நோக்கமாகக் கொண்டு இத்திட்டம் செயல்படுகிறது. அரசின் பல்வேறு திட்டங்களை சிறப்பாக அமல்படுத்துவதற்கு தேவையான நிர்வாக திறன்களை அவர்களுக்கு வழங்கவும் அவர்களது தலைமைப் பண்புகளை மேம்படுத்தவும் திட்டம் வகை செய்கிறது. தேர்ந்தெடுக்கப்பட்ட பிரதிநிதிகளுக்கு நாட்டில் இதுவரை நடைபெறும் பொதுப்பயிற்சிகள் பாலின அம்சத்தை விரிவாக கையாளவில்லை. மேலும் மகளிர் பிரதிநிதிகள் அடித்தள நிலையில் எதிர்கொள்ளும் குறிப்பிட்ட சவால்களை தீர்த்து வைக்கவும் உதவவில்லை. நாடெங்கும் மொத்தம் 14 லட்சத்திற்கும் அதிகமான தேர்ந்தெடுக்கப்பட்ட பெண் பிரதிநிதிகள் உள்ளனர்.


    பெண்கள் மற்றும் குழந்தைகள் பாதுகாப்புக்கான சட்டங்கள் மத்திய மாநில மேம்பாட்டு திட்டங்கள், தகவல் செய்தித்தொடர்பு தொழில்நுட்பம் போன்றவற்றில் தேர்ந்தெடுக்கப்பட்ட பெண் பிரதிநிதிகளுக்கென பயிற்சித் திட்டத் தொகுதிகளை மகளிர் மற்றும் குழந்தைகள் மேம்பாட்டு அமைச்சகம் உருவாக்கியுள்ளது. இவற்றில் பங்கேற்புத் திட்டமிடல், சொத்து உருவாக்கம், பொதுப்பணிகளை கண்காணித்தல், தலைமைப் பண்புகள் போன்றவை இடம் பெற்றுள்ளன. அடித்தள நிலை தலைவர்களான இவர்களின் திறன்களை மேம்படுத்துவதற்கான இலக்குடன் கூடிய இந்த அணுகுமுறை விரும்பத்தக்க நல்ல விளைவுகளை ஏற்படுத்தியுள்ளது. இதனால் மகளிர் உறுப்பினர்கள் மற்றும் பஞ்சாயத்து தலைவர்கள் அதிகாரம் பெற்றவர்களாக மாறி கிராமங்களை மேலும் சிறப்பாக நிர்வகிக்க இயலுகிறது.


    

    
    (Release ID: 1527860) Visitor Counter : 74
    
    
      Read this release in: English , Marathi