      ரெயில்வே அமைச்சகம்

      ரயில்களில் பயணிகளின் பாதுகாப்புக்காக ரயில்வே எடுத்துள்ள நடவடிக்கைகள்
      Posted On: 04 APR 2018 5:56PM by PIB Chennai


    பயணிகளின் பாதுகாப்பை உறுதி செய்ய , ரயில்வே பல்வேறு நடவடிக்கைகளை எடுத்துவருகிறது.


    அதில் குறிப்பாக பல்வேறு காரணங்களால் பாதுகாப்பிற்கு இடையூறு ஏற்படும் வழித்தடங்கள் கண்டறியப்பட்டு , அந்தப் பாதைகளில் சராசரியாக 2500 ரயில்களில் நாள்தோறும் ரயில்வே பாதுகாப்புப் படையினர் பாதுகாப்புப் பணியில் ஈடுபடுத்தப்படுகின்றனர். கூடுதலாக 2200 ரயில்களில், பல்வேறு மாநிலங்களைச் சேர்ந்த அரசு ரயில்வே காவல்துறையினர் பாதுகாப்புப் பணிகளை மேற்கொண்டு வருகின்றனர்.


    மக்களவையில் கேள்வி ஒன்றுக்கு எழுத்து மூலம் அளித்த பதிலில் ரயில்வே இணை அமைச்சர் திரு . ராஜன் கோகைன் இதனைத் தெரிவித்துள்ளார்.


    ரயில்வே பாதுகாப்புப்படை , அரசு ரயில்வே காவல்துறையின் ஒத்துழைப்புடன் பயணிகள் பகுதி மற்றும் பயணிகளுக்கு சிறப்பான பாதுகாப்பை வழங்க நடவடிக்கை எடுத்துவருகிறது. ரயில்வேயில் காவல் துறையினரைப் பணியமர்த்துவது மாநிலங்களின் பொறுப்பாகும். அதனால், ரயில்களில் குற்றங்களைத் தடுப்பது, வழக்குகளைப் பதிவு செய்வது, புலன்விசாரணை மேற்கொள்வது, ரயில்வே வளாகங்களின் சட்டம் ஒழுங்கைப் பராமரிப்பது, ரயில்களுக்குப் பாதுகாப்பு வழங்குவது ஆகிய சட்டப்பூர்வ கடமைகளை அரசு ரயில்வே காவல்துறை, மாவட்ட காவல்பிரிவு ஆகியவற்றின் மூலம் மாநில அரசுகள் நிறைவேற்றி வருகின்றன.


    கூடுதல் விவரங்களுக்கு www.pib.nic.in வலைதளத்தை அணுகவும் .

    
    
    (Release ID: 1527857) Visitor Counter : 21
    
    
      Read this release in: English