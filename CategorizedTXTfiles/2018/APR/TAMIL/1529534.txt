      குடியரசுத் துணைத் தலைவர் செயலகம்

      வசதிகள் குறைவான பகுதிகளில் மகளிர், குழந்தைகளின் ஊட்டச்சத்து நிலைமையை மேம்படுத்த அறிவியல் தொழில்நுட்பத்திட்டங்கள் உதவும்: குடியரசுத் துணைத் தலைவர்
      Posted On: 17 APR 2018 6:51PM by PIB Chennai


    அறிவியல், தொழில்நுட்பத் திட்டங்கள், வசதிகள் குறைவான பகுதிகளில் மகளிர், குழந்தைகள் ஊட்டச்சத்து நிலைமையை உயர்த்தும் என்று குடியரசுத் துணைத் தலைவர் திரு. எம். வெங்கையா நாயுடு கூறியிருக்கிறார். அசாம் மாநிலம் ஜோர்ஹாட்டில் இன்று (17.04.2018) வடகிழக்கு அறிவியல், தொழில்நுட்ப நிறுவனத்தின் விஞ்ஞானிகள் மற்றும் ஊழியர்களிடையே அவர் உரையாற்றினார். அசாம் மாநில ஆளுநர் திரு. ஜெகதீஷ் முக்கி, அசாம் மாநில வேளாண்துறை அமைச்சர் திரு. அத்துல்போரா மற்றும் பிரமுகர்கள் நிகழ்ச்சியில் பங்கேற்றனர்.


    அறிவியல், தொழில்நுட்பம் உழவர்களுக்கு அதிக வருமானம் கிடைக்க வகைசெய்யும் என்றும் மண், மற்றும் தண்ணீர் போன்ற ஆதாரங்களை சிறப்பாகப் பயன்படுத்த அவர்களுக்கு உதவும் என்றும் அவர் கூறினார். வனச் சொத்துக்களைப் பாதுகாக்கவும் சுற்றுச்சூழல் மாசுப்படுவதைக் குறைக்கவும், ஆரோக்கிய வாழ்க்கையை வாழ்வதற்கும் அறிவியல், தொழில்நுட்பம் உதவ முடியும் என்று அவர் கூறினார்.


    ஒவ்வொரு துறையிலும் முன்னோடி தலைவர்கள் இடையே இடம் பெற நாம் முயற்சி எடுக்க வேண்டும் என்றும் விஞ்ஞான அறிவை பயன்படுத்தியும் விஞ்ஞான அறிவு சொத்துகளை வளர்க்கவும் நாம் பாடுபட வேண்டும் என்றார் அவர் நமது பாரம்பர்ய அறிவிலிருந்து தொடர்ச்சியாக கற்று உத்வேகம் பெற்று அறிவியல் தொழில்நுட்பத்தின் தற்போது ஏற்பட்டுவரும் மிகப்பெரிய மாற்றங்களை கருத்தில் கொண்டு முன்னேற வேண்டும் என்று குடியரசுத் துணைத் தலைவர் கேட்டுக் கொண்டார்.


    குடியரசுத் துணைத் தலைவரின் முழு உரைக்கு www.pib.nic.in என்ற வலைதளத்தைப் பார்க்கவும்.


    ******

    
    
    (Release ID: 1529534) Visitor Counter : 20
    
    
      Read this release in: English