      சுற்றுலா அமைச்சகம்

      சமையற் கலையில் கூட்டுப் பட்டப்படிப்பு மற்றும் ஆராய்ச்சிக்கான புரிந்துணர்வு ஒப்பந்தம் இந்தியச் சமையல் கலை நிறுவனத்திற்கும் அமர்கண்டக்கில் உள்ள இந்திரா காந்தி தேசியப் பழங்குடியினர் பல்கலைக்கழகத்திற்கும் இடையே கையெழுத்தானது
      Posted On: 24 APR 2018 4:39PM by PIB Chennai


    சுற்றுலா அமைச்சகத்தின் கீழ் செயல்படும் சுயேட்சை நிறுவனமான இந்திய சமையல் கலை நிறுவனத்திற்கும் அமர்கண்டக்கில் உள்ள இந்திரா காந்தி தேசியப் பழங்குடியினர் பல்கலைக்கழகத்திற்கும் இடையே புரிந்துணர்வு ஒப்பந்தம் இன்று (24.04.2018) புதுதில்லியில் கையெழுத்தானது. சமையல் கலையில் கூட்டுப் பட்டப்படிப்பு மற்றும் ஆராய்ச்சிக்கு இந்த ஒப்பந்தம் வகை செய்கிறது.


    இந்திய சமையல் கலை நிறுவனத்தின் வளாகங்கள் திருப்பதியிலும், நொய்டாவிலும் செயல்படுகின்றன. நொய்டா வளாகத்தில் படிப்பு வகுப்புகள் 2018-19 கல்வியாண்டுக் குழுவுடன் தொடங்கும். அதற்கு அடுத்த படிப்பு வகுப்புக் குழுக்கள் திருப்பதி வளாகத்திலும். 2018-19 கல்வியாண்டு முதல் தொடங்கப்படும்.


    இந்திய சமையல் கலை நிறுவனத்தின் முக்கிய நோக்கங்கள் வருமாறு: இந்திய சமையலைப் பேணிப் பாதுகாத்து, ஆவணப்படுத்தி, மேம்படுத்தி பரப்புவதற்கான முயற்சிகளுக்கு ஆதரவளிக்கும் அமைப்பை நிறுவுவது. குறிப்பிட்ட இந்தியச் சமையலில் நிபுணர்களின் தேவைகளை நிறைவு செய்வது. இந்திய சமையலைச் சுற்றுலாத் திட்டங்களின் முக்கிய அம்சமாக மேம்படுத்துவது.


    மேலும் விவரங்களுக்கு www.pib.nic.in என்ற வலைதளத்தைப் பார்க்கவும்.

    
    
    (Release ID: 1530085) Visitor Counter : 72
    
    
      Read this release in: English