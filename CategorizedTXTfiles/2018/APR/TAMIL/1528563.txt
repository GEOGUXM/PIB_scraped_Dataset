      வணிகம் மற்றும் தொழில்துறை அமைச்சகம்

      துபாய் உலக கண்காட்சி 2020-உடன் இந்தியா புரிந்துணர்வு ஒப்பந்தத்தில் கையெழுத்திட்டது
      Posted On: 10 APR 2018 6:03PM by PIB Chennai


    ஐந்தாண்டுகளுக்கு ஒருமுறை நடைபெறும் பெருமைமிகு 2020 உலக கண்காட்சியில் இந்தியா அரங்கு அமைப்பதற்கான பங்கேற்பாளர் ஒப்பந்தத்தில் இன்று இந்தியாவும், 2020 உலக கண்காட்சி அமைப்பும் கையெழுத்திட்டன. இந்தியாவின் தரப்பில் மத்திய வர்த்தக அமைச்சக இணைச் செயலாளர் திரு.மனோஜ் கே. திவிவேதி, இந்த ஒப்பந்தத்தில் கையெழுத்திட்டார். 2020 உலக கண்காட்சி சார்பில் அந்த அமைப்பின் நிர்வாக இயக்குநர் திரு. நஜீப் முகமது அல் அலி கையெழுத்திட்டார். இந்த கண்காட்சி நடைபெறவுள்ள இடத்தில் நடைபெற்ற கையெழுத்திடும் நிகழ்ச்சியில் ஐக்கிய அரபு அமீரகத்தில் உள்ள இந்திய தூதர் திரு.நவ்தீப் சூரி, துபாயில் உள்ள இந்திய கான்சல் ஜெனரல் திரு. விபுல், துபாய் கண்காட்சியின் சர்வதேச பங்கேற்பாளர் அலுவலகத்தின் வாரிய தலைமை இயக்குனர் டாக்டர். டாரெக் ஷாய்யா ஆகியோர் உடனிருந்தனர்.


    இந்த ஒப்பந்தத்தின்படி, இந்த கண்காட்சியில் இந்தியா அரங்கினை சுமார் ஒரு ஏக்கர் பரப்புள்ள பெரிய இடத்தில் ’சிறந்தவாய்ப்பு’ பிரிவில் அமைப்பதற்கு இந்தியாவுக்கு உரிமை வழங்கப்படுகிறது. 2025ஆம் ஆண்டுவாக்கில் 5 லட்சம் கோடி அமெரிக்க டாலர் பொருளாதாரமாக வருவதற்கான நிலையில் உள்ள இந்தியாவின் பொருளாதார நடவடிக்கைகளை வெளிப்படுத்துவதற்கான பெரிய வாய்ப்பாக இது அமையும். இந்த கண்காட்சியில் இந்தியாவின் விண்வெளி, மருந்துகள், தகவல் தொழில்நுட்பம், புதுப்பிக்கக்கூடிய எரிசக்தி, தொலைத்தொடர்பு ஆகிய துறைகளில் முன்னேற்றம் குறித்து கவனம் செலுத்தும் காட்சிப் பொருட்கள் இடம்பெறும்.


    மேலும் விவரங்களுக்கு www.pib.nic.in என்ற வலைதளத்தைப் பார்க்கவும்.


    ===========
    

    
    (Release ID: 1528563) Visitor Counter : 53
    
    
      Read this release in: English