      இளைஞர் நலன் மற்றும் விளையாட்டு அமைச்சகம்

      விளையாட்டு அமைப்புகளில் சிறந்த நிர்வாகம் மற்றும் வெளிப்படைத்தன்மைக்கு அரசு உறுதி பூண்டுள்ளது – விளையாட்டு அமைச்சர்
      Posted On: 19 APR 2018 5:42PM by PIB Chennai


    விளையாட்டு அமைப்புகளில் சிறந்த நிர்வாகம் மற்றும் வெளிப்படைத்தன்மை அவசியம் என்றும் , விளையாட்டுத் துறையில் முறைகேடுகள் , குறைபாடுகளை அகற்ற அரசு உறுதி பூண்டுள்ளது என்றும் மத்திய இளைஞர் நலன் ( தனிப்பொறுப்பு ) மற்றும் விளையாட்டுத்துறை இணை அமைச்சர் கர்னல் ராஜ்யவர்தன் ரத்தோர் கூறியுள்ளார் . சர்வதேச ஒலிம்பிக் குழு பிரதிநிதிகள் கூட்டத்தில் பேசிய அவர் , விளையாட்டு வீரர்களை உருவாக்குவதுடன் , அவர்களுக்கு முறையான பயிற்சி மற்றும் வசதிகளை அளிக்க பயிற்சியாளர் வங்கியை உருவாக்க அரசு முயற்சி மேற்கொண்டுள்ளதாக கூறினார் .


    சர்வதேச ஒலிம்பிக் குழு , ஆசிய ஒலிம்பிக் குழு மற்றும் இந்திய ஒலிம்பிக் சங்கம் ஆகியவற்றின் பிரதிநிதிகள் , சர்வதேச ஒலிம்பிக் குழுத் தலைவர் டாக்டர் தாமஸ் பேக் தலைமையில் அமைச்சரை இன்று சந்தித்தனர் .


    சமுதாயத்தின் அடித்தளத்தில் உள்ளவர்களை விளையாட்டுக்களில் ஈடுபடுத்தி அவற்றை மேம்படுத்த இந்திய அரசு மேற்கொண்டு வரும் முயற்சிகள் குறித்து பிரதிநிதிகளுடன் கர்னல் ராஜ்யவர்தன் ரத்தோர் விளக்கினார் . சிறு வயதிலேயே விளையாட்டுத் திறமையை கண்டறிவதற்காக நடந்த கேலோ இந்தியா பள்ளி விளையாட்டுப் போட்டிகளை அவர் சுட்டிக் காட்டினார் . இதே போன்ற போட்டிகள் வருங்காலத்தில் கல்லூரி மற்றும் பல்கலைக்கழக அளவில் ஏற்பாடு செய்யப்படும் என்று அவர் தெரிவித்தார் . விளையாட்டு அமைப்புகளில் சிறந்த நிர்வாகம் மிகவும் அவசியம் என்பதை வலியுறுத்திய அமைச்சர் , இந்திய ஒலிம்பிக் சங்கத்தின் உதவியுடன் அரசு விளையாட்டுச் சட்டத்தை தயாரித்துள்ளதாகவும் இதன் மூலம் தேசிய விளையாட்டு அமைப்புகள் வெளிப்படையாக செயல்படவும் , நியாயமான முறையில் போட்டிகளுக்கு வீரர்களை தேர்வு செய்யவும் , விளையாட்டு அமைப்புகளுக்கு அரசு அளிக்கும் நிதியை முறையாக பயன்படுத்தும் பொறுப்புடமையும் அவசியம் என்று கூறினார் . விளையாட்டு வீரர்கள் களத்திலும் , வெளியிலும் திறமையுடன் செயல்படுவதற்கு விளையாட்டு அமைப்புகளை வெளிப்படைத்தன்மையுடன் செயல்பட செய்ய அரசு அனைத்து முயற்சிகளையும் மேற்கொண்டிருப்பதாக அவர் கூறினார் . நாட்டில் விளையாட்டுத் துறையை மேம்படுத்த அரசு உறுதி பூண்டு மேம்பாட்டுக்கான நிதி மற்றும் அனைத்து வசதிகளையும் அளித்து வருகிறது என்று அவர் குறிப்பிட்டார் . வெற்றிகரமான திட்டமான மேக் இன் இந்தியா திட்டத்தை விளையாட்டு பொருட்கள் உற்பத்தி செய்யும் மையமாக இந்தியாவை மாற்ற அரசு முயலும் என்று அமைச்சர் உறுதி அளித்தார் .


    மேலும் விவரங்களுக்கு www.pib.nic.in என்ற இணையதளத்தை காணவும் .

    
    
    (Release ID: 1529696) Visitor Counter : 56
    
    
      Read this release in: English