      பாதுகாப்பு அமைச்சகம்

      இந்தியாவில் உற்பத்தி செய்வோம் திட்டத்தின்கீழ் ராணுவத்திற்கு உலகத்தரம் வாய்ந்த குண்டுத்துளைக்காத மேலாடை வழங்குவதற்கான அரசு ஒப்பந்தங்கள்
      Posted On: 09 APR 2018 6:52PM by PIB Chennai


    1,86,138 குண்டுத் துளைக்காத மேலாடைகளை (BPJ) கொள்முதல் செய்வதற்கான மூலதன கொள்முதல் வாயிலாக பெரிய ஒப்பந்தம் செய்துகொள்ளப்பட்டுள்ளது. வெற்றிகரமாக நடத்தப்பட்ட கடுமையான கள சோதனைகளுக்கு பிறகு, இந்த திறம்பட்ட BPJ-களுக்கு இந்திய ராணுவத்தில் உள்ள தேவை நிறைவு செய்யப்பட்டுள்ளது.


    இந்த அதிநவீன ஒப்பந்தம் கூடுதல் பாதுகாப்பு வசதிகளுடன் அதிகப் பரப்பை மறைக்கக்கூடிய வகையிலான BPJ-களுக்கானது. நீண்டதூர ரோந்துப் பணிகள், உயர் அபாய சூழல்கள் ஆகியவற்றில் வீரர்கள் எதிர்கொள்ளும் பல்வேறு வகை செயல்பாட்டு சூழ்நிலைகளுக்கேற்ப, கூடுதல் பாதுகாப்பையும் நெகிழ்ச்சித் தன்மையையும் அளிக்கும் வகையில் பணிச்சூழலியல் அடிப்படையில் வடிவமைக்கப்பட்ட இந்த BPJ-கள் பகுதிப் பகுதிகளாக ஒன்றிணைத்து பயன்படுத்தக்கூடியவை. போரில் ஈடுபடும் ராணுவ வீரர்களுக்கு இந்த புதிய BPJ-கள் கடின எஃகு கோர் குண்டுகள் உள்ளிட்ட அனைத்து வகை குண்டுகளுக்கு எதிரான 360 டிகிரி பாதுகாப்பை அளிக்கக்கூடியவை.


    எல்லைகளிலும் பாதிப்படைந்துள்ள உள்நாட்டுப் பகுதிகளிலும், உயர்ந்து வரும் பாதுகாப்பு அபாயச் சூழல் குறித்த ஊடகத் தகவல்கள் அடிப்படையில் இந்திய ராணுவத்திற்கான அதிநவீன BPJ குறித்த கவலைகள் சிவிலியன் பகுதி உள்ளிட்ட உயர்மட்டங்களில் எழுப்பப்பட்டன. தற்போது, செயல்பாட்டு அடிப்படையில் அவசரத் தேவையானதும் மிக முக்கியமான தனிநபர் பாதுகாப்பை உறுதி செய்வதுமான கருவி வழங்கப்பட்டிருப்பதையடுத்து, வீரர்களின் தன்னம்பிக்கை வலுப்பெற்று பாதுகாப்புப் படையினரின் மனநிலை உயரும் என எதிர்பார்க்கப்படுகிறது.


    இந்திய பொருள்களை வாங்கவேண்டும் என்ற கொள்கை அடிப்படையில் இந்த நடவடிக்கை மேற்கொள்ளப்பட்டுள்ளது. சோதனைகளின்போது, வெற்றிபெற்ற இந்திய தயாரிப்பாளர்களிடமிருந்து இந்த புதிய BPJ-கள் பெற்று வழங்கப்பட்டுள்ளன. இதனால், மத்திய அரசின் இந்தியாவில் உற்பத்தி செய்வோம் திட்டத்திற்கு உத்வேகம் கிடைத்துள்ளது. இந்திய ராணுவத்தின் தனிநபர் பாதுகாப்பு தேவைகளை நிறைவு செய்யும் திறன் இந்தியத் தொழில்துறையிடம் உள்ளது என்பதை இது நிரூபித்துள்ளது.


    =========
    

    
    (Release ID: 1528411) Visitor Counter : 39
    
    
      Read this release in: English , Urdu , Hindi