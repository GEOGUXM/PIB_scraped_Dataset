      குறு சிறு மற்றும் நடுத்தர தொழில் துறை அமைச்சகம்

      சர்வதேச சிறு, நடுத்தர தொழில்கள் மாநாட்டில் மகளிர் தொழில் முனைவோர் தமது அனுபவங்களை பகிர்ந்துகொண்டனர்
      Posted On: 24 APR 2018 4:22PM by PIB Chennai


    புதுதில்லியில் 2018 ஏப்ரல் 22 முதல் 24 வரை நடைபெற்ற சர்வதேச சிறு, நடுத்தர தொழில்கள் முதலாவது மாநாட்டில் இந்தியா, பின்லாந்து, இத்தாலி, ரஷ்யா, கம்போடியா நாடுகளின் மகளிர் தொழில் முனைவோர் தங்களது அனுபவங்களையும், தாங்கள் எதிர்நோக்கிய சவால்களையும் பகிர்ந்துகொண்டனர்.


    இந்த நிகழ்ச்சியில் பேசிய ஆரோ ஆர்ட்ஸ் நிறுவனத்தின் திருமிகு அனுராதா சாகு தொழில் முனைவுத் திறனில் மகளிரின் முக்கியத்துவம் குறித்து வலியுறுத்தினார். வெற்றிக் கோபுரத்தின் அடித்தளமாகப் பெண்கள் இருப்பதாக அவர் கூறினார். மாநாட்டில் பேசிய மற்றொரு பேச்சாளரான திருமதி பிரியங்கா மோக்ஷ்மார் குறு, சிறு, நடுத்தரத் தொழில்கள் அமைச்சகத்தின் பல்வேறு திட்டங்கள் பற்றிய விழிப்புணர்வு வெற்றிகரமான தொழிலை அமைத்து நடத்த உதவியாக இருக்கும் என்று கூறினார்.


    சிறு, குறு, நடுத்தரத் தொழில்கள் அமைச்சகத்தின் இணைச் செயலாளர் திருமதி அல்கா அரோரா உலககெங்கிலும் உள்ள பெண்கள் மிகச் சிறப்பாகத் தங்கள் பணிகளைச் செய்துவருவதாகவும் இதற்கு அவர்களது குடும்பங்களின் ஆதரவு அவசியம் என்றும் கூறினார்.


    37 நாடுகளின் சிறு, நடுத்தரத் தொழில் பிரதிநிதிகள் இந்த மாநாட்டில் பங்கேற்றனர்.


    மேலும் விவரங்களுக்கு www.pib.nic.in என்ற வலைதளத்தைப் பார்க்கவும்.

    
    
    (Release ID: 1530083) Visitor Counter : 88
    
    
      Read this release in: English , Marathi