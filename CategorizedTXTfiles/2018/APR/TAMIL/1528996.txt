      உள்துறை அமைச்சகம்

      மருத்துவச் சுற்றுலாவை உயர்த்துவதற்கு அரசு நடவடிக்கை எடுத்துவருகிறது: ராஜ்நாத் சிங்
      Posted On: 13 APR 2018 2:52PM by PIB Chennai


    உலகின் மருத்துவச் சிகிச்சை இலக்காக இந்தியா உருவாவதை அரசு மேம்படுத்திவருவதாக மத்திய உள்துறை அமைச்சர் திரு. ராஜ்நாத் சிங் கூறியிருக்கிறார். புது தில்லியில் இன்று (13.04.2018) சர் கங்காராம் மருத்துவமனையின் 127-ஆவது நிறுவனநாள் நிகழ்ச்சியில் அவர் உரையாற்றினார். மருத்துவச் சுற்றுலாவை உயர்த்துவதற்கு அரசு 161 நாடுகளுக்கு மின்னணு விசா வசதியை 161 நாடுகளுக்கு விரிவாக்குவது உள்ளிட்ட பல்வேறு நடவடிக்கைகளை மத்திய உள்துறை அமைச்சகம் எடுத்து வருகிறது. மேலும் மின்னணு விசாவின் காலவரம்பை 30 நாட்களிலிருந்து 60 நாட்களாக அமைச்சகம் உயர்த்தியுள்ளது. இதனுடன் கூட மின்னணு மருத்துவ விசாக்களை பொறுத்தவரை மூன்று முறை நாட்டுக்குள் நுழைவுக்கு மூன்று முறை அனுமதி வழங்கப்படுகிறது.


    தனியார்த் துறையின் பங்களிப்பு இல்லாமல் அனைவருக்கும் சுகாதார வசதி அளிக்க இயலாது என்று உள்துறை அமைச்சர் கூறினார். பொதுமக்கள் குறைந்த கட்டணத்தில் மருத்துவ வசதியைப் பெற வேண்டும். அதே சமயம் மருத்துவ வசதி அனைவருக்கும் கிடைக்க வேண்டும். மருத்துவ வசதியையும் காப்பீட்டையும் உறுதி செய்வதற்குச் சுகாதாரத் துறையில் பெரிய அளவில் முதலீடுகள் தேவைப்படுகிறது. தனியார் துறை தீவிரமாகப் பங்கேற்றால் மட்டுமே இது நடைபெற இயலும் என்று திரு ராஜ்நாத் சிங் கூறினார். சுகாதாரத் துறையில் தனியார் துறையினரை முக்கியத்துவம் வாய்ந்த கூட்டாளியாகக் கருதுகிறோம் என்றார் அவர்.


    நல்ல ஆரோக்கியத்திற்கு அடிப்படையானது சுகாதாரமாகும் என்று திரு. ராஜ்நாத் சிங் கூறினார். இதனால்தான் பிரதமர் தூய்மை இந்தியா இயக்கத்தை அனைவருக்கும் ஆரோக்கியம் என்ற இலக்கின் முதல்படியாகத் தொடங்கினார் என்றும் அமைச்சர் கூறினார்.


    *****

    
    
    (Release ID: 1528996) Visitor Counter : 23
    
    
      Read this release in: English , Hindi , Marathi