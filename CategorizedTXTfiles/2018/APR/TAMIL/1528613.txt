      கப்பல் போக்குவரத்து அமைச்சகம்

      மாலுமிகளின் தேர்ச்சிச் சான்றிதழ்களுக்குப் பரஸ்பர அங்கீகாரம் வழங்குவது குறித்த புரிந்துணர்வு ஒப்பந்தத்தில் கொரியக் குடியரசுடன் பூசனில் இந்தியா கையெழுத்து
      Posted On: 10 APR 2018 6:23PM by PIB Chennai


    மாலுமிகளின் தேர்ச்சிச் சான்றிதழ்களுக்குப் பரஸ்பர அங்கீகாரம் வழங்குவது குறித்த புரிந்துணர்வு ஒப்பந்தத்தில் கொரியக் குடியரசுடன் இந்தியா கையெழுத்திட்டுள்ளது. இருநாடுகளைச் சேர்ந்த மாலுமிகளின் கடல்சார் கல்வி மற்றும் பயிற்சி, தேர்ச்சி, உடல் தகுதி மற்றும் மருத்துவச் சான்றிதழ்களுக்கு இருநாட்டு அரசுகளும் பரஸ்பரம் அங்கீகாரம் வழங்குவதற்கு இந்தப் புரிந்துணர்வு ஒப்பந்தம் வழிவகை செய்கிறது. மத்திய கப்பல் போக்குவரத்து, சாலைப் போக்குவரத்து மற்றும் நெடுஞ்சாலைத்துறை, நீர்வளத்துறை, நதி மேம்பாடு மற்றும் கங்கை நதி புனரமைப்புத்துறை அமைச்சர் திரு. நிதின் கட்கரி, கொரியா நாட்டின் கப்பல்துறை அமைச்சர் திரு கிம் யங்-சூன் ஆகியோர் பூசனில் இன்று (10.04.2018), கையெழுத்திட்டனர்.


    இந்த நிகழ்ச்சியில் பேசிய திரு.கட்கரி, கையெழுத்தாகியுள்ள இந்தப் புரிந்துணர்வு ஒப்பந்தம் இரு நாடுகளுக்கும் பயனளிக்கும் என்று கூறினார்.


    மேலும் விவரங்களுக்கு www.pib.nic.in என்ற இணையதளத்தைப் பார்க்கவும்.


    ---

    
    
    (Release ID: 1528613) Visitor Counter : 28
    
    
      Read this release in: English , Hindi