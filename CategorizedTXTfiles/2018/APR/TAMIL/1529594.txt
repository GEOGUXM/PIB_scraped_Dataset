      பெண்கள் மற்றும் குழந்தை நலன் அமைச்சகம்

      போஷன் அபியான் திட்டத்தின் கீழ் மேலும் 235 மாவட்டங்கள் சேர்க்கப்படும் . இதனை அடுத்து மொத்தம் 550 மாவட்டங்களில் இத்திட்டம் செயல்படுத்தப்படும்
      Posted On: 18 APR 2018 7:06PM by PIB Chennai


    போஷன் அபியான் திட்டத்தின் கீழ், இந்திய ஊட்டச்சத்து சந்திக்கும் சவால்கள் குறித்த தேசிய சபையின் முதலாவது கூட்டம் இன்று (18.4.2018 ) புது டில்லியில் நடை பெற்றது .


    இந்தச் சபை 6 மாதத்திற்கொருமுறை பிரதமருக்கு அறிக்கை சமர்ப்பிக்கும் .


    இந்தக் கூட்டத்தில் மத்திய நுகர்வோர் விவகாரங்கள், உணவு மற்றும் பொது விநியோகத்துறை அமைச்சர் திரு. ராம்விலாஸ் பாஸ்வான், வீட்டு வசதி (தனிப்பொறுப்பு), நகர்ப்புற விவகாரங்கள் துறை இணையமைச்சர் திரு. ஹர்தீப் சிங் பூரி, பீகார், சத்தீஸ்கர், ராஜஸ்தான், தமிழ்நாடு, உத்தரப்பிரதேசம் ஆகிய மாநிலங்களின் மகளிர், குழந்தைகள் மேம்பாட்டுத்துறை அமைச்சர்கள், ஆகியோர் கலந்து கொண்டு இத்திட்டத்தை அமலாக்குவது குறித்து விவாதித்தார்கள்.


    இந்தக் கூட்டத்தில் எடுக்கப்பட்ட சில முக்கிய முடிவுகள் வருமாறு:


    1. போஷன் அபியான் திட்டத்தின் கீழ் 2018-19 நிதியாண்டில் மேலும் 235 மாவட்டங்கள் சேர்க்கப்படும் .


    போஷன் அபியானின் முதல் கட்டத்தில் ஏற்கெனவே 315 மாவட்டங்களில் இது செயல்படுத்தப்பட்டது. இவை தவிர 718 மாவட்டங்களில் எஞ்சியுள்ள 167 மாவட்டங்களில் மூன்றாம் கட்டத்தில் இந்தத் திட்டம் அமல்படுத்தப்படும்.


    2. பெண் மேற்பார்வையாளர்களுக்கு லேப்டாப் கணினிகளுக்குப் பதிலாக ஸ்மார்ட் ஃபோன்கள் வழங்கப்படும்.


    3. முன்னணிப் பணியாளர்களுக்கு ரொக்க விருதுகளுக்கென மாநிலங்களுக்கும் யூனியன் பிரதேசங்களுக்கும் தொகுப்புநிதி உருவாக்கப்படுவதற்குப் பதிலாக அது நிதி நேரடியாக மாற்றித்தரப்படும்.


    இந்தத் திட்டத்தில் குழந்தை பிறந்த முதல் 1000 நாட்களுக்கும், வளர் இளம்பெண்கள், பெண்கள் மற்றும் தாய்மார்களின் நோய்த் தடுப்புக்கும் முக்கியக் கவனம் செலுத்தப்படும் என்று நித்தி ஆயோக் உறுப்பினர் டாக்டர் வினோத்பால் தெரிவித்தார். போஷான் அபியானில் இளம் குழந்தைகளுக்கு அவர்களது வீடுகளிலேயே கவனிப்பு செலுத்தப்படும் என்பது திட்டத்தின் முக்கிய அம்சம் என்று அவர் கூறினார். ஹெச் பி ஒய் சி, ஆஷா ஆகிய அமைப்புகள், அங்கன்வாடி பணியாளர்கள் உதவியுடன் 3 முதல் 15 மாதங்கள் வரையிலான குழந்தைகளை அவர்கள் வீட்டிலேயே சென்று பார்த்து அந்தக் குழந்தைக்கான ஆற்றல் அடர்த்தி, உணவு ஆகியவை குறித்து தாய்மார்களிடம் எடுத்துரைப்பார்கள். இவரது கீழ்க்காணும் பரிந்துரைகளைக் குழு ஏற்றுக்கொண்டது.


    · குழந்தையின் முதல் 1000 நாட்களுக்கான தொகுப்புத் திட்டத்தின் அட்டவணை


    · ஹெச் பி ஒய் சி-ஐ ஒரு மாதத்திற்குள் தொடங்குதல்


    · சமூகம் மற்றும் நடத்தைமாற்றத்திற்கான திட்டமும் அதனைத் தொடங்கிச் செயல்படுத்துதலும்


    இந்தக் கூட்டத்தின்போது கீழ்க்காணும் முடிவுகளும் மேற்கொள்ளப்பட்டன.


    · 10 மாவட்டங்களில் முன்னோடித் திட்ட அடிப்டையில் நிபந்தனையுடன் கூடிய ரொக்க நேரடி மாற்று வழங்குதல்.


    · மாநிலங்கள், யூனியன் பிரதேசங்கள் அங்கன்வாடி சேவைத் திட்டத்தின் கீழ், கூடுதல் ஊட்டச்சத்து வழங்கும் நடைமுறைகளைத் தொடர்ந்து மேற்கொள்ளும்.


    · கண்காணிப்பு, குறைதீர்ப்பு மற்றும் இடையீடுத் திட்டங்கள் ஆகியவற்றுக்கென தொலைபேசி மையம் உருவாக்கப்படும்.


    இந்த இயக்கத்தின் இலக்கு 6 வயது வரையிலான குழந்தைகளின் வளர்ச்சிக்குறைவினை 2022 ஆம் ஆண்டு வாக்கில் தற்போதுள்ள 38.4 சதவீதத்தில் இருந்து 25 சதவீதமாகக் குறைப்பது ஆகும்.


    ++++++++

    
    
    (Release ID: 1529594) Visitor Counter : 1884
    
    
      Read this release in: English , Marathi