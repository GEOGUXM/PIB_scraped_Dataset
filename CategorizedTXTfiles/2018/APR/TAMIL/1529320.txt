      நிதி அமைச்சகம்

      அடல் ஓய்வூதியத் திட்டத்தின் மத்திய அரசின் இணைப் பங்களிப்பாக 121 கோடி ஒதுக்கீடு; அடல் ஓய்வூதியத் திட்டத்தின்கீழ் பதிவு செய்த சந்தாதாரர்களின் மொத்த எண்ணிக்கை 2018 ஏப்ரல் 12-ஆம் தேதி நிலவரப்படி 97.60 லட்சத்தைத் தாண்டியது
      Posted On: 17 APR 2018 11:39AM by PIB Chennai


    நாடுமுழுவதிலும் நகர்ப்புறம் மற்றும் ஊரகப் பகுதிகளில் உள்ள பொதுத்துறை வங்கிகள் , தனியார் வங்கிகள் , மண்டலக் கிராம வங்கிகள் , கூட்டுறவு வங்கிகள் , அஞ்சல்துறை ஆகிய சேவை வழங்கும் நிறுவனங்களின் மூலமாக அடல் ஓய்வூதியத் தி்ட்டம் செயல்படுத்தப்பட்டுவருகிறது . இந்தத் தி்ட்டத்தின்கீழ் பதிவுசெய்துள்ள மொத்தச் சந்தாதார்களின் எண்ணிக்கை 2018 ஏப்ரல் 12- ஆம் தேதி நிலவரப்படி 97.60 லட்சத்தைத் தாண்டியது .


    31.03.2016- க்கு முன்பாகப் பதிவுசெய்த , ரூ .1,000 வரையிலான அதிகபட்சப் பங்களிப்பு செலுத்தும் சந்தாதாரர்களுக்கு 50 சதவீதத் தொகையை இணைப் பங்களிப்பாக மத்திய அரசு இத்திட்டத்திற்கு வழங்குகிறது . இந்தச் சந்தாதாரர்கள் 2015-16 முதல் 2019-20 வரையிலான ஐந்தாண்டுகளுக்கு இணைப் பங்களிப்பைப் பெறத் தகுதியுள்ளவர்கள் ஆவார்கள் . வருமானவரி செலுத்தாத , இதர எந்தச் சமூகப் பாதுகாப்புத் திட்டங்களிலும் உறுப்பினராக இல்லாதவர்கள் மத்திய அரசின் இணைப் பங்களி்ப்பைப் பெறத் தகுதியுள்ளவர்கள் ஆவார்கள் .


    இதனைக் கருத்தில் கொண்டு , ஓய்வூதிய நிதி ஒழுங்காற்று மற்றும் மேம்பாட்டு ஆணையத்தின் மூலம் 2016-17 ஆம் நிதியாண்டுக்குச் சுமார் 14 லட்சம் தகுதிவாய்ந்த சந்தாதாரர்களுக்கு ரூ .120.92 கோடியை மத்திய அரசு இணைப்பங்களிப்பாக வழங்கியுள்ளது . மார்ச் 2017 வரை அடல் ஓய்வூதியத் திட்டத்தில் பங்களிப்பு நிலுவையில் உள்ள சந்தாதாரர்களுக்கு இணைப் பங்களிப்பு வழங்கப்படமாட்டாது . மத்திய அரசின் இணைப்பங்களிப்பைப் பெறுவதற்கு , இந்தச் சந்தாதாரர்கள் தங்கள் கணக்கைச் சரிசெய்துகொள்ளுமாறு ஓய்வூதிய நிதி ஒழுங்காற்று மற்றும் மேம்பாட்டு ஆணையம் அறிவுறுத்தியுள்ளது . இத்திட்டத்தின் கணக்குகள் ஒழுங்காக உள்ளவர்களுக்கு மத்திய அரசின் இணைப் பங்களிப்பு வழங்கப்படும் . இது சந்தாதாரர்களின் வங்கிச் சேமிப்புக் கணக்குகளில் செலுத்தப்படும் .


    60 வயதான சந்தாதாரர் , மாதத்திற்கு ரூ . 1,000 முதல் ரூ . 5,000 வரை ஓய்வூதியம் பெறுவதற்கு அடல் ஓய்வூதியத் திட்டம் குறைந்தபட்ச உத்தரவாதம் வழங்குகிறது .


    -------------

    
    
    (Release ID: 1529320) Visitor Counter : 25
    
    
      Read this release in: English , Urdu , Marathi , Hindi , Malayalam