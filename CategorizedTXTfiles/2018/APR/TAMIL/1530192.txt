      நிதி அமைச்சகம்

      “அனைத்தையும் உள்ளடக்கிய திட்டங்களுக்கான புதுமைப் படைப்பு இந்தியா” திட்டத்திற்கு உலக வங்கியுடன் 12.5 கோடி அமெரிக்க டாலர் கடன் ஒப்பந்தத்தில் இந்தியா கையெழுத்திட்டது
      Posted On: 25 APR 2018 12:08PM by PIB Chennai


    அனைத்தையும் உள்ளடக்கிய திட்டங்களுக்கான புதுமைப் படைப்பு இந்தியா” திட்டத்திற்கு உலக வங்கியுடன் 12.5 கோடி அமெரிக்க டாலர் சர்வதேச அரசியலமைப்பு மற்றும் மேம்பாட்டு வங்கி கடன் ஒப்பந்தத்தில் இந்தியா கையெழுத்திட்டது. புதுதில்லியில் 2018 ஏப்ரல் 24-ஆம் தேதி இந்த ஒப்பந்தம் கையெழுத்திடப்பட்டது. மத்திய அரசின் சார்பில் பொருளாதார விவகாரங்கள் துறை இணைச் செயலாளர் திரு.சமீர் குமார் காரே இந்த ஒப்பந்தத்தில் கையெழுத்திட்டார். உலக வங்கி (இந்தியா) பொறுப்பு இயக்குநர் திரு.ஹிஷாம் அப்டோ உலக வங்கியின் சார்பில் இந்த ஒப்பந்தத்தில் கையெழுத்திட்டார்.


    உள்நாட்டுப் புதுமைப் படைப்பை வளர்ப்பது, உள்ளூர் உற்பத்தி மேம்பாட்டை ஆதரித்தது, முக்கியமான திறன்கள் மற்றும் அடிப்படை வசதி இடைவெளியை இணைத்து வர்த்தகமயமாக்கலை முடுக்கிவிடுவது போன்றவை இந்தத் திட்டத்தின் நோக்கங்களாகும். இந்தியாவில் அனைத்தையும் உள்ளடக்கிய மேம்பாடு மற்றும் போட்டியிடும் திறன் உயர்வு ஆகியவற்றுக்கான புதுமை ஆரோக்கியப் பராமரிப்பு பொருட்களைப் குறைந்த செலவில் உற்பத்தி செய்ய இந்தத் திட்டம் உதவும். பொதுத் துறை, தனியார் துறை, கல்வி நிறுவனங்கள் ஆகியவற்றின் இடையே கூட்டமைப்புகள் ஏற்படுவதை இந்தத் திட்டம் ஆதரிக்கும். இந்தியாவில் புதுமையான உயிரி மருந்துகள் மேம்பாடு மற்றும் மருத்துவக் கருவிகள் தொழில் ஆகியவற்றில் சந்தை முயற்சி தோல்விகளால் ஏற்பட்டுள்ள குறைபாடுகளை நிறைவு செய்வதும் திட்டத்தின் நோக்கமாகும்.


    இந்தத் திட்டத்தின் முக்கிய அம்சங்கள் வருமாறு:

     1. புதுமையான சுற்றுச்சூழல் அமைப்புகளைச் சந்தைப்படுத்துவதற்கு உரிய முன்னோடித் திட்டத்தை வலுப்படுத்துதல்.
     2. குறிப்பிட்ட உற்பத்திப்பொருட்களைச் சந்தைப்படுத்துதல் நடைமுறைக்கான முன்னோடித் திட்டத்தை முடுக்கிவிடுதல்.
     3. திட்ட மேலாண்மை மற்றும் கண்காணிப்பு மற்றும் மதிப்பீடு.

    “அனைத்தையும் உள்ளடக்கிய திட்டங்களுக்கான புதுமைப் படைப்பு இந்தியா” திட்டம் 2023 ஜூன் 30-ஆம் தேதி நிறைவு பெறுகிறது.

    
    
    (Release ID: 1530192) Visitor Counter : 62
    
    
      Read this release in: Hindi , English , Urdu , Marathi
    
    
    

3.