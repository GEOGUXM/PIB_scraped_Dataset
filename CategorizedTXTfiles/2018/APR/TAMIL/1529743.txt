      குடியரசுத் துணைத் தலைவர் செயலகம்

      இந்தியப் பண்பாட்டையும் பாரம்பரியத்தையும் காத்துக் கொண்டாடுவோம்: குடியரசுத் துணைத் தலைவர்
      Posted On: 19 APR 2018 8:57PM by PIB Chennai


    “இளைஞர்கள் நமது நாட்டின் பண்பாட்டையும் பாரம்பரித்தையும் பாதுகாக்க வேண்டும், பராமரிக்க வேண்டும்” என்று இந்தியக் குடியரசுத் துணைத் தலைவர் திரு. எம். வெங்கையா நாயுடு அறிவுறுத்தியுள்ளார்.


    “நம் நாட்டின் இன்றைய இளைஞர்களும், நாளைய இளைஞர்களும் கடுமையாகவும், அர்ப்பணிப்போடும் உழைத்தால் வாழ்க்கையின் இலக்குகளை எட்டிவிடலாம்” என்றும் அவர் குறிப்பிட்டார்.


    சிக்கிம் ஆளுநராக இருந்த திரு. கேதார்நாத் சாஹ்னி எழுதிய கடிதங்கள் தொகுக்கப்பட்டுத் தயாராகியுள்ள ' உங்கள் உண்மையுள்ள… ' என்ற தலைப்பிலான நூலைக் குடியரசுத் துணைத் தலைவர் புது தில்லியில் ஏப்ரல் 19 அன்று வெளியிட்டுப் பேசினார்.


    இந்நிகழ்ச்சியில் மத்திய அறிவியல் – தொழில்நுட்பம், புவி அறிவியல், சுற்றுச்சூழல், வனம் மற்றும் பருவநிலை மாற்றத் துறை அமைச்சர் டாக்டர் ஹர்ஷ்வர்தன் மற்றும் முக்கியப் பிரமுகர்கள் கலந்துகொண்டனர்.


    குடியரசுத் துணைத்தலைவர் பேசுகையில், “திரு. கேதார்நாத் சாஹ்னி ஓர் எழுத்தாளர், சமூக சீர்திருத்தவாதி, பலருக்கும் ஊக்கமளிக்கும் ஓர் அடையாளமாகத் திகழ்ந்த. அவர் பத்திரிகை ஆசிரியராக இருந்தபோது, எழுத்தாளர்கள், அறிஞர்கள் தங்களது கருத்துகளைச் சுதந்திரமாகத் தெரிவிப்பதற்கு வகை செய்தார்.


    திரு. கேதார்நாத் சாஹ்னி எழுதிய கடிதங்களின் தொகுப்பு இளைய தலைமுறையின் ஆய்வாளர்களுக்கு முக்கியமான ஆதாரமாகத் திகழ்கிறது. அவரது காலத்தில் இருந்த சமூக, அரசியல் குறித்து ஆசிரியர் கொண்டிருந்த பாரபட்சமில்லாத கருத்துகளை வெளிப்படுத்துவதாக இந்தக் கடிதத்தொகுப்பு விளங்குகிறது.


    சமூகத்தின் அடித்தளத்தில் உள்ள மக்களும் நலிந்த பிரிவினரும் வலிமை பெறுவதற்காக திரு. சாஹ்னி முயற்சிகளை மேற்கொண்டார். அடித்தள, நலிந்த மக்களில் தொழில்முனைவோராக இருப்போர் எளிதில் முதலீடு கிடைக்கும் வகையில் ஓர் அமைப்பை உருவாக்க அவர் திட்டமிட்டிருந்தார்” என்றும் குடியரசுத் துணைத் தலைவர் குறிப்பிட்டார்.


    மேலும் பேசிய அவர், “காஷ்மீர் பிரச்சினை நாட்டுக்கு இன்னமும் ஒரு சவாலாகவே இருக்கிறது. அங்கு அமைதியான சூழ்நிலை உருவாவதற்கு நாட்டில் அனைவரும் இணைந்து பாடுபடவேண்டும்” என்று கேட்டுக்கொண்டார்.


    குடியரசுத் துணைத் தலைவரின் முழுஉரையைக் காண்க : http://pib.nic.in/


    ----------

    
    
    (Release ID: 1529743) Visitor Counter : 37
    
    
      Read this release in: English