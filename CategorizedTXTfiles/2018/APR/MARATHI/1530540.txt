      रेल्वे मंत्रालय

      भारतीय रेल्वेच्या निर्मनुष्य रेल्वे क्रॉसिंगसंबंधी नियोजनबद्ध अभियानाची रेल्वे मंत्री पियुष गोयल यांच्यातर्फे पाहणी
      Posted On: 26 APR 2018 1:08PM by PIB Mumbai


    नवी दिल्ली , 26 एप्रिल 201 8


    केंद्रीय रेल्वे , कोळसा मंत्री पियुष गोयल यांनी रेल्वे मंडळाचे अध्यक्ष , रेल्वे सुरक्षेचे मुख्यायुक्त, पाच रेल्वे विभागाचे महाव्यवस्थापक आणि वरिष्ठ अधिकारी यांच्याशी नवी दिल्ली येथे आज भेट घेतली.


    या बैठकीत , त्यांनी वर्तमान निर्मनुष्य रेल्वे क्रॉसिंग पद्धत संपूर्ण भारतातून काढून टाकण्यासंबंधी नियोजनबद्ध अभियानाची पाहणी केली. कुशीनगर येथे झालेल्या अपघातात मृत्युमुखी पडलेल्या लोकांच्या आत्म्यास शांती मिळावी यासाठी दोन मिनिटांचे मौन पाळून या सभेची सुरवात करण्यात आली.


    रेल्वे मंत्रालयाचा भार आधिग्रहणानंतर गोयल यांनी त्यांची पहिली सभा 7 सप्टेंबर 2017 ला घेतली होती , तेंव्हाच यूएमएलसी पद्धतीला येत्या वर्षभरात पूर्णविराम देण्याचे त्यांनी निर्देश दिले होते. या अभियानाचा सर्वात शेवटच्या टप्प्यात ए, बी आणि सी मार्गांवरील केवळ 58 यूएमएलसी काढणे बाकी होते.


    उर्वरित यूएलएमसी निर्मूलन मोहीम ज्यामध्ये पुलाखालील , पुलावरील यूएमएलसी , रेल्वे दिशाबदल इत्यादीसाठी बहुआयामी धोरण आखण्यात येत आहे.


    पाच संवेदनशील विभागाच्या महाव्यवस्थापकांनी या अभियानाची पाहणी केली. 11 विभागातील एकूण यूएमएलसी निर्मूलन प्रक्रियेसाठी सप्टेंबर 2018 हे उद्दिष्ट ठरविण्यात आले आहे. तर उर्वरित पाच विभागाचे उद्दिष्ट लवकरच ठरविण्यात येईल.


    पियुष गोयल यांनी पुन्हा एकदा , “ प्रवाशांची सुरक्षा ” हे भारतीय रेल्वेचे ब्रीद असल्याचे आणि प्रत्येक जीव अनमोल असल्याचे सांगितले.


    B.Gokhale /P.Malandkar


    

    
    (Release ID: 1530540) Visitor Counter : 9