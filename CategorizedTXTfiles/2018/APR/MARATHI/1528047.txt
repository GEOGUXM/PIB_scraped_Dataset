      अर्थ मंत्रालय

      वर्ष 2018-19 साठीचे प्राप्तीकर विवरण अर्ज केंद्रीय प्रत्यक्ष कर मंडळाकडून अधिसूचित
      Posted On: 05 APR 2018 8:04PM by PIB Mumbai


      नवी दिल्ली, 5 एप्रिल 201 8


      आर्थिक वर्ष 2018-19 साठीचे प्राप्तीकर विवरण अर्ज केंद्रीय प्रत्यक्ष कर मंडळाने अधिसूचित केले आहेत. 2017-18 या वर्षासाठी मंडळाने एका पानाचा ‘सहज’ हा अर्ज अधिसूचित केला होता. या सुलभ अर्जामुळे 3 कोटी कर्मचाऱ्यांना आपले प्राप्तीकर विवरण सहज भरता आले. चालू आर्थिक वर्षासाठीही मंडळाने हाच अर्ज अधिसूचित केला आहे. देशाचा रहिवासी असलेल्या मात्र सर्वसाधारण रहिवासी नसलेल्या आणि 50 लाख रुपयांपर्यंत वार्षिक उत्पन्न असलेला कोणत्याही करदात्याला ज्याला वेतन, घराची मालमत्ता किंवा इतर माध्यमातून (व्याज इ.) उत्पन्न मिळते, त्याला आयटीआर फॉर्म-1 भरता येणार आहे. वेतनाचा आणि घराच्या मालमत्तेतून मिळणाऱ्या इतर उत्पन्नाचा भाग याचे सुसूत्रीकरण करून तो वेतनाच्या आणि घराच्या मालमत्तेत समाविष्ट करण्यात आला आहे.


      व्यावसायिक किंवा उद्योजक वगळता इतर सर्व प्रकारचे उत्पन्न मिळवणाऱ्या करदात्यांसाठी आयटीआर फॉर्म-2 अधिसूचित करण्यात आला आहे. व्यावसायिक आणि उद्योजकांसाठी आयटीआर फॉर्म-3 आणि फॉर्म-4 अधिसूचित करण्यात आला आहे.उत्पन्नाच्या रकमेनुसार करदाते हा फॉर्म भरू शकतील.


      देशाचे रहिवासी नसलेल्या करदात्यांनी परताव्यासाठी किमान एका परदेशी बँक खात्याची माहिती द्यायची आहे. तसेच, वर्ष 2017-18 साली एखाद्या विशिष्ट काळात जमा केलेल्या रोख रकमेची सविस्तर माहिती देण्याची गेल्यावर्षीच्या आयटीआर फॉर्ममधली नोंद आता आवश्यक नाही.


      आयटीआर फॉर्म भरण्याच्या पद्धतीत कुणलाही बदल करण्यात आलेला नाही. सर्व आयटीआर फॉर्म ऑनलाईन भरायचे आहेत. मात्र, आयटीआर फॉर्म-1 (सहज) आणि आयटीआर-4 (सुगम) भरण्यासाठी खालील व्यक्तींना ऑफलाईन अर्ज भरण्याची सूट देण्यात आली आहे.

       1. 80 किंवा त्यापेक्षा अधिक वय असलेल्या व्यक्ती
       2. ज्यांचे उत्पन्न पाच लाखांपेक्षा कमी आहे आणि ज्यांनी विवरणपत्रात कुठलाही परताव्याचा दावा केलेला नाही, अशा व्यक्ती किंवा हिंदू संयुक्त कुटुंब हे अधिसूचित अर्ज प्रत्यक्ष कर मंडळाच्या www.incometaxindia.gov.in या संकेतस्थळावर उपलब्ध आहेत.

      NS /RA/PK

    
    
    (Release ID: 1528047) Visitor Counter : 55
    
    
      Read this release in: English
    
    
    

2.