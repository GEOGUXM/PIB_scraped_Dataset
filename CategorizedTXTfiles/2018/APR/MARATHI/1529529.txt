      पंतप्रधान कार्यालय

      भारताच्या पंतप्रधानांची स्वीडनला भेट (16-17 एप्रिल 2018)
      Posted On: 17 APR 2018 6:41PM by PIB Mumbai


    नवी दिल्ली, 1 7 एप्रिल 201 8


    स्वीडनचे पंतप्रधान स्टीफन लॉफवेन यांच्या आंमत्रणावरुन भारताच्या पंतप्रधानांनी 16-17 एप्रिल 2018 ला स्वीडनचा दौरा केला. पंतप्रधानांचा हा पहिलाच दौरा होता तसेच तीन दशकानंतर भारतीय पंतप्रधान स्वीडनला भेट देत होते. स्टॉकहोम येथे 16 एप्रिलला आगमन झाल्यानंतर पंतप्रधान लॉफवेन यांनी पंतप्रधानांचे स्वागत केले.


    17 एप्रिलला पंतप्रधानांनी स्वीडनचे राजे आदरणीय कार्ल 16 वे गुस्ताफ यांची भेट घेतली. राजे कार्ल 16 वे गुस्ताफ यांनी वर्ष 1993 आणि 2005 मध्ये भारताला भेट दिली आहे. पंतप्रधानांनी, पंतप्रधान लॉफवेन यांची भेट घेतली. यापूर्वी फेब्रुवारी 2016 मध्ये पंतप्रधान लॉफवेन मुंबईत मेक इन इंडिया सप्ताहात सहभागी होण्यासाठी उद्योजकांच्या प्रतिनिधी मंडळासह भारतात आले असताना त्यांची भेट झाली होती. ऑक्टोबर 2017 मध्ये स्टॉकहोम येथे आयोजित “ मेक इन इंडिया : स्वीडन 2017 ” मध्ये पंतप्रधान लॉफवेन सहभागी झाले होते. पंतप्रधान लॉफवेन यांच्याबरोबर झालेल्या चर्चेचा भर आर्थिक संबंधांबरोबरच महत्वाच्या जागतिक आणि क्षेत्रीय मुद्यांवर द्विपक्षीय संबंध मजबूत करण्यावर होता. पंतप्रधान लॉफवेन यांनी पंतप्रधानांसाठी मेजवानीही आयोजित केली होती. शाश्वत भवितव्यासाठी भारत-स्वीडन नावीन्यता भागीदारी यावरील संयुक्त जाहीरनाम्यावर भारत आणि स्वीडन दोघांनी सह्या केल्या तसेच संयुक्त कृती आराखडा स्वीकारला. स्वीडनच्या आघाडीच्या उद्योजक कंपन्यांच्या सुमारे 30 मुख्य कार्यकारी अधिकाऱ्यांबरोबरच्या गोलमेज परिषदेत दोन्ही पंतप्रधान सहभागी झाले आणि त्यांना संबोधित केले. याखेरीज स्वीडनचे संसदेतले विरोधी पक्षनेते आणि मॉडरेट पार्टीचे नेते उल्फ क्रिस्तरसन आणि पंतप्रधान यांच्यात भेट झाली. क्रिस्तरसन स्वीडनच्या राजकारणात अनेक वर्ष असून ऑक्टोबर 2017 पासून ते विरोधी पक्ष नेते आहेत.


    भारत-स्वीडन आर्थिक संबंध बळकट झाले असताना हा दौरा झाला. 170 हून अधिक स्वीडिश कंपन्यांनी 2000 पासून 1.4 अब्ज अमेरिकी डॉलर्स गुंतवले आहेत. काही स्वीडिश कंपन्या भारतात दशकाहून अधिक कालावधीसाठी आहेत. सुमारे 70 भारतीय कंपन्यांनी स्वीडनमध्ये आपले अस्तित्व प्रस्थापित केले आहे. भारत आणि स्वीडन यांच्यातील वार्षिक द्विपक्षीय व्यापारी उलाढाल सुमारे 1.8 अब्ज अमेरिकी डॉलर्स आहे.


    लंडनला जाण्यापूर्वी संध्याकाळी पंतप्रधान स्वीडनमधल्या भारतीय समुदायाशी संवाद साधणार आहेत. या कार्यक्रमाला पंतप्रधान लॉफवेनही उपस्थित राहण्याची शक्यता आहे. भारतीय समुदायाचे 20 हजारांहून अधिक लोक स्वीडनमध्ये राहत आहेत. यात विविध संस्थांमध्ये अभ्यास करणाऱ्या सुमारे 2000 भारतीय विद्यार्थ्यांचाही समावेश आहे.


    भारत-नॉर्डिक परिषद


    भेटीदरम्यान भारत आणि स्वीडन यांनी “ भारत-नॉर्डिक परिषद: समान मूल्य, परस्पर समृद्धी ” या परिषदेचे आयोजन केले होते. भारताचे पंतप्रधान आणि पंतप्रधान लॉफवेन यांच्या आमंत्रणावरुन 17 एप्रिलला झालेल्या परिषदेसाठी डेन्मार्कचे पंतप्रधान लार्स लोक्के रॉसमुसेन, फिनलंडचे पंतप्रधान जुहा सिपिला, आइसलंडच्या पंतप्रधान कतरिन जेकबसदॉतिर, नॉर्वेच्या पंतप्रधान इर्ना सोलबर्ग हे इतर नॉर्डिक देशांचे पंतप्रधान उपस्थित होते. नॉर्डिक देशांबरोबर भारताचे उत्तम आर्थिक संबंध आहेत. भारत-नॉर्डिक व्यापार हा वर्षाला सुमारे 5.3 अब्ज अमेरिकी डॉलर्स असून भारतातील एकत्रित नॉर्डिक थेट प्रत्यक्ष गुंतवणूक 2.5 अब्ज अमेरिकी डॉलर्स एवढे आहे.


    भारत आणि नॉर्डिक देशांमधले सहकार्य वृद्धिंगत करण्यासाठी वचनबद्धता सर्व पंतप्रधानांनी परिषदेत दर्शवली आणि जागतिक सुरक्षा, आर्थिक विकास, नावीन्यता आणि हवामान बदल यासारख्या महत्वाच्या मुद्यांवर चर्चा केली. एकमेकांशी जोडलेल्या आजच्या जगात नावीन्यता आणि डिजिटल परिवर्तन विकासाला गती देतात, यावर पंतप्रधानांनी सहमती दर्शवली. भारत व नॉर्डिक देशांमधल्या वाढत्या सहकार्याला पाठिंबा दर्शवला. समृद्धी आणि शाश्वत विकासाची गुरुकिल्ली म्हणून नावीन्यता आणि डिजिटल उपक्रमांबाबत भारत सरकारची दृढ कटिबद्धता परिषदेत अधोरेखित करण्यात आली. मेक इन इंडिया, स्टार्ट अप इंडिया, डिजिटल इंडिया आणि स्वच्छ भारत या राष्ट्रीय कार्यक्रमांचा उल्लेख करण्यात आला. स्वच्छ तंत्रज्ञान, सागरी उपाययोजना, बंदर आधुनिकीकरण, अन्न प्रक्रिया, आरोग्य, जीवन विज्ञान आणि कृषी यामध्ये नॉर्डिक देशाच्या उपाययोजनांचा उल्लेख करण्यात आला. परिषदेच्या शेवटी भारत आणि नॉर्डिक देशांनी संयुक्त निवेदन जारी करण्यात आले.


    या खेरीज पंतप्रधानांनी 17 एप्रिलला डेन्मार्कचे पंतप्रधान लार्स लोक्के रॉसमुसेन, फिनलंडचे पंतप्रधान जुहा सिपिला, आइसलंडच्या पंतप्रधान कतरिन जेकबसदॉतिर, नॉर्वेच्या पंतप्रधान इर्ना सोलबर्ग यांच्याशी स्वतंत्ररित्या द्विपक्षीय चर्चा केली. द्विपक्षीय संबंधांबरोबरच परस्पर हिताच्या क्षेत्रीय मुद्यांवर आणि महत्वाच्या जागतिक मुद्यांवर चर्चा झाली. या देशांबरोबर करारही झाले. शाश्वत विकास आणि स्मार्ट शहरे विकास, पशुसंवर्धन आणि दुग्ध विकास, अन्न सुरक्षा सहकार्य, कृषी संशोधन आणि शिक्षण या क्षेत्रांमध्ये डेन्मार्कबरोबरच्या सामंजस्य करारांवर स्वाक्षऱ्या झाल्या. हिंदी भाषेसाठी आयसीसीआर अध्यासन केंद्र स्थापन करण्याकरिता आइसलँडबरोबरही सामंजस्य करार झाला.


    B.G/ S.K /P.M


    

    
    (Release ID: 1529529) Visitor Counter : 29
    
    
      Read this release in: English