      राष्ट्रपती कार्यालय

      ‘डॉ. बाबासाहेब आंबेडकर : व्यक्ती नही संकल्प’ या पुस्तकाची पहिली प्रत राष्ट्रपतींना प्रदान
      Posted On: 14 APR 2018 4:15PM by PIB Mumbai


    नवी दिल्ली, 14 एप्रिल 201 8


    डॉ. बाबासाहेब आंबेडकर यांच्या जयंतीनिमित्त राष्ट्रपती भवनात आज झालेल्या कार्यक्रमात उपराष्ट्रपती एम.व्यंकय्या नायडू यांनी राष्ट्रपती रामनाथ कोविंद यांना ‘ डॉ. बाबासाहेब आंबेडकर: व्यक्ती नही संकल्प ’ या पुस्तकाची पहिली प्रत प्रदान केली. या पुस्तकाचे आज प्रकाशन झाले. लोकसभा अध्यक्ष सुमित्रा महाजन, केंद्रीय सामाजिक न्याय आणि सक्षमीकरण मंत्री थावरचंद गेहलोत, पुस्तकाचे संपादक किशोर मकवाना यावेळी उपस्थित होते.


    डॉ. आंबेडकर, डॉ मार्टिन ल्युथर किंग ज्युनिअर यांच्यासारखी व्यक्तिमत्व संपूर्ण मानवजातीसाठी प्रेरणादायी आहेत, असे राष्ट्रपती म्हणाले. 2016 मध्ये डॉ. आंबेडकरांची 125 वी जयंती संयुक्त राष्ट्रांमध्ये साजरी झाल्याची आठवण करुन देत, त्यांनी याबाबत आनंद व्यक्त केला.


    पुस्तकात डॉ. आंबेडकरांच्या प्रेरणादायी जीवनाचा आणि त्यांच्या विचार व व्यक्तिमत्वातील विविध पैलूंचा समावेश असल्याचे राष्ट्रपती म्हणाले. पंतप्रधान नरेंद्र मोदी यांनाही डॉ. आंबेडकरांच्या जीवनातून आणि विचारांमधून प्रेरणा मिळाल्याचा उल्लेख राष्ट्रपतींनी केला. हा ग्रंथ अधिकाधिक नागरिकांपर्यंत पोहोचेल आणि शांती व सलोख्यासाठी एकत्रितपणे काम करण्याची प्रेरणा देईल, अशी आशा राष्ट्रपतींनी व्यक्त केली.


    N.S/ S.K /P.M


    

    
    (Release ID: 1529216) Visitor Counter : 37