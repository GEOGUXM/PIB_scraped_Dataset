      पंतप्रधान कार्यालय

      नवी दिल्लीत विज्ञान भवन येथे नागरी सेवा दिन 2018 निमित्त पंतप्रधानांनी केलेले भाषण
      Posted On: 21 APR 2018 11:55PM by PIB Mumbai


    नवी दिल्ली , 21 एप्रिल 201 8


    मंचावर उपस्थित सर्व मान्यवर आणि विज्ञान भवनात उपस्थित तुम्ही सर्व अधिकारीगण , देशाच्या कानाकोपऱ्यात अविरत देशसेवेत सहभागी असलेले नागरी सेवेतील अन्य अधिकारीगण, स्त्री आणि पुरुषगण. तुम्हा सर्वांना नागरी सेवा दिनाच्या खूप-खूप शुभेच्छा.


    पुन्हा एकदा मला तुम्हा सर्वांशी संवाद साधण्याची संधी मिळाली आहे. आजची ही संधी अनेक प्रकारे महत्वाची आहे , प्रशंसा आहे, मूल्यमापन आहे आणि सर्वात महत्वाची गोष्ट आत्मपरीक्षण देखील आहे. मागील काळात जेसंकल्प केले गेले, जी दिशा ठरवण्यात आली, त्या दिशेने आपण किती पुढे गेलो, किती यशस्वी झालो, देशाच्या सामान्य माणसाच्या आयुष्यात आपण किती बदल घडवू शकलो, याचा देखील विचार करण्याचा आजचा दिवसआहे.


    मित्रांनो , व्यक्ती असो किंवा व्यवस्था, कितीही सक्षम, कितीही प्रभावी का असेना, उत्तम कामासाठी निरंतर प्रोत्साहनाची गरज असते. पुरस्कारांच्या माध्यमातून एक प्रयत्न केला जातो. पंतप्रधान पुरस्कार याच शृखंलेतील एक प्रयत्न आहे.


    आज अनेक अधिकाऱ्यांना आपल्या क्षेत्रात चांगले काम केल्याबद्दल पंतप्रधान पुरस्कार देण्यात आले. ज्यांना हे पुरस्कार मिळाले , त्या सर्वांचे मी खूप-खूप अभिनंदन करतो आणि भविष्यात याहून चांगली कामगिरी करण्यासाठी खूप-खूप शुभेच्छा देखील देतो.


    मित्रांनो , या पुरस्कारांचा उद्देश प्रोत्साहन तर आहेच मात्र त्याच बरोबर याचा विस्तार व्हावा, व्याप्ती वाढावी आणि त्याची संख्या वाढावी हे एक प्रकारे सरकारचा प्राधान्यक्रम देखील दर्शवतो. आणि यावेळीही प्राधान्य कार्यक्रमआणि नाविन्यपूर्ण संशोधन श्रेणीत पुरस्कारांची व्यवस्था करण्यात आली होती. प्राधान्य कार्यक्रमांमध्ये पंतप्रधान पीक विमा योजना, दीनदयाळ उपाध्याय कौशल्य योजना, पंतप्रधान आवास योजना आणि डिजिटल भरणा यांच्या प्रचार-प्रसारासाठीही पुरस्कार देण्यात आले.


    ज्या योजनांसाठी गौरवण्यात आले आहे , त्या नवीन भारताची जी आपली स्वप्ने आहेत ती पूर्ण करण्यासाठी खूप महत्वाची आहेत. आपली अर्थव्यवस्था आणि सामान्य जनजीवनाचा स्तर उंचावण्यासाठी, त्यांचे आयुष्य सुकरकरण्यासाठी महत्वपूर्ण आहे. जागतिक बँक असो किंवा जागतिक मानांकन संस्था असो, तिथे तर व्यवसाय सुलभतेबाबत चर्चा होतच असते. मात्र भारतासारखा देश व्यवसाय सुलभतेतुन काही मिळवून थांबू शकत नाही.आमच्यासाठी तर सामान्य माणसाच्या आयुष्यात सरळपणा कसा येईल, सुगम्यता कशी येईल हे महत्वाचे आहे? आणि ही गोष्ट आपण विसरू शकत नाही की आपली एवढी मोठी फौज, एवढ्या वर्षांचा अनुभव, पिढ्यांमागून पिढ्यालोक आले, काही ना काही चांगले करून गेले मात्र तरीही एका सामान्य माणसाला सरकारबरोबर क्षणोक्षणी हुज्जत घालावी लागते, तो झगडत असतो, सरकारमध्ये आपले स्थान शोधत असतो, आपले अधिकार मिळवण्यासाठीधडपडत असतो आणि आयुष्य सुकर करण्यात हीच सर्वात मोठी अडचण आहे.


    जर आपण एवढेसे करू शकलो , त्यांना अधिकार मागावे लागू नयेत, मला वाटते सव्वाशे कोटी देशवासियांच्या आयुष्यात जो बदल होईल, त्याला देशाला बदलायला वेळ लागणार नाही. ते बदलतील, तेच देशाचे परिवर्तन घडवूनआणतील, आपण तर बघत राहू, देश बदललेला असेल. त्या शक्तीची आपल्याला जाणीव व्हावी, आपण अनुभवावे आणि ही सर्व व्यवस्था, हे कायदे, हे नियम, या व्यवस्था जर आपण त्या माणसाला केंद्रस्थानी ठेवून केल्या तरआयुष्य किती बदलेल आणि आपल्यालाही आपल्यासमोर जेव्हा गोष्टी बदलताना दिसतात, ते पाहून खूप आनंद होतो. कुटुंबातही मुलगा आपल्या डोळ्यासमोर जेव्हा मोठा होत असतो, तेव्हा आईच्याही लक्षात येत नाही, तो कालकेवढा होता, आज केवढा झाला आहे. मात्र जर दोन-तीन वर्षे कुठे बाहेर राहिला आणि जेव्हा तिथून परत येतो तेव्हा आईदेखील पाहत राहते, अरे, तू गेला तेवढा एवढासा होतास, एवढा मोठा होऊन आलास. तिच्या मनाला एकनवीन समाधान मिळते.


    आणि मला सांगण्यात आले आहे की यावर्षी या पुरस्कारांसाठी जे अर्ज आले , इथे बसलेले लोक खूप खुश आहेत, मात्र मला आनंद होण्यात खूप अडचण येत होती. चांगलेच आहे.


    आजही माझ्या देशात असे आणेल जिल्हे असू शकतात , असे अधिकारी असू शकतात ज्यांची इच्छा होत नसेल की मी देखील स्पर्धेत सहभागी व्हावे? मी देखील प्रयत्न करावा? माझ्या दृष्टीने जे आले त्यांचे स्वागत आहे मात्र जे आलेनाहीत त्यांची चिंता मला सतावते आहे.


    याचा अर्थ त्यांच्या जीवनात साचलेपण आले आहे , आतली ऊर्जा संपली आहे आणि हे आयुष्य असू शकत नाही. आयुष्याच्या शेवटच्या क्षणापर्यंत नवीन काही करण्याचा विचार नाही, उत्साह नाही, प्रयत्न नाही तर मग त्यापेक्षा मोठाआयुष्याचा अंतकाळ असू शकत नाही.


    आणि मला नाही वाटत की जिल्हा स्तरावर अतिशय वयस्कर आणि खूप संकटात सापडलेले लोक आहेत. ऊर्जा ठासून भरलेले लोक असतात , काही तरी करून दाखवण्याची जिद्द असलेले लोक असतात. तर मला वाटते की आताआपण असे देखील करू शकतो की कुणी असे देखील सांगावे की - लिहावे- माझ्याकडे यावेळी काही सांगण्यासारखे, करण्यासारखे काही नाही क्षमा करा, बस, एवढेच करावे. कधी तर त्याला माहीतही नसते की तो स्पर्धेतूनबाहेर पडला आहे.


    आणि माझी इच्छा आहे की यावेळी तुमच्याकडे जे आले आहेत , त्यात जे शेवटचे 25 आहेत त्यांना जरा शोधून काढा. त्यांना एकदा बोलवले जावे, त्यांच्या अडचणी समजून घेतल्या जाव्यात. कुणाच्याही विरुद्ध कारवाई करण्याच्याबाजूने मी नाही. त्यांना आपण समजून घ्यावे, काय अडचणी आहेत. क्षेत्र निहाय काही अडचणी आहेत, त्याच्या कुटुंबात काही समस्या आहे का, काही तरी असेल.


    मला नाही वाटत माझा सहकारी असा असू शकतो , असू दे, जाऊ दे, आयुष्य जगून झाले आहे, असे नाही होऊ शकत, तो माझा सहकारी असूच शकत नाही. त्याच्या मनात काही ना काही ऊर्जा असेलच. मात्र आपल्यापैकी कुणीतरी पुन्हा एकदा त्यावर जी राख जमा झाली आहे , त्यात पुन्हा एकदा चेतना जागवण्याचा प्रयत्न करायला हवा. तुम्ही बघाल, जे 25 यावेळी मागे राहिले आहेत, मी विश्वासाने सांगतो, जर त्यांना संधी मिळाली, तर ते बहुधा पुढल्यावेळी ते पहिल्या 25 मध्ये असतील.


    शेवटी यशात योजनांचे जेवढे महत्व आहे त्यापेक्षा अधिक मानवीय स्पर्शाचे आहे. अन हा मानवी स्पर्शच आहे जो संघ भावना निर्माण करतो. हा मानवी स्पर्शच आहे जो स्वप्ने साकार करण्यात आपला निर्धार मजबूत करतो आणिम्हणूनच म्हटलं , आमचा प्रयत्न आहे जे चांगले आहेत त्यांना गौरवण्याची संधी मिळावी मात्र जे कठीण आहेत त्यांना अधिक प्रेम देऊन, अधिक प्रोत्साहन देऊन, एका चांगल्या वातावरणात इथे बोलावून, चला आपणही आणि मीदेखील त्यांना समजून घेऊया कारण कुणीच निकम्मा नसतो, कुणीच बेकार नसतो. प्रत्येकजण एक प्रकारची ऊर्जा घेऊन येतो. गरज आहे आपण हि ऊर्जा जाणून घेण्याची.


    कधी-कधी आपण पाहिले असेल की घरात एखादा विजेचा दिवा चालत नाही. तेव्हा साधारणपणे असाच विचार मनात येतो की फ्युज उडाला असेल. मात्र दुसरा समजूतदार असतो. तो म्हणतो , थांबा जरा, कुठे डिस्कनेक्ट तर नाहीझाले? तो प्लग ठीक करतो आणि मग तो कामाला लागतो. किनाऱ्यावर बसलेली ती व्यक्ती आपल्यापासून तिचा संपर्क तर तुटलेला नाही ना? आणि एकदा तुम्ही पाहा, थोडासा संपर्क साधून पहा, मग तो विजेप्रमाणे चमकायलालागेल आणि संपूर्ण उजेड द्यायला लागेल जी इतरांचे आयुष्य बदलण्यासाठी लायक असते.


    आज मला इथे दोन पुस्तकांचे लोकार्पण करण्याची देखील संधी मिळाली. पंतप्रधान पुरस्कार जे मिळाले आहेत , त्याची इत्यंभूत माहिती यात आहे आणि दुसरे पुस्तक आहे महत्वाकांक्षी जिल्ह्यांबाबतीत. आता मला वाटते की खूपमोठ्या प्रमाणात इथून आपले अधिकारी जिल्ह्यांमध्ये जात आहेत. एक प्रकारे बॅक टू बेसिक चळवळ सुरु आहे.


    त्यानेही विचार केला नसेल , कुणी असा देखील पंतप्रधान येईल, पुन्हा त्याच कामात जुंपेल. मात्र मी पाहत आहे की जवळपास 1000 अधिकारी दूर दुर्गम जिल्हयात जातात आणि जे त्या राज्याच्या सरासरीतही मागे आहेत आणि हेहजार लोक आले आहेत , ते काही आदेशावरून आलेले नाहीत, आपल्या अंतःप्रेरणेनं आले आहेत. ही अंत:प्रेरणाच आहे जी मला त्या महत्वकांक्षी जिल्ह्याच्या प्रमुख भूमिकेत दिसत हे. तुम्ही बघा, जर तीन वर्षे, आपण तीन वर्षेनिर्धारित लक्ष्य डोळ्यासमोर ठेवून ठराविक मुदतीत ते काम पूर्ण केले तर हे 115 जिल्हे राज्यांचे चालक शक्ती बनतील, देशाची चालक शक्ती बनतील. ही ताकद त्यात आहे.


    आणि प्रत्येकाला वाटते की जेवढे निकष आहेत , कारण असा अनुभव येतो की व्यवस्थेत एखादा जिल्हा असतो, जोर लावतात, आमचे आकडे वगैरे ठी होतात, जेव्हा सादरीकरण करायचे असते तेव्हा लक्षात येते कि आम्ही 100 चेउद्दिष्ट ठेवले होते, 80 साध्य केले, मात्र 80 एकाच भागात केले.


    आता सायकलचा काळ नाही , मात्र पूर्वीच्या काळी आम्ही जेव्हा सायकलमध्ये हवा भरायला जायचो, तेव्हा एक मीटर असायचे, मोजायचे किती पॉईंट हवा भरली, त्यावरून समजायचे की आता सायकल चालेल. मात्र कधी-कधीसायकलच्या ट्यूबमध्ये एखाद्या ठिकाणी फुगा व्हायचा. आणि जे मीटर होते ते बरोबर दाखवायचे की जितके पॉईंट हवा जायला हवी, त्यात गेली आहे. मीटर बरोबर चालत आहे, सायकल चालेल की नाही? कारण एका बाजूला फुगाआला आहे, बाकी ट्यूब रिकामी आहे, तो फुगाच अडथळ्याचे कारण बनतो. कधी-कधी काही राज्यांमध्ये एखाद दोन जिल्हे इतकी छान कामगिरी करतात कि आकडेवारीत तर ते राज्य खूप छान वाटते मात्र संपूर्ण विकासाच्याप्रवासासाठी तेच अडथळा बनते.


    आमचा प्रयत्न आहे 115 जिल्ह्यांमध्ये समान प्रमाणात विकासाची मात्रा वाढवत जायचे , तुम्ही बघाल परिणाम वेगाने दिसतील. एक सर्वात मोठा मनोवैज्ञानिक प्रभाव निर्माण होतो , तुम्ही पाहिले असेल घरात देखील तीन-चार मुलेअसतात, एखादा हुशार असतो, तर आईवडिलांचे नेहमी त्याच्याकडे लक्ष असते. कधी पाहुणे आले तर त्यालाच पुढे बोलावतात, यावेळी दहावीत एवढे गुण मिळाले. हा 12 वीत गेला आहे, खूप हुशार आहे, हा तर डॉक्टर बनेल. आणखी दोन आहेत त्यांचे काय, आता बोलू नकोस, खोलीत बस आणि विचारले की नाही, ते खेळत आहेत, बाहेर खेळायला गेले आहेत. आता आम्हाला आनंद होतो आईवडिलांनी चांगल्या मुलांना दाखवले, जगाला संदेशपोहोचला, मात्र त्या दोन मुलांच्या मनावर इतका परिणाम होतो कि ते नैराश्याच्या गर्तेत आपल्याच प्रयत्नांमुळे आपण ढकलत जातो. मग तो स्वतःहून उठण्याची उमेद गमावतो.


    आपल्याकडे देखील या जिल्ह्यांची तशीच अवस्था झाली आहे. जे चांगले आहेत त्यांना अनेकदा आणले आहे , पंतप्रधान पुरस्कारापर्यंत खेचून आणले, मात्र त्यांच्या ज्या अडचणी आहेत, काही ना काही स्थानिक अवस्था असतील, काही ना काही कारण असेल. त्यांना वाटते, जाऊ दे ना, सोडून द्या, आम्ही तर कुणाच्याच गणतीत नाही. आमचा तर काही हिशेब वगैरेही नाही, दोन तीन वर्षे इथे नियुक्ती झाली आहे, निभावून नेऊ. आणि मग तो देखील विचारकरू लागतो की चांगले कुर्तेवाले नेताजी कोण आहेत, जरा बदली करून द्या आणि जेवढा मोठा कुर्ता, तेवढी मोठी त्याची ओळख अधिक.


    आणि म्हणूनच मला वाटते की आपणा सर्वांसाठी आवश्यक आहे की आपण केवळ आकडयांची पूर्तता आणि त्यात आपल्या ग्राफिक प्रणालीतील उंचीच्या ऐवजी यशासाठी एक धोरणात्मक विचार खूप गरजेचं असतो. जर धोरणात्मक विचार असेल तर योग्य नियोजनासाठी देखील त्याच्याशी आपोआप मन जुळते , अनुभव त्यात मोठी भूमिका पार पाडतो. आणि तुम्ही पाहिलेच असेल की जे लोक यशस्वी होत आहेत, ज्यांना तपशीलवार करण्याचीसवय असते तेच यशस्वी होतात.


    कधी- कधी- आम्हाला लोकांना वाटते की हे काही तुमचे काम नाही , एवढे बारकाईने काय पाहता. त्याला दरवेळी अशा बारकाईने करायची गरज नसते. काही गोष्टीत जर त्याने तपशीलवार केले तर आपल्या टीमला देखील सवय लागतेआणि ती एक प्रतिमा बनते, एक स्वभाव बनतो, एक संस्कार बनतो. आणि त्यानंतर तुम्ही पाहाल की तुम्हाला वारंवार अंमलबजावणीसाठी पाहावे लागत नाही. ते आपोआप चालते.


    तुम्ही कुठल्याही आईला भाजीत किती मीठ घातले , ते सोन्याप्रमाणे तराजूत मोजताना पाहिले आहे का? सोन्याप्रमाणे घरात तराजू लावलेला आहे, मोठा इलेक्ट्रॉनिक तराजू आहे आणि मग तुम्ही मीठ मोजून घ्याल, मग भाजीतघालाल, असे तर नाही होत? डोळे बंद करून घालते, ठीक होते, कारण कधीतरी बारकाईने निरीक्षण केलेलं असते, आता सवय झाली, आता सहजपणे या गोष्टी करते. आपण आपल्या व्यवस्थेत जर स्वभाव आणला तर मला स्वतःला वाटते की खूप मोठा फरक पडू शकतो.


    या महत्वाकांक्षी जिल्ह्याना प्रत्येक मापदंडानुसार आपल्याला वर आणायचे आहे. एखाद दोन गोष्टीत चांगले करून दाखवून दिखावा करायचा नाही. हर प्रकारे आपल्याला ते मापदंड बदलायचे आहेत. मात्र सरकारी व्यवस्थेतूनझाले असते तर खूप आधीच झाले असते. असे नाही की या जिल्ह्यांमध्ये कुणी अधिकारी आलेले नाहीत. आजही होऊ शकते जे महत्वकांक्षी जिल्हे आहेत तिथेच ज्यांनी आपल्या आयुष्याची सुरुवात केली असेल तो बहुधा त्याराज्याचा मुख्य सचिव बनला असेल. म्हणजे अधिकारी हुशार तर होताच , अधिकारी शानदार होताच, कुणी इथे दिल्लीत येऊन अतिशय चांगल्या विभागाचा सचिव बनला असेल. कुणी असाही अधिकारी असू शकतो ज्याच्याबद्दलचहूबाजूला वाहवा ऐकायला मिळत असेल, आणि तिथूनच आला असेल जिथे आज अनेक मागास जिल्ह्यात आयुष्यातील महत्वाच्या 25-27-30 वर्षी तीन वर्षे तिथे काढली असतील. याचा अर्थ असा झाला कि तिथे योग्यतेचाचअभाव होता, असे नसेल, सगळे काही असेल.


    भारतासारख्या देशात यशासाठी आपली लोकशाही व्यवस्था , ही काही पाच वर्षांची कंत्राट पद्धती नाही. आपली लोकशाही व्यवस्था म्हणजे आमचे आणि जनतेतील नाते आहे, ही जी विचारसरणी आहे तीच सर्वात मोठा अडथळा बनली आहे आणि म्हणूनच लोक सहभाग भारतासारख्या देशाच्या यशाचा आधार आहे. आपण पाहिले आहे, तुमच्यापैकी सर्व लोकांनी अधिकारी या नात्याने जेव्हा जिल्हा पातळीवर काम केले असेल, नैसर्गिक आपत्तीच्या वेळीखूप मोठे काम ज्याला म्हणतात, आपण अगदी सहज करतो. व्यवस्था तीच आहे मात्र होते अशामुळे कारण नैसर्गिक आपत्तीच्या वेळी समाज पूर्णपणे आपल्याबरोबर सहभागी होतो. प्रत्येकजण हातभार लावतो. आणि त्यामुळेआपण संकटातून बाहेर पडतो. आणि मला वाटते की आपण देशाला पुढे घेऊन जाण्यात लोकसहभागाचे माहात्म्य कशा प्रकारे वाढवू शकू? त्याचे महत्व आपण कशा प्रकारे स्वीकार करू?


    दुर्दैवाने मानले गेले आहे की हे काम निर्वाचित संस्थेचे आहे , राजकीय नेत्यांचे आहे. ही आपल्या विचारसरणीची सर्वात मोठी चूक आहे. त्यांना जे करायचे आहे करत राहतील, मात्र शासन व्यवस्थेत आपण ते लोक आहोत ज्यांनीकेल्यामुळे सामान्य माणसाला असे नाही वाटत की स्वतःसाठी करतो आहोत.


    मी काहीही केले तर आधी , हो, 2019 येत आहे म्हणून मोदीजी आले आहेत. लगेच त्याच्या डोक्यात आणि 24/7 चे तर काम हेच आहे , तो डोक्यात भरत राहतो.


    तुम्ही गेलात तर असे वाटणार नाही , तुम्ही गेलात तर त्यांना वाटते अरे नाही नाही, साहेब आले आहेत, एवढी मेहनत करत आहेत, नक्कीच काही उपयुक्त बाब असेल. तो लगेच त्यात सहभागी होतो. आणि म्हणूनच आज आमच्याप्रशासकीय यंत्रणेच्या विविध स्तरातील जे लोक आहेत, त्यांनी नेतृत्व देण्याच्या दिशेने पुढे यायला हवे. हा एक नवा पैलू आहे ज्यावर आपण विचार करायला हवा.


    स्वातंत्र्यापूर्वी प्रशासनाचे काम इंग्रज सत्तेला सुरक्षित ठेवण्याचे होते , स्वातंत्र्यांनंतर प्रशासकीय व्यवस्थेशी निगडित लोकांचे काम जनता-जनार्दनाला आन-बान-शान समृद्ध करणे हे असते. हेच जर स्वप्न बनून राहिले तर मला वाटतेज्या आशा बाळगून आपण चाललो आहोत त्या पूर्ण करू शकतो आणि म्हणूनच आपण जी कामे घेऊन निघालो आहोत, नवीन भारताची स्वप्ने आहेत. ही गोष्ट खरी आहे की जेव्हा महात्म गांधीजींनी चंपारण सत्याग्रह केला असेल,जेव्हा स्वातंत्र्यासाठी बिगुल वाजवला असेल तेव्हा दुसऱ्याच दिवशी स्वातंत्र्य मिळेल असे थोडीच वाटले असेल. मात्र दुसऱ्या दिवशी स्वातंत्र्य मिळणार नाहीये, म्हणून गांधीजींनी तोंडाला कुलूप लावून बसायचे? की स्वातंत्र्य म्हणूनका, आता मिळणार नाही, लोक निराश होतील. असे नाही. समाजातील सामान्य माणसाच्या हृदयात आशा -आकांक्षा-स्वप्न-उमेद याचा एकत्रित परिणाम असतो जो त्याला त्याला पुढे जाण्यासाठी सहजगत्या जोडतो.


    2022 मध्ये स्वातंत्र्याला 75 वर्षे पूर्ण होत आहेत , यापेक्षा मोठी प्रेरणा काय असू शकते? आपण कौटुंबिक जीवनात देखील पाहतो कि मी महिन्यात मुलाचा वाढदिवस असेल तर फेब्रुवारी-मार्च पासूनच , अच्छा, वाढदिवसाला कायकरायचे? समजूतदार आईबाबा म्हणतात हे बघ, यावेळी तुझा वाढदिवस खूप छान साजरा करूया. तू एक काम कर, या महिन्यात एवढे कर. त्यालाही वाटते, हो-हो माझा वाढदिवस आहे, मी जरा हे करतो. घरी लग्नकार्य असेल,तेव्हा वाटते खूप वर्षे झाली घराला रंग नाही काढला, लग्न आहे तर करून टाकू.


    प्रत्येक व्यक्तीच्या आयुष्यात असे एकेक पडाव असतात. त्याच्याच आधारे गती ठरवली जाते. 2022 यापेक्षा मोठा पडाव काही असू शकत नाही आपल्यासाठी कारण देशातील स्वातंत्र्यसैनिकांनी देशाच्या स्वातंत्र्यासाठी आपलेआयुष्य वेचले. यापेक्षा मोठी कोणती प्रेरणा असूच शकत नाही. चला , आपण ज्यावर प्रेम करतो त्याचे पुन्हा स्मरण करूया आणि त्यांची जी स्वप्ने होती त्यांचे स्मरण करूया. आणि आपणही मार्गक्रमण करूया. पाच वर्षात आपणदेशाला खूप काही देऊ शकतो. ज्यांनी स्वातंत्र्यासाठी लढाई लढली असेल त्यांनी थोडीच विचार केला असेल कि देशाला स्वातंत्र्य मिळेल, मी काहीतरी बनेन. नाही. त्यांना तर माहित होते जेव्हा स्वातंत्र्य मिळेल तेव्हा माहित नाहीआपण कुठे असू, कुठे नसू. मात्र ते आपल्या स्वप्नांसाठी झटत राहिले. आणि ते झटले म्हणून आपण ते मिळवण्यासाठी सौभाग्यशाली देखील बनलो. आपलेही पुढील पिढीसाठी काही दायित्व असेल ना ? आणि म्हणूनच आपली जीव्यवस्था आहे तिला घेऊनच आपण पुढे चालायला हवे.


    ही गोष्ट देखील आपल्याला मान्य करावी लागेल की आपला एक आराखडा असेल , आपल्या निर्णय प्रक्रिया होत असतील, एक, मी तर अनुभव घेतला आहे, कारण मला दीर्घ काळ राज्यात काम करण्याचे सौभाग्य लाभले. एक प्रकारे तुम्हा लोकांमध्येच मी गेली 20 वर्षे वाढलो आहे. तुम्हा लोकांच्या अनुभवातूनच शिकत आलो आहे कारण मी तुमच्यातच राहिलो आहे. मात्र मला अनुभव आला की ही जुनी व्यवस्था असूनही जर नावीन्यता नसेल , नाविन्यपूर्ण संशोधन नसेल, आपल्या निर्णय प्रक्रियांमध्ये आपण गती आणू शकणार नाही. आणि आज सुदैवाने तंत्रज्ञान आपल्या उणिवा पूर्ण करू शकते, ते आपली अतिरिक्त ताकद बनू शकते. आपण गोष्टी सुलभ करण्यासाठी तंत्रज्ञानाचा भरपूर वापर करू शकतो. आपण त्या गोष्टी स्वीकार करू शकू.


    तुम्हाला माहीतच असेल जेव्हा मी नवीन नवीन तुमच्या बरोबर सहभागी झालो होतो तेव्हा माझा खूप आग्रह असायचा की आपण अंतराळ तंत्रज्ञानाचा वापर आपल्या प्रशासनात कशा प्रकारे करू शकतो ? आणि मी संयुक्त सचिव स्तरावरच्या अधिकाऱ्यांना गृहपाठ दिला, मग आठवड्याच्या शेवटी सातत्याने ती प्रक्रिया सुरु ठेवली. तर आपल्या अधिकाऱ्यांच्या देखील लक्षात, असे नाही कि त्यांना कुठले तंत्रज्ञान समजत नाही मात्र त्यांना वाटते जाऊ दे, जे चालले आहे ते, मी कुठे बदल करू, मोन माझे म्हणणे ऐकेल, तर त्याला बदलामध्ये अलिप्ततेची भावना यायची आणि ती प्रत्यक्षात साकार करू शकत नव्हता.


    आता हळूहळू लक्षात यायला लागले की अंतराळ तंत्रज्ञान ही प्रशासनासाठी उपयुक्त गोष्ट आहे. ज्याने डोके लढवले , एखाद्या तरुणाला आपल्या बरोबर घेतले, त्याला सांगितले की तू तुझे डोके वापर. नियोजनाची तपशीलवार माहिती अंतराळ तंत्रज्ञानात खूप मोठी भूमिका पार पाडत आहे.


    या सर्व व्यवस्था , 20-25 वर्षांपूर्वी जे अधिकारी होते त्यांच्या नशिबात नव्हती, आपल्या नशिबात आहे. जेवढ्या प्रकारचे तंत्रज्ञान उपलब्ध आहे, ते आपल्या स्वतःच्या क्षमता निर्मितीसाठी, आपल्या सामर्थ्याच्या विस्तारासाठी, आपली व्याप्ती अधिक वाढवण्यासाठी याचा उपयोग करू शकतो का? जर आपण त्या गोष्टी करत असू तर मला खात्री आहे की आपण इच्छित परिणाम साध्य करू शकू. आणि म्हणूनच काळाची गरज आहे, ज्या वेळी आपण घोषणा ऐकत होतो, 21 वे शतक, 21 वे शतक येत आहे, तुम्ही सुद्धा तेव्हा कनिष्ठ अधिकारी असाल, राज्यात काम करत असाल. आणि त्यावेळी एक खूप रोचक कार्टून देखील प्रसिद्ध झाले होते. एक सज्जन रेल्वे फलाटावर उभे होते आणि दुरून गाडी येत आहे. तर कुणीतरी त्यांना धरले, अहो तुम्हाला धावायची गरज नाही, ती तर येणारच आहे, म्हणजे 21 वे शतक येणारच होते, तू समोरून धावण्याची आवश्यकता नाही. 21 व्या शतकातील दोन दशके पूर्ण व्हायला आली आहेत. आपण 21 व्या शतकाला अनुरूप आपल्या निर्णय प्रक्रियांमध्ये , आपल्या व्यवस्थांमध्ये बदल करायचा प्रयत्न आपण केला आहे का?


    आज तुमच्या समोर अगदी सविस्तरपणे कृत्रिम बुध्दीमत्तेबाबत बोलले गेले. आता बहुतांश लोकांना कृत्रिम बुध्दीमत्ता म्हटले की चालकविरहित गाडीप्रमाणे त्याची गाडी थांबते. जग खूप बदलले आहे. आपण त्या गोष्टी , कदाचित आपण करू शकणार नाही मात्र हे देखील एक शास्त्र आहे जे आपल्या उपयोगी पडू शकते. त्यासाठी आपण तज्ज्ञांना ठेवू. मात्र आपण व्यवस्थेकडे खुल्या मनाने पाहिले नाही तर ते काय म्हणतील.


    आणि आज जगातील सर्वात मोठे आव्हान विकासासमोरील स्वप्ने पूर्ण करण्यासाठी आपण बदलत्या तंत्रज्ञानाबरोबर जर चालू शकलो नाही तर बहुधा आपण खूप मागे राहू.


    भारताबाबत जगात सगळे जण म्हणतात की माहिती तंत्रज्ञान क्रांतीत आमचे खूप मोठे योगदान आहे. मात्र आपले दुर्दैव असे कि आपण त्याबाबत , वाहवा खूप झाली. आपण मूलभूत गोष्टी घेऊन बसलो आहोत. जगणे त्यापासून आपापल्या गोष्टी निर्माण करून विश्व उभे केले.


    जे श्रेष्ठ आहे त्याचे गुणगान गात राहून काम होणार नाही. प्रत्येक क्षणी , बहुधा 200 वर्षात तंत्रज्ञानाने मानव जातीवर जेवढा प्रभाव निर्माण केला नसेल, तेवढा तंत्रज्ञानाने गेल्या 40 वर्षात प्रभाव निर्माण केला आहे. आणि मला वाटते की सामान्य माणसाच्या जीवनात , प्रशासनातं हे खूप मोठी भूमिका पार पाडणार आहे. आपण त्याचा वापर जर करू शकलो तर आपले काम सोपे होईलच, दूरगामी, सकारात्मक प्रभाव निर्माण करणारे असेल.


    कोणत्याही सरकारच्या यशाच्या बाबतीत , जेव्हा कधी मी म्हटले होते छोटे सरकार, अधिक प्रशासन, कधीकधी विचार करायला हवा, तुमच्या या पुरस्कारात कोणते विभाग आहेत, सरकारचा कोणता विभाग आहे, जो हे छोटे सरकार, अधिक प्रशासन साकार करत आहे.


    मी बहुधा यापूर्वी एकदा म्हटले होते , मला आठवत नाही कोणत्या मंचावर म्हटले होते, बहुधा छोट्या बैठकीत, सुरुवातीला नवीन नवीन आलो होतो, तेव्हा बोलत होतो.


    हिंदू पौराणिक कथेत म्हटले जाते की चार धाम यात्रा केली तर मोक्ष मिळतो. असे म्हणतात , माहित नाही कुठे म्हटले आहे, कुठे नाही. मला माहित नाही. मात्र सरकारमध्ये 32-32 वेळा प्रवास करूनही फाईलला मोक्ष मिळत नाही. आपणा सर्वाना वाटत नाही का की याचे काही मार्ग, आणि मी हा शॉर्टकट शब्द वापरत नाही. आता तुम्हाला रेल्वेने जाण्याचे सौभाग्य मिळत नसेल, मात्र माझे आयुष्य रुळांवर गेले, त्यामुळे मला माहित आहे, तिथे लिहिलेले असायचे - shortcut will cut you short.. जर एखादी रेल्वे रूळ ओलांडणारी जागा असेल तर तिथे लिहिलेले असते - आणि म्हणूनच मी तुम्हाला शॉर्ट कट सांगत नाही. मात्र आपल्याला वाटत नाही का के एवढ्या सर्व गोष्टी, ही गोष्ट इथून जाऊन पुन्हा इथेच येणार , ही काळी दगडावरची रेष आहे. आपण हे कुठवर चालत राहणार.


    प्रत्येक फाईलला शिक्का मारणे आवश्यक आहे का ? आपण ह्या प्रक्रिया सोप्या करू शकतो का? त्यावर ज्याने चांगल्या प्रकारे काम केले आणि ते फुलप्रूफ झाले असे नाही, प्रक्रिया सोपंय झाल्या तर फुलप्रूफ होत नाहीत. मात्र आपली ही सवय सुटत नाही, आपण सवय बदलत नाही.


    व्हाट्सअपचा काळ आला असेल , एसएमएसचा काळ आला असेल, आपण एसएमएस केलेही असतील घरी कि आज संध्याकाळी पाहुणे येणार आहेत, दोघेजण जेवायला येणार आहेत, दुपारी 3 वाजता एसएमएस पाठवला असेल, मात्र पाच वाजता पुन्हा फोन करून विचाराल माझा एसएमएस वाचला का ? तर आपण व्यवस्थांवर भरवसा ठेवत नाही. आणि म्हणूनच आपण आपली अतिरिक्त शक्ती वाया घालवतो.


    हा नागरी सेवा दिन आहे , यानिमित्त आत्मपरीक्षण व्हायला हवे की आपण जगाच्या तुलनेत त्याच दिशेने चाललो आहोत कि भरकटले आहोत. जगाच्या तुलनेत आपला वेग खूप कमी आहे का? जे काम ते 2030 मध्ये करतील, त्यावर विचार करता करता 2070 उजाडेल कि काय?


    तुम्ही कल्पना करू शकता जी स्थिती त्या महत्वाकांक्षी जिल्ह्यांची आहे , असे होऊ नये, जगाच्या नजरेत आपण स्वतःला तिथे आणून ठेवू. क्षमतानी भरलेला आपला देश आहे, शक्ती-सामर्थ्याने भरलेला आपला देश आहे, नव्या गोष्टी स्वीकारण्याचा स्वभाव असलेला देश आहे, बदलत्या परिस्थितीचा सामना करण्याची ताकद असलेला देश आहे. त्यासाठी आपण स्वतःला सजग करत आहोत का? घड्याळाचा काटा माझे आयुष्य चालवत आहे की सामान्य माणसाची स्वप्ने मला चालवत आहेत? जर घड्याळाचा काटा मला चालवत असेल तर दर महिन्याच्या 1 तारखेला पगार येत असेल. बँक खात्यात जमा होत असेल, आयुष्य तिथेच थांबते, मात्र सामान्य माणसाबरोबर जर माझ्या आयुष्याचा प्रत्येक क्षण जोडलेला असेल, तर त्याची स्वप्ने साकार होतीलच. मात्र माझ्या आयुष्यात प्रत्येक पिढीमध्ये समाधानाचा एक अनुभव घेऊन मी जाईन . हा विश्वास जर माझ्या आत भरलेला असेल, तर मला वाटते कि मी देशाला खूप काही देऊ शकतो.


    आणि म्हणूनच मी तुम्हाला विनंती करतो , तुमच्यापैकी कुणाकडे दोन वर्षे असतील, एक वर्ष असेल, सहा महिने असतील, पाच वर्षे असतील, दहा वर्षे असतील, आणि दूर दूर तंत्रज्ञानाच्या माध्यमातून नव्या पिढीतील तरुण सहकारी माझे म्हणणे ऐकत असतील, आणि मी तुम्हाला विश्वास देतो की मी तुमचा एक सहकारी आहे. माझ्या मनात असे कधी आले नाही आतापर्यँत कि पूर्वी माहित नाही कायकाय असायचे. मी त्या जगातील नाही बरं का. मी सामान्य माणूस तुमचा सहकारी आहे. तुमच्या बरोबर खांद्याला खांदा भिडवून काम करायची इच्छा आहे.


    जेव्हा मला मसुरीला जायचे होते , तेव्हा जो कार्यक्रम आखला होता , जायचे, भाषण द्यायचे आणि परत यायचे. मी म्हटले, नाही, मी जाईन , त्यांच्याबरोबर वेळ घालावें. जरा बघू तर दे पुढल्या तीन वर्षात भारतातील किमान 20 टक्के जिल्हे ज्यांच्या हाती सोपवले जाणार आहेत, त्यांच्या अंतर्मनात कुठली ऊर्जा आहे, त्यांचे स्वप्न काय आहे, ते पाहू दे , स्वतःला समजून घेऊ दे. आणि मी तिथून उर्जावान बनून परत आलो, कारण प्रत्येकजण नवनवीन ऊर्जेने भरलेला होता.


    या स्वरूपात काम करण्याची माझी तयारी आहे. आणि म्हणूनच तुमचा एक सहकारी म्हणून मला काम करायचे आहे. आपण मिळून काम करू आणि मी निवडणुकीसाठी काम करत नाही आणि काळजी करू नका , तुमच्यापैकी एकही अधिकारी नसेल भारताच्या कानाकोपऱ्यात. 20 वर्षे सरकारमध्ये व्यतीत करूनही एकदाही कुणालाही फोन करून मी काम दिलेले नाही, हे माझ्या आयुष्याचे वैशिष्ट्य आहे. कारण देशाशिवाय आयुष्यात दुसरे कुठले स्वप्नच नाही.


    सव्वाशे कोटी देशबांधवांचे आयुष्य बदलण्याशिवाय कुठला विचार नाही. ज्या व्यवस्थेत जिथे कुठे काम करण्याची संधी मिळाली आहे , केवळ याच एका भावनेने समर्पित आयुष्य जगण्याचा प्रयत्न राहिला आहे. आणि म्हणूनच मी म्हणतो, मित्रानो, माझ्या आयुष्यात तुम्ही असामान्य लोक आहेत, सामर्थ्याने भरलेले लोक आहात, अनुभवांचा वारसा घेऊन आलेले लोक आहात,. तुमची शक्ती, तुमचे सामर्थ्य, तुमची स्वप्न मला माझी बनवायची आहेत. जेणेकरून सव्वाशे कोटी देशबान्धवांची साकार स्वप्ने आपल्या डोळ्यांसमोर पाहू शकू.


    याच एका भावनेसह , आज तुमचा हा नागरी सेवा दिन खऱ्या अर्थाने देशाच्या सामान्य माणसाला समर्पित असो, त्यांच्या स्वप्नांना समर्पित असो, हाच संकल्प घेऊन चालू. 2022 भारताच्या आशा , आकांक्षा नव्या उंचीवर घेऊन जाणारे बनावे. याच अपेक्षेसह माझ्या तुम्हाला खूप खूप शुभेच्छा .


    खूप-खूप धन्यवाद.


    B.Gokhale /S .Kane /D.Rane

    
    
    (Release ID: 1530017) Visitor Counter : 17