      कार्मिक, सार्वजनिक तक्रार आणि निवृत्ती वेतन मंत्रालय

      नागरी सेवा दिन कार्यक्रमाचे उपराष्ट्रपती करणार उद्‌घाटन
      लोकप्रशासनात सर्वोत्तम कामगिरीसाठी पंतप्रधानांच्या हस्ते होणार पुरस्कार वितरण

      Posted On: 19 APR 2018 4:40PM by PIB Mumbai

    नवी दिल्ली, 1 9 एप्रिल 201 8


    कार्मिक, तक्रार निवारण आणि निवृत्ती वेतन मंत्रालयातील प्रशासकीय सुधारणा आणि तक्रार निवारण विभागाने 20-21 एप्रिल 2018 ला नागरी सेवा दिनाच्या दोन दिवसांच्या कार्यक्रमांचे आयोजन केले आहे.


    उपराष्ट्रपती एम. व्यंकय्या नायडू उद्या होणाऱ्या उद्‌घाटन समारंभाचे प्रमुख अतिथी असतील.


    निश्चित करण्यात आलेल्या प्राधान्य योजनांच्या अंमलबजावणीसाठी आणि नावीन्यतेसाठी जिल्हा/अंमलबजावणी एकके आणि इतर केंद्रीय/राज्य संस्थांना 21 एप्रिल 2018 ला पंतप्रधान नरेंद्र मोदी यांच्या हस्ते पुरस्कार प्रदान करण्यात येणार आहे.


    सर्वसामान्य नागरिकांसाठी अत्युत्तम आणि नाविन्यपूर्ण काम करणाऱ्या जिल्ह्यांना आणि केंद्रीय व राज्य सरकारी संस्थांना लोक प्रशासनातील गुणवत्तेसाठी हे पंतप्रधान पुरस्कार प्रदान करण्यात येणार आहेत.


    पुरस्कार 4 प्राधान्य योजनांच्या अंमलबजावणीसाठी देण्यात येणार आहेत :-

     1. प्रधानमंत्री पीक विमा योजना
     2. डिजिटल भरणांना चालना
     3. प्रधानमंत्री आवास योजना- शहरी आणि ग्रामीण
     4. दीनदयाळ उपाध्याय ग्रामीण कौशल्य योजना

    या खेरीज जिल्ह्यांसह केंद्रीय आणि राज्य संस्थांना नाविन्यतेसाठी पुरस्कार देण्यात येणार आहेत.


    N.S/ S.K /P.M


    

    
    (Release ID: 1529629) Visitor Counter : 46
    
    
      Read this release in: English
    
    
    

4.