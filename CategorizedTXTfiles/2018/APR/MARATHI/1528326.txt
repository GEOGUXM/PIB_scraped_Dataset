      पंतप्रधान कार्यालय

      नवनिर्मित वेस्टर्न कोर्ट ऍनेक्स, नवी दिल्लीच्या लोकार्पण कार्यक्रमात पंतप्रधान नरेंद्र मोदी यांनी केलेले भाषण
      Posted On: 04 APR 2018 7:25PM by PIB Mumbai


    नवी दिल्ली, 4 एप्रिल 201 8


    माननीय सभापती महोदया सुमित्राजी , मंत्रिमंडळातील माझे सहकारी श्री अनंत कुमार, श्रीयुत हरदीप सिंह पुरी, हाऊस कमिटी चे चेअरमन श्रीयुत सुरेश अंगड़ी उपस्थित सर्व आदणीय संसद सदस्य सभी आदरणीय सांसदगण,


    ताईंनी आताच सांगितले की इतक्या लहानशा कार्यक्रमासाठी पंतप्रधानांचा वेळ कशाला घ्यायचा. मला असे वाटते की हा कार्यक्रम लहान नाही. हा कार्यक्रम लहान यासाठी नाही कारण हे काम करायला तुम्ही अतोनात कष्ट केले आहेत. जेव्हा टीव्हीवर लोक संसदेची दृश्य पाहतात तेव्हा त्यांना दिसत असेल की, सभापती महोदया खासदारांना रागावत आहेत , त्यांना जागेवर बसवत आहेत. कधी कधी लोकांना वाटत असेल की सभापती महोदयांना हे लोक जितके त्रस्त करतात, हे लोक एका ज्येष्ठ श्रेष्ठ मातेसमान मंचावर सुमित्राजी बसल्या आहेत आणि खाली बसलेले हे पाचशे लोक त्यांना त्रस्त करत आहेत, तेव्हा हे दृश्य देश पाहत असेल. पण देश आज हे दृश्य देखील पाहील की, एका मातेचा स्वभाव कसा असतो आणि खासदार येथे येतात तेव्हा त्यांना कोणकोणत्या अडचणींना तोंड द्यावे लागते, त्यांना कोणकोणत्या चिंता भेडसावतात आणि त्या मातेच्या स्वभावाचा हा परिणाम आहे की या इमारतीची निर्मिती झाली आहे आणि खासदारांच्या पाहुण्यांसाठी आणि जे नवे खासदार येतात त्यांच्यासाठी आवश्यक असलेली एक योग्य व्यवस्था तुमच्यामध्ये असलेल्या मातृरुपामुळे निर्माण झाली आहे आणि यासाठी मी मनापासून तुम्हाला धन्यवाद देतो. आणि लोकांना वाटेल की सभापती महोदयांनी सभागृहात केवळ शिस्त निर्माण करण्यासाठी पुढाकार घेतला आहे. तर असे नसून त्या आईच्या मायेने सर्व खासदारांची काळजी देखील घेतात आणि त्यांची चिंता देखील करतात. तर हे या कार्यक्रमाचे सर्वात मोठे महत्त्व आहे आणि या कार्यक्रमात उपस्थित राहायला मिळणे देखील भाग्याचे आहे आणि म्हणूनच माझ्यासाठी सर्व दोन्ही सभागृहाचे सर्व खासदार कारण माझी देखील ही जबाबदारी आहे त्या कुटुंबाचा प्रमुख म्हणून आणि तुम्ही ही सर्व व्यवस्था या खासदार परिवारासाठी निर्माण केली आहे. मी यासाठी देखील तुमचा आभारी आहे. साधारणपणे एक प्रतिमा निर्माण झालेली असते की नाहीतरी सरकारी विभागामध्ये कामे अशीच होत असतात, जाऊ देत कोणी बाहेरचा कंत्राटदार असेल तर ठीक आहे पण हे पाहिल्यावर लक्षात येईल की सरकारी एजन्सी देखील एकदा मनापासून ठरवले तर किती चांगले काम करू शकते, ठराविक कालावधीत ते काम पूर्ण करू शकते आणि खर्चाच्या मर्यादेत काम करू शकते. या तिन्ही गोष्टी हरदीपजींच्या विभागाने अतिशय नियोजनबद्ध पद्धतीने पूर्ण केल्या आहेत. म्हणूनच ज्या विभागाच्या अधिका-यांनी यामध्ये कष्ट केले आहेत, त्या सर्वांना मी मनापासून शुभेच्छा देत आहे. या संसदीय जीवनाच्या व्यवस्थेशी आज एक अतिशय उत्तम भेट जोडली जात आहे. हे देखील एक ऐतिहासिक स्थळ आहे. ज्या लोकांनी याचे वाचन केले असेल, जे लोक 1926चे दस्तावेज या ठिकाणी तुम्हाला मिळतील. जेव्हा या वेस्ट कोर्स हाऊस मध्ये लाला लजपतराय कधी काळी राहत होते. मोतीलाल नेहरू येथे राहायचे. तसे हे एक ऐतिहासिक वारसा असलेले स्थान आहे आणि या वारसा असलेल्या जागेशी आपले नाते जोडण्याची तुम्हाला संधी मिळत आहे. खरोखरच एक चांगले काम या व्यवस्थेत झाले आहे असे मला वाटते आणि ताईंनी जसे सांगितले की, ज्याचे भूमिपूजन आम्ही करतो त्याचे उद्घाटनही आम्हीच करतो. तुम्ही पाहिले असेल की निर्धारित मुदतीच्या आधीच, मला असे वाटते की 4-6 महिन्यांपूर्वीच हा प्रकल्प लवकर पूर्ण झाला आहे आणि आपल्याला मिळत आहे. सर्वात मोठी टीका सातत्याने होत असते की खासदार येतात आणि पंचतारांकित हॉटेलमध्ये राहतात, इतका खर्च होतो. प्रत्येक वेळी ही चौकटीची बातमी असते. पण ज्यांनी निवडणुका लढवलेल्या नाहीत किंवा ज्यांना जनतेने परत घरी पाठवले आहे, ते आपली निवासस्थाने सोडत नाहीत, याची चर्चा होत नाही आणि याचेच कारण आहे की खासदारांना हॉटेलमध्ये राहावे लागते. आता यासाठी देखील खूप जास्त खर्च होत असतो आणि एकदा तर मी यापूर्वीच्याच सरकारमध्ये कोणत्या तरी खासदार महोदयांविषयी इतके काही वर्तमानपत्रांमध्ये वाचले होते. मला माहित नाही ते खरे आहे की नाही, खूप मोठ्या, बोलण्यात अतिशय तरबेज असे आहेत ते सन्माननीय, ते लोकांना इतक्या कोटीचे व्यवहार झाले होते आणि ते ती जागा सोडतच नव्हते कारण त्यांना ती मानवली होती. तर खूप टीका होत होती आणि त्यामुळे जे नवीन खासदार यायचे त्यांना खूपच त्रास व्हायचा कारण नवीन नवीन निवडून येत होते आणि त्या भागातील लोक जेव्हा वर्तमानपत्र वाचायचे, तेव्हा त्यांच्यासाठी ही खूप मोठी म्हणजे लाजीरवाणी बाब असायची.


    तुम्ही खासदारांची एवढी मोठी सेवा केली आहे की जे नवनिर्वाचित खासदार येतील त्यांना हॉटेलमध्ये राहण्याऐवजी येथे राहायला मिळणार आहे , त्यामुळे त्यांना जे टीकेचे धनी व्हायला लागायचे, सरकारी तिजोरीवर ताण निर्माण व्हायचा, त्यापासून देखील मुक्ती मिळणार आहे. एक प्रकारे हा खासदारांचा सन्मान आहे, केवळ सोयच नाही तर सन्मानाचे देखील काम या व्यवस्थेंतर्गत झाले आहे आणि म्हणूनच तुम्ही सर्व अभिनंदनास पात्र आहात.


    मी आमचे दोन्ही सहकारी श्रीयुत मेघवाल आणि श्रीयुत सुरेशजींचे जसे सभापती महोदयांनी सांगितले की या दोघांनी अगदी मनापासून काम केले आहे , आमच्या रुडी यांना देखील यात खूपच स्वारस्य होते, तेव्हा ते देखील कधी कधी येऊन माझ्याशी याच्या रचनेबाबत चर्चा करायचे, की असे बनवले पाहिजे, तसे बनवले पाहिजे. तेव्हा मला वाटायचे की चला खासदारांसाठी बनवले आहे तर मी देखील माझे डोके चालवत राहायचो. खरे तर मला वास्तुरचनाशास्त्र वगैरेचे ज्ञान नाही. मात्र, रुडींना त्याबाबत खूपच उत्साह असायचा. तर अशा गोष्टी घेऊन ते यायचे. पण आज ही वास्तू प्रत्यक्षात आलेली पाहतांना प्रत्येकालाच आनंद होणे स्वाभाविक आहे.


    तुम्हाला माहित असेल डॉक्टर बाबासाहेब आंबेडकर , त्यांच्या स्मृतिप्रित्यर्थ येथे दिल्लीत दोन ठिकाणे अशी आहेत, ज्यांच्या निर्मितीचा विचार अटलजींच्या काळात करण्यात आला होता पण सरकारे चालली तर अशी चालली आणि बाबासाहेब आंबेडकरांच्या नावाने राजकारण करण्यासाठी प्रत्येकजण धावत असतो. पण ते काम अटलजींच्या सरकारने निर्णय घेऊन केले होते. आम्ही येऊन निर्धारित मुदतीमध्ये ते काम पूर्ण केले. दुसरे काम देखील मी जेव्हा भूमीपूजन केले होते तेव्हा मी सांगितले होते की या कामाचे लोकार्पण मी एप्रिल 2018 मध्ये करेन आणि आज मला सांगायला आनंद होत आहे की 13 एप्रिलला, बाबासाहेबांची जयंती आहे 14 एप्रिलला. 13 एप्रिलला ती वास्तू, अलीपूर रोड वाले जे घर आम्ही तयार केले आहे, त्याचे लोकार्पण देखील आम्ही 13 तारखेला करणार आहोत. एक श्रद्धा असते, एक आदर्श असतो आणि त्यासाठी एक वचनबद्धता असते. ती आमच्या नसानसात आहे. जे आम्ही करून दाखवले आहे. बाबासाहेब आंबेडकर यांना इतका मानसन्मान आणि श्रद्धांजली कोणत्याही सरकारने दिली नसेल जितकी आमच्या सरकारने दिली आहे. आणि म्हणूनच बाबासाहेबांवरून राजकारण करण्याऐवजी, बाबासाहेबांनी आम्हाला मार्ग दाखवला आहे. त्या मार्गावर चालण्याचा जर आपण सर्वांनी प्रयत्न केला ज्यामध्ये बंधुतेचे माहात्म्य आहे. त्या बंधुत्वाला बाजूला ठेवून आपण कधीही पुढे जाऊ शकत नाही. आपल्याला प्रत्येकाच्या कल्याणासाठी ‘सबका साथ सबका विकास’ हा मंत्र घेऊन आपण पुढे चालत आहोत आणि आपण समाजाच्या शेवटच्या टोकावर असलेल्या लोकांच्या अधिकारासाठी लढणारे लोक आहोत आणि आपल्याला जीवनभर समाजातील, कारण महात्मा गांधीजींनी आपल्याला हाच मार्ग दाखवला आहे, की समाजाच्या टोकाला जो बसला आहे, त्याची सर्वप्रथम चिंता केली पाहिजे आणि सरकारची ही जबाबदारी असते आणि सरकार त्या उत्तरदायित्वाचे पालन करत आहे. मी पुन्हा एकदा या संपूर्ण टीमला अगदी मनापासून शुभेच्छा देतो, तुम्हा सर्वांना खूप खूप शुभेच्छा,


    धन्यवाद.


    BG / SP /PK

    
    
    (Release ID: 1528326) Visitor Counter : 6