      राष्ट्रपती कार्यालय

      राष्ट्रपती रामनाथ कोविंद यांनी घेतली इक्विटोरीयल गिनीच्या राष्ट्रपतींची भेट
      Posted On: 08 APR 2018 4:00PM by PIB Mumbai


    नवी दिल्ली, 8 एप्रिल 201 8


    राष्ट्रपती रामनाथ कोविंद यांनी आज इक्विटोरीयल गिनीचे राष्ट्रपती टेओदारो ओबीयांग न्यूएमा मबासोगो यांची राजधानी मलाबो इथे भेट घेतली. यावेळी राष्ट्रपती रामनाथ कोविंद यांना , इक्विटोरीयल गिनी सरकार कडून बिगर नागरिकांना दिला जाणारा सर्वोच्च सन्मान प्रदान करण्यात आला.


    राष्ट्रपतींच्या नेतृत्वाखालील प्रतिनिधी मंडळ स्तरावरही चर्चा झाली.इक्विटोरीयल गिनी समवेतच्या संबंधांना भारत सर्वोच्च महत्व देत असल्याचे त्यांनी यावेळी सांगितले. इक्विटोरीयल गिनी समवेत विकासात्मक सहकार्य भागीदारी वृद्धिंगत करण्यासाठी भारत उत्सुक असल्याचे राष्ट्रपतींनी एका कार्यक्रमात बोलताना सांगितले. कृषी , खाण , आरोग्य , माहिती तंत्रज्ञान या क्षेत्रात इक्विटोरीयल गिनीला , भारत , सर्वतोपरी सहकार्य करेल असे आश्वासन राष्ट्रपतींनी दिले. इक्विटोरीयल गिनीच्या संसद सदस्यांनाही राष्ट्रपती संबोधित करणार आहेत.


    राष्ट्रपती , आफ्रिकी तीन देशांच्या दौऱ्याच्या पहिल्या टप्यात काल इक्विटोरीयल गिनीमधे दाखल झाले आहेत.इक्विटोरीयल गिनीला भेट देणारे ते पहिले भारतीय राष्ट्रपती आहेत.या दौऱ्यात ते स्वाझीलँड आणि झांबिया या देशांनाही भेट देणार आहेत.


    NS/NC /PK

    
    
    (Release ID: 1528337) Visitor Counter : 8
    
    
      Read this release in: English