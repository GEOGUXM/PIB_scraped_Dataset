      भारतीय निवडणूक आयोग

      महाराष्ट्रासह, नागालँड, उत्तर प्रदेश लोकसभा मतदारसंघासाठी आणि महाराष्ट्र, बिहार, झारखंडसह आणखी काही राज्यांच्या विधानसभा पोटनिवडणुकीचा कार्यक्रम जाहीर
      Posted On: 26 APR 2018 6:19PM by PIB Mumbai


    नवी दिल्ली , 26 एप्रिल 201 8


    निवडणूक आयोगाने महाराष्ट्रातल्या भंडारा-गोंदिया आणि पालघर लोकसभा मतदार संघासाठीच्या पोटनिवडणुकीचा कार्यक्रम जाहीर केला आहे. याचबरोबर नागालँड आणि उत्तर प्रदेशातल्या प्रत्येकी एक लोकसभा मतदार संघासाठी पोटनिवडणूक घेण्यात येणार आहे.


    याचवेळी महाराष्ट्रातल्या पलुस-कडेगाव या विधानसभा मतदार संघासाठीही पोटनिवडणूक होणार आहे. झारखंडमधल्या दोन, केरळ, मेघालय, पंजाब, उत्तर प्रदेश, पश्चिम बंगाल, बिहार, उत्तराखंड मधल्या विधानसभेच्या प्रत्येकी एका जागेसाठीही पोटनिवडणूक होईल. या सर्व जागांसाठी 28 मे रोजी मतदान होईल.


    येत्या 3 मे रोजी निवडणूक अधिसूचना जारी करण्यात येईल. 10 मे उमेदवारी अर्ज दाखल करण्याची अंतिम तारीख राहिल. 11 मे रोजी उमेदवारी अर्जांची छाननी होईल. 14 मे पर्यंत उमेदवारी मागे घेता येईल. तर मतमोजणी 31 मे रोजी होईल.


    या सर्व पोटनिवडणुकीसाठी इलेक्ट्रॉनिक मतदान यंत्रांचा आणि व्हीव्हीपॅटचा वापर केला जाणार आहे.


    N.Sapre/ N.Chitale /D.Rane

    
    
    (Release ID: 1530459) Visitor Counter : 31
    
    
      Read this release in: English