      अर्थ मंत्रालय

      ‘समृद्धी-आभासी सहाय्यक’ आणि ‘बँक क्षमता किट’चे उद्‌घाटन करून सिडबीचा स्थापना दिवस साजरा
      Posted On: 02 APR 2018 5:38PM by PIB Mumbai


      नवी दिल्ली, 2 एप्रिल 201 8


      सिडबी अर्थात भारतीय लघु उद्योग विकास बँकेने आज आपला स्थापना दिवस संपर्क, संवाद, सुरक्षा आणि संप्रेक्षण दिन म्हणून साजरा केला. बँकेचे अध्यक्ष व्यवस्थापकीय संचालक मोहम्मद मुस्तफा यांनी लखनऊ येथील मुख्यालयातून नाविन्य उपक्रमांच्या श्रृंखलेचे उद्‌घाटन केले. कामकाज सुधारण्याची आणि विकास करण्याची ही संधी आहे, असे ते म्हणाले.


      एमएसएमई संपर्क कार्यक्रमांचे उद्‌घाटन करताना त्यांनी सर्व बँक अधिकाऱ्यांना विनंती केली की, एमएसएसई मधील संधी, आव्हाने आणि कार्य प्रणाली अधिक जवळून समजून घेण्यासाठी त्यांनी एक दिवस तिथे रहावे, जेणेकरून त्यांच्या सुलभ व्यावसायिकरणासाठी कोणत्या उपाययोजना कराव्या लागतील याची सखोल माहिती प्राप्त होईल. यासाठीच सिडबीची स्थापना झाली आहे. प्रत्यक्ष कर्जासाठी तसेच धोरणांच्या अंमलबजावणीसाठी सिडबीने अनेक उपाययोजना केल्या आहेत, अशी माहिती मुस्तफा यांनी दिली.


      N.Sapre /S.Mhatre/P.Kor

    
    
    (Release ID: 1527265) Visitor Counter : 45