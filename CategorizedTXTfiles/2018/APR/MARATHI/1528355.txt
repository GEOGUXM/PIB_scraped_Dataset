      राष्ट्रपती कार्यालय

      भारताचे राष्ट्रपती रामनाथ कोविंद यांनी इक्वेटोरियल गिनीच्या संसद सदस्यांना केले मार्गदर्शन
      सागरी प्रशासन कार्यात सहकार्य तसेच दहशतवादाविरुद्ध एकत्रित लढा देण्यासाठी भारताचा पाठिंबा

      Posted On: 09 APR 2018 4:52PM by PIB Mumbai

      नवी दिल्ली, 9 एप्रिल 201 8


      भारताचे राष्ट्रपती रामनाथ कोविंद यांनी इक्वेटोरियल गिनीच्या संसद सदस्यांना काल सायंकाळी मार्गदर्शन केले. सागरी प्रशासन कार्यात भारत संपूर्ण सहकार्य करेल त्याचबरोबर दहशतवादाविरुद्ध एकत्रित लढा देण्यासाठी भारताचा इक्वोटोरियल गिनीला पाठिंबा असेल, असे प्रतिपादन राष्ट्रपती कोविंद यांनी यावेळी केले.


      आफ्रिका खंडाशी भारताचे अतिशय जवळचे तसेच मजबूत संबंध आहेत, असे राष्ट्रपती कोविंद यांनी यावेळी नमूद केले. त्यामुळेच जुलै 2017 मध्ये राष्ट्रपती पदाची सूत्रे घेतल्यापासून आतापर्यंत आपण तीनही परदेश दौरे आफ्रिकेतील देशांचे केले, असेही ते यावेळी म्हणाले. आफ्रिकेतील सुदृढ, चांगली अर्थव्यवस्था म्हणून इक्वोक्टोरियल गिनीची अर्थव्यवस्था ओळखली जाते. तर भारताची अर्थव्यवस्था जगात सर्वात वेगानं प्रगती करणारी आहे. याचा लाभ घेऊन दोन्ही देशांनी विकसित देशांच्या रांगेत जाऊन बसण्यासाठी आता योग्य दिशेने आणि वेगाने पावले उचलण्याची गरज आहे, त्यासाठी येणाऱ्या आव्हानांना सामोरे जाण्याची तयारीही उभय देशांनी केली पाहिजे, असे प्रतिपादन राष्ट्रपती कोविंद यांनी यावेळी केले.


      भारत आणि इक्वोटोरियन गिनी यांच्यातली मैत्री अधिक घट्ट करण्यासाठी आगामी काळात व्यापार आणि वाणिज्य क्षेत्रामध्ये सहकार्य करण्यात येईल, त्याचबरोबर आपत्ती व्यवस्थापन, तंत्रज्ञान या क्षेत्रातजही सहकार्य करण्यात येईल असे यावेळी राष्ट्रपतींनी आपल्या भाषणात स्पष्‍ट केले.


      या दौऱ्यात राष्ट्रपतींनी मालाबो येथे भारतीय समुदाराशी संवाद साधला. यावेळी इक्वेटोरियन गिनीमधले भारातचे राजदूत सुशिलकुमार सिंघल उपस्थित होते.


      NC /SB/PK


    

    
    (Release ID: 1528355) Visitor Counter : 36
    
    
      Read this release in: English