      पंतप्रधान कार्यालय

      नवी दिल्लीत बुद्ध जयंती कार्यक्रमात पंतप्रधान सहभागी
      Posted On: 30 APR 2018 4:38PM by PIB Mumbai


    नवी दिल्ली, 30 एप्रिल 201 8


    पंतप्रधान नरेंद्र मोदी, नवी दिल्लीत, इंदिरा गांधी इनडोअर स्टेडियममधल्या बुद्ध जयंती कार्यक्रमात सहभागी झाले. पंतप्रधानांनी संघ दान अर्पण केले. सारनाथ इथल्या सेंट्रल इन्सिट्यूट ऑफ हायर तिबेटीयन स्टडीज आणि बोध गया इथल्या ऑल इंडिया भिक्षू संघाला वैशाख सन्मान प्रशस्ती पत्र त्यांनी प्रदान केले.


    भारत हे अद्वितीय अशा संस्कृतीचे स्थान आहे जिथे मानव कल्याणाच्या विचारांचे प्राबल्य राहिले आहे. भगवान बुद्धाच्या शिकवणीने अनेक राष्ट्रांना घडवले. भारत हा कधीही आक्रमक देश राहिलेला नाही, असे पंतप्रधान म्हणाले.


    भगवान बुद्धांच्या अष्टांग मार्गाविषयी बोलताना आपण हा मार्ग अनुसरला तर आपल्यासमोरच्या समस्यांवर मात करता येईल असे पंतप्रधान म्हणाले.


    भगवान बुद्धांचा प्रेम आणि करुणेचा संदेश आजच्या जगासाठी अतिशय उपयुक्त असल्याचे पंतप्रधानांनी सांगितले.


    भगवान बुद्धांनी दाखवलेल्या करुणेच्या मार्गाला अनुसरुन सरकार जनतेची सेवा करत आहे. भगवान बुद्धांशी संबंधित वारश्यासह भारताचा सांस्कृतिक वारसा जतन करण्यासाठी केंद्र सरकार कार्यरत आहे. बौद्ध परिक्रमेसाठी360 कोटी रुपये मंजूर केले आहेत असे ते म्हणाले.


    देशाच्या स्वातंत्र्याला 75 वर्ष पूर्ण होत आहेत. त्याचे औचित्य साधून 2022च्या नव भारतासाठी योगदान देण्याचे आवाहन पंतप्रधानांनी उपस्थितांना केले. या तारखेपर्यंत आपल्याला पूर्ण करता येईल असे कार्य घेऊन त्याच्या पूर्ततेचा संकल्प प्रत्येकाने करावा, असे पंतप्रधानांनी सांगितले.


    R.Tidke /N.Chitale/P.Kor

    
    
    (Release ID: 1530842) Visitor Counter : 6
    
    
      Read this release in: English