      कृषी मंत्रालय

      नाफेडने शेतकरी कल्याणासाठीचे कार्य सुरु ठेवतानाच अधिक पारदर्शी यंत्रणा राबवावी – राधा मोहन सिंह
      Posted On: 26 APR 2018 5:49PM by PIB Mumbai


    नवी दिल्ली , 26 एप्रिल 201 8


    नाफेड व्यवस्थापनाने बळीराजाच्या कल्याणासाठीचे काम सुरु ठेवतानाच खरेदीसाठी पारदर्शी यंत्रणा राबवावी, असे आवाहन केंद्रीय कृषी मंत्री राधा मोहन सिंह यांनी नवी दिल्लीत नाफेडच्या कार्यक्रमात बोलताना केले.


    अलिकडच्या काळापर्यंत आर्थिक गर्तेत आणि कर्जाच्या खाईत बुडालेल्या नाफेडने 2017-18 या आर्थिक वर्षात विक्रमी नफ्याची नोंद केली. यामुळे महासंघाने कर्जदात्या बँकाना 478 कोटीच्या वन टाईम सेटलमेंटचा एक भाग म्हणून 220 कोटी रुपयांची तरतूद केली.


    महासंघाच्या मदतीसाठी अनेक प्रयत्न आणि योजना आखण्यात आल्या. 27 जानेवारी 2016 ला आणलेली वन टाईम सेटलमेंट उपयुक्त ठरली. यासाठी महासंघाने पंतप्रधान नरेंद्र मोदी, केंद्रीय कृषी मंत्री, केंद्र सरकारचे विविध विभाग, कर्जदात्या बँका आणि राज्य सरकारने केलेल्या मदतीबद्दल कृतज्ञता व्यक्त करण्यासाठी नवी दिल्लीत कार्यक्रम आयोजित केला होता. केंद्रीय कृषी मंत्री राधा मोहन सिंह या कार्यक्रमाला प्रमुख पाहुणे म्हणून उपस्थित होते.


    वन टाईम सेटलमेंट बद्दल राधा मोहन सिंह यांनी नाफेड आणि कर्जदात्या बँकाचीही प्रशंसा केली. किमतीबाबतच्या केंद्र सरकारच्या प्राईस सपोर्ट स्किम अंतर्गत डाळी आणि तेलबियांची विक्रमी खरेदी केल्याबद्दल आणि त्याद्वारे भरीव आर्थिक प्राप्ती आणि बळीराजाचे कल्याण साधल्याबद्दल त्यांनी महासंघाच्या प्रयत्नांची प्रशंसा केली.


    N.Sapre / N.Chitale /D.Rane

    
    
    (Release ID: 1530439) Visitor Counter : 27
    
    
      Read this release in: English