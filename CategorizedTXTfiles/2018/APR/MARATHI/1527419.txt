      अर्थ मंत्रालय

      अटल पेन्शन योजनेचे देशभरात 97.05 लाख लाभधारक
      Posted On: 02 APR 2018 8:09PM by PIB Mumbai


      नवी दिल्ली, 2 एप्रिल 201 8


      आर्थिक वर्ष 2017-18 च्या अखेरपर्यंत देशभरातल्या 97.05 लाख नागरिकांनी अटल पेन्शन योजनेअंतर्गत नोंदणी केली आहे. यंदा 48.21 लाख नागरिकांनी केलेली नोंदणी ही गेल्यावर्षीच्या 48.83 लाख नागरिकांच्या तुलनेत 98 टक्के अधिक आहे. या योजनेकडे नागरिकांना आकर्षित करण्यासाठी बँका आणि टपाल खात्याने केलेल्या श्रमांचे निवृत्तीवेतन नियामक आणि विकास प्राधिकरणाने कौतुक केले आहे.


      अटल पेन्शन योजना जास्तीत जास्त नागरिकांपर्यंत पोहोचावी, यासाठी पीएफआरडीएनं अनेक उपक्रम राबवले आहेत. या योजनेच्या लाभधारकांना त्यांच्या खात्यांची माहिती ऑनलाईन आणि मोबाईलवर देखील बघता येणार आहे. त्याशिवाय ई-एनपीएसच्या माध्यमातून या योजनेची ऑनलाईन नोंदणी करता येईल.


      1 जून 2015 साली अटल पेन्शन योजना अस्तित्वात आली असून 18 ते 40 या वयोगटातले कोणतेही भारतीय नागरिक या योजनेचा लाभ घेऊ शकतात. या योजनेअंतर्गत नागरिकांना साठीनंतर त्यांनी भरलेल्या रकमेच्या प्रमाणात किमान 1 हजार ते 5 हजार रुपयांपर्यंत निवृत्तीवेतन दिले जाईल. एखादी व्यक्ती दिवंगत झाल्यास तिच्या/त्याच्या जोडीदाराला आजन्म हे निवृत्तीवेतन मिळेल.


      N.Sapre /R.Aghor/P.Kor


    

    
    (Release ID: 1527419) Visitor Counter : 19