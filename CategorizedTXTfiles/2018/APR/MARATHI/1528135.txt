      गृह मंत्रालय

      महिलांमध्ये देशात परिवर्तन घडवण्याची क्षमता- राजनाथ सिंह
      Posted On: 06 APR 2018 6:28PM by PIB Mumbai


      नवी दिल्ली, 6 एप्रिल 201 8


      भारतीय महिलांमध्ये देशात आणि समाजात परिवर्तन घडवण्याची क्षमता आहे, असे प्रतिपादन केंद्रीय गृहमंत्री राजनाथ सिंह यांनी केले. फिक्कीने आयोजित केलेल्या यशस्वी युवा महिला पुरस्कार 2017-18 च्या वितरण प्रसंगी ते आज बोलत होते. देशातली 50 टक्के जनता विषमतेत असतांना देश प्रगती करू शकत नाही, असे सांगत भारतात सक्षम, गतिमान आणि गुणवान महिला शक्ती असेल तर देशाचा विकास कोणीही थांबवू शकत नाही, असा विश्वास त्यांनी व्यक्त केला.


      पोलीस दलात महिलांसाठी 33 टक्के आरक्षणांची तरतूद असल्याचे सांगत केंद्रीय सशस्त्र पोलीस दलात महिलांची संख्या वाढते आहे, याबद्दल त्यांनी समाधान व्यक्त केले. महिलांमध्ये उद्यमशीलतेला प्रोत्साहन देण्यासाठी सरकारने अनेक बदल केले आहेत, असेही त्यांनी सांगितले. महिला, दलित, मागास आणि दुर्बल घटकांना वित्तीय संस्थांकडून प्राधान्याने कर्ज पुरवठा केला जावा, असे निर्देश संबंधितांना दिले आहेत, असेही राजनाथ सिंह म्हणाले. महिला सक्षम झाल्यास येत्या 5 वर्षात नवभारताचा उदय होईल, असा विश्वास त्यांनी व्यक्त केला.


      NS /RA/PK

    
    
    (Release ID: 1528135) Visitor Counter : 9
    
    
      Read this release in: English