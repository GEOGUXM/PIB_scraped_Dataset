      जलसंपदा, नदी विकास आणि गंगा पुनरुत्थान मंत्रालय

      महाराष्ट्रातल्या दुष्काळ प्रवण भागात 8 मोठे आणि 83 लघु सिंचन प्रकल्प पूर्ण करण्यासाठी केंद्राचे साहाय्य
      Posted On: 28 APR 2018 12:12PM by PIB Mumbai


    नवी दिल्ली , 28 एप्रिल 201 8


    महाराष्ट्रातील 83 लघु सिंचन प्रकल्प तसेच विदर्भ, मराठवाडा आणि इतर दुष्काळ प्रवण भागातील 8 मोठे/मध्यम सिंचन प्रकल्पांचे उर्वरित काम पूर्ण करण्यासाठी केंद्रीय सहाय्य द्यायला केंद्रीय जलसंपदा आणि नदी विकास मंत्रालयाच्या प्रस्तावाला केंद्रीय वित्त मंत्रालयाच्या वित्तीय समितीने मंजुरी दिली.


    या प्रकल्पांमुळे 3.77 लाख हेक्टर अतिरिक्त क्षेत्र सिंचनाखाली येईल आणि शेतीविषयक संकटावर मात करायला मदत होईल. या प्रकल्पांचा अपेक्षित खर्च 13651.61 कोटी रुपये असून महाराष्ट्र राज्याला सरकारचा वाटा म्हणून नाबार्डकडून कर्ज उपलब्ध होऊ शकेल. 83 लघु सिंचन प्रकल्प दोन वर्षाच्या कालावधीत तर 8 मोठे/मध्यम प्रकल्प टप्प्याटप्प्याने 2022-23 पर्यंत पूर्ण केले जातील.


    B.Gokhale/ J.Patankar /P.Malandkar


    

    
    (Release ID: 1530692) Visitor Counter : 19
    
    
      Read this release in: English