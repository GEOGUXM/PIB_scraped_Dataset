      कौशल्य विकास आणि उद्यमशीलता मंत्रालय

      या वर्ष अखेरपर्यंत देशाच्या प्रत्येक भागात एक आयटीआय ठेवण्याचे सरकारचे उदिृष्ट- धर्मेंद्र प्रधान
      Posted On: 27 APR 2018 5:55PM by PIB Mumbai


    नवी दिल्ली , 27 एप्रिल 201 8


    देशाच्या आर्थिक विकासात विशेषत: उद्योग क्षेत्राला कुशल मनुष्यबळ पुरविण्यात आयटीआय अर्थात औद्योगिक प्रशिक्षण संस्था महत्वाची भूमिका बजावतात. आपल्या संस्थाच्या आधुनिकीकरणावर सरकारने लक्ष केंद्रीत केले असून 2018 म्हणजे या वर्षअखेरपर्यंत देशाच्या प्रत्येक भागात किमान एक आयटीआय राहीले पाहिजे असे सरकारचे उद्दीष्ट असल्याचे केंद्रीय पेट्रोलियम मंत्री धर्मेंद्र प्रधान यांनी म्हटले आहे. ते आज राज्यांच्या प्रतिनिधींना संबोधित करत होते. व्यावसायिक प्रशिक्षण हा महत्वाचा विषय असून कौशल्य विकास, त्यासंदर्भातल्या मुद्यांच्या निराकरणासाठी केंद्र आणि राज्य सरकारांनी समन्वयाने काम करावे. यामुळे मनुष्यबळ उभारणीत संख्या, दर्जा यासंदर्भातले उद्दिष्ट साध्य करता येईल. प्रधानमंत्री कौशल्य विकास योजना, प्रधानमंत्री कौशल्य केंद्र यासारख्या केंद्राच्या उपक्रमांशी, राज्यांनी स्वत:ला जोडून घ्यावे असे त्यांनी सुचवले.


    कौशल्य विकासासाठी राज्य स्तरावर संस्थात्मक यंत्रणा बळकट करण्याच्या गरजेवर त्यांनी भर दिला. नॅशनल अप्रेंटिसशिप प्रमोशन स्कीम http://apprenticeshipindia.orgwas या पोर्टलचे उद्‌घाटन यावेळी झाले.


    महाराष्ट्र, बिहार, मणिपूर, राजस्थान, उत्तराखंड आणि इतर राज्यांचे कौशल्य विकास मंत्री यावेळी उपस्थित होते.


    B.Gokhale / N.Chitale /P.Malandkar


    

    
    (Release ID: 1530593) Visitor Counter : 18
    
    
      Read this release in: English