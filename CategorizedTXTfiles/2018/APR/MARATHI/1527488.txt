      रस्ते वाहतूक आणि महामार्ग मंत्रालय

      राष्ट्रीय महामार्ग बांधणीत 20 टक्क्यांची वाढ
      किलोमीटर मोजण्यासाठी आंतरराष्ट्रीय मापदंड वापरण्याची महामार्गमंत्री नितीन गडकरी यांची घोषणा

      Posted On: 03 APR 2018 5:54PM by PIB Mumbai

      नवी दिल्ली, 3 एप्रिल 201 8


      2017-18 या आर्थिक वर्षात देशभरात 9,829 किलोमीटर लांबीचे राष्ट्रीय महामार्ग तयार करण्यात आले, अशी माहिती केंद्रीय रस्ते वाहतूक आणि महामार्गमंत्री नितीन गडकरी यांनी दिली आहे. रस्ते बांधणीत यंदा 20 टक्क्यांची वाढ झाली आहे, असेही त्यांनी नवी दिल्लीत पत्रकार परिषदेत सांगितले. यंदा 17,055 लांबीचे रस्ते बांधले गेले यासाठी 1 लाख 16 हजार 324 कोटी रुपये निधी खर्च झाला.


      येत्या आर्थिक वर्षापासून रस्ते मोजमापासाठी लेन किलोमीटरची आंतरराष्ट्रीय मानकं वापरली जाईल, असेही त्यांनी सांगितले. आतापर्यंत राष्ट्रीय महामार्गांचे मोजमाप लिनीयर लेंथ या प्रकाराने केले जायचे, मात्र ते परिणामकारक नसल्याने नवीन पद्धत वापरली जाणार आहे.


      दिल्लीतल्या पूर्व बाह्य द्रुतगती मार्गाचे काम शेवटच्या टप्प्यात असून लवकरच ते पूर्ण होईल, असे त्यांनी सांगितले. पूर्णत: सौर ऊर्जेवर असणाऱ्या या द्रुतगती मार्गासाठी 4,420 कोटी रुपये निधी लागणार आहे. त्याशिवाय दिल्ली-दासना या 14 मार्गिका असलेल्या महामार्गाचे कामही प्रगती पथावर असून 15 महिन्यात हे काम पूर्ण होईल, असे गडकरी यांनी सांगितले.


      N.Sapre /R.Aghor/P.Kor

    
    
    (Release ID: 1527488) Visitor Counter : 41