      रसायन आणि खते मंत्रालय

      अत्यावश्यक औषधांच्या किंमती नियंत्रणात ठेवण्यासाठी सरकारने उचललेली पावले
      Posted On: 03 APR 2018 5:52PM by PIB Mumbai


      नवी दिल्ली, 3 एप्रिल 201 8


      केंद्र सरकारच्या अखत्यारित असलेल्या राष्ट्रीय औषध निर्माण किंमत प्राधिकरण, एनपीपीएने अत्यावश्यक औषधांच्या किंमती निश्चित केल्या असून या ठराविक दरांच्या वर औषधांची विक्री केली जाणार नाही, याची दक्षता घेतली जात आहे. यासंदर्भात सरकारला किंमत निश्चिती आणलेली पारदर्शकता आणि केलेल्या उपाययोजनांची माहिती केंद्रीय रसायन आणि खते राज्यमंत्री मनसूख मांडविया यांनी आज लोकसभेत दिली.


      उत्पादकांनी निश्चित केलेल्या औषधांच्या किंमतींवर एनपीपीए देखरेख ठेवते आणि त्या ठराविक दरांच्या वर औषधांची किंमत लावली असल्याचे आढळल्यास संबंधित कंपन्यांना नोटीस बजावली जाते. एनपीपीए या कंपन्यांच्या संकेतस्थळावर वेळोवेळी औषधांच्या किंमतींची तपासणी करत असते. गेल्या तीन वर्षात यासंदर्भात अनेक कंपन्यांना नोटीसा बजावण्यात आल्या असून महागड्या दरात औषध विकणाऱ्या कंपन्यांकडून फेब्रुवारी 2018 पर्यंत 827.25 कोटी रुपये दंड वसूल करण्यात आला आहे, असे मांडविया यांनी सांगितले. गेल्या तीन वर्षात 1763 औषध निर्माण कंपन्यांना जादा दराने विक्री केल्याबद्दल नोटीसा बजावण्यात आल्या असल्याचे त्यांनी सांगितले.


      N.Sapre /R.Aghor/P.Kor


    

    
    (Release ID: 1527486) Visitor Counter : 34