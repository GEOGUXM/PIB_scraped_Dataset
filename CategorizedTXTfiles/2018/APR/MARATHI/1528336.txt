      उपराष्ट्रपती कार्यालय

      आपल्या आर्थिक भरभराटीचा लाभ सर्वांपर्यंत पोहोचत असल्याची खातरजमा आवश्यक- उपराष्ट्रपती
      Posted On: 08 APR 2018 3:58PM by PIB Mumbai


      नवी दिल्ली, 8 एप्रिल 201 8


      योजनांच्या लाभार्थी या एकाच दृष्टिकोनातून महिलांकडे न पाहता ,देशासाठी आपला दृष्टिकोन विकसित करून त्याची अंमलबजावणी करण्यासाठी महिलांना प्रोत्साहन द्यायला हवे असे उपराष्ट्रपती एम व्यंकय्या नायडू यांनी म्हटले आहे. भारतीय उद्योग महासंघा तर्फे देण्यात येणाऱ्या पुरस्कारांचे वितरण करताना ते आज नवी दिल्लीत बोलत होते. मुन्नी बेगम, आशा आणि वेचूलो कानुओ यांना उल्लेखनीय कार्य करणाऱ्या महिलांसाठीचा पुरस्कार प्रदान करण्यात आला तर वाय सी देवेश्वर यांना जीवन गौरव पुरस्काराने सन्मानित करण्यात आले.


      देशाच्या लोकसंख्येपैकी सुमारे निम्मी लोकसंख्या महिलांची असून ,देशाची अधिक प्रगती आणि आर्थिक समृद्धी प्राप्त करण्यासाठी महिला सबलीकरण अतिशय महत्वाचे असल्याचे ते म्हणाले.महिला सबलीकरणासाठी सरकारने बेटी बचाओ बेटी पढाओ, उजवला योजना,तसेच महिला उद्योजकतेला प्रोत्साहन देण्यासाठी अनेक उपक्रम हाती घेतले असल्याचे त्यांनी सांगितले.


      महिलांचा आदर आणि सन्मान करण्याची भारताची परंपरा असल्याचा त्यांनी उल्लेख केला.


      आपल्या आर्थिक समृद्धीच्या न्यायय वाटपाची आपण खातरजमा करायला हवी.या समृद्धीचा तळापर्यंतच्या सर्वाना लाभ मिळायला हवा यासाठी आपण दक्ष राहायला हवे असे त्यांनी सांगितले.


      सर्वसमावेशक विकासाला प्रोत्साहन देण्यामध्ये भारतीय उद्योग क्षेत्राची मोठी भूमिका असून यासाठी संसाधने ,कल्पना आणि सळसळती ऊर्जा असणाऱ्या द्रष्ट्या उद्योगपतींची आपल्याला आवश्यकता आहे असे ते म्हणाले.


      NS/NC /PK

    
    
    (Release ID: 1528336) Visitor Counter : 7
    
    
      Read this release in: English