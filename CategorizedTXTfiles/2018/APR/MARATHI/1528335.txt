      सांस्कृतिक मंत्रालय

      आठव्या थिएटर ऑलिंपिकची मुंबईत सांगता, एक भारत, श्रेष्ठ भारत हे पंतप्रधानांचे स्वप्न साकार करण्यासाठी आपल्या संस्कृतीचे सामर्थ्य उपयोगात आणण्याचे उद्दिष्ट- केंद्रीय सांस्कृतिक मंत्री
      Posted On: 08 APR 2018 3:56PM by PIB Mumbai


      मुंबई, 8 एप्रिल 201 8


      देशातल्या 17 शहरात गेले 51 दिवस सुरु असलेल्या 8 व्या थिएटर ऑलिम्पिकची आज मुंबईत एका रंगतदार कार्यक्रमाने सांगता झाली.महाराष्ट्राचे मुख्यमंत्री देवेंद्र फडणवीस या कार्यक्रमाला प्रमुख पाहुणे म्हणून तर केंद्रीय सांस्कृतिक राज्यमंत्री डॉ महेश शर्मा आणि प्रसिद्ध अभिनेते नाना पाटेकर सन्माननीय अतिथी म्हणून उपस्थित होते.


      देशाच्या समृद्ध संस्कृती आणि परंपरेचे दर्शन घडवणे हा या थिएटर ऑलिम्पिकचा उद्देश असल्याचे केंद्रीय सांस्कृतिक मंत्र्यांनी यावेळी सांगितले.हे ऑलिम्पिक यशस्वी ठरल्याबद्दल समाधान व्यक्त करतानाच 30 देशांमधले 450 शो 17 भारतीय शहरात झाल्याचे ते म्हणाले.आपल्या देशात इतकी विविधता असूनही भारतात नांदत असलेली एकता ही इतर अनेक देशांना आश्चर्यकारक वाटल्याचें त्यांनी सांगितले.विविधता असूनही भारतात एकता कायम ठेवणारी शक्ती म्हणजे आपली समृद्ध परंपरा आणि संस्कृती आहे.


      आपले आयुष्य हे रंगभूमी प्रमाणे आहे.भूतकाळ ,वर्तमानकाळ आणि भविष्य काळ याना जोडण्याची त्याचबरोबर आदिवासी,लोककला,आणि शहरी संस्कृती यांना जोडण्याचे सामर्थ्य रंगभुमीत आहे.आपल्या संस्कृतीच्या सामर्थ्याने संपूर्ण राष्ट्राला एकत्र जोडून पंतप्रधानांचे,'एक भारत श्रेष्ठ भारत ' हे स्वप्न साकार करण्याचे सरकारचे उद्दिष्ट आहे.


      समारोपाच्या रंगतदार कार्यक्रमासाठी देशाच्या विविध भागातून सुमारे 400 कलाकार जमले होते. थिएटर उत्सवाचा भाग म्हणून आयोजित केलेल्या सांस्कृतिक कार्यक्रमांना भरभरून प्रतिसाद देणाऱ्या मुंबईकरांच्या उत्साहाची त्यांनी प्रशंसा केली.


      स्वच्छ भारत ,भ्रूणहत्या रोखण्यासारखे परिणामकारक संदेश देण्यासाठी, रंगभूमी हे प्रभावी माध्यम आहे. हे मौल्यवान संदेश देऊ शकणाऱ्या या माध्यमाची ताकत आपण जाणण्याची गरज त्यांनी व्यक्त केली.


      रंगभूमी ही समाजाच्या सर्व स्तरातल्या लोकांना एकत्र आणणारी जागा असल्याचे मुख्यमंत्री देवेंद्र फडणवीस यांनी यावेळी बोलताना सांगितले.समाजाला आणि पिढ्यांना एकत्र जोडण्याचे आपले कार्य रंगभूमी यापुढेही असेच सुरु ठेवेल असे मुख्यमंत्री म्हणाले.


      8 व्या थिएटर ऑलिम्पिकचे कला दिग्दर्शक रतन थि्यम यांची प्रमुख उपस्थिती तर नॅशनल स्कुल ऑफ ड्रामा सोसायटीचे प्रभारी अध्यक्ष डॉ अर्जुन देवचरण यांची अध्यक्ष म्हणून या कार्यक्रमाला उपस्थिती लाभली.थिएटर ऑलिम्पिकच्या आंतर राष्ट्रीय समितीचे अध्यक्ष थिओडोरोस टेरझोपॉवलोस ,अभिनेते नवाजुद्दीन सिद्दीकी विशेष अतिथी म्हणून या कार्यक्रमाला उपस्थित होते.नॅशनल स्कुल ऑफ ड्रामाचे संचालक प्रा.वामन केंद्रे या समारंभाला उपस्थित होते.आदिवासी,लोककला,यांचे दर्शन घडवणारा रंगशिखर हा कार्यक्रम यावेळी सादर करण्यात आला.नवाजुद्दीन सिद्दीकी,मनोज जोशी,हिमानी शिवपुरी,सचिन खेडेकर,यांच्यासह शब्दभ्रमकार रामदास पाध्ये,भरत नाटयम कलाकार संध्या पुरेचा, लावणी कलाकार वैशाली जाधव यांनी आपल्या कलाविष्काराचे दर्शन घडवले.


      17 फेब्रुवारीला नवी दिल्लीत लाल किल्ल्यावर उपराष्ट्रपती व्यंकय्या नायडू यांनी 8 व्या थिएटर ऑलिम्पिकचे उदघाटन केले होते. मुंबई ,अहमदाबाद,बेंगलुरू, कोलकाता,आगरतळा, गुवाहाटी,चंदिगड,थिरुअनंतपुरम,भोपाळ,वाराणसीयासह 17 शहरात 30 देशातले 450 प्रयोग सादर करण्यात आले.


      NS/NC /PK

    
    
    (Release ID: 1528335) Visitor Counter : 22