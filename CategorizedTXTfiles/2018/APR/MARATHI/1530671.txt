      माहिती आणि प्रसारण मंत्रालय

      राष्ट्रीय प्रसार माध्यम शाखा विकास केंद्राचे स्मृती इराणी यांच्या हस्ते उद्‌घाटन
      Posted On: 27 APR 2018 6:39PM by PIB Mumbai


    नवी दिल्ली , 27 एप्रिल 201 8


    केंद्रीय माहिती आणि प्रसारण मंत्री स्मृती इराणी यांनी नवी दिल्लीतल्या इंडियन इन्स्टिट्यूट ऑफ मास कम्युनिकेशनच्या विकासात्मक पत्रकारिता अभ्यासक्रमाच्या 69 व्या समारोप सत्राला संबोधित केले. यावेळी स्मृती इराणी यांनी विकासात्मक पत्रकारितेत उल्लेखनीय कार्य करणाऱ्या भारतीय वंशांच्या लोकांसाठी 25 हजार रुपयांच्या दिन दयाळ उपाध्याय शिष्यवृत्तीची घोषणा केली. विकासात्मक पत्रकारिता अभ्यासक्रमातल्या सोळा देशातल्या विद्यार्थ्यांना त्यांनी प्रमाणपत्रही बहाल केली. तसेच त्यांनी राष्ट्रीय प्रसार माध्यम शाखा विकास केंद्राचे उद्‌घाटनही केले. ECHO वृत्तपत्रिका, समाचार माध्यम मासिकाचा प्रारंभही केला.


    16 देशांमधल्या पत्रकारांना एका छताखाली आणणाऱ्या या कार्यक्रमाच्या अध्यक्षस्थानी असणे हा सन्मान असल्याचे त्यांनी यावेळी बोलतांना सांगितले. आपण सतत नवीन गोष्टी शिकत राहिल्या पाहिजेत असे सांगून विकासात्मक पत्रकारिता हा असा भाग आहे, ज्यावर अधिक लक्ष केंद्रीत करायला हवे असे स्मृती इराणी म्हणाल्या.


    IIMC ला संवाद क्षेत्रात जागतिक वारसा आहे, असे त्या म्हणाल्या. तळागाळापर्यंत परस्पर संवाद विकसित करण्यावर लक्ष केंद्रीत करायला हवे, असे त्या म्हणल्या. सर्वसाधारपणे एक भारतीय दर दिवशी मोबाईल ॲपवर 200 मिनिटे व्यतित करतो आणि आपल्या देशातील व्हिडीओचा 65 टक्के वापर हा केवळ ग्रामीण भागात होतो आणि त्यात अधिक वाढ होण्याची शक्यता आहे, असे त्यांनी सांगितले. अश्या परिस्थितीत प्रसार माध्यमे आणि मनोरंजन क्षेत्राने ग्राहकांना कोणत्या नव्या गोष्टी देता येतील, या विषयी विचार करण्याची गरज आहे, असे त्या म्हणाल्या. एखाद्या गोष्टीत संपादकाचा शब्द अखेरचा असण्याचा काळ आता बदलला आहे. आता कोणती गोष्ट हवी आहे हे ग्राहक ठरवतो आणि माहितीच्या स्त्रोताबाबत विचारणा करतो. सगळ्या बाजूंनी माहिती उपलब्ध होणाऱ्या या युगात अनेक जण माहितीसाठी गुगलचा वापर करतात आणि त्यामुळे विश्वासार्हता महत्वपूर्ण आहे, असे त्या म्हणाल्या.


    IIMC मधून आतापर्यंत 127 देशातल्या विद्यार्थ्यांनी विकसनशील पत्रकारितेचा अभ्यासक्रम पूर्ण केल्याचे IIMC चे महासंचालक के.जी .सुरेश यांनी सांगितले. IIMC ही आशियातील सर्वात जुनी माध्यम संशोधन संस्था आहे, असे ते म्हणाले.


    B.Gokhale /J.Patankar/D.Rane


    

    
    (Release ID: 1530671) Visitor Counter : 10
    
    
      Read this release in: English