      राष्ट्रपती कार्यालय

      फिक्कीच्या महिला संघटनेच्या 34 व्या वार्षिक परिषदेत राष्ट्रपतींचे भाषण
      बँक कर्जबुडव्यांचा भार प्रामाणिक नागरिकांवर-राष्ट्रपती
      
      मुद्रा कर्जदारांच्या परतफेडीचे केले कौतुक
      
      Posted On: 05 APR 2018 4:49PM by PIB Mumbai


      नवी दिल्ली, 5 एप्रिल 201 8


      देशाच्या अधिकाधिक महिला कार्यशक्तीच्या प्रवाहात येतील, अशी व्यवस्था निर्माण करणे आपल्या सर्वांची जबाबदारी आहे, असे प्रतिपादन राष्ट्रपती राम नाथ कोविंद यांनी केले. ते नवी दिल्लीत आज फिक्कीच्या महिला संघटनेच्या 34 व्या वार्षिक परिषदेत ते बोलत होते.


      नोकरदार आणि व्यावसायिक महिलांचे प्रमाण वाढवण्यासाठी त्यांना घरात, कार्यालयीन जागी आणि समाजात सुरक्षित, आश्वासक आणि प्रोत्साहनपर वातावरण मिळेल, अशी स्थिती निर्माण करण्याची गरज राष्ट्रपतींनी व्यक्त केली. महिलांच्या सहभागामुळे देशाच्या सकल राष्ट्रीय उत्पादनात वाढ होईल आणि कौटुंबिक जीवनमानही सुधारेल, असे ते म्हणाले. त्यापेक्षा महत्त्वाचे म्हणजे आपण समान समाज निर्माण करू शकू.


      स्त्रियांमध्ये उद्यमशीलतेला वाव देण्यासाठी स्टार्ट अपच्या सुविधा, स्टॅंड अप इंडिया त्यांच्यापर्यंत पोहोचवाव्यात, असे ते म्हणाले. स्टॅंड अप योजनेअंतर्गत सरकारने आतापर्यंत 45 हजार कर्जवाटपे केलीत, त्यातील 39 हजार कर्जे महिला उद्योजकांना दिली आहेत. मुद्रा योजनेअंतर्गत गेल्या तीन वर्षात 117 दशलक्ष कर्जे वाटली गेली, यातील 88 दशलक्ष कर्ज महिला उद्योजकांनी घेतली आहेत. डिसेंबर 2017 पर्यंतच्या आकडेवारीनुसार मुद्रा योजनेअंतर्गत न फेडलेल्या कर्जाची रक्कम 8 टक्क्यांपेक्षाही कमी असल्याबद्दल त्यांनी समाधान व्यक्त केले.


      व्यवसायात कधीकधी अपयश येते. मात्र, जेव्हा जाणूनबुजून गुन्हेगारी प्रवृत्तीने कर्जबुडवेगिरी केली जाते तेव्हा देशवासियांच्या कुटुंबांना त्याचा त्रास भोगावा लागतो, याची झळ प्रामाणिक करदात्यांना बसते, अशी खंत त्यांनी व्यक्त केली. वंचित, गरीब उद्योजक कर्ज परतफेडीसाठी प्रयत्न करत असल्याबद्दल त्यांनी समाधान व्यक्त केले.


      फिक्की महिला संघटनेने अधिकाधिक महिलांना व्यवसायात आणण्यासाठी प्रयत्न करावेत, असा सल्ला राष्ट्रपतींनी यावेळी दिला.


      NS /RA/PK


    

    
    (Release ID: 1527892) Visitor Counter : 128
    
    
      Read this release in: English