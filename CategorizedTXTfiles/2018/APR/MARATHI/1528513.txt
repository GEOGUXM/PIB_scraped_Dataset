      पेयजल आणि स्वच्छता मंत्रालय

      शौचालयांच्या बांधकामांमुळे सामाजिक असमतोल संपुष्टात-पंतप्रधान
      पंतप्रधानांनी राष्ट्रीय स्वच्छाग्रही परिषदेला केले संबोधित

      Posted On: 10 APR 2018 6:44PM by PIB Mumbai

      नवी दिल्ली, 10 एप्रिल 201 8


      ग्रामीण स्वच्छ भारत अभियानाला पाठिंबा देण्यासाठी जागतिक बँकेअंतर्गत इंडिपेंडन्ट व्हेरिफिकेशन एजन्सी (आयव्हीए)ने राष्ट्रीय वार्षिक ग्रामीण स्वच्छा सर्वेक्षण 2017-18 (एनएआरएसएस) करण्यात आले. ग्रामीण भारतातील 93.4 टक्के घरांमध्ये शौचालयाचा वापर केला जातो हे या सर्वेक्षणातून समोर आले आहे. देशातील 95.6 टक्के जिल्हे/राज्य हागणदारी मुक्त झाल्याचे याआधी जाहीर करण्यात आले होते. एनएआरएसएसमध्ये याची पुन्हा खात्री करण्यात आली.


      नोव्हेंबर 2017 ते मार्च 2018 मध्ये या कालावधीमध्ये देशभरातील राज्य आणि केंद्र शासित प्रदेशातील 6136 गावातील 92040 कुटुंबांचा सर्वे करण्यात आला.


      एनएआरएसएस 2017 ची कामगिरी खालीलप्रमाणे-

        * सर्वेक्षण कालावधीत 77 टक्के कुटुंबांनी शौचालयाचा वापर केल्याचे निदर्शनास आले.
        * ज्या 93.4 टक्के लोकांकडे शौचालय उपलब्ध आहे ते त्याचा वापर करत आहेत.
        * 95.6 टक्के गावे जी आधी हागणदारी मुक्त म्हणून जाहीर करण्यात आली होती त्याची पुन्हा खात्री करण्यात आली. उर्वरित 4.4 टक्के गावांमध्ये स्वच्छतेचे प्रमाण 95 टक्क्यांहून अधिक आहे.

      या सर्वेक्षणात पीपीएस नमुना पद्धतीचा वापर करण्यात आला. या गावांमधील शाळा, अंगणवाडी तसेच सार्वजनिक शौचालये येथे देखील सर्वेक्षण करण्यात आले.


      ऑक्टोबर 2014 मध्ये स्वच्छ भारत अभियान सुरू झाल्यापासून शौचालय बांधकाम आणि त्याच्या वापरासंदर्भात देशातील करोडो लोकांच्या वागणुकीत बदल झाला आहे. या अभियानाची सुरुवात झाल्यापासून 300 दशलक्ष लोकांनी उघड्यावर शौचास बसणे बंद केले आहे. 9 राज्य आणि 3 केंद्रशासित प्रदेशांसह 3.38 लाखांहून अधिक गावं, 338 जिल्हे हागणदारी मुक्त जाहीर करण्यात आली आहेत. यामध्ये सिक्कीम, हिमाचल प्रदेश, केरळ, हरयाणा, उत्तराखंड, गुजरात, अरुणाचल प्रदेश, छत्तीसगड, मेघालय, चंदिगड, दमण-दिव, दादरा-नगर हवेली यांचा समावेश आहे.


      BG /SM/PK


    

    
    (Release ID: 1528513) Visitor Counter : 18
    
    
    
    
    

*