      रेल्वे मंत्रालय

      ज्येष्ठ नागरिकांनी रेल्वेच्या प्रवासी भाड्यातील सवलत सोडून दिल्याबद्दल पंतप्रधानांकडून प्रशंसा
      ज्येष्ठ नागरिकांनी सवलत नाकारल्यामुळे रेल्वेची 77 कोटी रुपयांची बचत

      Posted On: 19 APR 2018 1:36PM by PIB Mumbai

    नवी दिल्ली, 1 9 एप्रिल 201 8


    पंतप्रधान नरेंद्र मोदी यांनी “ भारत की बात-सबके साथ ” या कार्यक्रमात रेल्वे प्रवासी भाड्यातील सवलत सोडून देण्याच्या भारतातील ज्येष्ठ नागरिकांच्या प्रयत्नांची प्रशंसा केली. लंडनमध्ये आयोजित कार्यक्रमात संवाद साधतांना पंतप्रधानांनी रेल्वे स्थानकावर त्यांनी व्यतित केलेल्या दिवसांची तसेच त्यातून मिळालेल्या समृद्ध अनुभवाची आठवण सांगितली. पायाभूत विकासात भारतीय रेल्वेने केलेल्या उल्लेखनीय प्रगतीची ही पंतप्रधानांनी दखल घेतली.


    15 ऑगस्ट 2016 ते 31 मार्च 2018 दरम्यान सुमारे 40 लाख ज्येष्ठ नागरिकांनी स्वेच्छेने सवलत नाकारल्यामुळे रेल्वेची 75 कोटी रुपयांची बचत झाली आहे.


    रेल्वे प्रवासी भाड्यातील सवलत स्वेच्छेने नाकारणाऱ्या ज्येष्ठ नागरिकांचे रेल्वेने आभार मानले आहेत.


    सध्या पुरुष ज्येष्ठ नागरिकांना एकूण भाड्यात 40 टक्के तर महिला ज्येष्ठ नागरिकांना 50 टक्के सवलत दिली जाते. खेळाडू आणि दिव्यांग व्यक्तींसह विविध श्रेणीतील प्रवाशांना सवलत दिली जाते, मात्र प्रमुख लाभार्थी ज्येष्ठ नागरिक गटात आहेत.


    N.S/ S.K /P.M

    
    
    (Release ID: 1529729) Visitor Counter : 22
    
    
      Read this release in: English