      आदिवासी विकास मंत्रालय

      प्रादेशिक तथा स्थानिक आदिवासी भाषेत प्राथमिक माहिती पुस्तिका, अंकलिपी तयार करण्याच्या राज्य सरकारांना सूचना
      Posted On: 02 APR 2018 7:08PM by PIB Mumbai


      नवी दिल्ली, 2 एप्रिल 201 8


      देशातल्या संपन्न आदिवासी परंपरा आणि ज्ञान संकलित करून त्याचं संवर्धन करण्यासाठी केंद्रीय आदिवासी मंत्रालय कटिबद्ध आहे. यासाठी राज्यात स्थापन झालेल्या सर्व आदिवासी संशोधन संस्थांना केंद्र सरकार वेळोवेळी पाठिंबा देत असते. या अंतर्गत आदिवासी कला संग्रहालय, वाचनालय, भाषा पुस्तिका, संशोधन, परिसंवाद/कार्यशाळा, पुस्तक प्रकाशन, माहितीपट तयार करणे आणि आदिवासी उत्सव आयोजित करणे अशा सर्व गोष्टींसाठी निधी दिला जातो.


      पारंपारिक आदिवासी ज्ञान आणि सध्याची शिक्षणपद्धती यांची सांगड घालून नवी शिक्षणव्यवस्था तयार करण्याचा प्रस्ताव सध्या मंत्रालयाच्या विचाराधीन नसला तरीही अनौपचारिकरित्या अशी पद्धत विकसित करण्याचा सरकारचा प्रयत्न आहे. त्यादृष्टीने सर्व राज्य सरकारांनी प्रादेशिक आणि स्थानिक आदिवासी भाषा अशा दोन्ही भाषांच्या एकत्रित द्वैभाषिक प्राथमिक पुस्तिका, अंकलिपी तयार कराव्यात अशा सूचना राज्य सरकारांना देण्यात आल्या आहेत. त्याशिवाय, स्थानिक आदिवासी उत्सवांचे दिवस लक्षात घेऊन त्यानुसार सुट्ट्यांची आखणी करावी, असेही राज्य सरकारांना सांगण्यात आले आहे.


      केंद्रीय आदिवासी व्यवहार राज्यमंत्री जसवंतसिंह भाभोर यांनी लोकसभेत ही माहिती दिली.


      N.Sapre /R.Aghor/P.Kor


    

    
    (Release ID: 1527416) Visitor Counter : 23