      హోం మంత్రిత్వ శాఖ

      ఏ త‌ర‌హా దాడినైనా ఎన్ఎస్‌జి ఎదుర్కొంటుంది: కేంద్ర మంత్రి శ్రీ‌ రాజ్‌నాథ్ సింగ్‌
      Posted On: 10 APR 2018 6:35PM by PIB Hyderabad


    జాతీయ భ‌ద్ర‌త ద‌ళం (ఎన్ఎస్‌జి) ఒక్క పొర‌పాటుకైనా తావు ఇవ్వ‌ని ఒక ప్ర‌పంచ శ్రేణి బ‌ల‌గం అని , ఇది ఏ త‌ర‌హా దాడికి అయినా స‌రే అతి త‌క్కువ కాలంలో ఎదురొడ్డి ప్ర‌తి దాడికి పాల్పడే శ‌క్తిని క‌లిగి ఉన్న‌ద‌ని కేంద్ర హోం శాఖ‌ మంత్రి శ్రీ‌ రాజ్‌నాథ్ సింగ్ అన్నారు. హైద‌రాబాద్ స‌మీపంలోని ఇబ్ర‌హీంప‌ట్నం లో ఉన్న ఎన్ఎస్‌జి కి చెందిన 28 వ స్పెష‌ల్ కాంపోజిట్ గ్రూప్ (ఎస్‌సిజి) భ‌వ‌న స‌ముదాయాన్ని శ్రీ రాజ్‌నాథ్ సింగ్ ఈ రోజు ప్రారంభించారు. ఈ సంద‌ర్భంగా కేంద్ర మంత్రి మాట్లాడుతూ , ఎన్ఎస్‌జి లో సైన్యం మ‌రియు అర్థ సైనిక బ‌ల‌గాల‌కు చెందిన వారు ఉన్నార‌ని , ఈ కార‌ణంగా ఉగ్ర‌వాద దాడులు , హైజాక్ య‌త్నాల‌కు ఎదురొడ్డి నిలిచే బ‌హుముఖ బాధ్య‌త ఎన్ఎస్‌జి పైన ఉన్న‌ద‌ని చెప్పారు. ఎన్ఎస్‌జి హ‌బ్ లో ప్ర‌పంచ స్థాయి ప్ర‌మాణాలు క‌లిగిన శిక్ష‌ణ స‌దుపాయాలు ఉన్న‌ట్లు మంత్రి వెల్ల‌డించారు. అలాగే ఎన్ఎస్‌జి రాష్ట్ర పోలీసు బ‌ల‌గాల‌తో క‌లిసి సంయుక్త విన్యాసాల‌ను చేప‌డుతూ ఉంటుంద‌ని త‌ద్వారా వారి యొక్క వృత్తి ప‌ర‌మైన శ‌క్తియుక్తుల‌ను పెంపొందించుకోవ‌డంలో ఎన్ఎస్‌జి త‌న వంతుగా స‌హాయాన్ని అందిస్తూ ఉంటుంద‌ని కూడా ఆయ‌న వివ‌రించారు. ముంబ‌యి లో 26/11 దాడుల అనంత‌రం ప్ర‌తి చ‌ర్య‌కు దిగే స‌మ‌యాన్ని త‌గ్గించాల‌నే ఉద్దేశంతో ప్ర‌భుత్వం జాతీయ భ‌ద్ర‌త కేంద్రాల‌ను ముంబ‌యి లో (ఎన్ఎస్‌జి 26) చెన్న‌య్ లో (ఎన్ఎస్‌జి 2 7 ) హైద‌రాబాద్ లో (ఎన్ఎస్‌జి 2 8 ) కోల్‌క‌త్తా లో (ఎన్ఎస్‌జి 2 9 ) మ‌రియు గాంధీన‌గ‌ర్ లో (ఎన్ఎస్‌జి 30 ) ఏర్పాటు చేసింద‌ని శ్రీ రాజ్‌నాథ్ సింగ్ గుర్తు చేశారు.


    ఉగ్ర‌వాదం ప్ర‌పంచంలో అన్ని మూల‌ల‌కు పాకిపోయింద‌ని , సామాజిక మాధ్య‌మాలలోను అది కొత్త కొత్త స‌వాళ్ళ‌ను రువ్వుతోంద‌ని , మ‌రి దీనిని దృష్టిలో పెట్టుకొని ఈ విధ‌మైన స‌వాళ్ళ‌ను అధిగ‌మించ‌డానికి భ‌ద్ర‌తా ద‌ళాలు వాటి సాంకేతిక సామ‌ర్ధ్యాల‌ను బ‌లోపేతం చేసుకోవ‌ల‌సిన అవ‌స‌రం ఉంద‌ని కేంద్ర మంత్రి సూచించారు. 2019 వ సంవ‌త్స‌రంలో ఎవ‌రెస్టు శిఖ‌రాన్ని అధిరోహించేందుకు సిద్ధ‌మ‌వుతున్న 16 మంది స‌భ్యుల‌తో కూడిన ఎన్ఎస్‌జి బృందానికి కేంద్ర మంత్రి అభినంద‌న‌లు తెలిపారు. ఎన్ఎస్‌జి ఉత్త‌మ‌మైన ద‌ళాల‌లోకెల్లా మెరుగైన ద‌ళ‌మ‌ని మంత్రి అన్నారు. ఈ ద‌ళం ఎటువంటి దాడినైనా ధీటుగాను మ‌రియు ద‌క్ష‌త‌తోను తిప్పికొట్ట గ‌ల‌ద‌న్న విశ్వాసాన్ని వ్య‌క్తం చేశారు.


    అంత‌క్రితం ఎన్ఎస్‌జి డైరెక్ట‌ర్ జ‌న‌ర‌ల్ శ్రీ సుదీప్ ల‌క్‌ట‌కియ‌ స‌భ‌కు స్వాగ‌తం ప‌లుకుతూ , హైద‌రాబాద్ లోని ఎన్ఎస్‌జి కేంద్రం ప‌రిధిలో ఛ‌త్తీస్‌గ‌ఢ్‌ , తెలంగాణ‌ , ఆంధ్ర ప్ర‌దేశ్ మ‌రియు ఒడిశా లు ఉన్న‌ట్లు వివ‌రించారు.


    ఎన్ఎస్‌జి త‌న శ‌క్తియుక్తుల‌ను ఇనుమ‌డింప చేసుకొనే ప్ర‌య‌త్నాల‌లో భాగంగా ఫ్రాన్స్ మ‌రియు యుఎస్ఎ ల‌తో క‌ల‌సి విన్యాసాల‌ను నిర్వ‌హించింద‌ని ఆయ‌న వెల్ల‌డించారు. ఎన్ఎస్‌జి 115 మంది ఉగ్ర‌వాదుల‌ను ఎదుర్కొని , 3 అశోక చ‌క్రాలు , 3 కీర్తి చ‌క్రాలు , 3 శౌర్య చ‌క్రాల‌తో పాటు , 109 పోలీస్ ప‌త‌కాల‌ను చేజిక్కించుకొంద‌ని , ఇది ఎన్ఎస్‌జి యొక్క స‌త్తాకు ఒక నిద‌ర్శ‌నంగా నిలుస్తోంద‌న్నారు. ఇబ్ర‌హీంప‌ట్నం లోని ఎన్ఎస్‌జి కేంద్రం 200 ఎక‌రాల సువిశాల ప్ర‌దేశంలో విస్తరించిన హ‌రిత భ‌వ‌న స‌ముదాయ‌మ‌ని , దీనిని ప‌ర్యావ‌ర‌ణ , స్నేహ‌పూర్వ‌క‌మైన రీతిలో నిర్మించార‌ని ఆయ‌న చెప్పుకొచ్చారు.


    ఈ కార్య‌క్ర‌మంలో ఆంధ్ర ప్ర‌దేశ్ మ‌రియు తెలంగాణ రాష్ట్రాల గ‌వ‌ర్న‌ర్ శ్రీ ఇ.ఎస్‌.ఎల్ , న‌ర‌సింహ‌న్‌ , తెలంగాణ ప్ర‌భుత్వ హోం శాఖ మంత్రి శ్రీ నాయిని న‌ర‌సింహారెడ్డి ల‌తో పాటు ప‌లువురు సీనియ‌ర్ పోలీసు అధికారులు పాల్గొన్నారు.


    ఈ సంద‌ర్భంగా ఎన్ఎస్‌జి సిబ్బంది పోరాట వ్యూహాల‌ను , దాడుల‌ను ఇత‌ర‌త్రా విప‌త్క‌ర ప‌రిస్థితుల‌లో విధుల‌ను ఏ విధంగా నిర్వ‌హించేది కమెండోలు ప్ర‌త్య‌క్షంగా ప్ర‌ద‌ర్శించారు.


    *****

    
    
    (Release ID: 1528509) Visitor Counter : 24
    
    
      Read this release in: English