      માર્ગ પરિવહન અને રાજમાર્ગ મંત્રાલય

      ૨૦૧૮નું વર્ષ જળમાર્ગ વિકાસ માટે સ્વર્ણિમ વર્ષ રહેશે: કેન્દ્રિય મંત્રીશ્રી મનસુખ માંડવિયા
      હજીરા(સુરત) થી ઘોઘા,દહેજ, પીપાવાવ અને વિક્ટર (રાજુલા) વચ્ચે શરૂ થશે રો-પેક્સ અને રો-રો ફેરી
      
      નર્મદા અને તાપી નદીમાં સાકર થશે ઇનલેન્ડ વોટર વેઈઝ
      Posted On: 30 DEC 2017 7:25PM by PIB Ahmedabad


    અમદાવાદ, 30-12-2017


    કેન્દ્રીય રોડ ટ્રાન્સપોર્ટ અને હાઇવેઝ , શીપીંગ , કેમિકલ્સ અને ફર્ટીલાઇઝર્સ મંત્રીશ્રી મનસુખભાઇ માંડવિયા હજીરા પોર્ટની મુલાકાતે આવેલ હતા. આ દરમિયાન તેમણે હજીરાથી દહેજ , હજીરાથી ઘોઘા , હજીરાથી પીપાવાવ અને હજીરાથી વિક્ટર વચ્ચે રો-રો ફેરી અને રો-પેક્સ ફેરી ચલાવવા અંગે અધિકારીઓ સાથે બેઠક કરી હતી અને બોટમાં બેસીને જળ તપાસ પણ કરી હતી.


    આ અંગે પ્રતિક્રિયા આપતા કેન્દ્રિય મંત્રીશ્રી મનસુખભાઇ માંડવિયાએ જણાવેલ હતુ કે , "૨૦૧૮નું વર્ષ ગુજરાતનાં જળમાર્ગોનાં વિકાસ માટે સ્વર્ણિમ વર્ષ સાબિત થશે. હજીરાથી ઘોઘા , દહેજ , પીપાવાવ અને વિક્ટર વચ્ચે રો-રો અને રો-પેક્સ ફેરી ચલાવવામાં આવશે તથા તાપી અને નર્મદા નદીમાં ઈનલેન્ડ વોટર વેઈઝ બનાવવાનું કામ હાથ ધરવામાં આવશે."


    વધુમાં જણાવેલ કે શ્રી નરેન્દ્રભાઈ મોદીનાં નેતૃત્વવાળી વર્તમાન સરકાર સત્તા પર આવી તે પહેલા દેશમાં માત્ર ૫ રાષ્ટ્રીય આંતરિક જળમાર્ગો હતા . વર્તમાન સરકારે નેશનલ વોટરવેઇઝ એક્ટ - ૨૦૧૬ હેઠળ ૧૦૬ વધારાના રાષ્ટ્રીય જળમાર્ગો જાહેર કરેલ છે . ફીઝીબીલીટી રિપોર્ટનાં અભ્યાસ મુજબ પ્રવર્તમાન ૫ વોટરવેઇઝ ઉપરાંત અન્ય ૩૨ નવા રાષ્ટ્રીય જળમાર્ગો વિકસિત કરવા યોગ્ય જણાયેલ છે જે આગામી ૩ વર્ષ દરમિયાન વિકસિત કરાશે . આ યોગ્ય જણાયેલ ૩૨ પૈકીના ૮ વોટરવેઇઝનાં DPR બની ગયેલ છે , જેમાં ગુજરાતના ૨ વોટરવેઇઝનો પણ સમાવેશ થાય છે .


    ( ૧ ) નર્મદા નદી ( નેશનલ વોટરવેઇઝ નં . ૭૩ )


    પંઢારીયાથી ખંભાતના અખાત સુધીની નર્મદા નદી પર . લંબાઈ ૧૨૬ કી . મી .


    ( ૨ ) તાપી નદી ( નેશનલ વોટરવેઇઝ નં . ૧૦૦ )


    હથનૂર ડેમથી ખંભાતના અખાત સુધીની તાપી નદી પર. લંબાઈ ૧૭૩ કી . મી .


    આ બંન્ને નદીમાં વોટરવેઇઝ વિકસિત કરવાનાં DPR બનીને મળી ગયેલ છે અને આ બન્ને વોટરવેઇઝ વિકસિત કરવાની કાર્યવાહી પ્રક્રિયા હેઠળ છે . વર્ષ ૨૦૧૮ - ૧૯ દરમિયાન ભૌતિક કામગીરી આરંભી દેવામાં આવશે .


    NP/J.khunt/GP/

    
    
    (Release ID: 1514778) Visitor Counter : 157