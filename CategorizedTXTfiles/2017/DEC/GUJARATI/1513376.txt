      PIB Headquarters

      ઇપીએફઓએ અમદાવાદનાં રાણીપ, નવરંગપુરા અને પાલડી વિસ્તારની ત્રણ કંપનીઓ સામે રેકોર્ડ નહીં પ્રસ્તુત કરવા બદલ ફરિયાદ કરી અને કામગીરી હાથ ધરી
      Posted On: 20 DEC 2017 5:12PM by PIB Ahmedabad


    અમદાવાદ, 20 -12-2017


    એમ્પ્લોયીસ પ્રોવિડન્ટ ફંડ ઓર્ગેનાઇઝેશન (ઇપીએફઓ)ની પ્રાદેશિક ઓફિસ , અમદાવાદે ડિફોલ્ટ કરનાર કંપનીઓ સામે ફરિયાદ દાખલ કરી છે , જેમની ચકાસણી ઇપીએફઓ સત્તામંડળ સમક્ષ રેકોર્ડ નહીં રજૂ કરવા બદલ થઈ છે. જે કંપનીઓ સામે ફરિયાદ દાખલ કરવામાં આવી છે એમાં મેસર્સ ગુજરાત કમ્પોઝાઇટ લિમિટેડ મુકામ પોસ્ટ દિગ્વિજયનગર , નવા રાણીપ , અમદાવાદ સામે છે , જે કોડ જીજે/3951 ધરાવે છે. આ કંપની કરમુક્ત સંસ્થા અંતર્ગત આવે છે. નિયમોનું પાલન કરાવવા બદલ જવાબદાર ઓડિટ ટીમે કંપનીની મુલાકાત લીધી હતી અને વર્ષ 2015-16 અને 2016-17 માટે ઓડિટ કર્યું હતું , પણ સંસ્થા રેકોર્ડ રજૂ કરવામાં નિષ્ફળ નિવડી હતી. એટલું જ નહીં કારણ દર્શક નોટિસ આપ્યાં પછી પણ કંપની રેકોર્ડ રજૂ કરી શકી નહોતી તેમજ ઓનલાઇન રિટર્ન ભર્યું નહોતું , જે માટે તે જવાબદાર હતી , જે ઇપીએફ અને એમપી ધારા , એલ952ની કલમ એલ4(2એ) હેઠળ સજાને પાત્ર અપરાધ છે. ગુનો કરનાર વ્યક્તિને કારાવાસની સજા થઈ શકે છે , જે લઘુતમ એક મહિનાથી મહત્તમ છ મહિના સુધી હોઈ શકે છે તથા મહત્તમ રૂ. 5,000 સુધીનો દંડ પણ થશે.


    આ ઉપરાંત ડિફોલ્ટ કરનાર જે કંપનીઓ સામે કામગીરી હાથ ધરવામાં આવી છે એમાં મેસર્સ ઝેનોબિયો લાઇફ સાયન્સ એચઝેડટી લિમિટેડ , નવરંગપુરા , અમદાવાદ 380015 સામેલ છે , જે પીએફ કોડ નંબર જીજે/એએચડી/58243 અને મેસર્સ બી વી કોર્પોરેશન , ફતેહપુરા , પાલડી , અમદાવાદ , જે પીએફ કોડ નંબર જીજે/એએચડી/57544 ધરાવે છે. આ બંને કંપનીઓએ પીએફ સત્તામંડળ સામે રેકોર્ડ રજૂ કર્યા નથી. પ્રાદેશિક ઓફિસે અગાઉ બંને કંપનીઓને રિમાઇન્ડર્સ દ્વારા નોટિસ પાઠવી હતી. કથિત કંપનીઓ સામે કામગીરી શરૂ કરવામાં આવી છે , જેથી ચકાસણી માટે રેકોર્ડ રજૂ થાય. બંને કંપનીઓ રેકોર્ડ રજૂ કરવા માટે જવાબદાર હતી , પણ તેમણે રેકોર્ડ પ્રસ્તુત કર્યા નથી , જે ઇપીએફ યોજના , એલ952 , ઇપીએસ , 1995ની પેરા 42 અને ઇડીએલઆઇ યોજના , એલ976 સાથે ઇપીએફ અને એમપી ધારા , 1952ની કલમ 14(2) હેઠળ સજાને પાત્ર અપરાધ છે. અપરાધ કરનાર વ્યક્તિને કારાવાસની સજા થઈ શકે છે , જે મહત્તમ એક વર્ષ સુધી હોઈ શકે છે. એમ ઈપીએફઓ દ્વારા અપાયેલી એક અખબારી યાદીમાં જણાવાયું છે.


    અખબારી યાદીમાં વધુમાં જણાવાયું છે કે પ્રાદેશિક કમિશનર ગ્રેડ-1 , શ્રી અજીત કુમારે આ કામગીરી શરૂ કરવાની પુષ્ટિ આપી છે , ત્યારે તેમણે માહિતી આપી હતી કે , ચકાસણીનાં સમયે રેકોર્ડ પ્રસ્તુત કરવા કંપનીની ફરજ છે , જેથી સામાજિક સુરક્ષાનો લાભ તમામ લાયક કર્મચારીઓને મળી શકે. ઇપીએફઓ , અમદાવાદે રેકોર્ડ નહીં પ્રસ્તુત કરવાની બાબતને ગંભીરતાથી લીધી છે અને આ રીતે ડિફોલ્ટ કરનાર કંપનીઓ પર પસ્તાળ પાડી છે , કારણ કે કર્મચારીની સામાજિક સુરક્ષા ડિફોલ્ટ કરનાર કંપનીઓનાં ભરોસે ન છોડી શકાય.


    NP/GP

    
    
    (Release ID: 1513376) Visitor Counter : 127