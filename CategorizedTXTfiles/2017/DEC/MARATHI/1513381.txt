      सुक्ष्म, लघु आणि मध्यम उदयोग मंत्रालय

      सूक्ष्म, लघु व मध्यम उद्योगांसाठी जीएसटीची अंमलबजावणी सुकर व्हावी यासाठी सरकारने अनेक पावले उचलली
      Posted On: 20 DEC 2017 5:17PM by PIB Mumbai


      नवी दिल्ली 20 डिसेंबर 201 7


      सूक्ष्म, लघु व मध्यम उद्योगांसाठी वस्तू आणि सेवा कराची अंमलबजावणी सुकर व्हावी, यासाठी सरकारने अनेक पावले उचलली आहेत. सूक्ष्म, लघु व मध्यम उद्योग राज्यमंत्री गिरिराज सिंह यांनी आज राज्यसभेत लेखी उत्तरात याबाबत माहिती दिली. खादी आणि ग्रामोद्योग आयोग तसेच आयोग प्रमाणित संस्था/दुकाने यांच्यामार्फत विकल्या जाणाऱ्या खादी वस्त्राला जीएसटीतून वगळणे, सूक्ष्म, लघु व मध्यम उद्योगांची बहुतांश उत्पादने 28 टक्के करदरातून कमी करदरात आणणे, कम्पोझिशन लेव्हीची मर्यादा वर्षाला 150 लाख रुपये उलाढालीपर्यंत वाढवली, वर्षाला 150 लाख रुपये किंवा त्यापेक्षा कमी उलाढाल असलेल्या जीएसटी नोंदणीकृत एककांना तिमाही परतावा भरण्याची पद्धत, प्रतिकर यंत्रणेला मार्च 2018 पर्यंत स्थगिती, अशी पावले सरकारने उचलली आहेत.


      A.Sharma /S.Tupe/S.Kakde/P.Kor


    

    
    (Release ID: 1513381) Visitor Counter : 19