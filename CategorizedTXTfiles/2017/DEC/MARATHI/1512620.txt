      ऊर्जा मंत्रालय

      राष्ट्रपतींच्या हस्ते राष्ट्रीय ऊर्जा संरक्षण पुरस्कार आणि राष्ट्रीय चित्रकला स्पर्धा 2017 साठीची पारितोषिके प्रदान
      Posted On: 14 DEC 2017 6:05PM by PIB Mumbai


      नवी दिल्ली 14 डिसेंबर 201 7


      राष्ट्रीय ऊर्जा दिनानिमित्त आज नवी दिल्लीत एक विशेष समारंभ आयोजित करण्यात आला. राष्ट्रपती रामनाथ कोविंद या समारंभाच्या अध्यक्षस्थानी होते. ऊर्जा राज्यमंत्री राजकुमार सिंगही कार्यक्रमाला उपस्थित होते.


      राष्ट्रीय ऊर्जा संरक्षण कार्यक्रमांतर्गत ऊर्जेची बचत करण्यासाठी महत्वपूर्ण उपाययोजना करणाऱ्या उद्योगांना या समारंभात राष्ट्रपतींच्या हस्ते गौरवण्यात आले. राष्ट्रीय चित्रकला स्पर्धेच्या विजेत्या बालकांनाही यावेळी राष्ट्रपतींनी पारितोषिके प्रदान केली. देशभरातील इयत्ता चौथी ते नववीचे विद्यार्थी या स्पर्धेत सहभागी झाले. उर्जेची बचत करण्यासाठी विविध उपाययोजना राबविणाऱ्या उद्योगांचे तसेच आपल्या चित्रांमधून ऊर्जा बचतीचा संदेश देणाऱ्या विद्यार्थ्यांचे यावेळी राष्ट्रपतींनी कौतुक केले. देशातील सर्व नागरिकांना 24 तास वीजपुरवठा उपलब्ध करून देण्यासाठी सरकार प्रयत्नशील असून शाश्वत आर्थिक विकासासाठीही वचनबद्ध असल्याचे राष्ट्रपतींनी यावेळी नमूद केले.


      B.Gokhale /M.Pange/P.Kor


    

    
    (Release ID: 1512620) Visitor Counter : 12