      वाणिज्य आणि उदयोग मंत्रालय

      मिऱ्यांवर किमान आयात शुल्क आकारण्याचा वाणिज्य मंत्रालयाचा निर्णय
      Posted On: 06 DEC 2017 2:57PM by PIB Mumbai


    नवी दिल्ली 6 डिसेंबर 201 7


    मिऱ्याच्या आयातीसाठी 500 रुपये प्रति किलो ग्रॅम एवढे किमान आयात शुल्क निश्चित करण्याच्या मसाले मंडळाच्या प्रस्तावाला केंद्रीय वाणिज्य आणि उद्योग मंत्रालयाने मंजुरी दिली आहे. या निर्णयामुळे, देशांतर्गत मिरी उत्पादकांना लाभ मिळू शकतो.


    अलिकडच्या काळात आयात करण्यात येणाऱ्या मिऱ्यांच्या किमती कमी झाल्याने, देशांतर्गत मसाले बाजारातही मिऱ्यांची किंमत घसरली होती. त्याचा फटका मिरी उत्पादकांना बसला होता. गेल्या वर्षभरातच मिऱ्यांच्या किंमती 35 टक्क्याने घसरल्यामुळे शेतकऱ्यांचे मोठे नुकसान झाले होते.


    आसियान देशांमध्ये मिरी उत्पादन प्रामुख्याने होत असल्याने, तसेच भारतात आयात शुल्क कमी असल्याने, परदेशातली मिरी इथल्या बाजारात मोठ्या प्रमाणात येत होती. हे रोखण्यासाठी सरकारने आयात केलेल्या मिरीवर आयात शुल्क लावावे, अशी मागणी शेतकऱ्यांनी केली होती.


    B.Gokhale /R.Aghor/P.Malandkar


    

    
    (Release ID: 1511955) Visitor Counter : 13