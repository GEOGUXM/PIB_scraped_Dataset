      सामाजिक न्याय आणि सबलीकरण मंत्रालय

      सार्वजनिक क्षेत्र, कॉर्पोरेट क्षेत्र आणि संघटनांनी दिव्यांगांच्या मदतीसाठी पुढे यावे - थावरचंद गेहलोत यांचे आवाहन
      Posted On: 15 DEC 2017 2:56PM by PIB Mumbai


    नवी दिल्ली 15 डिसेंबर 201 7


    सार्वजनिक क्षेत्र, कॉर्पोरेट क्षेत्र आणि संघटनांनी दिव्यांगांच्या मदतीसाठी पुढे यावे, असे आवाहन सामाजिक न्याय आणि सक्षमीकरण मंत्री थावरचंद गेहलोत यांनी केले. भारतीय कृत्रिम अवयव उत्पादन महामंडळामार्फत, भारतीय विमानतळ प्राधिकरण आणि पॉवर फायनांन्स कॉर्पोरेशन यांनी बालकांसाठी कोहेलर इम्प्लांट शस्त्रक्रिया करण्यासाठी संयुक्तपणे राबविलेल्या उपक्रमाचे त्यांनी कौतुक केले. यासंदर्भात आयोजित परिषदेत ते काल बोलत होते.


    देशभरात दरवर्षी सुमारे 35000 बालकांवर ही शस्त्रक्रिया करण्याची आवश्यकता भासते. ADIP योजनेअंतर्गत, आतापर्यंत देशभरातील 1000 पेक्षा जास्त बालकांवर ही शस्त्रक्रिया करण्यात आल्याची माहिती गेहलोत यांनी यावेळी दिली. या उपक्रमांतर्गत कर्णदोष असणाऱ्या 115 बालकांवर शस्त्रक्रिया करण्यासाठी भारतीय विमानतळ प्राधिकरणाने पुढाकार घेतला आहे.


    सामाजिक बांधिलकीचे भान राखत, असे उपक्रम राबविण्यासाठी खाजगी तसेच सार्वजनिक क्षेत्रातील कंपन्याही पुढाकार घेत असल्याबद्दल मंत्री महोदयांनी यावेळी समाधान व्यक्त केले . अशा उपक्रमांमुळे वंचित बालकांना समाजाच्या मुख्य प्रवाहात आणण्याबरोबरच देशाच्या अर्थव्यवस्थेलाही हातभार लागेल, असा विश्वास त्यांनी व्यक्त केला.


    B.Gokhale /M.Pange/D.Rane

    
    
    (Release ID: 1512754) Visitor Counter : 10