      गृह मंत्रालय

      भारतातील सायबर गुन्हे विषयक सर्वेक्षण अहवाल प्रकाशित
      Posted On: 15 DEC 2017 5:16PM by PIB Mumbai


    मुंबई , 15 डिसेंबर 201 7


    भारतातील सायबर गुन्ह्यांचा आढावा घेणारा सर्वेक्षण अहवाल केपीएमजीने प्रकाशित केला आहे. सायबर गुन्ह्यांना प्रतिबंध, ओळख आणि तपासासाठी भारतात पुरेसे कायदे नसल्याचे या सर्वेक्षणातून सूचित होते. या सर्वेक्षणात अभ्यासकांनी या क्षेत्रातील 300 पेक्षा जास्त प्रतिसादकांशी संवाद साधला.


    सायबर सुरक्षा हा आपल्या उद्योगाला असणारा धोका वाटतो, असे मत 79 टक्के संघटनांनी या सर्वेक्षणात नोंदवले. 81 टक्के संघटनांनी सायबर सुरक्षेची खातरजमा करण्यासाठी खर्चाची तरतूद केल्याचे स्पष्ट झाले. तृतीय पक्षाकडून कोणतेही काम करून घेण्यापूर्वी सायबर सुरक्षासंबंधी जोखीम व्यवस्थापन महत्त्वाचे असल्याचे मत 48 टक्के प्रतिसादकांनी व्यक्त केले तर 18 टक्के संघटनांनी आपण कोणत्याही प्रकारच्या सायबर हल्ल्याचा प्रतिकार करण्यास सक्षम असल्याचे सांगितले.


    B.Gokhale/M.Pange/ P.Kor

    
    
    (Release ID: 1512788) Visitor Counter : 16