      सांस्कृतिक मंत्रालय

      मस्कत येथे आयोजित संस्कृती आणि पर्यटन विषयक जागतिक परिषदेत डॉ. महेश शर्मा यांच्या नेतृत्वाखालील भारतीय शिष्टमंडळाचा सहभाग
      Posted On: 12 DEC 2017 6:00PM by PIB Mumbai


      नवी दिल्ली 12 डिसेंबर 201 7


      संस्कृती आणि पर्यटनासंदर्भात संयुक्त राष्ट्राच्या जागतिक पर्यटन संघटनेतर्फे मस्कत येथे आयोजित परिषदेत संस्कृती आणि पर्यटन राज्यमंत्री डॉ. महेश शर्मा यांच्या नेतृत्वाखालील शिष्टमंडळ सहभागी झाले. संस्कृती आणि पर्यटन क्षेत्रातील शाश्वत विकास हे या परिषदेचे उद्दिष्ट आहे.


      निसर्गाचे तसेच भारताच्या समृद्ध सांस्कृतिक वारशाचे जतन करतानाच शाश्वत विकास साध्य करण्यासाठी भारत सातत्याने प्रयत्नशील असल्याचे डॉ. शर्मा यांनी या परिषदेत नमूद केले. भारत आणि ओमानमध्ये संस्कृती आणि पर्यटन क्षेत्रातील संबंध अधिक दृढ करण्याच्या दृष्टीने आयोजित द्विपक्षीय चर्चांमध्येही ते सहभागी झाले. या परिषदेच्या निमित्ताने ओमानमध्ये गेलेले डॉ. शर्मा यांच्या सन्मानार्थ तेथील दूतावासात एका विशेष समारंभाचे आयोजन करण्यात आले. या समारंभादरम्यान त्यांनी तेथील भारतीय वंशाच्या समुदायाशी संवाद साधला. परदेशात राहणाऱ्या भारतीय वंशाच्या समुदायाच्या कल्याणाप्रती भारत सरकार वचनबद्ध असल्याचे त्यांनी यावेळी सांगितले.


      B.Gokhale / M.Pange /P.Kor


    

    
    (Release ID: 1512357) Visitor Counter : 11