      ग्रामीण विकास मंत्रालय

      मनरेगामुळे लोकांच्या उत्पन्नात वाढ, भूजल पातळीही वाढली
      Posted On: 06 DEC 2017 12:51PM by PIB Mumbai


    नवी दिल्ली , 6 डिसेंबर 201 7


    महात्मा गांधी राष्ट्रीय ग्रामीण रोजगार हमी योजनेमुळे गावातल्या मजूरांच्या उत्पन्नात वाढ झाली आहे या योजनेच्या परिणामकारक अंमलबजावणीमुळे 2015 पासून भूजल पातळीतही वाढ झाल्याचे निष्पन्न झाले आहे. यासंदर्भात देशातल्या 30 जिल्हयांमध्ये एक सर्वेक्षण करण्यात आले, सुमारे 1100 कुटुंबांमध्ये केलेल्या या सर्वेक्षणानुसार, लोकांच्या उत्पन्नात 11 टक्क्यांची वाढ झाली आहे तर विविध डाळी उत्पादनही 11.5 टक्के आणि भाजीपाला उत्पादन 32 टक्क्यांनी वाढले आहे.


    मनरेगाअंतर्गंत, केलेल्या कामांमुळे भूजल पातळीत 30 टक्क्यांपासून ते 95 टक्क्यांपर्यंत वाढ झाली आहे. यामुळे अनेक कुटुंबांना जनावरांसाठी चारा आणि इतर कृषी उत्पादने मिळू लागली आहेत. पाळीव जनावरांची उपलब्धताही वाढली आहे.


    मनरेगाच्या अंमलबजावणीत सुधारणा करण्याचे अनेक प्रयत्न गेल्या तीन वर्षात करण्यात आले. मनरेगाअंतर्गंत, मिळणाऱ्या कामांचे पैसे आधार क्रमांकामार्फत थेट लाभार्थ्यांच्या खात्यात जमा होऊ लागले त्यामुळे या योजनेतला भ्रष्टाचार आणि गळती कमी झाली आहे. तसेच मजूरांना वेळेत त्यांची मजूरी मिळणे शक्य झाले आहे. यासाठी केंद्रीय अर्थमंत्रालय आणि राज्य सरकारांनी एकत्रित प्रयत्न केले आहे. मात्र अद्याप काही राज्यांमध्ये मनरेगाच्या अंमलबजावणीत सुधारणा आवश्यक असल्याचे या अहवालात म्हटले आहे.


    मनरेगाअंतर्गंत प्रधानमंत्री ग्रामीण आवास योजना, स्वच्छतागृह बांधणे, घनकचरा व्यवस्थापन, खत निर्मिती, रस्त्याच्या कडेला वृक्षारोपण, अंगणवाडी केंद्र उभारणे अशी कामे केल्यामुळे ग्रामीण भागातल्या जनतेच्या जीवनमानात सुधारणा झाल्याचे या अहवालात म्हटले आहे.


    B.Gokhale/R.Aghor/ Anagha


    

    
    (Release ID: 1511946) Visitor Counter : 20