      आर्थिक व्यवहार विषयक मंत्रिमंडळ समिती

      2017-18 ते 2019-20 या कालावधीत “वस्त्रोद्योग क्षेत्रात क्षमता निर्माण योजनेला “केंद्रीय मंत्रिमंडळाची मंजुरी
      Posted On: 20 DEC 2017 9:43PM by PIB Mumbai


    नवी दिल्ली , 20 डिसेंबर 201 7


    पंतप्रधान नरेंद्र मोदी यांच्या अध्यक्षतेखाली आर्थिक व्यवहारविषयक मंत्रिमंडळ समितीने संघटित क्षेत्रात विणकाम वगळता वस्त्रोद्योग क्षेत्राच्या संपूर्ण मूल्य साखळीला समाविष्ट करत एका नवीन कौशल्य विकास योजनेला मंजुरी दिली आहे. याला 'वस्त्रोद्योग क्षेत्रात क्षमता निर्माण योजना' असे नाव देण्यात आले आहे. 2017-18 ते 2019-20 या कालावधीसाठी या योजनेला 1300 कोटी रुपये खर्च येईल. या योजनेत कौशल्य विकास आणि उद्यमशीलता मंत्रालयाच्या सामान्य मानकांनुसार राष्ट्रीय पात्रता आराखड्याला अनुसरून प्रशिक्षण अभ्यासक्रम असेल.


    संघटित वस्त्रोद्योग क्षेत्र आणि त्याच्याशी संबंधित क्षेत्रांमध्ये रोजगार निर्मितीसंबंधी प्रयत्नांना प्रोत्साहन देण्यासाठी मागणी आधारित रोजगार संबंधी कौशल्य कार्यक्रम , वस्त्रोद्योग मंत्रालयाच्या संबंधित संघटनांच्या माध्यमातून कौशल्य विकासाला प्रोत्साहन देणे आणि देशातील प्रत्येक वर्गाला रोजगार मिळवून देणे हा या योजनेचा उद्देश आहे. अनुसूचित जाती, अनुसूचित जमाती, दिव्यांग, अल्पसंख्यांक आणि अन्य मागास वर्गांना यासाठी प्राधान्य दिले जाईल.


    या योजनेच्या माध्यमातून वस्त्रोद्योगाशी संबंधित विविध वर्गातील 10 लाख लोकांचा कौशल्य विकास होईल आणि त्यांना प्रमाणपत्रे दिली जातील.


    A.Sharma/ S.Tupe/ S.Kane/ Anagha

    
    
    (Release ID: 1513617) Visitor Counter : 72