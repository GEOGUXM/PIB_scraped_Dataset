      अर्थ मंत्रालय

      आभासी चलन हे फसव्या गुंतवणूक योजनेप्रमाणेच असल्याचे सांगून यासंदर्भात सावधगिरीचा सरकारचा इशारा
      Posted On: 29 DEC 2017 5:00PM by PIB Mumbai


    नवी दिल्ली , 29 डिसेंबर 201 7


    व्हर्च्यअल करन्सी अर्थात अभासी चलन हे चलनही नाही आणि त्याचे वर्णन नाणी म्हणून करण्यात येत असले तरी ते नाणेही नाही. कोणतेही आभासी चलन हे देवाणघेवाणीचे अधिकृत माध्यम नाही असे रिझर्व्ह बँकेने स्पष्ट केले आहे. बिटकॉईनसह आणखीही काही आभासी चलनाच्या किंमतीत अलिकडच्या काळात भारतात आणि जगातही वाढ होत असल्याच्या पार्श्वभूमीवर वित्त मंत्रालयाने यासंदर्भात पत्रक जारी केले आहे.


    बिटकॉईन आणि इतर आभासी चलनाचे मूल्य हे निव्वळ आभासी अंदाजावर अवलंबून असते त्यामुळे त्यांच्या मूल्यात अनिश्चित चढ-उतार असतात. पोन्झी अर्थात फसव्या गुंतवणूक योजनांप्रमाणेच आभासी चलनात गुंतवणूक केल्यास ग्राहकाला आपला पैसा गमावण्याची मोठी भीती आहे. आभासी चलन हे डिजिटल किंवा इलेक्ट्रॉनिक स्वरुपात साठवले जाते त्यामुळे हॅकिंग, पासवर्ड गमावणे, मालवेअर अटॅकचा धोका राहतो. त्याचप्रमाणे दहशतवाद्यांना आर्थिक पाठबळ पुरवणे, तस्करी यासारख्या अवैध कारवायांसाठी त्याचा वापर होण्याचा मोठा धोका आहे त्यामुळे ग्राकांनी दक्ष राहुन अशा योजनांमध्ये अडकू नये असे वित्त मंत्रालयाने जारी केलेल्या पत्रकात म्हटले आहे.


    बिटकॉईन अथवा इतर आभसी चलनामुळे निमार्ण होणाऱ्या वित्तीय, कार्यात्मक, कायदेविषयक आणि ग्राहक संरक्षणविषयक संभाव्य धोक्याबाबत रिझर्व्ह बँकेनं याआधी 2013 च्या डिसेंबर, फेब्रुवारी 2017 आणि डिसेंबर 2017 मध्ये असा तीनवेळा सावधगिरीचा इशारा दिल्याचंही पत्रकात नमूद करण्यात आलं आहे.


    B.Gokhale/N.Chitale/ P.Kor

    
    
    (Release ID: 1514644) Visitor Counter : 65