      जलसंपदा, नदी विकास आणि गंगा पुनरुत्थान मंत्रालय

      ऊर्जा परिक्षेत्राच्या धर्तीवर जल परिक्षेत्र विकसित केले जाणार- नितीन गडकरी
      Posted On: 05 DEC 2017 5:51PM by PIB Mumbai


    नवी दिल्ली 5 डिसेंबर 201 7


    भारतात जल व्यवस्थापनासाठी ऊर्जा परिक्षेत्राच्या धर्तीवर जल परिक्षेत्र निर्माण करण्याची गरज आहे असे मत केंद्रीय जलसंपदा, नदी विकास आणि गंगा पुनरुज्जीवन विभागाचे मंत्री नितीन गडकरी यांनी व्यक्त केले. ते आज नवी दिल्लीत दुसऱ्या भारत जल प्रभाव शिखर परिषदेत बोलत होते. नद्या जोडणी, धरण, बंधारे, रबरचे बंधारे, ठिबक सिंचन आणि वाहिनीच्या मार्फत सिंचन अशा विविध उपाय योजनांतून पाणी वाचवणे आणि त्याचे संवर्धन आवश्यक आहे असे ते म्हणाले. भारतात पाणी कमी नाही मात्र त्याचे योग्य व्यवस्थापन आणि संवर्धन व्हायला हवे. 2022 पर्यंत शेतकऱ्यांचे उत्पन्न दुप्पट करायचे असेल तर जल व्यवस्थापनाशिवाय ते शक्य नाही असे गडकरी म्हणाले. महाराष्ट्र, तामिळनाडू, कर्नाटका आणि तेलंगणा अशा राज्यातली जल टंचाई नद्या जोडणी प्रकल्पामुळे दूर होऊ शकेल असे ते म्हणाले.


    या कार्यक्रमाला पेयजल आणि स्वच्छता मंत्री उमा भारतीही उपस्थित होत्या. “ अविरल आणि निर्मल गंगा ” योजना यशस्वी करायची असेल तर त्यात जनतेचा संकल्प आणि सहकार्य अतिशय आवश्यक आहे असे उमा भारती म्हणाल्या. “ गंगा स्वच्छता ” विषयक सर्व प्रकल्प ऑक्टोबर 2018 पर्यंत सुरु व्हायला हवेत असेही त्या म्हणाल्या.


    B.Gokhale /R.Aghor/P.Malandkar

    
    
    (Release ID: 1511871) Visitor Counter : 8