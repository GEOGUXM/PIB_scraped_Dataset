      पर्यटन मंत्रालय

      नोव्हेंबर महिन्यात परदेशी पर्यटकांच्या संख्येत 14.4 टक्के वाढ
      Posted On: 12 DEC 2017 4:18PM by PIB Mumbai


      नवी दिल्ली 12 डिसेंबर 201 7


      नोव्हेंबर महिन्यात भारताला भेट देणाऱ्या परदेशी पर्यटकांच्या संख्येत 14.4 टक्के वाढ झाली आहे. पर्यटन मंत्रालयाने दिलेल्या माहितीनुसार नोव्हेंबर 2016 मध्ये 8.78 लाख परदेशी पर्यटक भारतात आले होते. या वर्षीच्या नोव्हेंबर महिन्यात मात्र या पर्यटकांची संख्या 10.05 लाखांवर पोहोचली. यात बांगलादेशमधल्या सर्वाधिक 16.77 टक्के तर त्या खालोखाल अमेरिकेतील 14.77 टक्के पर्यटकांचा समावेश होता. या अवधित दिल्ली विमानतळावरुन सर्वाधिक 29.76 टक्के तर मुंबई विमानतळावरुन त्या खालोखाल 17.20 टक्के पर्यटक भारतात दाखल झाले.


      ई पर्यटक व्हिसा सुविधेचा लाभ घेणाऱ्या पर्यटकांच्या संख्येतही गेल्या वर्षीच्या तुलनेत 56.2 टक्के वाढ झाल्याचे पर्यटन मंत्रालयाने कळवले आहे. यात इंग्लंडमधील सर्वाधिक 17.1 टक्के तर त्या खालोखाल रशियातील 6.6 टक्के पर्यटकांचा समावेश आहे.


      B.Gokhale / M.Pange /P.Kor


    

    
    (Release ID: 1512298) Visitor Counter : 11