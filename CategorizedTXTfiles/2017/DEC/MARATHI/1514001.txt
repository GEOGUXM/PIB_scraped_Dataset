      उपराष्ट्रपती कार्यालय

      योगाला कुठलाही संकुचित धार्मिक गर्भितार्थ नाही – उपराष्ट्रपती एम.व्यंकय्या नायडू
      मुंबईतली योगा संस्था साजरा करत आहे शताब्दी महोत्सव

      Posted On: 24 DEC 2017 3:43PM by PIB Mumbai

    मुंबई, 24 डिसेंबर 201 7


    निरोगी आयुष्यासाठी योगा हा सर्वंकष दृष्टीकोन असून, योगाला शारीरिक, भावनिक आणि अध्यात्मिक पैलू असल्याचे उपराष्ट्रपती एम.व्यंकय्या नायडू यांनी मुंबईत आज आयोजित योगा संस्थेच्या शताब्दी महोत्सव सोहळ्याच्या शुभारंभ प्रसंगी सांगितले. ही संस्था जगातील सर्वाधिक जुन्या योगा संस्थांपैकी एक आहे. योग, शारीरिक आरोग्याला मानसिक संतुलन आणि भावनिक शांततेशी जोडतो आणि एकाग्रतेवर लक्ष केंद्रित करण्यासाठी प्रोत्साहित करतो, असे त्यांनी सांगितले.


    योगामध्ये एखाद्या व्यक्तीच्या मनातील भरकटलेल्या विचारांवर नियंत्रण मिळवून, मनाची स्थिरता, शांतता आणि आंतरिक सौहार्द साध्य करुन देण्याची क्षमता असल्याचे सर्वप्रथम योगाचे तत्वज्ञान सांगणाऱ्या पतंजली ऋषींनी सांगितल्याचे नायडू म्हणाले. ह्या तत्वज्ञानाला अष्टांग योगा असे संबोधले जाते, योगाचे हे तत्वज्ञान वैश्विक असलेली नैतिक तत्व घडवते. ही तत्व म्हणजे अहिंसा, सत्यता, निष्ठा अशी आहेत, असे उपराष्ट्रपती म्हणाले. योगाला संकुचित धार्मिक नातंही नाही, असे त्यांनी स्पष्ट केले.


    अकराव्या शतकातील हट योग या योगाच्या पद्धतीत शारीरिक व्यायामावर सर्वप्रथम भर देण्यात आल्याची माहिती उपराष्ट्रपतींनी दिली. गेल्या काही काळापासून या व्यायामांना जगभरात महत्व प्राप्त झाल्याचे त्यांनी सांगितले. ज्ञानाचे हे भांडार सर्व विश्वाबरोबर वाटून घ्यावं, असे आम्हा भारतीयांना वाटते. संयुक्त राष्ट्र संघाच्या महासभेने 2014 मध्ये 21 जून हा आंतरराष्ट्रीय योग दिवस म्हणून घोषित केला. या ठरावामुळे हे प्राचीन शास्त्र अधिक लोकप्रिय होण्याला वेग मिळाला.


    योग प्रशिक्षक घडवण्यात आणि उत्तम सेवा उपलब्ध करुन देण्यात योगा संस्थेने उल्लेखनीय कार्य केले आहे, असे गौरवोद्गोर नायडू यांनी काढले. योगा संस्थेच्या योगदानामुळे योग हा खऱ्या अर्थाने जागतिक स्तरावर नावारुपाला आला आहे, असेही नायडू म्हणाले.


    S.Tupe/J.Patankar/D.Rane

    
    
    (Release ID: 1514001) Visitor Counter : 36