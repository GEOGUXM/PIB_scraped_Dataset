      निती आयोग

      नीती आयोग आणि चीनच्या विकास संशोधन परिषदेची तिसरी संवाद बैठक
      Posted On: 05 DEC 2017 5:49PM by PIB Mumbai


    नवी दिल्ली 5 डिसेंबर 201 7


    नीती आयोग आणि चीनची विकास संशोधन परिषद, डीआरसी यांच्यातली तिसरी संवाद बैठक आज बिजिंग येथे झाली. नीती आयोगाचे उपाध्यक्ष डॉ. राजीव कुमार आणि डीआरसीचे अध्यक्ष ली व्ही यांनी संयुक्तपणे या बैठकीचे अध्यक्षपद भूषवले.


    भारत आणि चीनच्या अर्थव्यवस्थेवर परिणाम करणाऱ्या स्थूल अर्थशास्त्रीय मुद्यांवर या बैठकीत चर्चा झाली. त्याशिवाय “ जागतिक अर्थव्यवस्थेतल्या संधी ” , “ भारत आणि चीन यांच्यातले वित्तीय सहकार्य आणि शाश्वत विकासासाठी परस्पर सहकार्य ” या विषयांवर सविस्तर चर्चा झाली. जागतिक अर्थव्यवस्थेतली अनिश्चितता आणि मंदीची शक्यता लक्षात घेऊन आगामी काळात भारत आणि चीन या विकसनशील अर्थव्यवस्थांना जागतिक पातळीवर महत्वाचे स्थान मिळेल, हे या बैठकीत नमूद करण्यात आले.


    “ शाश्वत विकासाला सुसंगत धोरणं आणि उपाययोजना ” यावरही चर्चा झाली. त्याशिवाय स्वच्छ ऊर्जा, उच्च शिक्षण आणि विशेष आर्थिक क्षेत्रांबाबत दोन्ही देशांच्या शिष्टमंडळांनी आपआपले अनुभव सांगितले. व्यापार आणि गुंतवणुकीबाबत द्विपक्षीय सहकार्य अधिक दृढ करण्याचा दोन्ही देशांनी निर्णय घेतला. या पुढची बैठक 2018 मध्ये भारतात होणार आहे.


    B.Gokhale /R.Aghor/P.Malandkar


    

    
    (Release ID: 1511870) Visitor Counter : 9