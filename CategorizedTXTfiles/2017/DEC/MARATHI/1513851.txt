      जलसंपदा, नदी विकास आणि गंगा पुनरुत्थान मंत्रालय

      देशातील महत्त्वाच्या 91 धरणातल्या जलसाठ्यांमध्ये दोन टक्क्याने घट
      Posted On: 22 DEC 2017 5:07PM by PIB Mumbai


    नवी दिल्ली 22 डिसेंबर 201 7


    देशातील महत्त्वाच्या 91 धरणातल्या जलसाठ्यांमध्ये 21 डिसेंबर 2017 रोजी संपलेल्या सप्ताहामध्ये दोन टक्क्याने घट झाली आहे. या जलसाठ्यांमध्ये 90.845 अब्ज घनमीटर पाणी उपलब्ध आहे. जलसाठ्यांच्या एकूण क्षमतेपैकी तो 56 टक्के आहे.


    91 पैकी 37 जलसाठ्यांवर 60 मेगावॅट पेक्षा जास्त क्षमतेचे जल विद्युत प्रकल्प उभारण्यात आले आहेत.


    पश्चिम विभागात महाराष्ट्र आणि गुजरातचा समावेश असून यामध्ये 27 धरणांचा समावेश आहे. त्यांची एकूण जल साठवण क्षमता 31.26 अब्ज घनमीटर आहे. या साठ्यांमध्ये सध्या 18 अब्ज घनमीटर पाणी उपलब्ध आहे. धरणांच्या साठवणूक क्षमतेपैकी 58 टक्के पाणीसाठा उपलब्ध आहे.


    हिमाचल प्रदेश , पंजाब, पश्चिम बंगाल, त्रिपुरा, महाराष्ट्र, उत्तराखंड, आंध्र प्रदेश, कर्नाटक, केरळ आणि तामिळनाडू या राज्यांतील जलसाठ्यांमधील पाण्याचे प्रमाण गेल्यावर्षीच्या तुलनेत जास्त आहे. राजस्थान, झारखंड, ओडिशा, गुजरात, उत्तर प्रदेश, मध्य प्रदेश, छत्तीसगड आणि तेलंगणा या राज्यांमध्ये मात्र गेल्या वर्षीच्या तुलनेत कमी जलसाठा उपलब्ध आहे.


    N.Sapre /S.Kakade/D.Rane

    
    
    (Release ID: 1513851) Visitor Counter : 21