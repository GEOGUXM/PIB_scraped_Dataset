      मंत्रिमंडळ

      आरोग्य आणि औषध क्षेत्रातील सहकार्याबाबत भारत आणि इटली यांच्यातील सामंजस्य कराराला केंद्रीय मंत्रिमंडळाची मंजुरी
      Posted On: 20 DEC 2017 9:37PM by PIB Mumbai


    नवी दिल्ली , 20 डिसेंबर 201 7


    पंतप्रधान नरेंद्र मोदी यांच्या अध्यक्षतेखाली केंद्रीय मंत्रिमंडळाने आरोग्य आणि औषध शास्त्र क्षेत्रातील सहकार्याबाबत भारत आणि इटली यांच्यातील सामंजस्य कराराला कार्योत्तर मंजुरी दिली आहे. 29 नोव्हेंबर 2017 रोजी नवी दिल्लीत या सामंजस्य करारावर स्वाक्षऱ्या करण्यात आल्या होत्या.


    या सामंजस्य करारात पुढील क्षेत्रातील सहकार्याचा समावेश आहे:


    -वैद्यकीय डॉक्टर्स , अधिकारी, अन्य आरोग्य व्यावसायिक आणि तज्ज्ञांचे प्रशिक्षण आणि आदान-प्रदान


    - मनुष्यबळ विकास आणि आरोग्य सुविधा उभारण्यासाठी सहकार्य


    -आरोग्य क्षेत्रातील मनुष्यबळाला अल्पकालीन प्रशिक्षण


    -औषधे , वैद्यकीय उपकरणे आणि प्रसाधने यांचे नियमन आणि माहितीचे आदान-प्रदान


    -औषध क्षेत्रातील व्यापार विकास संधींना प्रोत्साहन


    -जेनेरिक आणि अत्यावश्यक औषधांची खरेदी आणि औषध पुरवठ्यात सहकार्य


    -आरोग्य उपकरणे आणि औषधी उत्पादनांची खरेदी


    -न्युरोकार्डिओव्हॅस्क्युलर आजार , कर्करोग , सीओपीडी, मानसिक आरोग्य यांसारख्या परस्पर हिताच्या असंसर्गजन्य आजारांना प्रतिबंध करण्यासाठी सहकार्य, एसडीजी 3 आणि संबंधित बाबींवर भर


    -संसर्गजन्य रोग आणि डासांमुळे होणाऱ्या रोगांवर हवामान बदलाच्या परिणाम क्षेत्रात सहकार्य


    -एसडीजी 2 आणि पोषक सेवा संघटनांच्या अनुषंगाने कुपोषणासह आहारातील पौष्टिक घटक


    -उत्पादन , परिवर्तन, वितरण आणि अन्न पुरवठा सुरक्षा


    -संशोधन आणि खाद्यान्न उद्योग परिचालकांचे प्रशिक्षण


    -नागरिकांना स्वच्छता , अन्न सुरक्षा आणि पौष्टिक खाण्याच्या सवयींबाबत माहिती देणे


    -परस्पर निर्णय झालेल्या क्षेत्रातील सहकार्य


    या सामंजस्य कराराच्या अंमलबजावणीवर देखरेख ठेवण्यासाठी आणि सहकार्याची अधिक विस्तृत माहिती काढण्यासाठी संयुक्त कृती गट स्थापन केला जाईल.


    A.Sharma/ S.Tupe/ S.Kane/ Anagha

    
    
    (Release ID: 1513583) Visitor Counter : 20