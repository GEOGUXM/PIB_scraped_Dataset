      ପ୍ରତିରକ୍ଷା ମନ୍ତ୍ରଣାଳୟ

      ଆକାଶ କ୍ଷେପଣାସ୍ତ୍ରର ସଫଳ ପରୀକ୍ଷଣ
      Posted On: 05 DEC 2017 8:06PM by PIB Bhubaneshwar


    ସ୍ଥଳ ଭାଗ ଏବଂ ଆକାଶ ମାର୍ଗରେ ଆକ୍ରମଣ କରିବାରେ ସକ୍ଷମ ସ୍ୱଦେଶୀ ଜ୍ଞାନକୌଶଳରେ ନିର୍ମିତ ଆକାଶ କ୍ଷେପଣାସ୍ତ୍ରକୁ ଆଜି ଚାନ୍ଦିପୁର ଆଇଟିଆର ରେଂଜର କମ୍ପ୍ଲେକ୍ସ 3ରୁ ଅପରାହ୍ନ 1.48 ମିନିଟରେ ସଫଳତାର ସହ ପରୀକ୍ଷଣ କରାଯାଇଛି । କ୍ଷେପଣାସ୍ତ୍ରର ରାଢ଼ାର , ଟେଲିମେଟ୍ରି ଏବଂ ଇଲେକ୍ଟ୍ରୋ - ଅପ୍ଟିକାଲ ପ୍ରଣାଳୀ ଜରିଆରେ ସମସ୍ତ ସ୍ତରରେ ପରୀକ୍ଷଣ କରାଯାଇଥିଲା । ପରୀକ୍ଷଣ ସମୟରେ ମହାନିର୍ଦ୍ଦେଶକ ( କ୍ଷେପଣାସ୍ତ୍ର ) , ଡିଆରଡିଓ ଏବଂ ପ୍ରତିରକ୍ଷା ମନ୍ତ୍ରୀଙ୍କ ବୈଜ୍ଞାନିକ ପରାମର୍ଶ ଦାତା ଡଃ ଜି ସତୀଶ ରେଡ୍ଡି , ଡିଆରଡିଏଲର ନିର୍ଦ୍ଦେଶକ ଶ୍ରୀ ଏମଏସଆର ପ୍ରସାଦ , କାର୍ଯ୍ୟକ୍ରମ ନିର୍ଦ୍ଦେଶକ ଶ୍ରୀ ଜି ଚନ୍ଦ୍ର ମୌଲୀ , ଆଇଟିଆର ନିର୍ଦ୍ଦେଶକ ଡଃ ବିକେ ଦାସଙ୍କ ସହିତ ଡିଆରଡିଓର ପ୍ରମୁଖ ବୈଜ୍ଞାନିକମାନେ ଉପସ୍ଥିତ ଥିଲେ ।


    ପ୍ରତିରକ୍ଷା ମନ୍ତ୍ରୀଙ୍କ ବୈଜ୍ଞାନିକ ପରାମର୍ଶ ଦାତା ଡିଆରଡିଓର ସମସ୍ତ ବୈଜ୍ଞାନିକ ଏବଂ ସୈନ୍ୟ ବଳଙ୍କୁ ଏହି ସଫଳ ପରୀକ୍ଷଣ ପାଇଁ ବଧେଇ ଜଣାଇଥିଲେ ।


    ଏହି କ୍ଷେପଣାସ୍ତ୍ରକୁ ସେନାରେ ସ୍ଥଳଭାଗରୁ ଆକାଶ ମାର୍ଗରେ ଅଳ୍ପ ଦୂରର ମାରକ କ୍ଷମତା ସମ୍ପନ୍ନ କ୍ଷେପଣାସ୍ତ୍ର ଭାବେ ସାମିଲ କରାଯାଇଛି । ଏହା ହେଉଛି ସ୍ଥଳଭାଗରୁ ଆକାଶ ମାର୍ଗରେ ଆକ୍ରମଣ କରିବା ପାଇଁ ପ୍ରଥମ କ୍ଷେପଣାସ୍ତ୍ର , ଯେଉଁଥିରେ କି ରେଡିଓ ତରଙ୍ଗ ଆଧାରରେ ଲକ୍ଷ୍ୟଭେଦ କରିବା ପାଇଁ ବିଦେଶୀ ଜ୍ଞାନକୌଶଳ ଯୁକ୍ତ ପ୍ରଣାଳୀର ପ୍ରୟୋଗ କରାଯାଇଛି । ଏହି ସଫଳ ପରୀକ୍ଷଣ ପରେ ଭାରତ ଯେକୌଣସି ସ୍ଥଳଭାଗରୁ ଆକାଶ ମାର୍ଗରେ ଆକ୍ରମଣ କରିବା ପାଇଁ ସକ୍ଷମ କ୍ଷେପଣାସ୍ତ୍ର ନିର୍ମାଣ କରିବାର କ୍ଷମତା ହାସଲ କରିଛି ।


    **********

    
    
    (Release ID: 1512659) Visitor Counter : 5