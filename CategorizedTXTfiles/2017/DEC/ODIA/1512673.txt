      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ହରିୟାଣାରେ ଏନଡିଏମ୍ଏ ଦ୍ୱାରା ଅନୁଷ୍ଠିତ ହେବ ଭୂକମ୍ପ ମକ୍ ଡ୍ରିଲ
      Posted On: 07 DEC 2017 8:26PM by PIB Bhubaneshwar


    ଜାତୀୟ ବିପର୍ଯ୍ୟୟ ପରିଚାଳନା କର୍ତ୍ତୃପକ୍ଷ ( NDMA ) ଆସନ୍ତା ଡିସେମ୍ବର 21 ତାରିଖରେ ହରିୟାଣାରେ ଏକ ରାଜ୍ୟସ୍ତରୀୟ ଭୂକମ୍ପ ମକ୍ ଡ୍ରିଲ ଆୟୋଜନ କରିବ । ହରିୟାଣା ରାଜ୍ୟ ବିପର୍ଯ୍ୟୟ ପରିଚାଳନା କର୍ତ୍ତୃପକ୍ଷଙ୍କ ସହ ମିଳିତ ଭାବେ ଏହା ଅନୁଷ୍ଠିତ ହେବ । ଭୂକମ୍ପ ଭଳି ବିପର୍ଯ୍ୟୟ ବେଳେ ଉଦ୍ଧାର କାର୍ଯ୍ୟ ପରିଚାଳନା ପାଇଁ ରାଜ୍ୟର ସମସ୍ତ ଜିଲ୍ଲାରେ ପ୍ରଥମ ଥର ପାଇଁ ଏଭଳି ମକ୍ ଡ୍ରିଲ ଅନୁଷ୍ଠିତ ହେବ ।


    ମକ୍ ଡ୍ରିଲର ସଫଳ ଆୟୋଜନ ପାଇଁ ଗତକାଲି ଚଣ୍ଡିଗଡ଼ ସ୍ଥିତ ରାଜ୍ୟ ଏମର୍ଜେନ୍ସି ଅପରେସନ ସେଣ୍ଟରଠାରେ ଏକ ସଚେତନତା କର୍ମଶାଳା ଅନୁଷ୍ଠିତ ହୋଇଯାଇଛି । କର୍ମଶାଳାରେ ରାଜ୍ୟର ଅତିରିକ୍ତ ମୁଖ୍ୟ ସଚିବ , ଗୃହ ସଚିବ , ରାଜସ୍ୱ ସଚିବ , ପୁଲିସ ମହାନିର୍ଦ୍ଦେଶକ , ସେନାର ୱେଷ୍ଟର୍ଣ୍ଣ ଏବଂ ସାଉଥ୍ ୱେଷ୍ଟର୍ଣ୍ଣ କମାଣ୍ଡର ଅଧିକାରୀ , ସିଆରପିଏଫ୍ ଏବଂ ଏନଡିଆରଏଫ ଅଧିକାରୀ ଯୋଗ ଦେଇଥିଲେ ।


    ଡିସେମ୍ବର 21 ତାରିଖର ମକ ଡ୍ରିଲ ପୂର୍ବରୁ 19 ତାରିଖରେ ସମନ୍ୱୟ ଅଧିବେଶନ ଏବଂ 20 ତାରିଖରେ ପୂର୍ବାଭ୍ୟାସ ଅନୁଷ୍ଠିତ ହେବ । ଡିସେମ୍ବର 1 ତାରିଖରୁ 15 ତାରିଖ ପର୍ଯ୍ୟନ୍ତ ବିଭିନ୍ନ ଡିଭିଜନରେ ମଧ୍ୟ ଏନଡିଏମ୍ଏ ପକ୍ଷରୁ ଏଥିପାଇଁ ପ୍ରଶିକ୍ଷଣ କାର୍ଯ୍ୟକ୍ରମ ଜାରି ରହିଛି । ଏନଡିଏମ୍ଏ ଇତି ମଧ୍ୟରେ ବିଭିନ୍ନ ରାଜ୍ୟ ଓ କେନ୍ଦ୍ରଶାସିତ ଅଞ୍ଚଳରେ 6 ଶହରୁ ଅଧିକ ମକ୍ ଡ୍ରିଲ ଆୟୋଜନ କରିସାରିଲାଣି ।


    *************

    
    
    (Release ID: 1512673) Visitor Counter : 4