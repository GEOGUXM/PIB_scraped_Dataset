      ରେଳ ମନ୍ତ୍ରଣାଳୟ

      ଯାତ୍ରୀଙ୍କ ନିରାପତ୍ତା ପାଇଁ ରେଳବାଇ ପକ୍ଷରୁ ନିଆଯାଇଥିବା ପଦକ୍ଷେପ
      Posted On: 22 DEC 2017 6:00PM by PIB Bhubaneshwar


    ଯାତ୍ରୀଙ୍କ ନିରାପତ୍ତା ରେଳବାଇ ପାଇଁ ସବୁଠାରୁ ଅଧିକ ଗୁରୁତ୍ୱପୂର୍ଣ୍ଣ ଏବଂ ନିରାପତ୍ତା ବୃଦ୍ଧି ସହିତ ଦୁର୍ଘଟଣା ରୋକିବାକୁ ନିୟମିତ ରେଳବାଇ ପକ୍ଷରୁ ପଦକ୍ଷେପ ନିଆଯାଉଛି । ପୁରୁଣା ଜିନିଷରେ ପରିବର୍ତ୍ତନ / ନବୀକରଣ , ଟ୍ରକ୍ ରକ୍ଷଣାବେକ୍ଷଣ ପାଇଁ ଆବଶ୍ୟକ ଟେକ୍ନୋଲୋଜିର ପ୍ରୟୋଗ , ରୋଲିଂ ଷ୍ଟକ୍ , ସିଗନାଲ ଏବଂ ଇଣ୍ଟରଲକ୍ ସିଷ୍ଟମ୍ , ନିରାପତ୍ତା ପଦକ୍ଷେପ , ନିରାପତ୍ତା ସମ୍ପର୍କିତ ପଦକ୍ଷେପ ବାବଦରେ ଅଧିକାରୀ ଓ କର୍ମଚାରୀମାନଙ୍କୁ ନିୟମିତ ପ୍ରଶିକ୍ଷଣ ଆଦି ଉପରେ ରେଳବାଇ ଗୁରୁତ୍ୱ ଦେଉଛି । ଟ୍ରେନ ଚଳାଚଳକୁ ସୁଗମ କରିବା ଲାଗି ବିଭାଗୀୟ ସମ୍ପତ୍ତିର ସୁରକ୍ଷା ପାଇଁ ପ୍ରତିଷେଧମୂଳକ ଏବଂ ପରବର୍ତ୍ତୀ ପଦକ୍ଷେପ ନିଆଯାଉଛି । ଇଲେକ୍ଟ୍ରୋନିକ୍ ଇଣ୍ଟରଲକିଂ , ଟ୍ରାକ୍ ସର୍କିଟିଙ୍ଗ , ବ୍ଲକ୍ ପ୍ରୁଭିଂ ଏକ୍ସଲ କାଉଣ୍ଟର , ରଙ୍ଗୀନ ଏଲ୍ଇଡି ସିଗନାଲ , ଟ୍ରେନ୍ ପ୍ରୋଟେକ୍ସନ ୱାର୍ଣ୍ଣିଂ ସିଷ୍ଟମ୍ , ମୋବାଇଲ ଟ୍ରେନ୍ ରେଡିଓ କମୁ୍ୟନିକେସନ , ଓଏଫସି ଭିତ୍ତିକ ଆକାଉଷ୍ଟିକ୍ ସେନ୍ସିଂ ସିଷ୍ଟମ , ଭିଜିଲାନ୍ସ କଣ୍ଟ୍ରୋଲ ଡିଭାଇସ୍ , ଫଗ୍ ପାସ୍ ଡିଭାଇସ୍ , ପ୍ରି ଷ୍ଟେସଡ କଂକ୍ରିଟ ସ୍ଲିପର୍ସ , ଅଲଟ୍ରାସୋନିକ୍ ଫ୍ଲ ଡିଟେକ୍ସନ , ଟ୍ରାକର ଇଲେକ୍ଟ୍ରୋନିକ୍ ମନିଟରିଂ ଇତ୍ୟାଦି ବ୍ୟବସ୍ଥା ଗ୍ରହଣ କରାଯାଇଛି ।


    ଲୋକୋ ପାଇଲଟମାନଙ୍କୁ ନିରାପତ୍ତା ନେଇ ନିୟମିତ ପ୍ରଶିକ୍ଷଣ ଦିଆଯିବା ସହ ସେମାନେ ଯେପରି ଆବଶ୍ୟକ ବିଶ୍ରାମ ପାଇପାରିବେ ଏବଂ ସେମାନଙ୍କ ସ୍ୱାସ୍ଥ୍ୟ ପରୀକ୍ଷା ପ୍ରତି ମଧ୍ୟ ଗୁରୁତ୍ୱ ଦିଆଯାଉଛି । ଶୁକ୍ରବାର ରାଜ୍ୟସଭାରେ ଏକ ଲିଖିତ ପ୍ରଶ୍ନର ଉତ୍ତରରେ ରେଳ ରାଷ୍ଟ୍ରମନ୍ତ୍ରୀ ରାଜେନ ଗୋହେନ୍ ଏହି ସୂଚନା ଦେଇଛନ୍ତି ।


    ************

    
    
    (Release ID: 1515064) Visitor Counter : 3