      ଅର୍ଥ ମନ୍ତ୍ରଣାଳୟ

      ବିମୁଦ୍ରୀକରଣ ପରେ ଟିକସଦାତାଙ୍କ ସଂଖ୍ୟା ବଢ଼ିଛି
      Posted On: 22 DEC 2017 5:57PM by PIB Bhubaneshwar


    ନଭେମ୍ବର 2016 ରୁ ମାର୍ଚ୍ଚ 2017 ମଧ୍ୟରେ ଆୟକର ବିଭାଗ 900 ସଂସ୍ଥା ଉପରେ ଚଢ଼ାଉ କରିଥିଲେ , ଏମାନଙ୍କ ଠାରୁ 7900 କୋଟି ଟଙ୍କାର ଅଘୋଷିତ ଆୟ ଠାବ କରାଯାଇଥିଲା । ସମାନ ସମୟ ଅବଧିରେ 8200 ସର୍ବେକ୍ଷଣ କରାଯାଇଥିଲା ଯାହାଦ୍ୱାରା 6700 କୋଟି ଟଙ୍କାରୁ ଅଧିକ ଅଘୋଷିତ ଆୟ ଠାବ କରାଯାଇଥିଲା । ଆହୁରି , ଏପ୍ରିଲ 2017 ରୁ ଅକ୍ଟୋବର 2017 ମଧ୍ୟରେ ପାଖାପାଖି 275 ଟି ଗୋଷ୍ଠୀ ଉପରେ ଆୟକର ବିଭାଗ ପକ୍ଷରୁ ଚଢ଼ାଉ କରାଯାଇ 7800 କୋଟି ଟଙ୍କାର ଅଘୋଷିତ ଆୟ ଠାବ କରାଯାଇଥିଲା । ଏହି ସମୟ ଅବଧି ମଧ୍ୟରେ 31 ଶହରୁ ଅଧିକ ସର୍ବେକ୍ଷଣ ଆୟକର ବିଭାଗ ପକ୍ଷରୁ କରାଯାଇ 24 ଶହ କୋଟି ଟଙ୍କାରୁ ଊର୍ଦ୍ଧ୍ଵ ପରିମାଣର ଅଘୋଷିତ ଆୟ ଠାବ କରାଯାଇଥିଲା ।


    ବିମୁଦ୍ରୀକରଣ ପରେ ଟିକସଦାତାଙ୍କ ସଂଖ୍ୟା ବୃଦ୍ଧି ପାଇଛି । ଚଳିତ ଆର୍ଥିକ ବର୍ଷର 7.11.2017 ସୁଦ୍ଧା 3.89 କୋଟି ଟଙ୍କାର ଆୟକର ଇ - ରିଟର୍ଣ୍ଣ ଦାଖଲ କରାଯାଇଛି । ପୂର୍ବ ଆର୍ଥିକ ବର୍ଷର ସମାନ ଅବଧି ସୁଦ୍ଧା 3.25 କୋଟି ଇ - ରିଟର୍ଣ୍ଣ ଦାଖଲ କରାଯାଇଥିଲା । ଫଳରେ ଚଳିତ ଏଥିରେ 19.5% ବୃଦ୍ଧି ପରିଲକ୍ଷିତ ହୋଇଛି । 2017-18 ଆଥିର୍କ ବର୍ଷର ( ନଭେମ୍ବର , 2017) ସୁଦ୍ଧା ମୋଟ ପ୍ରତ୍ୟକ୍ଷ କର ସଂଗ୍ରହ ପରିମାଣ ବୃଦ୍ଧି ପାଇ 4.8 ଲକ୍ଷ କୋଟି ( ଅନ୍ତିମ ନୁହେଁ ) ରେ ପହଁଚିଛି । ଗତ ଆର୍ଥିକ ବର୍ଷର ଏହି ଅବଧି ସୁଦ୍ଧା ଏହି ପରିମାଣ ଥିଲା 4.20 ଲକ୍ଷ କୋଟି । ତେଣୁ ଏଥର ପ୍ରତ୍ୟକ୍ଷ ଟିକସ ସଂଗ୍ରହରେ 14.3% ବୃଦ୍ଧି ହୋଇଛି ।


    ସରକାରଙ୍କ ଦ୍ୱାରା ନଗଦ କାରବାର ଉପରେ ଅଙ୍କୁଶ ଲଗାଇବା ପାଇଁ ବ୍ୟାପକ ପଦକ୍ଷେପ ନିଆଯାଇଛି ଯଥା :-

      * ୯ ନଭେମ୍ବର 2016 ଠାରୁ 31 ଡିସେମ୍ବର , 2016 ମଧ୍ୟରେ 50 ହଜାର ଟଙ୍କାରୁ ଅଧିକ ପରିମାଣର ନଗଦ ଜମା ଉପରେ କେନ୍ଦ୍ରୀୟ ପ୍ରତ୍ୟକ୍ଷ ଟିକସ ବୋର୍ଡ ( CBDT ) ପ୍ୟାନକୁ ବାଧ୍ୟତାମୂଳକ କରିଥିଲେ ଏବଂ ଜମା ପରିମାଣକୁ ସର୍ବାଧିକ 2.5 ଲକ୍ଷ ଟଙ୍କା ମଧ୍ୟରେ ରଖାଯାଇଥିଲା ।
      * ଆହୁରି , ଉପରୋକ୍ତ ଅବଧି ମଧ୍ୟରେ ସେଭିଙ୍ଗ ଏକାଉଂଟରେ 2.5 ଲକ୍ଷ ଟଙ୍କା ପର୍ଯ୍ୟନ୍ତ ଏବଂ କରେଂଟ ଆକାଉଂଟରେ 12.5 ଲକ୍ଷ ଟଙ୍କା ପର୍ଯ୍ୟନ୍ତ ନଗତ ଜମା ସମ୍ପର୍କରେ ବିଧିବଦ୍ଧ ରିପୋର୍ଟ କରିବାକୁ ରିପୋର୍ଟିଂ ସଂସ୍ଥାଗୁଡ଼ିକ ପାଇଁ ବାଧ୍ୟତାମୂଳକ କରାଯାଇଥିଲା ।
      * 2 ଲକ୍ଷ ଟଙ୍କା କିମ୍ବା ତତୋଧିକ ମୂଲ୍ୟର ନଗଦ କାରବାର ଉପରେ ( ଆୟକର ଆଇନର ଧାରା 269 ST ଅନୁଯାୟୀ ) ପ୍ରତିବନ୍ଧକ ଜାରି କରାଯାଇଛି ।
      * ଆହୁରି , ଧାରା 80 G ଅନୁଯାୟୀ 2 ହଜାର ଟଙ୍କାରୁ ଅଧିକ ମୂଲ୍ୟର ନଗଦ ଦାନ ଉପରେ କୌଣସି ପ୍ରକାର ଛାଡ଼ ଦିଆଯିବନାହିଁ । ଏହା 1.4.2018 ଠାରୁ ଲାଗୁ ହେବ । ସେହିପରି ରାଜନୈତିକ ଦଳଗୁଡ଼ିକୁ ଦିଆଯାଉଥିବା 2 ହଜାର ଟଙ୍କାରୁ ଅଧିକ ମୂଲ୍ୟର ଚାନ୍ଦା କେବଳ ବ୍ୟାଙ୍କ ଏକାଉଂଟ ଏବଂ ଇଲେକ୍ଟୋରାଲ ବଣ୍ଡ ମାଧ୍ୟମରେ ଦିଆଯାଇପାରିବ ବୋଲି କଟକଣା ଜାରି କରାଯାଇଛି ।
      * ଏଆଇଆର ସ୍ଥାନରେ ନୂଆ ରିପୋର୍ଟିଂ ବ୍ୟବସ୍ଥା - ଆର୍ଥିକ କାରବାରର ଷ୍ଟେଟମେଂଟ ( SFT ) କୁ ସ୍ଥାନାନ୍ତରିତ କରାଯାଇଛି । ଏସଏଫଟି ଅଧୀନରେ , ଫର୍ମ 61 A ରେ ସଂଶୋଧନ କରାଯାଇଛି । ଆର୍ଥିକ ବର୍ଷ ସମୟରେ ଏକାଉଂଟରେ ନଗଦ ଆକାରରେ କ୍ରେଡିଟ / ଡେବିଟ ହୋଇଥିବା ହାରାହାରି ମୋଟ ପରିମାଣକୁ ଛାଡ଼ିଦେଲେ ଏପ୍ରିଲ ପହିଲା , 2016 ରୁ 8 ନଭେମ୍ବର , 2016 ଏବଂ 2016 ନଭେମ୍ବରର ନବମ ଦିନରୁ 2016 ଡିସେମ୍ବରର 30 ତମ ଦିନ ମଧ୍ୟରେ ନଗଦ ଆକାରରେ ଏକାଉଂଟରେ କ୍ରେଡିଟ ହୋଇଥିବା ହାରାହାରି ମୋଟ ପରିମାଣର ବିବରଣୀ ଦେବା ଲାଗି ଏଥିରେ ବ୍ୟବସ୍ଥା କରାଯାଇଛି ।
      * 2016-17 ଆର୍ଥିକ ବର୍ଷରେ ବଜେଟ ପୂର୍ବାନୁମାନ 8,47,098 କୋଟି ତୁଳନାରେ ପ୍ରତ୍ୟକ୍ଷ ଟିକସ ସଂଗ୍ରହ ପରିମାଣ 8,49,818 କୋଟି (ଅନ୍ତିମ ନୁହେଁ) ଥିଲା ।

    ଆଜି ଲୋକସଭାରେ ଏକ ଲିଖିତ ପ୍ରଶ୍ନର ଉତ୍ତରରେ ଏହା କହିଛନ୍ତି ଅର୍ଥ ରାଷ୍ଟ୍ରମନ୍ତ୍ରୀ ଶିବ ପ୍ରତାପ ଶୁକ୍ଳା ।


    *********

    
    
    (Release ID: 1515063) Visitor Counter : 3
    
    
    
    
    

*