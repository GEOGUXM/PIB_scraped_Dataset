      ଶକ୍ତି ମନ୍ତ୍ରଣାଳୟ

      2017 ନଭେମ୍ବର 30 ସୁଦ୍ଧା ବିଦ୍ୟୁତ ସଂଯୋଗ ହୋଇନଥିବା ମୋଟ 18,452 ଗ୍ରାମ ମଧ୍ୟରୁ 15,183 ଗ୍ରାମକୁ ବିଦ୍ୟୁତ ସଂଯୋଗ କରାଯାଇଛି: ଶ୍ରୀ ଆର କେ ସିଂ
      • ଗତ ୩ ବର୍ଷ ମଧ୍ୟରେ DDUGJY ଯୋଜନାରେ 44.41 ଲକ୍ଷ ବିପିଏଲ ପରିବାରକୁ ମୁକ୍ତ ବିଦ୍ୟୁତ ସଂଯୋଗ ପ୍ରଦାନ କରାଯାଇଛି

      Posted On: 19 DEC 2017 2:56PM by PIB Bhubaneshwar

    ରାଜ୍ୟ ସଭାରେ ଏକ ଲିଖିତ ପ୍ରଶ୍ନର ଉତ୍ତରରେ ଶକ୍ତି , ନୂତନ ଏବଂ ଅକ୍ଷୟ ଉର୍ଜା ରାଷ୍ଟ୍ରମନ୍ତ୍ରୀ (ସ୍ୱାଧୀନ) ଶ୍ରୀ ରାଜ କୁମାର ସିଂ ସୂଚନା ପ୍ରଦାନ କରିଛନ୍ତି ଯେ , 2015 ଏପ୍ରିଲ 1 ସୁଦ୍ଧା ଦେଶରେ 18 , 452 ଟି ଗ୍ରାମରେ ବିଦ୍ୟୁତ ସଂଯୋଗ ହୋଇନଥିଲା ଏବଂ 2017 ନଭେମ୍ବର 30 ସୁଦ୍ଧା ଏଥିମଧ୍ୟରୁ 15 , 183 ଗ୍ରାମକୁ ବିଦ୍ୟୁତ ସଂଯୋଗ କରାଯାଇଛି ଏବଂ 1052 ଟି ଗ୍ରାମ ଜନବସତି ବିହୀନ ରହିଛି । 2018 ମେ 1 ସୁଦ୍ଧା ବିଦ୍ୟୁତ ସଂଯୋଗ ହୋଇନଥିବା ସମସ୍ତ ଗ୍ରାମରେ ବିଦ୍ୟୁତ ସଂଯୋଗ କରାଯିବା ନିମନ୍ତେ ଲକ୍ଷ୍ୟ ଧାର୍ଯ୍ୟ କରାଯାଇଛି ।


    ଶ୍ରୀ ସିଂ ସୂଚନା ପ୍ରଦାନ କରିଥିଲେ ଯେ ରାଜ୍ୟ ତଥା କେନ୍ଦ୍ରଶାସିତ ଅଂଚଳମାନଙ୍କ ଦ୍ୱାରା ପ୍ରଦାନ କରାଯାଇଥିବା ବିବରଣୀ ଅନୁଯାୟୀ 2014-15 ରୁ 2016-17 ଗତ ତିନି ବର୍ଷ ମଧ୍ୟରେ 14 , 528 ଟି ଗ୍ରାମକୁ ବିଦ୍ୟୁତ ସଂଯୋଗ ପ୍ରଦାନ କରାଯାଇଛି । ପୁନଶ୍ଚ ଗତ ତିନ ବର୍ଷ ମଧ୍ୟରେ ଦୀନ ଦୟାଲ ଉପାଧ୍ୟାୟ ଗ୍ରାମ ଜ୍ୟୋତି ଯୋଜନା ( DDUGJY ) ଅଧୀନରେ ଦେଶବ୍ୟାପୀ 15 , 480 ଟଙ୍କାର ସବସିଡି ପ୍ରଦାନ କରାଯାଇଛି । ମନ୍ତ୍ରୀ ମଧ୍ୟ ପ୍ରକାଶ କରିଥିଲେ ଯେ ରାଜ୍ୟ ଓ କେନ୍ଦ୍ରଶାସିତ ଅଂଚଳମାନଙ୍କ ଦ୍ୱାରା ପ୍ରଦତ୍ତ ସୂଚନା ମୁତାବକ ଗତ ତିନି ବର୍ଷ ମଧ୍ୟରେ ଡିଡିୟୁଜିଜେୱାଇ ଅଧୀନରେ ଦେଶବ୍ୟାପୀ 44.41 ଲକ୍ଷ ବିପିଏଲ ପରିବାରକୁ ମୁକ୍ତ ବିଦ୍ୟୁତ ସଂଯୋଗ ପ୍ରଦାନ କରାଯାଇଛି ।


    ବିଦ୍ୟୁତ ହେଉଛି ଏକ ସହସଂଗଠନଶୀଳ କ୍ଷେତ୍ର ଏବଂ ଗରିବ ଗ୍ରାମୀଣ ଅଧିବାସୀଙ୍କ ସମେତ ଉପଭୋକ୍ତାମାନଙ୍କୁ ବିଦ୍ୟୁତ ବଂଟନ ସଂପୃକ୍ତ ରାଜ୍ୟ ସରକାର ଏବଂ ବଂଟନ ୟୁନିଟମାନଙ୍କର ଦାୟିତ୍ୱ । ରାଜସ୍ଥାନ , ପଂଜାବ , ଓଡିଶା , ଗୁଜରାଟ ଏବଂ ଛତିଶଗଡ ଭଳି ରାଜ୍ୟରେ ବିପିଏଲ ପରିବାରକୁ ଅତ୍ୟନ୍ତ କମ ଶୁଳ୍କରେ ବିଦ୍ୟୁତ ବଂଟନ କରାଯାଉଥିବା ନେଇ ମନ୍ତ୍ରୀ ସୂଚନା ପ୍ରଦାନ କରିଥିଲେ ।


    **************

    
    
    (Release ID: 1513594) Visitor Counter : 4