      ନୂତନ ଓ ଅକ୍ଷୟ ଶକ୍ତି ମନ୍ତ୍ରଣାଳୟ

      ସୌର, ବାୟୁ ଏବଂ ବାୟୋମାସ୍‌ଭିତ୍ତିକ ବିଜୁଳିଶକ୍ତି ଉତ୍ପାଦନ ସଂକ୍ରାନ୍ତ ବିସ୍ତୃତ ରିପୋର୍ଟ
      Posted On: 21 DEC 2017 5:30PM by PIB Bhubaneshwar


    କେନ୍ଦ୍ର ଶକ୍ତି ଓ ନୂତନ ତଥା ଅକ୍ଷୟଶକ୍ତି ରାଷ୍ଟ୍ରମନ୍ତ୍ରୀ ( ସ୍ୱାଧୀନ ଦାୟିତ୍ୱ ) ଶ୍ରୀ ରାଜ କୁମାର ସିଂହ ଦେଶର ବିଭିନ୍ନ ରାଜ୍ୟରେ ଗତ ତିନି ବର୍ଷ ମଧ୍ୟରେ ସୌର ଏବଂ ବାୟୁ ଉତ୍ସରୁ କେତେ ବିଜୁଳି ଶକ୍ତି ଉତ୍ପାଦନ ହୋଇଛି ତାହାର ବିସ୍ତୃତ ବିବରଣୀ ଲୋକସଭାରେ ଏକ ପ୍ରଶ୍ନର ଲିଖିତ ଉତ୍ତର ଜରିଆରେ ପ୍ରକାଶ କରିଛନ୍ତି । ତଦନୁସାରେ ସାରା ଦେଶରେ 2014-15 , 2015-16 , 2016-17 ଏବଂ 2017-18 ଆର୍ଥିକ ବର୍ଷରେ ବାୟୁ ଏବଂ ସୌରଶକ୍ତି ଯଥାକ୍ରମେ


    33768 . 3, 4599 . 02, 33029 . 39, 7447 . 92, 46004 . 34, 13499 . 41, 39939 . 1 ଓ 12973 . 6 ମେଗାୱାଟ ହୋଇଛି । ସେହିଭଳି 2022 ମସିହା ସୁଦ୍ଧା ଦେଶରେ ଗ୍ରୀଡ଼୍‌ ସଂଯୁକ୍ତ ସୌରଶକ୍ତି ପ୍ରକଳ୍ପର ସଂସ୍ଥାପନା ସୌରଶକ୍ତି ଉତ୍ପାଦନ କ୍ଷମତାକୁ ସରକାର 20 ଗିଗାୱାଟରୁ 100 ଗିଗାୱାଟକୁ ବୃଦ୍ଧି କରିବାକୁ ସଂଶୋଧନ ଲକ୍ଷ୍ୟ ଧାର୍ଯ୍ୟ କରିଛନ୍ତି । ବାୟୁ ପ୍ରକଳ୍ପ ଉତ୍ସରୁ 2022 ମସିହା ସୁଦ୍ଧା 60 ଗିଗାୱାଟ ବିଜୁଳି ଶକ୍ତି ଉତ୍ପାଦନର ଲକ୍ଷ୍ୟ ସ୍ଥିର କରାଯାଇଛି । ଏହିସବୁ ମହତ୍ତ୍ୱାକଂକ୍ଷୀ ଲକ୍ଷ୍ୟ ହାସଲ କରିବା ନିମନ୍ତେ ସୌର ଏବଂ ବାୟୁଶକ୍ତି ପ୍ରକଳ୍ପଗୁଡ଼ିକ ପାଇଁ ଟେଣ୍ଡର ପ୍ରକ୍ରିୟା ପ୍ରସ୍ତୁତ ହୋଇଛି ବୋଲି ସେ କହିଛନ୍ତି । ସେହିଭଳି 30.11.2017 ତାରିଖ ସୁଦ୍ଧା ଦେଶରେ ବାୟୋମାସ୍‌ ଉତ୍ସରୁ ମୋଟ 8842 ମେଗାୱାଟ ବିଜୁଳିଶକ୍ତି ଉତ୍ପାଦନ କରାଯାଇଛି ବୋଲି ମନ୍ତ୍ରୀ ଶ୍ରୀ ସିଂହ ଗୃହରେ ପ୍ରକାଶ କରିଛନ୍ତି ।


    ଏତଦ୍‌ ବ୍ୟତୀତ , ବାୟୋମାସ୍‌ ଶକ୍ତି ଉତ୍ପାଦନକୁ ପ୍ରୋତ୍ସାହନ ଦେବାଲାଗି ନୂତନ ତଥା ଅକ୍ଷୟଶକ୍ତି ମନ୍ତ୍ରଣାଳୟ ନିମ୍ନଲିଖିତ ଦୁଇଟି ଯୋଜନା କାର୍ଯ୍ୟକାରୀ କରୁଛି । ତାହା ହେଲା - 1) ଚିନିକଳମାନଙ୍କରେ ଗ୍ରୀଡ଼୍‌ ଇଣ୍ଟରଆକ୍ଟିଭ୍‌ ବାୟୋମାସ୍‌ ଶକ୍ତି ଏବଂ ବଗାସି କୋଜେନେରେସନ୍‌କୁ ପ୍ରୋତ୍ସାହନ ପ୍ରଦାନ ଏବଂ 2) ସହରାଞ୍ଚଳ , ଶିଳ୍ପ ଏବଂ କୃଷି ବର୍ଯ୍ୟ / ଅବଶିଷ୍ଟାଂଶରୁ ଶକ୍ତି ଉତ୍ପାଦନ କାର୍ଯ୍ୟକ୍ରମ ବୋଲି ମନ୍ତ୍ରୀ ଶ୍ରୀ ସିଂହ ଗୃହକୁ ଅବଗତ କରାଇଛନ୍ତି ।


    **********

    
    
    (Release ID: 1515025) Visitor Counter : 3