      ଆଦିବାସୀ ବ୍ୟାପାର ମନ୍ତ୍ରଣାଳୟ

      ଭର୍ଚୁଆଲ ‘ମୁଦ୍ରା’ରେ ନିବେଶ ନକରିବାକୁ ଲୋକମାନଙ୍କୁ ସତର୍କ କଲେ କେନ୍ଦ୍ର ସରକାର ଭର୍ଚୁଆଲ ମୁଦ୍ରାକୁ ପୋଞ୍ଜି ସ୍କିମ କହିଲେ ସରକାର ଆଜି କେନ୍ଦ୍ର ଅର୍ଥ ମନ୍ତ୍ରଣାଳୟ ପକ୍ଷରୁ ‘ଭର୍ଚୁଆଲ ମୁଦ୍ରା (କରେନ୍ସି)’ ସମ୍ପର୍କରେ ବୟାନ ଜାରି କରାଯାଇଛି । “ଭାରତ ସମେତ ସାରା ବିଶ୍ୱରେ ବିଟକଏନ ସମେତ ଭର୍ଚୁଆଲ ମୁଦ୍ରା ମୂଲ୍ୟରେ ନିକଟରେ ଅଭୂତପୂର୍ବ ବୃଦ୍ଧି ଦେଖାଦେଇଛି । ଭର୍ଚୁଆଲ ମୁଦ୍ରାର ନିଜସ୍ୱ କୌଣସି ମୂଲ୍ୟ ନଥାଏ ଏବଂ ଏହା କୌଣସି ପରସମ୍ପତି ଉପରେ ଆଧାରିତ ମଧ୍ୟ ନୁହେଁ । ବିଟକଏନ ଏବଂ ଅନ୍ୟ ଭଚୁଆଲ ମୁଦ୍ରାକୁ ନେଇ ସଟ୍ଟା କାରବାର ହୋଇଥାଏ, ଯାହାଦ୍ୱାରା ଏହାର ମୂଲ୍ୟରେ ଅତ୍ୟଧିକ ଉତଥାନ-ପତନ ଦେଖିବାକୁ ମିଳିଥାଏ । ପୋଞ୍ଜି ସ୍କିମ ଭଳି ଭର୍ଚୁଆଲ ମୁଦ୍ରାରେ ମଧ୍ୟ ନିବେଶର ଅଧିକ ବିପଦ ରହିଥାଏ, ଯେଉଁ କାରଣରୁ ନିବେଶକମାନଙ୍କୁ କୌଣସି ସମୟରେ ମଧ୍ୟ ଅଚାନକ କ୍ଷତି ସହିବାକୁ ପଡ଼ିପାରେ । କାରଣ ଏହା ପାଣି ଫୋଟକା ଭଳି ହୋଇଥାଏ । ବିଶେଷ କରି ଖୁଚୁରା ଉପଭୋକ୍ତା ନିଜ ବଡ଼ ରୋଜଗାର ହରାଇବସିଥାନ୍ତି । ଉପଭୋକ୍ତାମାନଙ୍କୁ ସତର୍କ ଏବଂ ଅତ୍ୟନ୍ତ ସାବଧାନ ରହିବାର ଆବଶ୍ୟକତା ରହିଛି । ଯାହାଦ୍ୱାରା ସେମାନେ ଏ ପ୍ରକାରର ପୋଞ୍ଜି ସ୍କିମର ଜାଲରେ ପଡ଼ିବେ ନାହିଁ । ଭର୍ଚୁଆଲ ମୁଦ୍ରା ଡିଜିଟାଲ/ଇଲେକଟ୍ରୋନିକ୍ସ ରୂପରେ ହୋଇଥାଏ ଏବଂ ସବୁବେଳେ ହ୍ୟାକିଙ୍ଗ, ପାସୱାର୍ଡ, ସାଇବର ଆକ୍ରମଣ ଭଳି ବିପଦ ଏହା ଉପରେ ରହିଥାଏ । ଯାହାର ପରିଣାମସ୍ୱ
      Posted On: 21 DEC 2017 4:47PM by PIB Bhubaneshwar


    ଆଦିବାସୀ ବ୍ୟାପାର ମନ୍ତ୍ରଣାଳୟ “ ବିଶେଷଭାବେ ଆପଦଗ୍ରସ୍ତ ଆଦିବାସୀ ଗୋଷ୍ଠୀଙ୍କ ବିକାଶ ଯୋଜନା ( PVTG ) ” ନାମକ ଏକ କାର୍ଯ୍ୟକ୍ରମ ପ୍ରବର୍ତ୍ତନ କରୁଛି । ଏହି ଯୋଜନାର ମୂଳ ଉଦ୍ଦେଶ୍ୟ ହେଉଛି ଜନଜାତି ବର୍ଗର ଲୋକମାନଙ୍କ ସାମାଜିକ- ଆର୍ଥିକ ବିକାଶ ଯାହାକି ବ୍ୟାପକ ଭିତ୍ତିରେ ସଂପାଦନ କରାଯାଇପାରିବ । ପୁଣି ଏହି ବିକାଶ ଧାରା ପ୍ରବର୍ତ୍ତନ ସହ ସେମାନଙ୍କର ମୂଳ ପାରମ୍ପରିକ ସଂସ୍କୃତି ଓ ଐତିହ୍ୟକୁ ଅତୁଟ ରଖିବା ପ୍ରତି ବିଶେଷ ଧ୍ୟାନ ଦିଆଯିବ । ଆବାସ ବିକାଶ ଯୋଜନା ଆପଣାଯାଇ ଜନଜାତିର ଲୋକମାନଙ୍କ ସାମାଜିକ ତଥା ଆର୍ଥିକ ଜୀବନଶୈଳୀ ଏବଂ ବିକାଶ ପ୍ରକ୍ରିୟା ଦ୍ୱାରା ଏହା ଉପରେ ଯେଭଳି କୌଣସି ପ୍ରକାର ପ୍ରତିକୂଳ ପ୍ରଭାବ ନପଡ଼େ ସେଥିପ୍ରତି ବିଶେଷ ଧ୍ୟାନ ଦିଆଯିବ । ଏହା ଫଳରେ ସେମାନଙ୍କ ଜୀବନଶୈଳରେ ଉନ୍ନତି ସାଧନ ହୋଇପାରିବ । ରାଜ୍ୟ ସରକାରମାନଙ୍କ ଏହି ମର୍ମରେ ଯେଉଁ ପାଣ୍ଠି ଯୋଗାଇ ଦିଆଯାଇଛି ତାହା ସେମାନେ ପ୍ରଦାନ କରିଥିବା ବାର୍ଷିକ ସଂରକ୍ଷଣ-ତଥା ବିକାଶ ଯୋଜନା ପ୍ରସ୍ତାବ ଆଧାରରେ କରାଯାଇଛି । ମନ୍ତ୍ରଣାଳୟର ପ୍ରକଳ୍ପ ଆକଳନ କମିଟି ଏହା ଉପରେ ବିଚାର କରିବା ସହ ତାହାକୁ ମଂଜୁର କରିଛନ୍ତି । ଏହି କମିଟିରେ ଜନଜାତି ବ୍ୟାପାର ସଚିବ ମୁଖ୍ୟ ଅଛନ୍ତି । ଏହି ଯୋଜନାରେ ଯେଉଁସବୁ କାର୍ଯ୍ୟକ୍ରମକୁ ସାମିଲ କରାଯାଇଛି ସେଥି ମଧ୍ୟରେ ନିମ୍ନଲିଖିତ କାର୍ଯ୍ୟକ୍ରମକୁ ସାମିଲ କରାଯାଇଛି: a ) ଜୀବନଜୀବିକା , b ) ପିଭିଟିଜି ମାଧ୍ୟମରେ କୃଷି , ଉଦ୍ଦ୍ୟାନକୃଷି , ପଶୁପାଳନ , ଗୋପାଳନ ଏବଂ କୌଶଳ/ଧନ୍ଦାମୂଳକ ତାଲିମ କାର୍ଯ୍ୟକ୍ରମ ମାଧ୍ୟମରେ ଜନଜାତି ବର୍ଗର ଲୋକମାନଙ୍କ ଆର୍ଥିକ ବିକାଶ ଓ କର୍ମନିଯୁକ୍ତି ସୁଯୋଗ ସୃଷ୍ଟି , c ) ଶିକ୍ଷା , ( ଏସଏସଏ/ ଆରଏମଏସଏ ଅତିରିକ୍ତ ସାକ୍ଷରତା , ପାଠଛଡ଼ା , ଆବାସିକ ବିଦ୍ୟାଳୟ) , d ) ସ୍ୱାସ୍ଥ୍ୟ (ଏନଏଚଏମ ଆଦି ଅତିରିକ୍ତ ସକ୍ରିୟ ଓ ଫଳପ୍ରଦ ସ୍ୱାସ୍ଥ୍ୟ ସେବା ପ୍ରଦାନ) ,e ) ନିରାପଦ ପାନୀୟ ଜଳ ଯୋଗାଣ , ( ଯେଉଁଠାରେ ମନ୍ତ୍ରଣାଳୟ ପକ୍ଷରୁ ସଂପୂର୍ଣ୍ଣ/ସାର୍ବଜନୀନ ବ୍ୟବସ୍ଥା ଯୋଗାଯାଇନାହିଁ ସେହି ତଫାତକୁ ପୂରଣ କରିବା) , f ) ଭୂମି ବଣ୍ଟନ , ଭୂମି ବିକାଲ , g ) ସାମାଜିକ ନିରାପତ୍ତା , h ) ବାସଗୃହ ଓ ଆବାସସ୍ଥଳୀ , i ) ସଂଯୋଗୀକରଣ (ସଡ଼କ ଓ ଟେଲିଯୋଗାଯୋଗ , j ) ବିଦ୍ୟୁତ୍‌ ଯୋଗାଣ (ଯେଉଁଠାରେ ମନ୍ତ୍ରଣାଳୟ ସଂପୂଣ୍ଣ/ ସାର୍ବଜନୀନ ଯୋଗାଣ କରିପାରିନାହିଁ ସେହି ତଫାତକୁ ପୂରଣ କରିବା) , ସୌରଶକ୍ତି ଯୋଗାଣ ସହିତ ଏହାର ରକ୍ଷଣାବେକ୍ଷଣ , k )ଜଳସେଚନ (ଯେଉଁଠାରେ ମନ୍ତ୍ରଣାଳୟ ସଂପୂଣ୍ଣ/ ସାର୍ବଜନୀନ ଯୋଗାଣ କରିପାରିନାହିଁ ସେହି ତଫାତକୁ ପୂରଣ କରିବା) , l) ସହରାଞ୍ଚଳ ବିକାଶ , m ) ସଂସ୍କୃତି , n) କ୍ରୀଡ଼ା ଏବଂ ଏହା ସହିତ ପାରମ୍ପରିକ କ୍ରୀଡ଼ା ଓ ଆଦିବାସୀ ଖେଳକୁଦ , o ) ଅନ୍ୟ ଯେକୌଣସି ପ୍ରକାର ଅଭିନବ କାର୍ଯ୍ୟକ୍ରମ ଯାହାକି ପିଭିଟିଜିର ସାମାଜିକ- ଆର୍ଥିକ ବିକାଶ ଲାଗି ଉଦ୍ଦିଷ୍ଟ ହୋଇଥିବ ।


    ବାସଗୃହ ଏବଂ ଆବାସସ୍ଥଳୀ ଯୋଜନାରେ ପିଭିଟିଜିମାନଙ୍କ ସକାଶେ ବାସଗୃହ ନିର୍ମାଣ ଲାଗି ପାଣ୍ଠି ଯୋଗାଣ ସାମିଲ । ମୁଖ୍ୟତଃ ଏହା ଆଇଏୱାଇ (ଇନ୍ଦିରା ଆବାସ ଯୋଜନା) ମାଧ୍ୟମରେ ବିଶେଷ ସହାୟତା ଏବଂ ଏହାତିରିକ୍ତ ଯୋଜନା ମାଧ୍ୟମରେ ମିଳିଥାଏ ଯାହା ବୈଷମ୍ୟ ଦୂରୀକରଣ ଓ ସୁଯୋଗ ବୃଦ୍ଧି ନିମନ୍ତେ ଉଦ୍ଦିଷ୍ଟ । ଏହି ଯୋଜନା ମାଧ୍ୟମରେ ବାସଗୃହ ନିର୍ମାଣ ସକାଶେ ରାଜ୍ୟ ସରକାରମାନଙ୍କୁ ପାଣ୍ଠି ଯୋଗାଣ ବେଳେ ପିଭିଟିଜିର ପାରମ୍ପରିକ ନିର୍ମାଣଶୈଳୀକୁ ବଜାୟ ରଖିବା ସକାଶେ ପରାମର୍ଶ ଦିଆଯାଇଥାଏ । କେନ୍ଦ୍ର ଆଦିବାସୀ ବ୍ୟାପାର ରାଷ୍ଟ୍ରମନ୍ତ୍ରୀ ଶ୍ରୀ ଯଶୱନ୍ତ ସିଂ ସୁମନଭାଇ ଭାଭୋର ରାଜ୍ୟସଭାରେ ଏକ ପ୍ରଶ୍ନର ଲିଖିତ ଉତ୍ତର ପ୍ରଦାନ କରି ଏହି ବିଷୟ ପ୍ରକାଶ କରିଛନ୍ତି ।


    ***********

    
    
    (Release ID: 1514753) Visitor Counter : 3