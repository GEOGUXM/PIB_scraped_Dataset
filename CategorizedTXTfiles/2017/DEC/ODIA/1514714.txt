      ରେଳ ମନ୍ତ୍ରଣାଳୟ

      ଭେଣ୍ଡର ଏବଂ ଠିକାଦାରଙ୍କ ପାଇଁ ରେଳ ମନ୍ତ୍ରଣାଳୟ ଆରମ୍ଭ କଲା ଅନଲାଇନ ବିଲ୍ ଟ୍ରାକିଂ ପଦ୍ଧତି
      • ବିଭିନ୍ନ କ୍ଷେତ୍ରରେ ସ୍ୱଚ୍ଛତା ରକ୍ଷା ପାଇଁ ଆରମ୍ଭ ହୋଇଥିବା ଏହି ପଦ୍ଧତି ଦ୍ୱାରା ସମସ୍ତ ବିଲ୍ 30 ଦିନ ମଧ୍ୟରେ ଚୁକ୍ତି ହେବ

      Posted On: 13 DEC 2017 7:21PM by PIB Bhubaneshwar

    ଭେଣ୍ଡର ଓ ଠିକାଦାରଙ୍କ ବିଲର ଦେୟ ପ୍ରଦାନରେ ସ୍ୱଚ୍ଛତା ଅବଲମ୍ବନ ପାଇଁ ଭାରତୀୟ ରେଳ ମନ୍ତ୍ରଣାଳୟ ପକ୍ଷରୁ ଗୁରୁତ୍ୱପୂର୍ଣ୍ଣ ପଦକ୍ଷେପ ନିଆଯାଇଛି । ନୂତନ ବିଲ୍ ଟ୍ରାକିଂ ପଦ୍ଧତି ଅନୁଯାୟୀ ସେମାନଙ୍କ ବିଲର ସ୍ଥିତାବସ୍ଥା ଜାଣି ହେବ । ବିଭାଗୀୟ ପ୍ରକ୍ରିୟାରେ ସ୍ୱଚ୍ଛତା ଆଣିବାକୁ ତଥା ଆଇଟି ଓ ଡିଜିଟାଲ ପଦ୍ଧତିର ଉପଯୋଗ ପାଇଁ ରେଳ ଓ କୋଇଲା ମନ୍ତ୍ରୀ ପିୟୁଷ ଗୋଏଲ ଗୁରୁତ୍ୱ ଦେଇଥିବାରୁ ଏଭଳି ପଦ୍ଧତି ଆରମ୍ଭ ହୋଇପାରିଛି ।


    ଭେଣ୍ଡର / ଠିକାଦାରମାନଙ୍କୁ ଏହି ସୁବିଧା ପାଇବାକୁ ହେଲେ ନୂଆଦିଲ୍ଲୀର ସିଆରଆଇଏସ୍ ଦ୍ୱାରା ପ୍ରସ୍ତୁତ ହୋଇଥିବା ଇଣ୍ଡିଆନ ରେଲୱେସ ଇ - ପ୍ରକ୍ୟୁରମେଂଟ ସିଷ୍ଟମ ( IREPS ) ରେ ଅନଲାଇନରେ ନାମ ପଂଜିକୃତ କରିବାକୁ ପଡ଼ିବ । ପଂଜିକୃତ ହୋଇଥିବା ଭେଣ୍ଡର / ଠିକାଦାରମାନେ ଏହି ଆଇଆରଇପିଏସରେ ସେମାନଙ୍କ ବିଲର ଷ୍ଟାଟସ୍ ସମ୍ପର୍କରେ ଅବଗତ ହୋଇପାରିବେ । ପ୍ରତ୍ୟେକ ବିଲର ସମ୍ପୂର୍ଣ୍ଣ ବିବରଣୀ http://ireps.gov.in . ରେ ଉପଲବ୍ଧ ହୋଇପାରିବ । ଉଲ୍ଲେଖଯୋଗ୍ୟ , ପ୍ରତ୍ୟେକ ବିଲର ପ୍ରକ୍ରିୟା 30 ଦିନ ମଧ୍ୟରେ ନିଶ୍ଚିତ ଭାବେ ସମ୍ପୂର୍ଣ୍ଣ ହେବ ।


    IREPS ର ହୋମ୍ ପେଜରେ ଭେଣ୍ଡର / ଠିକାଦାରମାନଙ୍କ ସହାୟତା ପାଇଁ ସମ୍ପୂର୍ଣ୍ଣ ସୂଚନା ଉପଲବ୍ଧ ।


    ************

    
    
    (Release ID: 1514714) Visitor Counter : 3