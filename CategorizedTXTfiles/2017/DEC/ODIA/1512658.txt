      କୃଷି ଓ କୃଷକ କଲ୍ୟାଣ ମନ୍ତ୍ରଣାଳୟ

      ଭାରତ ପାଖରେ ବିଶ୍ୱର ସବୁଠାରୁ ସୁଦୃଢ ରାଷ୍ଟ୍ରୀୟ କୃଷି ଗବେଷଣା ପ୍ରଣାଳୀ ରହିଛି : ରାଧା ମୋହନ ସିଂହ
      • ଭାରତରେ ଡାଲି ଜାତୀୟ ଶସ୍ୟର ବିହନ ଉତ୍ପାଦନ ନିମନ୍ତେ 150 କେନ୍ଦ୍ର ସ୍ଥାପନ ପାଇଁ ନୂତନ ପଦକ୍ଷେପ ନିଆଯାଇଛି : ଶ୍ରୀ ସିଂହ
      • ଆଇସିଏଆରଡିଏ-ଦକ୍ଷିଣ ଏସିଆ ଏବଂ ଚୀନ ଆଂଚଳିକ କାର୍ଯ୍ୟକ୍ରମର 5ମ ଆଂଚଳିକ ସମନ୍ୱୟ ବୈଠକକୁ ସମ୍ବୋଧିତ କଲେ ରାଧା ମୋହନ ସିଂହ
      Posted On: 05 DEC 2017 8:04PM by PIB Bhubaneshwar


    କେନ୍ଦ୍ର କୃଷି ଓ କୃଷକ କଲ୍ୟାଣ ମନ୍ତ୍ରୀ ଶ୍ରୀ ରାଧା ମୋହନ ସିଂହ , ‘ ଦକ୍ଷିଣ ଏସିଆ ଏବଂ ଚୀନରେ ଖାଦ୍ୟ ଏବଂ ପୁଷ୍ଟିସାଧନ ସୁରକ୍ଷା ବୃଦ୍ଧି ପାଇଁ କାର୍ଯ୍ୟନୀତି ଉପରେ ସହଭାଗିତା ’ ସଂପର୍କୀତ ଆଇସିଏଆରଡିଏର ଦକ୍ଷିଣ ଏସିଆ ଏବଂ ଚୀନ ଆଂଚଳିକ କାର୍ଯ୍ୟକ୍ରମର 5ମ ଆଂଚଳିକ ସମନ୍ୱୟ ବୈଠକରେ ଭାଗ ନେଇ ଆନନ୍ଦ ପ୍ରକାଶ କରିଛନ୍ତି । ଏହି ସମ୍ମେଳନରେ ଆଫଗାନିସ୍ଥାନ , ଭୁଟାନ , ବାଂଲାଦେଶ , ଚୀନ , ଇଥିଓପିଆ , ଇଜିପ୍ଟ , ଭାରତ , ମୋରୋକ୍କୋ , ନେପାଳ , ପାକିସ୍ତାନ ଏବଂ ସୁଦାନର ପ୍ରତିନିଧି ଅଂଶ ଗ୍ରହଣ କରିଛନ୍ତି , ଯେଉଁଠାରେ କୃଷି ଗବେଷଣା କ୍ଷେତ୍ରରେ ଦକ୍ଷିଣ - ଦକ୍ଷିଣ ସହଯୋଗ ଉପରେ ଆଲୋଚନା ହୋଇଥିଲା । ଏହି ସମ୍ମେଳନ ଏନ୍ଏସସି ପରିସର , ପୁସା , ନୂଆଦିଲ୍ଲୀଠାରେ ଆୟୋଜିତ ହୋଇଛି ।


    ଶ୍ରୀ ସିଂହ କହିଛନ୍ତି କି ଏହି ମଂଚ ସଦସ୍ୟ ଦେଶମାନଙ୍କୁ ନିଜ ନିଜର ଅଂଚଳ ସହିତ ବିଶ୍ୱସ୍ତରରୁ କ୍ଷୁଧା ଏବଂ ଦାରିଦ୍ର୍ୟ ଦୂରୀକରଣ ସହିତ ଖାଦ୍ୟ ଏବଂ ପୁଷ୍ଟିସାଧନ ସୁରକ୍ଷାକୁ ସୁନିଶ୍ଚିତ କରିବା ପାଇଁ ପୁଣି ଥରେ ନିଜର ପ୍ରତିବଦ୍ଧତାକୁ ଦୋହରାଇବା ପାଇଁ ଅପୂର୍ବ ସୁଯୋଗ ପ୍ରଦାନ କରୁଛି ।


    କୃଷି କ୍ଷେତ୍ରରେ ଭାରତର ସାମର୍ଥ୍ୟ ହେଉଛି ବହୁତ ଅଧିକ ଏବଂ ବିବିଧ । ଆମେ ଗର୍ବର ସହିତ କହିପାରିବା କି ଆମ ପାଖରେ ବିଶ୍ୱର ଅନ୍ୟତମ ସୁଦୃଢ ରାଷ୍ଟ୍ରୀୟ କୃଷି ଗବେଷଣା ପ୍ରଣାଳୀ ରହିଛି । ଭୌଗଳିକ ଭାବେ ଆମ ପାଖରେ ଦ୍ୱିତୀୟ ସର୍ବବୃହତ କୃଷି ଉପଯୋଗୀ ଭୂଭାଗ ଅଛି , 127ରୁ ଅଧିକ ବିବିଧ କୃଷି ଜଳବାୟୁ କ୍ଷେତ୍ର ରହିଛି , ଯେଉଁଥିରେ ଫସଲର ସଂଖ୍ୟା ଦୃଷ୍ଟିକୋଣରୁ ବିଭିନ୍ନ ପ୍ରକାର ଫସଲ କ୍ଷେତ୍ରରେ ଭାରତ ବିଶ୍ୱର ନେତୃତ୍ୱ ନେଇପାରିବ । ସେ କହିଲେ ଯେ , ଚାଉଳ , ଗହମ , ମାଛ , ଫଳ ଏବଂ ପନିପରିବା ଉତ୍ପାଦନ କ୍ଷେତ୍ରରେ ଆମେ ବିଶ୍ୱରେ ଦ୍ୱିତୀୟ ସ୍ଥାନରେ ରହିଛୁ । ଭାରତ ମଧ୍ୟ ବିଶ୍ୱର ସର୍ବାଧକ ଦୁଗ୍ଧ ଉତ୍ପାଦକ ରାଷ୍ଟ୍ର । ଏପରିକି ବିଗତ ଏକ ଦଶକ ହେବ ଉଦ୍ୟାନ କୃଷି କ୍ଷେତ୍ରରେ ଆମର ବାର୍ଷିକ ଅଭିବୃଦ୍ଧି ଦର 5.5 ପ୍ରତିଶତ ହାରରେ ରହିଛି ।


    ଏସବୁ ସତ୍ୱେ , ଭାରତୀୟ କୃଷି କ୍ଷେତ୍ରରେ ଅନେକ ଆହ୍ୱାନ ରହିଛି । କୃଷକମାନେ ହେଉଛନ୍ତି ଆମର ପ୍ରଥମ ଷ୍ଟକ ହୋଲଡର , ଏହାକୁ ଦୃଷ୍ଟିରେ ରଖି ଆମେ ସେମାନଙ୍କର ସାମାଜିକ ଓ ଆର୍ଥିକ ସ୍ତରରେ ଉନ୍ନତି ଆଣିବା , କୃଷି ଉତ୍ପାଦନ ବୃଦ୍ଧି ଏବଂ କୃଷକଙ୍କର ଆୟ ଦ୍ୱିଗୁଣିତ କରିବା ପାଇଁ ଅନେକ ନୂତନ ପଦକ୍ଷେପର ଶୁଭାରମ୍ଭ କରିଛୁ ।


    କେନ୍ଦ୍ର କୃଷି ମନ୍ତ୍ରୀ କହିଛନ୍ତି ଯେ , ଉପଯୁକ୍ତ ସମୟରେ ପର୍ଯ୍ୟାପ୍ତ ପରିମାଣର ବିହନ ଉପଲବ୍ଧ କରାଇବା ପାଇଁ , ଭାରତରେ ଡାଲି ଜାତୀୟ ଶସ୍ୟର ବିହନ ଉତ୍ପାଦନ ନିମନ୍ତେ 150ଟି କେନ୍ଦ୍ର ସ୍ଥାପନ କରିବା ପାଇଁ ନୂତନ ପଦକ୍ଷେପ ଆରମ୍ଭ କରାଯାଇଛି । ଅନ୍ୟାନ୍ୟ ଫସଲ ପାଇଁ ବିହନ କେନ୍ଦ୍ର ସ୍ଥାପନ ସକାଶେ ମଧ୍ୟ ପଦକ୍ଷେପ ନିଆଯାଉଛି ।


    ଶ୍ରୀ ସିଂହ କହିଲେ ଯେ କୃଷି କ୍ଷେତ୍ରରେ ଆଫ୍ରିକୀୟ ରାଷ୍ଟ୍ରର ସହଭାଗୀତାର ଆଭିମୁଖ୍ୟ ହେଉଛି , ବିକାଶ ଓ ଗବେଷଣା କ୍ଷେତ୍ରରେ ଦକ୍ଷିଣ - ଦକ୍ଷିଣ ସହଯୋଗ , ଦକ୍ଷତା ବିକାଶ , ଭାରତୀୟ ବଜାରରେ ପହଂଚିବା ଏବଂ ଆପ୍ରିକା ପକ୍ଷରୁ ଭାରତରେ କୃଷି କ୍ଷେତ୍ରରେ ନିବେଶ କରିବା । ଅଧିକାଂଶ ଆଫ୍ରିକୀୟ ଦେଶର କୃଷକମାନଙ୍କ ସହିତ ନିକଟତର ହୋଇ କାମ କାରିବା ଏବଂ ସେମାନଙ୍କୁ ଲାଭାନ୍ୱିତ କରିବା ପାଇଁ ବିଜ୍ଞାନ କେନ୍ଦ୍ରୀକ ବୈଷୟିକ ଜ୍ଞାନର ଅଭିଜ୍ଞତା ଯୋଗାଇଦେବାର କ୍ଷମତା ଆଇସିଏଆରଡିଏ ପାଖରେ ରହିଛି , ଏହା ଭାରତ - ଆଫ୍ରିକା - ଇକାର୍ଡାର ପଦକ୍ଷେପ ସ୍ୱରୂପ ପ୍ରେରଣା ଭାବେ କାର୍ଯ୍ୟ କରିପାରିବ ।


    ଶ୍ରୀ ସିଂହ କହିଲେ ଯେ କେତେକ ସମନ୍ୱୟ କେନ୍ଦ୍ର ଯେପରିକି ଜାତୀୟ ଖାଦ୍ୟ ନିରାପତା ମିଶନ , ଜାତୀୟ ଉଦ୍ୟାନ କୃଷି ମିଶନ ଏବଂ ତୈଳବୀଜ ଓ ତାଳତେଲ ପାଇଁ ଜାତୀୟ ମିଶନ ଆଦି କାର୍ଯ୍ୟକାରୀ କରାଯିବା ମାଧ୍ୟମରେ ଦେଶରେ ଖାଦ୍ୟ ଓ ପୌଷ୍ଟିକ ନିରାପତାକୁ ସୁନିଶ୍ଚିତ କରାଯାଇଛି । ଏହି କ୍ଷେତ୍ରରେ ଭାରତ ଇକାର୍ଡା ଅଧିନରେ ମଧ୍ୟ କାର୍ଯ୍ୟକରୁଛି । କୃଷି ଗବେଷଣା କ୍ଷେତ୍ରରେ ଭାରତ ଏବଂ ଇକାର୍ଡାର ଏକ ଦୀର୍ଘ କାଳୀନ ସହଯୋଗ ରହିଛି , ଯାହା ଏଇ କିଛି କିଛି ବର୍ଷ ହେବ ଅଧିକ ସୁଦୃଢ ହୋଇଛି ।


    କେନ୍ଦ୍ର କୃଷି ମନ୍ତ୍ରୀ କହିଲେ ଯେ ବର୍ତ୍ତମାନ ଇକାର୍ଡା 8ଟି ଆଇସିଏଆର ସଂସ୍ଥାନ ଏବଂ 15ଟି ରାଜ୍ୟ କୃଷି ବିଶ୍ୱବିଦ୍ୟାଳୟକୁ ସହଯୋଗ ଯୋଗାଇ ଦେଉଛି , ଆଉ ଭାରତରେ କେତେ ହଜାର ଭୁ - ପ୍ରଜାତି , ବନ୍ୟ ପ୍ରଜାତି , ନୂତନ ବିକଶିତ ପ୍ରଜାତି ଏବଂ ଫସଲର ମାନ୍ୟତା ପ୍ରଦାନ ଆଉ ନିଜସ୍ୱ ସହଭାଗୀ କ୍ଷେତ୍ରରେ ସହାୟତା କରିଛି । ଶ୍ରୀ ସିଂହ ପୁଣି ସୂଚନା ଦେଇ କହିଥିଲେ ଯେ ଭାରତ ଗବେଷଣା କ୍ଷେତ୍ରରେ ବିଶ୍ୱର ସର୍ବବୃହତ ଇକାର୍ଡା ଜନନେନ୍ଦ୍ରୀୟ ଆମଦାନୀକାରୀ ଦେଶ ।


    ଶ୍ରୀ ସିଂହ କହିଲେ ଯେ ଚଳିତ ବର୍ଷ , ଯେତେବେଳେ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଦେଶର କେନ୍ଦ୍ରୀୟ ମନ୍ତ୍ରୀମଣ୍ଡଳ ମିଳିତ ଜାତିସଂଘ ( ବିଶେଷ ଅଧିକାର ଏବଂ ଇମ୍ୟୁନିଟିଜ ) ଅଧିନିୟମ , 1947 ଅଧିନରେ ଭାରତରେ ଇକାର୍ଡାକୁ ଅନ୍ତରାଷ୍ଟ୍ରୀୟ ମର୍ଯ୍ୟାଦାର ମଞ୍ଜୁରି ପ୍ରଦାନ କଲା ଆଉ ପଶ୍ଚିମ ବଙ୍ଗରେ ( କେବଳ ଡାଲି ପାଇଁ ) ଏବଂ ରାଜସ୍ଥାନରେ ( ଫସଲ - ଜଳ ଉତ୍ପାଦକତା ଏବଂ ସଂରକ୍ଷିତ କୃଷିରେ ସୁଧାର ଆଣିବା ପାଇଁ ମଡେଲ ପ୍ରସ୍ତୁତ କରି କଣ୍ଟା ବିହୀନ କାକଟସ , ଶୁଷ୍କ ଭୂମି ପରିଚାଳନା ଏବଂ ଏନଆରଏମ୍ ଅନୁସଂଧାନ ପାଇଁ ) ସାଟେଲାଇଟ କେନ୍ଦ୍ର ସ୍ଥାପନାକୁ ସମର୍ଥନ କରିଥିଲା ସେତେବେଳେ ଭାରତ - ଇକାର୍ଡା ସହଯୋଗ ଉଚ୍ଚତମ ଶିଖରରେ ପହଂଚିଥିଲା ।


    **********

    
    
    (Release ID: 1512658) Visitor Counter : 6