      ଅର୍ଥ ମନ୍ତ୍ରଣାଳୟ

      ଭିଡ଼ିଓ କନଫରେନ୍ସିଂ ଜରିଆରେ ଜିଏସଟି ପରିଷଦର 24ତମ ବୈଠକ ଅନୁଷ୍ଠିତ
      • 1 ଫେବୃଆରୀ 2018ରୁ ଇ-ୱେ ବିଲ ବାଧ୍ୟତାମୂଳକ କରାଯିବାକୁ ନିଷ୍ପତ୍ତି
      • ଏହି ବ୍ୟବସ୍ଥା 16 ଜାନୁଆରୀ, 2018 ସୁଦ୍ଧା ପ୍ରସ୍ତୁତ ହୋଇଯିବ
      • ସାରା ଦେଶରେ ଜୁନ ପହିଲା, 2018 ଠାରୁ ଆନ୍ତଃରାଜ୍ୟ ଏବଂ ରାଜ୍ୟ ଭିତରର ମୁଭମେଣ୍ଟ ନିମନ୍ତେ ସମାନ ଇ-ୱେ ବିଲ ବ୍ୟବସ୍ଥା ଲାଗୁ କରାଯିବ
      Posted On: 16 DEC 2017 1:29PM by PIB Bhubaneshwar


    କେନ୍ଦ୍ର ଅର୍ଥ ଏବଂ କର୍ପୋରେଟ ବ୍ୟାପାର ମନ୍ତ୍ରୀ ଶ୍ରୀ ଅରୁଣ ଜେଟଲୀଙ୍କ ଅଧ୍ୟକ୍ଷତାରେ ଜିଏସଟି ପରିଷଦର 24ତମ ବୈଠକ ଆଜି ଭିଡିଓ କନଫରେନ୍ସିଂ ଜରିଆରେ ଅନୁଷ୍ଠିତ ହୋଇଯାଇଛି । ଏଥିରେ ଦେଶରେ ଇ - ୱେ ବିଲ ବ୍ୟବସ୍ଥା ପ୍ରଚଳନ କରିବା ସମ୍ପର୍କରେ ଆଲୋଚନା କରାଯାଇଥିଲା । ଜାତୀୟ ଇ - ୱେ ବିଲ ପ୍ରସ୍ତୁତ ହେବା ପର୍ଯ୍ୟନ୍ତ ରାଜ୍ୟଗୁଡ଼ିକୁ ଏହି ଅଧିକାର ଦିଆଯାଇଛି ଯେ ସେମାନେ ନିଜ ତରଫରୁ ଭିନ୍ନ ଇ - ୱେ ବିଲ ବ୍ୟବସ୍ଥା ଉପଯୋଗ କରିଚାଲନ୍ତୁ । କିନ୍ତୁ ବ୍ୟବସାୟ ଏବଂ ପରିବହନ ପ୍ରତିନିଧିମାନେ କହିଥିଲେ ଯେ ଏହାଦ୍ୱାରା ସାମଗ୍ରୀଗୁଡ଼ିକୁ ରାଜ୍ୟ ଭିତରେ ପରିବହନ କରିବାରେ ସମସ୍ୟା ଦେଖାଦେବ । ସେଥିପାଇଁ ସର୍ବଭାରତୀୟ ଇ - ୱେ ବିଲ ବ୍ୟବସ୍ଥା ଶୀଘ୍ର ଲାଗୁ କରିବା ଅତ୍ୟନ୍ତ ଜରୁରୀ । ଜିଏସଟି ପରିଷଦ ଆଜି ସର୍ବ ଭାରତୀୟ ଇ - ୱେ ବିଲ ବ୍ୟବସ୍ଥା ଶୀଘ୍ର ଲାଗୁ କରିବା ଲାଗି ଆବଶ୍ୟକ ହାର୍ଡୱେର ଏବଂ ସଫ୍ଟୱେର ପ୍ରସ୍ତୁତ କରିବା କାର୍ଯ୍ୟର ଅଗ୍ରଗତି ସମୀକ୍ଷା କରିଥିଲେ । ରାଜ୍ୟଗୁଡ଼ିକ ସହିତ ବିଚାରବିମର୍ଷ ପରେ ନିମ୍ନୋକ୍ତ ନିଷ୍ପତି ନିଆଯାଇଥିଲା :-


    i ) ଜାତୀୟ ଇ-ୱେ ବିଲ ବ୍ୟବସ୍ଥା ପରୀକ୍ଷାମୂଳକ ଭାବେ ଚାଲୁ କରିବା ଲାଗି 16 ଜାନୁଆରୀ , 2018 ପର୍ଯ୍ୟନ୍ତ ପ୍ରସ୍ତୁତ ହୋଇଯିବ । ବ୍ୟବସାୟ ଏବଂ ପରିବହନ ଜଗତ ଏହି ବ୍ୟବସ୍ଥାକୁ ସ୍ୱେଚ୍ଛାକୃତ ଭାବେ 16 ଜାନୁଆରୀ , 2018 ଠାରୁ ଆପଣାଇପାରିବେ ।


    ii ) ଏହି ନିଷ୍ପତି ନିଆଯାଇଥିଲା ଯେ 1 ଫେବୃଆରୀ , 2018 ଠାରୁ ଆନ୍ତଃରାଜ୍ୟ ଇ - ୱେ ବିଲ ବାଧ୍ୟତାମୂଳକ ଭାବେ ଲାଗୁ କରିବା ଲାଗି ଅଧିସୂଚନା ଜାରି କରାଯିବ । ଏହାଦ୍ୱାରା ରାଜ୍ୟଗୁଡ଼ିକ ମଧ୍ୟରେ ପରିବହନ ବିନା ବାଧାରେ ସୂଚାରୁ ରୂପେ ସମ୍ପାଦିତ ହୋଇପାରିବ ।


    iii ) ଦେଶରେ ଜୁନ ପହିଲା , 2018 ଠାରୁ ଆନ୍ତଃରାଜ୍ୟ ଏବଂ ରାଜ୍ୟ ଭିତରେ ପରିବହନ ଲାଗି ଏକ ପ୍ରକାର ଇ - ୱେ ବିଲ ବ୍ୟବସ୍ଥା ଲାଗୁ କରାଯିବ । ତେବେ ରାଜ୍ୟଗୁଡ଼ିକ ସାମଗ୍ରୀର ରାଜ୍ୟ ଭିତରେ ପରିବହନ ପାଇଁ ଆବଶ୍ୟକ ଇ - ୱେ ବିଲ ବ୍ୟବସ୍ଥା ଜୁନ ପହିଲା , 2018 ମଧ୍ୟରେ ଯେକୌଣସି ତାରିଖରେ ଲାଗୁ କରିପାରିବେ । କେତେଗୁଡ଼ିଏ ରାଜ୍ୟ ନିକଟରେ ରାଜ୍ୟ ଭିତରେ ଏବଂ ଆନ୍ତଃରାଜ୍ୟ ପରିବହନ ପାଇଁ ଇ - ୱେ ବିଲ ବ୍ୟବସ୍ଥା ପୂର୍ବରୁ ରହିଛି । ଏସବୁ ରାଜ୍ୟଗୁଡ଼ିକ ମଧ୍ୟରୁ କେତେକ ରାଜ୍ୟ ଭିତରରେ ସାମଗ୍ରୀ ପରିବହନ ଲାଗି ଜାତୀୟ ଇ - ୱେ ବିଲ ବ୍ୟବସ୍ଥା ଆଗୁଆ ଲାଗୁ କରିପାରିବେ । କିନ୍ତୁ ଯେକୌଣସି ପ୍ରକାରେ ହେଉ ରାଜ୍ୟ ଭିତରେ ଏବଂ ଆନ୍ତଃରାଜ୍ୟ ପରିବହନ ଲାଗି ଜୁନ ପହିଲା , 2018 ଦେଶ ବ୍ୟାପୀ ଗୋଟିଏ ଇ - ୱେ ବିଲ ବ୍ୟବସ୍ଥା ଲାଗୁ କରିବାକୁ ହେବ ।


    ************

    
    
    (Release ID: 1514447) Visitor Counter : 4