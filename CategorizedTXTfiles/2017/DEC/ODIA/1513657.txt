      ନୀତି ଆୟୋଗ

      ପ୍ରଧାନମନ୍ତ୍ରୀଙ୍କ ଅର୍ଥନୈତିକ ପରାମର୍ଶଦାତା ପରିଷଦର ତୃତୀୟ ବୈଠକ ଅନୁଷ୍ଠିତ
      Posted On: 20 DEC 2017 4:48PM by PIB Bhubaneshwar


    ପ୍ରଧାନମନ୍ତ୍ରୀଙ୍କ ଅର୍ଥନୈତିକ ପରାମର୍ଶଦାତା ପରିଷଦ (EAC-PM) ର ତୃତୀୟ ବୈଠକ ଆଜି ଅନୁଷ୍ଠିତ ହୋଇଯାଇଛି । ଏଥିରେ ଇଏସି-ପିଏମର ଅଧ୍ୟକ୍ଷ ତଥା ନୀତି ଆୟୋଗ ସଦସ୍ୟ ଡ. ବିବେକ ଦେବରାୟ ଅଧ୍ୟକ୍ଷତା କରିଥିଲେ ।


    ନିଯୁକ୍ତି ଏବଂ ଅଭିବୃଦ୍ଧି ଉପରେ ଚାଲିଥିବା ଆଲୋଚନାକୁ ଜାରି ରଖିବା ପାଇଁ ଦୁଇଟି ଉପସ୍ଥାପନା କରାଯାଇଥିଲା । ନୀତି ଆୟୋଗ ସଦସ୍ୟ ଡ. ରମେଶ ଚାନ୍ଦ “ କୃଷି ଏବଂ ଆନୁସଙ୍ଗିକ କ୍ଷେତ୍ରରେ ନିଯୁକ୍ତି ଭିତ୍ତିକ ଅଭିବୃଦ୍ଧି , ଆୟ ଏବଂ କୃଷି ଉତ୍ପାଦନ ବୃଦ୍ଧି ପାଇଁ ରଣନୈତିକ ବିକଳ୍ପ ” ବିଷୟ ବସ୍ତୁ ଉପରେ ଉପସ୍ଥାପନା ପ୍ରଦର୍ଶନ କରିଥିଲେ ।


    “ ଦାରିଦ୍ର୍ୟମୁକ୍ତ ପଂଚାୟତ ପାଇଁ ମିଶନ ଅନ୍ତ୍ୟୋଦୟ ’ ଉପରେ ଗ୍ରାମୀଣ ବିକାଶ ମନ୍ତ୍ରଣାଳୟର ସଚିବ ଶ୍ରୀ ଅମରଜିତ ସିହ୍ନା ଏକ ଉପସ୍ଥାପନା ପ୍ରଦର୍ଶନ କରିଥିଲେ ।


    ବାଣିଜ୍ୟ ପ୍ରସଙ୍ଗରେ , ଇଏସି-ପିଏମରେ ଅବସ୍ଥାପିତ ସ୍ୱତନ୍ତ୍ର ଭାରପ୍ରାପ୍ତ ଅଧିକାରୀ ଶ୍ରୀ କିଶୋର ଦେଶାଇ ପରିଷଦଙ୍କ ସମ୍ମୁଖରେ ଏକ ଉପସ୍ଥାପନା ଦେଖାଇଥିଲେ । ଅର୍ଥବ୍ୟବସ୍ଥା ସ୍ଥିତି ଅନୁଧ୍ୟାନ ଉପରେ ପରିଷଦର ସାମୟିକ ସଦସ୍ୟ ଡ. ରତିନ ରାୟ ଏବଂ ଡ. ସୁର୍ଜିତ ଭାଲ୍ଲା ସଦ୍ୟ ତଥ୍ୟ ଉପସ୍ଥାପନ କରିଥିଲେ । ବୈଠକ ସମୟରେ ଏସବୁ ବିଷୟରେ ଇଏସି-ପିଏମ ବିଚାର ବିମର୍ଷ କରିଥିଲେ ।


    **********

    
    
    (Release ID: 1513657) Visitor Counter : 6