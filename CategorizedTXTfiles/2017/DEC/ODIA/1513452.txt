      ନଗର ଉନ୍ନୟନ ମନ୍ତ୍ରଣାଳୟ

      ସହରୀ ପରିବହନ ବିକାଶ ନିମନ୍ତେ ଭୁବନେଶ୍ୱର, କୋଏମ୍ବାଟୁର ଏବଂ କୋଚିକୁ ସହାୟତା
      • ଆବାସ ଏବଂ ସହରାଞ୍ଚଳ ବ୍ୟାପାର ମନ୍ତ୍ରଣାଳୟ ଏବଂ ଜର୍ମାନର ଜିଆଇଜେଡ଼ ମଧ୍ୟରେ ବୁଝାମଣା

      Posted On: 08 DEC 2017 7:17PM by PIB Bhubaneshwar

    ଶସ୍ତା ସହରୀ ପରିବହନ ପ୍ରକଳ୍ପ ପାଇଁ ଆବାସ ଏବଂ ସହରାଚଂଳ ବ୍ୟାପାର ମନ୍ତ୍ରଣାଳୟ ଏବଂ ଜର୍ମାନୀର ଜିଆଇଜେଡ ମଧ୍ୟରେ କାର୍ଯ୍ୟାନ୍ୱୟନ ବୁଝାମଣା ନୂଆଦିଲ୍ଲୀଠାରେ ସ୍ୱାକ୍ଷରିତ ହୋଇଛି । ବୈଷୟିକ ସହଯୋଗର ଏହି ବୁଝାମଣା ଅଧୀନରେ ଭାରତର ତିନୋଟି ସହର - କୋଏମ୍ବାଟୁର , ଭୁବନେଶ୍ୱର ଏବଂ କୋଚିକୁ ସହରାଂଚଳ ପରିବହନ ବିକାଶ ନିମନ୍ତେ ଅଣ - ନଗଦୀ ଅନୁଦାନ ସହାୟତା ମିଳିବ । ବୁଝାମଣା ଅନୁଯାୟୀ ତିନି ବର୍ଷର ଅବଧିରେ 40 ଲକ୍ଷ ୟୁରୋ ( ପାଖାପାଖି 29 କୋଟି ଟଙ୍କା ) ଜିଆଇଜେଡ ମାଧ୍ୟମରେ ଦିଆଯିବ । ଏହି ପ୍ରକଳ୍ପର ମୁଖ୍ୟ ଉଦ୍ଦେଶ୍ୟ ଶସ୍ତା ପରିବହନ ଯୋଜନା କରିବା ଏବଂ ଏହାର କାର୍ଯ୍ୟାନ୍ୱୟନରେ ସୁଧାର ଆଣିବା ।


    କେନ୍ଦ୍ର ଆବାସ ଏବଂ ସହରାଂଚଳ ବ୍ୟାପାର ରାଷ୍ଟ୍ରମନ୍ତ୍ରୀ ( ସ୍ୱାଧୀନ ଦାୟିତ୍ୱ ) ଶ୍ରୀ ହରଦୀପ ସିଂହ ପୁରୀ ଏବଂ ଜର୍ମାନୀର ରାଷ୍ଟ୍ରଦୂତ ବୁଝାମଣା ସ୍ୱାକ୍ଷର ସମୟରେ ଉପସ୍ଥିତ ଥିଲେ । ବୁଝାମଣା ଦାୟିତ୍ୱରେ ଥିବା ଅଧିକାରୀ ତଥା ଆବାସ ଓ ସହରାଂଚଳ ବ୍ୟାପାର ମନ୍ତ୍ରଣାଳୟର ଏକ୍ସ ଅଫିସିଓ ଯୁଗ୍ମ-ସଚିବ ଶ୍ରୀ ମୁକୁନ୍ଦ କୁମାର ସିହ୍ନା ଭାରତ ପକ୍ଷରୁ ଏବଂ ଜିଆଇଜେଡର କଂଟ୍ରି ଡାଇରେକ୍ଟର ୱଲ୍ଫଗ୍ୟାଙ୍ଗ ହ୍ୟାନିଙ୍ଗ ଜର୍ମାନୀ ପକ୍ଷରୁ ସ୍ୱାକ୍ଷର କରିଥିଲେ ।


    2015 ରେ ଭାରତ ଏବଂ ଜର୍ମାନୀ ମଧ୍ୟରେ ବାର୍ଷିକ ବୁଝାମଣା ଏବଂ ପରାମର୍ଶ ବୈଠକ ଅବସରରେ ସହରାଂଚଳ ପରିବହନ ଲାଗି ବୈଷୟିକ ସହଯୋଗ ବିଷୟରେ ଆଲୋଚନା କରାଯାଇଥିଲା । ପରେ ଦୁଇ ଦେଶର ସରକାରଙ୍କ ମଧ୍ୟରେ ଏହି ପ୍ରକଳ୍ପ ବିଷୟରେ ବୁଝାମଣା କରାଯାଇ ଏହାକୁ ବିଧିବଦ୍ଧ ମାନ୍ୟତା ପ୍ରଦାନ କରାଯାଇଥିଲା । ପ୍ରକଳ୍ପ ଅନ୍ତର୍ଗତ ତିନୋଟି ସହରରେ ମନ୍ତ୍ରଣାଳୟ ସ୍ପାର୍ଟ ସିଟି ମିଶନ ଅଧୀନରେ ଆଇଟିଏସ ଆଧାରିତ ପରିବହନ , ମୋଟର ବିହୀନ ବାହନ ଏବଂ ଶେଷ ସୋପାନ ପର୍ଯ୍ୟନ୍ତ ଯୋଗାଯୋଗ ସୁବିଧା ପ୍ରତିଷ୍ଠା ଲାଗି ଆବଶ୍ୟକ ପଦକ୍ଷେପ ତ୍ୱରାନ୍ୱିତ କରାଯାଇପାରିବ ।


    ****************


    

    
    (Release ID: 1513452) Visitor Counter : 3