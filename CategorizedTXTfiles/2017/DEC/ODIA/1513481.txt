      ସଡକ ପରିବହନ ଓ ରାଜପଥ ମନ୍ତ୍ରଣାଳୟ

      ରାଜପଥ ନିର୍ମାଣ ଏବଂ କାର୍ଯ୍ୟାଦେଶ ତ୍ୱରାନ୍ୱିତ କରିବାକୁ ଏନଏଚଏଆଇର ପ୍ରଚେଷ୍ଟା ଜାରି
      Posted On: 12 DEC 2017 7:51PM by PIB Bhubaneshwar


    ଜାତୀୟ ରାଜପଥ କର୍ତ୍ତୃପକ୍ଷ ( NHAI ) ର ତ୍ୱରିତ ନିଷ୍ପତ୍ତି ଯୋଗୁ 2017 ନଭେମ୍ବର ସୁଦ୍ଧା 4900 କିଲୋମିଟର ରାଜପଥ ନିର୍ମାଣ ପାଇଁ ଟେଣ୍ଡର ଆହ୍ୱାନ କରାଯାଇପାରିଛି । ଡିସେମ୍ବର ମାସ ଶେଷ ସୁଦ୍ଧା ଆଉ 3500 କିଲୋମିଟର ରାସ୍ତା ନିର୍ମାଣ ପାଇଁ ଟେଣ୍ଡର ଆହ୍ୱାନ କରାଯିବା ସମ୍ଭାବନା ଅଛି । 2018 ଜାନୁଆରୀରୁ ମାର୍ଚ୍ଚ ମାସ ମଧ୍ୟରେ ଅନ୍ୟ କେତେକ ରାଜପଥ ନିର୍ମାଣ ପାଇଁ ଟେଣ୍ଡର ଆହ୍ୱାନ କରାଯିବ । ଯେଉଁଗୁଡ଼ିକୁ କି 2017 ଡିସେମ୍ବର ମାସ ଶେଷ ସୁଦ୍ଧା ଚିହ୍ନଟ କରାଯିବ । 22,100 କୋଟି ଟଙ୍କା ଖର୍ଚ୍ଚରେ 1170 କିଲୋମିଟରର ରାଜପଥ ନିର୍ମାଣ ପାଇଁ କାର୍ଯ୍ୟାଦେଶ ଇତି ମଧ୍ୟରେ ପ୍ରଦାନ କରାଯାଇସାରିଛି । ଅନ୍ୟ କେତେକ ପ୍ରକଳ୍ପ ପାଇଁ ଟେଣ୍ଡର ଆହ୍ୱାନ ସକାଶେ ଆଲୋଚନା ମଧ୍ୟ ଜାରି ଅଛି ।

      * ଚଳିତ ବର୍ଷ ଟେଣ୍ଡର ହୋଇଥିବା କେତେକ ରାଜପଥ ହେଲା :
      * ଦିଲ୍ଲୀରେ ଦ୍ୱାରକା ଏକ୍ସପ୍ରେସ୍ ୱେ
      * ଉତ୍ତର ପ୍ରଦେଶରେ ବାରାଣସୀ ରିଙ୍ଗ୍ ରୋଡ୍ ଫେଜ୍ - 2
      * ମହାରାଷ୍ଟ୍ରର ପୁନା - ସତାରା ସେକ୍ସନରେ ଖମ୍ବାଟକୀ ଘାଟର 6 ଲେନ୍
      * ରାଜସ୍ଥାନରେ ଯୋଧପୁର ରିଙ୍ଗ ରୋଡ୍
      * ବିହାର ସାହିବଗଞ୍ଜ ନିକଟରେ ମଣିହାରି ଘାଟ ପୋଲ
      * ଝାଡ଼ଖଣ୍ଡର ଚୋର୍ଦ୍ଦା - ଗୋରହାର - ବାରୱା ଅଦା ରାସ୍ତାର 6 ଲେନ୍
      * ପଶ୍ଚିମବଙ୍ଗର ଘୋଷପୁକାର - ସାଲସାଲବାରୀ ରାସ୍ତାର 4 ଲେନ୍
      * ମଧ୍ୟପ୍ରଦେଶର ଭୋପାଳ - ବାୟୋରା ରାସ୍ତାର 4 ଲେନ୍
      * ଓଡ଼ିଶାର କଟକ - ଅନୁଗୁଳ ରାସ୍ତାର 4 ଲେନ୍
      * କର୍ଣ୍ଣାଟକରେ ବେଙ୍ଗାଲୁରୁ - ମହୀଶୂର ରାସ୍ତାର 6ଲେନ୍
      * ବିଶାଖାପଟ୍ଟନମ୍ ବନ୍ଦରକୁ ସ୍ୱତନ୍ତ୍ର ଏକ୍ସପ୍ରେସୱେ ନିର୍ମାଣ

    2017-18 ରେ 2017 ନଭେମ୍ବର ସୁଦ୍ଧା 1566 କିଲୋମିଟର ରାସ୍ତା ଏନ୍ଏଚ୍ଏଆଇ ଶେଷ କରିଛି ( 5060 ଲେନ୍ କିଲୋମିଟର ) । ଗତ ପାଂଚ ବର୍ଷ ମଧ୍ୟରେ ଏନଏଚ୍ଏଆଇ ହାରାହାରି 2175 କିଲୋମିଟର ରାସ୍ତା ନିର୍ମାଣ କରିଛି । କେବଳ 2016-17ରେ 2628 କିଲୋମିଟର ନିର୍ମାଣ ହୋଇଛି । ଚଳିତ ବର୍ଷ ଏନଏଚ୍ଏଆଇ 3500 କିଲୋମିଟର ରାସ୍ତା ନିର୍ମାଣ ଶେଷ କରିବାକୁ ଲକ୍ଷ୍ୟ ରହିଛି ।


    12ଟି ନୂତନ ପ୍ରକଳ୍ପ ( 597 କିଲୋମିଟର ) ର କାର୍ଯ୍ୟ ଆରମ୍ଭ ହୋଇଥିବା ବେଳେ 38ଟି ପ୍ରକଳ୍ପ ( 1969 କିଲୋମିଟର ) ର କାମ ଖୁବ ଶୀଘ୍ର ଆରମ୍ଭ ହେବ ।


    2017-18 ରେ 10 ହଜାର କିଲୋମିଟର ରାସ୍ତା ନିର୍ମାଣ ପାଇଁ ଟେଣ୍ଡର ପ୍ରଦାନର ଲକ୍ଷ୍ୟ ରଖିଛି , ଯାହାକି କେନ୍ଦ୍ର ସଡ଼କ , ପରିବହନ , ରାଜମାର୍ଗ , ଜାହାଜ ଚଳାଚଳ , ଜଳ ସମ୍ବଳ , ନଦୀ ବିକାଶ ଏବଂ ଗଙ୍ଗା ନବୀକରଣ ମନ୍ତ୍ରୀ ନିତିନ ଗଡକରୀଙ୍କ ଦ୍ୱାରା ଧାର୍ଯ୍ୟ ହୋଇଛି । ଆସନ୍ତା ପାଂଚ ବର୍ଷ ଅର୍ଥାତ୍ 2021-22 ସୁଦ୍ଧା ‘ ଭାରତମାଳା ପରିଯୋଜନା ’ ଫେଜ୍ - 1ର କାମ ଶେଷ କରିବାକୁ ଲକ୍ଷ୍ୟ ରହିଛି । ବିଗତ ପାଞ୍ଚ ବର୍ଷ ମଧ୍ୟରେ ଏନଏଚ୍ଏଆଇ ହାରାହାରି 2860 କିଲୋମିଟର ରାସ୍ତା ନିର୍ମାଣ ପାଇଁ ଟେଣ୍ଡର ପ୍ରଦାନ କରିଛି । କେବଳ 2016-17 ରେ 4335 କିଲୋମିଟର ରାସ୍ତା ପାଇଁ ଟେଣ୍ଡର ଦିଆଯାଇଛି ।


    ଭାରତମାଳା ପରିଯୋଜନା ପ୍ରକଳ୍ପରେ ନିର୍ମାଣ , ଜମି ଅଧିଗ୍ରହଣ ଏବଂ ଆପ୍ରାଇଜ୍ ଇତ୍ୟାଦି ପାଇଁ କେନ୍ଦ୍ର ସରକାର ଏନଏଚ୍ଏଆଇକୁ କ୍ଷମତା ଦେଇଛନ୍ତି । ଯାହାକି ପ୍ରକଳ୍ପର 30% କାର୍ଯ୍ୟ । ଏଥିପାଇଁ ଏନଏଚ୍ଏଆଇ ବୋର୍ଡ ଦୁଇଟି ଆପ୍ରାଇଜାଲ କମିଟି ଗଠନ କରିଛି । ପ୍ରଥମ କମିଟି 5 ଶହ କୋଟି ଟଙ୍କାରୁ ଅଧିକ ମୂଲ୍ୟର ପ୍ରକଳ୍ପ ଏବଂ ଦ୍ୱିତୀୟ କମିଟି 5 ଶହ କୋଟି ଟଙ୍କା ପର୍ଯ୍ୟନ୍ତ ମୂଲ୍ୟର ପ୍ରକଳ୍ପର ଆକଳନ କରିପାରିଛି । ଏଥିସହ ଚେୟାରମ୍ୟାନ୍ 5 ଶହ କୋଟି ଟଙ୍କା ପର୍ଯ୍ୟନ୍ତ ଏବଂ ଏକଜିକ୍ୟୁଟିଭ୍ କମିଟି 5 ଶହ କୋଟିରୁ 1 ହଜାର କୋଟି ଟଙ୍କା ପର୍ଯ୍ୟନ୍ତ ପ୍ରକଳ୍ପକୁ ମଧ୍ୟ ଅନୁମୋଦନ ଦେଇପାରିବେ ।


    ବିଭିନ୍ନ ପ୍ରକଳ୍ପରେ ଜମି ଅଧିଗ୍ରହଣ କାର୍ଯ୍ୟ ତ୍ୱରାନ୍ୱିତ କରିବାକୁ ରାଜସ୍ୱ ନିରୀକ୍ଷକ ଏବଂ ଏଡିଏମ୍ ପାହ୍ୟାର ଅଧିକାରୀମାନଙ୍କୁ ଦାୟିତ୍ୱ ଦେବାକୁ ଆଂଚଳିକ କାର୍ଯ୍ୟାଳୟଗୁଡ଼ିକୁ ନିର୍ଦ୍ଦେଶ ଦିଆଯାଇଛି । କ୍ଷତିଗ୍ରସ୍ତଙ୍କୁ ଆର୍ଥିକ ସହାୟତା ଏବଂ ଗଛ କାଟକୁ ନିୟମିତ ସମୀକ୍ଷା କରାଯାଉଛି । କ୍ଲିଅରାନ୍ସ ପାଇବାକୁ ରାଜ୍ୟ ସ୍ତରର ଅଧିକାରୀମାନଙ୍କ ସହ ନିୟମିତ ବୈଠକ କରିବାକୁ ଏନଏଚ୍ଏଆଇର ଅଧିକାରୀମାନଙ୍କୁ ନିର୍ଦ୍ଦେଶ ଦିଆଯାଇଛି ।


    ***************

    
    
    (Release ID: 1513481) Visitor Counter : 5
    
    
    
    
    

*