      ରାଷ୍ଟ୍ରପତିଙ୍କ ସଚିବାଳୟ

      ଲକ୍ଷ୍ନୌର ବାବାସାହେବ ଭୀମରାଓ ଆମ୍ବେଦକର ବିଶ୍ୱବିଦ୍ୟାଳୟର 7ତମ ସମାବର୍ତ୍ତନ ଉତ୍ସବରେ ରାଷ୍ଟ୍ରପତିଙ୍କ ଉଦବୋଧନ
      Posted On: 15 DEC 2017 4:43PM by PIB Bhubaneshwar


    ଲକ୍ଷ୍ନୌସ୍ଥିତ ବାବାସାହେବ ଭୀମରାଓ ଆମ୍ବେଦକର ବିଶ୍ୱବିଦ୍ୟାଳୟର 7ତମ ସମାବର୍ତ୍ତନ ସମାରୋହରେ ଯୋଗଦେଇ ରାଷ୍ଟ୍ରପତି ଶ୍ରୀ ରାମ ନାଥ କୋବିନ୍ଦ ଦୀକ୍ଷାନ୍ତ ଭାଷଣ ପ୍ରଦାନ କରିଛନ୍ତି । ଏହି ଅବସରରେ ରାଷ୍ଟ୍ରପତି ବିଶ୍ୱବିଦ୍ୟାଳୟ ପରିସରରେ ଆମ୍ବେଦକର ଭବନକୁ ଉଦ୍ ‌ ଘାଟନ କରିଛନ୍ତି ।


    ଏହି ଅବସରରେ ଉଦବୋଧନ ଦେଇ ରାଷ୍ଟ୍ରପତି ଶ୍ରୀ କୋବିନ୍ଦ କହିଲେ ଯେ ଦେଶ ଅଧୁନା ଯେଉଁ ମାତ୍ରାରେ ପ୍ରଗତି ପଥରେ ଅଗ୍ରସର ହେଉଛି ତାହା ସମସ୍ତଙ୍କ ପାଇଁ ଖୁସିର କଥା । କିନ୍ତୁ ଆମ ସମାଜରେ ଥିବା ନିର୍ଦ୍ଦିଷ୍ଟ ସାମାଜିକ ଓ ଆର୍ଥିକ ଚାଲେଞ୍ଜଗୁଡ଼ିକର ମଧ୍ୟ ଉପଯୁକ୍ତ ମୁକାବିଲା କରାଯିବା ଆବଶ୍ୟକ । ସେହିଭଳି ବିଜ୍ଞାନ ଓ ପ୍ରଯୁକ୍ତି କ୍ଷେତ୍ରରେ ପ୍ରଗତି ଘଟିଲେ ଏହିସବୁ ସମସ୍ୟାରେ ସମାଧାନ ସହଜ ଓ ସରଳ ହୋଇପାରିବ । ଯେତେବେଳେ ସାରା ଦେଶ ପ୍ରଗତି ପଥରେ ଅଗ୍ରସର ହେବ ସେଥିରୁ ପ୍ରତ୍ୟେକ ନାଗରିକ ଉପକୃତ ହୋଇପାରିବେ ଏବଂ ସେମାନଙ୍କର ବ୍ୟକ୍ତିଗତ ବିକାଶ ମଧ୍ୟ ସମ୍ଭବପର ହେବ ।


    ଛାତ୍ରଛାତ୍ରୀମାନଙ୍କୁ ଆହ୍ୱାନ ଜଣାଇ ରାଷ୍ଟ୍ରପତି କହିଲେ ଯେ ସେମାନେ ଉଦ୍ୟୋଗୀ ଭାବେ ସମାଜରେ ଅବତୀର୍ଣ୍ଣ ହେବା ଉଚିତ । ଏହା ଦ୍ୱାରା ସେମାନେ କର୍ମସଂସ୍ଥାନ ଖୋଜିବା ପରିବର୍ତ୍ତେ ଏହାର ସ୍ରଷ୍ଟା ହୋଇପାରିବେ । ଏହି ଦିଗରେ ଅଗ୍ରସର ହେବା ପୂର୍ବରୁ ସେମାନଙ୍କ ସତ୍ୟ ଓ ନୀତିର ପନ୍ଥା ଅବଲମ୍ବନ କରିବା ଉଚିତ । ଏହା ଦ୍ୱାରା ସଫଳତା ହାସଲ ସେମାନଙ୍କ ପାଇଁ ସହଜସାଧ୍ୟ ହେବ ଏବଂ ସେମାନେ ଯେଉଁଭଳି ଜୀବନ ବଞ୍ଚିବାକୁ ଇଚ୍ଛୁକ ତାହା ହାସଲ କରିପାରିବେ । ନୀତିଗତ ପନ୍ଥାରେ ଯୁକ୍ତି ଅଥବା ଦ୍ୱିମତର କୌଣସି ସ୍ଥାନ ନାହିଁ । ରାଷ୍ଟ୍ରପତି କହିଲେ ଯେ ଆପେକ୍ଷିକ ତତ୍ତ୍ୱ ଭୌତିକ ବିଜ୍ଞାନ ପାଇଁ ପ୍ରଯୁଜ୍ୟ , ନୀତି ପାଇଁ ନୁହେଁ ।


    ରାଷ୍ଟ୍ରପତି କହିଲେ ଯେ ବାବାସାହେବ ଭୀମରାଓ ଆମ୍ବେଦକର ବିଶ୍ୱବିଦ୍ୟାଳୟ ସାମାଜିକ ପ୍ରସଙ୍ଗସହ ଜଡ଼ିତ ଅନେକଗୁଡ଼ିଏ କାର୍ଯ୍ୟକ୍ରମକୁ ହାତକୁ ନେଇଛି ଯାହା ଫଳରେ ସମାଜର ଅବହେଳିତ ବର୍ଗର ଲୋକମାନଙ୍କୁ ସୁବିଧା ସୁଯୋଗ ମିଳିପାରିଛି । ଏକକ କନ୍ୟା ସନ୍ତାନ ଏବଂ ଜଟିଳ ସ୍ୱାସ୍ଥ୍ୟସମସ୍ୟା ଥିବା ଛାତ୍ରଛାତ୍ରୀଙ୍କ ସକାଶେ ଏହି ଅନୁଷ୍ଠାନରେ ସ୍ଥାନ ସଂରକ୍ଷଣ ବ୍ୟବସ୍ଥା ରହିଛି । ସେହିଭଳି ବିଶ୍ୱବିଦ୍ୟାଳୟ ନିକଟରେ ଥିବା କେତେଗୁଡ଼ିଏ ଗ୍ରାମକୁ ଏହା ଗ୍ରହଣ କରିଛି ଏବଂ ସେଠାରେ ଶିକ୍ଷା ଓ ବିକାଶ ପ୍ରକ୍ରିୟାକୁ ତ୍ୱରାନ୍ୱିତ କରିବା ସକାଶେ କାର୍ଯ୍ୟ କରୁଛି । ଏହାଦ୍ୱାରା ବିଶ୍ୱବିଦ୍ୟାଳୟର ଇନୋଭେଟର୍ସ କ୍ଲବ ସଂଯୋଗ ହୋଇପାରିଛି । ବିଶ୍ୱବିଦ୍ୟାଳୟର ଏଭଳି ପ୍ରୟାସ ତଥା ଛାତ୍ରଛାତ୍ରୀମାନଙ୍କର ଏପରି ସମ୍ବେଦନା ତଥା ଦାୟିତ୍ୱବୋଧକୁ ରାଷ୍ଟ୍ରପତି ଭୂୟସୀ ପ୍ରଶଂସା କରିଥିଲେ ।


    ***********

    
    
    (Release ID: 1513363) Visitor Counter : 6