      ଜାହାଜ ଚଳାଚଳ ମନ୍ତ୍ରଣାଳୟ

      ଏପ୍ରିଲରୁ ନଭେମ୍ବର ମଧ୍ୟରେ ବୃହତ୍ ବନ୍ଦର ଗୁଡ଼ିକ 3.46% ସକାରାତ୍ମକ ଅଭିବୃଦ୍ଧି ହାସଲ କରିଛନ୍ତି
      • ବିଶ୍ୱ ସାମୁଦ୍ରିକ ମାନଚିତ୍ରରେ ଭାରତ ସ୍ଥାନ ଜାହିର କରିଛି: ଶ୍ରୀ ଗଡକରୀ

      Posted On: 07 DEC 2017 8:34PM by PIB Bhubaneshwar

    2017 ଏପ୍ରିଲରୁ ନଭେମ୍ବର ମାସ ମଧ୍ୟରେ ଭାରତର ବୃହତ୍ ବନ୍ଦର ଗୁଡ଼ିକ 3.46% ଅଭିବୃଦ୍ଧି ହାସଲ କରିଛନ୍ତି , ଅର୍ଥାତ୍ 439.66 ନିୟୁତ ଟନ୍ ମାଲ୍ ପରିବହନ କରିଛନ୍ତି । ଗତ ବର୍ଷ ଏହି ଅବଧିରେ 424.96 ନିୟୁତ ଟନ୍ ମାଲ ପରିବହନ ହୋଇଥିଲା ।


    2017 ଏପ୍ରିଲରୁ ନଭେମ୍ବର ମଧ୍ୟରେ କୋଲକାତା ( ହଳଦିଆ ) ସମେତ , ପାରାଦୀପ , ବିଶାଖାପଟ୍ଟନମ୍ , ଚେନ୍ନାଇ , କୋଚିନ୍ , ନ୍ୟୁ ମାଙ୍ଗାଲୋର , ମୁମ୍ବାଇ , ଜେଏନପିଟି , କାଣ୍ଡଲା ଆଦି 9 ଟି ବନ୍ଦର ଜାହାଜ ଚଳାଚଳ ଓ ମାଲ ପରିବହନରେ ଅଭିବୃଦ୍ଧି ହାସଲ କରିଛନ୍ତି ।


    ମାଲ୍ ପରିବହନରେ ଅଭିବୃଦ୍ଧି ହୋଇଥିବା ବୃହତ୍ ବନ୍ଦର :


    ସର୍ବାଧିକ ଅଭିବୃଦ୍ଧି ହୋଇଥିବା ବନ୍ଦର ମଧ୍ୟରେ ଅଛି କୋଚିନ୍ ( 17.93% ) , ପାରାଦୀପ ( 13.13% ) , କୋଲକାତା / ହଳଦିଆ ( 12.64% ) , ନ୍ୟୁ ମାଙ୍ଗାଲୋର ( 7.07% ) ଏବଂ ଜେଏନପିଟି ( 5.69% ) ।


    ମୁଖ୍ୟତଃ POL ( 25.15% ) ଏବଂ କଣ୍ଟେନର ( 10.46% ) ଯୋଗୁଁ କୋଚିନ୍ ବନ୍ଦରର କାରବାରରେ ଅଭିବୃଦ୍ଧି ହୋଇଛି । ତେବେ ଲିକ୍ୱିଡ୍ ( -26.24%) , ଫର୍ଟିଲାଇଜର କଞ୍ଚାମାଲ୍ ( -23.33% ) , ଫିନିସଡ୍ ଫର୍ଟିଲାଇଜର ( -11.76% ) ଏବଂ ଅନ୍ୟାନ୍ୟ ପଣ୍ୟ (- 1.19% ) ପରିବହନ ହ୍ରାସ ପାଇଛି ।


    କୋଲକାତା ବନ୍ଦରରେ ମୋଟ ଉପରେ ଅଭିବୃଦ୍ଧି 12.64% ହୋଇଛି । କୋଲକାତା ଡକ୍ ସିଷ୍ଟମ ( KDS ) ଜାହାଜ ଚଳାଚଳ 4.33% ଅଭିବୃଦ୍ଧି ହୋଇଛି । କେଡିଏସ୍ ସକାରାତ୍ମକ ଭାବେ 16.70% ଅଭିବୃଦ୍ଧି ହାସଲ କରିଛି ।


    2017 ଏପ୍ରିଲରୁ ନଭେମ୍ବର ମଧ୍ୟରେ କାଣ୍ଡଲା ବନ୍ଦରରେ ସବୁଠାରୁ ଅଧିକ ଜାହାଜ ଚଳାଚଳ ହୋଇ ପଣ୍ୟ ( 72.03 ନିୟୁତ ଟନ୍ : 16.38% ଅଂଶ ) ପରିବହନ ହୋଇଛି । ଏହା ପଛକୁ ପାରାଦୀପ ବନ୍ଦରରେ 64.97 ନିୟୁତ ଟନ୍ ( 14.78% ଅଂଶ ) , ଜେଏନପିଟି 43.26 ନିୟୁତ ଟନ୍ ( 9.84% ଅଂଶ ) , ମୁମ୍ବାଇ 42.33 ନିୟୁତ ଟନ୍ ( 9.63% ଅଂଶ ) , ବିଶାଖାପଟ୍ଟନମ୍ 40.95 ନିୟୁତ ଟନ୍ ( 9.31% ଅଂଶ ) ଅଛନ୍ତି । ଏହି ବୃହତ୍ ବନ୍ଦର ଗୁଡ଼ିକ ମୋଟ କାରବାରର 60% କାରବାର କରିଛନ୍ତି ।


    ବିଶ୍ୱ ସାମୁଦ୍ରିକ କାରବାର ମାନଚିତ୍ରରେ ଭାରତର ଉପସ୍ଥିତି ଜାହିର କରିବାକୁ ବିଗତ ତିନି ବର୍ଷ ଧରି କେନ୍ଦ୍ର ଜାହାଜ ଚଳାଚଳ ମନ୍ତ୍ରଣାଳୟ ଉଦ୍ୟମ ଜାରି ରଖିଛି । ନିକଟରେ କେନ୍ଦ୍ର ଜାହାଜ ଚଳାଚଳ , ସଡ଼କ ପରିବହନ ଏବଂ ରାଜମାର୍ଗ , ଜଳସମ୍ବଳ , ନଦୀ ବିକାଶ ଏବଂ ଗଙ୍ଗା ସଂରକ୍ଷଣ ମନ୍ତ୍ରୀ ନିତିନ ଗଡକରୀ କୋଚିନ ସିପୟାର୍ଡ ଲିମିଟେଡର 970 କୋଟି ଟଙ୍କାରେ ହେବାକୁ ଥିବା ଆନ୍ତର୍ଜାତିକ ଜାହାଜ ମରାମତି କେନ୍ଦ୍ର ( ISRF ) ର ଭିତ୍ତି ପ୍ରସ୍ତର ପକାଇଛନ୍ତି । ସାଗରମାଳା ଯୋଜନାରେ ଏହି କେନ୍ଦ୍ର ନିର୍ମାଣ କରାଯାଉଛି । ସେହିପରି ଆଇଏମ୍ଓ କାଉନସିଲକୁ ମଧ୍ୟ ଭାରତ ପୁନର୍ବାର ନିର୍ବାଚିତ ହେବାରେ ସଫଳ ହୋଇଛି ।


    **************

    
    
    (Release ID: 1512678) Visitor Counter : 15