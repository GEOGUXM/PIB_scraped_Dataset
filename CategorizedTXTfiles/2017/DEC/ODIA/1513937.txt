      କ୍ୟାବିନେଟ

      ସଶସ୍ତ୍ର ସୀମା ବଳର ନିର୍ବାହୀ ଅଧିକାରୀମାନଙ୍କୁ କେନ୍ଦ୍ରୀୟ ଗ୍ରୁପ ‘ଏ’ ସେବା ଏବଂ କ୍ୟାଡର ପ୍ରଦାନ କରାଯିବା ପ୍ରସ୍ତାବକୁ କ୍ୟାବିନେଟର ମଞ୍ଜୁରି
      Posted On: 20 DEC 2017 9:10PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କେନ୍ଦ୍ର କ୍ୟାବିନେଟ ବୈଠକରେ ସଶସ୍ତ୍ର ସୀମା ବଳର ନିର୍ବାହୀ ଅଧିକାରୀମାନଙ୍କୁ ଗ୍ରୁପ ‘ ଏ ’ ସେବା ଏବଂ କ୍ୟାଡର ପ୍ରଦାନ କରାଯିବା ପ୍ରସ୍ତାବକୁ ମଞ୍ଜୁରି ମିଳିଛି । ଏହା ଅଧୀନରେ କମାଣ୍ଡେଣ୍ଟଙ୍କ ଠାରୁ ଆରମ୍ଭ କରି ମହାନିରୀକ୍ଷକ ସ୍ତରର ମୋଟ 19ଟି ପଦବୀ ସୃଷ୍ଟି କରାଯିବା ଲାଗି ଗ୍ରୁପ ‘ ଏ ’ ବର୍ଗର ସମୀକ୍ଷା ସାମିଲ ରହିଛି । ଏହାଦ୍ୱାରା ସଶସ୍ତ୍ର ସୀମା ବଳର ପରିଚାଳନା ଏବଂ ପ୍ରଶାସନିକ କ୍ଷମତାରେ ବୃଦ୍ଧି ଘଟି ପାରିବ ।


    ବର୍ତ୍ତମାନର ଗ୍ରୁପ ‘ ଏ ’ ପଦବୀଗୁଡ଼ିକୁ 1253ରୁ ବଢ଼ାଇ 1272 କରାଯାଉଛି । ଏହାର ବିବରଣୀ ନିମ୍ନ ପ୍ରକାର ଅଟେ-


    1. ମହାନିରୀକ୍ଷକ (ଏସଏଜି ସ୍ତର) ପାଇଁ 2 ଟି ପଦବୀ ବୃଦ୍ଧି


    2. ଉପ-ମହାନିରୀକ୍ଷକ/କମାଣ୍ଡେଣ୍ଟ(ଜେଏଜି ସ୍ତର) ପାଇଁ ମୋଟ 11ଟି ପଦବୀ ବୃଦ୍ଧି


    3. ଉପ-କମାଣ୍ଡେଣ୍ଟ (ଏସଟିଏସ ସ୍ତର) ପାଇଁ 2ଟି ପଦବୀ ବୃଦ୍ଧି


    4. ସହାୟକ କମାଣ୍ଡେଣ୍ଟ (ଜେଟିଏସ ସ୍ତର) ପାଇଁ 4ଟି ପଦବୀ ବୃଦ୍ଧି


    ସୂଚନାଯୋଗ୍ୟ ଯେ ସୀମାବର୍ତ୍ତୀ କ୍ଷେତ୍ରର ସୁରକ୍ଷା , ଜାତୀୟ ଭାବନାକୁ ପ୍ରୋତ୍ସାହନ ଦେବା ଏବଂ ଏହି କ୍ଷେତ୍ରରେ ସୁରକ୍ଷା ପରିବେଶର ବୃଦ୍ଧି ଲାଗି ସଶସ୍ତ୍ର ସୀମା ବଳ 1963ରେ ଗଠନ କରାଯାଇଥିଲା ।


    **********

    
    
    (Release ID: 1513937) Visitor Counter : 9