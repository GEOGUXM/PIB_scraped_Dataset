      ନୂତନ ଓ ଅକ୍ଷୟ ଶକ୍ତି ମନ୍ତ୍ରଣାଳୟ

      ବନ୍ଦରମାନଙ୍କରୁ ସୌରପାନେଲ ଓ ଅନ୍ୟାନ୍ୟ ଉପକରଣ ତୁରନ୍ତ ଛାଡ଼ ସକାଶେ ସରକାରଙ୍କ ପଦକ୍ଷେପ
      Posted On: 19 DEC 2017 3:03PM by PIB Bhubaneshwar


    ଦେଶର ବିଭିନ୍ନ ବନ୍ଦରରେ ବିଦେଶରୁ ଆମଦାନି କରାଯାଇ ଆସୁଥିବା ସୌର ପାନେଲ ଏବଂ ଅନ୍ୟାନ୍ୟ ଉପକରଣ ଯେଭଳି ଅଯଥାରେ ସେଠାରେ ପଡ଼ି ନରହେ , ତାହା ଏଡାଇବା ସକାଶେ ସରକାର କେତେକ ପଦକ୍ଷେପ ଗ୍ରହଣ କରିଛନ୍ତି ବୋଲି କେନ୍ଦ୍ର ଶକ୍ତି ଏବଂ ନୂତନ ତଥା ଅକ୍ଷୟଶକ୍ତି ରାଷ୍ଟ୍ରମନ୍ତ୍ରୀ ଶ୍ରୀ ରାଜ କୁମାର ସିଂହ ରାଜ୍ୟସଭାରେ ଏକ ଲିଖିତ ଉତ୍ତରରେ ପ୍ରକାଶ କରିଛନ୍ତି । ବିଦେଶରୁ ଆସୁଥିବା ସୌର ପାନେଲ ଓ ଅନ୍ୟାନ୍ୟ ସରଞ୍ଜାମ ବନ୍ଦରମାନଙ୍କରେ ଦୀର୍ଘ ସମୟ ଧରି ପଡ଼ିରହୁଥିବାର ଅଭିଯୋଗ ତାଙ୍କୁ ମିଳିଛି । ବହିଃଶୁଳ୍କ କାରଣରୁ ଏଭଳି ସମସ୍ୟା ଉପୁଜିଛି । ବେସିକ୍‌ କଷ୍ଟମ୍ସ ଡ଼୍ୟୁଟି ବିଦେଶରୁ ଆମଦାନି କରାଯାଉଥିବା ସୌର ପାନେଲ ଉପରେ ପଡ଼ିଥାଏ । ତେଣୁ ସେହି କାରଣରୁ ସେଥିରେ କେତେକ ସମସ୍ୟା ଦେଖାଦେଇଛି । ବହିଃଶୁଳ୍କ କର୍ତ୍ତୃପକ୍ଷଙ୍କ ସୂଚନା ପରେ ସରକାର ସେ ଦିଗରେ କେତେକ ସମାଧାନମୂଳକ କାର୍ଯ୍ୟପନ୍ଥା ଗ୍ରହଣ କରିଛନ୍ତି ଏବଂ କଷ୍ଟମ୍ସ ଆଇନର ଧାରା 49 ଅନୁସାରେ ଏହି କାର୍ଗୋକୁ ବଣ୍ଡିଂ ପାଇଁ ଅନୁମତି ପ୍ରଦାନ କରାଯାଇଛି । ଫଳରେ ଏହା ଉପରେ କୌଣସି ଡ଼େମୋରେଜ୍‌ କିମ୍ବା ଡ଼ିଟେନସନ୍‌ ଚାର୍ଜ ପଡ଼ିବନାହିଁ । ପୁଣି ଏହି ଆଇନର ଧାରା 110 A ଅନୁସାରେ ସେହିସବୁ ଉପକରଣଗୁଡ଼ିକୁ ରିଲିଜ କରିବାକୁ ଅନୁମତି ପ୍ରଦାନ କରାଯାଇଛି ବୋଲି ମନ୍ତ୍ରୀ ଶ୍ରୀ ସିଂହ ଗୃହକୁ ଅବଗତ କରାଇଛନ୍ତି ।


    ************

    
    
    (Release ID: 1513599) Visitor Counter : 4