      ରାଷ୍ଟ୍ରପତିଙ୍କ ସଚିବାଳୟ

      ରାମନାରୟଣ ଶର୍ମା ଜାତୀୟ ଆୟୁର୍ବେଦ ସମ୍ମାନ ପ୍ରଦାନ କଲେ ରାଷ୍ଟ୍ରପତି
      Posted On: 04 DEC 2017 6:22PM by PIB Bhubaneshwar


    ରାଷ୍ଟ୍ରପତି ଶ୍ରୀ ରାମନାଥ କୋବିନ୍ଦ ଆଜି ( ଡ଼ିସେମ୍ବର 4 , 2017 ) ରାଷ୍ଟ୍ରପତି ଭବନଠାରେ ଆୟୋଜିତ ଏକ କାର୍ଯ୍ୟକ୍ରମରେ ବିଭିନ୍ନ ବ୍ୟକ୍ତିବିଶେଷଙ୍କୁ ବର୍ଷ 2008-2014 ପାଇଁ ପଣ୍ଡିତ ରାମ ନାରାୟଣ ଶର୍ମା ଜାତୀୟ ଆୟୁର୍ବେଦ ପୁରସ୍କାର ପ୍ରଦାନ କରିଛନ୍ତି ।


    ଏହି ଅବସରରେ ଉଦ୍ ‌ ବୋଧନ ଦେଇ ରାଷ୍ଟ୍ରପତି କହିଲେ ଯେ ସୁସ୍ଥ ତଥା ନିରାମୟ ଜୀବନ ଯାପନ ସକାଶେ ଆୟୁର୍ବେଦ ହେଉଛି ଏକ ସଂପୂର୍ଣ୍ଣ ଉପଚାର ବ୍ୟବସ୍ଥା । ଏହା ମନୁଷ୍ୟ ଶରୀର ଉପରେ ଶାରୀରିକ , ମାନସିକ ତଥା ସାମାଜିକ ପ୍ରଭାବର ସମନ୍ୱିତ ତଥା ସକାରାତ୍ମକ ପ୍ରତିକ୍ରିୟା ସୃଷ୍ଟି କରିଥାଏ । ପୁଣି ଏହାର ସମନ୍ୱିତ ପ୍ରଭାବ ମନୁଷ୍ୟକୁ ନିରାମୟ ଜୀବନ ବଞ୍ଚିବାରେ ସହାୟକ ହୋଇଥାଏ । ମଣିଷର ମନ ଓ ଶରୀର ମଧ୍ୟରେ ଥିବା ସଂପର୍କର ଗୂଢ଼ ସୂତ୍ର ସଂପର୍କରେ ଅଧ୍ୟୟନ କରିବା ହିଁ ଆୟୁର୍ବେଦ ଓ ଯୋଗର ମୂଳ ଉଦ୍ଦେଶ୍ୟ । ଏକ ସୁସ୍ଥ ଶରୀର ହିଁ ଏକ ସ୍ୱଚ୍ଛ ମନ ସହ ସହଜରେ ସଂଯୋଗ ହୋଇପାରେ । ତଦ୍ୱାରା ମଣିଷ ମାନସିକ ସ୍ତରରେ ନିଜକୁ ବେଶ୍ ‌ ଶକ୍ତିଶାଳୀ ଅନୁଭବ କରେ । ତେଣୁ ମାନବୀୟ ବ୍ୟକ୍ତିତ୍ୱର ଏହି ଦୁଇଟି ଦିଗ ଯଥା ମାନସିକ ଏବଂ ଶାରୀରିକ ଉପରେ ଅଧିକ ଗୁରୁତ୍ୱ ଆରୋପ କରିବା ସକାଶେ ଆମେ ଆମ ଭବିଷ୍ୟତ ପିଢ଼ିର ବଂଶଧରମାନଙ୍କୁ ପ୍ରୋତ୍ସାହିତ କରିବା ଉଚିତ ବୋଲି ରାଷ୍ଟ୍ରପତି ମତ ପୋଷଣ କରିଥିଲେ ।


    ରାଷ୍ଟ୍ରପତି କହିଲେ ଯେ ଭାରତର ଅରଣ୍ୟ , ପାହାଡ଼ ପର୍ବତ ଏବଂ ଗ୍ରାମମାନ ଔଷଧୀୟ ବୃକ୍ଷଲତାର ମୂଳ ଉତ୍ସ । ଶତକଡ଼ା 90 ପ୍ରତିଶତ ଔଷଧୀୟ ବୃକ୍ଷଲତା ଓ ଗୁଳ୍ମ କେବଳ ଜଙ୍ଗଲରୁ ହିଁ ଉପଲବ୍ଧ ହୋଇଥାଏ । ଭାରତର ଜଙ୍ଗଲମାନଙ୍କରେ 5000ରୁ ଊର୍ଦ୍ଧ୍ଵ କିଷମର ବିଭିନ୍ନ ଉପକାରୀ ଏବଂ ଚମତ୍କାରୀ ଔଷଧୀୟ ବୃକ୍ଷଲତା ଓ ଗୁଳ୍ମ ଭରିରହିଛି । ଏହାର ସଂରକ୍ଷଣ ଓ ଭବିଷ୍ୟତ ବଂଶଧରମାନଙ୍କ ପାଇଁ ଏହାର ଉପକାରୀତାକୁ ଆମକୁ ବଞ୍ଚାଇ ରଖିବା ଏକାନ୍ତ ଜରୁରି । ଏହା ଏଭଳି ଅମୂଲ୍ୟ ସଂପଦ ଯେ ତାହା ଥରେ ନଷ୍ଟ ହୋଇଗଲେ ଆଉ ମିଳିବନାହିଁ । ପ୍ରକୃତିର ଏହା ମାନବ ସମାଜକୁ ସବୁଠାରୁ ବଡ଼ ଦାନ । ତେଣୁ ଆମେ ଏହାକୁ ସଂରକ୍ଷିତ କରି ରଖିବା ଆମମାନଙ୍କ ପରମ କର୍ତ୍ତବ୍ୟ ବୋଲି ରାଷ୍ଟ୍ରପତି ପରାମର୍ଶ ଦେଇଥିଲେ ।


    ଉପସ୍ଥିତ ଆୟୁର୍ବେଦ ବିଶେଷଜ୍ଞମାନଙ୍କୁ ସମ୍ବୋଧିତ କରି ରାଷ୍ଟ୍ରପତି କହିଲେ ଯେ ଆଧୁନିକ ଜୀବନଶୈଳୀ ଲୋକମାନଙ୍କୁ ଦ୍ରୁତ ଗତିରେ ବିଭିନ୍ନ ପ୍ରକାର ରୋଗରେ ଆକ୍ରାନ୍ତ କରାଉଛି । ତେଣୁ ଏକ ବିକଳ୍ପ ଉପଚାର ବ୍ୟବସ୍ଥା ନିମନ୍ତେ ସମଗ୍ର ବିଶ୍ୱ ଭାରତ ଆଡ଼କୁ ଅନାଇ ରହିଛି । ଏହି କ୍ଷେତ୍ରରେ ଆୟୁର୍ବେଦର ଏକ ବିଶେଷ ଭୂମିକା ଗ୍ରହଣ କରିବାର ଅଛି । ତେଣୁ ବିଶେଷଜ୍ଞମାନେ ଆୟୁର୍ବେଦକୁ ଏଭଳି ରୋଗର ନିରାକରଣ , ଉପଚାର ଏବଂ ପରିଚାଳନାରେ ଉପଯୋଗ କରି ଦେଖାଇବା ସକାଶେ ଏହା ଏକ ଅବସର ବୋଲି ରାଷ୍ଟ୍ରପତି କହିଥିଲେ ।


    ପଣ୍ଡିତ ରାମ ନାରାୟଣ ଶର୍ମା ଜାତୀୟ ପୁରସ୍କାର ବ୍ୟବସ୍ଥା ରାମ ନାରାୟଣ ବୈଦ୍ୟ ଆୟୁର୍ବେଦ ଗବେଷଣା ଟ୍ରଷ୍ଟ ପକ୍ଷରୁ 1982 ମସିହାରେ ଆରମ୍ଭ କରାଯାଇଥିଲା । ପ୍ରତି ବର୍ଷ ଦେଶର ସୁପ୍ରତିଷ୍ଠିତ ଆୟୁର୍ବେଦ ଶାସ୍ତ୍ରୀମାନଙ୍କୁ ସମ୍ମାନିତ ଓ ପୁରସ୍କୃତ କରିବା ଏହି ସମ୍ମାନ ପ୍ରଦାନର ମୁଖ୍ୟ ଉଦ୍ଦେଶ୍ୟ । ଏହି ପୁରସ୍କାର ବାବଦକୁ ସମ୍ମାନିତ ଆୟୁର୍ବେଦ ବିଶେଷଜ୍ଞଙ୍କୁ ଦୁଇ ଲକ୍ଷ ଟଙ୍କାର ନଗଦ ରାଶି ସହ ଭଗବାନ ଧନ୍ୱନ୍ତରୀଙ୍କର ଏକ ରୌପ୍ୟ ପ୍ରତିମୂର୍ତ୍ତି ଏବଂ ଏକ ଫଳକ ପ୍ରଦାନ କରାଯାଇଥାଏ ।


    ******

    
    
    (Release ID: 1511888) Visitor Counter : 3