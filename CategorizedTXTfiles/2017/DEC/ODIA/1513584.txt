      ଜାହାଜ ଚଳାଚଳ ମନ୍ତ୍ରଣାଳୟ

      ଜଳପଥ ବିକାଶ ପାଇଁ ରୋଡମ୍ୟାପ୍
      Posted On: 18 DEC 2017 2:41PM by PIB Bhubaneshwar


    ଜାତୀୟ ଜଳପଥ ଆଇନ - 2016 ଅନୁଯାୟୀ ଦେଶର ମୋଟ 111ଟି ଜଳପଥକୁ ଜାତୀୟ ଜଳପଥ ଭାବେ ଘୋଷଣା କରାଯାଇଛି । ଏହି 111ଟି ଜଳପଥ ମଧ୍ୟରୁ ଜାତୀୟ ଜଳପଥ 1, 2 ଏବଂ 3ରେ ଯାତ୍ରୀ ଓ ପଣ୍ୟବାହୀ ଜାହାଜ ଇତି ମଧ୍ୟରେ ଚଳାଚଳ କରୁଛି । ପ୍ରଥମ ପର୍ଯ୍ୟାୟରେ 2017ରେ ଜାତୀୟ ଜଳପଥ - 4ରେ ବିକାଶ କାର୍ଯ୍ୟ ଆରମ୍ଭ ହୋଇଛି । ସମ୍ପୂର୍ଣ୍ଣ ପ୍ରକଳ୍ପ ରିପୋର୍ଟ ( DPR ) ଅନୁଯାୟୀ ଜାତୀୟ ଜଳପଥ ଗୁଡ଼ିକର ବିକାଶ କରାଯାଉଛି ।


    ଜାତୀୟ ଜଳପଥ - 5ର ବିକାଶ ପାଇଁ ପଙ୍କପାଳରୁ ପାରାଦୀପ କିମ୍ବା ଧାମରା ( ପ୍ରଥମ ପର୍ଯ୍ୟାୟ ) ମଧ୍ୟରେ ଇଞ୍ଜିନିୟରିଂ ଡିଜାଇନିଂ ସହ ଡିପିଆର ପ୍ରସ୍ତୁତି , ବ୍ୟାରେଜ ଏବଂ ଚେକଡ୍ୟାମ ନିର୍ମାଣ ପାଇଁ ଅର୍ଥ ମଞ୍ଜୁର ହୋଇଛି ।


    ଜଳମାର୍ଗ ବିକାଶ ପ୍ରକଳ୍ପ ( JMVP ) ରେ ଜାତୀୟ ଜଳପଥ - 1ରେ ହଳଦିଆ ( ଗଙ୍ଗା ) ରୁ ବାରଣାସୀ ( 1380 କିଲୋମିଟର ) ପର୍ଯ୍ୟନ୍ତ ବିକାଶ ପାଇଁ ବିଶ୍ୱ ବ୍ୟାଙ୍କ ପକ୍ଷରୁ ଆର୍ଥିକ ସହାୟତା ମିଳିଛି । ଜଳପଥରେ 1500-2000 ଟନ୍ ଓଜନର ପଣ୍ୟବାହୀ ଜାହାଜ ଜଳପଥରେ ଯେପରି ଯାତାୟାତ କରିପାରିବ ସେଥିପ୍ରତି ଲକ୍ଷ୍ୟ ରହିଛି । 2022-23 ସୁଦ୍ଧା ପ୍ରାୟ 5369 କୋଟି ଟଙ୍କା ଖର୍ଚ୍ଚର ଅଟକଳ କରାଯାଇଛି ।


    ଘୋଷିତ ହୋଇଥିବା 106ଟି ନୂତନ ଜାତୀୟ ଜଳପଥ ମଧ୍ୟରୁ 36 ଟିକୁ ପ୍ରଯୁକ୍ତିଗତ ଦୃଷ୍ଟିରୁ ସୁଗମ ଘୋଷଣା କରାଯାଇଛି । ରାଜ୍ୟସଭାରେ ଆଜି ( ସୋମବାର ) ସଡ଼କ ପରିବହନ , ରାଜମାର୍ଗ ଏବଂ ଜାହାଜ ଚଳାଚଳ ରାଷ୍ଟ୍ରମନ୍ତ୍ରୀ ମନସୁଖ୍ ଏଲ୍ ମାଣ୍ଡଭିୟ ଏକ ଲିଖିତ ପ୍ରଶ୍ନର ଉତ୍ତରରେ ଏହି ସୂଚନା ଦେଇଛନ୍ତି ।


    **********

    
    
    (Release ID: 1513584) Visitor Counter : 6