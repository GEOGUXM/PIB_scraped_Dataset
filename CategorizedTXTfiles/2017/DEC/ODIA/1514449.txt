      ପ୍ରତିରକ୍ଷା ମନ୍ତ୍ରଣାଳୟ

      ନାଭିକୀୟ ଔଷଧ ସଭାର 49ତମ ବାର୍ଷିକ ସମ୍ମିଳନୀକୁ ଉଦଘାଟନ କଲେ ପ୍ରତିରକ୍ଷା ରାଷ୍ଟ୍ରମନ୍ତ୍ରୀ ସୁଭାଷ ଭାମରେ
      Posted On: 15 DEC 2017 1:31PM by PIB Bhubaneshwar


    ପ୍ରତିରକ୍ଷା ରାଷ୍ଟ୍ରମନ୍ତ୍ରୀ ଶ୍ରୀ ସୁଭାଷ ଭାମରେ ଆଜି ଭାରତୀୟ ନାଭିକୀୟ ଔଷଧି ସଭାର 49ତମ ବାର୍ଷିକ ସମ୍ମିଳନୀକୁ ଉଦଘାଟନ କରିଛନ୍ତି ।


    ଏହି ଅବସରରେ ନିଜର ସମ୍ବୋଧନରେ ଶ୍ରୀ ଭାମରେ କହିଥିଲେ ଯେ ଚିକିତ୍ସା ବିଜ୍ଞାନରେ ପ୍ରଗତି ଫଳରେ ଜୀବନ ସ୍ତରରେ ଅନେକ ସୁଧାର ଆସିଛି । ଏହି ପ୍ରଗତି କାରଣରୁ ଜୀବନ ଆଶାରେ ବୃଦ୍ଧି , ଏ ପର୍ଯ୍ୟନ୍ତ ଅସାଧ୍ୟ ରହିଥିବା ରୋଗର ଚିକିତ୍ସା ଏବଂ ମାନବ ଶରୀରକୁ ବୁଝିବାର କ୍ଷମତାରେ ବୃଦ୍ଧି ହୋଇଛି । ସେ କହିଲେ ଯେ ଗତ କିଛି ବର୍ଷରେ ନାଭିକୀୟ ଔଷଧର ଭୂମିକାରେ ଅନେକ ପ୍ରଗତି ହୋଇଛି ।


    ଶ୍ରୀ ଭାମରେ କହିଲେ ଯେ ଡ଼ିଆରଡିଓର ଅନୁସନ୍ଧାନ ପ୍ରୟୋଗଶାଳା , ନାଭିକୀୟ ଔଷଧ ଏବଂ ସମ୍ବନ୍ଧ ବିଜ୍ଞାନ ସଂସ୍ଥା ( INMAS ) ନାଭିକୀୟ ଔଷଧର ଅନୁସନ୍ଧାନରେ ପ୍ରମୁଖ ଭୂମିକା ନିର୍ବାହ କରି ପରମାଣୁ ଉର୍ଜାର ଶାନ୍ତିପୂର୍ଣ୍ଣ ପ୍ରୟୋଗକୁ ବୃଦ୍ଧି କରୁଛି । ଇନମାସ ସବୁବେଳେ ବିକିରଣ ଏବଂ ଇମେଜିଂ ବିଜ୍ଞାନ କ୍ଷେତ୍ରରେ ଶୈକ୍ଷିକ ବିକାଶରେ ପ୍ରଭାବୀ ଭୂମିକା ନିର୍ବାହ କରିଛି । ଇନମାସର ଯୋଗଦାନ ପ୍ରତିରକ୍ଷା ମନ୍ତ୍ରଣାଳୟ ଦ୍ୱାରା ସମାଜର ହିତ ପାଇଁ ଅନୁସନ୍ଧାନ ଗତିବିଧିରେ ସହଯୋଗର ଏକ ଶ୍ରେଷ୍ଠ ଉଦାହରଣ ।


    ଡଃ ସୁଭାଷ ଭାମରେ କହିଲେ ଯେ ଇନମାସର ବୈଜ୍ଞାନିକ ନାଭିକୀୟ ଔଷଧି ସଭାର ବିଭିନ୍ନ ଗତିବିଧି ଓ ଶିକ୍ଷଣୀୟ କାର୍ଯ୍ୟକ୍ରମ , ନୀତି ନିର୍ଦ୍ଧାରଣ ଏବଂ ପ୍ରଶିକ୍ଷଣରେ ସକ୍ରିୟ ସଦସ୍ୟ । ସେ ଅନୁସନ୍ଧାନ ଏବଂ ପ୍ରଶିକ୍ଷଣ ଦ୍ୱାରା ଅଗ୍ରୀମ ନାଭିକୀୟ ଚିକିତ୍ସା ଲକ୍ଷଣ ଏବଂ ଚିକିତ୍ସା ସମ୍ବନ୍ଧୀୟ ଉପଯୋଗ ପାଇଁ ଇନମାସ ଓ ନାଭିକୀୟ ଔଷଧ ସଭା , ହସପିଟାଲ ଏବଂ ରାଷ୍ଟ୍ରୀୟ ବିଶ୍ୱବିଦ୍ୟାଳୟ ସହିତ ଉଦ୍ୟୋଗ ଏବଂ ଘରୋଇ କ୍ଷେତ୍ର ମଧ୍ୟରେ ସଂଯୋଗକୁ ଆହୁରି ଅଧିକ ସଶକ୍ତ କରିବା ଉପରେ ଜୋର ଦେଇଛନ୍ତି ।


    ସମ୍ମିଳନୀକୁ ନାଭିକୀୟ ଔଷଧି ସଭା ( ଭାରତ ) ର ଅଧ୍ୟକ୍ଷ ଡଃ ଅଂଶୁ ରଜନୀଶ ଶର୍ମା , ଅଖିଳ ଭାରତୀୟ ଆୟୁର୍ବିଜ୍ଞାନ ସଂସ୍ଥାନର ନିର୍ଦ୍ଦେଶକ ପ୍ରଫେସର ( ଡଃ ) ରଣଦୀପ ଗୁଲୋରିଆ ଏବଂ ଅନ୍ୟ ବ୍ୟକ୍ତିମାନେ ମଧ୍ୟ ସମ୍ବୋଧିତ କରିଥିଲେ ।


    **************

    
    
    (Release ID: 1514449) Visitor Counter : 5