      ଅର୍ଥ ମନ୍ତ୍ରଣାଳୟ

      ଟିକସଦାତାଙ୍କୁ ହଇରାଣ କରିଥିବା ଅଧିକାରୀଙ୍କୁ ନିଲମ୍ବନ କଲା ଆୟକର ବିଭାଗ
      Posted On: 08 DEC 2017 6:47PM by PIB Bhubaneshwar


    ଗୁଜରାଟର ସୁରେନ୍ଦ୍ର ନଗର ଜିଲ୍ଲାରେ ଜଣେ ଟିକସଦାତାଙ୍କୁ ମନ୍ଦ ଉଦ୍ଦେଶ୍ୟ ନେଇ ସମସ୍ୟାରେ ପକାଇଥିବା କାରଣରୁ ଆୟକର ଉପ ଆୟୁକ୍ତ ଶ୍ରୀ ଡି କେ ମୀନାଙ୍କ ବିରୋଧରେ ଗୁରୁତର ଅଭିଯୋଗ ହୋଇଥିଲା । ଏହି ଅଭିଯୋଗରେ ତାଙ୍କୁ କାର୍ଯ୍ୟରୁ ନିଲମ୍ବନ କରାଯାଇଛି । ଅଧିକାରୀଙ୍କ ବିରୋଧରେ ଅଭିଯୋଗ ଥିଲା ଯେ ସେ ଟିକସ ନିର୍ଦ୍ଧାରଣ ଆକଳନ ଅନୁକୁଳ ଢଙ୍ଗରେ ସମ୍ପୂର୍ଣ୍ଣ କରିବା ଲାଗି ଟିକସଦାତାଙ୍କ ଚାଟାର୍ଡ ଆକାଉଂଟାଂଟଙ୍କ ଜରିଆରେ ବେଆଇନ ଭାବେ ଅନୁଗ୍ରହ ପାଇଁ ଦାବି କରିଥିଲେ । ଦୁହିଁଙ୍କ ମଧ୍ୟରେ ଆଲୋଚନାର ଅଡିଓ ରେକର୍ଡିଂ ମଧ୍ୟ ହସ୍ତଗତ ହୋଇଥିଲା । ଏଥିରେ ଅନ୍ୟ ପ୍ରସଙ୍ଗ ବ୍ୟତୀତ ବିଭାଗୀୟ ଅଧିକାରୀଙ୍କ ଦ୍ୱାରା ମାମଲାର ସମାଧାନ ଲାଗି ଲାଂଚ ମଗାଯାଇଥିବାର ମଧ୍ୟ ଉଲ୍ଲେଖ ରହିଛି ।


    ଅଭିଯୋଗର ସତ୍ୟତା ପ୍ରମାଣ କରିବା ଲାଗି CBDTର ଦୁର୍ନୀତି ନିବାରଣ ନିର୍ଦ୍ଦେଶାଳୟର ତୁରନ୍ତ ରେକର୍ଡ ମଗାଯାଇଥିଲା । ମାମଲା ସହ ଜଡ଼ିତ ରେକର୍ଡ ଯାଞ୍ଚ କରିବା ପରେ ଗୁରୁତର ତ୍ରୁଟି ଏବଂ ଅନିୟମିତତା କରାଯାଇଥିବା ଜଣାପଡ଼ିଥିଲା । ଫଳରେ ଅଧିକାରୀଙ୍କ ବିରୋଧରେ ହୋଇଥିବା ଅଭିଯୋଗ ସମ୍ପର୍କରେ ଠୋସ ପ୍ରମାଣ ଥିବା ଜଣାପଡ଼ିଥିଲା । ମାମଲାର ଯାଞ୍ଚ ଜାରି ରହିଛି ।


    ବିଭାଗ ଏ ପ୍ରକାରର ଅନିୟମିତତା ଏବଂ ଦୁର୍ନୀତିକୁ ଆଦୌ ବରଦାସ୍ତ କରିନଥାଏ । ଯାଞ୍ଚ ବିଳମ୍ବିତ ହେବା କାରଣରୁ ଅଧିକାରୀଙ୍କୁ ନିଲମ୍ବନ କରାଯାଇଛି ।


    ****************

    
    
    (Release ID: 1513437) Visitor Counter : 3