      ଉପରାଷ୍ଟ୍ରପତିଙ୍କ ସଚିବାଳୟ

      କର୍ମ, ଜ୍ଞାନ ଏବଂ ଭକ୍ତି ଅସାଧାରଣ ଫଳ ଦେଇଥାଏ: ଉପରାଷ୍ଟ୍ରପତି
      • ଯୋଗ ପ୍ରତିଷ୍ଠାନ, ମୁମ୍ବାଇର ଶତବାର୍ଷିକ ଉତ୍ସବର ଉଦଘାଟନ କଲେ ଉପରାଷ୍ଟ୍ରପତି

      Posted On: 24 DEC 2017 5:20PM by PIB Bhubaneshwar

    ଉପରାଷ୍ଟ୍ରପତି ଶ୍ରୀ ଏମ ଭେଙ୍କେୟା ନାଇଡୁ ପ୍ରକାଶ କରିଛନ୍ତି ଯେ କର୍ମ , ଜ୍ଞାନ ଏବଂ ଭକ୍ତି ବଳରେ ଅସାଧ୍ୟ ସାଧନ କରି ହୋଇଥାଏ । ସେ ପୁନଶ୍ଚ କହିଥିଲେ ଯେ ଆଧୁନିକ ଜୀବନ ଶୈଳୀ ଜନିତ ସମସ୍ତ ସମସ୍ୟା ସମାଧାନ ପନ୍ଥା ଯୋଗ ଦର୍ଶନରେ ନିହିତ ରହିଛି । ସେ ଯୋଗ ପ୍ରତିଷ୍ଠାନ , ମୁମ୍ବାଇର ଶତବାର୍ଷିକ ଉତ୍ସବକୁ ସମ୍ବୋଧିତ କରିବା ଅବସରରେ ଏହା ପ୍ରକାଶ କରିଛନ୍ତି । ଏହି ଅବସରରେ ମହାରାଷ୍ଟ୍ର ରାଜ୍ୟପାଳ ଶ୍ରୀ ବିଦ୍ୟାସାଗର ରାଓ ଏବଂ ଅନ୍ୟାନ୍ୟ ଗଣ୍ୟମାନ୍ୟ ବ୍ୟକ୍ତି ଉପସ୍ଥିତ ଥିଲେ ।


    ଉପରାଷ୍ଟ୍ରପତି କହିଲେ ଯେ ସାମଗ୍ରୀକ ବିକାଶ ନିମନ୍ତେ ଯୋଗ ସମସ୍ତ ଦିଗରୁ ସୁଫଳ ପ୍ରଦାନ କରିଥାଏ ଏବଂ ଶାରୀରିକ , ଭାବ ପ୍ରବଣଗତ ଏବଂ ଆଧ୍ୟାତ୍ମିକ ଉନ୍ନତିର ଦିଗ ଏଥିରେ ନିହିତ ରହିଛି । ସେ ପୁନଶ୍ଚ କହିଲେ ଯେ ଯୋଗର ମୂଳ ଆଧାର ଦୁଇଟି ଶବ୍ଦରେ ରହିଛି । ଏଥି ମଧ୍ୟରୁ ଗୋଟିଏ ହେଉଛି ଯୋଗ ଏବଂ ଅନ୍ୟଟି ହେଉଛି ଏକାଗ୍ରତା । ଯୋଗ ଶାରୀରିକ ସ୍ୱାସ୍ଥ୍ୟ , ମାନସିକ ସନ୍ତୁଳତା ଏବଂ ଶାନ୍ତିକୁ ସଂଯୁକ୍ତ କରିବା ସହ ଏକାଗ୍ରତାକୁ ଦୃଢ଼ କରିଥାଏ ଏବଂ ଧ୍ୟାନକୁ କେନ୍ଦ୍ରିଭୂତ କରିଥାଏ । ଉପରାଷ୍ଟ୍ରପତି କହିଲେ ଯେ ମାନବ ଜୀବନ ବିକାଶ କ୍ଷେତ୍ରରେ ଯୋଗ ବିଜ୍ଞାନର ପ୍ରଭାବ ଆହୁରି ଗଭୀର ହୋଇଛି । ସେ ମଧ୍ୟ ଧ୍ୟାନ , ଏକାଗ୍ରତା ଏବଂ ସୁସ୍ଥ ଚିନ୍ତାଧାରା ଉପରେ ଗୁରୁତ୍ୱାରୋପ କରିଥିଲେ । ଧ୍ୟାନର ଶାନ୍ତ ମୁହୂର୍ତ୍ତରେ ଆମେ ନୈତିକ ନିଷ୍ପତି ନେବାରେ ସମର୍ଥନ ହୋଇଥାଉ ବୋଲି ସେ କହିଥିଲେ ।


    ଉପରାଷ୍ଟ୍ରପତି କହିଲେ ଯେ ଏହି ବିଶ୍ୱରେ ଶାନ୍ତି ଏବଂ ସମ୍ପ୍ରିତିର ଆଧାରଶୀଳା ହେଉଛି ନୈତିକତା । ଅହିଂସା , ସତ୍ୟବାଦିତା , ଚୌର୍ଯ୍ୟହୀନତା , ବିଶ୍ୱସନୀୟତା ଏବଂ ନିର୍ଲୋଭତା ଭଳି ନୈତିକତା ଆଧାରଭୂତ ଯୋଗ ଦର୍ଶନର ଅଂଶବିଶେଷ ସାରା ବିଶ୍ୱ ପାଇଁ ଗ୍ରହଣୀୟ ।


    ଉପରାଷ୍ଟ୍ରପତି କହିଲେ ଯେ ଯୋଗ ଦର୍ଶନ ମନ , ବାଣୀ ଏବଂ ଶରୀରର ପବିତ୍ରତା , ସନ୍ତୋଷ , ଅନ୍ୟମାନଙ୍କୁ ଗ୍ରହଣ କରିବା , ଅଧ୍ୟବସାୟ , ସ୍ୱାଧ୍ୟାୟ , ଆତ୍ମ ବିଶ୍ଳେଷଣ ଏବଂ ଆତ୍ମ ଏକାଗ୍ରତା ଉପରେ ଗୁରୁତ୍ୱାରୋପ କରିଥାଏ । ସେ ପୁନଶ୍ଚ କହିଥିଲେ ଯେ ଯୋଗର ଅନ୍ୟ ଦିଗ ହେଉଛି ଆସନ , ପ୍ରାଣାୟାମ , ନିଗ୍ରହ , ଏକାଗ୍ରତା , ଧ୍ୟାନ ଏବଂ ମୁକ୍ତି । ଯୋଗ ଦର୍ଶନର ଏହି ଦିଗଗୁଡ଼ିକ ସ୍ପଷ୍ଟ ଭାବେ ଶାରୀରିକ ଏବଂ ଆଧ୍ୟାତ୍ମିକ ଆବଶ୍ୟକତାକୁ ପୂରଣ କରିଥା ’ ନ୍ତି ଏବଂ ଏହି ଅନ୍ତର୍ଦ୍ଦୁଷ୍ଟି ଅତ୍ୟନ୍ତ ବିଶେଷ , ବ୍ୟାପକ ଏବଂ ପ୍ରୟୋଗାତ୍ମକ ମଧ୍ୟ ।


    ************

    
    
    (Release ID: 1514762) Visitor Counter : 4