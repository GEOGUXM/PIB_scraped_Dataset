      ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି

      ଉତ୍ତର-ପୂର୍ବାଂଚଳର ଶିଳ୍ପ ୟୁନିଟ(ସିକ୍କିମ ସମେତ)ଗୁଡ଼ିକୁ ପୁଞ୍ଜିନିବେଶ ସବସିଡି ପ୍ରଦାନ ପ୍ରସ୍ତାବକୁ କ୍ୟାବିନେଟର ଅନୁମୋଦନ
      Posted On: 15 DEC 2017 7:49PM by PIB Bhubaneshwar


    ସିକ୍କିମ ସମେତ ଉତ୍ତର - ପୂର୍ବାଂଚଳ ( ଏନଇଆର ) ରେ ଥିବା 4ଟି ଶିଳ୍ପ ୟୁନିଟକୁ 264.67 କୋଟି ଟଙ୍କାର ପୁଞ୍ଜି ନିବେଶ ସବସିଡି ଯୋଗାଇ ଦିଆଯିବ । ଉତ୍ତର - ପୂର୍ବ ଶିଳ୍ପ ନିବେଶ ଏବଂ ପ୍ରୋତ୍ସାହନ ନୀତି ( ଏନଇଆଇଆଇପିପି ) , 2007 ଅଧୀନ ପୁଞ୍ଜି ନିବେଶ ସବସିଡି ଯୋଜନାରେ ଏହି ସବସିଡି ଯୋଗାଇ ଦେବା ପ୍ରସ୍ତାବକୁ ଆଜି ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ ଅର୍ଥନୈତିକ ବ୍ୟାପାର ସଂକ୍ରାନ୍ତ କେନ୍ଦ୍ର କ୍ୟାବିନେଟ କମିଟି ବୈଠକରେ ଅନୁମୋଦନ ମିଳିଛି ।


    ସିସିଇଏ ମଧ୍ୟ ପୁଞ୍ଜି ନିବେଶ ସବସିଡି ଦାବିଗୁଡ଼ିକର ଅନୁମୋଦନ ଲାଗି ଆର୍ଥିକ କ୍ଷମତା ସଂଶୋଧନକୁ ମଞ୍ଜୁରି ପ୍ରଦାନ କରିଛନ୍ତି ଯାହାକୁ ଏଣିକି ବାଣିଜ୍ୟ ଏବଂ ଶିଳ୍ପ ମନ୍ତ୍ରଣାଳୟ ଅନୁମୋଦନ କରିବେ । ଏହାଦ୍ୱାରା ଦାବି ମାମଲାଗୁଡ଼ିକର ତୁରନ୍ତ ସମାଧାନ ହୋଇପାରିବ ।


    ଶିଳ୍ପ ୟୁନିଟଗୁଡ଼ିକୁ ଏହି ସବସିଡି ଅନୁମୋଦନ ଦ୍ୱାରା କାର୍ଯ୍ୟକ୍ଷମ ଥିବା ୟୁନିଟଗୁଡ଼ିକୁ ପ୍ରୋତ୍ସାହନ ରାଶି ମିଳିବା ସହିତ ଉତ୍ତର - ପୂର୍ବାଂଚଳ ରାଜ୍ୟଗୁଡ଼ିକରେ ନିବେଶ ଲାଗି ବର୍ତ୍ତମାନର ନିବେଶକ ଏବଂ ସମ୍ଭାବ୍ୟ ନିବେଶକଙ୍କ ମଧ୍ୟରେ ଆତ୍ମବିଶ୍ୱାସ ମଧ୍ୟ ବୃଦ୍ଧି ପାଇବ ।


    ଉତ୍ତର ପୂର୍ବାଂଚଳରେ ଶିଳ୍ପାୟନକୁ ପ୍ରୋତ୍ସାହନ ଦେବା ଲାଗି ଭାରତ ସରକାର ଏହି ଯୋଜନାକୁ କାର୍ଯ୍ୟକାରୀ କରୁଛନ୍ତି ।


    **********

    
    
    (Release ID: 1513908) Visitor Counter : 3