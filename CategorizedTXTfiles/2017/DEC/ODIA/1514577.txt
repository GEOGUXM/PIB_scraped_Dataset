      ଉପରାଷ୍ଟ୍ରପତିଙ୍କ ସଚିବାଳୟ

      ପାକିସ୍ତାନ କୁଳଭୂଷଣ ଯାଦବଙ୍କ ପରିବାର ସହ ଅମାନବୀୟ ବ୍ୟବହାର କରିଛି: ଉପରାଷ୍ଟ୍ରପତି
      Posted On: 27 DEC 2017 12:31PM by PIB Bhubaneshwar


    ଉପରାଷ୍ଟ୍ରପତି ଶ୍ରୀ ଏମ ଭେଙ୍କେୟା ନାଇଡୁ ପ୍ରକାଶ କରିଛନ୍ତି ଯେ ଶ୍ରୀ କୁଳଭୂଷଣ ଯାଦବଙ୍କ ପରିବାର ସହ ତାଙ୍କ ସାକ୍ଷାତ ଅବସରରେ ପାକିସ୍ତାନର ବ୍ୟବହାର ଅତ୍ୟନ୍ତ ଅମାନବୀୟ ଥିଲା ଏବଂ ଏହା ଫଳରେ ଭାରତବାସୀଙ୍କ ଭାବନାରେ ଆଘାତ ଲାଗିଛି । ସେ ଆମେରିକାର ହାବାର୍ଡ , ଷ୍ଟାନଫୋର୍ଡ ଏବଂ ଏମଆଇଟି ସଂସ୍ଥାନର 17 ସଦସ୍ୟ ବିଶିଷ୍ଟ ଶିକ୍ଷକ ଏବଂ ଛାତ୍ର ଦଳମାନଙ୍କ ସହ କଥାବାର୍ତ୍ତା ସମୟରେ ଏହା ପ୍ରକାଶ କରିଛନ୍ତି ।


    40 ମିନିଟର ବାର୍ତ୍ତାଳାପ ସମୟରେ ଶ୍ରୀ ନାଇଡୁ ଭାରତର ଶକ୍ତି , ଅବସର ଏବଂ ଆହ୍ୱାନ ସମ୍ବନ୍ଧୀୟ ପ୍ରଶ୍ନର ଜବାବ ଦେଇଥିଲେ । ସେ କହିଲେ ଯେ ଭାରତ ବିଶ୍ୱର ଏକ ଶକ୍ତି ଭାବେ ଉଭା ହେଉଛି ।


    ଶ୍ରୀ ନାଇଡୁ କହିଲେ ଯେ ଭାରତ ସବୁ ଦେଶର ଲାଭ ପାଇଁ କ୍ଷେତ୍ରରେ ଶାନ୍ତି ଚାହୁଁଛି , ମାତ୍ର କିଛି ଦେଶ ଭିନ୍ନ ଦୃଷ୍ଟିକୋଣ ରଖୁଛନ୍ତି । ସେ କହିଲେ ଯେ ପାକିସ୍ତାନ ଅଧିକାରୀମାନେ ଜବରଦସ୍ତି ଶ୍ରୀ କୁଳଭୂଷଣ ଯାଦବଙ୍କ ପତ୍ନୀଙ୍କ ମଙ୍ଗଳସୂତ୍ର କାଢ଼ିଥିଲେ , ଯାହା ଫଳରେ ଭାରତବାସୀଙ୍କ ଭାବନାରେ ଆଘାତ ଲାଗିଛି । ଏପରି କରି ପାକିସ୍ତାନ ନିଜ ସହିତ ହିଁ ଖରାପ କରିଛି । ଉପରାଷ୍ଟ୍ରପତି କହିଲେ ଯେ ଭାରତର ମତଦାତା ମତଦାନ ସମୟରେ ପରିପକ୍ୱତାର ପରିଚୟ ଦେଇଥା ’ ନ୍ତି , ଯାହାକି 1977 ଜରୁରିକାଳୀନ ପରିସ୍ଥିତି ବିରୋଧରେ ବ୍ୟକ୍ତିଗତ ସ୍ୱତନ୍ତ୍ରତା କ୍ଷେତ୍ରରେ ନଜର ଆସିଥାଏ । ସେ କହିଲେ ଯେ ଦୀର୍ଘ ସମୟ ପରେ କେନ୍ଦ୍ରରେ ଏକକ ଦଳର ସତ୍ତା ଆସିଛି । ଏହା ପୂର୍ବରୁ ମେଣ୍ଟ ସରକାର ଶାସନରେ ଥିଲେ । ମାତ୍ର 2014 ରେ ପୂର୍ଣ୍ଣ ବହୁମତ ସହିତ ସରକାର ଶାସନ କ୍ଷେତ୍ରକୁ ଆସିଛନ୍ତି ।


    ଶ୍ରୀ ନାଇଡୁ କହିଲେ ଯେ ଆକାଂକ୍ଷୀ ଭାରତ ବିକାଶ ଏବଂ ସୁଧାର ପକ୍ଷରେ ରହିଛି ଏବଂ ବର୍ତ୍ତମାନ ସରକାର ଏହି ଦିଗରେ ପଦକ୍ଷେପ ଗ୍ରହଣ କରିଛନ୍ତି । ବସ୍ତୁ ଏବଂ ସେବା କର ତଥା ବିମୁଦ୍ରାକରଣ ଏହି ବିଷୟକୁ ପ୍ରମାଣିତ କରୁଛି ।


    ବିଶ୍ୱ ରାଜନୀତିରେ ଭାରତର ଭୂମିକା ସହିତ ସମ୍ବନ୍ଧିତ ଏକ ପ୍ରଶ୍ନର ଜବାବରେ ଶ୍ରୀ ନାଇଡୁ କହିଲେ ଯେ ଭାରତ ପ୍ରାଚୀନତମ ସଭ୍ୟତାମାନଙ୍କ ମଧ୍ୟରୁ ଅନ୍ୟତମ ଏବଂ ବିଦେଶୀ ଆକ୍ରମଣ ପୂର୍ବରୁ ବିଦେଶୀ ସଫଳ ଘରୋଇ ଉତ୍ପାଦରେ ଭାରତର ଯୋଗଦାନ ଶତକଡା 27 ପ୍ରତିଶତ ଥିଲା । ଭାରତ ଏକାଧିକବାଦ ଉପରେ ବିଶ୍ୱାସ କରେନାହିଁ ଏବଂ ସେ ଏପରି ନୀତିର ପାଳନ କରେ ଯାହାକି ନିଜ ନାଗରିକମାନଙ୍କ ସହ ଅନ୍ୟ ଦେଶମାନଙ୍କ ପାଇଁ ମଧ୍ୟ ହିତକାରୀ ।


    *************

    
    
    (Release ID: 1514577) Visitor Counter : 4