      ଅର୍ଥ ମନ୍ତ୍ରଣାଳୟ

      ଡିସେମ୍ବର 25, 2017 ସୁଦ୍ଧା ମୋଟ ଜିଏସଟି ସଂଗ୍ରହ 80,808 କୋଟି
      Posted On: 26 DEC 2017 7:00PM by PIB Bhubaneshwar


    ଜିଏସଟି ଅନ୍ତର୍ଗତ ମୋଟ ରାଜସ୍ୱ ସଂଗ୍ରହ : 2017 ଡିସେମ୍ବର ମାସର ମୋଟ ଜିଏସଟି ସଂଗ୍ରହ 25 ଡିସେମ୍ବର 2017 ସୁଦ୍ଧା 80 , 808 କୋଟି ଟଙ୍କା ରହିଥିବା ଜଣାପଡ଼ିଛି । 25 ଡିସେମ୍ବର ସୁଦ୍ଧା ଜିଏସଟି ଅନ୍ତର୍ଗତ 99.01 ଲକ୍ଷ ଟିକସଦାତାଙ୍କ ପଞ୍ଜୀକରଣ କରାଯାଇଛି । ଏମାନଙ୍କ ମଧ୍ୟରୁ 16.60 ଲକ୍ଷ କମ୍ପୋଜିସନ ଡିଲର ଅଛନ୍ତି , ଯେଉଁମାନଙ୍କର ପ୍ରତ୍ୟେକ ତିନି ମାସରେ ରିଟର୍ଣ୍ଣ ଜମା କରିବାର ଆବଶ୍ୟକତା ରହିଛି । 25 ଡିସେମ୍ବର ପର୍ଯ୍ୟନ୍ତ ନଭେମ୍ବର ମାସ ଲାଗି 53.06 ଲକ୍ଷ ରିଟର୍ଣ୍ଣ ଜମା କରାଯାଇଛି ।


    ରାଜ୍ୟଗୁଡ଼ିକର ରାଜସ୍ୱ : 2017 ଡିସେମ୍ବର ମାସ(25 ଡିସେମ୍ବର) ଲାଗି ଜିଏସଟି ଅନ୍ତର୍ଗତ ସଂଗୃହିତ ରାଜସ୍ୱ 80 , 808 କୋଟି ଟଙ୍କା ମଧ୍ୟରୁ 13 , 089 କୋଟି ଟଙ୍କାର ସିଜିଏସଟି , 18,650 କୋଟି ଟଙ୍କା ଏସଜିଏସଟି , 41 , 270 କୋଟି ଟଙ୍କା ଆଇଜିଏସଟି ତଥା 7 , 798 କୋଟି ଟଙ୍କା କ୍ଷତିପୂରଣ ସେସ ଆକାରରେ ସଂଗ୍ରହ କରାଯାଇଛି । ଏହାବ୍ୟତୀତ 10 , 348 କୋଟି ଟଙ୍କାକୁ ଆଇଜିଏସଟିରୁ ସିଜିଏସଟି ଆକାଉଂଟକୁ ସ୍ଥାନାନ୍ତର କରାଯାଉଛି । ସେହିପରି 2017 ଡିସେମ୍ବର ମାସ ଲାଗି (25 ଡିସେମ୍ବର ସୁଦ୍ଧା) ସିଜିଏସଟି ଏବଂ ଏସଜିଏସଟିର ମୋଟ ସଂଗ୍ରହ ସେଟଲମେଂଟ ଦ୍ୱାରା ସ୍ଥାନାନ୍ତର ପରେ ଯଥାକ୍ରମେ 23 , 437 କୋଟି ଟଙ୍କା ଏବଂ 33 , 138 କୋଟି ଟଙ୍କା ଅଟେ ।


    **********

    
    
    (Release ID: 1515106) Visitor Counter : 4