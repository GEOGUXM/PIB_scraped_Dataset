      ପ୍ରତିରକ୍ଷା ମନ୍ତ୍ରଣାଳୟ

      ଏସକେ ଚୌରାସିଆ ଆୟୁଧ ନିର୍ମାଣ ବୋର୍ଡର ମହାନିର୍ଦ୍ଦେଶକ ଏବଂ ଅଧ୍ୟକ୍ଷ ନିଯୁକ୍ତ
      Posted On: 01 DEC 2017 5:42PM by PIB Bhubaneshwar


    ଶ୍ରୀ ସୁନୀଲ କୁମାର ଚୌରାସିଆଙ୍କୁ 2017 ଡିସେମ୍ବର 1 ରେ IOFS ର ନୂତନ ମହାନିର୍ଦ୍ଦେଶକ ଏବଂ ଆୟୁଧ ନିର୍ମାଣ ବୋର୍ଡ ( DGOF ) ର ଅଧ୍ୟକ୍ଷ ନିଯୁକ୍ତ କରାଯାଇଛି । ଏହା ପୂର୍ବରୁ ସେ ଆୟୁଧ ନିର୍ମାଣ ତଥା ସାମଗ୍ରୀ ଏବଂ କଳକବଜା ବିଭାଗର କାର୍ଯ୍ୟଭାର ଦାୟିତ୍ୱରେ ଥିଲେ ।


    ଜବଲପୁରରୁ ଇଞ୍ଜିନିୟରିଂରେ ସ୍ନାତକ ଡିଗ୍ରୀ ହାସଲ କରିବା ପରେ ସେ ଆଇଆଇଟି ଖଡଗପୁରରୁ ସ୍ନାତକୋତ୍ତର ଡିଗ୍ରୀ ହାସଲ କରିଥିଲେ ଏବଂ ଏହାପରେ ଶ୍ରୀ ଚୌରାସିଆ 1981 ରେ ଭାରତୀୟ ଆୟୁଧ ନିର୍ମାଣ ସେବାରେ ଯୋଗଦେଇଥିଲେ ।


    ଭାରତ ସରକାର ଏମବିଏ କରିବା ପାଇଁ ତାଙ୍କୁ ସଂଯୁକ୍ତ ଗଣରାଜ୍ୟକୁ ପଠାଇଥିଲା । ଏହାପରେ ଶ୍ରୀ ଚୌରାସିଆ ସେବାକାଳୀନ ପ୍ରଶିକ୍ଷଣ ସମୟରେ ଭାରତୀୟ ଲୋକ ପ୍ରଶାସନ ସଂସ୍ଥାନ ନୂଆଦିଲ୍ଲୀରେ ଥିଲେ ଏବଂ ସେଠାରେ ତାଙ୍କୁ ଏମଫିଲ ଡିଗ୍ରୀ ପ୍ରଦାନ କରାଯାଇଥିଲା ।


    ଆୟୁଧ ନିର୍ମାଣ ସଙ୍ଗଠନରେ ନିଜର ସେବାକାଳ ସମୟରେ ସେ ଉତ୍ପାଦନ ତଥା ପରିଚାଳନା ପ୍ରବନ୍ଧନ ଶାସ୍ତ୍ର ତଥା ଗୋଳା ବାରୁଦ ନିର୍ମାଣରେ ଅନେକ ଉନ୍ନତ ତଥା ବିବିଧ ଅନୁଭବ ହାସଲ କରିଥିଲେ । ସେ ସରକାରୀ କାର୍ଯ୍ୟରେ ବିଶ୍ୱବ୍ୟାପୀ ବ୍ୟାପକ ଭ୍ରମଣ କରିଥିଲେ । ଶ୍ରୀ ଚୌରାସିଆଙ୍କୁ 1992 ରୁ 1997 ପର୍ଯ୍ୟନ୍ତ ଭାରତ ସରକାର ଉପସଚିବ ଭାବେ ଏବଂ ଏହାପରେ ପ୍ରତିରକ୍ଷା ମନ୍ତ୍ରଣାଳୟରେ ନିର୍ଦ୍ଦେଶକ ଭାବେ କାମ କରିବା ପାଇଁ ଚୟନ କରିଥିଲା । 2002 ରୁ 2005 ପର୍ଯ୍ୟନ୍ତ ସେ ଏକ ସାର୍ବଜନୀନ କ୍ଷେତ୍ରର ପ୍ରମୁଖ କାର୍ଯ୍ୟକର୍ତ୍ତା ଥିଲେ । 2005 ରୁ 2008 ପର୍ଯ୍ୟନ୍ତ ସେ କେନ୍ଦ୍ରୀୟ ଭିଜିଲାନ୍ସ ଆୟୋଗରେ ବିଭାଗୀୟ ଯାଞ୍ଚ ନିର୍ଦ୍ଦେଶକ ଏବଂ ଆୟୁକ୍ତ ପଦର କାର୍ଯ୍ୟଭାର ସମ୍ଭାଳିଥିଲେ । ଆୟୁଧ ନିର୍ମାଣ ବୋର୍ଡର ସଦସ୍ୟ ରୂପରେ କାର୍ଯ୍ୟଭାର ସମ୍ଭାଳିବା ପୂର୍ବରୁ ସେ ତିରଚୀରେ ହେଭି ଆଲୟ ପେନିଟ୍ରେଟର ପ୍ରକଳ୍ପର ମହାପ୍ରବନ୍ଧକ ତଥା ଆୟୁଧ ନିର୍ମାଣ ବୋର୍ଡ , କାନପୁରର ବରିଷ୍ଠ ମହାପ୍ରବନ୍ଧକ ଥିଲେ ।


    ଶ୍ରୀ ଚୌରାସିଆ ସମସ୍ୟାଗୁଡ଼ିକର ସାମନା କରିବା ଏବଂ ଏହାର ବ୍ୟବହାରିକ ସମାଧାନ ବାହାର କରିବା ନେଇ ପ୍ରସିଦ୍ଧ ଥିଲେ । ସେ ଭାରତରେ ପରିବର୍ତ୍ତିତ ପ୍ରତିରକ୍ଷା ଉତ୍ପାଦନ ପରିଦୃଶ୍ୟର ବହୁତ ବଡ ପ୍ରଶଂସକ ଥିଲେ । ପ୍ରତିରକ୍ଷା ଉତ୍ପାଦନରେ ଶତକଡା 100 ପ୍ରତିଶତ ଏଫଡିଆଇ ଅନୁମତି ଫଳରେ ନୂତନ ଦେଶୀ ଏବଂ ଅନ୍ତଃରାଷ୍ଟ୍ରୀୟ ନିବେଶକ ଆଗକୁ ଆସିପାରିଛନ୍ତି ।


    ପୁନଶ୍ଚ ଶ୍ରୀ ଚୌରାସିଆଙ୍କର ମଧ୍ୟ ବିଶ୍ୱାସ ରହିଛି ଯେ ପ୍ରତ୍ୟେକ ଆହ୍ୱାନ ଅନେକ ଅବସର ପ୍ରଦାନ କରିଥାଏ । ପରିବର୍ତ୍ତିତ ରକ୍ଷା ଉତ୍ପାଦନ ପରିବେଶର ଅତ୍ୟଧିକ ଲାଭ ଉଠେଇବା ଉଦ୍ଦେଶ୍ୟରେ ଆୟୁଧ ନିର୍ମାଣ ବୋର୍ଡ ‘ ଅନୁସନ୍ଧାନ ଏବଂ ବିକାଶ ’ ଉପରେ ଅତ୍ୟଧିକ ଧ୍ୟାନ କେନ୍ଦ୍ରିତ କରିଛି । ସାର୍ବଜନୀନ ତଥା ଘରୋଇ ନିର୍ମାଣକାରୀମାନଙ୍କ ସହିତ ସହଯୋଗ ବୃଦ୍ଧି କରିବା ହେଉଛି ଆୟୁଧ ନିର୍ମାଣ ବୋର୍ଡର ମୂଳ ମନ୍ତ୍ର । 200 ବର୍ଷ ପୁରୁଣା ସଂଗଠନ ଅନୁସନ୍ଧାନ ଏବଂ ବିକାଶର ପ୍ରମୁଖ କ୍ଷେତ୍ର ଚୟନ କରିଛି ଏବଂ ସେହି ଅନୁଯାୟୀ ଅନେକ ପ୍ରକଳ୍ପ ଉପରେ କାମ କରୁଛି ।


    **************

    
    
    (Release ID: 1511740) Visitor Counter : 4