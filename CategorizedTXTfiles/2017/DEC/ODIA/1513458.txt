      ଅର୍ଥ ମନ୍ତ୍ରଣାଳୟ

      କଳାଧନ ବିରୋଧରେ ଡିଆରଆଇର ଚଢ଼ାଉ : ପ୍ରାୟ 50 କୋଟି ଟଙ୍କାର ଅଚଳ ନୋଟ ଜବତ
      Posted On: 10 DEC 2017 7:24PM by PIB Bhubaneshwar


    କେନ୍ଦ୍ର ସରକାରଙ୍କ ପ୍ରମୁଖ ଗୁଇନ୍ଦା ସଂସ୍ଥା ରାଜସ୍ୱ ଗୁଇନ୍ଦା ନିର୍ଦ୍ଦେଶାଳୟ ( DRI ) ପକ୍ଷରୁ ଗୁଜରାଟର ଭରୁଚ ସହରରେ ଚଢ଼ାଉ କରାଯାଇ ଏକ କାର୍ଯ୍ୟାଳୟ ପରିସରରୁ 48.91 କୋଟି ଟଙ୍କା ଜବତ କରାଯାଇଛି । ଏହି ଟଙ୍କା ଅଚଳ ହୋଇଯାଇଥିବା 5 ଶହ ଏବଂ 1 ହଜାର ଟଙ୍କା ବୋଲି ଜଣାପଡ଼ିଛି ।


    ଡିଆରଆଇ ସୁରତର ଅଧିକାରୀମାନେ ଗୁଇନ୍ଦା ସୂଚନା ମିଳିବା ପରେ ସିଜିଏସଟି ବଦୋଦରା - 2ର ଅଧିକାରୀମାନଙ୍କ ସହିତ ମିଶି ଭରୁଚର ଜିଆଇଡିସି ପନୋଲୀ ସ୍ଥିତ ଯମୁନା ବିଲ୍ଡିଂ ମ୍ୟାଟେରିଆଲର କାର୍ଯ୍ୟାଳୟରେ ଚଢ଼ାଉ କରିଥିଲେ । ସେଠାରୁ 48 କୋଟି 90 ଲକ୍ଷ ଏବଂ 96 ହଜାର ଟଙ୍କା ମୂଲ୍ୟର 500 ଏବଂ 1 ହଜାର ଟଙ୍କିଆ ନୋଟ ଜବତ କରିଥିଲେ ।


    ନିକଟରେ ଅଧିସୂଚିତ କରାଯାଇଥିବା ବିନିର୍ଦ୍ଦିଷ୍ଟ ବ୍ୟାଙ୍କ ନୋଟ ( ଉତ୍ତରଦାୟିତ୍ୱର ପରିସମାପ୍ତି ) 2017 ଅନ୍ତର୍ଗତ ଅନୁଚ୍ଛେଦ 7 ଅଧୀନ 5 ଖଣ୍ଡର ଉଲ୍ଲଙ୍ଘନ ବ୍ୟବସ୍ଥା ଅନୁଯାୟୀ ଏହି ମାମଲାରେ 10 ହଜାର ଟଙ୍କା ପର୍ଯ୍ୟନ୍ତ କିମ୍ବା ଉଲ୍ଲଙ୍ଘନ ଅର୍ଥରାଶିର 5 ଗୁଣ ଅଧିକ ଅର୍ଥଦଣ୍ଡ ଲାଗୁ କରାଯାଇପାରେ ।


    ଏହି ମାମଲାରେ ଡିଆରଆଇ ଦ୍ୱାରା ଜବତ ମୋଟ ଅର୍ଥରାଶି 49 କୋଟି ହୋଇଥିବା କାରଣରୁ ଦଣ୍ଡର ପରିମାଣ 245 କୋଟି ପର୍ଯ୍ୟନ୍ତ ହେବ ବୋଲି ଆଶା କରାଯାଉଛି । ଯାଞ୍ଚରେ ପଦାକୁ ଆସୁଥିବା ଲୋକମାନଙ୍କୁ ପଚରାଉଚରା ମଧ୍ୟ କରାଯିବ ଏବଂ ଏହାର ଦୂରଗାମୀ ପ୍ରଭାବ ପଡ଼ିପାରେ ।


    ***********

    
    
    (Release ID: 1513458) Visitor Counter : 3