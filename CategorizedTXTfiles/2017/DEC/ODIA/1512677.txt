      ଅର୍ଥ ମନ୍ତ୍ରଣାଳୟ

      ରିଜର୍ଭ ବ୍ୟାଙ୍କ ଗଭର୍ଣ୍ଣର ଡ. ଉର୍ଜିତ ପଟେଲଙ୍କୁ ଭେଟିଲେ ପଞ୍ଚଦଶ ଅର୍ଥ ଆୟୋଗ ଅଧ୍ୟକ୍ଷ ଶ୍ରୀ ଏନ କେ ସିଂ
      ଆୟୋଗର ବିସ୍ତୃତ କାର୍ଯ୍ୟକୁ ସମ୍ପୂର୍ଣ୍ଣ କରିବା ଲାଗି ଆରବିଆଇ ଦ୍ୱାରା ବୈଷୟିକ ଏବଂ ଅନ୍ୟ ସହାୟତା ବିଷୟରେ ଚର୍ଚ୍ଚା

      Posted On: 07 DEC 2017 8:32PM by PIB Bhubaneshwar

    ପଞ୍ଚଦଶ ଅର୍ଥ ଆୟୋଗର ଅଧ୍ୟକ୍ଷ ଶ୍ରୀ ଏନ କେ ସିଂ ଆଜି ମୁମ୍ବାଇରେ ରିଜର୍ଭ ବ୍ୟାଙ୍କ ଗଭର୍ଣ୍ଣର ଡ . ଉର୍ଜିତ ପଟେଲଙ୍କୁ ଭେଟିଥିଲେ । ବିଚାର - ବିମର୍ଷ କରିବା ସମୟରେ ଦୁହେଁ ଆୟୋଗର ବିସ୍ତୃତ କାର୍ଯ୍ୟ ସମ୍ପାଦନ କରିବା ଲାଗି ଆରବିଆଇ ଦ୍ୱାରା ଦିଆଯାଇପାରୁଥିବା ବୈଷୟିକ ଏବଂ ଅନ୍ୟ ସହାୟତା ବିଷୟରେ ଆଲୋଚନା କରିଥିଲେ ।


    ରିଜର୍ଭ ବ୍ୟାଙ୍କ ନିକଟରେ ସମ୍ପୂର୍ଣ୍ଣ ଆର୍ଥିକ ସହାୟତା ସହ ଜଡ଼ିତ ବ୍ୟାପାରର ତଥ୍ୟ ଏବଂ ବୈଷୟିକ ବିଶେଷତ୍ୱ ରହିଛି । ରିଜର୍ଭ ବ୍ୟାଙ୍କର ରାଜ୍ୟ ଆର୍ଥିକ ଡିଭିଜନ ଦୀର୍ଘ ସମୟ ଧରି ରାଜ୍ୟର ଆର୍ଥିକ ସ୍ଥିତି ବିଷୟରେ ସୂଚନା ଦେବାର ସମୃଦ୍ଧ ଭଣ୍ଡାର ଭାବେ କାର୍ଯ୍ୟ କରିଆସୁଛି । ଶ୍ରୀ ସିଂହ କହିଥିଲେ ଯେ ଆୟୋଗକୁ ରିଜର୍ଭ ବ୍ୟାଙ୍କର ବିଶ୍ଳେଷାତ୍ମକ ଏବଂ କ୍ଷେତ୍ର ସମ୍ବନ୍ଧୀୟ ଜ୍ଞାନରୁ ଏହି ବିଶେଷ କ୍ଷେତ୍ର ଯଥେଷ୍ଟ ଲାଭ ମିଳିବ । ରିଜର୍ଭ ବ୍ୟାଙ୍କ ବିଶ୍ଳେଷାତ୍ମକ ପତ୍ର ପ୍ରସ୍ତୁତ କରିବାରେ ଏବଂ କେତେକ ଜଟିଳ ପ୍ରସଙ୍ଗର ବିଶ୍ଳେଷଣ କରିବାରେ ଆୟୋଗକୁ ସହାୟତା କରିପାରେ । ଆୟୋଗ ନିଜ କାର୍ଯ୍ୟ ସମ୍ପାଦନ କରିବାରେ ଏହାର ଆବଶ୍ୟକତା ଲୋଡ଼ି ପାରନ୍ତି ବୋଲି ଶ୍ରୀ ସିଂହ କହିଥିଲେ ।


    ପଞ୍ଚଦଶ ଅର୍ଥ ଆୟୋଗଙ୍କ ସଚିବ ଶ୍ରୀ ଅରବିନ୍ଦ ମେହେଟା ଏହି ବୈଠକରେ ଉପସ୍ଥିତ ଥିଲେ ।


    ************

    
    
    (Release ID: 1512677) Visitor Counter : 5