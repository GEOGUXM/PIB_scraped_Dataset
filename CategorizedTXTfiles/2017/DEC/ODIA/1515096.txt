      ପରିବେଶ ଓ ଜଙ୍ଗଲ ମନ୍ତ୍ରଣାଳୟ

      ପ୍ରଦୂଷଣକାରୀ ଶିଳ୍ପସଂସ୍ଥାଗୁଡ଼ିକୁ ବନ୍ଦ କରାଯିବ
      Posted On: 22 DEC 2017 6:48PM by PIB Bhubaneshwar


    କେନ୍ଦ୍ରୀୟ ପ୍ରଦୂଷଣ ନିୟନ୍ତ୍ରଣ ବୋର୍ଡ଼ ( CPCB ) ପକ୍ଷରୁ ପ୍ରଦୂଷଣକାରୀ ଶିଳ୍ପସଂସ୍ଥାମାନେ ନିର୍ଗତ କରୁଥିବା ପ୍ରଦୂଷଣ ସୃଷ୍ଟିକାରୀ ବର୍ଯ୍ୟ ଏବଂ ସେମାନେ ସରକାରଙ୍କ ଦ୍ୱାରା ନିର୍ଦ୍ଧାରିତ ମାନକୁ ନିଭଳି ଭାବେ ପାଳନ କରୁଛନ୍ତି ସେ ସଂପର୍କରେ କ୍ଷେତ୍ର ପରିଦର୍ଶନ ଓ ନିରୀକ୍ଷଣ କରାଯାଉଛି । ଶିଳ୍ପସଂସ୍ଥାମାନେ ପାଳନ କରୁଥିବା ନିୟମାବଳୀ ଏବଂ ବାସ୍ତବ ସ୍ଥିତି ଆଧାରରେ ଯେଉଁସବୁ ଶିଳ୍ପସଂସ୍ଥାମାନେ ଏହି ନିୟମକୁ ଭଙ୍ଗ କରୁଛନ୍ତି ସେମାନଙ୍କୁ ପର୍ଯ୍ୟାବରଣ ସୁରକ୍ଷା ଆଇନ 1986 ର ଧାରା 5 ଅନୁସାରେ ଚେତାବନୀ ଏବଂ ବନ୍ଦ ନୋଟିସ ଜାରି କରାଯାଇଛି । 17 ଟି ବର୍ଗରେ ଆସୁଥିବା 73 ଟି ଶିଳ୍ପସଂସ୍ଥାଙ୍କୁ ବନ୍ଦ ନୋଟିସ୍‌ ଗତ ଏକବର୍ଷ ମଧ୍ୟରେ ଜାରି କରାଯାଇଛି । ସେହିସବୁ ଶିଳ୍ପସଂସ୍ଥାଗୁଡ଼ିକ ବିଭିନ୍ନ ରାଜ୍ୟରେ ଅବସ୍ଥିତ । ଗଙ୍ଗା ନଦୀ ତଟବର୍ତ୍ତୀ ଭୀଷଣ ପ୍ରଦୂଷଣ ସୃଷ୍ଟିକାରୀ 508 ଟି ଶିଳ୍ପସଂସ୍ଥାଙ୍କୁ ପର୍ଯ୍ୟାବରଣ ସୁରକ୍ଷା ଆଇନ୍‌ 1986 ର ଧାରା 5 ଅନୁସାରେ ଜାରି କରାଯାଇଛି ।


    ତେବେ ପ୍ରଦୂଷଣ ସୃଷ୍ଟିକାରୀ ଶିଳ୍ପସଂସ୍ଥାମାନଙ୍କୁ ଉପରେ ଭୀଷଣ ଜୋରିମାନା ଲାଗୁ କରିବା କିମ୍ବା ସେମାନଙ୍କୁ ଜେଲ୍‌ଦଣ୍ଡ ପ୍ରଦାନ କରିବା ଭଳି କୌଣସି ନୂତନ ଆଇନ୍‌ ପ୍ରଣୟନ କରିବା ସକାଶେ କୌଣସି ନିଷ୍ପତ୍ତି ସରକାର ଗ୍ରହଣ କରିନାହାନ୍ତି ।


    କେନ୍ଦ୍ର ପର୍ଯ୍ୟାବରଣ , ଜଙ୍ଗଲ ଓ ଜଳବାୟୁ ପରିବର୍ତ୍ତନ ରାଷ୍ଟ୍ରମନ୍ତ୍ରୀ ଡ଼କ୍ଟର ମହେଶ ଶର୍ମା ଆଜି ଲୋକସଭାରେ ଏକ ପ୍ରଶ୍ନର ଲିଖିତ ଉତ୍ତର ରଖି ଏହି ବିଷୟ ପ୍ରକାଶ କରିଛନ୍ତି ।


    *************

    
    
    (Release ID: 1515096) Visitor Counter : 5