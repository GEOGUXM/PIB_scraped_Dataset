      ରାଷ୍ଟ୍ରପତିଙ୍କ ସଚିବାଳୟ

      43ତମ ଜାତୀୟ ଗୋଷ୍ଠୀ ସଙ୍ଗୀତ ପ୍ରତିଯୋଗିତାରେ ରାଷ୍ଟ୍ରପତିଙ୍କ ଯୋଗଦାନ
      Posted On: 10 DEC 2017 7:26PM by PIB Bhubaneshwar


    ଋାଷ୍ଟ୍ରପତି ଶ୍ରୀ ରାମ ନାଥ କୋବିନ୍ଦ ଆଜି ଭାରତ ବିକାଶ ପରିଷଦ ଦ୍ୱାରା ନୂଆଦିଲ୍ଲୀଠାରେ ଆୟୋଜିତ ଜାତୀୟ ଦେଶାତ୍ମବୋଧକ ଗୋଷ୍ଠୀ ସଂଗୀତ ପ୍ରତିଯୋଗିତା କାର୍ଯ୍ୟକ୍ରମରେ ଯୋଗଦାନ କରିଛନ୍ତି ।


    ଏହି କାର୍ଯ୍ୟକ୍ରମରେ ଉଦ୍ ‌ ବୋଧନ ଦେଇ ରାଷ୍ଟ୍ରପତି ପ୍ରଥମେ କୃତୀ ପ୍ରତିଯୋଗୀମାନଙ୍କୁ ଅଭିନନ୍ଦନ ଜଣାଇଥିଲେ । ରାଷ୍ଟ୍ରପତି କହିଲେ ଯେ ଏହି ପ୍ରତିଯୋଗିତାର ବିଭିନ୍ନ ପର୍ଯ୍ୟାୟରେ ପ୍ରାୟ ପାଞ୍ଚଲକ୍ଷ ଶିଶୁ ଅଂଶଗ୍ରହଣ କରି ଏହାକୁ ଏକ ଆନ୍ଦୋଳନରେ ପରିଣତ କରିଛନ୍ତି । ଏଭଳି ଏକ ଦେଶାତ୍ମବୋଧକ ସଂଗୀତ ପ୍ରତିଯୋଗିତାର ଆୟୋଜନ କରିଥିବାରୁ ରାଷ୍ଟ୍ରପତି ଭାରତ ବିକାଶ ପରିଷଦର କର୍ମକର୍ତ୍ତାମାନଙ୍କୁ ଧନ୍ୟବାଦ ଜ୍ଞାପନ କରିଥିଲେ । ଦୀର୍ଘ 50 ବର୍ଷରୁ ଅଧିକ ସମୟ ଧରି ଏଭଳି ପ୍ରତିଯୋଗିତାର ଆୟୋଜନ କରାଯାଇଆସୁଛି । ଏହା ଦ୍ୱାରା କୋମଳମତି ଶିଶୁମାନଙ୍କ ମନରେ ଜାତୀୟତା ଏବଂ ଦେଶପ୍ରୀତି ପ୍ରତି ଭାବନା ଉଦ୍ରେକ କରାଯାଇପାରୁଛି ବୋଲି ସେ କହିଥିଲେ । ରାଷ୍ଟ୍ରପତି କହିଲେ ଯେ ଦେଶବାସୀଙ୍କ ମନରେ ଦେଶପ୍ରୀତିର ଭାବନା ଯେତିକି ସୁଦୃଢ଼ ହେବ ଦେଶ ସେତିକି ମଜଭୁତ ଏବଂ ସଂଗଠିତ ହୋଇପାରିବ । ଦେଶପ୍ରୀତିର ଭାବନାକୁ ସଜାଗ ରଖିବା ନିମନ୍ତେ ଭବିଷ୍ୟତ ପୀଢ଼ିଙ୍କ ସହ ସଂପର୍କ ସ୍ଥାପନ ଏବଂ ସେମାନଙ୍କୁ ଏଭଳି ଭାବନାରେ ଉଦବୁଦ୍ଧ କରାଯିବା ଏକାନ୍ତ ଜରୁରି ବୋଲି ରାଷ୍ଟ୍ରପତି ମତ ପୋଷଣ କରିଥିଲେ ।


    **********

    
    
    (Release ID: 1513462) Visitor Counter : 3