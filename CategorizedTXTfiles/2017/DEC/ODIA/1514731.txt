      ରେଳ ମନ୍ତ୍ରଣାଳୟ

      ରେଳ ଟ୍ରାକର ତ୍ରୁଟି ଧରିବାକୁ ହାଇ ଟେକ୍ ପଦ୍ଧତି
      Posted On: 15 DEC 2017 7:58PM by PIB Bhubaneshwar


    ରେଳ ଟ୍ରାକରେ ଥିବା ତ୍ରୁଟିକୁ ଧରିବା ଲାଗି ଭାରତୀୟ ରେଳବାଇ ଟ୍ରାକ୍ ରେକର୍ଡିଂ କାର୍ସ ( TRC ) ଏବଂ ଅସିଲେସନ ମନିଟରିଂ ସିଷ୍ଟମ ( OMS ) ପଦ୍ଧତି ଆପଣେଇଛି । ଏଥିସହ ମାନୁଆଲ ( ଶ୍ରମିକଙ୍କ ଦ୍ୱାରା ) ପଦ୍ଧତିରେ ମଧ୍ୟ ତ୍ରୁଟି ଚିହ୍ନଟ କରାଯାଉଛି । ଧାରଣା ଭିତରେ ତ୍ରୁଟି ଚିହ୍ନଟ କରିବାକୁ ସିଙ୍ଗଲ ରେଲ୍ ଟେଷ୍ଟର ( SRT ) ଏବଂ ଡବଲ ରେଲ୍ ଟେଷ୍ଟର ( DRT ) ମାଧ୍ୟମରେ ଅଲ୍ଟ୍ରାସୋନିକ୍ ପ୍ରକ୍ରିୟା ବ୍ୟବହାର କରିବାକୁ ମଧ୍ୟ ଯୋଜନା କରାଯାଉଛି । ଏଥିପାଇଁ 6 ସେଲ୍ଫ ପ୍ରପେଲ୍ଡ ଅଲଟ୍ରାସୋନିକ୍ ରେଲ ଟେଷ୍ଟିଂ ( SPURT ) କାର ଆଣିବାର ଯୋଜନା ରହିଛି । ସେହିପରି ଅତି ଶୀଘ୍ର ଅଲଟ୍ରାସୋନିକ୍ ବ୍ରୋକେନ୍ ରେଲ ଡିଟେକ୍ସନ୍ ( UBRD ) ପଦ୍ଧତିର ପରୀକ୍ଷା ମଧ୍ୟ କରାଯିବାକୁ ଯୋଜନା ରହିଛି ।


    ନର୍ଥ - ଇଷ୍ଟ ଫ୍ରଣ୍ଟିୟର ରେଲୱେ ଏବଂ ନର୍ଥ ସେଣ୍ଟ୍ରାଲ ରେଲୱେର କେତେକ ଅଞ୍ଚଳରେ ରେଲ ଲାଇନର ତ୍ରୁଟି ଧରିବାକୁ ଅପ୍ଟିକାଲ ଫାଇବର କେବଲ ( OFC ) ପଦ୍ଧତିକୁ ପରୀକ୍ଷାମୂଳକ ଭାବେ ପ୍ରୟୋଗ କରିବାକୁ ଯୋଜନା ହୋଇଛି ।


    ୟୁବିଆରଡି ପଦ୍ଧତି , ଓଏଫସି , ଲୋକୋ ଭିଜନ ଆନାଲିଟିକ୍ସ ଏବଂ ରେଲ ଇଣ୍ଟେଗ୍ରିଟି ମନିଟର ସିଷ୍ଟମ ( RIM ) ର ପରୀକ୍ଷାମୂଳକ ସଫଳତା ପରେ ଏହାର ପ୍ରୟୋଗ ପାଇଁ ନିଷ୍ପତ୍ତି ହୋଇଛି ।


    ରାଜ୍ୟସଭାରେ ଶୁକ୍ରବାର ରେଳ ରାଷ୍ଟ୍ରମନ୍ତ୍ରୀ ରାଜେନ ଗୋହେନ୍ ଏକ ଲିଖିତ ପ୍ରଶ୍ନର ଉତ୍ତରରେ ଏହି ସୂଚନା ଦେଇଛନ୍ତି ।


    ***************

    
    
    (Release ID: 1514731) Visitor Counter : 3