      ରେଳ ମନ୍ତ୍ରଣାଳୟ

      ଯାତ୍ରୀଙ୍କ ସୁରକ୍ଷା ପାଇଁ ରେଳବାଇ ପକ୍ଷରୁ ନିଆଯାଇଥିବା ପଦକ୍ଷେପ
      Posted On: 22 DEC 2017 4:59PM by PIB Bhubaneshwar


    ରେଳବାଇରେ ପୁଲିସ ସୁରକ୍ଷା ରାଜ୍ୟର ଦାୟିତ୍ୱ । ଚଳନ୍ତା ଟ୍ରେନ ଏବଂ ଷ୍ଟେସନରେ ଅପରାଧ ରୋକିବା , ମାମଲା ପଞ୍ଜିକରଣ , ସେଗୁଡ଼ିକର ତଦନ୍ତ , ଆଇନ ଶୃଙ୍ଖଳା ରକ୍ଷା ଇତ୍ୟାଦି ସମ୍ପୂର୍ଣ୍ଣ ଭାବେ ରାଜ୍ୟ ସରକାରଙ୍କ ଦାୟିତ୍ୱ । ସରକାରୀ ରେଳ ପୁଲିସ ( GRP) କିମ୍ବା ରାଜ୍ୟ ପୁଲିସ ଜରିଆରେ ଏହା କରାଯାଇଥାଏ । ଅବଶ୍ୟ ଯାତ୍ରୀମାନଙ୍କୁ ସର୍ବୋତ୍ତମ ସୁରକ୍ଷା ଯୋଗାଇ ଦେବାକୁ ଅତିରିକ୍ତ ଭାବେ ଜିଆରପିକୁ ରେଳ ସୁରକ୍ଷା ବଳ ( RPF ) ସହାୟତା କରିଥାଏ ।


    ଯାତ୍ରୀମାନଙ୍କ ସୁରକ୍ଷା ପାଇଁ ରେଳବାଇ ପକ୍ଷରୁ ନିଆଯାଇଥିବା ପଦକ୍ଷେପ ଗୁଡ଼ିକ ହେଲା:


    1. କେତେକ ନିର୍ଦ୍ଦିଷ୍ଟ ରୁଟ୍/ସେକ୍ସନରେ ଦୈନିକ 2500 ଟ୍ରେନକୁ ଆରପିଏଫ୍ ସୁରକ୍ଷା ଦେଉଛି । ବିଭିନ୍ନ ରାଜ୍ୟରେ 2200 ଟ୍ରେନକୁ ଦୈନିକ ଜିଆରପି ସୁରକ୍ଷା ଦେଇଛି ।


    2. ଯାତ୍ରୀଙ୍କ ସୁରକ୍ଷା ଓ ନିରାପତ୍ତା ପାଇଁ 394ଟି ଷ୍ଟେସନରେ ରେଳବାଇ ପକ୍ଷରୁ ସିସିଟିଭି ଲଗାଯାଇଛି ।


    3. ବିପଦରୁ ପଡ଼ୁଥିବା ଯାତ୍ରୀମାନଙ୍କ ପାଇଁ ରେଳବାଇ ପକ୍ଷରୁ ହେଲପଲାଇନ ନମ୍ବର-182 କାର୍ଯ୍ୟକାରୀ କରାଯାଇଛି ।


    4. ସମ୍ବେଦନଶୀଳ ଷ୍ଟେସନଗୁଡ଼ିକରେ କ୍ଲୋଜ୍ ସର୍କିଟ୍ ଟେଲିଭିଜନ ନେଟୱର୍କ ଏବଂ ଆକ୍ସେସ୍ କଣ୍ଟ୍ରୋଲ ଜରିଆରେ ସମନ୍ୱିତ ନିରାପତ୍ତା ବ୍ୟବସ୍ଥା କରାଯାଉଛି । 202ଟି ଷ୍ଟେସନରେ ଏଭଳି ବ୍ୟବସ୍ଥା ପାଇଁ ମଂଜୁର ହୋଇଛି ।


    5. ମେଟ୍ରୋପଲିଟାନ୍ ସହରରେ ଚାଲୁଥିବା ସ୍ପେଶାଲ ମହିଳା ଟ୍ରେନରେ ଆରପିଏଫର ମହିଳା ଯବାନଙ୍କୁ ମୁତୟନ କରାଯାଇଛି । ଦୂରଗ୍ରାମୀ ଟ୍ରେନ ଗୁଡ଼ିକରେ ମହିଳା କୋଚ୍ , ବିଶେଷ କରି ଷ୍ଟେସନରେ ରହଣି ସମୟରେ କଡ଼ା ନଜର ରଖିବାକୁ ଆରପିଏଫକୁ ନିର୍ଦ୍ଦେଶ ଦିଆଯାଇଛି ।


    6. ଯାତ୍ରୀଙ୍କ ସୁରକ୍ଷା ପାଇଁ ଏବଂ ଯବାନଙ୍କୁ ସଚେତ କରାଇବା ଲାଗି ଟ୍ରେନ ଗୁଡ଼ିକରେ ଅକସ୍ମାତ୍ ଚେକିଂ କରାଯାଉଛି ।


    7. ଚୋରି , ଛିନତାଇ ପ୍ରତି ସଚେତନ ରହିବାକୁ ନିୟମିତ ଅନ୍ତରରେ ଷ୍ଟେସନରେ ସର୍ବସାଧାରଣଙ୍କ ପାଇଁ ଘୋଷଣା କରାଯାଉଛି ।


    8. ଯାତ୍ରୀଙ୍କୁ ସଚେତନ କରିବା ତଥା ସୁରକ୍ଷା ସମ୍ପର୍କିତ ସମସ୍ୟାର ସମାଧାନ ପାଇଁ ଟ୍ୱିଟର , ଫେସବୁକ୍ ଭଳି ସୋସିଆଲ ମିଡିଆ ପ୍ଲାଟଫର୍ମ ଦ୍ୱାରା ରେଳବାଇ ନିୟମିତ ସମ୍ପର୍କ ରଖୁଛି । ବିଶେଷ କରି ମହିଳାମାନଙ୍କ ସୁରକ୍ଷା ପ୍ରତି ଅଧିକ ଧ୍ୟାନ ଦିଆଯାଇଛି ।


    9. ଟ୍ରେନ ଏବଂ ଷ୍ଟେସନ ପରିସରରେ ଅନଧିକୃତ ଭାବେ ପ୍ରବେଶ କରୁଥିବା ଲୋକଙ୍କୁ ଧରିବା ଲାଗି ନିୟମିତ ଚେକିଂ କରାଯାଉଛି ।


    10. ଚଳନ୍ତା ଟ୍ରେନ ଏବଂ ଷ୍ଟେସନରେ ଅପରାଧ ରୋକିବା , ମାମଲା ପଂଜିକରଣ , ସେଗୁଡ଼ିକର ତଦନ୍ତ , ଆଇନ ଶୃଙ୍ଖଳା ରକ୍ଷା ଆଦି କ୍ଷେତ୍ରରେ ଜିଆରପି/ରାଜ୍ୟ ପୁଲିସ ସହ ଆରପିଏଫ ସର୍ବଦା ସମନ୍ୱୟ ରକ୍ଷା କରୁଛି ।


    ଶୁକ୍ରବାର (ଡିସେମ୍ବର 22) ରାଜ୍ୟସଭାରେ ଏକ ଲିଖିତ ପ୍ରଶ୍ନର ଉତ୍ତରରେ ରେଳ ରାଷ୍ଟ୍ରମନ୍ତ୍ରୀ ରାଜେନ ଗୋହେନ୍ ଏହି ସୂଚନା ଦେଇଛନ୍ତି ।


    *****************

    
    
    (Release ID: 1514757) Visitor Counter : 3