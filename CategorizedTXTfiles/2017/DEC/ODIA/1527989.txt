      ନୂତନ ଓ ଅକ୍ଷୟ ଶକ୍ତି ମନ୍ତ୍ରଣାଳୟ

      ନୂତନ ଏବଂ ଅକ୍ଷୟ ଶକ୍ତି ମନ୍ତ୍ରଣାଳୟ ବର୍ଷାନ୍ତ 2017
      Posted On: 27 DEC 2017 7:47PM by PIB Bhubaneshwar


    ସରକାର 2022 ସୁଦ୍ଧା 175 ଗିଗାୱାଟ ଅକ୍ଷୟ ଶକ୍ତି ସାମର୍ଥ୍ୟ ଲକ୍ଷ୍ୟ ହାସଲ କରିବା ରାସ୍ତାରେ ଅଛନ୍ତି


    ବୈଶ୍ୱିକ ପବନ ଏବଂ ସୌର ଶକ୍ତି ସାମର୍ଥ୍ୟ ହାସଲରେ ଭାରତକୁ ଯଥାକ୍ରମେ ଚତୁର୍ଥ ଏବଂ ଷଷ୍ଠ ସ୍ଥାନ


    2017 ନଭେମ୍ବର ସୁଦ୍ଧା 62 ଗିଗାୱାଟ ଅକ୍ଷୟ ଶକ୍ତି କ୍ଷମତା ହାସଲ , ଏଥିମଧ୍ୟରୁ 2014 ମେ ସୁଦ୍ଧା 27 ଗିଗାୱାଟ କ୍ଷମତା ସୃଷ୍ଟି ଏବଂ 2014 ଜାନୁଆରୀ ସୁଦ୍ଧା 11.79 ଗିଗାୱାଟ କ୍ଷମତା ହାସଲ


    ସ୍ୱଚ୍ଛ ବିଡିଂ ଏବଂ ଫ୍ୟାସିଲିଟେସନ ମାଧ୍ୟମରେ ସୌର ଶକ୍ତି କ୍ଷେତ୍ରରେ ଐତିହାସିକ କମ ଶୁଳ୍କ (ୟୁନିଟ ପିଛା 2.44 ଟଙ୍କା) ଏବଂ ପବନ ଶକ୍ତି କ୍ଷେତ୍ରରେ ୟୁନିଟ ପିଛା 2.64 ଟଙ୍କା ଧାର୍ଯ୍ୟ


    ଆଗାମୀ 3 ବର୍ଷ ମଧ୍ୟରେ 100 ଗିଗାୱାଟ କ୍ଷମତା ବିଶିଷ୍ଟ ସୌର ଶକ୍ତି ଏବଂ 60 ଗିଗାୱାଟ ବିଶିଷ୍ଟ ପବନ ଶକ୍ତି କ୍ଷମତାର ଅଭିଳାଷା ସମ୍ପନ୍ନ ବିଡିଂ ଟ୍ରାଜେକ୍ଟୋରି ପାଇଁ ଲକ୍ଷ୍ୟ ଧାର୍ଯ୍ୟ


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ସ୍ୱପ୍ନ ନୂତନ ଭାରତ ପାଇଁ ସ୍ୱଚ୍ଛ ଉର୍ଜା ଭବିଷ୍ୟତକୁ ପୂରଣ କରିବା ନେଇ ନୂତନ ଓ ଅକ୍ଷୟ ଶକ୍ତି ମନ୍ତ୍ରଣାଳୟ ଅନେକ ପଦକ୍ଷେ ଗ୍ରହଣ କରିଛି । ଭାରତରେ ବିଶ୍ୱର ସର୍ବବୃହତ୍ ଅକ୍ଷୟ ଶକ୍ତି ପ୍ରସାରଣ କାର୍ଯ୍ୟକ୍ରମ ଆରମ୍ଭ କରାଯାଇଛି । ସରକାର ଅକ୍ଷୟ ଉର୍ଜା ଉପରେ ଅଧିକ ଜୋର ଦେଇ ସ୍ୱଚ୍ଛ ଶକ୍ତିର ବ୍ୟବହାରକୁ ବୃଦ୍ଧି କରିବା ନେଇ ଲକ୍ଷ୍ୟ ଧାର୍ଯ୍ୟ କରିଛନ୍ତି । ଭାରତରେ ନୂତନ ଏବଂ ଅକ୍ଷୟ ଶକ୍ତିର ଉନ୍ନୟନ ଏବଂ ପରିଚାଳନା ପାଇଁ ପ୍ରମୁଖ କାରଣ ହେଉଛନ୍ତି ଶକ୍ତି ସୁରକ୍ଷା , ବିଦ୍ୟୁତ ନିଅଂଟ , ସମସ୍ତଙ୍କୁ ଉର୍ଜା ଉପଲବ୍ଧ କରାଇବା , ପାଣିପାଗ ପରିବର୍ତ୍ତନ ଇତ୍ୟାଦି ।


    ଗ୍ରୀଡ଼ ସଂଯୁକ୍ତ ଅକ୍ଷୟ ଶକ୍ତି ଅଧୀନରେ ଗତ ତିନି ବର୍ଷ ମଧ୍ୟରେ27.07 ଗିଗାୱାଟ ପରିମାଣର ଅକ୍ଷୟ ଶକ୍ତି ସଂଯୋଗ କ୍ଷମତା ସାମର୍ଥ୍ୟ ଯୋଗକରାଯାଇଛି । ଏଥିରେ ରହିଛି 12.87 ଗିଗାୱାଟର ସୌର ଉର୍ଜା , 11.70 ଗିଗାୱାଟର ପବନ ଉର୍ଜା , 0.59ଗିଗାୱାଟର କ୍ଷୁଦ୍ର ଜଳଜ ଶକ୍ତି ଏବଂ 0.79 ଗିଗାୱାଟର ବାୟୋ ଉର୍ଜା । ଭାରତ ସ୍ୱଚ୍ଛ ଉର୍ଜା କ୍ଷେତ୍ରରେ ଏହାର ପ୍ରଗତିକୁ ନେଇ ଦୃଢ଼ ଆତ୍ମବିଶ୍ୱାସ ପ୍ରକଟ ପୂର୍ବକ ଜାତୀୟ ସଂକଳ୍ପବଦ୍ଧତା ଯୋଗଦାନ (ଆଇଇଏନଡିସି)କୁ ନେଇ ଆୟୋଜିତ ଜାତିସଂଘ ପାଣିପାଗ ପରିବର୍ତ୍ତନ ଫ୍ରେମୱାର୍କ କନଭେନସନର ପ୍ରକାଶ କରିଛି ଯେ ଦେଶ 2030 ସୁଦ୍ଧା ଅଣ ଜୀବାଷ୍ମ ଆଧାରିତ ଉର୍ଜା କ୍ଷେତ୍ରରୁ ଶତକଡା 40 ପ୍ରତିଶତ କ୍ରମବର୍ଦ୍ଧିଷ୍ଣୁ ବିଦ୍ୟୁତ ଶକ୍ତି ସାମର୍ଥ୍ୟ ହାସଲ କରିପାରିବ । ବୈଷୟିକ ଜ୍ଞାନକୌଶଳର ସ୍ଥାନାନ୍ତରଣ ଏବଂ ସବୁଜ ପରିବେଶ ଅନୁଦାନରୁ ଅଳ୍ପ ସୁଧ ବିଶିଷ୍ଟ ଆର୍ଥ ô କ ସହାୟତା ମାଧ୍ୟମରେ ଭାରତ ଏହା ହାସଲ କରିପାରିବ ବୋଲି ପ୍ରକାଶ କରିଥିଲା । 30.11.2017 ସୁଦ୍ଧା ଦେଶରେ16611.73 ମେଗାୱାଟ କ୍ଷମତାରୁ ଉଦ୍ଧ୍ୱର୍ ସୌର ଶକ୍ତି ପ୍ରକଳ୍ପ ପ୍ରତିଷ୍ଠା କରାଯାଇଛି ଏବଂ ଏଥିରେ ସାମିଲ ରହିଛି 863.92 ମେଗାୱାଟ କ୍ଷମତା ବିଶିଷ୍ଟ ଛାତ ଉପର ସୌର ପ୍ରକଳ୍ପ ।


    ସରକାର ପୁଞ୍ଜି ଏବଂ ସୁଧ କ୍ଷେତ୍ରରେ ସବସିଡି ପ୍ରଦାନ , ବିଭେଦ ଅନୁଦାନ କ୍ଷେତ୍ରରେ ସୁବିଧା , ରିହାତି ଯୁକ୍ତ ଆର୍ଥିକ ସହାୟତା ଏବଂ ଅନ୍ୟାନ୍ୟ ଆର୍ଥିକ ସହାୟତା ପ୍ରଦାନ ମାଧ୍ୟମରେ ଅକ୍ଷୟ ଶକ୍ତି ଉତ୍ସର ପ୍ରସାର କରିବା ନେଇ ଏକ ସକାରାତ୍ମକ ଭୂମିକା ନିର୍ବାହ କରୁଛନ୍ତି । ଜାତୀୟ ସୌର ମିଶନର ଲକ୍ଷ୍ୟ ରହିଛି ଶକ୍ତି ସୃଷ୍ଟି ଏବଂ ଅନ୍ୟାନ୍ୟ ବ୍ୟବହାରର ପ୍ରସାର ଏବଂ ବୃଦ୍ଧି । ଏହାର ବାସ୍ତବିକ ଉଦେ୍ଦଶ୍ୟ ହେଉଛି ସୌର ଶକ୍ତି ଯେପରି ଭାବେ ଜୀବାଷ୍ମ ଆଧାରିତ ଶକ୍ତି ବିକଳ୍ପ ମାନଙ୍କ ସହ ପ୍ରତିଦ୍ୱନ୍ଦ୍ୱିତା କରିପାରିବ । ଜାତୀୟ ସୌର ମିଶନର ଲକ୍ଷ୍ୟ ହେଉଛି ଦୀର୍ଘସ୍ଥାୟୀ ଯୋଜନା , ବହୁମୁଖୀ ଲକ୍ଷ୍ୟ ନିର୍ଦ୍ଧାରଣ , ଆକ୍ରମଣାତ୍ମକ ଆର ଆଣ୍ଡ ଡି ଏବଂ ଅତ୍ୟାବଶ୍ୟକୀୟ କଂଚାମାଲ ଏବଂ ଉତ୍ପାଦ ଗୁଡ଼ିକର ଘରୋଇ ଉତ୍ପାଦନ ଫଳରେ ଦେଶରେ ସୌର ଶକ୍ତି ଉତ୍ପାଦନ ଖର୍ଚ୍ଚକୁ ହ୍ରାସ କରିବା । ଜୀବାଷ୍ମ ଆଧାରିତ ଶକ୍ତି ଉତ୍ପାଦନ ତୁଳନାରେ ଅକ୍ଷୟ ଶକ୍ତିର ଉତ୍ପାଦନ ଦିନକୁ ଦିନ ଅଧିକ କମ ଖର୍ଚ୍ଚରେ କରାଯାଇ ପାରୁଛି । 2022 ସୁଦ୍ଧା 175 ଗିଗାୱାଟ ଅକ୍ଷୟ ଶକ୍ତି ଉତ୍ପାଦନ ଲକ୍ଷ୍ୟ ହାସଲ କରିବା ପାଇଁ ଗତ ଦୁଇ ବର୍ଷ ମଧ୍ୟରେ ଅନେକ ବଡ ଧରଣର କାର୍ଯ୍ୟକ୍ରମ ଏବଂ ଯୋଜନା ପ୍ରଣୟନ କରାଯାଇଛି । ଏଥି ଅନ୍ତର୍ଗତ ସୌର ପାର୍କ , ଛାତ ଉପରେ ସୌର ଶକ୍ତି ଯୋଜନା , ସୌର ପ୍ରତିରକ୍ଷା ଯୋଜନା , କେନାଲ କୂଳ ଏବଂ ଉପରେ ସିପିୟୁ ଏବଂ ସୌର ପିଭି ପାୱାର ପ୍ଳାଂଟ ପାଇଁ ସୌର ଶକ୍ତି ଯୋଜନା , ସୌର ପମ୍ପ , ସୌର ରୁଫଟପ ଆଦିର ଶୁଭାରମ୍ଭ କରାଯାଇଛି ।


    2022 ସୁଦ୍ଧା 175 ଗିଗାୱାଟ କ୍ଷମତାର ଅକ୍ଷୟ ଶକ୍ତି ହାସଲ କରିବା ପାଇଁ ନୂତନ ଏବଂ ଅକ୍ଷୟ ଶକ୍ତି ମନ୍ତ୍ରଣାଳୟ ପକ୍ଷରୁ ଅନେକ ଯୋଜନା ଏବଂ ପଦକ୍ଷେପ ଗ୍ରହଣ କରାଯିବା ସହ ଏହାର ପ୍ରଣୟନ ପାଇଁ ଆର୍ଥିକ ସହାୟତା ମଧ୍ୟ ପ୍ରଦାନ କରାଯାଇଛି । ଏଥିରେ ସାମିଲ ରହିଛି ଇଂଟର ଆଲିଆ , ଅକ୍ଷୟ ଶକ୍ତି କ୍ରୟ ସଂକଳ୍ପବଦ୍ଧତା (ଆରପିଓ)କୁ ଦୃଢ଼ ଭାବେ ଲାଗୁ କରିବା ପାଇଁ ଏବଂ ଅକ୍ଷୟ ଶକ୍ତି ଉତ୍ପାଦନ ସଂକଳ୍ପବଦ୍ଧତା (ଆରଜିଓ) ପାଇଁ ବିଦ୍ୟୁତ ଆଇନ ଏବଂ ଶୁଳ୍କ ନୀତିରେ ଆବଶ୍ୟକୀୟ ସଂଶୋଧନ , ବିଶେଷ ଧରଣର ସୌର ପାର୍କ ପ୍ରତିଷ୍ଠା , ସବୁଜ ଶକ୍ତି କରିଡର ପ୍ରକଳ୍ପ ମାଧ୍ୟମରେ ଶକ୍ତି ସ୍ଥାନାନ୍ତରଣ ନେଟୱର୍କର ଉନ୍ନୟନ , ଶୁଳ୍କ ଆଧାରିତ ପ୍ରତିଦ୍ୱନ୍ଦ୍ୱିତାମୂଳକ ବିଡିଂ ପ୍ରକ୍ରିୟା ମାଧ୍ୟମରେ ସୌର ଏବଂ ପବନ ଶକ୍ତି କ୍ରୟ କରିବା ପାଇଁ ନିଦେ୍ର୍ଦଶାବଳୀ , ଜାତୀୟ ସମୁଦ୍ରକୁଳିଆ ପବନ ଶକ୍ତି ନୀତି ନିମନ୍ତେ ବିଜ୍ଞପ୍ତି ପ୍ରକାଶ , ପବନ ଶକ୍ତି ପ୍ରକଳ୍ପ ଗୁଡ଼ିକୁ ଅଧିକ କାର୍ଯ୍ୟକ୍ଷମ କରିବା , ସୌର ଫୋଟୋଭୋଲଟାଇକ/ଡିଭାଇସର ଉନ୍ନତି , ଆନ୍ତଃରାଜ୍ୟ ପ୍ରସାରଣ ପଦ୍ଧତିର ବିକାଶ ନିମନ୍ତେ ଆଦେଶ ଏବଂ 2019 ମାର୍ଚ୍ଚ ସୁଦ୍ଧା ଆନ୍ତଃରାଜ୍ୟ ସୌର ଏବଂ ପବନ ଶକ୍ତି ପ୍ରକଳ୍ପ ଜନିତ ବିକ୍ରି ଫଳରେ ହେଉଥିବା କ୍ଷତି ବାବଦରେ ସମୀକ୍ଷା କରାଯିବ , ଛାତ ଉପର ପ୍ରକଳ୍ପ ପାଇଁ ବୃହତ୍ ସରକାରୀ ଅଟ୍ଟାଳିକା ଏବଂ କମ୍ପ୍ଲେକ୍ସର ଚିହ୍ନଟ , ସ୍ମାର୍ଟ ସିଟିର ବିକାଶ ପାଇଁ ମିଶନ ଷ୍ଟେଟମେଂଟ ଅଧୀନରେ ରୁଫ ଟପ ସୋଲାର ବ୍ୟବସ୍ଥା କରିବା ଏବଂ ଶତକଡା 10 ପ୍ରତିଶତ ଅକ୍ଷୟ ଶକ୍ତି ହାସଲ ଲକ୍ଷ୍ୟକୁ ବାଧ୍ୟତାମୂଳକ କରିବା ନେଇ ନିଦେ୍ର୍ଦଶାବଳୀ ଜାରି , ଅଟ୍ଟାଳିକା ନିର୍ମାଣ ବାଏ-ଲରେ ସଂଶୋଧନ ଅଣାଯାଇ ଉଚ୍ଚତର ଚଟାଣ ଅଂଚଳ ଅନୁପାତ କିମ୍ବା ରୁଫ ଟପ ସୌର ପ୍ରକଳ୍ପ ବ୍ୟବସ୍ଥାକୁ ବାଧ୍ୟତାମୂଳକ କରିବା , ସୌର ପ୍ରକଳ୍ପ ପାଇଁ ଭିତ୍ତିଭୂମି ନିର୍ମାଣ , କର ମୁକ୍ତ ସୌର ବଣ୍ଡ୍ , ଦୀର୍ଘ ସୁତ୍ରୀୟ ଋଣ ପ୍ରଦାନ , ରୁଫ ଟପ ସୋଲାରକୁ ବ୍ୟାଙ୍କ ଏବଂ ଏନଏଚବିମାନଙ୍କ ଦ୍ୱାରା ପ୍ରଦାନ କରାଯାଉଥିବା ଗୃହ ଋଣର ଅଂଶବିଶେଷ କରିବା , ବଂଟନ କମ୍ପାନୀଗୁଡ଼ିକୁ ଉତ୍ସାହିତ କରିବା ପାଇ , ଁ ନେଟ ମିଟରିଂକୁ ବାଧ୍ୟତାମୂଳକ କରିବା ଏବଂ ଦ୍ୱିପାକ୍ଷିକ ତଥା ଆନ୍ତର୍ଜାତିକ ଆର୍ଥ ô କ ସହାୟତା ତଥା ସବୁଜ ପରିବେଶ ଅନୁଦାନ ବ୍ୟବହାର କରି ଲକ୍ଷ୍ୟ ହାସଲ କରିବା ପାଇଁ ସମନ୍ୱିତ ଶକ୍ତି ଉନ୍ନୟନ ଯୋଜନା (ଆଇପିଡିଏସ) ଅନ୍ତର୍ଗତ ପଦକ୍ଷେପ ଗ୍ରହଣ ।


    ଏମଏନଆରଇର ଅନ୍ୟାନ୍ୟ ଗୁରୁତ୍ୱପୂର୍ଣ୍ଣ ପଦକ୍ଷେପ ଏବଂ ସଫଳତା ଗୁଡ଼ିକ ହେଲା...


    ଅକ୍ଷୟ ଶକ୍ତିର ସାମର୍ଥ୍ୟ ଆକଳନ


    ସ୍ୱଦେଶୀ ଅକ୍ଷୟ ଶକ୍ତି ଉତ୍ସର ବ୍ୟବହାର ବୃଦ୍ଧି ଫଳରେ ଆମଦାନୀ କରାଯାଉଥିବା ଜୀବାଷ୍ମ ଇନ୍ଧନ ଉପରେ ଭାରତର ନିର୍ଭରତା ହ୍ରାସ ପାଇବ ବୋଲି ଆଶା କରାଯାଉଛି । ଭାରତରେ 1096 ଗିଗାୱାଟ ଅକ୍ଷୟ ଶକ୍ତି ଉତ୍ପାଦନ କରାଯିବାର ସାମର୍ଥ୍ୟ ରହିଥିବା ଆକଳନ କରାଯାଉଛି । ବ୍ୟବସାୟିକ ଭାବେ ବିଭିନ୍ନ ଉତ୍ସରୁ ଏହାକୁ ଉତ୍ପାଦନ କରିହେବ । ଏଗୁଡ଼ିକ ମଧ୍ୟରେ ରହିଛି ପବନରୁ 302 ଗିଗାୱାଟ (100 ମିଟର ମାଷ୍ଟ ଉଚ୍ଚତାରେ) , କ୍ଷୁଦ୍ର ଜଳଜ ପ୍ରକଳ୍ପରୁ 21 ଗିଗାୱାଟ , ବାୟୋ ଶକ୍ତିରୁ 25 ଗିଗାୱାଟ , ସୌର ଶକ୍ତିରୁ 750 ଗିଗାୱାଟ ଏବଂ ଆବର୍ଜନା କ୍ଷେତ୍ରରୁ ଶତକଡା 3 ପ୍ରତିଶତ ।


    ଲକ୍ଷ୍ୟ


    2022 ସୁଦ୍ଧା ଭାରତ ସରକାର 175 ଗିଗାୱାଟ କ୍ଷମତା ସମ୍ପନ୍ନ ଅକ୍ଷୟ ଶକ୍ତି ଉତ୍ପାଦନ ପ୍ରକଳ୍ପ ପ୍ରତିଷ୍ଠା କରିବାର ଲକ୍ଷ୍ୟ ଧାର୍ଯ୍ୟ କରିଛନ୍ତି । ଏଥିରେ ସାମିଲ ରହିଛି 60 ଗିଗାୱାଟର ପବନ ଶକ୍ତି , 100 ଗିଗାୱାଟର ସୌର ଶକ୍ତି , 10 ଗିଗାୱାଟର ବାୟୋମାଶ ଶକ୍ତି ଏବଂ 5 ମେଗାୱାଟର ଜଳଜ ଶକ୍ତି ।


    2017-18 ପାଇଁ 14550 ମେଗାୱାଟ ଗ୍ରୀଡ଼ ଅକ୍ଷୟ ଶକ୍ତି (ପବନ 4000ମେଗାୱାଟ , ସୌର 1000ମେଗାୱାଟ , କ୍ଷୁଦ୍ର ଜଳଜ ଶକ୍ତି 200 ମେଗାୱାଟ , ବାୟୋ-ଶକ୍ତି 340 ମେଗାୱାଟ ଏବଂ ଆବର୍ଜନାରୁ ଶକ୍ତି 10 ମେଗାୱାଟ) ହାସଲ ପାଇଁ ଲକ୍ଷ୍ୟ ଧାର୍ଯ୍ୟ କରାଯାଇଛି । ଏତଦ୍ବ୍ୟତୀତ ଅଫ-ଗ୍ରୀଡ଼ ଅକ୍ଷୟ ଶକ୍ତି ପ୍ରକ୍ରିୟାରେ 15 ମେଗାୱାଟ ଶକ୍ତି ହାସଲ କରାଯିବାର ଲକ୍ଷ୍ୟ ଧାର୍ଯ୍ୟ କରାଯାଇଛି । ଏଥିରେ ସାମିଲ ରହିଛି ଆବର୍ଜନାରୁ ଶକ୍ତି 60 ମେଗାୱାଟ , ବାୟୋମାଶରୁ 7.50 ମେଗାୱାଟ , ବାୟୋମାଶ ଗ୍ୟାସିଫାୟରରୁ 0.5 ମେଗାୱାଟ , କ୍ଷୁଦ୍ର ପବନ/ ହାଇବ୍ରିଡ ସିଷ୍ଟମରୁ 100 ମେଗାୱାଟ । 2017-18 ପାଇଁ 150/25 ସଂଖ୍ୟା ବିଶିଷ୍ଟ ସୋଲାର ଫୋଟୋଭୋଲାଟିକ ସିଷ୍ଟମ ଏବଂ 110 , 000 ସଂଖ୍ୟା ବିଶିଷ୍ଟ ପାରିବାରିକ ବାୟୋଗ୍ୟାସ ପ୍ରତିଷ୍ଠା ନେଇ ଲକ୍ଷ୍ୟ ଧାର୍ଯ୍ୟ କରାଯାଇଛି ।


    ପ୍ରତିଷ୍ଠା କରାଯାଇଥିବା ମୋଟ ସାମର୍ଥ୍ୟରେ ଅକ୍ଷୟ ଶକ୍ତିର ଅଂଶ


    ଅର୍ଥନୈତିକ ପ୍ରଗତି , ସମୃଦ୍ଧି , ସହରୀକରଣରେ ବୃଦ୍ଧି , ମୁଣ୍ଡପିଛା ଶକ୍ତି ବ୍ୟବହାରରେ ବୃଦ୍ଧି ଦେଶରେ ଶକ୍ତି ଚାହିଦାକୁ ବଢ଼ାଇ ଦେଇଛି । ଶକ୍ତି ଚାହିଦାକୁ ହାସଲ କରିବା ପାଇଁ ଭାରତ 31.10.2017 ସୁଦ୍ଧା ବିଭିନ୍ନ ଉତ୍ସରୁ ମୋଟ ଉପରେ 331.95 ମେଗାୱାଟ କ୍ଷମତା ସମ୍ପନ୍ନ ଶକ୍ତି ସାମର୍ଥ୍ୟ ପ୍ରତିଷ୍ଠା କରିଛି । ଏଥିମଧ୍ୟରୁ ଅକ୍ଷୟ ଉର୍ଜାର କ୍ଷମତା ରହିଛି 60.98 ଗିଗାୱାଟ ଏବଂ ମୋଟ କ୍ଷମତାରେ ଏହାର ଅଂଶ ରହିଛି ଶତକଡା 18.37 ପ୍ରତିଶତ ।


    ସଫଳତା


    ନୂତନ ଓ ଅକ୍ଷୟ ଶକ୍ତି ମନ୍ତ୍ରଣାଳୟ ଦ୍ୱାରା ବର୍ଷବ୍ୟାପୀ ଗ୍ରହଣ କରାଯାଇଥିବା ପଦକ୍ଷେପ ଏବଂ ସଫଳତାର ସାରାଂଶ ନିମ୍ନରେ ପ୍ରଦାନ କରାଗଲା...


    ସବୁଜ ଶକ୍ତି କ୍ଷମତା ଯୋଗ


    ଦେଶରେ ଚଳିତ ବର୍ଷ (2017 ଜାନୁଆରୀରୁ ନଭେମ୍ବର ମଧ୍ୟରେ) ଅକ୍ଷୟ ଶକ୍ତି ଉତ୍ସରୁ ମୋଟ ଉପରେ 11788 ଗ୍ରୀଡ଼ ସଂଯୁକ୍ତ ଶକ୍ତି ଉତ୍ପାଦନ କ୍ଷମତା ଯୋଗ କରାଯାଇଛି । 2016-17ରେ ଅକ୍ଷୟ ଶକ୍ତି କ୍ଷେତ୍ରରେ ମୋଟ ଉପରେ 16660ମେଗାୱାଟ କ୍ଷମତା ହାସଲ ଲକ୍ଷ୍ୟ ଧାର୍ଯ୍ୟ କରାଯାଇଥିବା ବେଳେ 11319.71 ମେଗାୱାଟର ଗ୍ରୀଡ ସଂଯୁକ୍ତ ଶକ୍ତି ଉତ୍ପାଦନ ସାମର୍ଥ୍ୟ ହାସଲ କରାଯାଇଛି । ଏଥିରେ ସାମିଲ ରହିଛି ସୌର ଶକ୍ତି (5502.38 ମେଗାୱାଟ) , ପବନ ଶକ୍ତି (5585 , 98 ମେଗାୱାଟ) , କ୍ଷୁଦ୍ର ଜଳଜ ଶକ୍ତି (105.90 ମେଗାୱାଟ) ଏବଂ ବାୟୋ-ଶକ୍ତି (161.95 ମେଗାୱାଟ) । 2017-18ରେ 30.11 , 2017 ସୁଦ୍ଧା ମୋଟ ଉପରେ 4809.51 ମେଗାୱାଟର ସାମର୍ଥ୍ୟ ଯୋଗ କରାଯାଇଛି । ଏହାଫଳରେ କ୍ରମବର୍ଦ୍ଧିଷ୍ଣୁ ସଫଳତା 62053.73 ମେଗାୱାଟରେ ପହଂଚିଛି ।


    କ୍ଷେତ୍ରୀୟ ସଫଳତାର ମୂଖ୍ୟାଂଶ


    2016-17ରେ ସର୍ବାଧିକ କ୍ଷମତା ସମ୍ପନ୍ନ ପବନ ଶକ୍ତି କ୍ଷମତା ବୃଦ୍ଧି । ଧାର୍ଯ୍ୟ ଲକ୍ଷ୍ୟ ତୁଳନାରେ ଶତକଡା 38 ପ୍ରତିଶତ ବୃଦ୍ଧି । 30.11 , 2017 ସୁଦ୍ଧା ମୋଟ ଉପରେ 467.11 କ୍ଷମତା ସୃଷ୍ଟି କରାଯାଇଛି । ଏହାଫଳରେ କ୍ରମବର୍ଦ୍ଧିଷ୍ଣୁ ସଫଳତା 32746.87 ମେଗାୱାଟରେ ପହଂଚିଛି । ପବନ ଶକ୍ତି କ୍ଷମତା ବୃଦ୍ଧିରେ ଭାରତ ଚୀନ , ଆମେରିକା ଏବଂ ଜର୍ମାନୀ ପଛକୁ ବିଶ୍ୱରେ ଚତୁର୍ଥ ସ୍ଥାନରେ ରହିଛି ।


    2017-18ରେ 5525.98 ମେଗାୱାଟର ସର୍ବାଧିକ ସୌର ଶକ୍ତି କ୍ଷମତା ବୃଦ୍ଧି । 2017-18ରେ 30.11.2017 ସୁଦ୍ଧା 4323.1 ମେଗାୱାଟ କ୍ଷମତା (207.92ମେଗାୱାଟ ସୌର ରୁଫ ଟପ କ୍ଷମତା ସହ) ଯୋଗ କରାଯାଇଛି । ଏହାଫଳରେ କ୍ରମବର୍ଦ୍ଧିଷ୍ଣୁ ସଫଳତା 16611.73 ମେଗାୱାଟ (863.92 ମେଗାୱାଟ ସୋଲାର ରୁଫ ଟପ ସମେତ)ରେ ପହଂଚିଛି ।


    30.11.2017 ସୁଦ୍ଧା ଦେଶରେ 1.42 ଲକ୍ଷ ସୌର ପମ୍ପ ବସିଛି । ଏଥିମଧ୍ୟରୁ ଗତ ସାଢ଼େ ତିନି ବର୍ଷ ମଧ୍ୟରେ 1.31 ଲକ୍ଷ ସାମିଲ ରହିଛି ।


    23656 ମେଗାୱାଟ କ୍ଷମତା ସମ୍ପନ୍ନ ସୌର ପ୍ରକଳ୍ପ ପାଇଁ ଟେଣ୍ଡର ଆହ୍ୱାନ କରାଯାଇଛି ଏବଂ 19 , 340 ମେଗାୱାଟ କ୍ଷମତା ସମ୍ପନ୍ନ ପ୍ରକଳ୍ପର ନିର୍ମାଣ ପାଇଁ କାର୍ଯ୍ୟାଦେଶ ମିଳିଛି ।


    କ୍ଷୁଦ୍ର ଜଳଜ ଶକ୍ତି ପ୍ରକଳ୍ପରୁ ଗତ ସାଡେ ତିନି ବର୍ଷ ମଧ୍ୟରେ ଗ୍ରୀଡ ସଂଯୁକ୍ତ ଅକ୍ଷୟ ଶକ୍ତି ଅଧୀନରେ 0.59 ଗିଗାୱାଟ ସମ୍ପନ୍ନ କ୍ଷମତା ଯୋଗ କରାଯାଇଛି ।


    ବାୟୋମାଶ ଶକ୍ତିରେ ସାମିଲ ରହିଛି ବାୟୋମାଶ ଇନ୍ଧନର ଦହନ , ବାୟୋମାଶ ଗ୍ୟାସିଫିକେସନ ଏବଂ ବ୍ୟାଗେଜ କୋଜେନେରସେନ । ଏହାଫଳରେ କ୍ରମବର୍ଦ୍ଧିଷ୍ଣୁ ସଫଳତା 8181.70 ମେଗାୱାଟରେ ପହଂଚିଛି ।


    ଜାତୀୟ ବାୟୋଗ୍ୟାସ ଏବଂ ମାନ୍ୟୁଅର ପରିଚାଳନା କାର୍ଯ୍ୟକ୍ରମ (ଏନବିଏମଏମପି) ଅଧୀନରେ ମୁଖ୍ୟତଃ ଗ୍ରାମାଂଚଳ ଏବଂ ସେମି ସହରାଂଚଳ ପରିବାର ପାଇଁ ବାୟୋଗ୍ୟାସ ପ୍ଲାଂଟ ପ୍ରତିଷ୍ଠା କରାଯାଇଛି । 2017-18ରେ 1.1 ଲକ୍ଷ ବାୟୋଗ୍ୟାସ ପ୍ରତିଷ୍ଠା ପାଇଁ ଲକ୍ଷ୍ୟ ଧାର୍ଯ୍ୟ କରାଯାଇଥିବା ବେଳେ 0.15 ଲକ୍ଷ ବାୟୋଗ୍ୟାସ ପ୍ରତିଷ୍ଠା କରାଯାଇ ପାରିଛି । ଏହାଫଳରେ 30.11.2017 ସୁଦ୍ଧା 49.8 ଲକ୍ଷ କ୍ରମବର୍ଦ୍ଧିଷ୍ଣୁଶୀଳ ବାୟୋଗ୍ୟାସ ପ୍ଲାଂଟ ପ୍ରତିଷ୍ଠାର ସଫଳତା ହାସଲ କରାଯାଇଛି ।


    2017-18 (ଜାନୁଆରୀ-ନଭେମ୍ବର 2017) ମଧ୍ୟରେ କାର୍ଯ୍ୟକ୍ରମ/ ଯୋଜନାରେ ପ୍ରଗତି


    କ୍ଷେତ୍ର 2017-18 କ୍ରମବର୍ଦ୍ଧିଷ୍ଣୁ ସଫଳତା


    1) ଗ୍ରୀଡ଼-ଇଂଟରଆକ୍ଟିଭ ପାୱାର (ଏମଏନବ୍ଲୁପି ସାମର୍ଥ୍ୟ)


    ପବନ ଶକ୍ତି 4046.44 32746.87


    ସୌର ଶକ୍ତି 7599.31 16611.73


    କ୍ଷୁଦ୍ର ଜଳଜ ଶକ୍ତି 64.80 4399.35


    ବାୟୋ ଶକ୍ତି 60.95 8181.70


    ଆବର୍ଜନାରୁ ଶକ୍ତି 16.00 114.08


    ମୋଟ 11787.50 62053.73


    2)ଅଫ-ଗ୍ରୀଡ଼/କ୍ୟାପ୍ଟିଭ ପାୱାର (ଏମଡବ୍ଲୁଇକ୍ୟୁରେ ସାମର୍ଥ୍ୟ)


    ଆବର୍ଜନାରୁ ଶକ୍ତି 12.11 175.45


    ବାୟୋମାଶ କୋଜେନେରେସନ 9.50 661.41


    ବାୟୋମାଶ ଗ୍ୟାସିଫାୟର 0.92 163.37


    ଏରୋ ଜେନେରେଟର 0.32 3.29


    ଏସପିଭି ସିଷ୍ଟମ 146.02 551.56


    ମୋଟ 168.87 1555.08


    2) ଅନ୍ୟାନ୍ୟ ଅକ୍ଷୟ ଶକ୍ତି ସିଷ୍ଟମ


    ପାରିବାରିକ ବାୟୋଗ୍ୟାସ ପ୍ଲାଂଟ 0.15 49.80


    ଜଳଜ ମିଲ୍ସ 0.00 2690/72


    ବାୟୋଶକ୍ତିର ପ୍ରଗତିକୁ ରପ୍ତାନୀ କ୍ଷମ ଶକ୍ତି ସାମର୍ଥ୍ୟ ଦୃଷ୍ଟିରୁ ସଂଶୋଧନ କରାଯାଇଛି ।


    ମନ୍ତ୍ରଣାଳୟ ଦ୍ୱାରା ଗ୍ରହଣ କରାଯାଇଥବା କେତେକ ପ୍ରମୁଖ ପଦକ୍ଷେପ


    ଜାତୀୟ ସୌର ମିଶନ ଅନ୍ତର୍ଗତ 2021-22 ପାଇଁ ସୌର ଶକ୍ତି ସାମର୍ଥ୍ୟ ଲକ୍ଷ୍ୟକୁ 20 ଗିଗାୱାଟରୁ 100 ଗିଗାୱାଟକୁ ବୃଦ୍ଧି କରାଯାଇଛି । 2017-18ରେ 10 , 000 ମେଗାୱାଟ କ୍ଷମତାର ଲକ୍ଷ୍ୟ ଧାର୍ଯ୍ୟ କରାଯାଇଥିବା ବେଳେ 2018 ମାର୍ଚ୍ଚ 31 ସୁଦ୍ଧା ଏହା ବୃଦ୍ଧି ପାଇ 20 ଗିଗାୱାଟ ସାମର୍ଥ୍ୟରେ ପହଂଚିବ ।


    ଏପର୍ଯ୍ୟନ୍ତ 23656 ମେଗାୱାଟ କ୍ଷମତା ପାଇଁ ଟେଣ୍ଡର ଆହ୍ୱାନ କରାଯାଇଛି ଏବଂ 19340 ମେଗାୱାଟ କ୍ଷମତା ପାଇଁ ଟେଣ୍ଡର ପ୍ରଦାନ କରାଯାଇଛି ।


    ୍ଣସୌର ପାର୍କ ଏବଂ ଅଲ୍ଟ୍ରା ମେଗା ସୌର ଶକ୍ତି ପ୍ରକଳ୍ପ ଯୋଜନାର ସାମର୍ଥ୍ୟକୁ 20 , 000 ମେଗାୱାଟରୁ ବୃଦ୍ଧି କରାଯାଇ 40 , 000 ମେଗାୱାଟ କରାଯାଇଛି । 21ଟି ରାଜ୍ୟରେ ମୋଟ 20 , 514 ମେଗାୱାଟ କ୍ଷମତା ସମ୍ପନ୍ନ 35ଟି ସୌର ପାର୍କକୁ ଅନୁମୋଦନ କରାଯାଇଛି ।


    ଆନ୍ଧ୍ରପ୍ରଦେଶର କୁର୍ନୁଲଠାରେ 100 ମେଗାୱାଟ କ୍ଷମତା ସମ୍ପନ୍ନ ସୌର ପାର୍କକୁ କାର୍ଯ୍ୟକ୍ଷମ କରାଯାଇଛି । ଗୋଟିଏ ସ୍ଥାନରେ 1000 ମେଗାୱାଟ କ୍ଷମତା ଉତ୍ପାଦନ କରୁଥିବାର ସାମର୍ଥ୍ୟ ବିଶିଷ୍ଟ ଏହା ହେଉଛି ବିଶ୍ୱର ସବୁଠାରୁ ବଡ ସୌର ପାର୍କ ।


    ରାଜସ୍ଥାନର ଭଡଲା ଫେଜ-2ରେ 650 ମେଗାୱାଟ କ୍ଷମତା ସମ୍ପନ୍ନ ସୌର ପାର୍କ ପ୍ରତିଷ୍ଠା କରାଯାଇଛି ।


    ମଧ୍ୟପ୍ରଦେଶର ନୀମୁଶ ମନ୍ଦସୌରର ଫେଜ-1ରେ 250 ମେଗାୱାଟ କ୍ଷମତା ସମ୍ପନ୍ନ ସୌର ପାର୍କ ପ୍ରତିଷ୍ଠା କରାଯାଇଛି ।


    ସୌର ପାର୍କ ଯୋଜନାରେ 20 , 000 ମେଗାୱାଟରୁ 40 , 000 ମେଗାୱାଟ କ୍ଷମତା ବୃଦ୍ଧି ନିମନ୍ତେ ନିଦେ୍ର୍ଦଶାବଳୀ ପ୍ରକାଶ ପାଇବା ପରେ ଚଳିତ ବର୍ଷ ରାଜସ୍ଥାନ (100 ମେଗାୱାଟ) , ଗୁଜୁରାଟ (500 ମେଗାୱାଟ) ଏବଂ ମିଜୋରାମ (23 ମେଗାୱାଟ)ରେ ତିନୋଟି ନୂତନ ସୌର ପାର୍କ ପ୍ରତିଷ୍ଠା ନିମନ୍ତେ ମଞ୍ଜୁରୀ ପ୍ରଦାନ କରାଯାଇଛି ।


    ସୌର ଶକ୍ତି ଶୁଳ୍କକୁ ହ୍ରାସ କରାଯାଇ କିଲୋୱାଟ ଘଂଟା ପିଛା 2.44 ଟଙ୍କାର ସର୍ବନିମ୍ନ ସ୍ତରକୁ ଅଣାଯାଇଛି ।


    କ୍ରମାଗତ ଭାବେ ହ୍ରାସ ପାଉଥିବା ସୌର ଶକ୍ତି ଶୁଳ୍କ ନିମ୍ନରେ ପ୍ରଦାନ କରାଗଲା


    କ୍ରମିକ ନଂ ସମୟ ସର୍ବନିମ୍ନ ସାମର୍ଥ୍ୟ ଶୁଳ୍କ ଯୋଜନା ରାଜ୍ୟ


    1 2017 ଫେବୃଆରୀ 750ଏମଡବ୍ଲୁ 3.30 ରାଜ୍ୟ ଯୋଜନା ମଧ୍ୟପ୍ରଦେଶ


    2 2017 ମେ 250 ଏମଡବ୍ଲୁ 2.62 ଭିଜେଏଫ ରାଜସ୍ଥାନ


    3 2017 ମେ 500 ଏମଡବ୍ଲୁ 2.44 ଭିଜେଏଫ ରାଜସ୍ଥାନ


    4 2017 ଅଗଷ୍ଟ 500 ମେଗାୱାଟ 2.65 ରାଜ୍ୟ ଯୋଜନା ଗୁଜରାଟ


    30.11.2017 ସୁଦ୍ଧା ଦେଶରେ 41.80 ଲକ୍ଷ ସୋଲାର ଲାଇଟିଂ ସିଷ୍ଟମ , 1.42 ଲକ୍ଷ ସୌର ପମ୍ପ ଏବଂ 181.52 ଏମଡବ୍ଲୁଇକ୍ୟୁର ପାୱାର ପ୍ୟାକ ଲଗାଯାଇଛି । ଗତ ସାଡେ ତିନି ବର୍ଷ ମଧ୍ୟରେ 18.47 ଲକ୍ଷ ସୌର ଲାଇଟିଂ ସିଷ୍ଟମ , 1.31 ଲକ୍ଷ ସୌର ପମ୍ପ , 96.39 ଏମଡବ୍ଲୁଇକ୍ୟୁର ପାୱାର ପ୍ୟାକର ପ୍ରମୁଖ ସଫଳତା ସମ୍ବନ୍ଧରେ ରିପୋର୍ଟ କରାଯାଇଛି ।


    1) ପ୍ରତିରକ୍ଷା ଯୋଜନା , ( 2) କେନ୍ଦ୍ରୀୟ ସାର୍ବଜନୀନ କ୍ଷେତ୍ର ଅଧିଗ୍ରହଣ ଯୋଜନା , ( 3) ବଣ୍ଡଲିଂ ଯୋଜନା , ( 4) କେନାଲ କୂଳ/ଉପର ଯୋଜନା , ( 5) ଭିଜିଏଫ ଯୋଜନା , ( 6) ସୌର ପାର୍କ ଯୋଜନା , ( 7) ସୌର ରୁଫଟପ ଯୋଜନା ଆଦି ଜାତୀୟ ସୌର ମିଶନ ଅନ୍ତର୍ଗତ ମନ୍ତ୍ରଣାଳୟ ଦ୍ୱାରା ଶୁଭାରମ୍ଭ କରାଯାଇଛି ।


    ପ୍ରତିରକ୍ଷା ଯୋଜନା ଅଧୀନରେ 300 ମେଗାୱାଟର ନିର୍ଦ୍ଧାରିତ ଲକ୍ଷ୍ୟ ପରିବର୍ତ୍ତେ 357.50 ମେଗାୱାଟ ମଞ୍ଜୁରୀ ପ୍ରଦାନ କରାଯାଇଛି । କେନ୍ଦ୍ରୀୟ ସାର୍ବଜନୀନ କ୍ଷେତ୍ର ଅଧିଗ୍ରହଣ (ସିପିଏସୟୁଏସ) ଯୋଜନା ଅନ୍ତର୍ଗତ 1000 ମେଗାୱାଟର ଲକ୍ଷ୍ୟ ଧାର୍ଯ୍ୟ କରାଯାଇଥିବା ବେଳେ ସମସ୍ତ ମଞ୍ଜୁରୀ ପ୍ରଦାନ କରାଯାଇଛି । 3000 ମେଗାୱାଟ ବଣ୍ଡଲିଂ ଯୋଜନା ଅନ୍ତର୍ଗତ ଟ୍ରାଂଚ-1:3000 ମେଗାୱାଟର ଟେଣ୍ଡର ପ୍ରଦାନ କରାଯାଇଛି । 100 ମେଗାୱାଟର କେନାଲ କୂଳ ଏବଂ ଉପର ଯୋଜନାରେ ସମସ୍ତ କ୍ଷମତା ସାମର୍ଥ୍ୟକୁ ମଞ୍ଜୁରୀ ପ୍ରଦାନ କରାଯାଇଛି । 2000 ମେଗାୱାଟ ଏବଂ 5000 ମେଗାୱାଟ ଯୋଜନା ଅନ୍ତର୍ଗତ ଏବଂ 20 , 000 ମେଗାୱାଟ ସୌର ପାର୍କ ଯୋଜନା ଅନ୍ତର୍ଗତ 21ଟି ରାଜ୍ୟରେ 20 , 514 ମେଗାୱାଟ କ୍ଷମତା ସମ୍ପନ୍ନ 35ଟି ସୌର ପାର୍କକୁ ମଞ୍ଜୁରୀ ପ୍ରଦାନ କରାଯାଇଛି ।


    ସୌର ରୁଫଟପ


    ମନ୍ତ୍ରଣାଳୟ ଗ୍ରୀଡ ସଂଯୁକ୍ତ ରୁଫଟପ ଏବଂ କ୍ଷୁଦ୍ର ସୌର ଶକ୍ତି ପ୍ଲାଂଟ କାର୍ଯ୍ୟକ୍ରମ ପରିଚାଳନା କରୁଛି , ଯେଉଁଥିରେ କି ଆବାସିକ , ସାମାଜିକ , ସରକାରୀ/ ସାର୍ବଜନୀନ ଏବଂ ଆନୁଷ୍ଠାନିକ କ୍ଷେତ୍ରମାନଙ୍କରେ ସିଏଫଏ/ଆର୍ଥିକ ସହାୟତା ମାଧ୍ୟମରେ 2100 ମେଗାୱାଟ କ୍ଷମତା ସମ୍ପନ୍ନ ପ୍ରକଳ୍ପ ନିର୍ମାଣ କରାଯିବ ।


    ଏହି କାର୍ଯ୍ୟକ୍ରମ ଅଧୀନରେ ସାଧାରଣ ବର୍ଗର ରାଜ୍ୟମାନଙ୍କରେ ଆବାସିକ , ଆନୁଷ୍ଠାନିକ ଏବଂ ସାମାଜିକ କ୍ଷେତ୍ରମାନଙ୍କରେ ନିର୍ମାଣ କରାଯିବାକୁ ଥିବା ପ୍ରକଳ୍ପମାନଙ୍କ ପାଇଁ ଶତକଡା 30 ପ୍ରତିଶତର କେନ୍ଦ୍ରୀୟ ସହାୟତା ପ୍ରଦାନ କରାଯାଉଛି । ସରକାରୀ କ୍ଷେତ୍ର ପାଇଁ ସଫଳତା ସହିତ ସଂଯୁକ୍ତ ଆର୍ଥ ô କ ସହାୟତା ରାଶି ପ୍ରଦାନ କରାଯାଉଛି । ଘରୋଇ କ୍ଷେତ୍ରରେ ବ୍ୟବସାୟିକ ଏବଂ ଶିଳ୍ପ ପ୍ରତିଷ୍ଠାନମାନଙ୍କ ପାଇଁ ସବସିଡି/ସିଏଫଏ ଲାଗୁ କରାଯିବ ନାହିଁ ।


    ଏପର୍ଯ୍ୟନ୍ତ 1767 ଏମଡବ୍ଲିପି କ୍ଷମତା ବିଶିଷ୍ଟ ରୁଫଟପ ପ୍ରକଳ୍ପ ପାଇଁ ଅନୁଦାନ ମଞ୍ଜୁର କରାଯାଇଛି ଏବଂ ପାଖାପାଖି 863.92 ଏମଡବ୍ଲୁପି କ୍ଷମତା ବିଶିଷ୍ଟ ପ୍ରକଳ୍ପ କାର୍ଯ୍ୟ ଶେଷ ହୋଇଛି ।


    ସମସ୍ତ 36ଟି ରାଜ୍ୟ/କେନ୍ଦ୍ରଶାସିତ ଅଂଚଳମାନଙ୍କୁ ନେଟ/ଗ୍ରସ ମିଟରିଂ ନିୟମ ଏବଂ ରୁଫଟପ ସୌର ପ୍ରକଳ୍ପ ଶୁଳ୍କ ବାବଦରେ ବିଜ୍ଞପ୍ତି ମାଧ୍ୟମରେ ଅବଗତି କରାଯାଇଛି ।


    ବିଶ୍ୱ ବ୍ୟାଙ୍କ , ଏସିଆନ ଉନ୍ନୟନ ବ୍ୟାଙ୍କ ଏବଂ ନୂତନ ଉନ୍ନୟନ ବ୍ୟାଙ୍କରୁ 1375 ମିଲିଅନ ଆମେରିକୀୟ ଡଲାରର ରିହାତି ସୁଧ ବିଶିଷ୍ଟ ଋଣ ସୋଲାର ରୁଫଟପ ପ୍ରକଳ୍ପ ନିର୍ମାଣ ପାଇଁ ଭାରତୀୟ ଷ୍ଟେଟ ବ୍ୟାଙ୍କ , ପଞ୍ଜାବ ନ୍ୟାସନାଲ ବ୍ୟାଙ୍କ ଏବଂ ନୂତନ ଉନ୍ନୟନ ବ୍ୟାଙ୍କକୁ ପ୍ରଦାନ


    ଉପଯୁକ୍ତ ବୈଷୟିକ ଜ୍ଞାନ ଦ୍ୱାରା ପ୍ରଶିକ୍ଷିତ ୱାର୍କଫୋର୍ସ ସୃଷ୍ଟିପାଇଁ ସୁର୍ଯ୍ୟମିତ୍ର ପୁରସ୍କାର ଆରମ୍ଭ କରାଯାଇଛି ଏବଂ ଏହି କାର୍ଯ୍ୟକ୍ରମ ଅନ୍ତର୍ଗତ 11 ହଜାରରୁ ଉଦ୍ଧ୍ୱର୍ ବ୍ୟକ୍ତିଙ୍କୁ ତାଲିମ ପ୍ରଦାନ କରାଯାଇଛି ।


    ପ୍ରକଳ୍ପ ଗୁଡ଼ିକର କାର୍ଯ୍ୟକୁ ଗତି ପ୍ରଦାନ କରିବା , ଅନୁମୋଦନ , ରିପୋର୍ଟ ପ୍ରଦାନ ଆଦି ନିମନ୍ତେ ଏକ ଅନଲାଇନ ପୋର୍ଟାଲ ଆରମ୍ଭ କରାଯାଇଛି । ଏହା ମାଧ୍ୟମରେ ଆରଟିଏସ ପ୍ରକଳ୍ପଗୁଡ଼ିକୁ ମଧ୍ୟ ପରିଚାଳନା କରାଯାଉଛି ।


    ସ୍ୱଚ୍ଛତା ଏବଂ ନଜର ରଖାଯିବା ନିମନ୍ତେ ଇସ୍ରୋର ସହଯୋଗରେ ଜିଓ-ଟ୍ୟାଗିଙ୍ଗ ଆରଟିଏସ ପ୍ରକଳ୍ପର ଆରମ୍ଭ କରାଯାଇଛି ।


    ସଚେତନତା ବୃଦ୍ଧି ଏବଂ ଅନୁରୋଧ କରିବା ପାଇଁ ହିତାଧିକାରୀମାନଙ୍କୁ ସହଜ ଏବଂ ସହାୟକ ହେଲା ଭଳି ମୋବାଇଲ ଆପ ଅରୁଣ (ଅଟଳ ରୁଫଟପ ସୋଲାର ୟୁଜର ନାଭିଗେଟର)ର ଶୁଭାରମ୍ଭ କରାଯାଇଛି ।


    ବିଭିନ୍ନ ମନ୍ତ୍ରଣାଳୟ ଏବଂ ବିଭାଗରେ ଆରଟିଏସ ପ୍ରକଳ୍ପ ଗୁଡ଼ିକର ପରିଚାଳନା ଲାଗି ଏମଏନଆରଇ ବିଭିନ୍ନ ମନ୍ତ୍ରଣାଳୟରେ ବିଶେଷଜ୍ଞ ନିଯୁକ୍ତ କରିଛି ।


    ସୋଲାର ଶକ୍ତି ପ୍ରକଳ୍ପ ସମ୍ବନ୍ଧୀୟ ଅଭ୍ୟାସ , ନୀତି , ନିୟମ ଏବଂ ବୈଷୟିକତା ସମ୍ବନ୍ଧରେ ଏକ ନିଦେ୍ର୍ଦଶାବଳୀ ସାରାଂଶ ପୁସ୍ତିକାର ପ୍ରକାଶନ ।


    ପବନ ଶକ୍ତି


    2016-17ରେ 5.5 ଗିଗାୱାଟର ପବନ ଶକ୍ତି କ୍ଷମତା ଯୋଗ କରାଯାଇଛି । ଗୋଟିଏ ବର୍ଷ ମଧ୍ୟରେ ଏତେ ପରିମାଣର ପବନ ଶକ୍ତି ଯୋଗ କରିବାରେ ଏହା ଦେଶରେ ପ୍ରଥମ । ବର୍ତ୍ତମାନ ଦେଶରେ ପବନ ଶକ୍ତି କ୍ଷମତା କ୍ଷମତା ରହିଛି 32.75 ଗିଗାୱାଟ । ସମ୍ପ୍ରତି ପବନ ଶକ୍ତି କ୍ଷମତା ହାସଲ କ୍ଷେତ୍ରରେ ଭାରତ ବିଶ୍ୱରେ ଚୀନ , ଆମେରିକା ଏବଂ ଜର୍ମାନୀ ତଳକୁ ଚତୁର୍ଥ ସ୍ଥାନରେ ରହିଛି ।


    ପବନ ଶକ୍ତି ଉପକରଣ ନିର୍ମାଣ କରିବାରେ ବିଶ୍ୱରେ ଭାରତର ଏକ ପ୍ରମୁଖ ସ୍ଥାନ ରହିଛି । ସମ୍ପତି ଦେଶରେ 53ଟି ମଡେଲର ପବନ ଟର୍ବାଇନ ନିର୍ମାଣ କରୁଥିବା 20ଟି ଅନୁମୋଦିତ ନିର୍ମାଣକାରୀ କମ୍ପାନୀ ରହିଛନ୍ତି । ଏମାନେ ନିର୍ମାଣ କରୁଥିବା ପ୍ରତ୍ୟେକ ଟର୍ବାଇନର କ୍ଷମତା ହେଉଛି 3.00 ମେଗାୱାଟ ବିଶିଷ୍ଟ । ଭାରତରେ ନିର୍ମାଣ ହେଉଥିବା ପବନ ଟର୍ବାଇନ ଗୁଡ଼ିକ ଆନ୍ତର୍ଜାତିକ ଗୁଣାତ୍ମକ ମାନର ଅଟନ୍ତି ଏବଂ ଏଗୁଡ଼ିକର ମୂଲ୍ୟ ବିଶ୍ୱ ବଜାରରେ ସବୁଠାରୁ କମ । ଏହାକୁ ୟୁରୋପ , ଆମେରିକା ତଥା ଅନ୍ୟାନ୍ୟ ଦେଶଗୁଡ଼ିକୁ ରପ୍ତାନୀ କରାଯାଉଛି ।


    ଜାତୀୟ ପବନ ଶକ୍ତି ପ୍ରତିଷ୍ଠାନ (ଏନଆଇଡବ୍ଲୁଇ) ଦ୍ୱାରା ଦେଶରେ ପବନ ଶକ୍ତିର କ୍ଷମତାର ପୁନଃଆକଳନ କରାଯାଇଛି । 100ମିଟର ହବ ଉଚ୍ଚତାରେ ଏହା 302 ଗିଗାବାଇଟ ହେବ ବୋଲି ଆକଳନ କରାଯାଇଛି । ଏନଆଇଡବ୍ଲୁଇ ୱେବସାଇଟରେ ଅନଲାଇନ ପବନ ଆଟଲାସ ଉପଲବ୍ଧ ରହିଛି ।


    ପ୍ରଥମ ଏସଇସିଆଇ ପବନ ନିଲାମୀରେ(1000ମେଗାୱାଟ , 2017 ଫେବୃଆରୀ ସୁଦ୍ଧା 3.46 ଟଙ୍କା ଶୁଳ୍କ) ପିପିଏଏସ/ପିଏସଏଏସ ସ୍ୱାକ୍ଷର କରାଯାଇଛି । ଦ୍ୱିତୀୟ ପବନ ଶକ୍ତି ନିଲାମୀର ଫଳାଫଳରେ ୟୁନିଟ ପିଛା 2.64 ଟଙ୍କାର ସର୍ବନିମ୍ନ ଶୁଳ୍କ ଧାର୍ଯ୍ୟ ହୋଇଛି ।


    ଭାରତରେ ସୁଦୀର୍ଘ ସମୁଦ୍ର ଉପକୂଳମାନ ରହିଛି ଏବଂ ଏଠାରେ ପବନ ଶକ୍ତି ପ୍ରକଳ୍ପ ନିର୍ମାଣ ପାଇଁ ବ୍ୟାପକ ସମ୍ଭାବନା ରହିଛି । କ୍ୟାବିନେଟ ଜାତୀୟ ସମୁଦ୍ର ଉପକୂଳ ପବନ ଶକ୍ତି ପ୍ରକଳ୍ପକୁ ମଞ୍ଜୁରୀ ପ୍ରଦାନ କରିଛି ଏବଂ 2015 ଅକ୍ଟୋବର 6 ତାରିଖରେ ଏନେଇ ବିଜ୍ଞପ୍ତି ପ୍ରକାଶ ପାଇଛି । ଏଥିପାଇଁ ଗୁଜୁରାଟ ଏବଂ ତାମିଲ ନାଡୁ ଉପକୂଳରେ କେତେକ ବ୍ଲକକୁ ଚିହ୍ନଟ କରାଯାଇଛି । ପବନ ସମ୍ପଦ ବାବଦରେ ତଥ୍ୟ ସଂଗ୍ରହ କରିବା ପାଇଁ ଗୁଜୁରାଟ ଉପକୂଳରେ ପ୍ରଥମ ଥର ପାଇଁ ଲିଡାର ଲଗାଯାଇଛି ।


    ପବନ ସମ୍ବନ୍ଧରେ ଭବିଷ୍ୟବାଣୀ: ତାମିଲନାଡୁରେ ଏନଆଇଡବ୍ଲୁଇ ଦ୍ୱାରା ପବନ ସମ୍ବନ୍ଧରେ କରାଯାଇଥିବା ଭବିଷ୍ୟବାଣୀକୁ ଦୃଷ୍ଟିରେ ରଖି ଗୁଜୁରାଟ ଏବଂ ରାଜସ୍ଥାନ ସହିତ ବୁଝାମଣା ପତ୍ର ସ୍ୱାକ୍ଷର ।


    120 ମିଟର ଉଚ୍ଚତାରେ ପବନ ସମ୍ପଦ ପାଇଁ ମେସୋ ସ୍କେଲ ମ୍ୟାପ ପ୍ରସ୍ତୁତ କରାଯାଇଛି କାରଣ ଅଧିକାଂଶ ଟର୍ବାଇନକୁ 100 ମିଟର ଉଚ୍ଚତାରେ ସ୍ଥାପନ କରାଯାଇଛି । 100 ମିଟର ଉଚ୍ଚତାରେ ସ୍ଥାପନ କରାଯାଇଥିବା ଟର୍ବାଇନ ଫଳରେ ମିଳୁଥିବା ପବନ ଶକ୍ତିର ପରିମାଣ 302 ଗିଗାୱାଟ ହୋଇଥିବା ବେଳେ 120 ମିଟର ଉଚ୍ଚତାରେ ସ୍ଥାପନ କରାଯିବା ଫଳରେ ଏହି ଶକ୍ତିର ପରିମାଣ 600 ଗିଗାୱାଟ ହେବ । ସମୁଦ୍ର କୂଳ ବ୍ୟତୀତ ଅନ୍ୟାନ୍ୟ ସ୍ଥାନର ପବନ ପାଇଁ ମଧ୍ୟ ମେସୋ ସ୍କେଲ ମ୍ୟାପ ପ୍ରସ୍ତୁତ କରାଯାଇଛି । ତେବେ ପ୍ରକୃତ ସ୍ଥାନର ସ୍ୱତନ୍ତ୍ର ପରିମାପ ସହିତ ଏହାର ପ୍ରକୃତ ବ୍ୟବହାରକୁ ସଂଯୁକ୍ତ କରାଯିବା ଆବଶ୍ୟକ ।


    ବିଦ୍ୟୁତ ଆଇନର ଧାରା 63 ଅନ୍ତର୍ଗତ ବିଡିଂ ନିଦେ୍ର୍ଦଶାବଳୀକୁ ଶକ୍ତି ମନ୍ତ୍ରଣାଳୟ ଦ୍ୱାରା ଡିସେମ୍ବରରେ ଜାରି କରାଯାଇଛି ।


    କ୍ଷୁଦ୍ର ଜଳଜ ଶକ୍ତି


    ଗ୍ରୀଡ ସଂଯୁକ୍ତ ଅକ୍ଷୟ ଶକ୍ତି ଅଧୀନରେ ଗତ ଅଢ଼େଇ ବର୍ଷ ମଧ୍ୟରେ 27.07 ଗିଗାୱାଟର ଅକ୍ଷୟ ଶକ୍ତି କ୍ଷମତା ଯୁକ୍ତ କରାଯାଇଛି । ଏଥିରେ କ୍ଷୁଦ୍ର ଜଳଜ ଶକ୍ତିର ଯୋଗଦାନ ରହିଛି 0.59 ଗିଗାୱାଟ ।


    ବାୟୋମାଶ ଶକ୍ତି


    ବାୟୋମାଶ ଶକ୍ତିରେ ଅନ୍ତର୍ଭୁକ୍ତ ରହିଛି ବାୟୋମାଶ ଦହନରୁ ସଂଯୋଗ , ବାୟୋମାଶ ଗ୍ୟାସିଫିକେସନ ଏବଂ ବ୍ୟାଗେଜ ଜେନେରେସନ । 30.11.2017 ସୁଦ୍ଧା ଏହି ଶକ୍ତିର କ୍ଷମତା ବୃଦ୍ଧି ପାଇ 8181.70 ମେଗାୱାଟରେ ପହଂଚିଛି ।


    ପାରିବାରିକ ଉପଯୋଗୀ ବାୟୋଗ୍ୟାସ ପ୍ଲାଂଟ


    ଜାତୀୟ ବାୟୋଗ୍ୟାସ ଏବଂ ଗୋବର ପରିଚାଳନା କାର୍ଯ୍ୟକ୍ରମ (ଏନବିଏମଏମପି) ଅନ୍ତର୍ଗତ ମୁଖ୍ୟତଃ ଗ୍ରାମାଂଚଳ ଏବଂ ଅର୍ଦ୍ଧ ସହରାଂଚଳ ପରିବାରରେ ବାୟୋଗ୍ୟାସ ପ୍ଳାଂଟ ପ୍ରତିଷ୍ଠା କରାଯାଉଛି । 2017-18ରେ 1.10 ଲକ୍ଷ ବାୟୋଗ୍ୟାସ ନିର୍ମାଣ କରାଯିବାର ଲକ୍ଷ୍ୟ ଧାର୍ଯ୍ୟ କରାଯାଇଥିବା ବେଳେ 1.15 ଲକ୍ଷ ବାୟୋଗ୍ୟାସ ପ୍ଲାଂଟ ନିର୍ମାଣ କରାଯାଇଛି । ଏହାଫଳରେ ବାୟୋଗ୍ୟାସ ପ୍ଲାଂଟ ସଂଖ୍ୟା କ୍ରମାଗତ ଭାବେ ବୃଦ୍ଧି ପାଇ 49.8 ଲକ୍ଷରେ ପହଂଚିଛି ।


    ଅଫ-ଗ୍ରୀଡ଼ ସୌର ଆପ୍ଲିକେସନ


    30.11.2017 ସୁଦ୍ଧା ଦେଶରେ 41.80 ଲକ୍ଷ ସୋଲାର ଲାଇଟିଂ ସିଷ୍ଟମ , 1.42 ଲକ୍ଷ ସୋଲାର ପମ୍ପ ଏବଂ 181.52 ମେଗାୱାଟର ପାୱାର ପ୍ୟାକ ଲଗାଯାଇଛି । ଗତ ସାଡେ ତିନି ବର୍ଷ ମଧ୍ୟରେ 18.47 ଲକ୍ଷ ସୌର ଲାଇଟ ସିଷ୍ଟମ , 1.31 ଲକ୍ଷ ସୌର ପମ୍ପ ଏବଂ 93.39 ମେଗାୱାଟର ପାୱାର ପ୍ୟାକ ଲଗାଯାଇଥିବାର ରିପୋର୍ଟ ମିଳିଛି ।


    ଅକ୍ଷୟ ଶକ୍ତିର ପ୍ରସାର ପାଇଁ ଶୁଳ୍କ ନୀତିରେ ସଂଶୋଧନ


    ମାର୍ଚ୍ଚ 2022 ସୁଦ୍ଧା ସୌର ଆରପିଓରେ ଶତକଡା 80 ପ୍ରତିଶତ ବୃଦ୍ଧି ।


    ନିର୍ଦ୍ଧିଷ୍ଟ ତାରିଖ ପରେ ନୂତନ କୋଇଲା/ ଲିଗନାଇଟ ଆଧାରିତ ତାପଜ ପ୍ଲାଂଟ ପାଇଁ ଆରଜିଓର ପ୍ରାରମ୍ଭ ।


    ଅକ୍ଷୟ ଶକ୍ତିର ବଣ୍ଡଲିଂ ମାଧ୍ୟମରେ ବହନ କଲା ଭଳି ଅକ୍ଷୟ ଶକ୍ତି ନିଶ୍ଚିତ୍ତ କରିବା ।


    ସୌର ଏବଂ ପବନ ଶକ୍ତି ପାଇଁ କୌଣସି ଆନ୍ତଃରାଜ୍ୟ ସଂଚରଣ ଖର୍ଚ୍ଚ କିମ୍ବା କ୍ଷତି ଭରଣା କରାଯିବ ନାହିଁ ।


    2016-17 , 2017-18 ଏବଂ 2018-19 ପାଇଁ ଶକ୍ତି ମନ୍ତ୍ରଣାଳୟ ସୌର ଏବଂ ଅଣସୌର ଶକ୍ତି ନେଇ ଆରପିଓର ଦୀର୍ଘସୂତ୍ରୀ ପ୍ରଗତି ସମ୍ବନ୍ଧରେ 2016 ଜୁଲାଇ 22ରେ ବିଜ୍ଞପ୍ତି ପ୍ରକାଶ କରିଥିଲା । ଏହାକୁ ନିମ୍ନରେ ପ୍ରଦାନ କରାଗଲା...


    ଦୀର୍ଘସୂତ୍ରୀୟ ପ୍ରଗତି 2016-17 2017-18 2018-19


    ଅଣସୌର 8.75% 9.50% 10.25%


    ସୌର 2.75% 4.75% 6.75%


    ମୋଟ 11.50% 14.25% 17.00%


    ଆଇଆରଇଡିଏ


    ଭାରତୀୟ ଅକ୍ଷୟ ଶକ୍ତି ବିକାଶ ଏଜେନ୍ସି (ଆଇଆରଇଡିଏ)କୁ ମିନି ରତ୍ନ ଷ୍ଟାଟସ ପୁରସ୍କାର ପ୍ରଦାନ କରାଯାଇଛି ଏବଂ ଆଇଆରଇଡିଏର ଅଧିକାର ଭୁକ୍ତ ପୁଞ୍ଜିକୁ 1000 କୋଟି ଟଙ୍କାରୁ 6000 କୋଟି ଟଙ୍କାକୁ ବୃଦ୍ଧି ହୋଇଛି ।


    ସବୁଜ ଶକ୍ତି କରିଡର


    ମୋଟ 10141 କୋଟି ଟଙ୍କାର ପ୍ରକଳ୍ପ ଖର୍ଚ୍ଚରେ ଆନ୍ତଃ-ରାଜ୍ୟ ସଂଚାରଣ ପ୍ରକ୍ରିୟାକୁ ଅକ୍ଷୟ ଶକ୍ତିରେ ସମୃଦ୍ଧ 8ଟି ରାଜ୍ୟରେ ( ତାମିଲ ନାଡୁ , ରାଜସ୍ଥାନ , କର୍ଣ୍ଣାଟକ , ଆନ୍ଧ୍ର ପ୍ରଦେଶ , ମହାରାଷ୍ଟ୍ର , ଗୁଜରାଟ , ହିମାଚଳ ପ୍ରଦେଶ ଏବଂ ମଧ୍ୟପ୍ରଦେଶ) କାର୍ଯ୍ୟକାରୀ କରାଯାଉଛି । ଏହି ଅନୁଦାନରେ ରାଜ୍ୟର ଅଂଶ ରହିଛି ଶତକଡା 20 ପ୍ରତିଶତ , ଭାରତ ସରକାରଙ୍କ ଅଂଶ ରହିଛି 40 ପ୍ରତିଶତ (ମୋଟ 4056.67 କୋଟି) ଏବଂ ଶତକଡା 40 ପ୍ରତିଶତ ହେଉଛି କେଏଫଡବ୍ଲୁ ଋଣ (500 ମିଲିଅନ ୟୁରୋ) । ଏହି ପ୍ରକଳ୍ପ ଅନ୍ତର୍ଗତ ଆନୁମାନିକ 9400 ସିକେଏମ ସଂଚରଣ ଲାଇନ ଏବଂ ମୋଟ 19000ଏମଭିଏ କ୍ଷମତା ସମ୍ପନ୍ନ ସବଷ୍ଟେସନ 2020 ମାର୍ଚ୍ଚ ସୁଦ୍ଧା ଶେଷ କରାଯିବ । ଏହାର ଉଦେ୍ଦଶ୍ୟ ହେଉଛି ଆନୁମାନିକ 20 , 000 ମେଗାୱାଟର ଅକ୍ଷୟ ଶକ୍ତିର ଉପଯୋଗ କରିବା ଏବଂ କାର୍ଯ୍ୟକାରୀ ରାଜ୍ୟମାନଙ୍କରେ ଗ୍ରୀଡ଼ର ଉନ୍ନତିକରଣ କରିବା ।


    6777 କୋଟି ଟଙ୍କା ମୂଲ୍ୟର ପ୍ରକଳ୍ପ ନିର୍ମାଣ ପାଇଁ କାର୍ଯ୍ୟାଦେଶ ପ୍ରଦାନ କରାଯାଇଛି ଏବଂ ଏନେଇ ଭାରତ ସରକାରଙ୍କ ପକ୍ଷରୁ ରାଜ୍ୟମାନଙ୍କୁ ପାଖାପାଖି 1400 କୋଟି ଟଙ୍କା ପ୍ରଦାନ କରାଯାଇଛି ।


    ଅନ୍ୟାନ୍ୟ ପଦକ୍ଷେପ


    ଆନ୍ତର୍ଜାତିକ ଅକ୍ଷୟ ଶକ୍ତି ସମ୍ପନ୍ନ ଦେଶମାନଙ୍କ ମଧ୍ୟରେ ଭାରତ ନେତୃତ୍ୱର ଭୂମିକା ଗ୍ରହଣ କରୁଛି ଏବଂ ଆନ୍ତର୍ଜାତିକ ସୌର ସନ୍ଧି (ଆଇଏସଏ) ଗଠନ କରିବାରେ ଫ୍ରାନ୍ସ ସହ ମିଶି ଏକ ପ୍ରମୁଖ ଭୂମିକା ଗ୍ରହଣ କରିଛି । ଆଇଏସଏର ବିଶ୍ୱର 121ଟି ଦେଶ ସଦସ୍ୟ ରହିଛନ୍ତି । 47ଟି ଦେଶ ଫ୍ରେମୱାର୍କ ରାଜିନାମାରେ ସ୍ୱାକ୍ଷର କରିଛନ୍ତି ଏବଂ ଏବଂ ଏହା ଗଠନ ହେବାର ଗୋଟିଏ ବର୍ଷ ମଧ୍ୟରେ 18ଟି ଦେଶ ଏଥିରେ କେତେକ ସଂଶୋଧନ ଆଣିଛନ୍ତି । ଏହି ଅନୁଯାୟୀ ଆଇଏସଏ 6.12. 2017ରେ ଏକ ଆଇନତଃ ବୈଧ ସଂସ୍ଥାରେ ପରିଣତ ହୋଇଛି ଏବଂ ଏହାର ହେଡକ୍ୱାର୍ଟର ଭାରତରେ ଅବସ୍ଥିତ ।


    ସୌର ଆଧାରିତ ପାୱାର ଜେନେରେଟର , ବାୟୋମାଶ ଆଧାରିତ ପାୱାର ଜେନେରେଟର , ପବନ ଶକ୍ତି ପରିଚାଳିତ ଯନ୍ତ୍ର , ମାଇକ୍ରୋ-ହାଇଡେଲ ପ୍ଲାଂଟ ଏବଂ ଅକ୍ଷୟ ଶକ୍ତି ଆଧାରିତ ସାର୍ବଜନୀନ ବ୍ୟବହାରିକ ଷ୍ଟ୍ରିଟ ଆଲୋକ ବ୍ୟବସ୍ଥା , ଅଗମ୍ୟ ଗ୍ରାମକୁ ବିଦ୍ୟୁତକରଣ ଆଦି ପାଇଁ 15 କୋଟି ସୀମା ପର୍ଯ୍ୟନ୍ତ ବ୍ୟାଙ୍କ ଋଣ ପ୍ରଦାନ କରାଯାଉଛି । ଘରୋଇ ତଥା ବ୍ୟକ୍ତିଗତ କ୍ଷେତ୍ରରେ ଏହି ଋଣ ସୀମା ରହିଛି 10 ଲକ୍ଷ ଟଙ୍କା ପର୍ଯ୍ୟନ୍ତ ।


    ଅକ୍ଷୟ ଶକ୍ତି ଉତ୍ପାଦନ ଏବଂ ବିତରଣ କ୍ଷେତ୍ରରେ ଶତକଡା 100 ପ୍ରତିଶତ ବୈଦେଶିକ ସିଧାସଳଖ ପୁ୍ୟଞ୍ଜିନିବେଶକୁ ଅନୁମତି ରହିଛି । ତେବେ ଏହା 2013ର ବୈଦ୍ୟୁତିକ ଆଇନ ମୁତାବକ ହେବା ଆବଶ୍ୟକ ।


    ଧାର୍ଯ୍ୟ ଲକ୍ଷ୍ୟରେ ପହଂଚିବା ପାଇଁ ସରକାରଙ୍କ ଦ୍ୱାରା ବିଭିନ୍ନ ପଦକ୍ଷେପ ଗ୍ରହଣ କରାଯାଇଛି । ଏଗୁଡ଼ିକ ହେଲା...


    କ)175 ଗିଗାୱାଟ ଅକ୍ଷୟ ଶକ୍ତି ଆଧାରିତ 100 ଗିଗାୱାଟ ସୌର ଶକ୍ତି ହାସଲ ନେଇ ଘୋଷଣା ।


    ଖ)ଶୁଳ୍କ ଆଧାରିତ ପ୍ରତିଦ୍ୱନ୍ଦ୍ୱିତାମୂଳକ ବିଡିଂ ପ୍ରକ୍ରିୟା ମାଧ୍ୟମରେ ସୌର ଏବଂ ପବନ ଶକ୍ତି କ୍ରୟ କରିବା ପାଇଁ ନିଦେ୍ର୍ଦଶାବଳୀ ଜାରି ।


    ଗ) 2018-10 ପର୍ଯ୍ୟନ୍ତ ଅକ୍ଷୟ ଶକ୍ତି କ୍ରୟ ପାଇଁ ପ୍ରତିବଦ୍ଧତା (ଆରପିଓ)ର ଘୋଷଣା ।


    1) ନୂତନ କୋଇଲା/ ଇଗ୍ନାଇଟ ଆଧାରିତ ତାପଜ ପ୍ଲାଂଟରେ ଅକ୍ଷୟ ଶକ୍ତି ଉତ୍ପାଦନ ପ୍ରତିବଦ୍ଧତାର ଘୋଷଣା ।


    2) ଜାତୀୟ ସମୁଦ୍ରକୂଳ ପବନ ଶକ୍ତି ନୀତି ସମ୍ବନ୍ଧୀୟ ବିଜ୍ଞପ୍ତି ପ୍ରକାଶ


    3) ପବନ ଶକ୍ତି ପ୍ରକଳ୍ପକୁ ପୁନଃକାର୍ଯ୍ୟକ୍ଷମ କରିବା ନେଇ ନୀତି ନିର୍ଦ୍ଧାରଣ ।


    ଘ) ସୌର ଫୋଟୋଭୋଲାଟିକ ସିଷ୍ଟମ/ ଯନ୍ତ୍ର ଚାଲୁ କରାଯିବା ନେଇ ବିଜ୍ଞପ୍ତି ପ୍ରକାଶ


    ଙ) ଆନ୍ତଃରାଜ୍ୟ ସଂଚରଣ ପ୍ରକ୍ରିୟା ମୂଲ୍ୟ ହଟେଇବା ପାଇଁ ନିଦେ୍ର୍ଦଶ ।


    1) ପାଂଚଟି ରାଜ୍ୟରେ ଏଲଇଡି ଷ୍ଟ୍ରିଟ ଲାଇଟ ଲଗାଇବା ପାଇଁ ଅଟଳ ଜ୍ୟୋତି ଯୋଜନାର ଶୁଭାରମ୍ଭ ।


    2) ବିଶେଷ ସୌର ପାର୍କ ପ୍ରତିଷ୍ଠା ।


    3) ରୁଫଟପ ପ୍ରକଳ୍ପ ପ୍ରତିଷ୍ଠା କରିବା ପାଇଁ ସରକାରୀ ଅଟ୍ଟାଳିକା ଏବଂ କପ୍ଲେକ୍ସର ଚିହ୍ନଟ ।


    ଚ) ରୁଫ ଟପ ସୋଲାର ପ୍ରକଳ୍ପ ବ୍ୟବସ୍ଥା ଏବଂ ସ୍ମାର୍ଟ ସିଟି ବିକାଶ ନିଦେ୍ର୍ଦଶାବଳୀ ଅନ୍ତର୍ଗତ ମିଶନ ଷ୍ଟେଟମେଂଟରେ ଶତକଡା 10 ପ୍ରତିଶତ ଅକ୍ଷୟ ଶକ୍ତିକୁ ବାଧ୍ୟତାମୂଳକ କରିବା ।


    ଛ) ନୂତନ ଉଚ୍ଚତମ ଅଟ୍ଟାଳିକା ନିର୍ମାଣ କ୍ଷେତ୍ରରେ ରୁଫ ଟପ ସୋଲାର ପ୍ରକଳ୍ପକୁ ବାଧ୍ୟତା ମୂଳକ କରିବା ପାଇଁ ବିଲ୍ଡିଂ ବାଏ-ଲରେ ସଂଶୋଧନ ।


    ଜ) ସୌର ପ୍ରକଳ୍ପ ପାଇଁ ଭିତ୍ତିଭୂମି ସୁବିଧା ।


    1) କର ମୁକ୍ତ ସୋଲାର ବଣ୍ଡ ନିର୍ମାଣ ।


    ଝ) ରୁଫ ଟପ ସୋଲାର ପାଇଁ ବ୍ୟାଙ୍କ/ ଏନଏଚବି ଋଣ ପ୍ରଦାନ ବ୍ୟବସ୍ଥାର ଅଂଶବିଶେଷ କରିବା ।


    ଞ) ଧାର୍ଯ୍ୟ ଲକ୍ଷ୍ୟ ହାସଲ କରିବା ପାଇଁ ଦ୍ୱିପାକ୍ଷିକ ଏବଂ ଆନ୍ତର୍ଜାତିକ ସ୍ତରରୁ ଅନୁଦାନ ସଂଗ୍ରହ ଏବଂ ସବୁଜ ପରିବେଶ ଅନୁଦାନରୁ ମଧ୍ୟ ସହାୟତା ଗ୍ରହଣ ।


    **********


    

    
    (Release ID: 1527989) Visitor Counter : 1