      ସଡକ ପରିବହନ ଓ ରାଜପଥ ମନ୍ତ୍ରଣାଳୟ

      ଜଳସମ୍ପଦ, ସଡ଼କ ଏବଂ ସାମୁଦ୍ରିକ ବାଣିଜ୍ୟ କ୍ଷେତ୍ରରେ ସହଯୋଗ ପାଇଁ ଭାରତ-ମରକ୍କୋ ଚୁକ୍ତି
      Posted On: 14 DEC 2017 7:36PM by PIB Bhubaneshwar


    ମରକ୍କୋର ଇକ୍ୱିପମେଣ୍ଟ , ପରିବହନ , ଲଜିଷ୍ଟିକ୍ସ , ଏବଂ ଜଳ ବିଭାଗ ମନ୍ତ୍ରୀ ଆବଦେଲକାଦେର ଆମରାଙ୍କ ନେତୃତ୍ୱରେ ଏକ ଉଚ୍ଚସ୍ତରୀୟ ପ୍ରତିନିଧି ଦଳ ନୂଆଦିଲ୍ଲୀରେ କେନ୍ଦ୍ର ସଡ଼କ ପରିବହନ , ରାଜପଥ , ଜାହାଜ ଚଳାଚଳ ଏବଂ ଜଳସମ୍ପଦ , ନଦୀ ବିକାଶ ଏବଂ ଗଙ୍ଗା ସଂରକ୍ଷଣ ମନ୍ତ୍ରୀ ନୀତିନ ଗଡକରୀଙ୍କୁ ଭେଟିଛନ୍ତି । ସଡ଼କ ପରିବହନ , ଜଳସମ୍ପଦ ଏବଂ ସାମୁଦ୍ରିକ ବାଣିଜ୍ୟ କ୍ଷେତ୍ରରେ ଦ୍ୱିପାକ୍ଷିକ ସମ୍ପର୍କ ବଢ଼ାଇବା ଦିଗରେ ଉଭୟ ପକ୍ଷଙ୍କ ମଧ୍ୟରେ ଆଲୋଚନା ହୋଇଥିଲା । ଦୁଇ ପକ୍ଷଙ୍କ ମଧ୍ୟରେ କେତେକ ବୁଝାମଣାପତ୍ର ମଧ୍ୟ ସ୍ୱାକ୍ଷରିତ ହୋଇଥିଲା :


    i) ଜଳସମ୍ପଦ କ୍ଷେତ୍ରରେ ସହଯୋଗ ।


    ii) ଭାରତର ଇଣ୍ଡିଆନ ମାରିଟାଇମ୍ ୟୁନିଭର୍ସିଟି ( ଆଇଏମ୍ୟୁ ) ଏବଂ ମରକ୍କୋର ହାୟର ଇନଷ୍ଠିଚ୍ୟୁଟ ଅଫ୍ ମାରିଟାଇମ୍ ଷ୍ଟଡିଜ୍ ( ISEM ) ମଧ୍ୟରେ ସହଯୋଗ ପାଇଁ ବୁଝାମଣାପତ୍ର ।


    iii) ପ୍ରଶିକ୍ଷଣ ପ୍ରଦାନ ପାଇଁ କାର୍ଯ୍ୟସୂଚୀ ପ୍ରସ୍ତୁତି ସକାଶେ ମରକ୍କୋର ନ୍ୟାସନାଲ ପୋର୍ଟସ ଏଜେନ୍ସି ( NPA ) ଏବଂ ଇଣ୍ଡିଆନ ମାରିଟାଇମ୍ ୟୁନଭର୍ସିଟି ( IMU ) ମଧ୍ୟରେ ବୁଝାମଣା ।


    iv) ମରକ୍କୋର ଇନଷ୍ଟିଚ୍ୟୁଟ ଅଫ୍ ଟ୍ରେନିଂଇନ୍ ଇଞ୍ଜିନ୍ସ ଆଣ୍ଡ ରୋଡ୍ ମେଂଟେନାନ୍ସ ( IFEER ) ଏବଂ ଭାରତର ଇଣ୍ଡିଆନ ଏକାଡେମୀ ଅଫ୍ ହାଇୱେ ଇଞ୍ଜିନିୟର୍ସ ( IAHE ) ମଧ୍ୟରେ ସହଯୋଗ ପାଇଁ ବୁଝାମଣାପତ୍ର ।


    ସଡ଼କ ପରିବହନ , ଜଳ ସମ୍ବଳ ଏବଂ ସାମୁଦ୍ରିକ ବାଣିଜ୍ୟ କ୍ଷେତ୍ରରେ ପାରସ୍ପରିକ ସହଯୋଗ ପାଇଁ ଦୁଇ ଦେଶ ନିକଟରେ ଅନେକ ସୁଯୋଗ ରହିଛି ବୋଲି ଏହି ଅବସରରେ ଶ୍ରୀ ଗଡକରୀ କହିଥିଲେ ।


    ****************

    
    
    (Release ID: 1514725) Visitor Counter : 3