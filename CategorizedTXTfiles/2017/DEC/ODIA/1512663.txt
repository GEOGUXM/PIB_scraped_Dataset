      ପର୍ଯ୍ୟଟନ ମନ୍ତ୍ରଣାଳୟ

      ଆଜିଠାରୁ ଗୌହାଟୀରେ ଶୁଭାରମ୍ଭ ହେଲା ‘ଷଷ୍ଠ ଅନ୍ତରାଷ୍ଟ୍ରୀୟ ପର୍ଯ୍ୟଟନ ବଜାର-2017’
      Posted On: 05 DEC 2017 8:10PM by PIB Bhubaneshwar


    ଆସାମର ରାଜ୍ୟପାଳ ଶ୍ରୀ ଜଗଦୀଶ ମୁଖୀ ଆଜି ଗୌହାଟୀଠାରେ ‘ ଷଷ୍ଠ ଅନ୍ତରାଷ୍ଟ୍ରୀୟ ପର୍ଯ୍ୟଟନ ବଜାର ( ITM )- 2017 ’ ର ଶୁଭାରମ୍ଭ କରିଛନ୍ତି । ଆସାମର ମୁଖ୍ୟମନ୍ତ୍ରୀ ଶ୍ରୀ ସର୍ବାନନ୍ଦ ସୋନୱାଲ , ଅରୁଣାଚଳ ପ୍ରଦେଶର ମୁଖ୍ୟମନ୍ତ୍ରୀ ଶ୍ରୀ ପେମା ଖଣ୍ଡୁ , କେନ୍ଦ୍ର ପର୍ଯ୍ୟଟନ ରାଷ୍ଟ୍ରମନ୍ତ୍ରୀ ( ସ୍ୱାଧୀନ ଦାୟିତ୍ୱ ) ଶ୍ରୀ କେ . ଜେ . ଆଲଫୋନ୍ସ , ଆସାମର ପର୍ଯ୍ୟଟନ ମନ୍ତ୍ରୀ ଡକ୍ଟର ହେମନ୍ତ ବିଶ୍ୱଶର୍ମା , କେନ୍ଦ୍ର ପର୍ଯ୍ୟଟନ ସଚିବ ଶ୍ରୀମତୀ ରଶ୍ମୀ ବର୍ମା , ଆସାମର ମୁଖ୍ୟ ଶାସନ ସଚିବ ଶ୍ରୀ ଭି . କେ . ପିପରସେନିଆ , ଏବଂ କେନ୍ଦ୍ରୀୟ ମନ୍ତ୍ରଣାଳୟର ଅନ୍ୟାନ୍ୟ ପ୍ରତିନିଧିଙ୍କ ଉପସ୍ଥିତିରେ ଗୌହାଟୀରେ ଏହାର ଉଦଘାଟନ କରିଛନ୍ତି । ଭାରତ ସରକାରଙ୍କର ପର୍ଯ୍ୟଟନ ମନ୍ତ୍ରଣାଳୟ , ଉତ୍ତର - ପୂର୍ବାଂଚଳ ରାଜ୍ୟ ସହଯୋଗରେ 5-7 ଡିସେମ୍ବର 2017 ପର୍ଯ୍ୟନ୍ତ ଏହି ବଜାରର ଆୟୋଜନ କରାଯାଇଛି ।


    ଉଦଘାଟନୀ ସମାରୋହରେ ସ୍ୱାଗତ ଭାଷଣ ଦେଇ ଶ୍ରୀ ଜଗଦୀଶ ମୁଖୀ ଭାଗ ନେଇଥିବା ସମସ୍ତ ପ୍ରତିଯୋଗୀମାନଙ୍କୁ ନିଜର ଶୁଭେଚ୍ଛା ଜଣାଇ କହିଥିଲେ ଯେ ଏହି ଅନ୍ତରାଷ୍ଟ୍ରୀୟ ପର୍ଯ୍ୟଟନ ବଜାର ପୂର୍ବୋତ୍ତର ରାଜ୍ୟରେ ପର୍ଯ୍ୟଟନର କ୍ଷମତାକୁ ବିନିଯୋଗ କରିବାରେ ବହୁତ ସାହାଯ୍ୟ କରିବ । ସେ କହିଲେ କି ଏହି ବଜାର ପୂର୍ବୋତ୍ତର ରାଜ୍ୟରେ ଅଦ୍ୱିତୀୟ ପର୍ଯ୍ୟଟନ ସଂପଦର ପ୍ରଦର୍ଶନ କରିବାର ଏକ ଚିତାକର୍ଷକ ସୁଯୋଗ । ସରକାରଙ୍କର ଅଧିନିୟମ ଓ ପୂର୍ବୋତ୍ତର ନୀତିକୁ ଦୃଷ୍ଟିରେ ରଖି , ଏହି ମଂଚ ନିଜର ଉଦ୍ଦେଶ୍ୟ ହାସଲ କରିବ । ସେ କହିଲେ କି ଆସାମ ସାଂସ୍କୃତିକ ବିବିଧତାରେ ବହୁତ ସମୃଦ୍ଧ ଏବଂ ଆସାମର ଲୋକ ସବୁବେଳେ ନିଜର ଆତିଥ୍ୟ ପାଇଁ ପ୍ରସିଦ୍ଧ । ସେ କହିଲେ କି ଆମକୁ ଶିଷ୍ଟାଚାରର ଉଚ୍ଚତମ ସ୍ତରକୁ ପ୍ରଦର୍ଶୀତ କରିବାର ଆବଶ୍ୟକତା ରହିଛି । ସେ ‘ ଷଷ୍ଠ ଅନ୍ତରାଷ୍ଟ୍ରୀୟ ପର୍ଯ୍ୟଟନ ବଜାର - 2017 ’ ର ସଫଳତା ପାଇଁ ନିଜର ଶୁଭ କାମନା ଜଣାଇଛନ୍ତି ।


    ଶ୍ରୀ ସର୍ବାନନ୍ଦ ସୋନୱାଲ ନିଜ ଅଭିଭାଷଣରେ କହିଲେ ଆସାମ ଏମିତି ଏକ ସ୍ଥାନ ଯେଉଁଠାରେ ଅନେକ ପର୍ଯ୍ୟଟନ କ୍ଷମତା ଅଛି ଏବଂ ଆସାମ ଲୋକ ଭବ୍ୟ ଅଭ୍ୟର୍ଥନା କରିଥାନ୍ତି । ସେ କହିଲେ ଯେ ନିକଟରେ ଆସାମ ସରକାର ‘ ନୂତନ ପର୍ଯ୍ୟଟନ ନୀତି ’ ଲାଗୁ କରିଛନ୍ତି ଯାହା ପର୍ଯ୍ୟଟକ ଏବଂ ଅନ୍ୟ ହିତାଧିକାରୀଙ୍କୁ ସୁବିଧା ପ୍ରଦାନ କରିବ । ସେ କହିଲେ ଯେ ‘ ଥରେ ଯଦି ଆପଣ ଆସାମ ଯାଆନ୍ତି , ଏହା ସବୁଦିନ ପାଇଁ ଆପଣଙ୍କୁ ଚୋରି କରିନେବ ’ । ଆସାମ ଆମର ପରିବେଶ - ପ୍ରଣାଳୀକୁ ନଷ୍ଟ ନ କରି ବଢିବାକୁ ଚାହୁଂଛି ଆଉ ପର୍ଯ୍ୟଟନ ଆସାମର ସବୁଠାରୁ ସମ୍ଭାବନାମୟ କ୍ଷେତ୍ର ।


    ଏହି ଅବସରରେ ଉଦବୋଧନ ଦେଇ , ଶ୍ରୀ ପେମା ଖଣ୍ଡୁ କହିଲେ ଯେ ସେ 2013ରୁ ଅନ୍ତରାଷ୍ଟ୍ରୀୟ ପର୍ଯ୍ୟଟନ ବଜାର ସହିତ ଜଡିତ , ଯେତେବେଳେ ସେ ଅରୁଣାଂଚଳ ପ୍ରଦେଶର ପର୍ଯ୍ୟଟନ ମନ୍ତ୍ରୀ ଥିଲେ । ପୁଣି ସେ ଅରୁଣାଞ୍ଚଳ ପ୍ରଦେଶରେ ଅନ୍ତରାଷ୍ଟ୍ରୀୟ ପର୍ଯ୍ୟଟନ ବଜାରର ଆୟୋଜନ କରିବାର ପ୍ରସ୍ତାବ ଦେଲେ ଆଉ ପରେ ଅରୁଣାଞ୍ଚଳ ପ୍ରଦେଶର ସୌନ୍ଦର୍ଯ୍ୟମୟୀ ନଗରୀ ତୱାଙ୍ଗ ସହରରେ ଦ୍ୱିତୀୟ ଅନ୍ତରାଷ୍ଟ୍ରୀୟ ପର୍ଯ୍ୟଟନ ବଜାର ଆୟୋଜିତ ହୋଇଥିଲା । ସେ କହିଥିଲେ ଯେ , ଯୋଗାଯୋଗ ଓ ଭତ୍ତିଭୂମୀ ଭଳି ଦୁଇଟି ସମସ୍ୟା ଯାହା ଉତ୍ତର ପୂର୍ବାଂଚଳ ରାଜ୍ୟ ସମ୍ମୁଖୀନ ହେଉଛନ୍ତି । ଅନ୍ତରାଷ୍ଟ୍ରୀୟ ପର୍ଯ୍ୟଟନ ବଜାର ଭଳି ପଦକ୍ଷେପ ଯୋଗୁଁ ଉତ୍ତର ପୂର୍ବାଂଚଳ ରାଜ୍ୟକୁ ନିରନ୍ତର ଭାବେ ଯଥାଶୀଘ୍ର ପର୍ଯ୍ୟଟକଙ୍କ ଆଗମନ ବୃଦ୍ଧି ପାଇବ ବୋଲି ସେ ଆଶା ବ୍ୟକ୍ତ କରିଛନ୍ତି ।


    ଶ୍ରୀ କେ . ଜେ ଆଲଫୋନ୍ସ ତାଙ୍କ ଅଭିଭାଷଣରେ କହିଲେ ଯେ ଭାରତ ଅନେକ ବିବିଧ ପର୍ଯ୍ୟଟନ କ୍ଷମତାରେ ସମୃଦ୍ଧ , ସେ ଭୌଗୋଳିକ ସ୍ଥିତିରେ ଅନେକ ପ୍ରକାରର ବ୍ୟଞ୍ଜନ ଅବା ବେଶପୋଷାକ ହେଉ , କିମ୍ବା ପ୍ରାଚୀନ ସାଂସ୍କୃତିକ ପରମ୍ପରା ଅବା କିର୍ତ୍ତୀରାଜି ହେଉ । ସେ କହିଲେ ଯେ ଭାରତରେ ଉତ୍ତର ପୂର୍ବାଂଚଳ ରାଜ୍ୟଗୁଡିକ ଅତିବ ସୁନ୍ଦର । ପର୍ଯ୍ୟଟନ କ୍ଷେତ୍ରରେ ଭାରତକୁ ସବୁଠାରୁ ଆଗରେ ରଖିବା ପାଇଁ କ୍ଷମତା ଆମ ପାଖରେ ଅଛି ଆଉ ତାହାକୁ ଅନୁଭବ କରି ଆମ ଉତ୍ତର ପୂର୍ବାଂଚଳ ରାଜ୍ୟଗୁଡିକ ଏକାଠି କାମ କରିବାର ଆବଶ୍ୟକତା ରହିଛି ବୋଲି ସେ କହିଥିଲେ ।


    ନିଜ ଅଭିଭାଷଣରେ ଡକ୍ଟର ହେମନ୍ତ ବିଶ୍ୱଶର୍ମା କହିଲେ ଯେ ଉତ୍ତର ପୂର୍ବାଂଚଳ ରାଜ୍ୟଗୁଡିକରେ ଅନେକ ପର୍ଯ୍ୟଟନ କ୍ଷେତ୍ର ଅଛି ଯାହାକୁ ବୃହତ୍ତର ଦୃଷ୍ଟିକୋଣ ସହିତ ପର୍ଯ୍ୟଟନସ୍ଥଳରେ ପରିବର୍ତ୍ତିତ କରାଯାଇ ପାରିବ । ସେ କହିଲେ ଯେ ଉତ୍ତର ପୂର୍ବାଂଚଳ ରାଜ୍ୟଗୁଡିକ ପର୍ଯ୍ୟଟକମାନଙ୍କ ପାଇଁ ବେଶ ନିରାପଦ , କାରଣ ସେମାନଙ୍କ ବିରୁଦ୍ଧରେ ଅପରାଧର ବୋଧହୁଏ ଖୁବ୍ କମ୍ ଖବର ମିଳିଥାଏ । ନୂତନ ପର୍ଯ୍ୟଟନ ନୀତି ଆସାମ ପର୍ଯ୍ୟଟନ କ୍ଷେତ୍ରର ଯଥେଷ୍ଟ ଅଭିବୃଦ୍ଧି ଦିଗରେ ସାହାଯ୍ୟ କରିବ ।


    ଶ୍ରୀମତୀ ରଶ୍ମୀ ଶର୍ମା ନିଜ ଅଭିଭାଷଣରେ କହିଲେ ଯେ ଭାରତକୁ ବିଦେଶୀ ପର୍ଯ୍ୟଟକଙ୍କ ଆଗମନ ଉର୍ଦ୍ଧ୍ଵଗାମୀ ହେଉଛି ଏବଂ ବୈଦେଶିକ ମୁଦ୍ରାରେ ମଧ୍ୟ ଯଥେଷ୍ଟ ବୃଦ୍ଧି ଘଟୁଛି । ସେ କହିଲେ ଯେ ଭାରତ ସରକାରଙ୍କର ପର୍ଯ୍ୟଟନ ମନ୍ତ୍ରଣାଳୟ , ଉତ୍ତର ପୂର୍ବାଂଚଳ ରାଜ୍ୟଗୁଡିକରେ ପର୍ଯ୍ୟଟନର ଅଭିବୃଦ୍ଧି ପାଇଁ ବହୁତ ଧ୍ୟାନ ଦେଉଛନ୍ତି । ସେ କହିଲେ ଯେ ଘରୋଇ କ୍ଷେତ୍ର ସହିତ ଭଲ ତାଳମେଳ ରଖିବାର ଆବଶ୍ୟକତା ରହିଛି । ଉତ୍ତର ପୂର୍ବାଂଚଳ ରାଜ୍ୟଗୁଡିକ ନିୟମିତ ଭାବେ ବିଦେଶରେ ରୋଡ୍ ଶୋ ’ ରେ ଭାଗ ନେବା ପାଇଁ ସେ ପ୍ରସ୍ତାବ ଦେଇଛନ୍ତି ।


    ଷଷ୍ଠ ଅନ୍ତରାଷ୍ଟ୍ରୀୟ ପର୍ଯ୍ୟଟନ ବଜାର ଭାରତର “Act East Policy” ଉପରେ ଧ୍ୟାନ ଦେଉଛି ଓ ଆସିଆନ ଏବଂ ବୃହତ ପୂର୍ବ ଏସିଆ ଅଂଚଳ ସହିତ ସଂପର୍କ ସୁଦୃଢ କରି ଭାରତ ଦୁନିଆରେ ଦ୍ରୁତ ଗତିରେ ବିକାଶ କରୁଥିବା ଅର୍ଥ ବ୍ୟବସ୍ଥା ମଧ୍ୟରେ ପର୍ଯ୍ୟଟନ ବଜାରର ବିକାଶ ଉପରେ ଧ୍ୟାନ ଦେଉଛି । ସାଧାରଣତଃ ଉତ୍ତର ପୂର୍ବାଂଚଳ ପାଇଁ “Act East Policy” କୁ ଦୃଷ୍ଟିରେ ରଖି ପର୍ଯ୍ୟଟନର ବିକାଶ ଏବଂ ସାଂସ୍କୃତିକ ସମ୍ବନ୍ଧ ବୃଦ୍ଧି ଉପରେ ଦଳଗତ ଆଲୋଚନା ଅନୁଷ୍ଠିତ ହୋଇଥିଲା । ଆସିଆନ ଅଂଚଳରେ ଜନ ସଂପର୍କ ବୃଦ୍ଧି , ଉତ୍ତର ପୂର୍ବାଞ୍ଚଳ ଓ ପଡୋଶୀ ଦେଶ ସହିତ ଉତ୍ତମ ଯୋଗାଯୋଗ , ଆସିଆନ ଏବଂ ଉତର ପୂର୍ବାଞ୍ଚଳ ମଧ୍ୟରେ ଆନ୍ତଃ - ଆଂଚଳିକ ପର୍ଯ୍ୟଟନ ବିକାଶ କରିବା ସଂପର୍କରେ ମଧ୍ୟ ଚର୍ଚ୍ଚା ହୋଇଥିଲା । ଆଇଟିଏମ୍ - 2017ରେ ଅନୁଦାନ ଦେଉଥିବା ମନ୍ତ୍ରଣାଳୟର ଉତ୍ତର ପୂର୍ବାଞ୍ଚଳରେ ପର୍ଯ୍ୟଟନର ବିକାଶ ପାଇଁ ସକ୍ରିୟ ଭାଗିଦାରୀ ଦେଖିବାକୁ ମିଳିଥିଲା ।


    ଜାତୀୟ ଏବଂ ଅନ୍ତର୍ଜାତୀୟ ବଜାରରେ ଏହି ଅଂଚଳର ପର୍ଯ୍ୟଟନ କ୍ଷମତାକୁ ପରିଚିତ କରିବା ଉଦ୍ଦେଶ୍ୟରେ ଏହି ଷଷ୍ଠ ଅନ୍ତରାଷ୍ଟ୍ରୀୟ ପର୍ଯ୍ୟଟନ ବଜାର ଆୟୋଜିତ ହେଉଛି ଯାହା ଉତ୍ତର ପୂର୍ବାଂଚଳରେ ଆୟୋଜିତ ହେଉଥିବା ଏକ ବାର୍ଷିକ କାର୍ଯ୍ୟକ୍ରମ । ଏହା ଆଠଟି ଉତ୍ତର ପୂର୍ବାଂଚଳ ରାଜ୍ୟର ପର୍ଯ୍ୟଟନ , ବ୍ୟବସାୟିକ ପର୍ଯ୍ୟଟନ ଏବଂ ଉଦ୍ୟୋଗୀମାନଙ୍କୁ ଏକାଠି କରିବାରେ ସାହାଯ୍ୟ କରୁଛି । ଏହି କାର୍ଯ୍ୟକ୍ରମରେ କ୍ରେତା , ବିକ୍ରେତା , ମିଡିଆ , ସରକାରୀ ସଂସ୍ଥା ଏବଂ ଅନ୍ୟ ଷ୍ଟକହୋଲଡରଙ୍କ ମଧ୍ୟରେ ସଂପର୍କ ଏବଂ କଥାବାର୍ତ୍ତାକୁ ସୁଗମ କରିବା ପାଇଁ ଯୋଜନା କରାଯାଇଛି । ଭାରତର ଉତ୍ତର ପୂର୍ବାଞ୍ଚଳ ରାଜ୍ୟ ସମୂହ ଅରୁଣାଚଳ ପ୍ରଦେଶ , ଆସାମ , ମଣିପୁର , ମେଘାଳୟ , ମିଜୋରମ , ନାଗାଲାଣ୍ଡ , ତ୍ରିପୁରା ଏବଂ ସିକ୍କିମର ବିଭିନ୍ନ ଆକର୍ଷକ ପର୍ଯ୍ୟଟନ କ୍ଷେତ୍ର ଏବଂ ଉତ୍ପାଦକୁ ଏଥିରେ ସାମିଲ କରି କାର୍ଯ୍ୟ କରାଯାଉଛି । ଏହି ଅଂଚଳର ବିଭିନ୍ନ ବିବିଧତା , କଳାକୃତୀ , ସେମାନଙ୍କର ବନସ୍ପତି ଏବଂ ଜୀବ , ପ୍ରାଚୀନ ପରମ୍ପରା ଏବଂ ଜୀବନ ଶୈଳୀ , ସେମାନଙ୍କର ପର୍ବ ପର୍ବାଣୀ , କଳା ଏବଂ ହସ୍ତଶିଳ୍ପର ସମୃଦ୍ଧ ପରମ୍ପରା ଏହି ଅବସରରେ ପ୍ରଦର୍ଶୀତ ହେବାର ଅବକାଶ ସୃଷ୍ଟି କରିଥାଏ ।


    ସାରା ଦୁନିଆର କ୍ରେତା ଓ ମିଡିଆ ପ୍ରତିନିଧି ଏବଂ ଦେଶର ବିଭିନ୍ନ ଅଂଚଳରୁ ପ୍ରତିନିଧି ଏହି ବଜାରରେ ଭାଗ ନେଉଛନ୍ତି ଏବଂ ପୂର୍ବୋତ୍ତର କ୍ଷେତ୍ରର ବିକ୍ରେତାଙ୍କ ସହିତ ଗୋଟିଏ ଗୋଟିଏ ବୈଠକରେ ଅଂଶ ଗ୍ରହଣ କରୁଛନ୍ତି । ଏହି ଅଂଚଳର ପର୍ଯ୍ୟଟନ ଉତ୍ପାଦକୁ ଘରୋଇ ଏବଂ ଅନ୍ତର୍ଜାତୀୟ କ୍ରେତାଙ୍କ ପାଖରେ ପହଂଚାଇବା ଏବଂ ଏହି ଅଂଚଳର ପର୍ଯ୍ୟଟନକୁ ପ୍ରେତ୍ସାହନ ଦେବା ପାଇଁ ପ୍ରାୟ 66ଟି ବିଦେଶୀ ପ୍ରତିନିଧି , ଷ୍ଟକ ହୋଲଡର ଏବଂ ମିଡିଆ ଭାଗ ନେଇଛନ୍ତି । 28 ଦେଶ ମୁଖ୍ୟତଃ ଅଷ୍ଟ୍ରେଲିଆ , ଭୁଟାନ , ବ୍ରୁନେଇ , କାନାଡା , ଚୀନ , କାମ୍ବୋଡିଆ , ସାଇପ୍ରସ , ଫିଜି , ଜର୍ମାନୀ , ଇଣ୍ଡୋନେସିଆ , ଇଟାଲୀ , ଜାପାନ , କେନିଆ , ଲାଓ ପିଡିଆର , ମାଲେସିଆ , ମିଆଁମାର , ନେପାଳ , ନେଦରଲାଣ୍ଡସ , ଫିଲିପାଇନ୍ସ , ପର୍ତ୍ତୁଗାଲ , ସିଙ୍ଗାପୁର , ତାଞ୍ଜାନିଆ , ଥାଇଲାଣ୍ଡ , ୟୁଏସ୍ଏ , ୟୁକେ , ଭିଏତନାମ , ତୁର୍କୀ ଏବଂ ଦକ୍ଷିଣ କୋରିଆ ପ୍ରମୁଖ ଭାଗ ନେଇଛନ୍ତି ।


    ବିଦେଶୀ ପ୍ରତିନିଧିଙ୍କ ବ୍ୟତୀତ , ଦେଶର ଅନ୍ୟାନ୍ୟ ଭାଗର ପର୍ଯ୍ୟଟନ କ୍ଷେତ୍ରର 50 ଘରୋଇ ଷ୍ଟକ ହୋଲଡର ଏବଂ ଉତ୍ତର ପୂର୍ବାଚଂଳ ରାଜ୍ୟର 103 ବିକ୍ରେତା ଏହି ବଜାରରେ ସାମିଲ ହୋଇଛନ୍ତି । ଉତ୍ତର ପୂର୍ବାଞ୍ଚଳ ରାଜ୍ୟର ପର୍ଯ୍ୟଟନ ବିଭାଗର ପ୍ରତିନିଧି ନିଜ ରାଜ୍ୟର ପର୍ଯ୍ୟଟନ ସ୍ଥଳ ସଂପର୍କରେ ପ୍ରଦର୍ଶନ କରିବା ସହିତ ପ୍ରତିନିଧିଙ୍କ ସହିତ ଆଲୋଚନା କରୁଛନ୍ତି ।


    ସାରା ଦୁନିଆର ବିଭିନ୍ନ ଦେଶ ଏବଂ ବିଭିନ୍ନ ଅଂଚଳର ପ୍ରତିନିଧି ଓ ବିକ୍ରେତା ଏବଂ ମିଡିଆ ପ୍ରତିନିଧି ବଜାରରେ ସାମିଲ ହୋଇଛନ୍ତି । ସେମାନେ ଉତ୍ତର ପୂର୍ବାଚଂଳ ରାଜ୍ୟର ବିକ୍ରେତାଙ୍କ ସହିତ ବ୍ୟବସାୟିକ ଓ ବିକ୍ରେତାଙ୍କ ବୈଠକରେ ଯୋଗ ଦେଉଛନ୍ତି । ଏହା ବ୍ୟତୀତ ଏହି ତିନି ଦିବସୀୟ ସମାରୋହରେ ରାଜ୍ୟ ସରକାର ଗୁଡିକର ସେମାନଙ୍କର ପର୍ଯ୍ୟଟନ କ୍ଷମତା , ସାଂସ୍କୃତିକ ସନ୍ଧ୍ୟା , ଗୌହାଟୀ ଏବଂ ଏହାର ଆଖପାଖ ସ୍ଥାନୀୟ ଆକର୍ଷକ ସ୍ଥଳ ପରିଦର୍ଶନ ଏବଂ 6 ଡିସେମ୍ବର 2017 ସନ୍ଧ୍ୟାରେ ଏକ ପ୍ରେସ ମିଟ କାର୍ଯ୍ୟକ୍ରମକୁ ସାମିଲ କରାଯାଇଛି ।


    ପୂର୍ବୋତ୍ତର ରାଜ୍ୟଗୁଡିକର ରାଜ୍ୟ ପର୍ଯ୍ୟଟନ ବିଭାଗ ଦ୍ୱାରା ସୁନ୍ଦର ହସ୍ତ ଶିଳ୍ପ ଏବଂ ହସ୍ତ କଳାର ପ୍ରଦର୍ଶନୀର ଆୟୋଜନ କରାଯାଇଛି ଏହା ସହିତ ସଂପୃକ୍ତ ଅଂଶ ଗ୍ରହଣକାରୀ ରାଜ୍ୟର ପର୍ଯ୍ୟଟନ ଉତ୍ପାଦକୁ ପ୍ରଦର୍ଶନୀରେ ସ୍ଥାନିତ କରାଯାଇଛି ।


    ବିଦେଶୀ କ୍ରେତାଙ୍କ ପ୍ରତିନିଧିମାନଙ୍କ ଦ୍ୱାରା ପୂର୍ବୋତ୍ତର ରାଜ୍ୟରେ ବଜାର ପରବର୍ତ୍ତୀ ପରିଚୟ ଯାତ୍ରାକୁ ବହୁତ ଭଲ ପ୍ରତିକ୍ରିୟା ମିଳୁଛି । ଏହା ଦ୍ୱାରା ଉତ୍ତର ପୂର୍ବାଞ୍ଚଳର ସମୃଦ୍ଧ ଏବଂ ବିବିଧ ପର୍ଯ୍ୟଟନ ଉତ୍ପାଦ ସଂପର୍କରେ ସଚେତନତା ସୃଷ୍ଟି ହେଉଛି ଏବଂ ପର୍ଯ୍ୟଟନ ସ୍ଥଳର ପ୍ରଥମ ଗନ୍ତବ୍ୟ ଅନୁଭୁତି ମିଳୁଛି ।


    ଉତ୍ତର ପୂର୍ବାଞ୍ଚଳ ରାଜ୍ୟରେ ରୋଟେସନ ଆଧାରରେ ଅନ୍ତରାଷ୍ଟ୍ରୀୟ ପର୍ଯ୍ୟଟନ ବଜାର ବା ହାଟ ଆୟୋଜନ କରାଯାଉଛି । ଏହି ହାଟ ବା ବଜାରର ପୂର୍ବ ସଂସ୍କରଣ ଗୁଡିକ ଗୌହାଟୀ , ତୱାଙ୍ଗ , ସିଲଂ , ଗ୍ୟାଙ୍ଗଟକ ଏବଂ ଇମ୍ଫାଲଠାରେ ଅନୁଷ୍ଠିତ ହୋଇଥିଲା ।


    ***************


    

    
    (Release ID: 1512663) Visitor Counter : 6