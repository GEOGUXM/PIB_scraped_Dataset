      ନୀତି ଆୟୋଗ

      ତୃତୀୟ ଡିଆରସି-ନୀତି ଆୟୋଗ ବାର୍ତ୍ତାଳାପ ଅନୁଷ୍ଠିତ
      Posted On: 05 DEC 2017 8:03PM by PIB Bhubaneshwar


    ନୀତି ଆୟୋଗ ଏବଂ ଚୀନ ବିକାଶ ଓ ଗବେଷଣା ପରିଷଦ ମଧ୍ୟରେ ବାର୍ତାଳାପର ତୃତୀୟ ସଂସ୍କରଣ ଅନୁଷ୍ଠିତ ହୋଇଯାଇଛି । ଆଜି ବେଜିଂ ଠାରେ ଡିଆରସି - ନୀତି ଆୟୋଗ ବୈଠକ ଅନୁଷ୍ଠିତ ହୋଇଥିଲା । ଏହି ବୈଠକରେ ନୀତି ଆୟୋଗ ଉପାଧ୍ୟକ୍ଷ ଡ . ରାଜୀବ କୁମାର ଏବଂ ଡିଆରସି ସଭାପତି ଲି ୱି ( ମନ୍ତ୍ରୀ ) ମିଳିତ ଭାବେ ଅଧ୍ୟକ୍ଷତା କରିଥିଲେ ।


    ଭାରତୀୟ ପ୍ରତିନିଧି ଦଳର ନେତୃତ୍ୱ ନୀତି ଆୟୋଗ ଉପାଧ୍ୟକ୍ଷ ନେଇଥିବା ବେଳେ ଏତବରେ ନୀତି ଆୟୋଗଙ୍କ ସହିତ ନୂତନ ଏବଂ ନବୀକରଣଯୋଗ୍ୟ ଶକ୍ତି ମନ୍ତ୍ରଣାଳୟ , ଖାଦ୍ୟ ପ୍ରକ୍ରିୟାକରଣ ମନ୍ତ୍ରଣାଳୟର ବରିଷ୍ଠ ଅଧିକାରୀମାନେ ଉପସ୍ଥିତ ଥିଲେ । ଚୀନ ପ୍ରତିନିଧି ଦଳରେ ଡିଆରସିର ଗବେଷକ ଏବଂ ଅଧିକାରୀଙ୍କ ସମେତ ଚୀନ ଅର୍ଥ ମନ୍ତ୍ରଣାଳୟ , ବାଣିଜ୍ୟ , ବୈଦେଶିକ ବ୍ୟାପାର ମନ୍ତ୍ରଣାଳୟ , ଏବଂ ଜାତୀୟ ବିକାଶ ଏବଂ ସଂସ୍କାର କମିଶନର ବରିଷ୍ଠ ଅଧିକାରୀମାନେ ଯୋଗ ଦେଇଥିଲେ ।


    ଉଭୟ ରାଷ୍ଟ୍ରକୁ ପ୍ରଭାବିତ କରୁଥିବା ଗୁରୁତ୍ୱପୂର୍ଣ୍ଣ ସମଷ୍ଟିଗତ ଅର୍ଥନୀତି ଏବଂ ଆପୋସ ସ୍ୱାର୍ଥ କ୍ଷେତ୍ର ସମ୍ପର୍କରେ ଆଲୋଚନା ପାଇଁ ନୀତି ଆୟୋଗ - ଡିଆରସି ବାର୍ତାଳାପ ଏକ ଗୁରୁତ୍ୱପୂର୍ଣ୍ଣ ଢାଂଚା ଯୋଗାଇ ଦେଉଛି । ବାର୍ତ୍ତାଳାପର ତୃତୀୟ ସଂସ୍କରଣରେ ଦୁଇ ଦେଶର ପ୍ରତିନିଧିଦଳ ମଧ୍ୟରେ ବିସ୍ତୃତ ଭାବେ ବିଶ୍ୱ ଅର୍ଥନୈତିକ ପରିଦୃଶ୍ୟ , ଭାରତ - ଚୀନ ଅର୍ଥନୈତିକ ସହଯୋଗ ଏବଂ ସ୍ଥିର ଅଭିବୃଦ୍ଧି ଲାଗି ପ୍ରୟାସ ବିଷୟରେ ଆଲୋଚନା କରିଥିଲେ । ବିଶ୍ୱ ଅର୍ଥନୀତିରେ ଅସ୍ଥିରତା ଏବଂ ଦୁର୍ବଳ ବୈଶ୍ୱିକ ଅଭିବୃଦ୍ଧିକୁ ଦୃଷ୍ଟିରେ ରଖି ଦୁଇ ଅର୍ଥନୈତିକ ମହାଶକ୍ତି - ଭାରତ ଏବଂ ଚୀନ ଆଗାମୀ ବର୍ଷଗୁଡ଼ିକରେ ବିଶ୍ୱ ଅର୍ଥନୀତି ଯେଉଁ ମାର୍ଗରେ ଗତି କରିବ ସେଥିରେ ଗୁରୁତ୍ୱପୂର୍ଣ୍ଣ ଭୂମିକା ଗ୍ରହଣ କରିବା ଲାଗି ସହମତ ହୋଇଥିଲେ ।


    ସ୍ଥିର ଅଭିବୃଦ୍ଧି ହାସଲ କରିବା ଦିଗରେ ଆସୁଥିବା ଆହ୍ୱାନଗୁଡ଼ିକର ମୁକାବିଲା ଲାଗି ନୀତି ଏବଂ ପଦକ୍ଷେପଗୁଡ଼ିକ ସମ୍ପର୍କରେ ଉଭୟ ପକ୍ଷ ମତବିନିମୟ କରିଥିଲେ । ବୈଦ୍ୟୁତିକ ପରିବହନ , ସ୍ୱଚ୍ଛ ଶକ୍ତି , ଉଚ୍ଚଶିକ୍ଷା ଏବଂ ସ୍ୱତନ୍ତ୍ର ଅର୍ଥନୈତିକ ଅଂଚଳ ( ଏସଇଜେଡ ) କ୍ଷେତ୍ରରେ ଅଭିଜ୍ଞତା ଏବଂ ଶ୍ରେଷ୍ଠ ପ୍ରଚଳନ ଆଦାନପ୍ରଦାନ କରିବା ଲାଗି ବିସ୍ତୃତ ଆଲୋଚନା ହୋଇଥିଲା ।


    ବାଣିଜ୍ୟ ଏବଂ ନିବେଶ କ୍ଷେତ୍ରରେ ଉଭୟ ପକ୍ଷ ଦ୍ୱିପାକ୍ଷିକ ସହଯୋଗ ସୁଦୃଢ଼ କରିବା ଲାଗି ସହମତ ହୋଇଥିଲେ । ନିୟନ୍ତ୍ରିତ ଏବଂ ସ୍ଥିର ଦ୍ୱିପାକ୍ଷିକ ବାଣିଜ୍ୟର ଗୁରୁତ୍ୱ ବିଷୟରେ ଉଭୟ ପକ୍ଷ ଅବଗତ ହେବା ସହ ଭାରତୀୟ ଅର୍ଥନୀତିରେ ଚୀନ ନିବେଶ ସୁଯୋଗକୁ ପ୍ରୋତ୍ସାହନ ଉପରେ ଗୁରୁତ୍ୱାରୋପ କରାଯାଇଥିଲା ।


    ନୀତି ଆୟୋଗ - ଡିଆରସି ବାର୍ତାଳାପ ଆସନ୍ତା 2018ରେ ଭାରତରେ ଆୟୋଜନ କରିବା ଲାଗି ଉଭୟ ପକ୍ଷ ରାଜି ହୋଇଥିଲେ ।


    ଗବେଷଣା ଏବଂ ବିକାଶ କେନ୍ଦ୍ର ( ଡିଆରସି ) , ଚୀନ ରାଜ୍ୟ ପରିଷଦ ଏବଂ ନୀତି ଆୟୋଗଙ୍କ ମଧ୍ୟରେ ଏକ ବୁଝାମଣାପତ୍ର ( ଏମଓୟୁ ) ସ୍ୱାକ୍ଷରିତ ହୋଇଥିଲା । ଏହି ଏମଓୟୁ ଅଧୀନରେ ବାର୍ତାଳାପ ଅନୁଷ୍ଠିତ ହୋଇଥିଲା । ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀ ମେ , 2015ରେ ଚୀନ ଗସ୍ତ କରିଥିବା ସମୟରେ ଏହି ଏମଓୟୁ ସ୍ୱାକ୍ଷରିତ ହୋଇଥିଲା । ଉଭୟ ପକ୍ଷ ମଧ୍ୟରେ ଏହା ଥିଲା ତୃତୀୟ ବାର୍ତ୍ତାଳାପ । ଦ୍ୱିତୀୟ ବାର୍ତ୍ତାଳାପ ନଭେମ୍ବର , 2016ରେ ନୂଆଦିଲ୍ଲୀ ଠାରେ ଅନୁଷ୍ଠିତ ହୋଇଥିଲା ।


    ବାର୍ତାଳାପ ଅବସରରେ ନୀତି ଆୟୋଗ ଉପାଧ୍ୟକ୍ଷ ଚୀନ ଉପପ୍ରଧାନମନ୍ତ୍ରୀ ମିଃ ଝାଙ୍ଗ ଗାଓଲୀଙ୍କୁ ସାକ୍ଷାତ କରିଥିଲେ । ନୀତି ଆୟୋଗ ଉପାଧ୍ୟକ୍ଷକଙ୍କ ପାଇଁ ଆସନ୍ତାକାଲୀ ଅର୍ଥାତ ଡିସେମ୍ବର 6 ତାରିଖରେ ତିଆନଜିନ ଗସ୍ତର ଆୟୋଜନ କରାଯାଇଛି । ସେ ମଧ୍ୟ “ ଭାରତରେ ନିବେଶ ସୁଯୋଗ ” ନେଇ ଆୟୋଜନ ହେବାକୁ ଥିବା ଏକ ସେମିନାରରେ ଯୋଗଦେବେ । ଏହା ମିଳିତ ଭାବେ ଭାରତୀୟ ଦୂତାବାସ , ଡିଆରସି ଏବଂ ଚୀନ ଅନ୍ତର୍ଜାତୀୟ ବାଣିଜ୍ୟ ପ୍ରୋତ୍ସାହନ ପରିଷଦ ଦ୍ୱାରା ମିଳିତ ଭାବେ ଆୟୋଜିତ ହେଉଛି ।


    **********

    
    
    (Release ID: 1512657) Visitor Counter : 4