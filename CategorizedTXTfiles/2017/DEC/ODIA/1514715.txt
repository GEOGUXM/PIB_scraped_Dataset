      ନିର୍ବାଚନ ଆୟୋଗ

      କେତେକ ଟିଭି ଚାନେଲ ଦ୍ୱାରା ଲୋକ ପ୍ରତିନିଧି ଆଇନ, 1951ର ଧାରା 126(1)(b) ଉଲ୍ଲଙ୍ଘନ
      Posted On: 13 DEC 2017 7:24PM by PIB Bhubaneshwar


    ଭାରତର ନିର୍ବାଚନ ଆୟୁକ୍ତଙ୍କ ନିକଟରେ କେତେକ ଅଭିଯୋଗ ଓ ତତସଂକ୍ରାନ୍ତ ରିପୋର୍ଟ ପହଂଚିଛି । ଗୁଜରାଟର କେତେକ ଟେଲିଭିଜନ ଚାନେଲ ଭାରତୀୟ ଜାତୀୟ କଂଗ୍ରେସର ଶ୍ରୀ ରାହୁଲ ଗାନ୍ଧୀଙ୍କ ସାକ୍ଷାତକାରକୁ ପ୍ରଦର୍ଶନ କରିଛନ୍ତି ଯେଉଁଥିରେ ଶ୍ରୀ ରାହୁଲ ଗାନ୍ଧୀ ଗୁଜରାଟ ବିଧାନସଭା ପାଇଁ ଅନୁଷ୍ଠିତ ହେଉଥିବା ନିର୍ବାଚନ ସଂପର୍କରେ କହୁଛନ୍ତି । ଏହି ନିର୍ବାଚନ ପ୍ରକ୍ରିୟା ଏବେ ଜାରି ରହିଛି ଏବଂ ଏଥିପାଇଁ ନିର୍ଦ୍ଧାରିତ ଦ୍ୱିତୀୟ ପର୍ଯ୍ୟାୟ ନିର୍ବାଚନ ଯାହାକି ଆସନ୍ତାକାଲି ଅର୍ଥାତ ଡ଼ିସେମ୍ବର 14 , 2017 ତାରିଖ ଦିନ ଅନୁଷ୍ଠିତ ହେବ । ଏହା ଲୋକ ପ୍ରତିନିଧି ଆଇନ , 1951 ର ଧାରା 126(1)( b ) ରେ ବର୍ଣ୍ଣିତ ‘ ନିର୍ବାଚନ ପ୍ରସଙ୍ଗ ’ ଭିତରେ ଆସୁଛି । ଏଭଳି ନିର୍ବାଚନ ସଂକ୍ରାନ୍ତ ପ୍ରସଙ୍ଗକୁ ସଂପୃକ୍ତ କ୍ଷେତ୍ରରେ ପ୍ରଚାର କାର୍ଯ୍ୟ ଶେଷ ହେବାର ନିର୍ଦ୍ଧାରିତ 48 ଘଂଟା ମଧ୍ୟରେ ଟେଲିଭିଜନରେ ପ୍ରଦର୍ଶନ କରାଯିବା ଲୋକ ପ୍ରତିନିଧି ଆଇନ 1951 ର ଧାରା 126(1)( b ) ର ଉଲ୍ଲଙ୍ଘନ ସଙ୍ଗେ ସମାନ ।


    ତେଣୁ ବିଚାରବିମର୍ଷ ପରେ କମିଶନ ଗୁଜରାଟର ମୁଖ୍ୟ ନିର୍ବାଚନ ଅଧିକାରୀଙ୍କୁ ଡ଼ିସେମ୍ବର 14 , 2017 ତାରିଖ ଦିନ ଗୁଜରାଟରେ ଦ୍ୱିତୀୟ ପର୍ଯ୍ୟାୟ ନିର୍ବାଚନ ଅନୁଷ୍ଠିତ ହେଉଥିବା କ୍ଷେତ୍ରରେ ଏହାକୁ ପ୍ରଦର୍ଶନ କରି ଉପରଲିଖିତ ନିୟମକୁ ଉଲ୍ଲଙ୍ଘନ କରିଛନ୍ତି ସେମାନଙ୍କ ବିରୋଧରେ ଏଫଆଇଆର ଦାଏର କରି କାର୍ଯ୍ୟାନୁଷ୍ଠାନ ଗ୍ରହଣ ସକାଶେ ନିର୍ଦ୍ଦେଶ ଦେଇଛନ୍ତି ।


    ଅଧିକନ୍ତୁ , ଯେଉଁ ଟେଲିଭିଜନ ଚାନେଲମାନେ ଧାରା 126(1)( b ) ର ନିୟମାବଳୀକୁ ଉଲ୍ଲଙ୍ଘନ କରି ଗୁଜରାଟରେ ଦ୍ୱିତୀୟ ପର୍ଯ୍ୟାୟ ନିର୍ବାଚନ ଅନୁଷ୍ଠିତ ହେବାକୁ ଥିବା କ୍ଷେତ୍ରରେ ଏଭଳି ସାକ୍ଷାତକାରକୁ ପ୍ରଦର୍ଶନ କରିଛନ୍ତି ସେମାନେ ଏଭଳି ପ୍ରଦର୍ଶନକୁ ତୁରନ୍ତ ବନ୍ଦ କରିବାକୁ କମିଶନଙ୍କ ତରଫରୁ ନିର୍ଦ୍ଦେଶ ଦିଆଯାଇଛି ।


    ଭାରତୀୟ ନିର୍ବାଚନ ଆୟୁକ୍ତ


    ନୂଆଦିଲ୍ଲୀ , ଡ଼ିସେମ୍ବର 13 , 2017


    *************

    
    
    (Release ID: 1514715) Visitor Counter : 3