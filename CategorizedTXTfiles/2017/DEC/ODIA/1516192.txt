      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଫିକ୍କିର 90ତମ ବାର୍ଷିକ ସାଧାରଣ ଅଧିବେଶନରେ ପ୍ରଧାନମନ୍ତ୍ରୀଙ୍କ ଉଦ୍ଘାଟନୀ ଅଭିଭାଷଣ
      Posted On: 13 DEC 2017 5:10PM by PIB Bhubaneshwar


    ଫିକ୍କିର ଅଧ୍ୟକ୍ଷ ଶ୍ରୀ ପଙ୍କଜ ଆର. ପଟେଲ ମହାଶୟ , ଆଗମୀ ସଭାପତି ଶ୍ରୀ ରମେଶ ସି ଶାହା ମହୋଦୟ , ମହାସଚିବ ଡକ୍ଟର ସଂଜୟ ବାରୁ ମହୋଦୟ , ଏବଂ ଏଠାରେ ଉପସ୍ଥିତ ଅନ୍ୟ ମହାନୁଭବମାନେ ।


    ଆପଣମାନେ ସମସ୍ତେ ଆଜି ନିଜର ବର୍ଷ ସାରା କାର୍ଯ୍ୟର ହିସାବ କିତାବ ନେଇ ବସିଛନ୍ତି । ଏବର୍ଷ ଫିକ୍କିର ମଧ୍ୟ 90 ବର୍ଷ ହେଉଛି । କୌଣସି ସଂସ୍ଥା ପାଇଁ ଏହା ଗୌରବର ବିଷୟ । ଆପଣ ସମସ୍ତଙ୍କୁ ମୋ ତରଫରୁ ବହୁତ-ବହୁତ ଶୁଭକାମନା ।


    ସାଥୀଗଣ , 1927 ର ପାଖାପାଖି ସମୟ ହିଁ ଥିଲା ଯେତେବେଳେ ସାଇମନ କମିଶନ ଗଠନ କରାଗଲା । ଏହା ବିରୁଦ୍ଧରେ ଯେଉଁଭଳି ଭାବେ ଭାରତୀୟ ଉଦ୍ୟୋଗ ଜଗତ ସେହି ସମୟରେ ଅସହଯୋଗ କଲେ , ତାହା ନିଜକୁ ନିଜ ମଧ୍ୟରେ ବହୁତ ଐତିହାସିକ ଏବଂ ପ୍ରେରଣାଦାୟୀ ଘଟଣା ଥିଲା । ନିଜର ସ୍ୱାର୍ଥରୁ ଉର୍ଦ୍ଧ୍ଵକୁ ଉଠି ଉଦ୍ୟୋଗ ଜଗତ ସାଇମନ କମିଶନ ଗଠନ ବିରୁଦ୍ଧରେ ସ୍ୱର ଉତ୍ତୋଳନ କରିଥିଲେ । ଯେଭଳି ସେହି ସମୟରେ ଭାରତୀୟ ସମାଜର ପ୍ରତ୍ୟେକ ଅଙ୍ଗ ରାଷ୍ଟ୍ରହିତ ପାଇଁ ଆଗକୁ ଆସିଥିଲେ , ସେହିଭଳି ଭାବେ ଭାରତୀୟ ଉଦ୍ୟୋଗୀମାନେ ମଧ୍ୟ ନିଜର ଉର୍ଜାକୁ ରାଷ୍ଟ୍ର ନିର୍ମାଣରେ ଲଗାଇଲେ ।


    ଭାଇ ଓ ଭଉଣୀମାନେ ଯେଭଳି 90 ବର୍ଷ ପୂର୍ବରୁ ସାଧାରଣ ମଣିଷ ନିଜର ଦୈନିକ ଦାୟିତ୍ୱ ଗୁଡ଼ିକ ସହିତ ଦେଶର ଦାୟିତ୍ୱଗୁଡ଼ିକୁ ତୁଲାଇବା ପାଇଁ ଆଗକୁ ଆସିଥିଲେ , ସେହିଭଳି ସମୟ ପୁଣି ଥରେ ଆରମ୍ଭ ହୋଇଛି । ଏହି ସମୟରେ ଦେଶର ଲୋକଙ୍କ ଆଶା-ଆକାଂକ୍ଷା ଯେଉଁ ସ୍ତରରେ ରହିଛି , ତାହାକୁ ଆପଣ ବୁଝି ପାରୁଥିବେ । ଲୋକମାନେ ଦେଶର ଏହି ଆନ୍ତରିକ ଖରାପ ଜିନିଷ ଗୁଡ଼ିକଠାରୁ , ଭ୍ରଷ୍ଟାଚାର ଯୋଗୁଁ , କଳାଧନ ଯୋଗୁଁ ବ୍ୟତିବ୍ୟସ୍ତ ହୋଇଗଲେଣି , ଏଗୁଡ଼ିକଠାରୁ ମୁକ୍ତ ହେବାକୁ ଚାହୁଁଛନ୍ତି ।


    ସେଥିପାଇଁ ଆଜି ପ୍ରତ୍ୟେକ ସଂସ୍ଥା ହୁଏତ ତାହା କେଉଁ ରାଜନୈତିକ ଦଳ ହେଉ , କିମ୍ବା ଫିକ୍କି ଭଳି ଔଦ୍ୟୋଗିକ ସଂଗଠନ , ତା ’ ପାଇଁ ଏହା ମାନସମନ୍ଥନର ସମୟ କି ସେ ଦେଶର ଆବଶ୍ୟକତାଗୁଡ଼ିକୁ ଆଉ ଦେଶର ଲୋକଙ୍କର ଭାବନାଗୁଡ଼ିକୁ ବୁଝି ନିଜର ରଣନୀତି ପ୍ରସ୍ତୁତ କରନ୍ତୁ ।


    ସାଥୀମାନେ , ସ୍ୱାଧୀନତାର ପରବର୍ତ୍ତୀ ବର୍ଷଗୁଡ଼ିକରେ ଦେଶରେ ବହୁତ କିଛି ହୋଇଛି , କିନ୍ତୁ ଏହା ମଧ୍ୟ ହେଉଛି ସତ୍ୟ ଯେ ଏହି ବର୍ଷମାନଙ୍କରେ ଆମ ସମ୍ମୁଖରେ ବହୁତ ଆହ୍ୱାନ ଆସି ଠିଆ ହୋଇଛି । ସ୍ୱାଧୀନତା ପରବର୍ତ୍ତୀ 70 ବର୍ଷରେ ଆମ ଦେଶରେ ଏଭଳି ଏକ ବ୍ୟବସ୍ଥା ହେଲା ଯେଉଁଥିରେ କେଉଁଠି ନା କେଉଁଠି , କେହି ନା କେହି ଗରିବ ସର୍ବଦା ଏଭଳି ବ୍ୟବସ୍ଥା ସହିତ ଲଢ଼ି ଚାଲୁଥିଲା । ବହୁତ ଛୋଟ-ଛୋଟ ଜିନିଷ ପାଇଁ ତାକୁ ଲଢ଼ିବାକୁ ପଡ଼ୁଥିଲା । ସେହି ଗରିବ ଲୋକକୁ ବ୍ୟାଙ୍କ ଖାତା ଖୋଲିବାର ଅଛି , ତ ବ୍ୟବସ୍ଥା ପଥ ଓଗାଳିଲା , ତାକୁ ଗ୍ୟାସ ସଂଯୋଗ ଦରକାର , ତ ଦଶ ଜାଗା ଘୁରିବାକୁ ପଡ଼ୁଥିଲା । ନିଜର ହିଁ ପେନସନ୍ ପାଇବା ପାଇଁ , ବୃତ୍ତି ପାଇବା ପାଇଁ ଏଠି-ସେଠି କମିଶନ୍ ଦେବାକୁ ପଡ଼ୁଥିଲା ।


    ବ୍ୟବସ୍ଥା ସହିତ ଏହି ଲଢ଼େଇକୁ ବନ୍ଦ କରିବାର କାମ ମୋ ସରକାର କରୁଛନ୍ତି । ଆମେ ଏଭଳି ଏକ ବ୍ୟବସ୍ଥାର ନିର୍ମାଣ କରୁଛୁ ଯାହା ନା କେବଳ ସ୍ୱଚ୍ଛ ହୋଇଥିବ , ବରଂ ସମ୍ବେଦନଶୀଳ ହୋଇଥିବ । ଏକ ଏଭଳି ବ୍ୟବସ୍ଥା ଯାହା ଲୋକଙ୍କର ଆବଶ୍ୟକତା ଗୁଡ଼ିକୁ ବୁଝିବ ।


    ତେଣୁ ଯେବେ ଆମେ ଜନଧନ ଯୋଜନାର ଶୁଭାରମ୍ଭ କଲୁ , ତ ତାହାକୁ ଏତେ ଭବ୍ୟ ପ୍ରତିକ୍ରିୟା ମିଳିଲା । ଆପଣ ଜାଣି ଆଶ୍ଚର୍ଯ୍ୟ ହୋଇ ରହିଯିବେ କି ଯେତେବେଳେ ଏହି ଯୋଜନା ଆରମ୍ଭ ହୋଇଥିଲା , ତ ଆମେ ଏହି ଲକ୍ଷ୍ୟ ସ୍ଥିର କରି ପାରି ନଥିଲୁ କି କେତେ ଗରିବଙ୍କର ଖାତା ଖୋଲିବାର ଅଛି । କାରଣ ସରକାରଙ୍କ ପାଖରେ ଏଭଳି କୌଣସି ତଥ୍ୟ ହିଁ ନଥିଲା , କୌଣସି ସୂଚନା ହିଁ ନଥିଲା ।


    ଆମକୁ କେବଳ ଏଇ ଅନୁଭବ ଥିଲା କି ଗରିବମାନଙ୍କୁ ବ୍ୟାଙ୍କ ଦୁଆର ପାଖରୁ ଫେରାଇ ଦିଆଯାଏ , କେତେବେଳେ ପାଟିକରି , କେତେବେଳେ ନାନା କାଗଜପତ୍ର ବାହାନା କରି । ଆଜି ଯେତେବେଳେ ମୁଁ ଦେଖୁଛି କି ଜନଧନ ଯୋଜନା ମାଧ୍ୟମରେ 30 କୋଟିରୁ ଅଧିକ ଗରିବ ନିଜର ବ୍ୟାଙ୍କ ଖାତା ଖୋଲିଛନ୍ତି , ତ ଲାଗୁଛି କି ଗରିବଙ୍କର କେତେ ବଡ଼ ଆବଶ୍ୟକତାର ପୂରଣ ହୋଇଯାଇଛି । ଗୋଟିଏ ତଥ୍ୟରେ ଏହା ମଧ୍ୟ ସାମ୍ନାକୁ ଆସିଲା କି ଗ୍ରାମୀଣ କ୍ଷେତ୍ରରେ ଯେଉଁଠାରେ ଏଭଳି ଖାତା ଅଧିକ ଖୋଲିଛି , ସେହିଠାରେ ମୁଦ୍ରାସ୍ପୀତି ଦରରେ ହ୍ରାସ ହୋଇଛି । ଅର୍ଥାତ ଗରିବର ଜୀବନରେ କେତେ ବଡ଼ ପରିବର୍ତ୍ତନ ଏହି ଏକ ଯୋଜନା ମାଧ୍ୟମରେ ଆସିଛି ।


    ଭାଇ ଓ ଭଉଣୀମାନେ , ଆମ ସରକାର ଲୋକଙ୍କର ସମସ୍ୟାଗୁଡ଼ିକୁ , ତାଙ୍କର ଆବଶ୍ୟକତାଗୁଡ଼ିକୁ ଧ୍ୟାନରେ ରଖି ନିଜର ଯୋଜନା ପ୍ରସ୍ତୁତ କରିଛନ୍ତି । ଲୋକଙ୍କର ଜୀବନ ସହଜ ହେଉ , ସହଜ ଜୀବନ ଶୈଳୀରେ ବଢ଼ୁ , ଏହି ଦୃଷ୍ଟିଭଙ୍ଗୀକୁ ପ୍ରାଥମିକତା ଦିଆଯାଇଛି ।


    ଗରିବ ମହିଳାମାନଙ୍କୁ ଚୂଲିର ଧୂଆଁରୁ ମୁକ୍ତି ମିଳୁ , ସେଥିପାଇଁ ଉଜ୍ଜ୍ୱଳା ଯୋଜନା ଆରମ୍ଭ କରିଥିଲୁ । ଆମେ ତିନି କୋଟିରୁ ଅଧିକ ମହିଳାଙ୍କୁ ମାଗଣାରେ ଗ୍ୟାସ ସଂଯୋଗ ଦେଇଛୁ । ଏବେ ଆଉ ଏକ ଅଧ୍ୟୟନ ସାମ୍ନାକୁ ଆସିଛି କି ଏହି ଯୋଜନା ପରେ ଗ୍ରାମୀଣ ଅଂଚଳରେ ଜାଳେଣି ମୁଦ୍ରସ୍ଫୀତି କମ୍ ହୋଇଛି । ଅର୍ଥାତ ଗରିବଙ୍କୁ ଇନ୍ଧନ ପାଇଁ ଏବେ କମ ଖର୍ଚ୍ଚ କରିବାକୁ ପଡ଼ୁଛି ।


    ଆମେ ଗରିବଙ୍କର ଗୋଟିଏ-ଗୋଟିଏ ଆବଶ୍ୟକତା , ଗୋଟିଏ-ଗୋଟିଏ ସମସ୍ୟାକୁ ଧରି ସେଗୁଡ଼ିକୁ ସୁଧାରିବା ପାଇଁ କାମ କରୁଛୁ । ଗରିବ ମହିଳାମାନଙ୍କୁ ଲଗାତାର ଲଜ୍ଜ୍ୟାର ସାମ୍ନା କରିବାକୁ ନ ପଡ଼ୁ , ତାଙ୍କର ସ୍ୱାସ୍ଥ୍ୟ ଏବଂ ସୁରକ୍ଷା ଉପରେ ପ୍ରଭାବ ନ ପଡ଼ୁ , ସେଥିପାଇଁ ସ୍ୱଚ୍ଛ ଭାରତ ମିଶନ ମାଧ୍ୟମରେ 5 କୋଟିରୁ ଅଧିକ ଶୌଚାଳୟ ତିଆରି କରାଇଲୁ ।


    ଗରିବଙ୍କୁ ରହିବା ପାଇଁ ପକ୍କା ଘର ମିଳୁ , ସେମାନେ ଯେତିକି ଭଡ଼ା ଦେବାରେ ଖର୍ଚ୍ଚ କରୁଛନ୍ତି , ପାଖାପାଖି ସେତିକି ପଇସାରେ ହିଁ ତାଙ୍କ ପାଖରେ ନିଜର ଘର ହୋଇଯାଉ , ସେଥିପାଇଁ ପ୍ରଧାନମନ୍ତ୍ରୀ ଆବାସ ଯୋଜନା ଶୁଭାରମ୍ଭ କରାଯାଇଛି ।


    ସାଥୀମାନେ , ବିଜ୍ଞାନଭବନର ଏହି ଚମକୁଥିବା ଲାଇଟ୍ ସବୁ , ଏତେସବୁ ସାଜସଜା , ଏହି ଯେଉଁ ପୂରା ପରିବେଶ ରହିଛି , ତାହାଠାରୁ ବହୁତ ଅଲଗା ଦୁନିଆ ଆପଣଙ୍କୁ ଦେଶର ଦୂର-ଦୂରାନ୍ତ ଅଂଚଳରେ , ଦେଶର ଗାଁରେ ମିଳିବ । ମୁଁ ଗରିବଙ୍କର ସେହି ଦୁନିଆରୁ ବାହାରି ଆପଣମାନଙ୍କ ମଧ୍ୟକୁ ଆସିଛି । ସୀମିତ ସଂସାଧନ , ସୀମିତ ପାଠପଢ଼ା , କିନ୍ତୁ ସ୍ୱପ୍ନ ଅସୁମାରୀ-ଅସୀମିତ । ସେହି ଦୁନିଆ ମୋତେ ଶିଖାଇଛି କି ଦେଶର ଆବଶ୍ୟକତାଗୁଡ଼ିକୁ ବୁଝି , ଗରିବଙ୍କର ଆବଶ୍ୟକତାଗୁଡ଼ିକୁ ବୁଝି କାର୍ଯ୍ୟ କରନ୍ତୁ , ନିଷ୍ପତ୍ତି ନିଅନ୍ତୁ , ସେଗୁଡ଼ିକୁ ଲାଗୁ କରନ୍ତୁ ।


    ଯେପରି ମୁଦ୍ରା ଯୋଜନା ଯୁବକଙ୍କର ଏକ ବହୁତ ବଡ଼ ଆବଶ୍ୟକତାକୁ ପୂରଣ କରୁଛି । ଏହି ଆବଶ୍ୟକତା ହେଉଛି ବ୍ୟାଙ୍କ ଗ୍ୟାରେଣ୍ଟି । କୌଣସି ଯୁବକ ନିଜର ଦମ୍ ଯେମିତି ହିଁ କିଛି କରିବାକୁ ଚାହୁଁଛି , ତା ’ ସମ୍ମୁଖରେ ପ୍ରଥମ ପ୍ରଶ୍ନ ଏହା ହୋଇଥାଏ କି ପଇସା କେଉଁଠାରୁ ଆସିବ । ମୁଦ୍ରା ଯୋଜନା ମାଧ୍ୟମରେ ଏହି ଗ୍ୟାରେଣ୍ଟି ସରକାର ଦେଉଛନ୍ତି । ବିଗତ ତିନି ବର୍ଷରେ ପାଖା-ପାଖି ନଅ କୋଟି 45 ଲକ୍ଷ ଋଣ ଆମେ ସ୍ୱୀକୃତ କରିଛୁ । ବ୍ୟାଙ୍କ ଗ୍ୟାରେଣ୍ଟି ବିନା ଯୁବକଙ୍କୁ 4 ଲକ୍ଷ କୋଟି ଟଙ୍କାରୁ ଅଧିକ ଋଣ ଦିଆ ଯାଇଛି । ଯୁବକଙ୍କର ବହୁତ ବଡ଼ ଆବଶ୍ୟକତା ସହିତ ସରକାର ଠିଆ ହୋଇଛନ୍ତି ଆଉ ଏହାର ପରିଣାମ ହେଉଛି କି ଦେଶକୁ ଗତ ତିନି ବର୍ଷରେ ପାଖାପାଖି ତିନି କୋଟି ଉଦ୍ୟୋଗୀ ମିଳିଛନ୍ତି ।


    ଏମାନେ ହେଉଛନ୍ତି ସେହି ଲୋକ ଯେଉଁମାନେ ମୁଦ୍ରା ଯୋଜନା ମାଧ୍ୟମରେ ପ୍ରଥମ ଥର ବ୍ୟାଙ୍କରୁ ଋଣ ନେଇଛନ୍ତି । ଏହି ତିନି କୋଟି ଲୋକ ଦେଶର ଲଘୁ ଉଦ୍ୟୋଗ କ୍ଷେତ୍ର , ବା ଏମଏସଏମଇ କ୍ଷେତ୍ରର ପରିସର ଆହୁରି ବଢ଼ାଇଛନ୍ତି , ତାକୁ ମଜବୁତ କରିଛନ୍ତି ।


    ସରକାର ଷ୍ଟାର୍ଟ-ଅପ୍ କୁ ମଧ୍ୟ ପ୍ରୋତ୍ସାହନ ଦେଉଛନ୍ତି । ଷ୍ଟାର୍ଟ ଅପ୍ ର ସବୁଠାରୁ ବଡ଼ ଆବଶ୍ୟକତା ହେଉଛି ଆପଦ ମୂଳଧନ (Risk Capital) । ଏହି ଆବଶ୍ୟକତାକୁ ପୂରଣ କରିବା ପାଇଁ ସରକାର SIDBI ବ୍ୟାଙ୍କ ମାଧ୍ୟମରେ ଏକ ଫଣ୍ଡ୍ ଅଫ୍ ଫଣ୍ଡ୍ସ ତିଆରି କରିଛନ୍ତି । ଏହି ପଦକ୍ଷେପ ପରେ SIDBI ଦ୍ୱାରା କରାଯାଇଥିବା ନିବେଶକୁ , ଅନ୍ୟ ନିବେଶକଙ୍କ ସହଯୋଗ ଦ୍ୱାରା , ଚାରିରୁ ସାଢ଼େ ଚାରିଗୁଣା ବୃଦ୍ଧି କରାଗଲା । ଏହା ଦ୍ୱାରା ଷ୍ଟାର୍ଟ ଅପ୍ କୁ , ଯାହାଙ୍କ ପାଖରେ ନୂଆ ବିଚାର ସବୁ ରହିଛି , ତାଙ୍କୁ ପୁଞ୍ଜି ମିଳିବାରେ ସହାୟତା ମିଳୁଛି ।


    ଭାଇ ଓ ଭଉଣୀମାନେ , ଷ୍ଟାର୍ଟ-ଅ ପ୍ ମାନଙ୍କ ଦ୍ଵାରା ନୂତନ ଆର୍ଥିକ ପରିବେଶରେ ଅଦଳ ବଦଳ ନିବେଶ ପାଣ୍ଠି ଦ୍ୱାରା କରାଯାଉଥିବା ନିବେଶ ବେଶ ମହତ୍ୱପୂର୍ଣ୍ଣ । ବିଗତ ତିନି ବର୍ଷରେ ସରକାରଙ୍କ ଦ୍ୱାରା ନିଆଯାଇଥିବା ନୀତିଗତ ନିଷ୍ପତ୍ତି କାରଣରୁ ଏଭଳି ପୁଞ୍ଜିନିବେଶରେ ବହୁ ଅଧିକ ବୃଦ୍ଧି ହୋଇଛି । ଆପଣ ଦେଖିବେ କି ସରକାର ଦେଶର ଯୁବକଙ୍କ ଆବଶ୍ୟକତାକୁ ଦୃଷ୍ଟିରେ ରଖି ନିଷ୍ପତ୍ତି ନେଉଛନ୍ତି , ଯୋଜନା ପ୍ରସ୍ତୁତ କରୁଛନ୍ତି । ଏହାର ସଂପୂର୍ଣ୍ଣ ବିପରୀତ ଆପଣଙ୍କୁ ବିଗତ ସରକାରଙ୍କ ଠାରେ ଦେଖିବାକୁ ମିଳିଥିଲା । ସେ ସମୟରେ କିଛି ବଡ଼ ଉଦ୍ୟୋଗପତିଙ୍କୁ ଲକ୍ଷ-ଲକ୍ଷ କୋଟି-କୋଟି ଟଙ୍କାର ଋଣ ଦିଆଗଲା , ବ୍ୟାଙ୍କ ଉପରେ ଚାପ ପକାଇ ପଇସା ଦିଆଗଲା ।


    ସାଥୀଗଣ , ଫିକ୍କି ନିଜ ବିଷୟରେ କହେ – ‘ ନୀତି ପରିବର୍ତ୍ତନ ପାଇଁ ଉଦ୍ୟୋଗର ସ୍ୱର ’ ଆପଣ ଉଦ୍ୟୋଗର ସ୍ୱର ସରକାରଙ୍କ ପାଖରେ ପହଂଚାନ୍ତି । ଆପଣଙ୍କର ସର୍ଭେ ଆସି ରହିଥାଏ , ସେମିନାର ଚାଲିଥାଏ । ମୋ ପାଖରେ ସୂଚନା ନାହିଁ କି ବିଗତ ସରକାରଙ୍କ ନୀତିଗୁଡ଼ିକ ଯେଉଁଭଳି ଭାବେ ବ୍ୟାଙ୍କିଙ୍ଗ୍ କ୍ଷେତ୍ରର ଦୁର୍ଦ୍ଦଶା କଲା , ତା ’ ଉପରେ ଫିକ୍କି କୌଣସି ସର୍ଭେ କରିଛନ୍ତି କି ନାହିଁ ? ଏହା ଆଜି କାଲି ଅଚଳ ସମ୍ପତ୍ତି ଭାବେ NPA ର ଯେଉଁ ହୋ’ହାଲ୍ଲା ହେଉଛି , ତାହା ଆଗ ସରକାରଙ୍କ ବେଳେ ବସିଥିବା ଅର୍ଥଶାସ୍ତ୍ରୀଙ୍କର ଏହି ସରକାରଙ୍କୁ ଦିଆ ଯାଇଥିବା ସବୁଠାରୁ ବଡ଼ ବୋଝ ।


    ମୋର ଆଗ୍ରହ ଏହା ମଧ୍ୟ ଜାଣିବାରେ ରହିଛି କି ଯେତେବେଳେ ସରକାରରେ ବସିଥିବା କିଛି ଲୋକଙ୍କ ଦ୍ୱାରା ବ୍ୟାଙ୍କ ଉପରେ ଚାପ ପକାଇ କିଛି ଲୋକମାନଙ୍କ ଦ୍ୱାରା କିଛି ବିଶେଷ ଉଦ୍ୟୋଗପତିଙ୍କୁ ଋଣ ଦିଆଯାଉଥିଲା , ସେତେବେଳେ ଫିକ୍କି ଭଳି ସଂସ୍ଥାଗୁଡ଼ିକ କ ’ ଣ କରୁଥିଲେ ? ଆଗ ସରକାରରେ ବସିଥିବା ଲୋକ ଜାଣିଥିଲେ , ବ୍ୟାଙ୍କ ମଧ୍ୟ ଜାଣିଥିଲା , ଉଦ୍ୟୋଗଜଗତ ମଧ୍ୟ ଜାଣିଥିଲା , ବଜାର ସହିତ ଯୋଡ଼ି ହୋଇଥିବା ସଂସ୍ଥା ମଧ୍ୟ ଜାଣିଥିଲା କି ଭୁଲ ହେଉଛି ।


    ଏହା ଥିଲା ୟୁପିଏ ସରକାରଙ୍କର ସବୁଠାରୁ ବଡ଼ ଘୋଟାଲା । ରାଜ୍ୟଗୋଷ୍ଠୀ , ଟୁ-ଜି , କୋଇଲା , ଏ ସମସ୍ତଙ୍କଠାରୁ କେତେ ବଡ଼ ଘୋଟାଲା । ଏହା ଗୋଟିଏ ପ୍ରକାରେ ସରକାରରେ ବସିଥିବା ଲୋକଙ୍କ ଦ୍ୱାରା ଉଦ୍ୟୋଗପତିଙ୍କ ମାଧ୍ୟମରେ ବ୍ୟାଙ୍କରେ ଥିବା ଜନତାଙ୍କ କଠିନ ଶ୍ରମସଞ୍ଚିତ ରୋଜଗାରର ଲୁଟ୍ ଥିଲା । କ ’ ଣ ଗୋଟିଏ ଥର ମଧ୍ୟ କୌଣସି ସର୍ଭେରେ , କୌଣସି ତଥ୍ୟରେ ଏହି ଆଡ଼କୁ ନିର୍ଦ୍ଦେଶ କରାଗଲା । ଯେଉଁ ଲୋକମାନେ ନୀରବ ରହି ସବୁକିଛି ଦେଖି ଚାଲିଥିଲେ , କ ’ ଣ ସେମାନଙ୍କୁ ଉଠାଇବାର ଚେଷ୍ଟା , କୌଣସି ସଂସ୍ଥା ଦ୍ୱାରା କରାଗଲା ?


    ସାଥୀଗଣ , ବ୍ୟାଙ୍କିଙ୍ଗ୍ ବ୍ୟବସ୍ଥାର ଏହି ଦୁର୍ଦ୍ଦଶାକୁ ଠିକ୍ କରିବା ପାଇଁ , ବ୍ୟାଙ୍କିଙ୍ଗ୍ ବ୍ୟବସ୍ଥାକୁ ମଜବୁତ କରିବା ପାଇଁ ସରକାର ଲଗାତାର ପଦକ୍ଷେପ ଉଠାଉଛନ୍ତି । ବ୍ୟାଙ୍କଗୁଡ଼ିକର ହିତ ସୁରକ୍ଷିତ ହେବ , ଗ୍ରାହକଙ୍କର ହିତ ସୁରକ୍ଷିତ ହେବ , ସେତେବେଳେ ଦେଶର ହିତ ମଧ୍ୟ ସୁରକ୍ଷିତ ରହିବ ।


    ଏଭଳି ପରିସ୍ଥିତିରେ ଫିକ୍କି ଭଳି ସଂସ୍ଥାର ଭୂମିକା ଗୁରୁତ୍ୱପୂର୍ଣ୍ଣ , ସଠିକ୍ ସୂଚନା ସହିତ ଉଦ୍ୟୋଗ ଜଗତ ଆଉ ଲୋକଙ୍କୁ ଜାଗ୍ରତ ମଧ୍ୟ କରିବାର ଅଛି । ଏବେ ଯେପରି ଗଲା କିଛି ଦିନ ଧରି ଅର୍ଥନୈତିକ ରିଜୋଲ୍ୟୁସନ୍ ଓ ଡିପୋଜିଟ୍ ଇନସ୍ୟୁରେନ୍ସ ବିଲ୍ କୁ ନେଇ ଗୁଜବ ଓ ଗୁଞ୍ଜରଣ ସୃଷ୍ଟି କରାଯାଉଛି ।


    ସରକାର ଗ୍ରାହକଙ୍କର ହିତ ସୁରକ୍ଷିତ କରିବା ପାଇଁ , ବ୍ୟାଙ୍କରେ ଜମା ହୋଇଥିବା ସେମାନଙ୍କର ପୁଞ୍ଜି ସୁରକ୍ଷିତ ରଖିବା ପାଇଁ କାମ କରୁଛନ୍ତି , କିନ୍ତୁ ଖବର ତା ’ ର ଠିକ୍ ଓଲଟା ପ୍ରଚାର କରାଯାଉଛି । ଉଦ୍ୟୋଗଜଗତକୁ ଆଉ ସାଧାରଣ ନାଗରିକଙ୍କୁ ଭ୍ରମିତ କରୁଥିବା ଏଭଳି ଚେଷ୍ଟାକୁ ଅସଫଳ କରିବାରେ ଫିକ୍କି ଭଳି ସଂସ୍ଥାର ମଧ୍ୟ ଯୋଗଦାନ ହେଉଛି ବହୁତ ଜରୁରୀ ।


    ଆପଣ ସରକାରଙ୍କର ସ୍ୱର , ଉଦ୍ୟୋଗର ସ୍ୱର ଆଉ ସାଧାରଣ ନାଗରିକଙ୍କର ସ୍ୱର ସହିତ କିଭଳି ତାଳମେଳ କରିବେ , ଏହା ମଧ୍ୟ ଆପଣଙ୍କୁ ଚିନ୍ତା କରିବାକୁ ହେବ । ଏହି ତାଳମେଳ କାହିଁକି ଆବଶ୍ୟକ , ଏହାର ଆଉ ଏକ ଉଦାହରଣ ଦେବି ।


    ସାଥୀଗଣ , ଭାରତୀୟ ଶିଳ୍ପର ପୁରୁଣା ଦାବି ଥିଲା କି ତାହାକୁ GST ଦରକାର , ବସ୍ତୁ ଓ ସେବା କର ଦରକାର । ଏବେ ଯେତେବେଳେ ଜିଏସଟି ଲାଗୁ ହୋଇ ସାରିଛି , ତ ତାହାକୁ ଆହୁରି ଅଧିକ ପ୍ରଭାବଶୀଳ କରିବା ପାଇଁ ଆପଣଙ୍କ ସଂସ୍ଥା କ ’ ଣ ଭୂମିକା ତୁଲାଉଛି ? ଯେଉଁ ଲୋକମାନେ ସାମାଜିକ ଗଣମାଧ୍ୟମରେ ଅଛନ୍ତି , ସେମାନେ ଧ୍ୟାନ ଦେଇଥିବେ କି ବହୁତ ଦିନ ପର୍ଯ୍ୟନ୍ତ , ଲୋକ ରେସ୍ତୋରାଂ ଦେୟ ଗଡେଇ ଚାଲିଥିଲେ କି ହୁଏତ ଟିକସ କମ୍ ହୋଇ ଯାଇଛି । କିନ୍ତୁ କିଛି ରେସ୍ତୋରାଂବାଲା ମୂଳ ହିସାବ ବଢ଼େଇ କରି ପୁଣି ହିସାବ ସମାନ କରି ଦେଇଛନ୍ତି । ଅର୍ଥାତ ଗ୍ରାହକଙ୍କ ଯାଏଁ ସେହି ଲାଭ ପହଂଚିଲା ହିଁ ନାହିଁ , ଯାହା ପହଂଚିବା ଦରକାର ଥିଲା ।


    ଏଭଳି ପରିସ୍ଥିତିର ମୁକାବିଲା କରିବାକୁ ସରକାର ନିଜ ତରଫରୁ ଚେଷ୍ଟା କରୁଛନ୍ତି କିନ୍ତୁ କ ’ ଣ ଫିକ୍କି ତରଫରୁ ଲୋକଙ୍କ ମଧ୍ୟରେ , ବ୍ୟବସାୟୀଙ୍କ ମଧ୍ୟରେ କୌଣସି ପ୍ରକାରର ସଚେତନତା ଆଣିବାର ପ୍ରୟାସ ହୋଇଛି ?


    ଭାଇ ଓ ଭଉଣୀମାନେ , GST ଭଳି ବ୍ୟବସ୍ଥା ରାତାରାତି ଠିଆ ହୋଇଯାଏ ନାହିଁ । ଆଉ ଆମେ ତ ବିଗତ 70 ବର୍ଷର ତିଆରି ହୋଇଥିବା ବ୍ୟବସ୍ଥାକୁ ପରିବର୍ତ୍ତନ କରୁଛେ ।ଏହା ମଧ୍ୟ ଆମର ଲକ୍ଷ୍ୟ ହେଉଛି କି ଅଧିକରୁ ଅଧିକ ବ୍ୟବସାୟୀ ଏହି ବ୍ୟବସ୍ଥା ସହିତ ଯୋଡ଼ି ହୁଅନ୍ତୁ ।


    ହୁଏତ ମାସିକ ଲକ୍ଷେ ଟଙ୍କାର କାରବାର ହେଉ କିମ୍ବା ଦଶ ଲକ୍ଷର , ଛୋଟରୁ ଛୋଟ ବ୍ୟବସାୟୀକୁ ଆମେ ନିୟମ ସମ୍ମତ ବ୍ୟବସ୍ଥାକୁ ଆଣିବାକୁ ଚେଷ୍ଟା କରୁଛୁ । ଏଥିପାଇଁ ନୁହେଁ କି ସରକାରଙ୍କୁ ପଇସା କମାଇବାର ଅଛି , ଟିକସ ଆଦାୟ କରିବାର ଅଛି । ସରକାର ଏ ସବୁ ଏଇଥିପାଇଁ କରୁଛନ୍ତି କାରଣ ବ୍ୟବସ୍ଥା ଯେତେ ନିୟମ ସମ୍ମତ ହେବ , ଯେତେ ପାରଦର୍ଶୀ ହେବ , ସେତିକି ହିଁ ଗରିବଙ୍କର ଲାଭ ହେବ । ତା ’ ଛଡ଼ା ନିୟମ ସମ୍ମତ ବ୍ୟବସ୍ଥା କାରଣରୁ ସେମାନଙ୍କୁ ସହଜରେ ବ୍ୟାଙ୍କରୁ କ୍ରେଡିଟ୍ କାର୍ଡ ମିଳିବ , କଞ୍ଚାମାଲର ଗୁଣାତ୍ମକ ମାନ ବୃଦ୍ଧି ହେବ ଆଉ ପରିବହନର ଦର ମଧ୍ୟ କମିବ । ଅର୍ଥାତ୍ ବିଶ୍ୱସ୍ତରୀୟ ବ୍ୟବସାୟରେ ଛୋଟ ଉଦ୍ୟୋଗୀ ମଧ୍ୟ ଅଧିକ ପ୍ରତିଯୋଗୀ ହେବ । ମୋର ବିଶ୍ୱାସ କି ଫିକ୍କି ବଡ଼ ପରିମାଣରେ ଛୋଟ ବ୍ୟବସାୟୀଙ୍କ ମାର୍ଗଦର୍ଶନ ପାଇଁ କୌଣସି ଯୋଜନା ନିଶ୍ଚିତ ଭାବେ ପ୍ରସ୍ତୁତ କରି ରଖିଥିବେ ।


    ଭାଇ ଓ ଭଉଣୀମାନେ , ମୋତେ ଅବଗତ କରାଯାଇଛି କି ଫିକ୍କିର ଏମ୍ଏସ୍ଏମ୍ଇ ଶାଖା ସଙ୍ଗଠନର ଗଠନ 2013 ରେ କରାଯାଇଥିଲା । 90 ବର୍ଷର ଏହି ସଂସ୍ଥାରେ ଏମ୍ଏସ୍ଏମ୍ଇ ଶାଖା କେବଳ ଚାରି ବର୍ଷ ପୂର୍ବେ ଗଠନ ହେଲା!!! ମୁଁ ଅନ୍ୟ କିଛି ଟିପ୍ପଣୀ ତ ଦେବି ନାହିଁ କିନ୍ତୁ ଏତିକି ଅବଶ୍ୟ କହିବି ଯେ ଆପଣଙ୍କର ଏହି ଶାଖା ସଂଗଠନ ମୁଦ୍ରା ଯୋଜନା , ଷ୍ଟାର୍ଟ ଅପ୍ ଇଣ୍ଡିଆ , ଷ୍ଟାଣ୍ଡ୍ ଅପ୍ ଇଣ୍ଡିଆ ଭଳି ଯୋଜନାଗୁଡ଼ିକର ପ୍ରସାର ବଢ଼ାଇବାରେ ଆହୁରି ସାହାଯ୍ୟ କରନ୍ତୁ । ଏତେ ଅନୁଭବୀ ସଂସ୍ଥା ଯେତେବେଳେ ଆମର ଛୋଟ ଶିଳ୍ପଗୁଡ଼ିକର ହାତ ଧରିନେବ , ତ ସେମାନେ ମଧ୍ୟ ଆହୁରି ଅଧିକ ଉତ୍ସାହ ଓ ଉଦ୍ଦୀପନାର ସହ କାମ କରି ପାରିବେ ।


    ସରକାରୀ ଇ-ବଜାର ସ୍ଥଳ-ଅର୍ଥାତ ଜିଇଏମ୍ ନାମରେ ଯେଉଁ ବ୍ୟବସ୍ଥା ସରକାର ପ୍ରସ୍ତୁତ କରିଛନ୍ତି , ତାହାଦ୍ୱାରା ମଧ୍ୟ ଦେଶର ଛୋଟ ଉଦ୍ୟୋଗୀଙ୍କୁ ଯୋଡିବା ପାଇଁ ଆପଣମାନଙ୍କୁ ନିଜସ୍ୱ ପ୍ରୟାସ ବଢାଇବାକୁ ପଡ଼ିବ । ଜିଇଏମ୍ ମାଧ୍ୟମରେ ଏବେ ଛୋଟ-ଛୋଟ ଉତ୍ପାଦନକାରୀ ମଧ୍ୟ ନିଜର ଜିନିଷ ସରକାରଙ୍କୁ ବିକ୍ରି କରି ପାରିବେ ।


    ଗୋଟିଏ ପଟେ ମୋର ଆପଣମାନଙ୍କ ଠାରୁ ଆଶା ରହିଛି କି ଏମ୍ଏସ୍ଏମ୍ଇର ଯେଉଁ ପଇସା ବଡ଼ କମ୍ପାନୀ ଉପରେ ପାଉଣା ରହିଯାଏ , ତାହା ସମୟ ମଧ୍ୟରେ ଭରଣା କରାଯାଉ , ସେଥିପାଇଁ ମଧ୍ୟ କିଛି କରନ୍ତୁ । ନିୟମ ରହିଛି କିନ୍ତୁ ଏହା ମଧ୍ୟ ସତ ଯେ ଛୋଟ ଉଦ୍ୟୋଗୀଙ୍କ ପଇସା ଅଧିକାଂଶ ବଡ଼ କମ୍ପାନୀଙ୍କ ପାଖରେ ଅଟକି ରହିଥାଏ । ତିନି ମାସ , ଚାରି ମାସ ପରେ ସେମାନଙ୍କୁ ପାଉଣା ମିଳେ । ବ୍ୟବସାୟିକ ସମ୍ପର୍କ ଖରାପ ହୋଇ ନଯାଉ , ସେଥିପାଇଁ ଛୋଟ ଉଦ୍ୟୋଗୀ ନିଜର ପଇସା ମାଗିବାକୁ ମଧ୍ୟ ସଂକୋଚ ବୋଧ କରିଥା ’ ନ୍ତି । ତାହାଙ୍କର ଏହି ଚିନ୍ତାକୁ , ଏହି ସମସ୍ୟାକୁ ଦୂର କରିବା ପାଇଁ ମଧ୍ୟ ଆପଣଙ୍କ ତରଫରୁ ପ୍ରୟାସ କରାଯିବା ଆବଶ୍ୟକ ।


    ସାଥୀଗଣ , ଏଭଳି ବହୁତଗୁଡ଼ିଏ କାରଣ ଥିଲା ଯେଉଁ କାରଣରୁ ଆମର ଦେଶ ଗତ ଶତାବ୍ଦୀରେ ଔଦ୍ୟୋଗିକ ବିପ୍ଳବର ସଂପୂର୍ଣ୍ଣ ରୂପେ ଲାଭ ଉଠାଇ ପାରିଲା ନାହିଁ । ଆଜି ବହୁତଗୁଡ଼ିଏ କାରଣ ରହିଛି , ଯେଉଁ କାରଣରୁ ଭାରତ ଏକ ନୂତନ ବିପ୍ଳବର ଶୁଭାରମ୍ଭ କରି ପାରିବ ।


    ଏହି ସରକାର ଦେଶର ଆବଶ୍ୟକତାଗୁଡ଼ିକୁ ବୁଝି ନୂତନ ନୀତି ପ୍ରସ୍ତୁତ କରୁଛନ୍ତି । ପୁରୁଣା ଆଇନ ଶେଷ କରୁଛନ୍ତି , ନୂଆ ଆଇନ ତିଆରି କରୁଛନ୍ତି ।


    ଏବେ ନିକଟରେ ଆମେ ବାଉଁଶକୁ ନେଇ ଏକ ମହତ୍ୱପୂର୍ଣ୍ଣ ନିଷ୍ପତ୍ତି କରିଛୁ । ବାଉଁଶ - ଗଛ କି ଗଛ ନୁହେଁ , ଏହାକୁ ନେଇ ଆମର ଏଠି ଦୁଇ ପ୍ରକାରର ଭିନ୍ନ-ଭିନ୍ନ ଆଇନ ଥିଲା । ଏବେ ସରକାର ସ୍ଥିର କରିଛନ୍ତି କି ଜଙ୍ଗଲ ବାହାରେ ଯେଉଁ ବାଉଁଶ ରହିଥାଏ , ତାକୁ ଗଛ ବୋଲି ଧରାଯିବ ନାହିଁ । ଏହି ନିଷ୍ପତ୍ତି କାରଣରୁ ସେହି ଲକ୍ଷ-ଲକ୍ଷ ଛୋଟ ଉଦ୍ୟମୀଙ୍କୁ ଲାଭ ହେବ , ଯେଉଁମାନେ ବାଉଁଶ ଉପରେ ଆଧାରିତ ଉଦ୍ୟୋଗ ସହିତ ଯୋଡ଼ି ହୋଇ ରହିଛନ୍ତି ।


    ସାଥୀଗଣ , ମୋତେ ଅବଗତ କରାଯାଇଛି କି ଫିକ୍କିର ସଦସ୍ୟମାନଙ୍କ ମଧ୍ୟରେ ରହିଛନ୍ତି ସବୁଠାରୁ ଅଧିକ ବିନିର୍ମାଣ କମ୍ପାନୀ ସହିତ ଯୋଡ଼ି ହୋଇଥିବା ସଦସ୍ୟ । ଇଂଜିନିୟରିଂ ଜିନିଷ , ବିନିର୍ମାଣ , ରିୟଲ ଇଷ୍ଟେଟ ନିର୍ମାଣ ସାମଗ୍ରୀ ଭଳି କମ୍ପାନୀଗୁଡ଼ିକ ଫିକ୍କି ପରିବାରର ଏକ ଚତୁର୍ଥାଂଶ ।


    ଭାଇ ଓ ଭଉଣୀମାନେ , ପୁଣି ଏମିତି କ ’ ଣ ହେଲା କି ବିଲ୍ଡରମାନଙ୍କ ମନମୁଖୀ କାରବାରର ଖବର ପୂର୍ବ ସରକାରଙ୍କ ପାଖରେ ପହଂଚିଲା ନାହିଁ । ମଧ୍ୟମ ବର୍ଗ ପେସି ହେଉଥିଲା , ସାରା ଜୀବନର ରୋଜଗାର ବିଲ୍ଡରମାନଙ୍କୁ ଦେବା ପରେ ମଧ୍ୟ ତାଙ୍କୁ ଘର ମିଳୁ ନଥିଲା , ଆଉ ପୁଣି ମଧ୍ୟ କୌଣସି ଦୃଢ଼ ପଦକ୍ଷେପ ଉଠାଯାଉ ନଥିଲା । କାହିଁକି ? RERA ଭଳି ଆଇନ ତ ଆଗରୁ ମଧ୍ୟ ତିଆରି କରାଯାଇ ପାରିଥା ’ ନ୍ତା , କିନ୍ତୁ ତିଆରି କରାଗଲାନି । ମଧ୍ୟମ ବର୍ଗର ଏହି ଅସୁବିଧାକୁ ଏହି ସରକାର ହିଁ ବୁଝିଲେ ଆଉ ଆଇନ ତିଆରି କରି ବିଲ୍ଡରମାନଙ୍କ ମନମୁଖୀ କାରବାର ଉପରେ ରୋକ ଲଗାଇଲେ ।


    ଭାଇ ଓ ଭଉଣୀମାନେ , ଆମେ ହିଁ ଏହି କଥାକୁ ବୁଝିଲୁ କି ମାର୍ଚ୍ଚରେ ବଜେଟ୍ ପ୍ରସ୍ତୁତ ହେବା ଫଳରେ ଯୋଜନାଗୁଡିକୁ ବର୍ଷସାରା କାମ କରିବାର ସୁଯୋଗ ମିଳି ପାରେ ନାହିଁ । ମୌସୁମୀ ଫଳରେ ତିନି-ଚାରି ମାସ ବରବାଦ ହୋଇ ଯାଉଛି । ସେଥିପାଇଁ ଏଇ ବର୍ଷ ବଜେଟର ସମୟ ଗୋଟିଏ ମାସ ଆଗରୁ କରିଦିଆଗଲା । ଏହାର ପରିଣାମ ଏହା ହେଲା କି ଏ ବର୍ଷ ବିଭାଗଗୁଡ଼ିକୁ ନିର୍ଦ୍ଧାରିତ ସମୟରେ ପଇସା ମିଳିଲା ଆଉ ଯୋଜନାଗୁଡ଼ିକ ଉପରେ କାମ କରିବା ପାଇଁ ସଂପୂର୍ଣ୍ଣ ଏକ ବର୍ଷ ।


    ସାଥୀଗଣ , ଏହି ସରକାରରେ ୟୁରିଆକୁ ନେଇ ନୂତନ ନୀତି ତିଆରି ହେଲା , ବୟନ ଶିଳ୍ପ କ୍ଷେତ୍ରକୁ ନେଇ ନୂତନ ନୀତି ତିଆରି ହେଲା , ବିମାନ ଚଳାଚଳକୁ ନେଇ ନୂତନ ନୀତି ତିଆରି ହେଲା , ପରିବହନ କ୍ଷେତ୍ରକୁ ନେଇ ସମନ୍ୱିତ ନୀତି ତିଆରି ହେଲା , ସ୍ୱାସ୍ଥ୍ୟକୁ ନେଇ ନୂତନ ନୀତି ତିଆରି ହେଲା । ଆଉ କେବଳ ଏପରି ନୁହେଁ ଯେ ନୀତି ତିଆରି କରିବାର ଅଛି , ତେଣୁ ନୀତି ତିଆରି କରାଯାଉଛି ।


    ଆମେ ୟୁରିଆକୁ ନେଇ ନୀତି ବଦଳାଇଲୁ , ତ ଦେଶରେ ନୂଆ ୟୁରିଆ କାରଖାନା ନ ଖୋଲି , 18 ରୁ 20 ଲକ୍ଷ ଟନ୍ ୟୁରିଆର ଉତ୍ପାଦନ ବଢ଼ିଗଲା । ବୟନ ଶିଳ୍ପ କ୍ଷେତ୍ରରେ ନୂତନ ନୀତି ରୋଜଗାର ପାଇଁ ଏକ କୋଟି ସୁଯୋଗ ସୃଷ୍ଟି କରିବ । ବିମାନ ଚଳାଚଳ କ୍ଷେତ୍ରରେ ନୀତି ବଦଳା ଯିବାରୁ ହାୱାଇ ଚପଲ ପିନ୍ଧୁଥିବା ଲୋକମାନଙ୍କୁ ମଧ୍ୟ ଉଡ଼ାଜାହାଜରେ ଯିବାର ସୁବିଧା ଦେବ । ପରିବହନ କ୍ଷେତ୍ରକୁ ସମନ୍ୱିତ ଯାତାୟତର ଅଲଗା-ଅଲଗା ବ୍ୟବସ୍ଥା ଉପରେ ବୋଝ କମ୍ କରିବ ।


    ବିଗତ ତିନି ବର୍ଷରେ 21 ଟି କ୍ଷେତ୍ର ସହିତ ଯୋଡ଼ି ହୋଇଥିବା 87 ମହତ୍ୱପୂର୍ଣ୍ଣ ସଂସ୍କାର କରାଯାଇଛି । ପ୍ରତିରକ୍ଷା କ୍ଷେତ୍ର , ବିନିର୍ମାଣ କ୍ଷେତ୍ର , ଆର୍ଥିକ ସେବା , ଖାଦ୍ୟ ପ୍ରକ୍ରିୟାକରଣ , ଏଭଳି କେତେଗୁଡ଼ିଏ କ୍ଷେତ୍ରରେ ବହୁତ ବଡ଼ ପରିବର୍ତ୍ତନ ହୋଇଛି । ଏହାର ପରିଣାମ ଆପଣମାନଙ୍କୁ ଅର୍ଥ ବ୍ୟବସ୍ଥା ସହିତ ଯୋଡ଼ି ହୋଇଥିବା ଭିନ୍ନ-ଭିନ୍ନ ମାନଦଣ୍ଡରେ ଦୃଷ୍ଟିଗୋଚର ହେଉଛି ।


    ବ୍ୟବସାୟ କରିବାର ଅନୁକୂଳ ପରିବେଶ ସମ୍ପର୍କିତ ମାନ୍ୟତାରେ ଭାରତ କେବଳ ତିନି ବର୍ଷରେ 142 ରୁ ଲମ୍ଫ ଦେଇ 100 ନମ୍ବର ସ୍ଥାନରେ ପହଂଚି ଯାଇଛି । ଭାରତର ବୈଦେଶିକ ବିନିମୟ ମୁଦ୍ରାର ଭଣ୍ଡାର ପ୍ରାୟ 30 ହଜାର କୋଟି ଡଲାରରୁ ବଢ଼ି 40 ହଜାର କୋଟି ଡଲାର ପାଖାପାଖି ପହଂଚି ଯାଇଛି । ବିଶ୍ୱ ପ୍ରତିଦ୍ୱନ୍ଦିତାମୂଳକ ସୂଚକାଙ୍କରେ ଭାରତର ମାନ୍ୟତାରେ 32 ତମ ସ୍ଥାନର ସୁଧାର ହୋଇଛି । ବିଶ୍ୱ ନବସୃଜନ ସୂଚକାଙ୍କରେ ଭାରତର ମାନ୍ୟତା 21 ତମ ସ୍ଥାନ ଉପରକୁ ଆସିଛି । ପଣ୍ୟ ପରିବହନ ସୂଚକାଙ୍କରେ 19 ତମ ସ୍ଥାନରେ ସୁଧାର ଆସିଛି । ଯଦି ମୋଟ୍ ଏଫଡିଆଇ କଥା କହିବା ତ ବିଗତ ତିନି ବର୍ଷରେ ଦେଶରେ ବିଦେଶୀ ନିବେଶରେ ପାଖା-ପାଖି 70 ପ୍ରତିଶତ ବୃଦ୍ଧି ହୋଇଛି ।


    ଭାଇ ଓ ଭଉଣୀମାନେ ଫିକ୍କିରେ ତ ବିନିର୍ମାଣ କ୍ଷେତ୍ର ସହିତ ଜଡ଼ିତ ସଦସ୍ୟଙ୍କ ସଂଖ୍ୟା ବହୁତ ଅଧିକ । ଆପଣମାନଙ୍କୁ ଜଣାଥିବ କି ବିନିର୍ମାଣ କ୍ଷେତ୍ରରେ ଏ ପର୍ଯ୍ୟନ୍ତ ମୋଟ୍ ବିଦେଶୀ ପୁଞ୍ଜି ନିବେଶର 75 ପ୍ରତିଶତ ଗତ ତିନି ବର୍ଷ ମଧ୍ୟରେ ହିଁ ହୋଇଛି ।


    ଏହିଭଳି ଭାବରେ ବିମାନ ପରିବହନ କ୍ଷେତ୍ରରେ ହେଉ , ଖଣିଜ କ୍ଷେତ୍ରରେ ହେଉ , କମ୍ପ୍ୟୁଟର ସଫ୍ଟୱେର ଏବଂ ହାର୍ଡୱେର କ୍ଷେତ୍ରରେ ହେଉ , ଇଲେକ୍ଟ୍ରୋନିକ୍ସ କ୍ଷେତ୍ରରେ ହେଉ , ସବୁ କ୍ଷେତ୍ରରେ ଏ ପର୍ଯ୍ୟନ୍ତ ହୋଇଥିବା ନିବେଶର ଅଧାରୁ ଅଧିକ ନିବେଶ ବିଗତ ତିନି ବର୍ଷରେ ହିଁ ହୋଇଛି ।


    ଅର୍ଥବ୍ୟବସ୍ଥାର ସୁଦୃଢ଼ୀକରଣର ଆଉ କିଛି ପରିସଂଖ୍ୟାନ ଆପଣମାନଙ୍କ ସାମ୍ନାରେ ରଖିବାକୁ ଚାହୁଁଛି । ମୋର ବିଶ୍ୱାସ ରହିଛି କି ଦୁଇ-ତିନି ଦିନ ପୂର୍ବରୁ ଆସିଥିବା ଏହି ପରିସଂଖ୍ୟାନ ବିଷୟରେ ଆପଣ ମାନଙ୍କୁ ଜଣାଥିବ , କିନ୍ତୁ ସେଥିପ୍ରତି ଆପଣମାନଙ୍କ ଧ୍ୟାନ କେନ୍ଦ୍ରିତ କରିବାକୁ ଚାହୁଁଛି ।


    ସାଥୀଗଣ , ଘରୋଇ ବଜାରରେ ଯାତ୍ରୀବାହୀ ଗାଡ଼ି ବିକ୍ରିର ଅଭିବୃଦ୍ଧି ନଭେମ୍ବରରେ 14 ପ୍ରତିଶତରୁ ଅଧିକ ରହିଛି । ବ୍ୟବସାୟିକ ଯାନର ବିକ୍ରି , ଯାହାକି ଦେଶର ଅର୍ଥନୈତିକ କାର୍ଯ୍ୟକ୍ରମକୁ ଦର୍ଶାଇଥାଏ , ସେଥିରେ 50 ପ୍ରତିଶତରୁ ଅଧିକ ଅଭିବୃଦ୍ଧି ହୋଇଛି । ତିନିଚକିଆ ଯାନର ବିକ୍ରି , ଯାହାକୁ ରୋଜଗାରର ମଧ୍ୟ ସୂଚକାଙ୍କ ବୋଲି ଧରାଯାଏ , ସେଥିରେ ନଭେମ୍ବର ମାସରେ ପାଖାପାଖି 80 ପ୍ରତିଶତ ବୃଦ୍ଧି ଦେଖା ଯାଇଛି । ଦୁଇ ଚକିଆ ଯାନ , ଯାହାର ବିକ୍ରି ଗାଁରେ ଆଉ ମଧ୍ୟମବର୍ଗର ଆୟ ବୃଦ୍ଧିକୁ ଦର୍ଶାଇଥାଏ , ସେଥିରେ 23 ପ୍ରତିଶତରୁ ଅଧିକ ବୃଦ୍ଧି ରେକର୍ଡ କରାଯାଇଛି ।


    ସାଥୀଗଣ , ଆପଣମାନଙ୍କୁ ଜଣାଥିବ କି ଏତେ ବଡ଼ ସ୍ତରରେ ପରିବର୍ତ୍ତନ ସେତେବେଳେ ଆସିଥାଏ ଯେତେବେଳେ ଅର୍ଥ ବ୍ୟବସ୍ଥା ଉପରେ ସାଧାରଣ ମଣିଷର ଭରସା ବୃଦ୍ଧି ପାଇଥାଏ । ଏହି ସୁଧାର ଏଇ କଥାର ହେଉଛି ପ୍ରମାଣ କି ତୃଣମୂଳ ସ୍ତରକୁ ଯାଇ ସରକାର ବଡ଼ ପ୍ରଶାସନିକ , ଆର୍ଥିକ ଏବଂ ଆଇନଗତ ପଦକ୍ଷେପ ଉଠାଉଛନ୍ତି । ଏହି ସୁଧାର ଏହି କଥାର ମଧ୍ୟ ପ୍ରମାଣ ଯେ ସରକାର ସାମାଜିକ ସଂସ୍କାର , ଅର୍ଥନୈତିକ ସଂସ୍କାର ମଧ୍ୟ ଆଣୁଛନ୍ତି , ଯାହା ନିଯୁକ୍ତି ସୃଷ୍ଟିରେ ମଧ୍ୟ ବଡ଼ ଭୂମିକା ତୁଲାଉଛି ।


    ଯେପରିକି ମୁଁ ଯଦି ପ୍ରଧାନମନ୍ତ୍ରୀ ଆବାସ ଯୋଜନାର କଥା କହିବି ତ ସରକାର ଏହି ଲକ୍ଷ୍ୟ ଉପରେ କାମ କରୁଛନ୍ତି କି 2022 ଯାଏଁ ଦେଶର ଗରିବଙ୍କ ପାଖରେ ନିଜସ୍ୱ ଘର ହେଉ । ଏଥିପାଇଁ ଗାଁରେ , ସହରରେ ଲକ୍ଷ-ଲକ୍ଷ ଘର ନିର୍ମାଣ କରାଯାଉଛି । ଏହି ଘର ତିଆରି କରିବା ପାଇଁ ମାନବସମ୍ବଳ ସ୍ଥାନୀୟ ସ୍ତରରୁ ହିଁ ଯୋଗାଡ଼ କରାଯାଉଛି । ଘର ନିର୍ମାଣରେ ଯେଉଁ ଜିନିଷ ଲାଗୁଛି , ତା ’ ମଧ୍ୟ ସ୍ଥାନୀୟ ବଜାରରୁ ହିଁ ଆସୁଛି । ସେହିପରି ମଧ୍ୟ ଦେଶରେ ଗ୍ୟାସ୍ ପାଇପ୍ ଲାଇନ୍ ବିଛାଇବାର ଯେଉଁ କାମ ହେଉଛି , ସେଥିରେ କେତେକ ସହରରେ ସିଟି ଗ୍ୟାସ୍ ବିତରଣ ବ୍ୟବସ୍ଥାର ବିକାଶ ହେଉଛି । ଯେଉଁ ସହରରେ ସିଏନଜି ପହଂଚୁଛି , ସେଠାରେ ଗୋଟିଏ ନିଯୁକ୍ତି ବଜାରରେ ଏକ ନୂଆ ଆର୍ଥିକ ପରିବେଶ ତିଆରି ହେଉଛି ।


    ଭାଇ ଓ ଭଉଣୀମାନେ , ଆମେ ଦେଶର ସମସ୍ତ ଆବଶ୍ୟକତାକୁ ବୁଝି କାର୍ଯ୍ୟ କରିବୁ , ତେବେ ଯାଇ ଲୋକମାନଙ୍କର ଆଶା-ଆକାଂକ୍ଷା ପୂରଣ ହୋଇପାରିବ । ଫିକ୍କି ସହିତ ଯୋଡ଼ି ହୋଇଥିବା ସଦସ୍ୟ କମ୍ପାନୀଗୁଡ଼ିକୁ ଏ ଦିଗରେ ମଧ୍ୟ ବିଚାର କରିବା ଦରକାର କିପରି ଆମେ ଏହି ଜିନିଷକୁ ଦେଶରେ ନିର୍ମାଣ କରିବା , ଯାହାକୁ ଭାରତ ବାହାରୁ ମଗାଇବାକୁ ବାଧ୍ୟ ହେଉଛି । କେତେଗୁଡ଼ିଏ କ୍ଷେତ୍ରରେ ହିଁ ଆମଠାରୁ କଂଚାମାଲ ନେଇ ପୁଣି ଆମକୁ ପୁନର୍ବାର ବିକ୍ରି କରାଯାଇଥାଏ । ଆମକୁ ଏହି ସ୍ଥିତିରୁ ଦେଶକୁ ବାହାରକୁ ବାହାର କରିବାର ଅଛି ।


    ସାଥୀଗଣ , 2022 ରେ ଆମ ଦେଶ ନିଜ ସ୍ୱାଧୀନତାର 75 ବର୍ଷର ପର୍ବ ପାଳନ କରିବ । ଆମେ ସମସ୍ତେ ସଂକଳ୍ପ ନେଇଛୁ କି ନିଉ ଇଣ୍ଡିଆ ନିର୍ମାଣ କରିବାର । ଫିକ୍କି ଭଳି ସଂସ୍ଥାମାନଙ୍କର ପରିସର ଏତେ ବଢ଼ି ଯାଇଛି , ଦାୟିତ୍ୱ ଏତେ ବଢ଼ିଛି , କି ତାହାକୁ ଆଗକୁ ପାଦ ବଢ଼ାଇ ନିଉ ଇଣ୍ଡିଆ ପାଇଁ ନୂତନ ସଂକଳ୍ପ ନେବାକୁ ହେବ । ଫିକ୍କିକୁ ଏହା ଦେଖାଇବାକୁ ପଡ଼ିବ କି ଦେଶର ଭବିଷ୍ୟତର ଆବଶ୍ୟକତାକୁ ଦେଖି ସେ କ ’ ଣ ନୂଆ ସଂକଳ୍ପ ନେବ । ଆପଣମାନଙ୍କ ପାଇଁ କେତେ ହିଁ କ୍ଷେତ୍ର ଅଛି ଯେଉଁଠାରେ କାମ କରିବାର ବହୁତଗୁଡ଼ିଏ ସମ୍ଭାବନା ଅଛି । ଖାଦ୍ୟ ପ୍ରକ୍ରିୟାକରଣ କ୍ଷେତ୍ର , ଷ୍ଟାର୍ଟ ଅପ୍ , କୃତ୍ରିମ ବୁଦ୍ଧିମତା , ସୌରଶକ୍ତି କ୍ଷେତ୍ର , ସ୍ୱାସ୍ଥ୍ୟ ରକ୍ଷା , ଏହି ସମସ୍ତ କ୍ଷେତ୍ରକୁ ଫିକ୍କିର ଅନୁଭବର ଲାଭ ମିଳି ପାରିବ । କ ’ ଣ ଆପଣଙ୍କ ସଂସ୍ଥା ଦେଶରେ ଏମ୍ଏସ୍ଏମ୍ଇ କ୍ଷେତ୍ର ପାଇଁ ଚିନ୍ତାଧାରାର ଭଣ୍ଡାର ସ୍ୱରୂପ କାମ କରି ପାରିବ କି ?


    ଭାଇ ଓ ଭଉଣୀମାନେ , କରିବା ପାଇଁ ବହୁତ କିଛି ରହିଛି , ଆମକୁ କେବଳ ସଂକଳ୍ପ ନେବାର ଅଛି ଆଉ ସିଦ୍ଧି କରିବାର ଅଛି । ଯେତେବେଳେ ଆମର ସଂକଳ୍ପ ସିଦ୍ଧି ହେବ ତ ଦେଶରେ ମଧ୍ୟ ସିଦ୍ଧି ହେବ । ହଁ , କେବଳ ଏହି କଥାକୁ ଧ୍ୟାନରେ ରଖିବାର ଅଛି କି ଯେପରି କ୍ରିକେଟରେ କିଛି ବ୍ୟାଟ୍ସମେନ 90 ରନ୍ ପରେ 100 ର ପ୍ରତିକ୍ଷାରେ ଧୀରେ-ଧୀରେ ଖେଳିବାରେ ଲାଗିଥା ’ ନ୍ତି , ଫିକ୍କି ସେଭଳି ନ କରୁ । ଉଠନ୍ତୁ , ସିଧା ଗୋଟିଏ ଛକା , ଗୋଟିଏ ଚଉକା ଆଉ ଶହେ ରନ୍ ଅତିକ୍ରମ କରିବା!!!


    ମୁଁ ପୁଣି ଥରେ ଫିକ୍କିକୁ , ତାହାର ସଦସ୍ୟମାନଙ୍କୁ ଶୁଭକାମନା ଜଣାଇବା ସହିତ ମୋର କଥା ସମାପ୍ତ କରୁଛି ।


    ଆପଣ ସମସ୍ତଙ୍କୁ ବହୁତ-ବହୁତ ଧନ୍ୟବାଦ!!!


    **********

    
    
    (Release ID: 1516192) Visitor Counter : 4