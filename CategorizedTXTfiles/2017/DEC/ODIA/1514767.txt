      ଆଦିବାସୀ ବ୍ୟାପାର ମନ୍ତ୍ରଣାଳୟ

      ଜନଜାତି ଶିଳ୍ପୀମାନଙ୍କ ନିମନ୍ତେ ଇ-ପ୍ଲାଟଫର୍ମ
      Posted On: 28 DEC 2017 5:32PM by PIB Bhubaneshwar


    ଆଦିବାସୀ ବ୍ୟାପାର ମନ୍ତ୍ରଣାଳୟ ଅଧୀନସ୍ଥ ଭାରତୀୟ ଜନଜାତି ସମବାୟ ମାର୍କେଟିଂ ବିକାଶ ମହାସଂଘ ଲିମିଟେଡ଼ ( TRIFED ) ବିବିଧ- ରାଜ୍ୟ ସମବାୟ ସମିତି ଭାବେ କାର୍ଯ୍ୟ କରିଆସୁଛି । ଏହା ଆଦିବାସୀ ପାରମ୍ପରିକ ଶିଳ୍ପୀମାନଙ୍କୁ ଇ- କମର୍ସ ସୁବିଧା ଯୋଗାଇ ଆସୁଛି ଯଦ୍ୱାରା ସେମାନେ ନିଜର ଉତ୍ପାଦିତ ଦ୍ରବ୍ୟକୁ ଟ୍ରାଇଫେଡ଼ ମାଧ୍ୟମରେ ନିର୍ଦ୍ଧାରିତ ମୂଲ୍ୟରେ ବିପଣନ କରିପାରୁଛନ୍ତି । ଅଧୁନା ଟ୍ରାଇଫେଡ଼୍‌ ସ୍ନାପଡ଼ିଲ୍‌ ଏବଂ ଆମାଜନ ସହ ଏକ ଇ-କମର୍ସ ରାଜିନାମା ସ୍ୱାକ୍ଷରିତ କରିଛି । ତଦନୁସାରେ କ୍ରେତାମାନଙ୍କୁ ସେମାନଙ୍କର ମନ ପସନ୍ଦର ଜନଜାତି ଉତ୍ପାଦିତ ବିଭିନ୍ନ ସାମଗ୍ରୀ ସହଜରେ ଉପଲବ୍ଧ ହୋଇପାରିବ । ସେମାନେ www.snapdeal.com ଓ www.amazon.com ପୋର୍ଟାଲ୍‌ ଜରିଆରେ ନିଜ ନିଜ ପସନ୍ଦର ଦ୍ରବ୍ୟ ଅନଲାଇନରେ ମଗାଇପାରିବେ । ଆଦିବାସୀ ବ୍ୟାପାର ମନ୍ତ୍ରଣାଳୟର ଅନୁରୋଧ କ୍ରମେ ବାଣିଜ୍ୟ ମନ୍ତ୍ରଣାଳୟ ମଧ୍ୟ ଆଦିବାସୀମାନଙ୍କ ଦ୍ୱାରା ଉତ୍ପାଦିତ ଦ୍ରବ୍ୟ ବିପଣନ ଟ୍ରାଇଫେଡ଼ ମାଧ୍ୟମରେ କରିବାକୁ ସହମତ ହୋଇଛି । ଏହାକୁ www.gem.gov.in . ପୋର୍ଟାଲ ଜରିଆରେ ମଗାଯାଇପାରିବ ।


    କେନ୍ଦ୍ର ଆଦିବାସୀ ବ୍ୟାପାର ରାଷ୍ଟ୍ରମନ୍ତ୍ରୀ ଶ୍ରୀ ଯଶୱନ୍ତସିଂ ସୁମନଭାଇ ଭାଭୋର ରାଜ୍ୟସଭାରେ ଏକ ପ୍ରଶ୍ନର ଲିଖିତ ଉତ୍ତର ଦେଇ ଏହି ବିଷୟ ପ୍ରକାଶ କରିଛନ୍ତି ।


    ****************

    
    
    (Release ID: 1514767) Visitor Counter : 3