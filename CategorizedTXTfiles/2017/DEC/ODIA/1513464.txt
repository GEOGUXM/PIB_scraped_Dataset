      ରାଷ୍ଟ୍ରପତିଙ୍କ ସଚିବାଳୟ

      ରାଷ୍ଟ୍ରପତିଙ୍କୁ ସାକ୍ଷାତ କଲେ ରୁଷିଆ ଓ ଚୀନର ବୈଦେଶିକ ମନ୍ତ୍ରୀ
      Posted On: 10 DEC 2017 7:28PM by PIB Bhubaneshwar


    ରୁଷିଆର ବୈଦେଶିକ ମନ୍ତ୍ରୀ ଶ୍ରୀ ସେର୍ଗେଇ ଲାଭରୋଭ ଏବଂ ଚୀନ୍ ‌ ର ବୈଦେଶିକ ମନ୍ତ୍ରୀ ଶ୍ରୀ ୱାଙ୍ଗ୍ ‌ ୟି ଆଜି ( ଡ଼ିସେମ୍ବର 11 , 2017 ) ରାଷ୍ଟ୍ରପତି ଶ୍ରୀ ରାମ ନାଥ କୋବିନ୍ଦଙ୍କୁ ରାଷ୍ଟ୍ରପତି ଭବନଠାରେ ସାକ୍ଷାତ କରିଛନ୍ତି ।


    ରୁଷିଆର ବୈଦେଶିକ ମନ୍ତ୍ରୀ ଏବଂ ତାଙ୍କ ସହ ଆସିଥିବା ପ୍ରତିନିଧିମଣ୍ଡଳଙ୍କୁ ସ୍ୱାଗତ କରି ରାଷ୍ଟ୍ରପତି କହିଲେ ଯେ ଭାରତ - ରୁଷିଆ ଦ୍ୱିପାକ୍ଷିକ ସଂପର୍କ ଦୀର୍ଘ ଦିନରୁ ଘନିଷ୍ଠ ଓ ସୁଦୃଢ଼ ରହିଆସିଛି । ଚଳିତ ବର୍ଷ ଦୁଇ ଦେଶ ମଧ୍ୟରେ ଉଚ୍ଚସ୍ତରୀୟ ପ୍ରତିନିଧିମାନଙ୍କ ସାକ୍ଷାତ ଆଲୋଚନା ଆହୁରି ବ୍ୟାପକ ହୋଇଛି ବୋଲି ସେ ସୂଚାଇଥିଲେ । ଭାରତ ଓ ରୁଷିଆ ମଧ୍ୟରେ ଦ୍ୱିପାକ୍ଷିକ ବାଣିଜ୍ୟ କାରବାରରେ ଚଳିତ ବର୍ଷର ପ୍ରଥମ ଛଅମାସ ମଧ୍ୟରେ 22 ପ୍ରତିଶତ ବୃଦ୍ଧି ଘଟିଛି । ଆନ୍ତର୍ଜାତୀୟ ଉତ୍ତର - ଦକ୍ଷିଣ ପରିବହନ କରିଡ଼ର ତୁରନ୍ତ କାର୍ଯ୍ୟକାରୀ ହେଲେ ଦ୍ୱିପାକ୍ଷିକ ବାଣିଜ୍ୟ କାରବାର ସକାଶେ ଯେଉଁ ଲକ୍ଷ୍ୟ ଧାର୍ଯ୍ୟ କରାଯାଇଛି ତାହା ହାସଲ କରିବା ଅଧିକ ସହଜ ହେବ ବୋଲି ସେ ସୂଚାଇଥିଲେ ।


    ରାଷ୍ଟ୍ରପତି କହିଲେ ଯେ ଭାରତ - ରୁଷିଆ ଥିଙ୍କ୍ ‌ ଟ୍ୟାଙ୍କ୍ ‌ ଫୋରମର ମୁଖ୍ୟମାନଙ୍କ ସାକ୍ଷାତ ଆଲୋଚନା ଓ ଚିନ୍ତନକୁ ଆନୁଷ୍ଠାନିକରଣ କରାଯାଇଛି । ଏହାର ଦ୍ୱିତୀୟ ଅଧିବେଶନ ଦିଲ୍ଲୀଠାରେ ଚଳିତ ବର୍ଷ ଡ଼ିସେମ୍ବର 4-5 ତାରିଖରେ ଅନୁଷ୍ଠିତ ହୋଇଯାଇଛି । ଏହା ଉଭୟ ରାଷ୍ଟ୍ରଙ୍କ ହିତ ଦିଗରେ ବିଶେଷ ସହାୟକ ହେବ । ଆମେ ଆମର ଚିନ୍ତାଶୀଳ ଗୋଷ୍ଠୀ ତଥା ଶୈକ୍ଷିକ ସମାଜକୁ ପରସ୍ପରର ନିକଟତର କରାଇଲେ ତାହା ଦୁଇ ଦେଶପାଇଁ ଉପକାରସିଦ୍ଧ ହେବ ବୋଲି ରାଷ୍ଟ୍ରପତି ମତ ପୋଷଣ କରିଥିଲେ ।


    ସେହିଭଳି ଚୀନ ପ୍ରଜାତନ୍ତ୍ରର ବୈଦେଶିକ ମନ୍ତ୍ରୀଙ୍କୁ ଅଭିନନ୍ଦନ ଜଣାଇ ରାଷ୍ଟ୍ରପତି କହିଲେ ଯେ ନିକଟରେ ଚୀନ କମ୍ୟୁନିଷ୍ଟ ପାର୍ଟିର ଊନବିଂଶ କଂଗ୍ରେସ ସଫଳତାର ସହ ସଂପନ୍ନ ହେବା ଖୁସିର କଥା । ରାଷ୍ଟ୍ରପତି ସି ଜିନ୍ ‌ ପିଙ୍ଗଙ୍କ ସହ ମିଶି ଭାରତ ଘନିଷ୍ଠ ଭାବେ ଦ୍ୱିପାକ୍ଷିକ ସଂପର୍କ ବୃଦ୍ଧି ଦିଗରେ କାର୍ଯ୍ୟ କରିବାକୁ ଚାହେଁ । ଚୀନ ନେତୃବର୍ଗଙ୍କ ସହ ମିଳିତ ଭାବେ କାର୍ଯ୍ୟକରିବା ଆମର ଦ୍ୱିପାକ୍ଷିକ ବିକାଶମୂଳକ ସହଯୋଗକୁ ଏକ ନୂତନ ଶୀର୍ଷରେ ପହଞ୍ଚାଇବ ବୋଲି ରାଷ୍ଟ୍ରପତି ଦୃଢ଼ ଆଶାପୋଷଣ କରିଥିଲେ ।


    ରାଷ୍ଟ୍ରପତି କହିଲେ ଯେ ଭାରତ - ଚୀନ୍ ‌ ସଂପର୍କ ଆମର ବୈଦେଶିକ ନୀତି ଦୃଷ୍ଟିରୁ ଅତ୍ୟନ୍ତ ଗୁରୁତ୍ୱପୂର୍ଣ୍ଣ ବୋଲି ଭାରତ ମନେକରେ । ଉଭୟ ରାଷ୍ଟ୍ର ମଧ୍ୟରେ ଉଚ୍ଚସ୍ତରୀୟ ଦ୍ୱିପାକ୍ଷିକ ପ୍ରତିନିଧିମଣ୍ଡଳ ଗସ୍ତ ଓ ସେମାନଙ୍କ ମଧ୍ୟରେ ଭାବ ବିନିମୟ ସଂପର୍କକୁ ଅଧିକ ନିବିଡ଼ କରିଛି । ଆମର ଆର୍ଥିକ ସହଯୋଗ ନିରବଚ୍ଛିନ୍ନ ଭାବେ ବୃଦ୍ଧି ପାଇଚାଲିଛି । ଅନେକ ଆନ୍ତର୍ଜାତିକ ପ୍ରସଙ୍ଗ ଉପରେ ଆମେ ପରସ୍ପରର ସହଯୋଗ କାମନା କରିଆସୁଛୁ । ଭାରତ ଓ ଚୀନ ବିଶ୍ୱର ଦୁଇ ପ୍ରମୁଖ ରାଷ୍ଟ୍ର ଏବଂ ସେମାନଙ୍କ ମଧ୍ୟରେ ଦ୍ୱିପାକ୍ଷିକ ସଂପର୍କ ବୃଦ୍ଧି କେବଳ ଏସିଆ କ୍ଷେତ୍ର ପାଇଁ ନୁହେଁ ସମଗ୍ର ବିଶ୍ୱ ପାଇଁ ଉପକାରସିଦ୍ଧ ହେବ । ପୁଣି ଏହା ପାରସ୍ପରିକ ସ୍ୱାର୍ଥ ରକ୍ଷା କରିପାରିବ । ତେଣୁ ଭାରତ ଓ ଚୀନ ମଧ୍ୟରେ ବିଭିନ୍ନ କ୍ଷେତ୍ରରେ ସହଯୋଗ ବୃଦ୍ଧି ଆଗାମୀ ଦିନରେ ଆହୁରି ବୃଦ୍ଧି ପାଇବ ବୋଲି ରାଷ୍ଟ୍ରପତି ଦୃଢ଼ତାର ସହ ମତପୋଷଣ କରିଥିଲେ ।


    ଦୁଇ ରାଷ୍ଟ୍ରର ବୈଦେଶିକ ମନ୍ତ୍ରୀ ଏବେ ପଞ୍ଚଦଶ ଆରଆଇସି ( Russia-India-China ) ତ୍ରିପାକ୍ଷିକ ବୈଠକରେ ଯୋଗଦେବାକୁ ଭାରତ ଆସିଛନ୍ତି । ବୈଦେଶିକ ବ୍ୟାପାର ମନ୍ତ୍ରୀ ଶ୍ରୀମତୀ ସୁଷମା ସ୍ୱରାଜଙ୍କ ଦ୍ୱାରା ଏହି ବୈଠକର ଆୟୋଜନ କରାଯାଇଛି । ଏହି ବୈଠକରେ ସମସ୍ତ ପକ୍ଷଙ୍କ ସ୍ୱାର୍ଥଜନିତ ବିଭିନ୍ନ ବୈଶ୍ୱିକ ତଥା କ୍ଷେତ୍ରୀୟ ପ୍ରସଙ୍ଗ ଉପରେ ଆଲୋଚନା ଓ ସମୀକ୍ଷା କରାଯିବାର ସମ୍ଭାବନା ରହିଛି ।


    **************

    
    
    (Release ID: 1513464) Visitor Counter : 3