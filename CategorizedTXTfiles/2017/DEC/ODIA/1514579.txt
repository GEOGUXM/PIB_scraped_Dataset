      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ଏନଜିଓର ଅନୁମତି ପତ୍ର ବାତିଲ
      Posted On: 27 DEC 2017 12:36PM by PIB Bhubaneshwar


    ସୂଚନାନୁସାରେ 23 ହଜାରରୁ ଅଧିକ ଏନଜିଓ (ସ୍ୱେଚ୍ଛାସେବୀ ସଂସ୍ଥା)ର ଅନୁମତି ପତ୍ର ନବୀକରଣ କରାଯାଇନାହିଁ । 2010 ଏଫସିଆରଏ (ବିଦେଶୀ ଅନୁଦାନ ନିୟନ୍ତ୍ରଣ ଆଇନ) ଉଲ୍ଲଂଘନ କରିଥିବାରୁ 2010 ଏଫସିଆରଏର ଧାରା 14 ଅନୁଯାୟୀ ଏହି ଏନଜିଓ ଗୁଡ଼ିକର ପଞ୍ଜିକରଣ ପ୍ରମାଣପତ୍ର ନବୀକରଣ କରାଯାଇନାହିଁ । ଏସବୁ ସମସ୍ୟାର ସମାଧାନ ପାଇଁ ଇ-ମେଲ ଏବଂ ଅନଲାଇନ ଚିଠିକୁ ଗ୍ରହଣ କରିବା ଏବଂ ସମାଧାନ କରିବା ଦିଗରେ ଏଫସିଆରଏର ସ୍ୱତନ୍ତ୍ର ଡେସ୍କ ନିୟୋଜିତ ଅଛନ୍ତି । ପ୍ରମାଣପତ୍ର ବାତିଲ ସତ୍ତ୍ୱେ ଏହାର ପୁନର୍ବିଚାର ପାଇଁ ସଂପୃକ୍ତ ଏନଜିଓ ଏଫସିଆରଏର ଧାରା 32 ଅନୁଯାୟୀ କେନ୍ଦ୍ର ସରକାରଙ୍କୁ ପୁନଃ ଆବେଦନ କରିପାରିବ ।


    ରାଜ୍ୟସଭାରେ ବୁଧବାର କେନ୍ଦ୍ର ଗୃହ ରାଷ୍ଟ୍ର ମନ୍ତ୍ରୀ କିରେନ୍ ରିଜିଜୁ ଏକ ଲିଖିତ ପ୍ରଶ୍ନର ଉତ୍ତରରେ ଏହି ସୂଚନା ଦେଇଛନ୍ତି ।


    **************

    
    
    (Release ID: 1514579) Visitor Counter : 7