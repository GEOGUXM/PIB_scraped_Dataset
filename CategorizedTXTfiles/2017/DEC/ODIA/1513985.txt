      କ୍ୟାବିନେଟ

      ତୃତୀୟ ପର୍ଯ୍ୟାୟ ଏଫଏମ ରେଡିଓ ବେଚ-III ର ଇ-ନିଲାମୀକୁ କ୍ୟାବିନେଟ ମଞ୍ଜୁରି
      Posted On: 20 DEC 2017 8:19PM by PIB Bhubaneshwar


    ପରବର୍ତ୍ତୀ ବେଚର 236ଟି ସହରରେ 683 ଚ୍ୟାନେଲର ନିଲାମ ଆୟୋଜନ କରିବାର ପ୍ରକ୍ରିୟାକୁ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ବସିଥିବା କେନ୍ଦ୍ର କ୍ୟାବିନେଟ ବୈଠକରେ ଅନୁମୋଦନ ମିଳିଛି । ଏଥିରେ ଆହୁରି କେତେକ ସହରରେ ରହୁଥିବା ଲୋକମାନଙ୍କୁ ଏଫଏମ ରେଡିଓର ନୂଆ/ଉନ୍ନତ ଅନୁଭବ ମିଳିବାର ମାର୍ଗ ପ୍ରଶସ୍ତ ହେବ ।


    2011 ମସିହାରେ କ୍ୟାବିନେଟ ଅନୁମୋଦନ ଲାଭ କରିଥିବା ଏଫଏମ ସମ୍ବନ୍ଧୀୟ ନୀତିଗତ ନିର୍ଦ୍ଦେଶାବଳୀର ତୃତୀୟ ପର୍ଯ୍ୟାୟ ଅନ୍ତର୍ଗତ ଘରୋଇ ଏଫଏମ ରେଡିଓ ଷ୍ଟେସନର ବେଚ-3 ର ନିଲାମୀ ଯଥାକ୍ରମେ 2015 ଏବଂ 2016ରେ ଆୟୋଜିତ ହୋଇଥିଲା । ବେଚ-1 ଅନ୍ତର୍ଗତ 56ଟି ସହରରେ 97ଟି ଚ୍ୟାନେଲର ବିକ୍ରି କରାଯାଇଥିଲା । ସେହିପରି ବେଚ-2 ଅନ୍ତର୍ଗତ 48 ସହରରେ 66 ଚ୍ୟାନେଲ ବିକ୍ରି କରାଯାଇଥିଲା ।


    ତୃତୀୟ ବେଚର ନିଲାମୀ ହେବା ସହିତ ହିଁ ସାରା ଦେଶରେ ଅଧିକ ସଂଖ୍ୟାରେ ଏପରି ସହର ଲାଭାନ୍ୱିତ ହୋଇପାରିବେ , ଯେଉଁଠି କୌଣସି ଘରୋଇ ଏଫଏମ ରେଡିଓ ଚ୍ୟାନେଲ ନାହିଁ । ଏଥିରେ 1 ଲକ୍ଷରୁ କମ ଜନସଂଖ୍ୟା ଥିବା ଜାମ୍ମୁ-କାଶ୍ମୀରର ସୀମାବର୍ତ୍ତୀ ଏବଂ ଉତ୍ତର-ପୂର୍ବାଂଚଳ ରାଜ୍ୟଗୁଡ଼ିକର ବହୁସଂଖ୍ୟକ ସହର ସାମିଲ ଅଛନ୍ତି । ଏହି ବେଚର ନିଲାମୀରେ ବାମପନ୍ଥୀ ଉଗ୍ରବାଦ ପ୍ରବଣ ଜିଲ୍ଲାଗୁଡ଼ିକର ସହରଗୁଡ଼ିକୁ ମଧ୍ୟ ସାମିଲ କରାଯିବ । ଏହାଦ୍ୱାରା ନୂଆ ସହରରେ ମଧ୍ୟ ଏଫଏମ ରେଡିଓ କଭରେଜ ସୁନିଶ୍ଚିତ ହୋଇପାରିବ ଏବଂ ଏଥିସହିତ ଶ୍ରୋତାମାନଙ୍କୁ ସେମାନଙ୍କ ପସନ୍ଦ ମୁତାବକ ଉନ୍ନତ କାର୍ଯ୍ୟକ୍ରମ ମଧ୍ୟ ଶୁଣିବାକୁ ମିଳିପାରିବ ।


    ଏଫଏମ ଫେଜ-3 ଅଧୀନରେ ନିଲାମି ସମ୍ପୂର୍ଣ୍ଣ ହେଲେ ସମସ୍ତ 29ଟି ରାଜ୍ୟ ଏବଂ କେନ୍ଦ୍ର ଶାସିତ ଅଂଚଳ ମଧ୍ୟରରୁ 6ଟି କେନ୍ଦ୍ର ଶାସିତ ଅଂଚଳ (ଦାଦ୍ରା ଏବଂ ନଗର ହାବେଳୀ) ଘରୋଇ ଏଫଏମ ରେଡିଓ ପ୍ରସାରଣର ପରିସର ମଧ୍ୟକୁ ଆସିଯିବ । ଏହାଦ୍ୱାରା ସାରା ଦେଶରେ 10 , 000ରୁ ଅଧିକ ଲୋକମାନଙ୍କ ପାଇଁ ପ୍ରତ୍ୟକ୍ଷ ଏବଂ ପରୋକ୍ଷ ନିଯୁକ୍ତି ସମ୍ଭାବନା ସୃଷ୍ଟି ହେବ । ଏହି ନିଲାମୀରୁ 1 , 100 କୋଟି ଟଙ୍କାରୁ ମଧ୍ୟ ଅଧିକ ରାଜସ୍ୱ ଅର୍ଜନ କରାଯିବ ବୋଲି ଅନୁମାନ କରାଯାଇଛି ।


    ଏହି କ୍ଷେତ୍ରରେ ସମ୍ପୂର୍ଣ୍ଣ ପାରଦର୍ଶୀତା ସୁନିଶ୍ଚିତ କରିବା ଲାଗି ସମକାଳୀନ ଏକାଧିକ ରାଉଣ୍ଡ ଆସେଣ୍ଡିଙ୍ଗ (ଏସଏମଆରଏ) ପ୍ରକ୍ରିୟାକୁ ଗ୍ରହଣ କରାଯାଇଛି ।


    **********

    
    
    (Release ID: 1513985) Visitor Counter : 5