      ରେଳ ମନ୍ତ୍ରଣାଳୟ

      କୋଙ୍କଣ ରେଳବାଇ କର୍ପୋରେସନ ଲିମିଟେଡର ଦ୍ୱିତୀୟ ଆର୍ଥିକ ପୁନର୍ଗଠନ ପ୍ରସ୍ତାବକୁ କ୍ୟାବିନେଟ ଅନୁମୋଦନ
      Posted On: 15 DEC 2017 8:00PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଆଜି ଅନୁଷ୍ଠିତ ଆର୍ଥିକ ବ୍ୟାପାର ସଂକ୍ରାନ୍ତ କେନ୍ଦ୍ର କ୍ୟାବିନେଟ ବୈଠକ ( CCEA ) କୋଙ୍କଣ ରେଳବାଇ କର୍ପୋରେସନ ଲିମିଟେଡ ( KRCL ) ର ଦ୍ୱିତୀୟ ଆର୍ଥିକ ପୁନର୍ଗଠନ ପ୍ରସ୍ତାବକୁ ମଞ୍ଜୁରି ପ୍ରଦାନ କରିଛନ୍ତି । କେଆରସିଏଲ ରେଳ ମନ୍ତ୍ରଣାଳୟର ପ୍ରଶାସନିକ ନିୟନ୍ତ୍ରଣ କେନ୍ଦ୍ରୀୟ ରାଷ୍ଟ୍ରାୟତ୍ତ କ୍ଷେତ୍ରର ଏକ ଉପକ୍ରମ ଅଟେ ।


    ରେଳ ମନ୍ତ୍ରଣାଳୟ ମାଧ୍ୟମରେ ରାଷ୍ଟ୍ରପତିଙ୍କ ଦ୍ୱାରା ଧାରଣ କରାଯାଇଥିବା 4,079.51 କୋଟି ଅଣସଂଚୟୀ ଅର୍ଥରାଶିକୁ ମୁକ୍ତ କରିବା ଯୋଗ୍ୟ ମାନ୍ୟତାପ୍ରାପ୍ତ ଶେଆର ( RPS ) କୁ ବାଧ୍ୟତାମୂଳକ ପରିବର୍ତ୍ତନୀୟ ଅଣସଂଚୟୀ ମାନ୍ୟତାପ୍ରାପ୍ତ ଶେଆରରେ ପରିବର୍ତ୍ତନ କରିବା ଲାଗି ଅନୁମୋଦନ ପ୍ରଦାନ କରିଛନ୍ତି । ଏହାଦ୍ୱାରା ନୂଆ ଆକାଉଂଟିଙ୍ଗ ଷ୍ଟାଣ୍ଡାର୍ଡ ଆଇଏନଡି - ଏଏସର ଲାଗୁ ହେବା ପରେ କମ୍ପାନୀର ନିଟ ମୂଲ୍ୟ ବୃଦ୍ଧି ପାଇବ ।


    କାର୍ଯ୍ୟାନ୍ୱୟନ ନୀତି ଏବଂ ଲକ୍ଷ୍ୟ :


    କେଆରସିଏଲକୁ ଆଇଏନଡି - ଏଏସ ଅନୁଯାୟୀ ଗତ ବର୍ଷର ବାଲାନ୍ସ ସିଟର ତଥ୍ୟ ଅର୍ଥାତ 31 ମାର୍ଚ୍ଚ , 2016 ଏବଂ 1 ଏପ୍ରିଲ , 2015ରେ ବ୍ୟବସାୟ ଆରମ୍ଭ କରିଥିବା ତଥ୍ୟକୁ ଉପସ୍ଥାପନ କରିବାକୁ ହେବ । 31 ମାର୍ଚ୍ଚ 2015 ଠାରୁ ଅଣ ସଂଚୟୀ ମୁକ୍ତ କରିବା ଯୋଗ୍ୟ ମାନ୍ୟତାପ୍ରାପ୍ତ ଶେୟାର ( RPS ) କୁ ବାଧ୍ୟତାମୂଳ ପରିବର୍ତ୍ତନୀୟ ଅଣସଂଚୟୀ ମାନ୍ୟତାପ୍ରାପ୍ତ ଶେୟାର ( CCPS ) ରେ ପରିବର୍ତ୍ତନ କରିବା ଦ୍ୱାରା କେଆରସିଏଲର ନିଟ ମୂଲ୍ୟ ଧନାତ୍ମକ ହୋଇଯିବ ।


    ପ୍ରମୁଖ ପ୍ରଭାବ :


    1 . କେଆରସିଏଲର ନିଟ ମୂଲ୍ୟ ଧନାତ୍ମକ ହୋଇ ରହିବ ।


    2 . କେଆରସିଏଲର ଧନାତ୍ମକ ଶୁଦ୍ଧ ମୂଲ୍ୟ ରହିବା ଦ୍ୱାରା ବଜାରରୁ ପାଣ୍ଠି ଯୋଗାଡ଼ ନିମନ୍ତେ ଅର୍ଥକ୍ଷମ ସୁଧ ଦରରେ ଋଣ ନେବା , ରେଟିଂ ଏଜେନ୍ସିର ଉନ୍ନତ କ୍ରେଡିଟ ରେଟିଂ ପ୍ରାପ୍ତ କରିବା , ନୂଆ ଠିକା ପାଇଁ ନିଲାମ ଡାକିବାର ଲାଗି ଯୋଗ୍ୟ ହେବା ଏବଂ କୋଙ୍କଣ ରେଳ ମାର୍ଗରେ ବିଭିନ୍ନ ମଞ୍ଜୁରିପ୍ରାପ୍ତ ପ୍ରକଳ୍ପକୁ ଆରମ୍ଭ କରିବା ଲାଗି ବାଧ୍ୟତାମୂଳକ ଅଟେ ।


    3 . କେଆରସିଏଲକୁ ଡିପିଇର ଗାଇଡ - ଲାଇନ ଅନୁଯାୟୀ ଦୁର୍ବଳ କମ୍ପାନୀ ଶ୍ରେଣୀରେ ରଖାଯିବ ନାହିଁ ।


    ************

    
    
    (Release ID: 1514734) Visitor Counter : 3