      ଜାହାଜ ଚଳାଚଳ ମନ୍ତ୍ରଣାଳୟ

      ଇନଲାଣ୍ଡ କଣ୍ଟେନର ଡିପୋ ପ୍ରତିଷ୍ଠା
      Posted On: 21 DEC 2017 5:47PM by PIB Bhubaneshwar


    କେନ୍ଦ୍ର ଜାହାଜ ଚଳାଚଳ ମନ୍ତ୍ରଣାଳୟ ଇନଲାଣ୍ଡ କଣ୍ଟେନର ଡିପୋ ( ICDS ) ପ୍ରତିଷ୍ଠା କରିବାକୁ ପଦକ୍ଷେପ ନେଇଛି । ଯାହାକି ଡ୍ରାଏ ପୋର୍ଟ ଭାବେ ପରିଚିତ । 1992 ମସିହାରୁ କେନ୍ଦ୍ର ବାଣିଜ୍ୟ ମନ୍ତ୍ରଣାଳୟ ଅଧୀନରେ ଏକ ଅନ୍ତଃ ମନ୍ତ୍ରୀସ୍ତରୀୟ କମିଟି ସିଙ୍ଗଲ ୱିଣ୍ଡୋ ଜରିଆରେ ଆଇସିଡିଏସ୍ , କଣ୍ଟେନର ଫ୍ରେଟ୍ ଷ୍ଟେସନସ ( CFSS ) ଏବଂ ଏୟାର ଫ୍ରେଟ ଷ୍ଟେସନ୍ସ ( AFSS ) ପ୍ରତିଷ୍ଠା ସକାଶେ ଅନୁମତି ପ୍ରଦାନ କରୁଛି । ଜବାହରଲାଲ ନେହରୁ ପୋର୍ଟ ଟ୍ରଷ୍ଟ ( JNPT ) ୱାର୍ଧା , ଜଲନା , ନାସିକ ଏବଂ ସାଙ୍ଗଲିରେ ଡ୍ରାଏ ପୋର୍ଟ ପ୍ରତିଷ୍ଠା ସକାଶେ ପଦକ୍ଷେପ ନେଇଛି । ଏଗୁଡ଼ିକର ସ୍ଥିତି ସମ୍ପର୍କରେ :


    1. ୱାର୍ଧା :


    ପର୍ଯ୍ୟାୟ କ୍ରମେ 140 ହେକ୍ଟର ଜମି ଉପରେ ଡ୍ରାଏ ପୋର୍ଟ ପ୍ରତିଷ୍ଠାର ପ୍ରସ୍ତାବ ରହିଛି । ପ୍ରଥମ ପର୍ଯ୍ୟାୟରେ ପ୍ରାୟ 25 ହେକ୍ଟର ଜମିରେ କାମ ଚାଲିଛି । ପ୍ରାୟ ଦେଢ଼ ବର୍ଷ ମଧ୍ୟରେ ଏହି ଡ୍ରାଏ ପୋର୍ଟ ନିର୍ମାଣ ଶେଷ ହୋଇଯିବ ।


    2. ଜଲନା :


    ପର୍ଯ୍ୟାୟ କ୍ରମେ 180 ହେକ୍ଟର ଜମିରେ ଏହି ଡ୍ରାଏ ପୋର୍ଟ ନିର୍ମାଣର ପ୍ରସ୍ତାବ ରହିଛି । ପ୍ରାୟ 60 ହେକ୍ଟର ଜମିରେ ପ୍ରଥମ ପର୍ଯ୍ୟାୟରେ କାମ ହେବ । ସମ୍ପୂର୍ଣ୍ଣ ପ୍ରକଳ୍ପ ରିପୋର୍ଟ ( DPR) ପ୍ରସ୍ତୁତ ହେବା ପରେ କାର୍ଯ୍ୟ ଆରମ୍ଭ ହେବ ।


    3. ନାସିକ :


    ନାସିକ ଜିଲ୍ଲାର ନିଫାଦଠାରେ ଏକ ଡ୍ରାଏ ପୋର୍ଟ ପ୍ରତିଷ୍ଠା ପାଇଁ ଜେଏନପିଟି ଯୋଜନା କରିଛି । ପ୍ରାୟ 100-110 ଏକର ଜମିରେ ଏହି ବନ୍ଦର ପ୍ରତିଷ୍ଠା ପାଇଁ ନିଷ୍ପତ୍ତି ହୋଇଛି । ଜମି ଅଧିଗ୍ରହଣ ପ୍ରକ୍ରିୟା ଶେଷ ହେବା ପରେ ନିର୍ମାଣ କାର୍ଯ୍ୟ ଆରମ୍ଭ ହେବ ।


    4. ସାଙ୍ଗଲି :


    ସାଙ୍ଗଲି ଜିଲ୍ଲାର ରଞ୍ଜାନି ଗ୍ରାମରେ ଏକ ଡ୍ରାଏ ପୋର୍ଟ ପ୍ରତିଷ୍ଠା କରିବାକୁ ଜେଏନପିଟି ଯୋଜନା କରିଛି । ପ୍ରାୟ 2500 ଏକର ଜମିରେ ଏହା ପ୍ରତିଷ୍ଠା କରାଯିବ । ଏହାର ସର୍ଭେ କାର୍ଯ୍ୟ ଏବେ ଜାରି ରହିଛି । ଜମି ଅଧିଗ୍ରହଣ ପ୍ରକ୍ରିୟା ଶେଷ ହେବା ପରେ ଏହାର ନିର୍ମାଣ କାର୍ଯ୍ୟ ଆରମ୍ଭ ହେବ ।


    ଲୋକସଭାରେ ଗୁରୁବାର କେନ୍ଦ୍ର ଜାହାଜ ଚଳାଚଳ , ସଡ଼କ ପରିବହନ ଏବଂ ରାଜପଥ ମନ୍ତ୍ରଣାଳୟ ରାଷ୍ଟ୍ର ମନ୍ତ୍ରୀ ପନ୍ ରାଧାକ୍ରିଷ୍ଣନ ଏକ ଲିଖତ ପ୍ରଶ୍ନର ଉତ୍ତରରେ ଏହି ସୂଚନା ଦେଇଛନ୍ତି ।


    ************


    

    
    (Release ID: 1515050) Visitor Counter : 3