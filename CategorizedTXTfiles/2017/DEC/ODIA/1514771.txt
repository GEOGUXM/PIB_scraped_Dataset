      ଆଣବିକ ଶକ୍ତି ବିଭାଗ

      ଦେଶରେ ଆଣବିକ ଶକ୍ତି ଉତ୍ପାଦନ
      Posted On: 28 DEC 2017 5:43PM by PIB Bhubaneshwar


    1948 ମସିହାରେ ଆଣବିକ ଶକ୍ତି କମିଶନ ଗଠନ ହୋଇଥିବା ବେଳେ ଇତି ମଧ୍ୟରେ 70 ବର୍ଷ ଅତିକ୍ରମ କରିସାରିଛି । ଏବେ ଦେଶରେ କାର୍ଯ୍ୟକ୍ଷମ ମୋଟ 22 ଟି ଆଣବିକ ଶକ୍ତି ଉତ୍ପାଦନ କରୁଥିବା ରିଆକ୍ଟରରୁ ମୋଟ 6780 ମେଗାୱାଟ ବିଜୁଳିଶକ୍ତି ଉତ୍ପାଦିତ ହେଉଛି ବୋଲି କେନ୍ଦ୍ର ଉତ୍ତର ପୂର୍ବାଞ୍ଚଳ କ୍ଷେତ୍ର , ପିଏମଓ , ପର୍ସୋନେଲ୍‌ , ଜନ ଅଭିଯୋଗ ଓ ପେନସନ୍‌ , ଆଣବିକ ଶକ୍ତି ଓ ମହାକାଶ ବିଭାଗ ରାଷ୍ଟ୍ରମନ୍ତ୍ରୀ ଡ଼କ୍ଟର ଜିତେନ୍ଦ୍ର ସିଂହ ରାଜ୍ୟସଭାରେ ଏକ ପ୍ରଶ୍ନର ଲିଖିତ ଉତ୍ତର ଦେଇ ଏହି ସୂଚନା ଦେଇଛନ୍ତି ।


    ଡ଼କ୍ଟର ସିଂହ କହିଛନ୍ତି ଯେ ଧୀରେ ଧୀରେ ଏହି ସବୁ କେନ୍ଦ୍ରଗୁଡ଼ିକରେ ଏହାର ସ୍ଥାପନ କ୍ଷମତା ବୃଦ୍ଧି ପାଇ 22 , 480 ମେଗାୱାଟରେ ( PFBR, 500 MW ଭାରତୀୟ ନାଭିକୀୟ ବିଦ୍ୟୁତ ନିଗମ ଲିମିଟେଡ଼ ଦ୍ୱାରା 2031 ମସିହା ସୁଦ୍ଧା ଉତ୍ପାଦନ କରାଯିବାର ଲକ୍ଷ୍ୟ ରହିଛି) ପହଞ୍ଚିବ । ଭାରତ ସରକାର ଏଥି ନିମନ୍ତେ ପ୍ରଶାସନିକ ତଥା ଆର୍ଥିକ ସ୍ୱୀକୃତି ପ୍ରଦାନ କରିସାରିଛନ୍ତି ।


    ଦେଶରେ ଆଣବିକ ଶକ୍ତିର ସ୍ୱଳ୍ପ ସ୍ଥାପନ କ୍ଷମତା ମୁଖ୍ୟତଃ ପ୍ରଯୁକ୍ତି ବିକାଶ ଉପରେ ନିର୍ଭରଶୀଳ । ଆନ୍ତର୍ଜାତୀକ କଟକଣା ବ୍ୟବସ୍ଥା ଯାହାକି 1974 ଠାରୁ 2008 ମସିହା ପର୍ଯ୍ୟନ୍ତ ଭାରତ ଉପରେ ଲାଗୁ କରାଯାଇଥିଲା , ସେହି କାରଣରୁ ପ୍ରାରମ୍ଭିକ ଅବସ୍ଥାରେ ନାନା ସମସ୍ୟାର ସମ୍ମୁଖୀନ ହେବାକୁ ହୋଇଥିଲା । ଏଥିପାଇଁ ସାଧନ ଜୁଟାଇବା ମଧ୍ୟ ଅନ୍ୟତମ ସମସ୍ୟା ହୋଇଥିଲା । ତେଣୁ କେବଳ ବଜେଟ ଅର୍ଥ ଉପରେ ନିର୍ଭର କରିବାକୁ ପଡ଼ୁଥିଲା । ତେଣୁ ଏହାର ମୋଟ ସ୍ଥାପନ କ୍ଷମତା ସ୍ୱଳ୍ପ କ୍ଷମତା ଭିତ୍ତି ଉପରେ ନିର୍ଭରଶୀଳ ଥିଲା ।


    2016-17 ଆର୍ଥିକ ବର୍ଷରେ ଆଣବିକ ଶକ୍ତିର ହାରାହାରି ମୂଲ୍ୟ ୟୁନିଟ ପିଛା 2 ଟଙ୍କା 95 ପଇସା ଥିଲା । ଷ୍ଟେସନୱାରୀ ଏହାର ମୂଲ୍ୟ 1 ଟଙ୍କା 07 ପଇସା ଠାରୁ 4 ଟଙ୍କା 10 ପଇସା ମଧ୍ୟରେ ରହିଥିଲା । ସର୍ବାଧୁନିକ KKNPP 1 ଏବଂ 2 ଷ୍ଟେସନର ୟୁନିଟ ପିଛା ମୂଲ 4 ଟଙ୍କା 10 ପଇସା ରହିଥିଲା । ଅଧୁନା ଆଣବିକ ଶକ୍ତିର ମୂଲ୍ୟ ସଂପୃକ୍ତ ମୂଲ୍ୟ ପୂରଣ ଏବଂ 15.5 ପ୍ରତିଶତର ଇକ୍ୟୁଟି ଭରଣା ଆଧାରରେ ହିସାବ କରାଯାଉଛି । ତା ’ ଛଡ଼ା ପ୍ରତି ବର୍ଷ ଆଧାର ଏହା ଉପରେ ସ୍ୱାଭାବିକ ଶୁଳ୍ପ ଲାଗୁ କରାଯାଉଛି । ବିଭିନ୍ନ ବିଦ୍ୟୁତ ନିୟାମକ କମିଶନଙ୍କ ଅନ୍ୟାନ୍ୟ ବିଜୁଳି ଉତ୍ପାଦନ ପ୍ରଯୁକ୍ତି ଲାଗି କରାଯାଇଥିବା ବିଜ୍ଞପ୍ତି ସହ ଏହା ସମାନ ।


    ଆଣବିକ ଶକ୍ତି ଅଧିକ ସ୍ୱଚ୍ଛ , ପରିବେଶ ଅନୁକୂଳ ଏବଂ ଏହାର ବେସ୍‌ଲୋଡ଼ ଶକ୍ତି ଉପଲବ୍ଧତା ଅହୋରାତ୍ର । ଏହାର ବିଶାଳ ସାମର୍ଥ୍ୟ ରହିଛି ଯାହାକି ଦୀର୍ଘକାଳୀନ ଭିତ୍ତିରେ ଦେଶକୁ ପୋଷଣୀୟ ବିଜୁଳି ଶକ୍ତି ଯୋଗାଇପାରିବ । ତେଣୁ ଆଣବିକ ଶକ୍ତିକୁ ଦେଶର ଶକ୍ତି ଚାହିଦା ପୂରଣର ଏକ ଗୁରୁତ୍ୱପୂର୍ଣ୍ଣ ଉତ୍ସ ବୋଲି ଗ୍ରହଣ କରାଯାଇଛି । ଏହା ଦେଶର ଅନ୍ୟାନ୍ୟ ବିଜୁଳି ଶକ୍ତି ସହ ମିଶି ଚାହିଦା ପୂରଣ ଦିଗରେ ସହାୟକ ହେଉଛି ବୋଲି ବିଭାଗୀୟ ମନ୍ତ୍ରୀ ଡ଼କ୍ଟର ସିଂହ ସୂଚାଇଛନ୍ତି ।


    **************

    
    
    (Release ID: 1514771) Visitor Counter : 8