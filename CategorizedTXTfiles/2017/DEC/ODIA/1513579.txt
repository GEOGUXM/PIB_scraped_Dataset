      ସଡକ ପରିବହନ ଓ ରାଜପଥ ମନ୍ତ୍ରଣାଳୟ

      ବିଓଟି ଭିତ୍ତିରେ ବସ୍ ଟର୍ମିନାଲର ବିକାଶ ପାଇଁ ଆର୍ଥିକ ସହାୟତା
      Posted On: 18 DEC 2017 2:30PM by PIB Bhubaneshwar


    କେନ୍ଦ୍ର ସଡ଼କ ପରିବହନ ଏବଂ ରାଜମାର୍ଗ ମନ୍ତ୍ରଣାଳୟ ‘ ବିଓଟି ଭିତ୍ତିରେ ବସ୍ ଟର୍ମିନାଲର ବିକାଶ ’ ନାମକ ଏକ ନୂତନ ଯୋଜନା କରିଛନ୍ତି । ଦ୍ୱାଦଶ ପଂଚବାର୍ଷିକ ଯୋଜନା କାଳରେ ଏହା କାର୍ଯ୍ୟକାରୀ ହେବ । ଏହି ଯୋଜନାରେ ବସ୍ ଟର୍ମିନାଲ ଗୁଡ଼ିକର ବିକାଶ ପାଇଁ ପ୍ରକଳ୍ପ ବିକାଶ ପରାମର୍ଶଦାତା ସକାଶେ ଆର୍ଥିକ ସହାୟତା ପ୍ରଦାନ କରାଯିବ । ହିମାଚଳ ପ୍ରଦେଶ , ରାଜସ୍ଥାନ , ଝାଡଖଣ୍ଡ , ଆଣ୍ଡାମାନ ଏବଂ ନିକୋବର , ଉତ୍ତର ପ୍ରଦେଶ ଏବଂ ଅରୁଣାଚଳ ପ୍ରଦେଶ ଆଦି 6ଟି ରାଜ୍ୟ ପକ୍ଷରୁ ମନ୍ତ୍ରଣାଳୟକୁ ଏ ନେଇ ପ୍ରସ୍ତାବ ମିଳିଛି ।


    ପ୍ରକଳ୍ପ ବିକାଶ ପରାମର୍ଶଦାତାର ଖର୍ଚ୍ଚ କେନ୍ଦ୍ର , ରାଜ୍ୟ ଏବଂ କେନ୍ଦ୍ରଶାସିତ ଅଂଚଳ ମିଳିତ ଭାବେ ବହନ କରିବେ । ରାଜ୍ୟସଭାରେ ଆଜି ( ସୋମବାର ) ସଡ଼କ ପରିବହନ , ରାଜମାର୍ଗ ଏବଂ ଜାହାଜ ଚଳାଚଳ ରାଷ୍ଟ୍ରମନ୍ତ୍ରୀ ମନସୁଖ୍ ଏଲ୍ ମାଣ୍ଡଭିୟ ଏକ ଲିଖିତ ପ୍ରଶ୍ନର ଉତ୍ତରରେ ଏହି ସୂଚନା ଦେଇଛନ୍ତି ।


    ***************

    
    
    (Release ID: 1513579) Visitor Counter : 3