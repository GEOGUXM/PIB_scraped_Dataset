      ଭୂବିଜ୍ଞାନ ମନ୍ତ୍ରଣାଳୟ

      ଦକ୍ଷିଣପୂର୍ବ ବଙ୍ଗୋପସାଗରରେ ଅବପାତ (14.30ସୁଦ୍ଧା)
      Posted On: 06 DEC 2017 8:17PM by PIB Bhubaneshwar


    ଦକ୍ଷିଣପୂର୍ବ ବଙ୍ଗୋପସାଗର ଏବଂ ଏହାର ପାଶ୍ୱର୍ବର୍ତ୍ତୀ କ୍ଷେତ୍ର ଉପରେ ଏକ ଅବପାତ ସଢଷ୍ଟି ହୋଇ ଧୀରେ ଉତ୍ତରପଶ୍ଚିମ ଦିଗକୁ ଗତିକରୁଛି । ଆଜି ( ଡ଼ିସେମ୍ବର 06 , 2017 ) ଦିନ ସାଢ଼େ ଏଗାରଟା ସୁଦ୍ଧା ଏହା ମଚ୍ଛଲିପଟ୍ଟନମ୍ ‌ ଠାରୁ ଦକ୍ଷିଣପୂର୍ବ ଦିଗକୁ ପ୍ରାୟ 1120 କିଲୋମିଟର ଦୂରରେ ଏମା ଗୋପାଳପୁର ଠାରୁ ଦକ୍ଷିଣ - ଦକ୍ଷିଣପୂର୍ବ ଦିଗକୁ 1200 କିଲୋମିଟର ଦୂରରେ କେନ୍ଦ୍ରୀଭୂତ ଥିଲା । ଏହି ଅବପାତ ଉତ୍ତରପଶ୍ଚିମ ଦିଗକୁ ଗତିକରି ଡ଼ିସେମ୍ବର 8 ତାରିଖ ସନ୍ଧ୍ୟାସୁଦ୍ଧା ଆନ୍ଧ୍ର ପ୍ରଦେଶ ଉପକୂଳ ଛୁଇଁବାର ସମ୍ଭାବନା ରହିଛି । ତେବେ ଆନ୍ଧ୍ର ପ୍ରଦେଶ ଉପକୂଳ ଛୁଇଁବା ବେଳକୁ ଏହା କ୍ରମେ ଦୁର୍ବଳ ହୋଇଯିବାର ସମ୍ଭାବନା ରହିଛି ।


    ଚେତାବନୀ : ପ୍ରବଳ ବର୍ଷା -


    -ଏହାର ପ୍ରଭାବରେ ଆଣ୍ଡାମାନ ଓ ନିକୋବର ଦ୍ୱୀପପୁଂଜରେ ଆସନ୍ତା 24 ଘଣ୍ଟା ମଧ୍ୟରେ ଅଧିକାଂଶ କ୍ଷେତ୍ରରେ ବର୍ଷ ଏବଂ କେତେକ ସ୍ଥାନରେ ପ୍ରବଳରୁ ଅତି ପ୍ରବଳ ବର୍ଷା ହେବାର ଆଶଙ୍କା ରହିଛି ।


    -ଡ଼ିସେମ୍ବର 7 ତାରିଖ ଠାରୁ 9 ତାରିଖ , 2017 ପର୍ଯ୍ୟନ୍ତ ଉତ୍ତର ଆନ୍ଧ୍ର ପ୍ରଦେଶ ଏବଂ ଦକ୍ଷିଣ ଓଡ଼ିଶାର ଅଧିକାଂଶ ସ୍ଥାନରେ ବର୍ଷ ଏବଂ ଡ଼ିସେମ୍ବର 8 ଏବଂ 9 , 2017ରେ କେତେକ ସ୍ଥାନରେ ପ୍ରବଳ ବର୍ଷା ହେବାର ଆଶଙ୍କା ରହିଛି ।


    ପବନ :


    -ଏହି ସମୟ ମଧ୍ୟରେ ଆଣ୍ଡାମାନ ଓ ନିକୋବର ଦ୍ୱୀପପୁଞ୍ଜ ଆଖପାଖରେ ଘଣ୍ଟାକୁ 40 ରୁ 50 କିଲୋମିଟର ବେଗରେ କୋହଲା ପବନ କିମ୍ବା କେତେକ ସ୍ଥାନରେ ଘଣ୍ଟାକୁ 60 କିଲୋମିଟର ବେଗରେ ପବନ ବହିବାର ଆଶଙ୍କା ରହିଛି । ସେହିଭଳି ଡ଼ିସେମ୍ବର 7 ତାରିଖ ସନ୍ଧ୍ୟା ଠାରୁ 9 ତାରିଖ ସକାଳ ପର୍ଯ୍ୟନ୍ତ ଆନ୍ଧ୍ର ପ୍ରଦେଶ ଏବଂ ଦକ୍ଷିଣ ଓଡ଼ିଶା ଉପକୂଳରେ ଘଣ୍ଟାକୁ 40 ରୁ 50 କିଲୋମିଟର ବେଗରେ କୋହଲା ପବନ ଏବଂ ଘଣ୍ଟାକୁ 60 କିଲୋମିଟର ବେଗରେ ପବନ ପ୍ରବାହିତ ହେବାର ସମ୍ଭାବନା ରହିଛି । ଏହି ସମୟ ପରେ ଏହାର ପ୍ରଭାବ ଧୀରେ ଧୀରେ ହ୍ରାସ ପାଇବ ।


    ସାମୁଦ୍ରିକ ସ୍ଥିତି : ଆସନ୍ତା 24 ଘଣ୍ଟା ପାଇଁ ଆଣ୍ଡାମାନ ଓ ନିକୋବର ଉପକୂଳରେ ସମୁଦ୍ରର ସ୍ଥିତି ଅଶାନ୍ତରୁ ଅତି ଅଶାନ୍ତ ରହିବ । ସେହିପରି ଆନ୍ଧ୍ର ପ୍ରଦେଶ ଓ ଦକ୍ଷିଣ ଓଡ଼ିଶା ଉପକୂଳର ସମୁଦ୍ରର ସ୍ଥିତି ଡ଼ିସେମ୍ବର 7 ଠାରୁ 9 ତାରିଖ ପର୍ଯ୍ୟନ୍ତ ଅଶାନ୍ତରୁ ଅତି ଅଶାନ୍ତ ରହିବ ।


    ଚେତାବନୀ : ଡ଼ିସେମ୍ବର 7 , 2017 ପୂର୍ବାହ୍ନ ପର୍ଯ୍ୟନ୍ତ ଆଣ୍ଡାମାନ ଓ ନିକୋବର ଦ୍ୱୀପପୁଞ୍ଜର ମତ୍ସଜୀବୀମାନଙ୍କୁ ଏହି ସମୟ ମଧ୍ୟରେ ସମୁଦ୍ରକୁ ମାଛମାରି ନଯିବାକୁ ଚେତାବନୀ ଦିଆଯାଉଛି । ସେହିଭଳି ତାମିଲନାଡ଼ୁ , ଆନ୍ଧ୍ର ପ୍ରଦେଶ ଓ ଦକ୍ଷିଣ ଓଡ଼ିଶା ଉପକୂଳର ମତ୍ସଜୀବୀମାନଙ୍କୁ ଡ଼ିସେମ୍ବର 9 ତାରିଖ ସକାଳ ପର୍ଯ୍ୟନ୍ତ ଅଶାନ୍ତ ସମୁଦ୍ରକୁ ମାଛମାରି ନଯିବାକୁ ସତର୍କ କରି ଦିଆଯାଇଛି ।


    **********

    
    
    (Release ID: 1512667) Visitor Counter : 3