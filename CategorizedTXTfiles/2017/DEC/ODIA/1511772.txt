      ଅର୍ଥ ମନ୍ତ୍ରଣାଳୟ

      ଭାରତ ଓ ଜର୍ମାନୀ ମଧ୍ୟରେ ଏକାଧିକ ବୁଝାମଣା ସ୍ୱାକ୍ଷରିତ
      ଓଡ଼ିଶା ନିରନ୍ତର ସହରୀ ମୌଳିକ ଭିତ୍ତିଭୂମି ବିକାଶ -ପର୍ଯ୍ୟାୟ-II’ ପ୍ରକଳ୍ପ ଲାଗି 55 ମିଲିୟନ ୟୁରୋ ଋଣ ଅନୁଦାନ ଲାଗି ବୁଝାମଣା

      Posted On: 04 DEC 2017 8:07PM by PIB Bhubaneshwar

    ଭାରତ ଏବଂ ଜର୍ମାନୀ ମଧ୍ୟରେ ‘ ପରିବେଶ ଅନୁକୂଳ ସହରୀ ପରିବହନ - III ’ ପ୍ରକଳ୍ପ ଲାଗି 200 ମିଲିୟନ ୟୁରୋ ଆର୍ଥିକ ଅନୁଦାନ ଲାଗି ଆଜି ବୁଝାମଣାପତ୍ର ସ୍ୱାକ୍ଷରିତ ହୋଇଛି ।


    ଏହି ବୁଝାମଣାରେ ଜର୍ମାନୀ ପକ୍ଷରୁ ଭାରତରେ ଅବସ୍ଥାପିତ ଜର୍ମାନୀ ରାଷ୍ଟ୍ରଦୂତ ଡ. ମାର୍ଟିନ ନେ ଏବଂ ଭାରତ ପକ୍ଷରୁ ଅର୍ଥ ମନ୍ତ୍ରଣାଳୟର ଆର୍ଥିକ ବ୍ୟାପାର ବିଭାଗର ଯୁଗ୍ମ ସଚିବ ଶ୍ରୀ ଏ ସେଲଭାକୁମାର ସ୍ୱାକ୍ଷର କରିଥିଲେ । ବୁଝାମଣାର ଭାଗ - 1 ମେ , 2017ରେ ସ୍ୱାକ୍ଷରିତ ହୋଇଥିଲା ।


    ଏହାବ୍ୟତୀତ ଭାରତ - ଜର୍ମାନୀ ଦ୍ୱିପାକ୍ଷିକ ବିକାଶ ସହଯୋଗ ଅନ୍ତର୍ଗତ ଦୁଇ ଦେଶ ମଧ୍ୟରେ ନିମ୍ନଲିଖିତ ଋଣ ବୁଝାମଣା ହୋଇଥିଲା ।


    - ନଷ୍ଟ ହୋଇଯାଇଥିବା ଜଙ୍ଗଲର ପୁନଃବନୀକରଣ , କୃଷି କ୍ଷେତ୍ରରେ ଭୂମି ସୁଧାର , ଜୈବ ବିବିଧତାର ସଂରକ୍ଷଣ ଏବଂ ଜଳ ସମ୍ବଳ ସଂରକ୍ଷଣ ଦ୍ୱାରା ଗ୍ରାମୀଣ ଲୋକଙ୍କ ଜୀବିକା ସୁଧାର ଉଦ୍ଦେଶ୍ୟ ନେଇ “ ଗୋଷ୍ଠୀଭିତ୍ତିକ ନିରନ୍ତର ବନୀକରଣ - ଉପାଦାନ - 1 ମଣିପୁର ” ନିମନ୍ତେ ବୁଝାମଣା ସ୍ୱାକ୍ଷରିତ ହୋଇଥିଲା ।


    - ମଧ୍ୟପ୍ରଦେଶ ସହରୀ ସ୍ୱଚ୍ଛତା ଏବଂ ପରିବେଶ କାର୍ଯ୍ୟକ୍ରମ ପ୍ରକଳ୍ପ ଲାଗି କମ ସୁଧ ହାରରେ 50 ମିଲିୟନ ୟୁରୋର ଋଣ ଏବଂ 2.5 ମିଲିୟନ ୟୁରୋ ଅନୁଦାନ ନିମନ୍ତେ ବୁଝାମଣା ସ୍ୱାକ୍ଷରିତ ହୋଇଥିଲା ।


    -‘ ଓଡ଼ିଶା ନିରନ୍ତର ସହରୀ ମୌଳିକ ଭିତିଭୂମି ବିକାଶ - ପର୍ଯ୍ୟାୟ - II ’ ପ୍ରକଳ୍ପ ଲାଗି କମ ସୁଧ ହାରରେ 55 ମିଲିୟନ ୟୁରୋର ଋଣ ଏବଂ 2 ମିଲିୟନ ୟୁରୋର ଅନୁଦାନ ଦେବା ଲାଗି ବୁଝାମଣା ହୋଇଛି । ଏହି ପ୍ରକଳ୍ପର ମୂଳ ଉଦ୍ଦେଶ୍ୟ ସହରୀ ମୌଳିକ ଭିତ୍ତିଭୂମିକୁ ସରକାର ପ୍ରାଥମିକତାର ସହ ଗ୍ରହଣ କରି ସେଥିରେ ସୁଧାର ଆଣିବା । ପ୍ରକଳ୍ପର ବିସ୍ତୃତ ଉଦ୍ଦେଶ୍ୟ ଓଡ଼ିଶାରେ ସହରୀ ମୌଳିକ ଭିତ୍ତିଭୂମିରେ ସୁଧାର ଆଣିବା ଏବଂ ଲୋକମାନଙ୍କୁ ଉତ୍ତମ ଜୀବନ ପ୍ରଦାନ କରିବା ।


    -“ ମହାରାଷ୍ଟ୍ରରେ ସବୁଜ ଶକ୍ତି କରିଡର - ଆନ୍ତଃରାଜ୍ୟ ପ୍ରସାରଣ ପ୍ରଣାଳୀ ” ପ୍ରକଳ୍ପ ଲାଗି କମ ସୁଧ ହାରରେ 12 ମିଲିୟନ ୟୁରୋର ଋଣ ସହାୟତା ପାଇଁ ବୁଝାମଣା ସ୍ୱାକ୍ଷରିତ ହୋଇଥିଲା । ଏହି ପ୍ରକଳ୍ପର ବିସ୍ତୃତ ଉଦ୍ଦେଶ୍ୟ ନବୀକରଣ ଯୋଗ୍ୟ ଶକ୍ତି ସଂଚାର ପାଇଁ ପ୍ରସାରଣ ବ୍ୟବସ୍ଥା ପ୍ରତିଷ୍ଠା କରିବା ।


    **********

    
    
    (Release ID: 1511772) Visitor Counter : 4