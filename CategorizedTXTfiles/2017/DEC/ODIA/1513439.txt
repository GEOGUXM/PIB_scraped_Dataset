      ପ୍ରତିରକ୍ଷା ମନ୍ତ୍ରଣାଳୟ

      ମାଉଣ୍ଟ ଭିନସନ ପର୍ବତାରୋହଣ ଯାତ୍ରାର ଶୁଭାରମ୍ଭ କଲେ ବାୟୁସେନା ଅଧ୍ୟକ୍ଷ
      Posted On: 08 DEC 2017 6:51PM by PIB Bhubaneshwar


    ବାୟୁସେନାର ଏକ ପାଂଚଜଣିଆ ପର୍ବତାରୋହୀ ଦଳ 2017 ଡିସେମ୍ବର 13 ରେ ମାଉଣ୍ଟ ଭିନସନ ( 4897ମିଟର ) ପର୍ବତାରୋହଣ ଯାତ୍ରା ଆରମ୍ଭ କରିବ । ଏହି ଅଭିଯାନ ଦଳର ଆରୋହଣ ଯାତ୍ରାକୁ ବାୟୁସେନାର ଅଧ୍ୟକ୍ଷ ଏୟାର ଚିଫ ମାର୍ଶାଲ ବିଏସ ଧନୋଆ 2017 ଡିସେମ୍ବର 8ରେ ଶୁଭାରମ୍ଭ କରିଥିଲେ । ଏହି ଦଳର ନେତୃତ୍ୱ ନେଉଛନ୍ତି ଗ୍ରୁପ କ୍ୟାପଟେନ ଆର ସି ତ୍ରିପାଠୀ ଭିଏମ ( G ) । ସେ ‘Mission Seven Summits’ ସହିତ ବାୟୁସେନାର ଅନେକ ଅଭିଯାନର ନେତୃତ୍ୱ ଗ୍ରହଣ କରିଛନ୍ତି । ଏହି ଦଳ ଏଇ ନିକଟରେ 2017 ନଭେମ୍ବର 24 ରୁ 2017 ଡିସେମ୍ବର 3 ପର୍ଯ୍ୟନ୍ତ ଲେହ ଏବଂ ସିଆଚିନରେ ଅଭିଯାନ ପୂର୍ବର ପ୍ରଶିକ୍ଷଣ ପୁରଣ କରିଥିଲେ ଏବଂ ସୁଦୂରବର୍ତ୍ତୀ ଆଂଟାର୍କଟିକାରେ ପର୍ବତାରୋହଣ ଆହ୍ୱାନକୁ ଗ୍ରହଣ କରିଥିଲେ ।


    ମାଉଣ୍ଟ ଭିନସନକୁ ସଫଳତା ପୂର୍ବକ ଆରୋହଣ କରିବା ପରେ ସେମାନେ ବାୟୁସେନାର ପ୍ରଥମ ସଂଗଠନ ଭାବେ ଏହି ଅଭୂତପୂର୍ବ ସଫଳତାର ଅଧିକାରୀ ହେବେ ।


    ଭାରତୀୟ ବାୟୁସେନାର ଏକ ପର୍ବତାରୋହୀ ଦଳ ଛଅ ମହାଦ୍ୱୀପର ସର୍ବୋଚ୍ଚ ପର୍ବତଗୁଡ଼ିକୁ ସଫଳତାର ସହ ଆରୋହଣ କରିଛନ୍ତି ଏବଂ ଏବେ ‘Mission Seven Summits’ କୁ ପୁରଣ କରିବା ପାଇଁ ଆଂଟାର୍କଟିକାର ମାଉଣ୍ଟ ଭିନସନରେ ଏହି ଅଭିଯାନ ସମାପ୍ତ ହେବ ।


    2005ରେ ମାଉଣ୍ଟ ଏଭରେଷ୍ଟ ଆରୋହଣ ଶେଷ କରିବା ପରେ ଭାରତୀୟ ବାୟୁସେନା ପର୍ବତାରୋହୀ ଅଭିଯାନ ‘Mission Seven Summits’ ନାମରେ ଏକ ଅଭୂତପୂର୍ବ ଶୃଙ୍ଖଳାର ଆରମ୍ଭ କରିଥିଲେ , ଯାହାର ଉଦ୍ଦେଶ୍ୟ ହେଉଛି ପ୍ରତ୍ୟେକ ମହାଦ୍ୱୀପର ଶୀର୍ଷ ପର୍ବତ ଶୃଙ୍ଗ ଉପରେ ଭାରତୀୟ ତ୍ରିରଙ୍ଗା ଏବଂ ବାୟୁସେନାର ପତାକା ଉଡାଇବା ।


    ବାୟୁସେନା ଏହାର ଯବାନମାନଙ୍କ ମଧ୍ୟରେ ଦୁଃସାହସିକ ଗତିବିଧିକୁ ପ୍ରୋତ୍ସାହନ ପ୍ରଦାନ କରିଥାଏ । 2011ରେ ମହିଳାମାନଙ୍କର ଏକ ଦଳ ମାଉଣ୍ଟ ଏଭେରେଷ୍ଟକୁ ସଫଳତାର ସହ ଆରୋହଣ କରିଥିଲେ ଏବଂ 2017ରେ ବାୟୁସେନାର ସୀମା ସୁରକ୍ଷା ବଳର ମହିଳା ଦଳର ଓଟ ଅଭିଯାନ 47 ଦିନ ପାଇଁ ପଶ୍ଚିମ ସୀମାରେ 1386 କିଲୋମିଟର ଦୂରତା ପୂରଣ କରିଥିଲେ । ବାୟୁସେନା ପରିବେଶ ସୁରକ୍ଷା କ୍ଷେତ୍ରରେ ମଧ୍ୟ ପ୍ରସିଦ୍ଧି ଅର୍ଜନ କରିଛି ।


    ***************

    
    
    (Release ID: 1513439) Visitor Counter : 3