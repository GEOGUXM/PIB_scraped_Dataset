      ରେଳ ମନ୍ତ୍ରଣାଳୟ

      ରେଳବାଇରେ ପାର୍ସଲ କାରବାର
      Posted On: 20 DEC 2017 5:00PM by PIB Bhubaneshwar


    ବିଗତ 5 ବର୍ଷ ମଧ୍ୟରେ ରେଳବାଇରେ ହୋଇଥିବା ପାର୍ସଲ କାରବାରର ହିସାବ:


    2012-13 ରେ ପାର୍ସଲ କାରବାରରୁ 1593.53 କୋଟି ଟଙ୍କା ଆୟ ହୋଇଥିବା ବେଳେ 2013-14 ରେ 1779.82 କୋଟି ଟଙ୍କା (11.69% ଅଧିକ) , 2014-15ରେ 1960.12 କୋଟି ଟଙ୍କା (10.13% ଅଧିକ) , 2015-16 ରେ 2021.10 କୋଟି ଟଙ୍କା (3.11% ଅଧିକ) ଏବଂ 2016-17 ରେ 1911.42 କୋଟି ଟଙ୍କା (5.43% କମ୍) ଆୟ ହୋଇଛି ।


    ବଜାର ଏବଂ ଆର୍ଥିକ ସ୍ଥିତି ଅନୁଯାୟୀ ବର୍ଷକୁ ବର୍ଷ ପାର୍ସଲ କାରବାର କମ୍ ବେଶୀ ହୋଇଥାଏ । ତେବେ ପାର୍ସଲ କାରବାର ବଢ଼ାଇବାକୁ ନିମ୍ନଲିଖିତ ପଦକ୍ଷେପ ଗ୍ରହଣ କରାଯାଇଛି ;


    ପାର୍ସଲ ପ୍ୟାକେଟ ରଖିବାକୁ ଅଧିକ ସ୍ଥାନ ଦେବା ଉପରେ ଗୁରୁତ୍ୱ ଦିଆଯାଉଛି । ଜୋନାଲ ରେଳବାଇକୁ ଏଥିପାଇଁ ଅଧିକ କ୍ଷମତା ପ୍ରଦାନ ପଦ୍ଧତିରେ ଉଦାରୀକରଣ କରାଯାଇ ଠିକା ସମୟକୁ 5ରୁ 6 ବର୍ଷକୁ ବୃଦ୍ଧି କରାଯାଇଛି ।


    ମେଲ୍ ଏବଂ ଏକ୍ସପ୍ରେସ୍ ଟ୍ରେନରେ 25ତମ ବଗିକୁ ପାର୍ସଲ ଭ୍ୟାନ ଭାବେ ଗ୍ରହଣ କରିବାକୁ ଜୋନଗୁଡ଼ିକୁ କ୍ଷମତା ଦିଆଯାଇଛି ।


    ସୁବିଧା ଏକ୍ସପ୍ରେସ୍ ଟ୍ରେନରେ ପାର୍ସଲ ଭ୍ୟାନ୍ ସଂଯୁକ୍ତ କରିବାକୁ ଅନୁମତି ପ୍ରଦାନ କରାଯାଇଛି ।


    ଏସଏଲ୍ଆରଡିରେ ପାର୍ସଲ ସ୍ଥାନ 4 ଟନରୁ 5 ଟନକୁ ବୃଦ୍ଧି କରାଯାଇଛି ।


    ଜୋନ୍ ଏବଂ ଡିଭିଜନ୍ ସ୍ତରରେ ରେଳ ଗ୍ରାହକମାନଙ୍କୁ ସହ ନିୟମିତ ବୈଠକ ବସୁଛି ।


    ଲୋକସଭାରେ ବୁଧବାର ଏକ ଲିଖିତ ପ୍ରଶ୍ନର ଉତ୍ତରରେ ରେଳ ରାଷ୍ଟ୍ରମନ୍ତ୍ରୀ ରାଜେନ ଗୋହେନ ଏହି ସୂଚନା ଦେଇଛନ୍ତି ।


    ************

    
    
    (Release ID: 1513675) Visitor Counter : 5