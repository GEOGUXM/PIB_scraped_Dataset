      ଜଳ ସମ୍ପଦ ମନ୍ତ୍ରଣାଳୟ

      ବର୍ଷାନ୍ତ ସମୀକ୍ଷା 2017 ଜଳସଂପଦ,ନଦୀ ବିକାଶଏବଂଗଙ୍ଗା ପୁନର୍ଜାଗରଣମନ୍ତ୍ରଣାଳୟର ପ୍ରମୁଖସାଫଲ୍ୟ
      Posted On: 28 DEC 2017 8:14PM by PIB Bhubaneshwar


    ଗଙ୍ଗା ପୁନର୍ଜାଗରଣ


    ଗଙ୍ଗା ସ୍ୱଚ୍ଛକରଣ ଜାତୀୟ ଅଭିଯାନର ପ୍ରମୁଖ କାର୍ଯ୍ୟକ୍ରମ:


    ନମାମୀ ଗଙ୍ଗେ କାର୍ଯ୍ୟକ୍ରମ ଅଧୀନରେ 16 , 565.34 କୋଟି ଟଙ୍କା ବ୍ୟୟରେ ମୋଟ 187ଟି ପ୍ରକଳ୍ପ କାର୍ଯ୍ୟାନ୍ୱୟନ ନିମନ୍ତେ ସ୍ୱୀକୃତି ପ୍ରଦାନ କରାଯାଇଛି । ଏହିସବୁ କାର୍ଯ୍ୟକ୍ରମ ମଧ୍ୟରେ ବର୍ଯ୍ୟଜଳ ନିଷ୍କାସନ ନିମନ୍ତେ ଭିତ୍ତିଭୂମିର ବିକାଶ , ଘାଟ ଏବଂ ଶ୍ମଶାନସ୍ଥଳୀର ବିକାଶ , ନଦୀ ତଟ ବିକାଶ , ନଦୀପୃଷ୍ଠ ସଫେଇ , ଆନୁଷ୍ଠାନିକ ବିକାଶ , ଜୈବ ବିବିଧତା ସଂରକ୍ଷଣ , ବନୀକରଣ , ଗ୍ରାମାଞ୍ଚଳ ପରିମଳଏବଂ ଜନ ସହଭାଗୀତା ସାମିଲ ।


    187ଟି ପ୍ରକଳ୍ପମଧ୍ୟରୁ 93ଟି ପ୍ରକଳ୍ପକୁ ମଂଜୁରି ପ୍ରଦାନ କରାଯାଇଛି ଏବଂ ଏହା ମାଧ୍ୟମରେ 2205.08 ଏମଏଲଡ଼ି ନୂଆ ବର୍ଯ୍ୟ ଟ୍ରିଟମେଣ୍ଟ ପ୍ଲାଣ୍ଟ (ଏସଟିପି) , ବର୍ତ୍ତମାନ କାର୍ଯ୍ୟକ୍ଷମ ଥିବା ଏସଟିପି ମଧ୍ୟରୁ 564.3 ଏମଏଲଡ଼ିର ପୁନଃ ଥଇଥାନ ଏବଂ 4762.4 କିଲୋମିଟରର ବର୍ଯ୍ୟ ନିଷ୍ପାସନ ବ୍ୟବସ୍ଥା ବିଛା/ ପୁନଃଥଇଥାନ କରାଯାଇଛି ।ଏହାଦ୍ୱାରା ଉଭୟ ଗଙ୍ଗା ଏବଂ ଯମୁନା ନଦୀର ପ୍ରଦୂଷଣ ବୃଦ୍ଧିକୁ ରୋକାଯାଇ ପାରିବ ।


    ଏନଏମସିଜି ଏକ ପ୍ରାଧିକରଣ ଭାବେ ପୁନର୍ଗଠିତ ହେବାର ମାତ୍ର ଏକବର୍ଷ (ଅକ୍ଟୋବର 07 , 2016 ଠାରୁ ଅକ୍ଟୋବର 07 , 2017) ମଧ୍ୟରେ 7 , 547.87 କୋଟି ଟଙ୍କା ବ୍ୟୟରେ 44ଟି ପ୍ରକଳ୍ପକୁ କାର୍ଯ୍ୟନିର୍ବାହୀ କମିଟି ସ୍ୱୀକୃତି ପ୍ରଦାନ କରିଛି । ଏହିସବୁ ପ୍ରକଳ୍ପ ଦ୍ୱାରା ନିର୍ଦ୍ଦିଷ୍ଟ ଭାବେ ଗଙ୍ଗା ନଦୀ ଅବବାହିକାରେ ପର୍ଯ୍ୟାପ୍ତ ବର୍ଯ୍ୟର ଟ୍ରିଟମେଣ୍ଟ କ୍ଷମତା ବୃଦ୍ଧି କରାଯାଇପାରିବ । ସେହିସବୁ ପ୍ରକଳ୍ପ ଉତ୍ତରାଖଣ୍ଡ (17) , ଉତ୍ତର ପ୍ରଦେଶ (10) , ବିହାର (10) , ଝାଡ଼ଖଣ୍ଡ (1) , ପଶ୍ଚିମବଙ୍ଗ (3) ଏବଂ ଦିଲ୍ଲୀ (2)ରେ କାର୍ଯ୍ୟକାରୀ ହେବ । ଏହିସବୁ ପ୍ରକଳ୍ପଗୁଡ଼ିକୁ ମଂଜୁରି ମିଳିବାସହ ମୋଟ ଏସଟିପି କ୍ଷମତା 1402.26 ଏମଏଲଡ଼ି ସୃଷ୍ଟି ହେବ ତଥା ବର୍ଯ୍ୟଜଳ ନିଷ୍ପାସନ ନିମନ୍ତେ 1429.24 କିଲୋମିଟର ଦୈର୍ଘ୍ୟର ନିଷ୍ପାସନ ନାଳ ବିଛାଯିବ ।


    ବର୍ଯ୍ୟଜଳ ନିଷ୍ପାସନ ସେକ୍ଟରରେ ଏହା ଫଳରେ ଗତ ଏକ ବର୍ଷ ମଧ୍ୟରେ ବୈପ୍ଳବିକ ପରିବର୍ତ୍ତନ ଘଟିଛି । ଦୁଇଟି ଏସଟିପି ପ୍ରକଳ୍ପ (ବାରାଣାସୀଠାରେ 50ଏମଏଲଡ଼ି ଏବଂ ହରିଦ୍ୱାରଠାରେ 82 ଏମଏଲଡ଼ି) କାର୍ଯ୍ୟ ଆରମ୍ଭ କରାଯାଇଛି ଯାହା ହାଇବ୍ରିଡ଼ ଆନ୍ୟୁଟି ପିପିପି ମୋଡ଼ (ଏଚଏଏମ) ଭିତ୍ତିରେ କାର୍ଯ୍ୟକାରୀ କରାଯାଉଛି । ଅନ୍ୟ ପ୍ରକଳ୍ପଗୁଡ଼ିକ ଏଚଏଏମ ଅଧୀନରେ ମଂଜୁରୀ ଲାଭ କରିଛି । ସେଗୁଡ଼ିକ ଉତ୍ତର ପ୍ରଦେଶର ନୈନୀ , ଝୁସୀ , ଫାଫାମାଉ , ଉନାଓ , ଶୁକ୍ଳାଗଞ୍ଜ ଏବଂ ଫାରୁଖାବାଦରେ କାର୍ଯ୍ୟକାରୀ କରାଯିବ । ସେହିଭଳ ବିହାରର ଦିଘା , କଙ୍କରବାଗ ଓ ଭାଗଲପୁର ଏବଂ କୋଲକାତାର ହାଓଡ଼ା , ବାଲେ ଓ ଟୋଲିସ୍ ନଲ୍ଲାଠାରେ ଏହା ରୂପାୟନ କରାଯିବ ।


    ନମାମୀ ଗଙ୍ଗେ କାର୍ଯ୍ୟକ୍ରମ ଅଧୀନରେ ଏବେ 36ଟି ରିଅଲଟାଇମ କ୍ଵାଲିଟି ମନିଟରିଂ ଷ୍ଟେସନ୍ (ଆରଟିଡ଼ବ୍ଲୁକ୍ୟୁଏମଏସ) କାର୍ଯ୍ୟକ୍ଷମ ହୋଇଛି ।


    ଶିଳ୍ପ ପ୍ରଦୂଷଣ ବୃଦ୍ଧିକୁ ରୋକିବା ସକାଶେ , ଅତି ପ୍ରଦୂଷଣକାରୀ 1109ଟି ଶିଳ୍ପସଂସ୍ଥା (ଜିପିଆଇ)ଙ୍କ ସର୍ଭେ କରାଯାଇଛି । 1109ଟି ଶିଳ୍ପସଂସ୍ଥାଙ୍କ ମଧ୍ୟରୁ 333ଟି ଶିଳ୍ପସଂସ୍ଥାକୁ ବନ୍ଦ କରାଯାଇଥିବା ବେଳେ ଜିପିଆଇ ନିୟମାବଳୀକୁ ପାଳନ କରୁନଥିବା ଅନ୍ୟ ଶିଳ୍ପ ସଂସ୍ଥାଗୁଡ଼ିକୁ ବନ୍ଦ କରିବା ପାଇଁ ନୋଟିସ ଜାରି କରାଯାଇଛି ।


    ନଦୀକୂଳ ବିକାଶ କାର୍ଯ୍ୟକ୍ରମ ଅଧୀନରେ 111ଟି ଘାଟ ଏବଂ 46ଟି ଶ୍ମଶାନଘାଟର କାର୍ଯ୍ୟ ଏବେ ଜାରି ରହିଛିଏବଂ 2018 ମସିହା ଶେଷସୁଦ୍ଧା ଏହି କାର୍ଯ୍ୟ ଶେଷ ହେବାର ଆଶା କରାଯାଉଛି । ନଦୀପୃଷ୍ଠ ସଫେଇ ନିମନ୍ତେ , 11ଜଣ ଟ୍ରାସସ୍କିମରକୁ ହରିଦ୍ୱାର , ଗଡ଼ମୁକ୍ତେଶ୍ୱର , କାନପୁର , ବାରାଣାସୀ , ଆହ୍ଲାବାଦ , ପାଟନା , ସାହିବଗଞ୍ଜ , ନବଦ୍ୱୀପ , କୋଲକାତା , ଦିଲ୍ଲୀ ଓ ମଥୁରା- ବୃନ୍ଦାବନକୁ ସାମିଲ କରାଯାଇଛି ।


    ଗ୍ରାମାଞ୍ଚଳ ପରିମଳ ଦିଗରେ ଗଙ୍ଗାନଦୀ ତଟରେ ଅବସ୍ଥିତ ସମସ୍ତ 4464ଟି ଗ୍ରାମକୁ ମୁକ୍ତାକାଶ ମଳତ୍ୟାଗ ମୁକ୍ତ (ଓଡ଼ିଏଫ) କରାଯାଇଛି ଏବଂ ସେଠାରେ 12 , 74 , 421ଟି ଘରୋଇ ପାରିବାରିକ ଶୌଚାଗାର ନିର୍ମାଣ କରାଯାଇଛି । ଏହିସବୁ ପ୍ରକଳ୍ପ ଏବଂ କାର୍ଯ୍ୟକ୍ରମଗୁଡ଼ିକର ଉପଯୁକ୍ତ ତଦାରଖ ସକାଶେ ପାଞ୍ଚଟି ରାଜ୍ୟ ଗଙ୍ଗା କମିଟି ଏବଂ 34ଟି ଜିଲ୍ଲାସ୍ତରୀୟ ଗଙ୍ଗା କମିଟି ଗଠନ କରାଯାଇଛି ।


    ପ୍ରମୁଖ ପାଞ୍ଚଟି ଗଙ୍ଗା ନଦୀ ପ୍ରବାହିତ ରାଜ୍ୟରେ ଛଅଟି ପବ୍ଲିକ୍ ଆଉଟରିଚ୍ (ଜନ ସଚେତନତା) କାର୍ଯ୍ୟକ୍ରମର ଆରମ୍ଭ କରାଯାଇଛି । ସେଗୁଡ଼ିକହେଲା- ଗଙ୍ଗାସ୍ୱଚ୍ଛ ପଖୱାଡ଼ା , ଗଙ୍ଗାସଂପଳ୍ପ ଦିବସ , ଗଙ୍ଗା ନିରୀକ୍ଷଣ ଯାତ୍ରା , ଗଙ୍ଗା ଦଶହରା , ଗଙ୍ଗା ବୃକ୍ଷରୋପଣ ଶପଥ ଏବଂ ସ୍ୱଚ୍ଛହିଁ ସେବା ପଖୱାଡ଼ା ।


    ନମାମୀଗଙ୍ଗେ କାର୍ଯ୍ୟକ୍ରମରେ କର୍ପୋରେଟ ସଂସ୍ଥାମାନଙ୍କ ଅଂଶଗ୍ରହଣ ଅଧିକ ସୁଦୃଢ଼ ହୋଇଛି ଏବଂ ଏହି କ୍ରମରେ ସଫଳତାର ସହ ଦୁଇଟି ପଥ ପ୍ରଦର୍ଶନୀ- ଲଣ୍ଡନ ଏବଂ ମୁମ୍ବାଇଠାରେ- ସଂପନ୍ନ ହୋଇଛି । ଅନେକ କର୍ପୋରେଟ ସଂସ୍ଥା ଏନଏମସିଜି କାର୍ଯ୍ୟକ୍ରମରେ ଅଂଶଗ୍ରହଣ କରିବା ସକାଶେ ସେମାନଙ୍କର ପ୍ରତିବଦ୍ଧତା ପ୍ରକଟ କରିଛନ୍ତି ।


    ଗଙ୍ଗା ନଦୀର ଜୈବ-ବିବିଧତା ସଂରକ୍ଷଣ ଏବଂ ଏଥିରେ ଥିବା ମତ୍ସ୍ୟ ସଂପଦର ସଂରକ୍ଷଣ ସକାଶେ ବିଭିନ୍ନ ପ୍ରକଳ୍ପମାନ ହାତକୁ ନିଆଯାଇଛି । ଡ଼ଲଫିନ ସଂରକ୍ଷଣ , ବନୀକରଣ କାର୍ଯ୍ୟକ୍ରମ ଆଦି ସେଥି ମଧ୍ୟରେ ସାମିଲ ।


    ଗଙ୍ଗାନଦୀ ସ୍ଵଚ୍ଛକରଣ କାର୍ଯ୍ୟକ୍ରମରେ ଭାରତ ସରକାରଙ୍କ ସହ ସହଯୋଗ ଭିତ୍ତିରେ କାର୍ଯ୍ୟକରିବା ସକାଶେ ଅଷ୍ଟ୍ରେଲିଆ , ବ୍ରିଟେନ୍ , ଜର୍ମାନୀ , ଫିନଲାଣ୍ଡ , ଏବଂ ଇସ୍ରାଏଲ ଭଳି ରାଷ୍ଟ୍ରଗଭୀର ଆଗ୍ରହ ପ୍ରକାଶ କରିଛନ୍ତି ।


    ଏନଏମସିଜି ଇତି ମଧ୍ୟରେ ଓଆଇଏସସିଏ ଇଣ୍ଟରନ୍ୟାସନାଲ ନାମକ ଜାପାନର ଏକ ପ୍ରମୁଖ ଏନଜିଓ ସହ ବୁଝାମଣା ପତ୍ର ସ୍ୱାକ୍ଷର କରିଛି ଯାହା ନିର୍ଦ୍ଦିଷ୍ଟଭାବେ ପ୍ରଦୂଷଣ ବୃଦ୍ଧି ରୋକିବା ଏବଂ ନଦୀ ପୁନର୍ଜାଗରଣ କାର୍ଯ୍ୟକ୍ରମରେ ସହଯୋଗ କରିବାଲାଗ ଉଦ୍ଦିଷ୍ଟ ।


    ଜଳମାନ ମନିଟରିଂ ବ୍ୟବସ୍ଥା: 124ଟି ସ୍ଥାନରେ ମାନୁଆଲ୍ ଏବଂ ରିଅଲଟାଇମ ବ୍ୟବସ୍ଥା ଆଧାରରେ ଜଳର ଗୁଣାତ୍ମକମାନ ମନିଟରିଂ କରାଯାଇ ସେଥିରୁ ପ୍ରାପ୍ତ ଫଳାଫଳ ଆଧାରରେ ଦେଖାଯାଇଛି ଯେ ରାମଗଙ୍ଗାର ଉପନଦୀ ଯଥା ବାହେଲା , ଦହେଲା , କୋଶୀ ଓ ରାମଗଙ୍ଗାର ଜଳ ଗଙ୍ଗା ସହ ମିଶିବା ପୂର୍ବରୁ ବିଗତ ଦୁଇବର୍ଷ ମଧ୍ୟରେ ଏହାର ମାନରେ ଉନ୍ନତି ଘଟିଛି ।


    ଜଳସଂପଦ ଓ ନଦୀ ବିକାଶ: ପ୍ରଧାନମନ୍ତ୍ରୀ କୃଷି ସିଞ୍ଚନ ଯୋଜନା (ପିଏମକେଏସୱାଇ) ଯୋଜନାକୁ କେତେଗୁଡ଼ିଏ ପ୍ରଚଳିତ ଯୋଜନାର ମିଶ୍ରଣରେ ପ୍ରସ୍ତୁତ କରାଯାଇଛି । ସେଗୁଡ଼ିକ ମଧ୍ୟରେ ଜଳସଂପଦ , ନଦୀ ବିକାଶ ଓ ଗଙ୍ଗା ପୁନର୍ଜାଗରଣ ମନ୍ତ୍ରଣାଳୟର ଉନ୍ନୀତ ଜଳସେଚନ ସୁଫଳ କାର୍ଯ୍ୟକ୍ରମ (ଏଆଇବିପି) ଭୂସଂପଦ ବିଭାଗ ଦ୍ୱାରା ପ୍ରଚଳିତ ସମନ୍ୱିତ ଜଳଛାୟା ପରିଚାଳନା କାର୍ଯ୍ୟକ୍ରମ (ଆଇଡ଼ବ୍ଲୁଏମପି) , କୃଷି ଓ ସମବାୟ ବିଭାଗର କୃଷିକ୍ଷେତ ଜଳ ପରିଚାଳନା (ଓଏଫଡ଼ବ୍ଲୁଏମ) ଆଦି କାର୍ଯ୍ୟକ୍ରମ ସାମିଲ । ଅଧୁନା ଅନେଶ୍ୱତ (99)ଟି ପ୍ରମୁଖ/ ମଧ୍ୟମ ଧରଣର ତ୍ୱରାନ୍ୱିତ ଜଳସେଚଚନ ସୁଫଳ କାର୍ଯ୍ୟକ୍ରମ ଏବଂ ସେଥିସହ ସେମାନଙ୍କର କମାଣ୍ଡ ଏରିଆ ବିକାଶ ଓ ଜଳ ପରିଚାଳନା (ସିଏଡ଼ିଡ଼ବ୍ଲୁଏମ) କାର୍ଯ୍ୟକାରୀ ହେଉଛି ଏବଂ ଏହାର 76.03 ଲକ୍ଷ ହେକ୍ଟର ଜମିକୁ ଜଳସେଚନ ସୁବିଧା ଯୋଗାଇ ଦେବାର ସାମର୍ଥ୍ୟ ରହିଛି । ରାଜ୍ୟମାନଙ୍କ ସହ ପରାମର୍ଶ କ୍ରମେ ଏଥିପାଇଁ ଆନୁମାନିକ 77595 କୋଟି ଟଙ୍କାର ବଜେଟ ପ୍ରାବଧାନ କରାଯାଇଛି । ସେଗୁଡ଼ିକୁ 2019 ମସିହା ସୁଦ୍ଧା ପର୍ଯ୍ୟାୟକ୍ରମେ ପୂର୍ଣ୍ଣାଙ୍ଗ କରାଯିବାର ଲକ୍ଷ୍ୟ ଧାର୍ଯ୍ୟ ହୋଇଛି । ନାବାର୍ଡ଼ ମାଧ୍ୟମରେ ଏହିସବୁ ପ୍ରକଳ୍ପମାନଙ୍କ ସକାଶେ ଉଭୟ କେନ୍ଦ୍ର ଓ ରାଜ୍ୟ ସରକାର ଅର୍ଥ ସଂଗ୍ରହ କରିବେ ଯଦ୍ୱାରା 99ଟି ଯାକ ପ୍ରକଳ୍ପ ନିର୍ଦ୍ଧାରିତ ସମୟସୀମା ମଧ୍ୟରେ ସଂପୂର୍ଣ୍ଣ ହୋଇପାରିବ ।

                                                                  
Funds released for AIBP component during 2016-2017 & 2017-18 (upto
                                                                  
                                                                  
                                                                                                                               
                                                                    December 05, 2017):                                        
                                                                                                                               
                                                                                                                               
                                                                                                                    
Sr. No.                                                             Item                 Funds Released (Rs. In cr.)
                                                                                                                    
                                                                                                                    
                                                                                                                    
                                                                                                                    
                                                                                                                    
                                                                                                                                        
                                                                                                                      2016-17    2017-18
                                                                                                                                        
                                                                                                                                        
                                                                                                                                        
                                                                                                                                        
                                                                                                                                        
                                                                                                                                        
1                                                                                        AIBP (C.A.)                  3308       905.62 
                                                                                                                                        
                                                                                                                                        
                                                                                                                                        
                                                                                                                                        
                                                                                                                                        
                                                                                                                                        
2                                                                                        Polavaram Project            2514       979.36 
                                                                                                                                        
                                                                                                                                        
                                                                                                                                        
                                                                                                                                        
                                                                                                                                        
                                                                                                                                        
3                                                                                        State Share from LTIF        3334       3318.85
                                                                                                                                        
                                                                                                                                        
                                                                                                                               
                                                                                                                               
                                                                                                                               

    ତିନୋଟି ଅଗ୍ରାଧିକାର ଭିତ୍ତିକ ଲିଙ୍କର ବିସ୍ତୃତ ପ୍ରକଳ୍ପ ରିପୋର୍ଟ (ଡ଼ିପିଆର) ଇତିମଧ୍ୟରେ ସଂପୂର୍ଣ୍ଣ ହୋଇଛି । ସେଗୁଡ଼ିକ ହେଲା- କେନ-ବେତୱା ସଂଯୋଗ ପ୍ରକଳ୍ପ ( କେବିଏଲପି) ପର୍ଯ୍ୟାୟ-1 ଏବଂ 2 , ଦମନଗଙ୍ଗା- ପିଞ୍ଜାଲ ସଂଯୋଗ ପ୍ରକଳ୍ପ ଏବଂ ପାର- ତାପି- ନର୍ମଦା ସଂଯୋଗ ପ୍ରକଳ୍ପ । କେବିଏଲପି ପ୍ରଥମ ପର୍ଯ୍ୟାୟ ସକାଶେ ଆବଶ୍ୟକ ବିଭିନ୍ନ ପ୍ରକାର ବାଧ୍ୟତାମୂଳକ ଅନୁମତିପତ୍ର ଇତିମଧ୍ୟରେ ହାସଲ କରାଯାଇଛି ଏବଂ ପ୍ରକଳ୍ପ ରିପୋର୍ଟ କାର୍ଯ୍ୟାନ୍ୱୟନ ନିମନ୍ତେ ପ୍ରସ୍ତୁତ ରହିଛି । କେନ୍ଦ୍ର ଜଳ ସଂପଦ , ନଦୀ ବିକାଶ ତଥା ଗଙ୍ଗା ପୁନର୍ଜାଗରଣ ମନ୍ତ୍ରୀ କେବିଏଲପି ପ୍ରଥମ ପର୍ଯ୍ୟାୟ କାର୍ଯ୍ୟାୟନ ନିମନ୍ତେ ସଂପୃକ୍ତ ରାଜ୍ୟ ଯଥା ଉତ୍ତର ପ୍ରଦେଶ ଓ ମଧ୍ୟ ପ୍ରଦେଶ ମୁଖ୍ୟମନ୍ତ୍ରୀମାନଙ୍କ ସହ ଏହି ପରିପ୍ରେକ୍ଷୀରେ ଆଲୋଚନା କରିଛନ୍ତି । ସେହିଭଳି ଉଭୟ ରାଜ୍ୟ ମଧ୍ୟରେ ଜଳ ବଣ୍ଟନ ନିମନ୍ତେ ବୁଝାମଣାପତ୍ର ସ୍ୱାକ୍ଷରିତ ହୋଇଛି ଏବଂ ଖୁବ୍‌ ଶୀଘ୍ର ଏହା ପ୍ରବର୍ତ୍ତନ ହେବାର ଆଶା କରାଯାଏ । ସେହିଭଳି , କେନ୍ଦ୍ର ଜଳ ସଂପଦ , ନଦୀ ବିକାଶ ତଥା ଗଙ୍ଗା ପୁନର୍ଜାଗରଣ ମନ୍ତ୍ରୀ ଗୁଜରାଟ ଓ ମହାରାଷ୍ଟ୍ରର ମୁଖ୍ୟମନ୍ତ୍ରୀମାନଙ୍କ ସହ ଦମନଗଙ୍ଗା- ପିଞ୍ଜଲ ସଂଯୋଗ ଏବଂ ପାର- ତାପି- ନର୍ମଦା ସଂଯୋଗ ପ୍ରକଳ୍ପ ପରିପ୍ରେକ୍ଷୀରେ ଆଲୋଚନା କରିଛନ୍ତି । ଖୁବ୍‌ ଶୀଘ୍ର ଏହାର ଜଳ ବଣ୍ଟନ ନେଇ ଏକ ବୁଝାମଣାପତ୍ର ସ୍ୱାକ୍ଷରିତ ହେବାର ଆଶ କରାଯାଉଛି ।


    2017 ଏପ୍ରିଲ ମାସଠାରୁ , 150 କୋଟି ଟଙ୍କାର କେନ୍ଦ୍ରୀୟ ବନ୍ୟା ପରିଚାଳନା ସହାୟତା ରାଶି ରାଜ୍ୟମାନଙ୍କୁ ଯୋଗାଇ ଦିଆଯାଇଛି ।


    ଏପ୍ରିଲ , 2017 ଠାରୁ ନଦୀ ପରିଚାଳନା କାର୍ଯ୍ୟକ୍ରମ ଏବଂ ସୀମାକ୍ଷେତ୍ର ସଂପର୍କୀତ କାର୍ଯ୍ୟ (ଆରଏମବିଏ) କାର୍ଯ୍ୟ ସକାଶେ ବିଭିନ୍ନ ରାଜ୍ୟଙ୍କୁ 199.96 କୋଟି ଟଙ୍କାର କେନ୍ଦ୍ରୀୟ ସହାୟତା ଯୋଗାଇ ଦିଆଯାଇଛି ।


    ଏସଏମଆଇ ଯୋଜନାରେ 2017-18 (ଅଦ୍ୟାବଧି) ରାଜ୍ୟମାନଙ୍କୁ ଯୋଗାଇ ଦିଆ ଯାଇଥିବା ଅର୍ଥର ପରିମାଣ 232.879 କୋଟି ଟଙ୍କା ।


    ଆରଆରଆର ଯୋଜନାରେ 2017-18 (ଅଦ୍ୟାବଧି) ରାଜ୍ୟମାନଙ୍କୁ ଯୋଗାଇ ଦିଆଯାଇଥିବା ମୋଟ ଅର୍ଥର ପରିମାଣ 17.3026 କୋଟି ଟଙ୍କା ।


    ଏନଏଚପି ଅଧୀନରେ ରାଜ୍ୟ ତଥା କେନ୍ଦ୍ରୀୟ ପ୍ରବର୍ତ୍ତନକାରୀ ଏଜେନ୍ସିମାନଙ୍କୁ ଯୋଗାଇ ଦିଆଯାଇଥିବା ସଂପ୍ରସାରଣ ଅର୍ଥ ପ୍ରଦାନ କରାଯାଇଥିବା ମୋଟ ଅର୍ଥର ପରିମାଣ 155.92 କୋଟି ଟଙ୍କା ।


    ବିଶ୍ୱ ବ୍ୟାଙ୍କଠାରୁ ପୁନର୍ବାସ ଓ ଉନ୍ନତିକରଣ ସକାଶେ ଋଣ ସହାୟତା ଅଣାଯାଇ ନଦୀବନ୍ଧ ପୁନର୍ବାସ ଓ ଉନ୍ନତିକରଣ ପ୍ରକଳ୍ପଗୁଡ଼ିକୁ କାର୍ଯ୍ୟକାରୀ କରାଯାଉଛି । ସାତଟି ରାଜ୍ୟ ( ଝାଡ଼ଖଣ୍ଡ , କର୍ଣ୍ଣାଟକ , କେରଳ , ମଧ୍ୟ ପ୍ରଦେଶ , ଓଡ଼ିଶା , ତାମିଲନାଡ଼ୁ ଏବଂ ଉତ୍ତରାଖଣ୍ଡ)ରେ 223ଟି ନଦୀବନ୍ଧ ପାଇଁ ଏହିସବୁ ପୁନର୍ବାସ ଓ ଉନ୍ନତିକରଣ କାର୍ଯ୍ୟକ୍ରମ ପ୍ରବର୍ତ୍ତନ କରାଯାଉଛି । ଏହା ବ୍ୟତୀତ କେନ୍ଦ୍ରୀୟ ଜଳ ଆୟୋଗ ଏବଂ ଅନ୍ୟ ପ୍ରବର୍ତ୍ତନକାରୀ ଏଜେନ୍ସିମାନଙ୍କର ଆନୁଷ୍ଠାନିକ ସୁଦୃଢ଼ୀକରଣ (ସିଡ଼ବ୍ଲୁସି) ନିମନ୍ତେ ମଧ୍ୟ ଏହି ଅର୍ଥ ବିନିଯୋଗ କରାଯିବ । ଡ଼ିଆରଆଇପି ମୂଳତଃ ଛଅ ବର୍ଷ ସମୟସୀମା ମଧ୍ୟରେ ପ୍ରବର୍ତ୍ତନ କରାଯିବ ବୋଲି ସ୍ଥିର କରାଯାଇଥିଲା । ତାହା ଏପ୍ରିଲ 18 , 2012 ଠାରୁ ଆରମ୍ଭ ହେବାକଥା । ଏହି ପ୍ରକଳ୍ପକୁ ଏବେ ଆଉ ଦୁଇ ବର୍ଷ ସକାଶେ ବଢ଼ାଇ ଦିଆଯାଇଛି ଏବଂ ଏହାର ସଂପୂର୍ଣ୍ଣ ତାରିଖକୁ ଜୁନ 30 , 2020 ରଖାଯାଇଛି ।


    ଜାତୀୟ ଜଳବିଜ୍ଞାନ ପ୍ରକଳ୍ପ (ଏନଏଚପି)କୁ ବିଶ୍ୱ ବ୍ୟାଙ୍କ ସହାୟତାରେ ମୋଟ 3679.7674 କୋଟି ଟଙ୍କାର ବ୍ୟୟ ଅଟକଳରେ ହାତକୁ ନିଆଯାଇଛି । ଏନଏଚପି ଏକ କେନ୍ଦ୍ରୀୟ ଯୋଜନା ଏବଂ ଏହି ଯୋଜନା ମାଧ୍ୟମରେ ରାଜ୍ୟମାନଙ୍କୁ 100 ପ୍ରତିଶତ ଗ୍ରାଣ୍ଟ ଯୋଗାଇ ଦିଆଯାଇଥାଏ । ଏଥିରେ ବିଶ୍ୱ ବ୍ୟାଙ୍କର ପ୍ରକଳ୍ପ ମୂଲ୍ୟର 50 ପ୍ରତିଶତ ସହାୟତା ରାଶି ରହିଛି । ଏହା ସମଗ୍ର ଦେଶରେ କାର୍ଯ୍ୟକାରୀ କରାଯାଉଛି ଏବଂ ମୋଟ 49ଟି ପ୍ରବର୍ତ୍ତନକାରୀ ଏଜେନ୍ସି (10ଟି କେନ୍ଦ୍ର ସରକାରଙ୍କ ଏବଂ 39ଟି ରାଜ୍ୟ ସରକାରଙ୍କ ଏଜେନ୍ସି) ଏଥିରେ ନିୟୋଜିତ ଅଛନ୍ତି । 2016-17 ଠାରୁ 2023-24 ପର୍ଯ୍ୟନ୍ତ ଏହାର ମୋଟ କାର୍ଯ୍ୟକାଳ ଆଠ ବର୍ଷ ଧାର୍ଯ୍ୟ କରାଯାଇଛି । ଏନଏଚପିର ପ୍ରକଳ୍ପ ଉଦ୍ଦେଶ୍ୟ ହେଲା ଜଳସଂପଦ ସଂକ୍ରାନ୍ତ ସମସ୍ତ ତଥ୍ୟ ସୂଚନା , ନିଷ୍ପତ୍ତି ସହଯୋଗ ବ୍ୟବସ୍ଥା ଯାହାକି ବନ୍ୟା ଠାରୁ ଆରମ୍ଭ କରି ନଦୀଶଯ୍ୟା ସଂପଦ ଆକଳନ/ ଯୋଜନା ଆଦିର ବ୍ୟାପକତା , ଗୁଣାତ୍ମକ ମାନ ଏବଂ ଉପଲବ୍ଧତା ଯୋଗାଇ ଦେବା । ପୁନଶ୍ଚ ଭାରତର ଜଳ ସଂପଦ ପ୍ରଫେସନାଲ ଓ ପରିଚାଳନା ପ୍ରତିଷ୍ଠାନମାନଙ୍କ ଦକ୍ଷତା ବୃଦ୍ଧି କରିବା ଅନ୍ୟତମ ଲକ୍ଷ୍ୟ ।


    ଏନଡ଼ବ୍ଲୁଏମ ଜଳର ବ୍ୟବହାରରେ ଉନ୍ନତି ଘଟାଇବା ଉପରେ ଗୁରୁତ୍ୱ ଆରୋପ କରେ । 2016-17 ଆର୍ଥିକ ବର୍ଷରେ ମୋଟ 21ଟି ବେସଲାଇନ୍‌ ଅଧ୍ୟୟନ କରାଯାଇଛି ଏବଂ 2017-18ରେ ଜଳସେଚନ ପ୍ରକଳ୍ପ ନିମନ୍ତେ ଜଳର ବ୍ୟବହାରରେ ଉନ୍ନତିକରଣ ସକାଶେ ଅନ୍ୟ ପାଞ୍ଚଟି ବେସଲାଇନ କାର୍ଯ୍ୟ ହାତକୁ ନିଆଯାଇଛି । ଏହି ପ୍ରକଳ୍ପମାନଙ୍କ ମଧ୍ୟରେ ବୃହତ, ମଧ୍ୟମ ଜଳସେଚନ ପ୍ରକଳ୍ପ ଯାହାକି ଆସାମ , ତେଲଙ୍ଗାନା , ଆନ୍ଧ୍ର ପ୍ରଦେଶ , କେରଳ ଏବଂ ମହାରାଷ୍ଟ୍ରରେ ରହିଛି ସେସବୁକୁ କାର୍ଯ୍ୟକାରୀ କରାଯାଉଛି ।


    ଜଳସଂପଦ ମନ୍ତ୍ରଣାଳୟ , ଆରଡ଼ି ଆଣ୍ଡ ଜିଆରଙ୍କ ମଧ୍ୟସ୍ଥତା ପ୍ରୟାସ ଜାମ୍ମୁ କାଶ୍ମୀର ଏବଂ ପଞ୍ଜାବ ମଧ୍ୟରେ ରାଜିନାମାରେ ପହଞ୍ଚିବା ଦିଗରେ ସହାୟକ ହୋଇଛି । ଏହା ଦ୍ୱାରା ସାହପୁର-କାଣ୍ଡି ନଦୀବନ୍ଧ ପ୍ରକଳ୍ପ କାର୍ଯ୍ୟ ପୁନଃ ଆରମ୍ଭ ହୋଇପାରିବ । ଉଭୟ ରାଜ୍ୟ ସରକାର ଏହି ରାଜିନାମାକୁ ସ୍ୱୀକୃତି ପ୍ରଦାନ କରିଛନ୍ତି ଏବଂ ପ୍ରକଳ୍ପ ନିର୍ମାଣ କାର୍ଯ୍ୟ ଖୁବ୍‌ ଶୀଘ୍ର ଆରମ୍ଭ କରାଯିବ ।


    ଏମଆଇ (ରାଜ୍ୟମାନେ) ୱିଙ୍ଗ୍‌ ଦେଶରେ କ୍ଷୁଦ୍ର ଜଳସେଚନ ପ୍ରକଳ୍ପଗୁଡ଼ିକ ସଂପର୍କରେ ସର୍ବୋକ୍ରୃଷ୍ଟ ଗଣନା କାର୍ଯ୍ୟ କରିବ ଯାହା ସେଗୁଡ଼ିକର ଗୁରୁତ୍ୱପୂର୍ଣ୍ଣ ପାରାମିଟର ଯଥା କେତେ କ୍ଷୁଦ୍ର ଜଳସେଚନ ପ୍ରକଳ୍ପ ସୌଧ ରହିଛି , ସେଥିରେ ବ୍ୟବହୃତ ହେଉଥିବା ଜଳ ଉତ୍ତୋଳନ ଡ଼ିଭାଇସ୍‌ , ଶକ୍ତିର ଉତ୍ସ , ଅର୍ଥର ଉତ୍ସ , ସୃଷ୍ଟ ଜଳସେଚନ ସାମର୍ଥ୍ୟ , ଜଳସେଚନ ସାମର୍ଥ୍ୟର ଉପଯୋଗ , ଜଳସେଚନ ଯୋଗ୍ୟ କମାଣ୍ଡ ଏରିଆ ସଂପର୍କରେ ସବିଶେଷ ତଥ୍ୟ ସଂଗ୍ରହ କରିବ । ଜଳସେଚନ ସେକ୍ଟର ସକାଶେ ନୀତି ପ୍ରଣୟନ ଦିଗରେ ସେସବୁର ବିଶେଷ ଆବଶ୍ୟକତା ରହିଛି । 2013-14 ମସିହା ସୁଦ୍ଧା ପଞ୍ଚମ କ୍ଷୁଦ୍ର ଜଳସେଚନ ଗଣନା କାର୍ଯ୍ୟ ଶେଷ ହୋଇଛି ଏବଂ ଏହାକୁ ମନ୍ତ୍ରଣାଳୟର ୱେବସାଇଟରେ ନଭେମ୍ବର , 2017ରେ ସ୍ଥାନୀତ କରାଯାଇଛି ।


    2017ରେ ସ୍ୱାକ୍ଷରିତ ବୁଝାମଣାପତ୍ର: ଭାରତ- ନେଦରଲାଣ୍ଡସ: ଜୁନ 27 , 2017 ତାରିଖରେ ଭାରତ ଓ ନେଦରଲାଣ୍ଡସ ମଧ୍ୟରେ ଜଳ ପରିଚାଳନା କ୍ଷେତ୍ରରେ ପାରସ୍ପରିକ ସହଯୋଗ ସକାଶେ ଏକ ବୁଝାମଣା ପତ୍ର ସ୍ୱାକ୍ଷରିତ ହୋଇଛି । ଉଭୟ ପକ୍ଷ ସହମତ ହୋଇଥିବା ଜଳ ପରିଚାଳନା କ୍ଷେତ୍ରରେ ନିଜ ନିଜର ଅନୁଭବ ଓ ଅଭିଜ୍ଞତାକୁ ବାଣ୍ଟିବେ । ସେଥି ମଧ୍ୟରେ ନଦୀ ଶଯ୍ୟା ପରିଚାଳନା ଯୋଜନା/ ସମନ୍ୱିତ ଜଳ ସଂପଦ ପରିଚାଳନା , ଗଙ୍ଗା ନଦୀ ସମେତ ଅନ୍ୟାନ୍ୟ ନଦୀର ପ୍ରଦୂଷଣ ରୋକିବା ଦିଗରେ ପଦକ୍ଷେପ ଗ୍ରହଣ , ସିଦ୍ଧାନ୍ତ ଗ୍ରହଣ ସହାୟତା ବ୍ୟବସ୍ଥା , ତ୍ରିକୋଣଭୂମି ପରିଚାଳନା- ଜଳ ନିରାପତ୍ତା ଯେଉଁଥିରେ ନଦୀମାନଙ୍କ ଉପକୂଳରେ ବନ୍ୟା ପରିଚାଳନା , ଜଳ ପରିଚାଳନା , ଜଳର ଗୁଣାତ୍ମକ ମାନରକ୍ଷା ପ୍ରସଙ୍ଗ ଏବଂ ବର୍ଯ୍ୟ ଜଳ ପୁନଃଚକ୍ରଣ ଏବଂ ଏହାର ପୁନଃ ବ୍ୟବହାର ଯାହାକି ଅଭିନବ ଉପାୟ ତଥା ସୁଲଭ ଉପାୟରେ କରାଯାଇପାରିବ ଆଦି କ୍ଷେତ୍ରରେ ଉଭୟ ଦେଶ ପରସ୍ପରକୁ ସହଯୋଗ କରିବେ ।


    ଜାତୀୟ ଆକ୍ୱିଫର ପରିଚାଳନା (ଏନଏକ୍ୟୁଆଇଏମ) କାର୍ଯ୍ୟକ୍ରମର ଆକଳନ ଯାହାକି ଜଳଧାରୀ ସୂକ୍ଷ୍ମଝର ସଂପର୍କରେ ଅଧ୍ୟୟନ କରିବ ସେଥିପାଇଁ ଯୋଜନା କରାଯାଇଛି । ରାଜ୍ୟମାନଙ୍କରେ ଭୂତଳ ଜଳ ପରିଚାଳନା ଏବଂ ବିକାଶ କ୍ଷମତା ବୃଦ୍ଧି କରିବା ଲକ୍ଷ୍ୟରେ ଏଭଳି ଯୋଜନା ପ୍ରସ୍ତୁତ ହୋଇଛି । 2012-17 ମସିହା ମଧ୍ୟରେ ଦେଶରେ ମୋଟ 8.89 ଲକ୍ଷ ବର୍ଗ କିଲୋମିଟର କ୍ଷେତ୍ରର ଯେଉଁଥିରେ 5.25 ଲକ୍ଷ ବର୍ଗ କିଲୋମିଟର ଅଗ୍ରାଧିକାର କ୍ଷେତ୍ର ସାମିଲ , ଜାତୀୟ ଆକ୍ୱିଫର ମ୍ୟାପିଂ ଏବଂ ପରିଚାଳନା କାର୍ଯ୍ୟକ୍ରମ ମାଧ୍ୟମରେ ଏହାର ଅଧ୍ୟୟନ କରାଯାଇଛି । ଏଥିପାଇଁ ଦେଶର ମୋଟ 24 ଲକ୍ଷ ବର୍ଗ କିଲୋମିଟର କ୍ଷେତ୍ର ଚିହ୍ନଟ କରାଯାଇଥିଲା । 2017 ମସିହା ମାର୍ଚ୍ଚ ମାସ ଶେଷସୁଦ୍ଧା , ମୋଟ 6.31 ଲକ୍ଷ ବର୍ଗ କିଲୋମିଟର କ୍ଷେତ୍ର ସକାଶେ ଆକ୍ୱିଫର ମ୍ୟାପିଂ ଏବଂ ପରିଚାଳନା ଯୋଜନାର ବିକାଶ ଘଟାଯାଇଥିଲା । 2017 ଏପ୍ରିଲ ମାସ ଠାରୁ ଅକ୍ଟୋବର 2017 ପର୍ଯ୍ୟନ୍ତ ଅତିରିକ୍ତ 1.38 ଲକ୍ଷ ବର୍ଗ କିଲୋମିଟର କ୍ଷେତ୍ର ଏହି ଯୋଜନାରେ କାର୍ଯ୍ୟକାରୀ କରାଯାଇଛି ଯଦ୍ୱାରା ମୋଟ କଭର କ୍ଷେତ୍ର 7.69 ଲକ୍ଷ ବର୍ଗ କିଲୋମିଟର ଛୁଇଁଛି । ଏହି ତଥ୍ୟ ସୂଚନା ରାଜ୍ୟ ସରକାରମାନଙ୍କ ଏଜେନ୍ସିମାନଙ୍କୁ ଯୋଗାଇ ଦିଆଯାଇଛି ଏବଂ ଯୋଗାଇ ଦିଆଯିବ ।


    ଜାତୀୟ ଜଳ ବିକାଶ ଏଜେନ୍ସି ( ଏନଡ଼ବନଲୁଡ଼ିଏ) ପକ୍ଷରୁ ଜୁଲାଇ 28-29 , 2017 ତାରିଖରେ ନୂଆଦିଲ୍ଲୀଠାରେ ‘ ଜଳ ମନ୍ଥନ-4 ’ ଶୀର୍ଷକ ଏକ ଦୁଇ ଦିନିଆ କାର୍ଯ୍ୟକ୍ରମ ଅନୁଷ୍ଠିତ ହୋଇଯାଇଛି । ଏଥିପାଇଁ କେନ୍ଦ୍ରୀୟ ଜଳ ଆୟୋଗ ବୈଷୟିକ ସହାୟତା ଯୋଗାଇ ଦେଇଥିଲା ।


    ଭାରତ ଜଳ ସପ୍ତାହ କାର୍ଯ୍ୟକ୍ରମର ପଞ୍ଚମ ସଂସ୍କରଣ ଗତ ଅକ୍ଟୋବର 10- 14 , 2017ରେ ନୂଆଦିଲ୍ଲୀ ଠାରେ ପାଳିତ ହୋଇଯାଇଛି । ଭାରତର ରାଷ୍ଟ୍ରପତି ଶ୍ରୀ ରାମନାଥ କୋବିନ୍ଦ ଏହି କାର୍ଯ୍ୟକ୍ରମକୁ ଉଦ୍‌ଘାଟନ କରିଥିଲେ । ଚଳିତ ବର୍ଷର ଭାରତ ଜଳ ସପ୍ତାହର ଶୀର୍ଷକ ରଖାଯାଇଥିଲା “ ସମାବେଶୀ ବିକାଶ ସକାଶେ ଜଳ ଓ ଶକ୍ତି ” । ଏହି ପ୍ରସଙ୍ଗକୁ ସମର୍ଥନ ଜଣାଇଲା ଭଳି ସମାନ୍ତରାଳ ଭାବେ ଏକ ପ୍ରଦର୍ଶନୀର ଆୟୋଜନ ମଧ୍ୟ କରାଯାଇଥିଲା ଯେଉଁଥିରେ ଅତ୍ୟାଧୁନିକ ପ୍ରଯୁକ୍ତି , ସଦ୍ୟତମ ବିକାଶ ଓ ବିଭିନ୍ନ କ୍ଷେତ୍ରରେ ଜଳ ଓ ଶକ୍ତି ସଂପର୍କୀତ ସମସ୍ୟାର ସମାଧାନ ଉପାୟମାନ ପ୍ରଦର୍ଶିତ କରାଯାଇଥିଲା ।


    କେନ୍ଦ୍ର ଜଳସଂପଦ ମନ୍ତ୍ରଣାଳୟ , ଆରଡ଼ି ଆଣ୍ଡ ଜିଆର ଏବେ ସଂପୂର୍ଣ୍ଣ ଭାବେ ଇ-ଅଫିସକୁ କାର୍ଯ୍ୟକ୍ଷମ କରିଛନ୍ତି । ମନ୍ତ୍ରଣାଳୟ ଏବେ 90 ପ୍ରତିଶତରୁ ଅଧିକ ଇଲେକ୍ଟ୍ରୋନିକ ଫାଇଲ ବ୍ୟବହାର କରୁଛି । ତେଣୁ ଅବଶିଷ୍ଟ 10 ପ୍ରତିଶତରୁ କମ୍‌ ଫିଜିକାଲ ଫାଇଲ୍‌ ରହିଛି ଯାହା ଯଥାଶୀଘ୍ର ପରିବର୍ତ୍ତନ କରାଯିବ । ପିଏମକେଏସୱାଇ ଅଧୀନରେ 99ଟି ପ୍ରକଳ୍ପର ଫିଜିକାଲ ତଥା ଆର୍ଥିକ ସଫଳତାକୁ ଏମଆଇଏସ/ ଡ଼୍ୟାସବୋର୍ଡ଼ ଦ୍ୱାରା ମନିଟର କରାଯିବାର ପଦ୍ଧତିର ବିକାଶ ଘଟାଯାଇଛି ଏବଂ ତାହାକୁ ପବ୍ଳିକ ଡ଼ୋମେନରେ ଛଡ଼ାଯାଇଛି । ପିଏମକେଏସୱାଇ ଡ଼୍ୟାସବୋର୍ଡ଼ର ବିକାଶ ଦ୍ୱାରା କରାଯାଉଥିବା କାର୍ଯ୍ୟକୁ ପ୍ରଧାନମନ୍ତ୍ରୀଙ୍କ ପ୍ରମୁଖ ସଚିବ ଭୂୟସୀ ପ୍ରଶଂସା କରିଛନ୍ତି ।


    ସିପିଜିଆରଏଏମଏସ ପୋର୍ଟାଲରେ ଦରଜ କରାଯାଉଥିବା ବିଭିନ୍ନ ପ୍ରକାର ଅଭିଯୋଗମାନଙ୍କର ତୁରନ୍ତ ଫଇସଲା ସକାଶେ ମନ୍ତ୍ରଣାଳୟ ପକ୍ଷରୁ ବିଭିନ୍ନ ପ୍ରକାର ପଦକ୍ଷେପ ଗ୍ରହଣ କରାଯାଇଛି । ଗତ ବର୍ଷ ଏହାର ମାତ୍ରା 88 ପ୍ରତିଶତ ଥିବା ବେଳେ ଚଳିତ ବର୍ଷ ଏଭଳି 98 ପ୍ରତିଶତ ଅଭିଯୋଗର ସମାଧାନ କରାଯାଇପାରିଛି ।


    ଜଳସଂପଦ , ନଦୀ ବିକାଶ ଏବଂ ଗଙ୍ଗା ପୁନର୍ଜାଗରଣ ମନ୍ତ୍ରଣାଳୟର ଡ଼ବ୍ଲୁଏପିସିଓଏସ ଦ୍ୱାରା ନିମ୍ନଲିଖିତ ପ୍ରକଳ୍ପଗୁଡ଼ିକ ସଫଳତାର ସହ ସଂପୂର୍ଣ୍ଣ କରାଯାଇଛି ।


    ଆଫଗାନିସ୍ତାନର ହେରାତ କ୍ଷେତ୍ରରେ ଆଫଗାନିସ୍ତାନ- ଭାରତ ବନ୍ଧୁତ୍ୱପୂର୍ଣ୍ଣ ନଦୀବନ୍ଧ ପ୍ରକଳ୍ପ ଏବଂ ଚମ୍ପାସାକ୍‌ କ୍ଷେତ୍ରରେ ଛଅଟି ଜଳସେଚନ ଯୋଜନା ଯାହା ଆଫଗାନିସ୍ତାନ ବିକାଶ କାର୍ଯ୍ୟକ୍ରମର ଅଂଶବିଶେଷ ଏବଂ ଲାଓ ପିଡ଼ିଆର ।


    ତାଞ୍ଜାନିଆରର ଦାର-ଏସ-ସଲାମ ; ଏବଂ ଚାଲିଞ୍ଜେଠାରେ ଜଳ ଯୋଗାଣ ଯୋଜନା ବୃଦ୍ଧି ନିମନ୍ତେ ପରିଚାଳନା ପ୍ରକଳ୍ପ ଏବଂ କାମ୍ବୋଡ଼ିଆର ଷ୍ଟୁଙ୍ଗ୍‌ ତାସାଲ ନଦୀବନ୍ଧ ଯୋଜନା ।


    ଭୋପାଳ ସହରର ବର୍ଜ୍ୟ ନିଷ୍କାସନ ଏବଂ ବର୍ଜ୍ୟ ପରିଚାଳନା ସକାଶେ ବିସ୍ତୃତ ସମ୍ଭାବ୍ୟ ରିପୋର୍ଟ ପ୍ରସ୍ତୁତ


    ଭୋପାଳସ୍ଥିତ (ବିଶ୍ୱ ବ୍ୟାଙ୍କ୍‌ ଆର୍ଥିକ ସହାୟତାରେ) ମଧ୍ୟ ପ୍ରଦେଶ ସହରାଞ୍ଚଳ ବିକାଶ ପ୍ରକଳ୍ପ ପାଇଁ ପ୍ରକଳ୍ପ ପରିଚାଳନା ପରାମର୍ଶ ପ୍ରସ୍ତୁତ


    ହରିଆନା ଏବଂ ମଧ୍ୟ ପ୍ରଦେଶ ପାଇଁ ‘ ଅମୃତ ’ ସମେତ ପ୍ରକଳ୍ପ ପରିଚାଳନା ନିମନ୍ତେ ପ୍ରକଳ୍ପ ବିକାଶ ଏବଂ ପରିଚାଳନା ପରାମର୍ଶ (ପିଡ଼ିଏମସି) ପ୍ରସ୍ତୁତ


    2017ରେ ଉପଦ୍ୱୀପ କ୍ଷେତ୍ରର ନଦୀ ୱିଙ୍ଗରେ ପ୍ରମୁଖ କାର୍ଯ୍ୟକ୍ରମ:


    2017 ବର୍ଷରେ 64ଟି ନଦୀବନ୍ଧର ଡ଼୍ୟାମ୍‌ ବ୍ରେକ୍‌ ବିଶେଶ୍ଳଷଣ କରାଯାଇ ଶୈବାଳ ନକ୍ସା ପ୍ରସ୍ତୁତ କରାଯାଇଛି । ସେଥି ନିମନ୍ତେ ରାଜ୍ୟ ସରକାରମାନଙ୍କ ପକ୍ଷରୁ ପ୍ରସ୍ତୁତ ଜରୁରିକାଳୀନ କାର୍ଯ୍ୟଯୋଜନା (ଇଏପି)ର ବିଶ୍ଳେଷଣ କରାଯାଇ ସିପିଏମୟୁ ଏହା ଉପରେ ନିଜର ମତାମତ ପ୍ରଦାନ କରିଛନ୍ତି ।


    ଜାନୁଆରୀ , 2017 ଠାରୁ 600 କୋଟି ଟଙ୍କା ମୂଲ୍ୟର ମୋଟ 109 ଏନଆଇଟି ଜାରି କରାଯାଇଛି ଏବଂ 373 କୋଟି ଟଙ୍କା ମୂଲ୍ୟର 145ଟି ପ୍ୟାକେଜ ଅଦ୍ୟାବଧି ପ୍ରଦାନ କରାଯାଇଛି । ଏହି ଅବଧି ମଧ୍ୟରେ 11 ମାସ ଭିତରେ ସେଥିପାଇଁ 596 କୋଟି ଟଙ୍କା ବ୍ୟୟ କରାଯାଇଛି ।


    ରୁରକୀଠାରେ ନଦୀବଦ୍ଧ ନିରାପତ୍ତା ଶୀର୍ଷଏ ଏକ ସମ୍ମିଳନୀ ଆୟୋଜନ କରାଯାଇଛି ଯେଉଁଥିରେ ମୋଟ 466ଜଣ (30ଜଣ ଅନ୍ତରାଷ୍ଟ୍ରୀୟ ପ୍ରତିନିଧିଙ୍କ ସମେତ) ଅଂଶଗ୍ରହଣ କରିଥିଲେ । ସେଥିରେ 35ଟି ଭାରତୀୟ ଏବଂ ବିଦେଶ ସଂସ୍ଥା ସେମାନଙ୍କ ଉତ୍ପାଦ , ପ୍ରଯୁକ୍ତି ଏବଂ ସେବା ପ୍ରଦର୍ଶନ କରିଥିଲେ ।


    ଏଥିସହ ଦୁଇଟି ଆନ୍ତର୍ଜାତୀୟ ତାଲିମ କାର୍ଯ୍ୟକ୍ରମ ଅନୁଷ୍ଠିତ ହୋଇଛି ଯେଉଁଥିରେ ସମସ୍ତ ଅଂଶଗ୍ରହଣକାରୀ ରାଜ୍ୟର 43ଜଣ ଅଧିକାରୀ ତାଲିମ ଗ୍ରହଣ କରିଥିଲେ । ଏହାତିରିକ୍ତ , 22ଟି ଜାତୀୟ ତାଲିମ କାର୍ଯ୍ୟକ୍ରମ ବିଭିନ୍ନ ପ୍ରବର୍ତ୍ତନକାରୀ ଏଜେନ୍ସିଙ୍କ ଦ୍ୱାରା ସଂପାଦନ କରାଯାଇଛି ଏବଂ ସେଥିରେ 716 ଜଣ ଅଧିକାରୀ ଉପକୃତ ହୋଇପାରିଛନ୍ତି ।


    ନଦୀବନ୍ଧ ନିରାପତ୍ତାର ବିଭିନ୍ନ ପ୍ରସଙ୍ଗରେ ଚିଠା ନିୟମାବଳୀ ଏହି ପ୍ରକଳ୍ପ ଅଧୀନରେ ପ୍ରସ୍ତୁତ କରାଯାଇଛି ; ଏବଂ ଏହା ଏବେ ଚୂଡ଼ାନ୍ତ ପର୍ଯ୍ୟାୟରେ ରହିଛି ।


    ଏକ ୱେବଭିତ୍ତିକ ନଦୀବନ୍ଧ ଇନଭେଣ୍ଟୋରୀ ପରିଚାଳନା ସଫ୍ଟୱେର ‘ ଧର୍ମ ’ ର ପ୍ରସ୍ତୁତି କାର୍ଯ୍ୟ ଶେଷ ହୋଇଛି । ଏହି ପ୍ଲାଟଫର୍ମ ଜରିଆରେ ନଦୀବନ୍ଧ ସଂପର୍କୀତ ସମସ୍ତ ତଥ୍ୟ ସଂଗ୍ରହ ନିମନ୍ତେ ପ୍ରୟାସ କରାଯାଉଛି ।


    ‘ ଡ଼୍ରିପ୍‌ ’ ଯୋଜନାର ତୃତୀୟ ପକ୍ଷ ମୂଲ୍ୟାୟନ ଅଧ୍ୟୟନ ଆଇଆଇଟି ରୁରକୀ ଦ୍ୱାରା ସଂପାଦନ କରାଯାଉଛି ।


    ‘ ଡ଼୍ରିପ୍‌-2 ’ ପ୍ରସ୍ତାବ ପ୍ରସ୍ତୁତ ହୋଇଛି ଯେଉଁଥିରେ 18ଟି ରାଜ୍ୟର 684ଟି ନଦୀବନ୍ଧ ଏବଂ ଦୁଇଟି କେନ୍ଦ୍ରୀୟ ଏଜେନ୍ସିଙ୍କ ନନିମନ୍ତେ 9070 କୋଟି ଟଙ୍କାର ବ୍ୟୟ ଅଟକଳ ରହିଛି ଏବଂ ତାହାକୁ ଜଳସଂପଦ , ନଦୀ ବିକାଶ ଏବଂ ଗଙ୍ଗା ପୁନର୍ଜାଗରଣ ମନ୍ତ୍ରଣାଳୟର ନୀତିଗତ ସ୍ୱୀକୃତି ନିମନ୍ତେ ପଠାଯାଇଛି ।


    “ ଡ଼୍ରିପ୍‌ ” ଅଧୀନରେ ଦୁଇଟି ବିଶେଷ ନଦୀବନ୍ଧ ନିରାପତ୍ତା ସମୀକ୍ଷା ପାନେଲ ଗଠନ କରାଯାଇଛି ଯାହା କଦାନା ଏବଂ ଭୀମାର ବ୍ୟାପକ ନଦୀବନ୍ଧ ନିରାପତ୍ତା ସମୀକ୍ଷ ସକାଶେ ଉଦ୍ଦିଷ୍ଟ ଏବଂ ତାହା ଜଳସଂପଦ , ନଦୀ ବିକାଶ ଏବଂ ଗଙ୍ଗା ପୁନର୍ଜାଗରଣ ମନ୍ତ୍ରଣାଳୟର ନୀତିଗତ ସ୍ୱୀକୃତି ନିମନ୍ତେ ପଠାଯାଇଛି ।


    ‘ ମାଜୁଲି ଦ୍ୱୀପକୁ ବନ୍ୟା ଓ ଅବକ୍ଷୟ ଦାଉରୁ ସୁରକ୍ଷା ପ୍ରଦାନ ’ ନିମନ୍ତେ ପ୍ରସ୍ତୁତ ପ୍ରକଳ୍ପକୁ ଜଳସଂପଦ , ନଦୀ ବିକାଶ ଏବଂ ଗଙ୍ଗା ପୁନର୍ଜାଗରଣ ମନ୍ତ୍ରଣାଳୟର ସ୍ୱୀକୃତି ଲାଭ କରିଛି । ଏଥିପାଇଁ 237 କୋଟି ଟଙ୍କା ବ୍ୟୟ କରାଯିବ । ଏହି ଅର୍ଥ ମଧ୍ୟରୁ 207 କୋଟି ଟଙ୍କା ଡ଼ୋନର ଦ୍ୱାରା ଯୋଗାଇ ଦିଆଯାଇଛି । ବ୍ରହ୍ମପୁତ୍ର ବୋର୍ଡ଼କୁ ଦିଆଯାଇଥିବା କାର୍ଯ୍ୟ ଏବେ ଚାଲୁରହିଛି । ଏହି ପ୍ରକଳ୍ପ ସଂପୂର୍ଣ୍ଣ ହେଲେ ମାଜୁଲି କ୍ଷେତ୍ରକୁ ଯଥେଷ୍ଟ ଉପଶମ ମିଳିବ ଯାହାକି ବିଶ୍ୱର ସର୍ବବୃହତ୍‌ ନଦୀଦ୍ୱୀପ ଭାବେ ସୁପରିଚିତ ଏବଂ ବନ୍ୟା ତଥା ମୃତ୍ତିକା କ୍ଷୟ ଦ୍ୱାରା ପ୍ରଭାବିତ ।


    ଏସଏପି ଅଧୀନରେ ମାର୍ଚ୍ଚ 16ରୁ 31 , 2017 ମଧ୍ୟରେ ଆୟୋଜିତ ସ୍ୱଚ୍ଛତା ପଖୱାଡ଼ା:


    ପ୍ରଭାବିତ ।


    ଏହି ମନ୍ତ୍ରଣାଳୟ ତଥା ଏହା ସହ ସଂଯୁକ୍ତ/ ଅଧଃସ୍ତନ/ ସ୍ୱାଧୀନ ସଂଗଠନ/ ପିଏସୟୁମାନେ ମାର୍ଚ୍ଚ 16 ଠାରୁ 31 , 2017 ତାରିଖ ପର୍ଯ୍ୟନ୍ତ ସ୍ୱଚ୍ଛତା ପଖୱାଡ଼ାମାନ ଆୟୋଜନ କରିଛନ୍ତି । ସେହିଭଳି ମାର୍ଚ୍ଚ 22 ତାରିଖ ଦିନ ମନ୍ତ୍ରଣାଳୟ ପକ୍ଷରୁ “ ବିଶ୍ୱ ଜଳ ଦିବସ ” ପାଳନ କରାଯାଇଛି । ଏହି ଅବସରରେ ବ୍ରିଜଘାଟ , ଗଡ଼ମୁକ୍ତେଶ୍ୱର , ହାପୁଡ ଜିଲ୍ଲା , ଉତ୍ତର ପ୍ରଦେଶ ଠାରେ ସ୍ୱଚ୍ଛତା କାର୍ଯ୍ୟକ୍ରମ ଅନୁଷ୍ଠିତ ହୋଇଛି । ମନ୍ତ୍ରଣାଳୟର ଶ୍ରୀ ସଂଜୀବ ବଲ୍ୟାନଙ୍କ ନେତୃତ୍ୱରେ ମନ୍ତ୍ରଣାଳୟର ଅଧିକାରୀ/ କର୍ମଚାରୀମାନେ ଏହି ସ୍ୱଚ୍ଛତା କାର୍ଯ୍ୟକ୍ରମରେ ସାମିଲ ହୋଇଥିଲେ ।


    ଏହି ପକ୍ଷରେ ଜାମ୍ମୁ କାଶ୍ମୀର ଠାରୁ ଆରମ୍ଭ କରି କେରଳ ପର୍ଯ୍ୟନ୍ତ , ଆସାମଠାରୁ ନେଇ ମହାରାଷ୍ଟ୍ର ପର୍ଯ୍ୟନ୍ତ ଦେଶର ବିଭିନ୍ନ ଭାଗରେ ପ୍ରାୟ 100ଟି ପ୍ରମୁଖ ସ୍ୱଚ୍ଛତା ପଖୱାଡ଼ା କାର୍ଯ୍ୟକ୍ରମର ଆୟୋଜନ କରାଯାଇଥିଲା । ଏଥିରେ ମୋଟ 25ଟି ରାଜ୍ୟ ଏବଂ କେନ୍ଦ୍ରଶାସିତ କ୍ଷେତ୍ର ସାମିଲ ହୋଇଥିଲେ ।


    ସ୍ୱଚ୍ଛତା ପଖୱାଡ଼ାର କେତେକ ପ୍ରମୁଖ କାର୍ଯ୍ୟକ୍ରମ ନିମ୍ନରେ ପ୍ରଦାନ କରାଗଲା:


    ସ୍ୱଚ୍ଛତା ଅଭିଯାନ ଏକ ସମଗ୍ର ଭାରତବ୍ୟାପୀ ଅଭିଯାନ ଭାବେ ଆୟୋଜନ କରାଯାଇଥିଲା ଏବଂ ଏଥିରେ ଦେଶର ଦୁର୍ଗମ କ୍ଷେତ୍ର ପର୍ଯ୍ୟନ୍ତ ସଭିଏଁ ଏହି ‘ ଜନ ଆନ୍ଦୋଳନ ’ କାର୍ଯ୍ୟକ୍ରମରେ ଅଂଶଗ୍ରହଣ କରିଥିଲେ ।


    ଶ୍ରୀନଗର , ମଣିପୁର ଆଦି ସ୍ଥାନରେ ଏଥିପାଇଁ ସଚେତନତା ଅଭିଯାନ ଅନୁଷ୍ଠିତ ହୋଇଥିଲା । ଝାଡ଼ଖଣ୍ଡ ଓ ବିହାରର ଦୁର୍ଗମ ଅଞ୍ଚଳରେ ଏଭଳି ସଚେତନତା କାର୍ଯ୍ୟକ୍ରମର ଆୟୋଜନ କରାଯାଇଥିଲା । ଦୁର୍ଗମ ଗ୍ରାମାଞ୍ଚଳରେ ବସବାସ କରୁଥିବା ଜନଜାତିର ଲୋକମାନଙ୍କୁ ସ୍ୱଚ୍ଛତା ସଂପର୍କରେ ସଚେତନ କରାଯିବା ଏହାର ମୂଳ ଲକ୍ଷ୍ୟଥିଲା ।


    ବିଭିନ୍ନ ସ୍ଥାନରେ ଗଙ୍ଗା ଘାଟମାନଙ୍କୁ ସ୍ୱଚ୍ଛତା ରକ୍ଷା ସକାଶେ ବିଶେଷ କାର୍ଯ୍ୟକ୍ରମମାନ ଆୟୋଜନ କରାଯାଇଥିଲା । ଏହାକୁ ଜନ ଆନ୍ଦୋଳନରେ ପରିଣତ କରିବା ସକାଶେ ଏଥିରେ ସମାଜର ବିଭିନ୍ନ ବର୍ଗର ଲୋକମାନେ ସାମିଲ ହେବା ସକାଶେ ଆହ୍ୱାନ ଜଣାଯାଇଥିଲା । ଏହି ଅବସରରେ ଚଉପାଲ , ର୍ୟାଲି , ପଦଯାତ୍ରା , ଚିତ୍ରାଙ୍କନ/ ଆଦି ପ୍ରତିଯୋଗିତାମାନ ଆୟୋଜନ କରାଯାଇଥିଲା ।


    ସେହିଭଳି ଦେଶର ଭାବୀ ନାଗରିକ ଭାବେ ଦେଶର ବିଭିନ୍ନ ବିଦ୍ୟାଳୟମାନଙ୍କରେ ଏହିସବୁ କାର୍ଯ୍ୟକ୍ରମମାନ ଆୟୋଜନ କରାଯାଇ ସେଥିରେ ଅଧିକରୁ ଅଧିକ ସଂଖ୍ୟକ ଛାତ୍ରଛାତ୍ରୀମାନଙ୍କୁ ସାମିଲ କରାଯାଇଥିଲା ।


    ଏହି ସ୍ୱଚ୍ଛତା ପଖୱାଡ଼ା ବେଳେ ଦୁର୍ଗମ ଗ୍ରାମାଞ୍ଚଳରେ ଥିବା ବନ୍ଧ , ପୁଷ୍କରିଣୀ ଆଦିର ସ୍ୱଚ୍ଛକରଣ ଭଳି ଅଭିନବ କାର୍ଯ୍ୟକ୍ରମମାନ ସଂପାଦନ କରାଯାଇଥିଲା ।


    **********


    

    
    (Release ID: 1528011) Visitor Counter : 2