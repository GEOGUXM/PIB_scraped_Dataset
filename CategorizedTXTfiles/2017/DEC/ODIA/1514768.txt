      ଆଦିବାସୀ ବ୍ୟାପାର ମନ୍ତ୍ରଣାଳୟ

      ତଫସିଲଭୁକ୍ତ ଜନଜାତି କ୍ଷେତ୍ରର ବିକାଶ ପାଇଁ ସ୍ୱତନ୍ତ୍ର ଯୋଜନା
      Posted On: 28 DEC 2017 5:34PM by PIB Bhubaneshwar


    ସରକାର ଦେଶର ଜନଜାତି ବର୍ଗର ଲୋକଙ୍କ ସାମଗ୍ରିକ ବିକାଶ ନିମନ୍ତେ ଏକ ଜନଜାତି ଉପ ଯୋଜନା କୌଶଳ (ଅଧୁନା ତଫସିଲଭୁକ୍ତ ଜନଜାତି କମ୍ପୋନେଣ୍ଟ ଭାବେ ସୁପରିଚିତ) ଗ୍ରହଣ କରିଛନ୍ତି । ଏଥିରେ ଜନଜାତି ବର୍ଗର ଲୋକମାନଙ୍କ ଶିକ୍ଷା , ସ୍ୱାସ୍ଥ୍ୟ , ଶକ୍ତି , ସଡ଼କ , ପରିମଳ , ଜଳ ଯୋଗାଣ , ଜୀବନଜୀବିକା ଆଦିର ବିକାଶକୁ ସାମିଲ କରାଯାଇଛି । ଏହା ସଂପୃକ୍ତ କେନ୍ଦ୍ରୀୟ ମନ୍ତ୍ରଣାଳୟ ତଥା ରାଜ୍ୟ ସରକାରମାନଙ୍କ ବିଭିନ୍ନ ଯୋଜନା/କାର୍ଯ୍ୟକ୍ରମ ମାଧ୍ୟମରେ ଭିତ୍ତିଭୂମି ବିକାଶ କାର୍ଯ୍ୟକ୍ରମ ତଥା ମୌଳିକ ସୁବିଧାସୁଯୋଗ ଯୋଗାଣ ଆଦି ମାଧ୍ୟମରେ ରୂପାୟନ କରାଯାଉଛି । କେନ୍ଦ୍ର ଆଦିବାସୀ ବ୍ୟାପାର ମନ୍ତ୍ରଣାଳୟ ଏହାର ସ୍ୱତନ୍ତ କେନ୍ଦ୍ରୀୟ ସହାୟତା କାର୍ଯ୍ୟକ୍ରମ ମାଧ୍ୟମରେ ଜନଜାତି ଉପ ଯୋଜନା ପାଇଁ ସମ୍ବିଧାନର ଧାରା 275(1) ଜରିଆରେ ଅନୁଦାନ ଯୋଗାଇଦେଉଛି । ଏହା ରାଜ୍ୟ ସରକାରମାନଙ୍କୁ ବ୍ଲକ୍‌ ଗ୍ରାଣ୍ଟ ଆକାରରେ ପ୍ରଦାନ କରାଯାଉଛି ଯଦ୍ୱାରା ଜନଜାତି ବର୍ଗର ଲୋକମାନଙ୍କ ଜଟିଳ ଆବଶ୍ୟକତା ପୂରଣ ହୋଇପାରୁଛି । ତଦନୁସାରେ ରାଜ୍ୟ ସରକାରମାନଙ୍କୁ ବିଗତ ତିନି ବର୍ଷ ମଧ୍ୟରେ କେତେ କେତେ ପାଣ୍ଠି ଯୋଗାଇ ଦିଆଯାଇଛି ତାହାର ଏକ ବିସ୍ତୃତ ତାଲିକା ମନ୍ତ୍ରୀ ପ୍ରଦାନ କରିଛନ୍ତି । ଆଦିବାସୀ ବ୍ୟାପାର ରାଷ୍ଟ୍ରମନ୍ତ୍ରୀ ଶ୍ରୀ ଯଶୱନ୍ତସିଂ ସୁମନଭାଇ ଭାଭୋର ରାଜ୍ୟସଭାରେ ଏକ ପ୍ରଶ୍ନର ଲିଖିତ ଉତ୍ତର ପ୍ରଦାନ କରି ଗୁରୁବାର (28.12.2017) ଦିନ ଏହି ବିଷୟ ପ୍ରକାଶ କରିଛନ୍ତି ।


    *************

    
    
    (Release ID: 1514768) Visitor Counter : 3