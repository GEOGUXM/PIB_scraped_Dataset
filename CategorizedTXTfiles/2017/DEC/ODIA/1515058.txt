      ସଡକ ପରିବହନ ଓ ରାଜପଥ ମନ୍ତ୍ରଣାଳୟ

      ଜାତୀୟ ରାଜପଥ ନିବେଶ ପ୍ରୋତ୍ସାହନ ସେଲ୍ (NHIPC) ପ୍ରତିଷ୍ଠା କଲା ଏନଏଚଏଆଇ
      Posted On: 21 DEC 2017 5:52PM by PIB Bhubaneshwar


    ବିଭିନ୍ନ ରାଜପଥ ପ୍ରକଳ୍ପ ପାଇଁ ଘରୋଇ ଏବଂ ବିଦେଶୀ ନିବେଶ ଆକର୍ଷିତ କରିବା ସକାଶେ ଭାରତୀୟ ଜାତୀୟ ରାଜପଥ କର୍ତ୍ତୃପକ୍ଷ ( NHAI ) ଗଠନ କରିଛନ୍ତି ଜାତୀୟ ରାଜପଥ ନିବେଶ ପ୍ରୋତ୍ସାହନ ସେଲ୍ ( NHIPC ) । ସଡ଼କ ପ୍ରକଳ୍ପ ପାଇଁ ବିଶ୍ୱସ୍ତରୀୟ ନିବେଶକ ସଂସ୍ଥା , ନିର୍ମାଣ କମ୍ପାନି , ଡେଭଲପର୍ସ ଏବଂ ଫଣ୍ଡ ମ୍ୟାନେଜରଙ୍କ ସହ ଯୋଗାଯୋଗ କରି ନିବେଶକଙ୍କୁ ଆକର୍ଷିତ କରିବା ସେଲର କାମ ହେବ ।


    ଭାରତମାଳା ପରିଯୋଜନାରେ ଆସନ୍ତା ପାଞ୍ଚ ବର୍ଷ ମଧ୍ୟରେ 5 ଲକ୍ଷ 35 ହଜାର କୋଟି ଟଙ୍କା ନିବେଶରେ 35 ହଜାର କିଲୋମିଟର ଜାତୀୟ ରାଜପଥ ନିର୍ମାଣ ପାଇଁ ସରକାର ଲକ୍ଷ୍ୟ ରଖିଛନ୍ତି । ଏଥିପାଇଁ ବିପୁଳ ନିବେଶର ଆବଶ୍ୟକତା ପଡ଼ୁଥିବାରୁ ଉଭୟ ଘରୋଇ ଓ ସରକାରୀ କ୍ଷେତ୍ରରୁ ଘରୋଇ ଏବଂ ବିଦେଶରୁ ନିବେଶ ଗୁରୁତ୍ୱପୂର୍ଣ୍ଣ ।


    କେନ୍ଦ୍ର ସରକାରଙ୍କ ବିଭିନ୍ନ ମନ୍ତ୍ରାଳୟ , ବିଭିନ୍ନ ବିଭାଗ , ବିଭିନ୍ନ ରାଜ୍ୟ ସରକାରଙ୍କ ସହ ସିଆଇଆଇ , ଫିକ୍କି , ଆସୋଚାମ୍ ଏବଂ ଇନଭେଷ୍ଟ ଇଣ୍ଡିଆ ଭଳି ସଂସ୍ଥା ସହ ସଡ଼କ ପ୍ରକଳ୍ପ ପାଇଁ ସମନ୍ୱୟ ରକ୍ଷା କରିବା ଏନଏଚ୍ଆଇପିସି ର କାର୍ଯ୍ୟ ହେବ । ଏନଏଚଆଇପିସି ମଧ୍ୟ ବିଦେଶୀ ଦୂତାବାସ , ବିଦେଶରେ ଥିବା ଭାରତୀୟ ଦୂତାବାସ ଗୁଡ଼ିକ ସହ ସମନ୍ୱୟ ରକ୍ଷା କରିବ ।


    *************

    
    
    (Release ID: 1515058) Visitor Counter : 6