      ଔଦ୍ୟୋଗିକ ବ୍ୟାପାର ମନ୍ତ୍ରଣାଳୟ

      ଦେବାଳିଆ ଏବଂ ଦେବାଳିଆପଣ ସଂହିତାର ବ୍ୟବସ୍ଥା ଓ ନିୟମ ସମ୍ପର୍କରେ ଅଂଶୀଦାରଙ୍କ ଠାରୁ ପରାମର୍ଶ/ଟିପ୍ପଣୀ ଲୋଡ଼ିଲା ସରକାରୀ ପ୍ୟାନେଲ
      • ପରାମର୍ଶ/ଟିପ୍ପଣୀ କେବଳ ଅନଲାଇନ ମାଧ୍ୟମରେ ଏମସିଏ ୱେବସାଇଟରେ 10 ଜାନୁଆରୀ, 2018 ସୁଦ୍ଧା ଉପଲବ୍ଧ କରାଯାଇପାରିବ

      Posted On: 14 DEC 2017 7:34PM by PIB Bhubaneshwar

    କର୍ପୋରେଟ ବ୍ୟାପାର ମନ୍ତ୍ରଣାଳୟ ( MCA ) ର ସଚିବ ଶ୍ରୀ ଇଞ୍ଜେଟି ଶ୍ରୀନିବାସଙ୍କ ଅଧ୍ୟକ୍ଷତାରେ 08 ଡିସେମ୍ବର , 2017 ରେ ଦେବାଳିଆ ଆଇନ ସମିତିର ପ୍ରଥମ ବୈଠକ ଅନୁଷ୍ଠିତ ହୋଇଯାଇଛି । ବୈଠକରେ ଏହି ନିଷ୍ପତି ନିଆଯାଇଛି ଯେ ସମସ୍ତ ଅଂଶୀଦାର ଅଧିସୂଚିତ ନିୟମ ଏବଂ ବିନିୟମ ଅନ୍ତର୍ଗତ ଦେବାଳିଆ ଏବଂ ଦେବାଳିଆପଣ ସଂହିତା ସହ ଜଡ଼ିତ ମାମଲାରେ ନିଜର ପରାମର୍ଶ କିମ୍ବା ଟିପ୍ପଣୀ ମନ୍ତ୍ରଣାଳୟକୁ ଦିଅନ୍ତୁ । ସମସ୍ତ ଅଂଶୀଦାର ନିଜ ସଂକ୍ଷିପ୍ତ ଔଚିତ୍ୟ ସହିତ ଟିପ୍ପଣୀ / ପରାମର୍ଶ ଏମସିଏର ୱେବସାଇଟରେ ଉପଲବ୍ଧ ଅନଲାଇନ ସୁବିଧା ମାଧ୍ୟମରେ 10 ଜାନୁଆରୀ , 2018 ସୁଦ୍ଧା ପଠାଇପାରିବେ । ସମସ୍ତ ଷ୍ଟେକହୋଲ୍ଡରଙ୍କୁ ଏହା ଅନୁରୋଧ କରାଯାଇଛି ଯେ ସେମାନେ ନିଜର ଟିପ୍ପଣୀ କିମ୍ବା ପରାମର୍ଶ କେବଳ ଅନଲାଇନ ସୁବିଧା ମାଧ୍ୟମରେ ହିଁ ଦିଅନ୍ତୁ ।


    ଭାରତ ସରକାର ଦେବାଳିଆ ଆଇନ ସମିତିର ଗଠନ ତା 16.11.2017 ରେ ଆଦେଶ ଅନ୍ତର୍ଗତ ଦେବାଳିଆପଣ ଏବଂ ଦେବାଳିଆପଣ ସଂହିତାର ପରିଚାଳନା ଏବଂ କାର୍ଯ୍ୟାନ୍ୱୟନ ନିମନ୍ତେ କରିଥିଲେ । କମିଟିକୁ ଏହି ଉତ୍ତରଦାୟିତ୍ୱ ଦିଆଯାଇଛି ଯେ ତାହା ସେହି ପ୍ରସଙ୍ଗଗୁଡ଼ିକୁ ଚିହ୍ନଟ କରୁ ଯାହା କର୍ପୋରେଟ ଦେବାଳିଆପଣ ସଂକଳ୍ପ ଏବଂ ପରିସମାପନ ଢାଂଚା ( Liquidation Framework ) ର ଦକ୍ଷତାକୁ ପ୍ରଭାବିତ କରିପାରିବ । କମିଟି ସେହି ଉପଯୁକ୍ତ ସୁପାରିସଗୁଡ଼ିକୁ ପରାମର୍ଶ ଦେଉ ଯାହାଦ୍ୱାରା କର୍ପୋରେଟ ଇନସଲଭେନ୍ସି କୋଡକୁ ପ୍ରଭାବଶାଳୀ ଢଙ୍ଗରେ ବ୍ୟବହାର କରାଯାଇପାରିବ । ଏହାବ୍ୟତୀତ ନିର୍ଦ୍ଧାରିତ ପ୍ରକ୍ରିୟାର ଦକ୍ଷତାରେ ବୃଦ୍ଧି ସହିତ କର୍ପୋରେଟ ଇନସଲଭେନ୍ସି କୋଡର ପ୍ରଭାବୀ କାର୍ଯ୍ୟାନ୍ୱୟନ ସୁନିଶ୍ଚିତ ହୋଇପାରିବ ।


    ************

    
    
    (Release ID: 1514724) Visitor Counter : 4