      ନୂତନ ଓ ଅକ୍ଷୟ ଶକ୍ତି ମନ୍ତ୍ରଣାଳୟ

      ‘ସ୍ରିଷ୍ଟି’ ସଂକ୍ରାନ୍ତରେ ମତାମତ ପାଇଁ ଏମଏନଆରଇ ପକ୍ଷରୁ ଜନସାଧାରଣଙ୍କୁ ଆହ୍ୱାନ
      Posted On: 21 DEC 2017 5:45PM by PIB Bhubaneshwar


    ଦେଶରେ ଜନସାଧାରଣ ତଥା ସଂସ୍ଥା ଓ ସରକାରୀ କାର୍ଯ୍ୟାଳୟ ଛାତ ଉପରେ ସୌର ପାନେଲ ସ୍ଥାପନ ଯୋଜନାକୁ ବ୍ୟାପକ କରିବା ନିମନ୍ତେ ‘ ସ୍ରିଷ୍ଟି ’ ( ସଷ୍ଟେନେବଲ୍‌ ରୁଫଟପ୍‌ ଇମ୍ପ୍ଲିମେଣ୍ଟେସନ୍‌ ଫର୍‌ ସୋଲାର ଟ୍ରାନ୍ସଫିଗୁରେସନ୍‌ ଅଫ୍‌ ଇଣ୍ଡିଆ ) ସଂପର୍କରେ ସରକାର ଏକ ଚିନ୍ତାକଳ୍ପ ନୋଟ୍‌ ( କନସେପ୍ଟ ନୋଟ ) ପ୍ରସ୍ତୁତ କରିଛନ୍ତି ।


    2022 ମସିହା ସୁଦ୍ଧା ଦେଶରେ 100 ଗିଗାୱାଟର ସୌର ଶକ୍ତି ଉତ୍ପାଦନ କ୍ଷମତା ସୃଷ୍ଟି କରିବାର ଏକ ମହତ୍ତ୍ୱାକାଂକ୍ଷୀ ଯୋଜନା ସରକାର ଧାର୍ଯ୍ୟ କରିଛନ୍ତି । ସେଥିମଧ୍ୟରୁ କେବଳ ଛାତ ଉପର ସୌର ପାନେଲ ଜରିଆରେ 40 ଗିଗାୱାଟ ବିଜୁଳିଶକ୍ତି ଉତ୍ପାଦନର ଲକ୍ଷ୍ୟ ରଖାଯାଇଛି । ସେଥିପାଇଁ ମନ୍ତ୍ରଣାଳୟ ପକ୍ଷରୁ ଗ୍ରୀଡ଼୍‌ କନେକ୍ଟେଡ଼୍‌ ରୁଫ୍‌ ଟପ୍‌ ସୋଲାର ( RTS ) ଶକ୍ତି ଉତ୍ପାଦନ କାର୍ଯ୍ୟକ୍ରମ ପ୍ରବର୍ତ୍ତନ କରାଯାଉଛି । ତଦନୁସାରେ ସରକାର ଘରୋଇ / ଆନୁଷ୍ଠାନିକ , ସାମାଜିକ ଏବଂ ସରକାରୀ ସେକ୍ଟରକୁ ସବସିଡ଼ି / ପ୍ରେତ୍ସାହନ ରାଶି ଯୋଗାଇ ଦେଉଛନ୍ତି । ଛାତ ଉପରେ ଏଭଳି ସୌରଶକ୍ତି ଉତ୍ପାଦନ ପାନେଲ ସ୍ଥାପନ ଯୋଜନାକୁ ବ୍ୟାପକ କରିବା ନିମନ୍ତେ ରାଜ୍ୟ / କେନ୍ଦ୍ରଶାସିତ କ୍ଷେତ୍ରର ସରକାରମାନେ ସକାରାତ୍ମକ ନୀତି ଏବଂ ନିୟନ୍ତ୍ରଣ ବ୍ୟବସ୍ଥାମାନ ଗ୍ରହଣ କରିଛନ୍ତି ।


    ଏହି ଚିନ୍ତାକଳ୍ପ ନୋଟ ସଂକ୍ରାନ୍ତ ବିସ୍ତୃତ ବିବରଣୀ ନୂତନ ଓ ଅକ୍ଷୟଶକ୍ତି ମନ୍ତ୍ରଣାଳୟର ୱେବ୍‌ସାଇଟ୍‌ http://mnre.gov.in/file-manager/UserFiles/comments-on_RTS.pdf ରେ ଉପଲବ୍ଧ । ଡ଼ିସେମ୍ବର 31 , 2017 ସୁଦ୍ଧା , ଏ ସଂପର୍କରେ ସମସ୍ତ ସଂପୃକ୍ତ ପକ୍ଷଙ୍କ ଠାରୁ ମତାମତ , ଟିପ୍ପଣୀ ଆହ୍ୱାନ କରାଯାଉଛି ।


    ***********

    
    
    (Release ID: 1515043) Visitor Counter : 3