      ସୂକ୍ଷ୍ମ, ଲଘୁ ଓ ମଧ୍ୟମ ଉଦ୍ୟୋଗ ମନ୍ତ୍ରଣାଳୟ

      ପିଏମଇଜିପି ଅଧୀନରେ ବିଭିନ୍ନ ୟୁନିଟକୁ ସହାୟତା ପ୍ରଦାନ
      Posted On: 20 DEC 2017 12:46PM by PIB Bhubaneshwar


    ବଜେଟରେ ହୋଇଥିବା ଆର୍ଥିକ ପ୍ରାବଧାନ ଅନୁସାରେ ପ୍ରଧାନମନ୍ତ୍ରୀ ନିଯୁକ୍ତି ସୃଷ୍ଟି ଯୋଜନା ( PMEGP )ରେ ବିଭିନ୍ନ ବର୍ଷରେ ଭିନ୍ନ ଭିନ୍ନ ସଂଖ୍ୟକ ୟୁନିଟକୁ ସହାୟତା ଯୋଗାଇ ଦିଆଯାଇଛି । ପ୍ରତିବର୍ଷ ଏହାର ହାରାହାରି ସହାୟତା ରାଶିରେ ବୃଦ୍ଧି ଘଟିଛି । 2010-11 ଆର୍ଥିକ ବର୍ଷରେ ପ୍ରକଳ୍ପ ପିଛା ମୂଲ୍ୟ 5-6 ଲକ୍ଷ ଟଙ୍କା ଥିବା ବେଳେ 2016-17 ଆର୍ଥିକ ବର୍ଷ ବେଳକୁ ଏହାର ହାରାହାରି ମୂଲ୍ୟ 7-8 ଲକ୍ଷ ଟଙ୍କାକୁ ବୃଦ୍ଧି ପାଇଛି । ଯେହେତୁ ଏଥିପାଇଁ ବଜେଟରେ ମଂଜୁରୀ ଅର୍ଥ ପରିମାଣ ସ୍ଥିର ରହିଛି , ପିଏମଇଜିପି ଅଧୀନରେ ସ୍ଥାପିତ ୟୁନିଟ ସଂଖ୍ୟା ହ୍ରାସ ପାଇବା ସ୍ୱାଭାବିକ । ପୁଣି ପ୍ରକଳ୍ପ ମୂଲ୍ୟ ବୃଦ୍ଧି ହେତୁ ଏହାର ହାରାହାରି ମୂଲ୍ୟ ମଧ୍ୟ କମିଛି । ଏଥିପାଇଁ ଯୋଗାଇ ଦିଆଯାଇଥିବା ମାର୍ଜିନ ଅର୍ଥର ପରିମାଣ , ଉପଯୋଗ କରାଯାଇଥିବା ମାର୍ଜିନ୍‌ ଅର୍ଥ , ସ୍ଥାପନ କରାଯାଇଥିବା ୟୁନିଟ୍‌ ଏବଂ ସେଥିରେ କେତେ ନିଯୁକ୍ତି ସୁଯୋଗ ସୃଷ୍ଟି ହୋଇଛି ତାହାର ଆକଳନ 2014-15 ଠାରୁ 2017-18 ଆର୍ଥିକ ବର୍ଷ ପର୍ଯ୍ୟନ୍ତ ସରକାରଙ୍କ ନିକଟରେ ରହିଛି ଏବଂ ତାହା ପ୍ରଦାନ କରାଯାଇଛି ।


    କେନ୍ଦ୍ର ଅଣୁ , କ୍ଷୁଦ୍ର ଓ ମଧ୍ୟମ ଉଦ୍ୟୋଗ ରାଷ୍ଟ୍ର ମନ୍ତ୍ରୀ ଶ୍ରୀ ଗିରିରାଜ ସିଂହ ରାଜ୍ୟସଭାରେ ବୁଧବାର (20.12.2017) ଦିନ ଏକ ପ୍ରଶ୍ନର ଉତ୍ତର ଦେଇ ଏହି ବିଷୟ ପ୍ରକାଶ କରିଛନ୍ତି ।


    *************

    
    
    (Release ID: 1513788) Visitor Counter : 4