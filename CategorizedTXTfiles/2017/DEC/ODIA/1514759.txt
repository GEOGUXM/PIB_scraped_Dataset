      ଉପରାଷ୍ଟ୍ରପତିଙ୍କ ସଚିବାଳୟ

      ଭାରତୀୟ ନାଗରିକ ହେବାର ଅର୍ଥ ସଂକୀର୍ଣ୍ଣ ମାନସିକତା ଉପରକୁ ଉଠି ଏକ ବୃହତ୍ତର ଏକତାବଦ୍ଧ ପରିଚୟ ସୃଷ୍ଟି କରିବାର ପ୍ରୟାସ କରିବା: ଉପରାଷ୍ଟ୍ରପତି
      • ରାଷ୍ଟ୍ରବାଦ, ଉଦ୍ଦେଶ୍ୟ ଏବଂ କାର୍ଯ୍ୟନିଷ୍ଠା ଦ୍ୱାରା ପ୍ରଭାବିତ ହୋଇଥାଏ : ନାଇଡୁ

      Posted On: 23 DEC 2017 5:10PM by PIB Bhubaneshwar

    ଉପରାଷ୍ଟ୍ରପତି ଶ୍ରୀ ଏମ ଭେଙ୍କେୟା ନାଇଡୁ ଏହି ବିଷୟ ଉପରେ ଗୁରୁତ୍ୱ ପ୍ରଦାନ କରି କହିଲେ ଯେ ଭାରତୀୟ ନାଗରିକ ହେବାର ଅର୍ଥ ହେଉଛି ଆଧ୍ୟାତ୍ମିକ ହେବା କାରଣ ଏହା ସଂକୀର୍ଣ୍ଣ ମାନସିକତାରୁ ଉପରକୁ ଉଠି ଏକ ବୃହତ ପରିଚୟ ସୃଷ୍ଟି କରିବା ପାଇଁ ପ୍ରୟାସ କରିବା ଲାଗି ପ୍ରେରିତ କରିଥାଏ । ମହାରାଷ୍ଟ୍ରରେ ଆଜି ଦ୍ୱିତୀୟ ବୈଶ୍ୱିକ ସାଇ ମନ୍ଦିର ଶିଖର ସମ୍ମିଳନୀରେ ମୁଖ୍ୟ ଅତିଥି ଭାବେ ଯୋଗଦେଇ ଶ୍ରୀ ନାଇଡୁ ନିଜ ସମ୍ବୋଧନରେ ଆଧ୍ୟାତ୍ମିକ ଅନ୍ୱେଷଣ ଏବଂ ରାଷ୍ଟ୍ରବାଦର ସମାନତାକୁ ରେଖାଙ୍କିତ କରିଥିଲେ ।


    ଶ୍ରୀ ନାଇଡୁ କହିଲେ ଯେ ଶିରଡି ସାଇ ବାବା ହିନ୍ଦୁବାଦ ଏବଂ ସୁଫୀବାଦର ତତ୍ତ୍ୱକୁ ମିଳିତ କରି ଏକ ସର୍ବଶକ୍ତିମାନ ଈଶ୍ୱର- ‘ ସବକା ମାଲିକ ଏକ ’ ( ଜଣେ ଈଶ୍ୱର ସମସ୍ତଙ୍କୁ ଶାସନ କରିଥାନ୍ତି)ର ସନ୍ଦେଶ ପ୍ରଚାରିତ କରିଥିଲେ । ବାବାଙ୍କର ସନ୍ଦେଶର ଅର୍ଥ ହେଉଛି ମାନବତାର ଏକତା ସିଦ୍ଧାନ୍ତରେ ହିଁ ବିଶ୍ୱର ସମସ୍ତ ଧର୍ମର ମୁଖ୍ୟ ତଥ୍ୟ ସମାହିତ ରହିଛି । ଆଧ୍ୟାତ୍ମିକତାର ଅର୍ଥ ‘ ଉଚ୍ଚ ସତ୍ୟ ’ କୁ ଜାଣିବାର ପ୍ରୟାସ କରିବା ଏବଂ ନିଜ ସହିତ ଶାନ୍ତିର ସ୍ଥାପନା କରିବା । ଶ୍ରୀ ନାଇଡୁ କହିଲେ ଯେ ରାଷ୍ଟ୍ରବାଦ ଚେତନାର ଉଚ୍ଚ ସ୍ତରକୁ ପ୍ରୋତ୍ସାହିତ କରିଥାଏ ।


    ଶ୍ରୀ ନାଇଡୁ କହିଲେ ଯେ ଶିରଡି ସାଇ ବାବା ବ୍ୟକ୍ତିମାନଙ୍କ ମନର ଚିନ୍ତା ଦୂର କରିବାର ରାସ୍ତା ପ୍ରଦର୍ଶିତ କରିଛନ୍ତି । ଭାରତ ସାମାଜିକ , ରାଜନୈତିକ ଏବଂ ଆର୍ଥିକ ମାମଲାର ଆହ୍ୱାନକୁ ସାମନା କରୁଛି । ଏହା ଉପରେ ବିଜୟ ପାଇବା ପାଇଁ ସବୁଠାରୁ ଭଲ ଉପାୟ ହେଲା ସମସ୍ତ ଭାରତୀୟ ରାଷ୍ଟ୍ରବାଦର ଭାବନାରେ ପ୍ରେରିତ ହୋଇ ଏକତା ଭାବନାର ସହିତ ପ୍ରୟାସ କରନ୍ତୁ । ନୂତନ ଭାରତର ନିର୍ମାଣ ପାଇଁ ଏକ ପ୍ରକାର ଆଧ୍ୟାତ୍ମିକ ଉଚ୍ଚତାର ଆବଶ୍ୟକତା ରହିଛି ।


    ଶ୍ରୀ ନାଇଡୁ କହିଲେ ଯେ ଭାରତୀୟ ସଭ୍ୟତାରେ ‘ ସର୍ବଜନ ସୁଖିନୋ ଭବନ୍ତୁ ’ ତଥା ‘ ବସୁଧୈବ କୁଟୁମ୍ବକମ ’ ର ସିଦ୍ଧାନ୍ତ ଅନେକ ପୂର୍ବରୁ ରହିଛି । ସମସ୍ତ ଭାରତୀୟ ଏହି ସିଦ୍ଧାନ୍ତରୁ ପ୍ରେରଣା ପାଇଥା ’ ନ୍ତି ।


    ଉପରାଷ୍ଟ୍ରପତି ସାଇବାବାଙ୍କ ଭକ୍ତମାନଙ୍କୁ ତାଙ୍କ ଶାନ୍ତି , ଏକତା ଏବଂ ମାନବତା ସନ୍ଦେଶକୁ ଆଗକୁ ବଢ଼ାଇବା ସମ୍ବନ୍ଧିତ ଶପଥ ଗ୍ରହଣ କରିବା ପାଇଁ ଅନୁରୋଧ କରିଥିଲେ ।

    
    
    (Release ID: 1514759) Visitor Counter : 4