      ଉପରାଷ୍ଟ୍ରପତିଙ୍କ ସଚିବାଳୟ

      ବିଶ୍ୱ ବେଦ ସମ୍ମିଳନୀକୁ ଉଦଘାଟନ କଲେ ଉପରାଷ୍ଟ୍ରପତି
      • ଆମ ସମୟରେ ମାନବତା ପାଇଁ ବେଦର ବ୍ୟାପକ ପ୍ରାସଙ୍ଗିକତା ରହିଛି: ଶ୍ରୀ ଏମ ଭେଙ୍କେୟା ନାଇଡୁ

      Posted On: 15 DEC 2017 1:33PM by PIB Bhubaneshwar

    ଉପରାଷ୍ଟ୍ରପତି ଶ୍ରୀ ଏମ ଭେଙ୍କେୟା ନାଇଡୁ କହିଛନ୍ତି ଯେ ବେଦ ବିଶ୍ୱ ଶାନ୍ତି , ଭାଇଚାରା ଏବଂ ସମସ୍ତଙ୍କ ପାଇଁ କଲ୍ୟାଣର ପ୍ରସାର କରିଥାଏ ।


    ‘ ବିଶ୍ୱ ବେଦ ସମ୍ମିଳନୀ ’ ନାମକ ବେଦ ଉପରେ ଆଧାରିତ ସମ୍ମିଳନୀର ଉଦଘାଟନ କରି ସେ କହିଲେ ଯେ ମାନବତାର ପ୍ରସାର ଦିଗରେ ବେଦର ପ୍ରାସଙ୍ଗିକତା ବହୁତ ଅଧିକ । ଜର୍ଜୁବେଦ ପ୍ରକାଶ କରେ ଯେ ବେଦର ଜ୍ଞାନ ହେଉଛି ସମଗ୍ର ମାନବ ଜାତିର କଲ୍ୟାଣ । ସେ ପୁନଶ୍ଚ କହିଥିଲେ ଯେ ବେଦର ସମ୍ବନ୍ଧ କୌଣସି ଜାତି କିମ୍ବା ଧର୍ମ ସହିତ ନୁହେଁ ।


    ଭାରତରେ ପୁରାତନ ଜ୍ଞାନ ଏବଂ ଦର୍ଶନର ପ୍ରାରମ୍ଭ କାର୍ଯ୍ୟ ଭାବେ ବେଦର ଉଲ୍ଲେଖ କରି ଉପରାଷ୍ଟ୍ରପତି କହିଲେ ଯେ ଆମ ସଭ୍ୟତା , ସଂସ୍କୃତି , ବିଚାର ଏବଂ ଦର୍ଶନର ଚେର ବେଦରେ ନିହିତ ରହିଛି । ସେ କହିଲେ ଯେ ବେଦ ହେଉଛି ଜ୍ଞାନର ସ୍ରୋତ ଏବଂ ଏହା ଅର୍ଥଶାସ୍ତ୍ର , ସମାଜ , ଶିକ୍ଷା ଏବଂ ରାଜନୀତି କ୍ଷେତ୍ରକୁ ଆଧୁନିକ କରିବାରେ ଏବଂ ଉଚ୍ଚ ନୈତିକ ମାନକ ନିର୍ମାଣ କରିବାରେ ଆମର ମାର୍ଗଦର୍ଶନ କରିଥାଏ ।


    ବୈଦିକ ଦର୍ଶନ କହିଥାଏ ଯେ ସତ୍ୟ , ଅହିଂସା , ଧୈର୍ଯ୍ୟ , ତପସ୍ୟା ଏବଂ ଆଧ୍ୟାତ୍ମିକ ଉନ୍ନତି ମାନବୀୟ ଜୀବନର ଆଧାର । ବେଦ ଧାର୍ମିକ ସୌହାର୍ଦ୍ଦ୍ୟ , ସମାନତା ଏବଂ ରାଷ୍ଟ୍ର ପ୍ରଗତିର ସନ୍ଦେଶ ପ୍ରଦାନ କରିଥାଏ । ଋଗ ବେଦର 5.60.5 ପଦ୍ୟକୁ ଉଦ୍ଧୃତ କରି ଶ୍ରୀ ଭେଙ୍କେୟା ନାୟଡୁ କହିଲେ ଯେ ବେଦ ଅନୁସାରେ ସମାଜର କୌଣସି ବ୍ୟକ୍ତି ଛୋଟ କିମ୍ବା ବଡ ନୁହେଁ ।


    ଉପରାଷ୍ଟ୍ରପତି କହିଲେ ଯେ ଆଧୁନିକ ଭାରତର ନିର୍ମାତା ଏବଂ ଆର୍ଯ୍ୟ ସମାଜର ସଂସ୍ଥାପକ ମହର୍ଷି ଦୟାନନ୍ଦ ସରସ୍ୱତୀ “ ବେଦ ଆଡକୁ ଫେରିବା ” ସନ୍ଦେଶ ପ୍ରଦାନ କରିଥିଲେ । ଏହାକୁ ସୁପ୍ରସିଦ୍ଧ ଚିନ୍ତକ ମ୍ୟାକ୍ସ ମୁଲର ଅନୁମୋଦିତ କରିଥିଲେ । ସୁପ୍ରସିଦ୍ଧ ଦାର୍ଶନିକ ଏବଂ ନୋବେଲ ପୁରସ୍କାର ବିଜେତା ସୁପ୍ରସିଦ୍ଧ ଦାର୍ଶନିକ ଏବଂ ନୋବେଲ ପୁରସ୍କାର ବିଜେତା ମୌରିସ ମାଟରଲିକ କହିଥିଲେ ଯେ ବେଦ ହିଁ ସମସ୍ତ ଜ୍ଞାନର ଏକମାତ୍ର ଅତୁଳନୀୟ ସ୍ରୋତ ।


    ***************

    
    
    (Release ID: 1514450) Visitor Counter : 5