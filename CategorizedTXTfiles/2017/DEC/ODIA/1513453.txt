      କୃଷି ଓ କୃଷକ କଲ୍ୟାଣ ମନ୍ତ୍ରଣାଳୟ

      ଦେଶରେ ମୋଟ ସତ୍ସ୍ୟ ଉତ୍ପାଦନ ବୃଦ୍ଧି ପାଇ 2016-17ରେ 11.41 ମିଲିୟନ ଟନ୍ ହୋଇଛି : ରାଧା ମୋହନ ସିଂହ
      • ଭାରତ ସତ୍ସ୍ୟ ଉତ୍ପାଦନ କ୍ଷେତ୍ରରେ 2014-17 ମଧ୍ୟରେ ମୋଟ 19% ଅଭିବୃଦ୍ଧି ହାସଲ କରିଛି : ଶ୍ରୀ ସିଂହ
      • ଗୋଆର ପାଣାଜୀଠାରେ ଆକ୍ୱା ଗୋଆ ବୃହତ ମତ୍ସ୍ୟ ମହୋତ୍ସବ 2017ରେ କୃଷିମନ୍ତ୍ରୀଙ୍କ ଉଦବୋଧନ
      Posted On: 09 DEC 2017 7:19PM by PIB Bhubaneshwar


    କେନ୍ଦ୍ର କୃଷି ଓ କୃଷକ କଲ୍ୟାଣ ମନ୍ତ୍ରୀ , ଶ୍ରୀ ରାଧା ମୋହନ ସିଂହ କହିଛନ୍ତି ଯେ ଭାରତ ବିଶ୍ୱରେ ଦ୍ୱିତୀୟ ସର୍ବ ବୃହତ ମତ୍ସ୍ୟ ଉତ୍ପାଦନକାରୀ ଦେଶ । ଦେଶରେ ମୋଟ ସତ୍ସ୍ୟ ଉତ୍ପାଦନ ବୃଦ୍ଧି ପାଇ 1950-51 ରେ 0.75 ମିଲିୟନ ଟନରୁ 2016-17ରେ 11.41 ମିଲିୟନ ଟନ୍ ହୋଇଛି । ଏହା ବ୍ୟତୀତ ଏହି କ୍ଷେତ୍ର ଦେଶର 1 କୋଟି 50 ଲକ୍ଷ ଲୋକଙ୍କୁ ନିଯୁକ୍ତି ଏବଂ ଜୀବନ ଜୀବିକାର ସହାୟତା ପ୍ରଦାନ କରୁଛି । ଗୋଆର ପାଣାଜୀଠାରେ ଏସ୍ଏଜି କାମ୍ପାଲ ଗ୍ରାଉଣ୍ଡରେ ଆଜି ଆକ୍ୱା ଗୋଆ ବୃହତ ମତ୍ସ୍ୟ ମହୋତ୍ସବ 2017ରେ ସେ ଏହା କହିଛନ୍ତି । ଗୋଆ ସରକାରଙ୍କର ମତ୍ସ୍ୟ ମନ୍ତ୍ରୀ , ଶ୍ରୀ ବିନୋଦ ପାଲେକର ମଧ୍ୟ ଏହି କାର୍ଯ୍ୟକ୍ରମରେ ଉପସ୍ଥିତ ଥିଲେ ।


    କୃଷି ମନ୍ତ୍ରୀ କହିଲେ ଯେ ମତ୍ସ୍ୟଚାଷ ହେଉଛି ଭାରତରେ ସର୍ବାଧିକ ଅଭିବୃଦ୍ଧି ହାସଲ କରୁଥିବା କ୍ଷେତ୍ର , ଯାହା ଦେଶର ବୃହତ ଜନସଂଖ୍ୟା ପାଇଁ ପୁଷ୍ଟିସାର ଓ ଖାଦ୍ୟ ନିରାପତ୍ତା ସୁନିଶ୍ଚିତ କରିବା ସହିତ ମତ୍ସ୍ୟଜିବୀ ଓ ମତ୍ସ୍ୟ ଚାଷୀଙ୍କ ପାଇଁ ରୋଜଗାର ଓ ନିଯୁକ୍ତି ସୁଯୋଗ ସୃଷ୍ଟି କରୁଛି । ଭାରତରେ ମତ୍ସ୍ୟ ଚାଷର ବିକାଶ କେବଳ ଦେଶର ପୌଷ୍ଟିକ ଆବଶ୍ୟକତା ନୁହେଁ ବରଂ ଏହା ବିଶ୍ୱର ମତ୍ସ୍ୟ ଉତ୍ପାଦନ କ୍ଷେତ୍ରକୁ ମଧ୍ୟ ମହତ୍ୱପୂର୍ଣ୍ଣ 6.2 ପ୍ରତିଶତ ଯୋଗଦାନ କରୁଛି ।


    ଶ୍ରୀ ସିଂହ ପୁଣି କହିଲେ ଯେ ଯଦି ଆମେ ବିଗତ ତିନିବର୍ଷର ମତ୍ସ୍ୟ ଉତ୍ପାଦନକୁ ତୁଳନା କରିବା , ଯଥା : 2014-15 , 2015-16 , 2016-17 ଏବଂ ତା ପୂର୍ବର ତିନି ବର୍ଷ ଯଥା : 2011-12 , 2012-13 ଏବଂ 2013-14 କୁ ଅନୁଧ୍ୟାନ କଲେ ଏହା ଜଣା ପଡିଛି ଯେ ମତ୍ସ୍ୟ ଉତ୍ପାଦନ କ୍ଷେତ୍ରରେ ମୋଟ 19% ଅଭିବୃଦ୍ଧି ହାସଲ ହୋଇଛି । ସାମୁଦ୍ରିକ ମତ୍ସ୍ୟ ଉତ୍ପାଦନ କ୍ଷେତ୍ରରେ ପ୍ରାୟ 6.65 ପ୍ରତିଶତ ଥିଲା , ଯେତେବେଳେ କି ଆର୍ନ୍ତଦେଶୀୟ ମତ୍ସ୍ୟ ଉତ୍ପାଦନ କ୍ଷେତ୍ରର ଅଭିବୃଦ୍ଧି ହାର 26.07 ପ୍ରତିଶତ ହୋଇଥିଲା । ମନ୍ତ୍ରୀ ଏହି ସୂଚନା ପ୍ରଦାନ କରି ପ୍ରଶନ୍ନତା ବ୍ୟକ୍ତ କରିଥିଲେ ଯେ , 2016-17ରେ ମତ୍ସ୍ୟ ଓ ମତ୍ସ୍ୟଜାତ ଉତ୍ପାଦ ରପ୍ତାନୀ ମାଧ୍ୟମରେ ଦେଶ 5.78 ବିଲିୟନ ଆମେରିକୀୟ ଡଲାର ( 37,871 କୋଟି ଟଙ୍କା ) ର ବୈଦେଶିକ ମୁଦ୍ରା ଆୟ କରି ପାରିଛି ।


    କୃଷିମନ୍ତ୍ରୀ ମଧ୍ୟ ସୂଚନା ଦେଇ କହିଥିଲେ ଯେ ଚିଙ୍ଗୁଡି ଉତ୍ପାଦନ କ୍ଷେତ୍ରରେ ଭାରତ ପ୍ରଥମ ସ୍ଥାନ ଅଧିକାର କରିଛି ଏବଂ ବିଶ୍ୱକୁ ରପ୍ତାନୀ କରିବା କ୍ଷେତ୍ରରେ ମଧ୍ୟ ସର୍ବବୃହତ ସ୍ଥାନ ଅଧିକାର କରିଛି । ଗତ ଦଶକରେ ବିଶ୍ୱରେ ମତ୍ସ୍ୟ ଓ ମତ୍ସ୍ୟଜାତ ଉତ୍ପାଦର ଅଭିବୃଦ୍ଧି 7.5 % ଥିବାବେଳେ ଭାରତ ଏହି ସମୟରେ ପ୍ରଥମ ସ୍ଥାନ ଅଧିକାର କରିଥିଲା ଏବଂ ବାର୍ଷିକ ମତ୍ସ୍ୟ ଓ ମତ୍ସ୍ୟଜାତ ଉତ୍ପାଦର ଅଭିବୃଦ୍ଧି ଓ ରପ୍ତାନୀ ହାର 14.8% ଥିଲା ।


    ଶ୍ରୀ ସିଂହ କହିଲେ ଯେ , ଭାରତରେ ମତ୍ସ୍ୟ ପାଳନ କ୍ଷେତ୍ରରେ ବିଶାଳ ସଂସାଧନ ରହିଛି , ଏହି କ୍ଷମତା ଓ ସମ୍ଭାବନାକୁ ଦେଖି ମାନ୍ୟବର ପ୍ରଧାନମନ୍ତ୍ରୀ ନୀଳ ବିପ୍ଳବର ଆହ୍ୱାନ ଦେଇଛନ୍ତି । ସେହି ଅନୁସାରେ ସରକାର ମତ୍ସ୍ୟ ପାଳନ କ୍ଷେତ୍ରର ସମସ୍ତ ଯୋଜନାକୁ ନୀଳ ବିପ୍ଳବ ଅଧିନରେ ଗୋଟିଏ ଛତା ତଳେ ରଖି ମତ୍ସ୍ୟଚାଷର ସମନ୍ୱିତ ବିକାଶ ଓ ପରିଚାଳନା ପାଇଁ 3000 କୋଟି ଟଙ୍କା ଅନୁମୋଦନ ପ୍ରଦାନ କରିଛନ୍ତି ।


    କେନ୍ଦ୍ର କୃଷି ମନ୍ତ୍ରୀ କହିଥିଲେ ଯେ , ଭାରତର ମାନ୍ୟବର ପ୍ରଧାନମନ୍ତ୍ରୀ ଦେଶର ସାମଗ୍ରିକ ବିକାଶ ନିମନ୍ତେ ‘ କୃଷକଙ୍କ ଆୟ ଦ୍ୱିଗୁଣିତ କରିବାକୁ ’ ସ୍ଳୋଗାନ ଦେଇଛନ୍ତି । ନୀଳ ବିପ୍ଳବ ମାଧ୍ୟମରେ ସତ୍ସ୍ୟଜୀବୀ ଓ ମତ୍ସ୍ୟ ଚାଷୀଙ୍କ ତାଲିମ ଓ ଦକ୍ଷତା ବୃଦ୍ଧି , ଆଧୁନିକ ଜ୍ଞାନକୌଶଳ ବ୍ୟବହାର , ବୈଜ୍ଞାନିକ ଉପଦେଶ ଓ ପଦ୍ଧତିକୁ ଗ୍ରହଣ କରିବା , ବିଭିନ୍ନ ପ୍ରଜାତିର ବିବିଧିକରଣ ଏବଂ ସଠିକ୍ ଭାବେ ମତ୍ସ୍ୟ ସ୍ୱାସ୍ଥ୍ୟ ପରିଚାଳନା ପ୍ରତି ଧ୍ୟାନ କେନ୍ଦ୍ରୀତ କରିଛନ୍ତି । ସରକାରଙ୍କର ମୁଖ୍ୟ ଉଦ୍ଦେଶ୍ୟ ହେଉଛି ନୀଳ ବିପ୍ଳବକୁ କାର୍ଯ୍ୟକାରୀ କରି 2022 ସୁଦ୍ଧା ମତ୍ସ୍ୟଜିବୀ ଓ ମତ୍ସ୍ୟ ଚାଷୀଙ୍କ ‘ ଆୟ ଦ୍ୱିଗୁଣିତ କରିବା ’ ।


    ନୀଳ ବିପ୍ଳବ ମାଧ୍ୟମରେ ସାମୁଦ୍ରିକ କ୍ଷେତ୍ରରୁ ମତ୍ସ୍ୟ ଉତ୍ପାଦନ ଅଧିକ ବୃଦ୍ଧି କରିବା । ଉପକୂଳ ରାଜ୍ୟଗୁଡିକୁ ଆର୍ଥିକ ଓ ବୈଷୟିକ ସହାୟତା ସହିତ ଦକ୍ଷତା ବିକାଶ ଓ ତାଲିମ ପ୍ରଦାନର ବ୍ୟବସ୍ଥା କରାଯାଉଛି ।


    ଏହି ଅବସରରେ , ଶ୍ରୀ ସିଂହ ସୂଚନା ଦେଇଥିଲେ ଯେ ମତ୍ସ୍ୟଜୀବୀ କଲ୍ୟାଣ ଯୋଜନା ଅଧିନରେ ବାସଗୃହ ପାଇଁ ସମସ୍ତଙ୍କୁ ଆର୍ଥିକ ସହାୟତା ସ୍ୱରୂପ ସାଧାରଣ ରାଜ୍ୟ ଗୁଡିକରେ ମତ୍ସ୍ୟଜୀବୀଙ୍କ ବାସଗୃହ ପାଇଁ ସହାୟତା ରାଶି 0.75 ଲକ୍ଷରୁ 1.20 ଲକ୍ଷ ଟଙ୍କା ଏବଂ ଉତ୍ତର ପୂର୍ବାଞ୍ଚଳ ତଥା ପାହାଡିଆ ଅଂଚଳ ପାଇଁ 1.30 ଲକ୍ଷ ଟଙ୍କାକୁ ବୃଦ୍ଧି କରାଯାଇଛି । ମତ୍ସ୍ୟଜୀବୀ ଆବାସ ଯୋଜନାକୁ ପ୍ରଧାନମନ୍ତ୍ରୀ ଆବାସ ଯୋଜନା ( PMAY ) ସହିତ ମିଶାଇ ଦିଆଯାଇଛି ଏବଂ ଆର୍ଥିକ ସହାୟତା ପଦ୍ଧତି ଓ ମାର୍ଗଦର୍ଶୀକାକୁ ସମାନ କରି ଦିଆଯାଇଛି ।


    ଭାରତ ସରକାର 9 ମାର୍ଚ୍ଚ 2017ରେ ଏକ ଗରୁତ୍ୱପୂର୍ଣ୍ଣ ପଦକ୍ଷେପ ସ୍ୱରୂପ ନୀଳ ବିପ୍ଳବରେ ନୂତନ ଉପାଦାନ ଯୋଡି ଗଭୀର ସମୁଦ୍ରରୁ ପାରମ୍ପରିକ ମାଛ ଧରାକୁ ପ୍ରୋତ୍ସାହନ ଦେଉଛନ୍ତି । ଏହି ଉପାଦାନ ଅଧିନରେ ଭାରତ ସରକାର ପରମ୍ପରିକ ମତ୍ସ୍ୟଜୀବୀମାନଙ୍କ ପାଇଁ 40 ଲକ୍ଷ ଟଙ୍କା ପର୍ଯ୍ୟନ୍ତ ଆର୍ଥିକ ସହାୟତା ପ୍ରଦାନ କରୁଛନ୍ତି , ସ୍ୱୟଂ ସହାୟକ ଗୋଷ୍ଠୀ , ସମିତି ଏବଂ ସଂଗଠନଗୁଡିକୁ ଆଧୁନିକ ଜ୍ଞାନ କୌଶଳ ଯୁକ୍ତ ମାଛଧରା ଜାହାଜ ଅଧିଗ୍ରହଣ ପାଇଁ ପ୍ରେତ୍ୟେକ ଜାହାଜ ପିଛା ପାଖାପାଖି 80 ଲକ୍ଷ ଟଙ୍କା ଦିଆଯାଉଛି ।


    *****************

    
    
    (Release ID: 1513453) Visitor Counter : 5