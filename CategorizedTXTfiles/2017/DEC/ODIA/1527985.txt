      ଭୂବିଜ୍ଞାନ ମନ୍ତ୍ରଣାଳୟ

      ବର୍ଷ ଶେଷ ସମୀକ୍ଷା -2017 : ଭୂବିଜ୍ଞାନ ମନ୍ତ୍ରଣାଳୟ
      Posted On: 28 DEC 2017 7:45PM by PIB Bhubaneshwar


    ସମୁଦ୍ର ବିକାଶ ବିଭାଗ(ଡିଓଡି)ର ଗଠନ 1981 ଜୁଲାଇରେ ପ୍ରଧାନମନ୍ତ୍ରୀଙ୍କ ପ୍ରତ୍ୟକ୍ଷ ନିୟନ୍ତ୍ରଣରେ ଥିବା କ୍ୟାବିନେଟ ସଚିବାଳୟର ଏକ ଅଂଶ ଭାବେ କରାଯାଇଥିଲା । ଯାହା 1982 ମସିହାରେ ଏକ ପୃଥକ ବିଭାଗ ଭାବେ ଅସ୍ତିତ୍ୱକୁ ଆସିଥିଲା । ପୂର୍ବର ସମୁଦ୍ର ବିକାଶ ବିଭାଗ ଦେଶରେ ସମୁଦ୍ର ବିକାଶର କାର୍ଯ୍ୟକ୍ରମର ଆୟୋଜନ , ସଂଯୋଜନା ଓ ପ୍ରୋତ୍ସାହନ ଦେବା ନିମନ୍ତେ ଏକ ନୋଡାଲ ଏଜେନ୍ସୀ ଭାବେ କାର୍ଯ୍ୟ କରିଥିଲା । 2006 ଫେବୃୟାରୀ ମାସରେ ସରକାର ବିଭାଗକୁ ସମୁଦ୍ର ବିକାଶ ମନ୍ତ୍ରଣାଳୟ ଭାବେ ଅଧିସୂଚିତ କରିଥିଲେ ।


    2006 ଜୁଲାଇ 12 ତାରିଖରେ ରାଷ୍ଟ୍ରପତି କାର୍ଯ୍ୟାଳୟର ଅଧିସୂଚନା ଅନୁସାରେ ପୃଥ୍ୱୀ ବିଜ୍ଞାନ ମନ୍ତ୍ରଣାଳୟ ଗଠନ ହୋଇଥିଲା । ଏହି ମନ୍ତ୍ରଣାଳୟର ପ୍ରଶାସନ ଅନ୍ତର୍ଗତ ଭାରତୀୟ ପାଣିପାଗ ବିଭାଗ(ଆଇଏମଡି) , ଭାରତୀୟ ଟ୍ରପିକାଲ ପାଣିପାଗ ସଂସ୍ଥାନ(ଆଇଆଇଟିଏମ) ଓ ରାଷ୍ଟ୍ରୀୟ ମଧ୍ୟମ କ୍ଷେତ୍ର ପାଣିପାଗ ପୂର୍ବାନୁମାନ କେନ୍ଦ୍ର(ଏନସିଏମଆରଡବ୍ଲ୍ୟୁଏଫ) ରହିଥିଲା । ଅନ୍ତରୀକ୍ଷ ଆୟୋଗ ଓ ପରମାଣୁ ଶକ୍ତି ଆୟୋଗ ଭଳି ପୃଥ୍ୱୀ ଆୟୋଗ ମଧ୍ୟ ଗଠନ କରାଯାଇଥିଲା ।


    ଅହମ୍ମଦାବାଦରେ ବାୟୁ ଗୁଣବ ତ୍ତା ଓ ପାଣିପାଗ ତଦାରଖ ଷ୍ଟେସନ


    କେନ୍ଦ୍ରୀୟ ବିଜ୍ଞାନ ଓ ଜ୍ଞାନକୌଶଳ ତଥା ପୃଥ୍ୱୀ ବିଜ୍ଞାନ ମନ୍ତ୍ରୀ ଡଃ ହର୍ଷବର୍ଦ୍ଧନ 2017 ମେ ’ 12 ତାରିଖରେ ଅହମ୍ମଦାବାଦରେ ବାୟୁର ଗୁଣବତ୍ତା ଓ ପାଣିପାଗ ପୂର୍ବାନୁମାନ ଏବଂ ଅନୁସନ୍ଧାନ(ଏସଏଏଫଏଆର-ସଫର) ଆଧାରିତ ଏକୀକୃତ ଚେତାବନୀ ପ୍ରଣାଳୀ ରାଷ୍ଟ୍ରକୁ ସମର୍ପିତ କରିଥିଲେ । ଏହା ସହ ଅହମ୍ମଦାବାଦ ନଗର ନିଗମ ଦ୍ୱାରା ଲୋକାର୍ପିତ ଅହମ୍ମଦାବାଦ ଏଆଇଆର(ବାୟୁ ସମ୍ବନ୍ଧିତ ସୂଚନା ଓ ପ୍ରତିକ୍ରିୟା) କାର୍ଯ୍ୟକ୍ରମକୁ ସଫର୍ ସହ ଯୋଡ଼ା ଯାଇଥିଲା ।


    1- ଓପନ ସି କେଜ କଲଚର


    କେନ୍ଦ୍ରୀୟ ବିଜ୍ଞାନ ଓ ଜ୍ଞାନକୌଶଳ ଓ ପୃଥ୍ୱୀ ବିଜ୍ଞାନ ରାଷ୍ଟ୍ରମନ୍ତ୍ରୀ ୱାଇ.ଏସ୍. ଚୌଧୁରୀ 2017 ଏପ୍ରିଲ 8 ତାରିଖରେ ନେଲ୍ଲୋରରେ ସମୁଦ୍ର ଫିନଫ୍ସ ହେଚରୀ ଓ କଠିନ ଜଳ ଶୋଧନ ଜ୍ଞାନକୌଶଳ ନିମନ୍ତେ ପରୀକ୍ଷା କେନ୍ଦ୍ରର ଶିଳାନ୍ୟାସ କରିଥିଲେ । ମନ୍ତ୍ରଣାଳୟର ସ୍ୱାୟତ ସଂସ୍ଥା ଜାତୀୟ ସମୁଦ୍ର ପ୍ରଯୁକ୍ତବିଦ୍ୟା ସଂସ୍ଥାନ ଏହି ସୁବିଧାଗୁଡ଼ିକୁ ଅଧିକ ବିକଶିତ କରିବ ।


    2- ପୁଡୁଚେରୀ ସମୁଦ୍ର ବେଳାଭୂମିର ପୁନରୁଦ୍ଧାର


    ପୁଡୁଚେରୀ ଓ ତାମିଲନାଡୁ ସମୁଦ୍ର ଉପକୂଳ ପ୍ରାକୃତିକ ଓ ମାନବଜନିତ ଗତିବିଧି ଯୋଗୁ ତୀବ୍ର ତଟୀୟ ଅବକ୍ଷୟରେ ପ୍ରଭାବିତ । ପୁଡୁଚେରୀ ସରକାରଙ୍କ ଦ୍ୱାରା ସି-ୱାଲ୍ ଓ ଗ୍ରୋଇନ୍ ଫିଲ୍ଡ ଭଳି ସ୍ୱଳ୍ପକାଳୀନ ପଦକ୍ଷେପର ପ୍ରୟାସ କରାଯାଇଥିଲା । କିନ୍ତୁ ବୃଦ୍ଧି ପାଉଥିବା ତୀବ୍ରତା ସହ ଅବକ୍ଷୟର ସମସ୍ୟା ପୁଣିଥରେ ଉତର ଦିଗକୁ ସ୍ଥାନାନ୍ତରିତ ହୋଇଛି । ବିସ୍ତୃତ ତଟରେଖା ପରିଚାଳନା ଯୋଜନା ଉପଗ୍ରହ ଡାଟା ଓ ପ୍ରକ୍ରିୟା ଆଧାରିତ ମାପକୁ ଉପଯୋଗ କରି ପ୍ରସ୍ତୁତ କରାଯାଇଥିଲା । ଯେଉଁଥିରେ ଦୁଇ ପ୍ରମୁଖ ପାଣିପାଗ(ଦକ୍ଷିଣପଶ୍ଚିମ ଓ ଉତ୍ତରପୂର୍ବ ପାଣିପାଗ) ସାମିଲ ଅଛି । ଏହି ଯୋଜନାର ଅଂଶବିଶେଷ ଭାବେ ପୁଡୁଚେରୀ ସରକାର ମୁହାଁଣ ମୁହଁରୁ ସୁରକ୍ଷିତ ରହିବା ପାଇଁ 50ହଜାର ଘନମିଟର ବାଲି ଉପଯୋଗ କରି 500ମିଟର ତଟରେଖାର ସୁରକ୍ଷା ନିମନ୍ତେ ସମୁଦ୍ର ଉପକୂଳକୁ ସମୃଦ୍ଧ ଯୋଜନାକୁ କାର୍ଯ୍ୟକାରୀ କରୁଛନ୍ତି । ଏହି ପ୍ରୟାସର ଫଳସ୍ୱରୂପ ପୁଡୁଚେରୀ ଲାଇଟ ହାଉସ ଓ ପୁଡୁଚେରୀ ନ୍ୟୁ ପିୟର ପାଖରେ 60 ମିଟର ଦୂର ପର୍ଯ୍ୟନ୍ତ ସମୁଦ୍ର ଉପକୂଳକୁ ପୁନଃ ଉଦ୍ଧାର କରାଯାଇ ପାରିଛି ।


    3- ପାଣିପାଗ ମିଶନ କାର୍ଯ୍ୟକ୍ରମ


    ପୃଥ୍ୱୀ ବିଜ୍ଞାନ ମନ୍ତ୍ରଣାଳୟ(ଏମଓଇଏସ) ‘ ଜାତୀୟ ପାଣିପାଗ ମିଶନ ’( ଏନଏମଏମ) ଆରମ୍ଭ କରିଛନ୍ତି , ଯାହା 2012 ମସିହାରେ ସମସ୍ତ ଭିନ୍ନ ଭିନ୍ନ ସମୟରେ ମୌସୁମୀ ବର୍ଷା ପାଇ ଅଭିନବ ଗତିଶୀଳ ଭବିଷ୍ୟବାଣୀର ବିକାଶ କରିବା ନିମନ୍ତେ ଏକ ମିଶନମୋଡ ପ୍ରୋଜେକ୍ଟ ଥିଲା । ପାଣିପାଗ ଓ ସମ୍ପ୍ରସାରିତ ରେଞ୍ଜ ସମୟ ନିମନ୍ତେ ଉଚିତ ଭବିଷ୍ୟବାଣୀ କୌଶଳ ଓ ପାଣିପାଗ ପୂର୍ବାନୁମାନ ନିମନ୍ତେ ଉଚ୍ଚ ସଂକଳ୍ପ ବାୟୁମଣ୍ଡଳୀୟ ମଡେଲ ସହ ଉଚ୍ଚ ସଂକଳ୍ପଯୁକ୍ତ ଗତିଶୀଳ ଭବିଷ୍ୟବାଣୀ ପ୍ରଣାଳୀର ସ୍ଥାପନ କରି ନିଜର ପ୍ରଥମ ପର୍ଯ୍ୟାୟକୁ ସଫଳତାପୂର୍ବକ ପୂରଣ କରିଥିଲା । ପ୍ରଥମଥର ପାଇଁ ଭାରତୀୟ ପାଣିପାଗ ବିଭାଗ ଏହି ପାଣିପାଗ ମିଶନର ଗତିଶୀଳ ମଡେଲକୁ ଉପଯୋଗ କରି ସମଗ୍ର ଭାରତରେ 2017 ମୌସୁମୀ ବର୍ଷାର ପୂର୍ବାନୁମାନ କରିଥିଲା ।


    ମୌସୁମୀର ପୂର୍ବାନୁମାନ ଆଧାରିତ ଅଦ୍ୟାବଧିର ଅନୁମାନ ଓ ଆପ୍ଲିକେସନ ବିକାଶ ଉପରେ ଗୁରୁତ୍ୱ ଦେବା ସହ ମନ୍ତ୍ରଣାଳୟ ଆସନ୍ତା 3 ବର୍ଷ(2017-2020) ନିମନ୍ତେ ମୌସୁମୀ ମିଶନ ଦ୍ୱତୀୟ ପର୍ଯ୍ୟାୟ କାର୍ଯ୍ୟକ୍ରମ ଉନ୍ମୋଚନ କରିଛନ୍ତି ।


    4- ମହାରାଷ୍ଟ୍ରର କୋଏନା ଆନ୍ତଃ-ପ୍ଲେଟ୍ ଭୂକମ୍ପ କ୍ଷେତ୍ରରେ ବିଜ୍ଞାନସମ୍ମତ ଗଭୀର ଖନନ


    କୋଏନା ପ୍ଲେଟରେ ବିଜ୍ଞାନସମ୍ମତ ଖନନ କେଏଫଡି 1 କୁ 3 କିମି ଗଭୀର ପର୍ଯ୍ୟନ୍ତ କରାଯାଇଥିଲା ଓ ଡାଉନହୋଲ୍ ଭୂଭୌତିକ ତଥ୍ୟ ଅଧିଗ୍ରହଣ କାର୍ଯ୍ୟ ମଧ୍ୟ ସମ୍ପୂର୍ଣ୍ଣ ହୋଇଛି । ଡେକାନ କଠିନ ପ୍ରବାହରୁ 1.25 କିମି ଅତିକ୍ରମ କରିବା ଓ 1.75 କିମି ଅନ୍ତର୍ନିହିତ ଗ୍ରାନାଇଟ୍-ପଥର ଚଟାଣକୁ ଅତିକ୍ରମ କରିଥିଲା । ଏହି ବୋରୱେଲ ଦେଶର କ୍ରିଷ୍ଟିୟଲ ପଥର ଚଟାଣରେ ସବୁଠୁ ଗଭୀର ଖନନ ଥିଲା । କଠିନ ପରସ୍ତରେ 5 ମିଟର ବ୍ୟବଧାନ ଓ ପଥର ଚଟାଣରେ 3 ମିଟର ବ୍ୟବଧାନରେ କଟିଂଗୁଡ଼ିକୁ ଏକତ୍ରିତ କରାଯାଇଥିଲା । ଏହା ବ୍ୟତୀତ ସୀମିତ କୋର 1500-3000 ମିଟର ଖଣ୍ଡରେ ଅନ୍ୟ ଗଭୀରତାରୁ ସଂଗ୍ରହ କରାଯାଇଥିଲା । ଖନନ ସହ ତାଳମେଳ ରଖିବା ପାଇଁ ତିନିଟି କ୍ଷେତ୍ରୀୟ ପ୍ରୟୋଗଶାଳା କାର୍ଯ୍ୟସ୍ଥଳରେ କାର୍ଯ୍ୟକ୍ଷମ ହୋଇଥିଲା ।


    କ-ଭୂବୈଜ୍ଞାନିକ ପ୍ରୟୋଗଶାଳା , ଖ- କାଦୁଅ-ଲଗିଙ୍ଗ୍ ପ୍ରୟୋଗଶାଳା , ଗ- ଅନ୍ଲାଇନ୍ ଗ୍ୟାସ୍ ଓ ତରଳ ନମୁନା ପ୍ରୟୋଗଶାଳା


    5- କୋଚିରେ ଡପଲାର ୱ େଦର ରାଡାର ଓ ସିୟୁଏସଏଟିରେ ଏସଟି ରାଡାର ଉଦ୍ଘାଟିତ


    2017 ଜୁଲାଇ 11 ତାରିଖରେ କୋଚିନ୍ ବିଜ୍ଞାନ ଓ ପ୍ରଯୁକ୍ତିବିଦ୍ୟା ବିଶ୍ୱବିଦ୍ୟାଳୟ (ସିୟୁଏସ୍ଏଟି)ରେ ଅତ୍ୟାଧୁନିକ ବାୟୁମଣ୍ଡଳୀୟ ରାଡାଣ ଗବେଷଣା କେନ୍ଦ୍ରକୁ ଡଃ ହର୍ଷବର୍ଦ୍ଧନ ଦେଶ ଉଦ୍ଦେଶ୍ୟରେ ସମର୍ପିତ କରିଥିଲେ । ଏହା ପ୍ରଥମ ଷ୍ଟେଟୋସ୍ଫିୟର ଟ୍ରୋପୋସ୍ପିୟର ବାୟୁ ପ୍ରୋଫାଇଲ୍ ରାଡାର , ଯାହାକି ବିଶ୍ୱରେ ସ୍ଥାପିତ 205 ମେଗାହର୍ସରେ ସଂଚାଳିତ ହେଉଛି । ଏହି ସୁବିଧା 20 କିଲୋମିଟର ପର୍ଯ୍ୟନ୍ତ ଓ ଏଥିରୁ ଅଧିକ ସୀମାରେ ବାୟୁରେ ବାୟୁମଣ୍ଡଳୀୟର ତଦାରଖରେ ସହାୟତା କରିବ । ଗବେଷଣାରେ ପାଣିପାଗ ବିଜ୍ଞାନ , ବାଦଲ ଭୌତିକ , ଘଡ଼ଘଡ଼ି , ବାୟୁମଣ୍ଡଳୀୟ ବିଜୁଳି ଓ ଜଳବାୟୁ ପରିବର୍ତ୍ତନ ସାମିଲ ଅଛି । ସ୍ୱଦେଶୀ ଡପଲାର ପାଣିପାଗ ରାଡର ଯାହା କୋଚିର 500 କିମି ବ୍ୟାସାର୍ଦ୍ଧ ମଧ୍ୟରେ ବାତ୍ୟାର ସଠିକ୍ ପାଣିପାଗ ସୂଚନାର ପୂର୍ବାନୁମାନ କରିବାରେ ସକ୍ଷମ ସେଭଳି ଅତ୍ୟାଧୁନିକ ଡପ୍ଲାର ରାଡାରକୁ 2017 ଜୁଲାଇ 12ରେ ଡଃ ହର୍ଷବର୍ଦ୍ଧନ କୋଚିରେ ଉଦ୍ଘାଟନ କରିଥିଲେ । ଭାରତ ଇଲେକ୍ଟ୍ରୋନିକ୍ସ ଓ ଇସ୍ରୋର ସହଯୋଗରେ ଏହି ଏସ୍-ବ୍ୟାଣ୍ଡ ଡପଲାର ୱେଦର ରାଡାର ନିର୍ମିତ ହୋଇଛି ।


    6- ଲୁଣି ପାଣିକୁ ସ୍ ୱ ଚ୍ଛ କରିବା :


    ମନ୍ତ୍ରଣାଳୟ ନିଜର ୟୁନିଟ ଜାତୀୟ ମହାକାଶ ପ୍ରଯୁକ୍ତିବିଦ୍ୟା ପ୍ରତିଷ୍ଠାନ(ଏନ୍ଆଇଓଟି) ମାଧ୍ୟମରେ ସମୁଦ୍ର ପାଣିରୁ ସ୍ୱଚ୍ଛ ପାନୀୟ ଜଳ ସଂଗ୍ରହ ପାଇଁ ସ୍ୱଦେଶୀ ଜ୍ଞାନକୌଶଳ ବିକଶିତ କରିଛି । ଏବେ ଏଭଳି 3ଟି ପ୍ଳାଣ୍ଟ କାଭାରାତି , ଅଗାତି ଓ ମିନିକୋଏ ଦ୍ୱୀପରେ ରହିଛି ଯାହାକି ପ୍ରତିଦିନ 1ଲକ୍ଷ ଲିଟର ପାନୀୟ ଜଳ ଉତ୍ପାଦନ କରୁଛି । ଏହି ପ୍ଳାଣ୍ଟଗୁଡ଼ିକ ସ୍ଥାନୀୟ ଦ୍ୱୀପବାସୀଙ୍କ ଦ୍ୱାରା ପରିଚାଳିତ ହେଉଛି । ଏନ୍ଆଇଓଟି ଏବେ ଏଭଳି ଆଉ 6 ଟି ପ୍ଳାଣ୍ଟ ଲକ୍ଷାଦ୍ୱୀପରେ ଲକ୍ଷାଦୀପ ପ୍ରଶାସନର ସହାୟତାରେ ନିର୍ମାଣ କରିବ , ଯାହାର କ୍ଷମତା ଦୈନିକ 1.5 ଲକ୍ଷ ଲିଟର ପାଣି ଉତ୍ପାଦନ କରିବା ଭଳି ରହିବ । ଦୁଇଟି ପ୍ଳାଣ୍ଟ 2018 ଡିସେମ୍ବରରୁ କାର୍ଯ୍ୟକ୍ଷମ ହେଲାଣି ।


    **********

    
    
    (Release ID: 1527985) Visitor Counter : 1