      ନୂତନ ଓ ଅକ୍ଷୟ ଶକ୍ତି ମନ୍ତ୍ରଣାଳୟ

      ଆନ୍ତର୍ଜାତିକ ଆନ୍ତଃସରକାରୀ ସଂସ୍ଥାରେ ପରିଣତ ହେବ ଆଇଏସ୍ଏ
      ଆଇଏସ୍ଏର ମୂଳ ସହମତିରେ 46 ଦେଶ ଦସ୍ତଖତ କରିଥିବା ବେଳେ 19 ଦେଶ ଅନୁମୋଦନ ଦେଇଛନ୍ତି

      Posted On: 05 DEC 2017 6:25PM by PIB Bhubaneshwar

    ଇଣ୍ଟରନ୍ୟାସନାଲ ସୋଲାର ଆଲାଏନ୍ସ ( ଆନ୍ତର୍ଜାତିକ ସୌର ସନ୍ଧି - ଆଇଏସ୍ଏ ) ମୂଳ ଆଧାର ଚୁକ୍ତିକୁ 15ତମ ଦେଶ ଭାବେ ଗିନିର ଅନୁମୋଦନ ମିଳିବ । ଏଥିସହ ଆସନ୍ତାକାଲି 2017 ଡିସେମ୍ବର 6 ତାରିଖରେ ଏହା ଏକ ଚୁକ୍ତିଭିତ୍ତିକ ଆନ୍ତର୍ଜାତିକ ଆନ୍ତଃସରକାରୀ ସଂସ୍ଥାରେ ପରିଣତ ହେବ । ଆଇଏସ୍ଏର ମୁଖ୍ୟାଳୟ ଭାରତରେ ଅବସ୍ଥିତ । ଏହାର ସଚିବାଳୟ ଗୁରଗାଓଁର ଗ୍ୱାଲପାହାରି ସ୍ଥିତ ନ୍ୟାସନାଲ ଇନଷ୍ଟିଚ୍ୟୁଟ ଅଫ୍ ସୋଲାର ଏନର୍ଜିର କ୍ୟାମ୍ପସରେ ଅବସ୍ଥିତ ।


    2015 ନଭେମ୍ବର 30ରେ ପ୍ୟାରିସରେ ଜାତିସଂଘର ଜଳବାୟୁ ଅଧିବେଶନ ‘ COP - 21 ’ ଅବସରରେ ଫ୍ରାନ୍ସର ରାଷ୍ଟ୍ରପତି ଏବଂ ଭାରତର ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀଙ୍କ ମିଳିତ ପଦକ୍ଷେପରେ ଆରମ୍ଭ ହୋଇଥିଲା ଆଇଏସ୍ଏ । ଉତ୍ତର ଗୋଲାର୍ଦ୍ଧ ଏବଂ ଦକ୍ଷିଣ ଗୋଲାର୍ଦ୍ଧ ମଧ୍ୟବର୍ତ୍ତୀ ଅଞ୍ଚଳରେ ସୌର ଶକ୍ତିର ପରିଚାଳନା ଦିଗରେ ଉପୁଜୁଥିବା ବାଧା ଦୂର କରିବା ଆଇଏସ୍ଏର ମୂଳ ଉଦ୍ଦେଶ୍ୟ । ଏହାର ମୂଳ ସହମତି ପତ୍ରରେ 46ଟି ଦେଶ ଦସ୍ତଖତ କରି ସାରିଥିବା ବେଳେ 19 ଟି ଦେଶ ଏହାକୁ ଅନୁମୋଦନ ଦେଇ ସାରିଛନ୍ତି ।


    ଦସ୍ତଖତ କରିଥିବର 46ଟି ଦେଶ ହେଲେ :


    ଅଷ୍ଟ୍ରେଲିଆ , ବାଂଲାଦେଶ , ବେନିନ୍ , ବ୍ରାଜିଲ , ବୁର୍କିନା ଫାସୋ , କାମ୍ବୋଡିଆ , ଚିଲି , କୋଷ୍ଟାରିକା , ଡେମୋକ୍ରାଟିକ୍ ରିପବ୍ଲିକ ଅଫ୍ କଙ୍ଗୋ , କୋମୋରୋସ୍ , କୋଟୋ ଦି ’ ଆଇଭରି , ଜିବୌତି , କ୍ୟୁବା , ଡୋମିନିକାନ ରିପବ୍ଲିକ୍ , ଇଥିଓପିଆ , ଇକ୍ୱୋଟୋରିଆଲ ଗିନି , ଫିଜି , ଫ୍ରାନ୍ସ , ଗାବୋନିଜ୍ ରିପବ୍ଲିକ୍ , ଘାନା , ଗିନି , ଗିନି ବିସାଓ , ଭାରତ , କିରିବାତି , ଲାଇବେରିଆ , ମାଡ଼ାଗାସ୍କର , ମାଲାୱି , ମାଲି , ମରିସସ୍ , ନାଉରୁ , ନାଇଜର , ନାଇଜେରିଆ , ପେରୁ , ର୍ୱାଣ୍ଡା , ସେନେଗାଲ , ସିସିଲ୍ସ , ସୋମାଲିଆ , ଦକ୍ଷିଣ ସୁଦାନ , ସୁଦାନ , ତାଞ୍ଜାନିଆ , ତୋଙ୍ଗା , ତୋଗୋଲିସ୍ ରିପବ୍ଲିକ୍ , ତୁଭାଲୁ , ୟୁଏଇ , ଭାନୁଆତୁ ଏବଂ ଭେନେଜୁଏଲା ।


    ଅନୁମୋଦନ ଦେଇଥିବା 19ଟି ଦେଶ :


    ଭାରତ , ଫ୍ରାନ୍ସ , ଅଷ୍ଟ୍ରେଲିଆ , ବାଂଲାଦେଶ , କୋମୋରୋସ୍ , କ୍ୟୁବା , ଫିଜି , ଗିନି , ଘାନା , ମାଲାୱି , ମାଲି , ମରିସସ୍ , ନାଉରୁ , ନାଇଜର , ପେରୁ , ସିସିଲ୍ସ , ସୋମାଲିଆ , ଦକ୍ଷିଣ ସୁଦାନ ଏବଂ ତୁଭାଲୁ ।


    2016 ଜାନୁଆରୀ 25 ତାରିଖରୁ ଆଇଏସ୍ଏର ଅସ୍ଥାୟୀ ସଚିବାଳୟ କାର୍ଯ୍ୟ କରୁଛି । ଏହି କ୍ରମରେ ତିନୋଟି କାର୍ଯ୍ୟକ୍ରମ ଗ୍ରହଣ କରାଯାଇଛି ; କୃଷି କ୍ଷେତ୍ରରେ ସୌର ଶକ୍ତି ପ୍ରୟୋଗରେ ବୃଦ୍ଧି , ଗ୍ରହଣୀୟ ଆର୍ଥିକ ସହାୟତା ଏବଂ ସୌର ମିନି - ଗ୍ରିଡ଼ର ସଂଖ୍ୟା ବୃଦ୍ଧି । ଆଇଏସ୍ଏ ସଦସ୍ୟ ରାଷ୍ଟ୍ର ମାନଙ୍କର ଆର୍ଥିକ ଅଭିବୃଦ୍ଧି ଦିଗରେ ସୌର ଶକ୍ତିର ବ୍ୟବହାରକୁ ଏହି ତିନୋଟି କାର୍ଯ୍ୟକ୍ରମ ପ୍ରୋତ୍ସାହିତ କରୁଛି । ଏଥିସହ ଆଇଏସ୍ଏ ଗ୍ରହଣ କରିବାକୁ ଯାଉଥିବା ଆଉ ଦୁଇଟି କାର୍ଯ୍ୟକ୍ରମ ହେଲା ; ସୋଲାର ରୁଫଟଫ୍ ଏବଂ ସୋଲାର ଇ - ମୋବିଲିଟି ଓ ଷ୍ଟୋରେଜ୍ ।


    ଏଥିସହ ସଦସ୍ୟ ରାଷ୍ଟ୍ରମାନଙ୍କରେ ସୌର ପ୍ରକଳ୍ପର ଖର୍ଚ୍ଚ ହ୍ରାସ ସହ ବିପଦ ଦୂର ପାଇଁ ଏକ ସମାନ କାର୍ଯ୍ୟଧାରା ଆଇଏସ୍ଏ ପ୍ରସ୍ତୁତ କରୁଛି । ଆନ୍ତର୍ଜାତିକ ବିଶେଷଜ୍ଞମାନେ ଏହାର ବ୍ଲୁ - ପ୍ରିଣ୍ଟ ପ୍ରସ୍ତୁତ କରୁଛନ୍ତି ଏବଂ 2018 ଡିସେମ୍ବର ସୁଦ୍ଧା ଏହା ପ୍ରକାଶ ପାଇଯିବ ।


    ଆଇଏସ୍ଏ ସଦସ୍ୟ ରାଷ୍ଟ୍ରମାନଙ୍କର ନୀତି ନିର୍ଦ୍ଧାରକ , ମନ୍ତ୍ରୀ ଏବଂ କର୍ପୋରେଟ ମୁଖ୍ୟମାନଙ୍କ ମଧ୍ୟରେ ଭାବର ଆଦାନପ୍ରଦାନ ପାଇଁ ଡିଜିଟାଲ ଇନ୍ଫୋପିଡ଼ିଆ ନାମକ ପ୍ଲାଟଫର୍ମ ମଧ୍ୟ କାର୍ଯ୍ୟ କରୁଛି । 2017 ମେ 18 ତାରିଖରୁ ଏହା ସକ୍ରିୟ ଅଛି ।


    ପ୍ରଥମ ପାଂଚବର୍ଷ ପାଇଁ ଆଇଏସ୍ଏ ସଚିବାଳୟର ଖର୍ଚ୍ଚ ବହନ କରିବାକୁ ଭାରତ ପ୍ରସ୍ତାବ ଦେଇଛି । ଏଥିସହ ଭାରତର ବିଦେଶ ମନ୍ତ୍ରଣାଳୟ ଆଫ୍ରିକାରେ ସୌର ପ୍ରକଳ୍ପ ପାଇଁ 2 ଶହ କୋଟି ଆମେରିକୀୟ ଡଲାର ଖର୍ଚ୍ଚ ପାଇଁ ମଧ୍ୟ ନିଷ୍ପତି ନେଇଛି । ଏହି ଅର୍ଥ ଆଫ୍ରିକାକୁ ରିହାତିରେ ଦିଆଯାଉଥିବା 10 ଶହ କୋଟି ଆମେରିକୀୟ ଡଲାର ଋଣ ଅନ୍ତର୍ଗତ । ଆଇଏସ୍ଏ ସଦସ୍ୟ ରାଷ୍ଟ୍ର ମାନଙ୍କ ପାଇଁ ଫ୍ରାନ୍ସ ମଧ୍ୟ 300 ନିୟୁତ ୟୁରୋ ରିହାତି ଋଣ ଦେବାକୁ ଘୋଷଣା କରିଛି ।


    ****************


    

    
    (Release ID: 1511890) Visitor Counter : 3