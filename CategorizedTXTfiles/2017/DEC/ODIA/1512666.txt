      ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ

      ଗୋଲମରିଚ ଉପରେ ନ୍ୟୁନତମ ଆମଦାନୀ ମୂଲ୍ୟ ଲାଗୁକଲା ବାଣିଜ୍ୟ ମନ୍ତ୍ରଣାଳୟ
      Posted On: 06 DEC 2017 8:13PM by PIB Bhubaneshwar


    କେନ୍ଦ୍ର ବାଣିଜ୍ୟ ଏବଂ ଉଦ୍ୟୋଗ ମନ୍ତ୍ରଣାଳୟ ଗୋଲମରିଚ ଉତ୍ପାଦକଙ୍କ ହିତ ରକ୍ଷା ପାଇଁ ଏହାର ନ୍ୟୁନତମ ଆମଦାନୀ ମୂଲ୍ୟ କିଲୋ ପ୍ରତି 500 ଟଙ୍କା ସିଆଇଏଫ ( ଲଗାଣ ମୂଲ୍ୟ , ବୀମା ଏବଂ ମାଲଭଡା ) ମୂଲ୍ୟ ପ୍ରସ୍ତାବକୁ ମଞ୍ଜୁରି ପ୍ରଦାନ କରିଛି ।


    ନିକଟରେ ବିଦେଶରୁ ଶସ୍ତା ଦରରେ ଗୋଲମରିଚ ଆମଦାନୀ କାରଣରୁ ଘରୋଇ ଉତ୍ପାଦକମାନଙ୍କ ମଧ୍ୟରେ ଚିନ୍ତା ବୃଦ୍ଧି ପାଇଥିଲା । ଗତ ଏକ ବର୍ଷ ମଧ୍ୟରେ ଗୋଲମରିଚ ମୂଲ୍ୟରେ ପାଖାପାଖି ଶତକଡା 50 ପ୍ରତିଶତ ହ୍ରାସ ଘଟିଛି ଏବଂ ଏହି କାରଣରୁ ଗୋଲମରିଚ ଉତ୍ପାଦକମାନଙ୍କୁ ଅନେକ ଅସୁବିଧାର ସାମନା କରିବାକୁ ପଡିଛି ।


    ଯେହେତୁ ଅଧିକାଂଶ ଗୋଲମରିଚ ଉତ୍ପାଦକ ଦେଶ ଆସିଆନ କ୍ଷେତ୍ରରେ ଅବସ୍ଥିତ , ସେଥିପାଇଁ ସାଫ୍ଟା ଏବଂ ଆଇଏସଏଲଏଫଟିଏ ଅନ୍ତର୍ଗତ ରିହାତି ଆମଦାନୀ ଶୁଳ୍କର ଲାଭ ଉଠାଇବା ପାଇଁ ସେହି ଦେଶମାନଙ୍କର ଗୋଲମରିଚକୁ ଶ୍ରୀଲଙ୍କା ଜରିଆରେ ଭାରତ ଅଣାଯିବାର ଆଶଙ୍କା ରହିଛି । କୃଷକ ସଙ୍ଗଠନ ଏ ବାବଦରେ କଠୋର ପଦକ୍ଷେପ ଗ୍ରହଣ କରିବା ପାଇଁ ଦାବି କରିଛନ୍ତି । ଏଥିରେ ଗୋଲମରିଚର ନ୍ୟୁନତମ ଆମଦାନୀ ମୂଲ୍ୟ ( MIP ) ସ୍ଥିର କରିବା ମଧ୍ୟ ସାମିଲ ରହିଛି ଯାହା ଫଳରେ କି ଅନ୍ୟ ଦେଶମାନଙ୍କରୁ ଭାରତକୁ ଗୋଲମରିଚର ଶସ୍ତା ଆମଦାନୀ ଉପରେ ଲଗାମ ଲଗାଯାଇ ପାରିବ ।


    ନ୍ୟୁନତମ ଆମଦାନୀ ମୂଲ୍ୟ ସ୍ଥିର କରିବା ଫଳରେ ଘରୋଇ ମୂଲ୍ୟକୁ ବୃଦ୍ଧି କରିବାରେ ସହାୟତା ମିଳିବ ।


    ******************


    

    
    (Release ID: 1512666) Visitor Counter : 3