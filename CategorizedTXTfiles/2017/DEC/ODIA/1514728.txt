      ପ୍ରତିରକ୍ଷା ମନ୍ତ୍ରଣାଳୟ

      ଜାମ୍ମୁ କାଶ୍ମୀରର ଉଧମପୁର ଛାତ୍ରମାନଙ୍କ ସହିତ ସେନା ମୁଖ୍ୟଙ୍କ ଭାବ ବିନିମୟ
      Posted On: 14 DEC 2017 7:53PM by PIB Bhubaneshwar


    ନୂଆଦିଲ୍ଲୀର ଦକ୍ଷିଣ ବ୍ଲକରେ ଡିସେମ୍ବର 14 ରୁ 17 ପର୍ଯ୍ୟନ୍ତ ସେନା ମୁଖ୍ୟ ଜେନେରାଲ ବିପିନ ରାୱତ ଜାମ୍ମୁ କାଶ୍ମୀରର ଉଧମପୁରର 25 ଛାତ୍ରଙ୍କ ସହିତ ଭାବ ବିନିମୟ କରିଛନ୍ତି । ଭାରତୀୟ ସେନା ଦ୍ୱାରା ଆୟୋଜିତ ଜାତୀୟ ସଂହତି ଟୁର କାର୍ଯ୍ୟକ୍ରମରେ ପିଲାମାନେ ଭାଗନେଇଛନ୍ତି । ଏହି ଟୁରକୁ ଜାମ୍ମୁ କାଶ୍ମୀରର ଉଧମପୁରରୁ 2017 ଡିସେମ୍ବର 11 ତାରିଖରେ ପତାକା ଦେଖାଇ ଶୁଭାରମ୍ଭ କରାଯାଇଥିଲା । ଏହି ଟୁରରେ ଅଂଶଗ୍ରହଣକାରୀମାନେ ଦିଲ୍ଲୀ ଏବଂ ଆଗ୍ରାଠାରେ ଥିବା ବିଭିନ୍ନ ସାଂସ୍କୃତିକ ଏବଂ ଐତିହାସିକ ସ୍ଥାନକୁ ଗସ୍ତ କରିଥିଲେ । ଜାତୀୟ ସଂହତିକୁ ଦୃଢୀଭୁତ କରିବା ନେଇ ଭାରତୀୟ ସେନା ଦ୍ୱାରା ଆୟୋଜନ କରାଯାଉଥିବା ସାମ୍ପ୍ରତିକ କାର୍ଯ୍ୟକ୍ରମ ଅନ୍ତର୍ଗତ ଏହି ଟୁର ଦେଶର ସମୃଦ୍ଧ ଏତିହ୍ୟ ତଥା ବିଭିନ୍ନ ଉନ୍ନୟନ କାର୍ଯ୍ୟକ୍ରମ ଏବଂ ଶିଳ୍ପ ପ୍ରଗତି ସମ୍ବନ୍ଧରେ ଅନ୍ତର୍ଦ୍ଦୁଷ୍ଟି ପ୍ରଦାନ କରିବ । ଏହି ପଦକ୍ଷେପ ଦ୍ୱାରା ମଧ୍ୟ ବିଭିନ୍ନ କ୍ୟାରିଅର ସୁଯୋଗ ବାବଦରେ ସେମାନଙ୍କ ଜ୍ଞାନ ବୃଦ୍ଧି ହେବା ସହ ବିଭିନ୍ନ ପ୍ରଖ୍ୟାତ ବ୍ୟକ୍ତିବିଶେଷଙ୍କ ସହିତ ଭାବ ବିନିମୟ କରିବା ନେଇ ସେମାନଙ୍କୁ ସୁଯୋଗ ମିଳିବ । ଜେନେରାଲ ରାୱତ ଛାତ୍ରମାନଙ୍କ ସହ ତାଙ୍କ ଅଭିଜ୍ଞତା ବାଂଟିବା ସହ ଦେଶ ଗଠନରେ ସକାରାତ୍ମକ ଭାବେ ସହଯୋଗ କରିବା ପାଇଁ କଠିନ ପରିଶ୍ରମ କରିବା ଲାଗି ସେମାନଙ୍କୁ ଅନୁପ୍ରାଣିତ କରିଥିଲେ ।


    ****************

    
    
    (Release ID: 1514728) Visitor Counter : 4