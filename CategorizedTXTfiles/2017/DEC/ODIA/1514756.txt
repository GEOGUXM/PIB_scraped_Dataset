      ଆଦିବାସୀ ବ୍ୟାପାର ମନ୍ତ୍ରଣାଳୟ

      ଲଘୁ ବନଜାତ ଦ୍ରବ୍ୟ ଉପରେ ଜିଏସଟିର ପ୍ରଭାବ
      Posted On: 21 DEC 2017 4:53PM by PIB Bhubaneshwar


    ଭାରତୀୟ ଜନଜାତି ସମବାୟ ମାର୍କେଟିଂ ବିକାଶ ମହାସଂଘ ଲିମିଟେଡ଼ ( TRIFED ) ଏକ ବହୁ-ରାଜ୍ୟଭିତ୍ତିକ ସମବାୟ ସମିତି ଏବଂ ଏହା ନିର୍ଦ୍ଦିଷ୍ଟ ଲଘୁ ବନଜାତ ଉତ୍ପାଦ ( MFP )ର ଆକଳନ କରିଥାଏ । ଟ୍ରାଇଫେଡ଼ କେନ୍ଦ୍ର ଆଦିବାସୀ ବ୍ୟାପାର ମନ୍ତ୍ରଣାଳୟର ପ୍ରଶାସନିକ ନିୟନ୍ତ୍ରଣରେ ରହିଛି । 2017 ମସିହା ଜୁଲାଇ ପହିଲା ଠାରୁ ଦେଶରେ ବସ୍ତୁ ଓ ସେବାକର ( GST ) ବ୍ୟବସ୍ଥା ଲାଗୁ ହେବାପରେ ଏଭଳି ଲଘୁ ବନଜାତ ଉତ୍ପାଦର ବିକ୍ରୟ ଉପରେ ଏହାର କିପ୍ରକାର ପ୍ରଭାବ ପଡ଼ିଛି ତାହା ଟ୍ରାଇଫେଡ଼୍‌ ତର୍ଜମା କରିଦେଖିଛି । ଏମଏଫପିକୁ ଲଘୁବନଜାତ ଉତ୍ପାଦ ସର୍ବନିମ୍ନ ସହାୟକ ମୂଲ୍ୟସୂଚୀରେ ସ୍ଥାନୀତ କରାଯାଇଛି । ତଦନୁସାରେ ଏମଏଫପି ଦ୍ରବ୍ୟ ଉପରେ ନିମ୍ନମତେ ଜିଏସଟିର ପ୍ରଭାବ ପଡ଼ିଥିବା ଜଣାଯାଇଛି: 1) ଭାରତ ସରକାର ଦେଶର ସମସ୍ତ ରାଜ୍ୟରେ 01.07.2017 ଠାରୁ ବସ୍ତୁ ଓ ସେବାକର ( GST ) ବ୍ୟବସ୍ଥା ପ୍ରବର୍ତ୍ତନ କରିଛନ୍ତି ; 2) ଜିଏସଟି ପ୍ରବର୍ତ୍ତନ ପୂର୍ବରୁ ଭାଟ ବ୍ୟବସ୍ଥା ପ୍ରଚଳନ ଥିଲା ଏବଂ ତାହା ଏମଏଫପିରେ ଲାଗୁ କରାଯାଉଥିଲା ଏବଂ ତାହା 0 ପ୍ରତିଶତ ଠାରୁ 14.5 ପ୍ରତିଶତ ହିସାବରେ ଭିନ୍ନ ଭିନ୍ନ ଦ୍ରବ୍ୟ ଉପରେ ଲାଗୁ ହୋଇଥିଲା ; 3) ଜିଏଟି ପ୍ରବର୍ତ୍ତନ ପରେ ଏବେ ଏକକ କର ବ୍ୟବସ୍ଥା ଲାଗୁ ହୋଇଛି ଏବଂ ତଦନୁସାରେ ଅଧିକାଂଶ ଏମଏଫପି ଦ୍ରବ୍ୟ ଉପରେ ଏହା 5 ପ୍ରତିଶତ ଭାବେ ଲଗାଯାଇଛି ।


    ସରକାର ଅଧୁନା ସର୍ବନିମ୍ନ ସହାୟକ ମୂଲ୍ୟ ( MSP ) ଭ.ପହ ଏବଂ ଏମଏଫପି ପାଇଁ ଭାଲ୍ୟୁ ଚେନ୍‌ ବିକାଶ ବ୍ୟବସ୍ଥା ଅଧୀନରେ ଲଘୁ ବନଜାତ ଦ୍ରବ୍ୟମାନଙ୍କ ମାର୍କେଟିଂ ବ୍ୟବସ୍ଥା ( MFP ) ନାମରେ ଏକ ଯୋଜନା ପ୍ରବର୍ତ୍ତନ କରିଛନ୍ତି । ଏହା ଲଘୁ ବନଜାତ ଦ୍ରବ୍ୟ ସଂଗ୍ରହକାରୀମାନଙ୍କୁ ସାମାଜିକ ସୁରକ୍ଷାକୁ ଦୃଷ୍ଟିରେ ରଖି ଡ଼ିଜାଇନ କରାଯାଇଛି । ସାଧାରଣତଃ ଲଘୁ ବନଜାତ ଦ୍ରବ୍ୟ ସଂଗ୍ରହକାରୀମାନେ ତଫସିଲଭୁକ୍ତ ଜନଜାତି ବର୍ଗର । ତେଣୁ ଏହି ଯୋଜନାର ମୌଳିକ ଉଦ୍ଦେଶ୍ୟ ହେଲା ଏମଏଫପି ସଂଗ୍ରହକାରୀମାନଙ୍କୁ ସେମାନଙ୍କ ଦ୍ରବ୍ୟର ଉପଯୁକ୍ତ ମୂଲ୍ୟ ପ୍ରଦାନ କରିବା । ତଦ୍ୱାରା ସେମାନେ ଏହି ଦ୍ରବ୍ୟ ସଂଗ୍ରହ କରିବା , ସେଗୁଡ଼ିକୁ ସଫା ତଥା ପ୍ରାଥମିକ ସ୍ତରରେ ପ୍ରକ୍ରିୟା କରିବା , ପ୍ୟାକିଂ କରିବା , ପରିବହନ ଆଦି ଯେଉଁ ଶ୍ରମ ଓ ଅର୍ଥ ବ୍ୟୟ କରିଛନ୍ତି ତାହାକୁ ସୁରକ୍ଷିତ ରଖାଯାଇପାରିବ । ଏମଏଫପିରଏଭଳି ବିକ୍ରୟ ଓ କ୍ରୟକୁ ପ୍ରେତ୍ସାହନ ପ୍ରଦାନ କରାଯିବା ଦ୍ୱାରା ତଫସିଲଭୁକ୍ତ ଜନଜାତିର ଲୋକମାନେ ଠକାମୀର ଶିକାର ହେବେନାହିଁ ଏବଂ ସେମାନେ ପରିବେଶକୁ ସୁରକ୍ଷିତ ରଖି ସେମାନଙ୍କର ଦ୍ରବ୍ୟ ନିରବଚ୍ଛିନ୍ନ ଭାବେ ସଂଗ୍ରହ କରିପାରିବେ ।


    କେନ୍ଦ୍ର ଆଦିବାସୀ ବ୍ୟାପାର ରାଷ୍ଟ୍ରମନ୍ତ୍ରୀ ଶ୍ରୀ ଯଶୱନ୍ତସିଂ ସୁମନଭାଇ ଭାଭୋର ରାଜ୍ୟସଭାରେ ଏକ ପ୍ରଶ୍ନର ଲିଖିତ ଉତ୍ତର ରଖି ଏହି ବିଷୟ ପ୍ରକାଶ କରିଛନ୍ତି । ପ୍ରକାଶ କରିଛନ୍ତି ।


    **************

    
    
    (Release ID: 1514756) Visitor Counter : 3