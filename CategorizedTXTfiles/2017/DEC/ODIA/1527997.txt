      ଖାଦ୍ୟ ପ୍ରକ୍ରିୟାକରଣ ଶିଳ୍ପ ମନ୍ତ୍ରଣାଳୟ

      ଖାଦ୍ୟ ପ୍ରକ୍ରିୟାକରଣ ଉଦ୍ୟୋଗ ମନ୍ତ୍ରଣାଳୟ ବର୍ଷାନ୍ତ 2017
      Posted On: 27 DEC 2017 7:58PM by PIB Bhubaneshwar


    ଭାରତ ବିଶ୍ୱ ଖାଦ୍ୟ ଭାରତ- “ ଭାରତୀୟ ଖାଦ୍ୟର କୁମ୍ଭ ମେଳା ” ଆୟୋଜନ କଲା- 800 ବୈଶ୍ୱିକ ଏବଂ ଘରୋଇ ପ୍ରଦର୍ଶକ ଏବଂ 75000 ବ୍ୟବସାୟିକ ଦର୍ଶକଙ୍କ ସହ61ଟି ଦେଶ ଏବଂ ବୈଶ୍ୱିକ କାର୍ଯ୍ୟାଧିକାରୀ ଭାଗ ନେଲେ


    ପ୍ରଧାନମନ୍ତ୍ରୀ ପୁଞ୍ଜି ନିବେଶକଙ୍କ ପୋର୍ଟାଲ-ନିବେଶ ବନ୍ଧୁର ଶୁଭାରମ୍ଭ କଲେ


    ଡବ୍ଲୁଆଇ 2017ରେ ଭାରତ ଖାଦ୍ୟ ପ୍ରକ୍ରିୟାକରଣ କ୍ଷେତ୍ରରେ ପସନ୍ଦ ଯୋଗ୍ୟ ପୁଞ୍ଜିନିବେଶ ସ୍ଥଳ ଭାବେ ନିଜକୁ ପ୍ରଦର୍ଶିତ କଲା: ଘରୋଇ ଏବଂ ବିଦେଶୀ ପୁଞ୍ଜିନିବେଶଙ୍କଠାରୁ 13.56 ବିଲିଅନ ଆମେରିକୀୟ ଡଲାର ପୁଞ୍ଜି ଆକର୍ଷିତ କଲା


    ବିଶ୍ୱର ଖାଦ୍ୟ ଫ୍ୟାକ୍ଟ୍ରି ଭାବେ ଭାରତର ସ୍ଥାନକୁ ସୁଦୃଢ଼ କଲା ବିଶ୍ୱ ଖାଦ୍ୟ ଭାରତ


    ବିଶ୍ୱ ଅଧିକାରୀମାନେ ଭାରତର ଢ଼ାଂଚାଗତ ସଂସ୍କାର ଏବଂ ବ୍ୟବସାୟ କରିବାର ସହଜତା ର୍ୟାଙ୍କିଙ୍ଗରେ ଭାରତର ଉନ୍ନତିକୁ ପ୍ରଶଂସା କଲେ


    ନୂତନ କେନ୍ଦ୍ରୀୟ କ୍ଷେତ୍ରୀୟ ଯୋଜନା- “ ପ୍ରଧାନମନ୍ତ୍ରୀ କିଶାନ ସମ୍ପଦ ଯୋଜନା ” କୁ କ୍ୟାବିନେଟର ଅନୁମୋଦନ


    ମେଗା ଖାଦ୍ୟ ପାର୍କ ଆରମ୍ଭ , ଅନ୍ୟ ସୁବିଧା ମଧ୍ୟରେ ତାମିଲନାଡୁରେ ସାଧାରଣ ଖାଦ୍ୟ ପ୍ରକ୍ରିୟାକରଣ ଇନ୍ୟକୁବେସନ କେନ୍ଦ୍ର ଫର ସାଲଟ୍ସର ଶୁଭାରମ୍ଭ


    କୃଷି ଉପରେ ଆଧାରିତ କାର୍ଯ୍ୟଧାରା ଲାଗି ଖାଦ୍ୟ ଏବଂ କୃଷି ପ୍ରକ୍ରିୟାକରଣ ୟୁନିଟ ଏବଂ ଶୀତଳୀକରଣ ଚକ୍ର ଭିତ୍ତିଭୂମି ବିଭାଗୀକୃତ


    ଶୀତଳିକରଣ ଚକ୍ର ପ୍ରକଳ୍ପ କ୍ଷେତ୍ରରେ ପ୍ରି-କଣ୍ଡିସନିଂ , ପ୍ରି-କୋଡିଂ , ରାଇପେନିଂ , ୱାକ୍ସିଂ , ରିଟେଲ ପ୍ୟାକେଜିଂ ଆଦି ସେବା କରରୁ ମୁକ୍ତ


    ମନ୍ତ୍ରଣାଳୟରେ ନିବେଶ ଭାରତର ଇନଭେଷ୍ଟ ଟ୍ରାକିଂ ଆଣ୍ଡ ଫ୍ୟାସିଲିଟେସନ ଡେସ୍କ ପ୍ରତିଷ୍ଠା


    ନାବାର୍ଡରେ 8000 କୋଟି ଟଙ୍କାର ଦୁଗ୍ଧ ପ୍ରକ୍ରିୟାକରଣ ଏବଂ ଉନ୍ନୟନ ଅନୁଦାନ


    ମନ୍ତ୍ରଣାଳୟରେ ଜିଏସଟି ଫ୍ୟାସିଲିଟେସନ ସେଲ ପ୍ରତିଷ୍ଠା


    କେନ୍ଦ୍ର ମନ୍ତ୍ରୀ ଶ୍ରୀମତି ହର୍ସିମରତ କୌର ବାଦଲଙ୍କ ନେତୃତ୍ୱରେ 2017ରେ ଖାଦ୍ୟ ପ୍ରକ୍ରିୟାକରଣ ଉଦ୍ୟୋଗ ମନ୍ତ୍ରଣାଳୟ ଅଧୀନରେ ଅନେକ ବ୍ୟାପକ ପଦକ୍ଷେପ ଗ୍ରହଣ କରାଯାଇଛି । କେତେକ ପ୍ରମୁଖ ସଫଳତାର ମୁଖ୍ୟାଂଶ ନିମ୍ନରେ ପ୍ରଦାନ କରାଗଲା...


    ବିଶ୍ୱ ଖାଦ୍ୟ ଭାରତ 2017


    ଖାଦ୍ୟ ପ୍ରକ୍ରିୟାକରଣ କ୍ଷେତ୍ରରେ ଭାରତରେ ପୁଞ୍ଜିନିବେଶର ସାମର୍ଥ୍ୟକୁ ପ୍ରଦର୍ଶିତ କରିବା ପାଇଁ ମନ୍ତ୍ରଣାଳୟ ନୂଆଦିଲ୍ଲୀଠାରେ ନଭେମ୍ବର 3ରୁ 5 ମଧ୍ୟରେ ବିଶ୍ୱ ଖାଦ୍ୟ ଭାରତର ଆୟୋଜନ କରିଥିଲା । ଏହି ତିନିଦିନିଆ ସମ୍ମିଳନୀକୁ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଉଦଘାଟନ କରିଥିଲେ । ଭାରତୀୟ ଖାଦ୍ୟ ପ୍ରକ୍ରିୟାକରଣ କ୍ଷେତ୍ରରେ ସର୍ବାଧିକ ନିବେଶ ସଂକଳ୍ପବଦ୍ଧତାର ସୁଯୋଗକୁ ଏହି ଉତ୍ସବରେ ପ୍ରଦର୍ଶିତ କରାଯାଇଥିଲା । ଏହି ଉତ୍ସବ ଅଭିନବ ଉତ୍ପାଦ ଏବଂ ନିର୍ମାଣ ପ୍ରକ୍ରିୟାକୁ ପଦର୍ଶିତ କରିବା ପାଇଁ ଏକ ଭିତ୍ତିଭୂମି ପ୍ରଦାନ କରିଥିଲା । ଖାଦ୍ୟ ସୁରକ୍ଷା ହାସଲ କରିବା ପାଇଁ ଅଭିନବତା , ବୈଷୟିକ ଜ୍ଞାନକୌଶଳ , ଉନ୍ନୟନ ଏବଂ ସ୍ଥାୟିତ୍ୱର ଅନ୍ତର୍ଦ୍ଦୁଷ୍ଟି ସହ ଏହା ସାମଗ୍ରୀକ ଖାଦ୍ୟ ପ୍ରକ୍ରିୟାକରଣ ଉଦ୍ୟୋଗର ମୂଲ୍ୟ ଶୃଙ୍ଖଳକୁ ପ୍ରଦର୍ଶିତ କରିଥିଲା । 27ଟି ରାଜ୍ୟର 800 ବୈଶ୍ୱିକ ଏବଂ ଘରୋଇ ପ୍ରଦର୍ଶକଙ୍କ ସମେତ 61ଟି ଦେଶର ବୈଶ୍ୱିକ କାର୍ଯ୍ୟାଧିକାରୀ ଏହି ମେଳାରେ ଯୋଗ ଦେଇଥିଲେ । 75000 ବ୍ୟବସାୟିକ ବ୍ୟକ୍ତିବିଶେଷ ଏହି ପ୍ରଦର୍ଶନୀକୁ ଆସିଥିଲେ । ଜର୍ମାନୀ , ଜାପାନ ଏବଂ ଡେନମାର୍କ ବିଶ୍ୱ ଖାଦ୍ୟ ଭାରତର ଅଂଶୀଦାର ଦେଶ ରହିଥିବା ବେଳେ ଇଟାଲୀ ଏବଂ ନେଦରଲାଣ୍ଡ୍ସ ଫୋକସ ଦେଶ ଭାବେ ରହିଥିଲେ । ବିଶ୍ୱ ଖାଦ୍ୟ ଭାରତ 2017ର ଉଦଯାପନୀ ଉତ୍ସବରେ ଭାରତର ରାଷ୍ଟ୍ରପତି ଏହାକୁ ଯଥାର୍ଥ ଭାବେ “ ଭାରତୀୟ ଖାଦ୍ୟର କୁମ୍ଭ ମେଳା ଭାବେ ଅଭିହିତ କରିଥିଲେ ।


    ନିବେଶକଙ୍କ ପୋର୍ଟାଲ- ‘ ନିବେଶ ବନ୍ଧୁ ’ ର ଶୁଭାରମ୍ଭ


    ବିଶ୍ୱ ଖାଦ୍ୟ ଭାରତର ଉଦଘାଟନୀ ଅବସରରେ ପ୍ରଧାନମନ୍ତ୍ରୀ ନିବେଶକଙ୍କ ପୋର୍ଟାଲ-ନିବେଶ ବନ୍ଧୁର ଶୁଭାରମ୍ଭ କରିଥିଲେ । ଏହି ବିଶେଷ ପୋର୍ଟାଲରେ ଖାଦ୍ୟ ପ୍ରକ୍ରିୟାକରଣ କ୍ଷେତ୍ରରେ କେନ୍ଦ୍ର ଏବଂ ରାଜ୍ୟମାନଙ୍କର ନୀତି ସମ୍ବନ୍ଧୀୟ ସୂଚନା ପ୍ରଦାନ କରାଯିବା ନେଇ ଲକ୍ଷ୍ୟ ଧାର୍ଯ୍ୟ କରାଯାଇଛି । ପ୍ରକ୍ରିୟାକରଣ ଆବଶ୍ୟକତା ସହ ଏହି ପୋର୍ଟାଲ ଆଂଚଳିକ ସ୍ତର ପର୍ଯ୍ୟନ୍ତ ସମ୍ପଦର ମାନଚିତ୍ର ପ୍ରଦାନ କରିଥାଏ । ଏହା କୃଷକ , ବ୍ୟବସାୟୀ ଏବଂ ଲଜିଷ୍ଟିକ୍ସ ପରିଚାଳକଙ୍କ ପାଇଁ ଏକ ବ୍ୟବସାୟ ନେଟୱର୍କିଂର ଭିତ୍ତିଭୂମି ପ୍ରଦାନ କରିଥାଏ । ସୂଚନା ଆଧାରରେ ନିଷ୍ପତ୍ତି ଗ୍ରହଣ କରିବା ପାଇଁ ନିବେଶକମାନଙ୍କୁ ସାହାଯ୍ୟ କରିବାକୁ ପୋର୍ଟାଲରେ ଖାଦ୍ୟ ପ୍ରକ୍ରିୟାକରଣ ଉଦ୍ୟୋଗର 7ଟି ପ୍ରକାଶନକୁ ଯୋଗ କରାଯାଇଛି । ପୋର୍ଟାଲରେ ମଧ୍ୟ ଭାରତର ଖାଦ୍ୟ ମାନଚିତ୍ର ପ୍ରଦାନ କରାଯାଇଛି । ଖାଦ୍ୟ ମାନଚିତ୍ର ନିବେଶକମାନଙ୍କୁ ସେମାନଙ୍କ ପ୍ରକଳ୍ପର ସ୍ଥାନ ସ୍ଥିର କରିବା ନେଇ ନିଷ୍ପତ୍ତି ଗ୍ରହଣ କରିବାରେ ସହାୟକ ହୋଇଥାଏ । ଏହାର କାରଣ ହେଲା ଉଦ୍ବୃତ ଉତ୍ପାଦନ ଅଂଚଳରେ ଖାଦ୍ୟ ପ୍ରକ୍ରିୟାକରଣର ସମ୍ଭାବନା ସମ୍ବନ୍ଧରେ ଖାଦ୍ୟ ମ୍ୟାପ୍ ସୂଚନା ପ୍ରଦାନ କରିଥାଏ । ଏହି ଅବସରରେ ପ୍ରଧାନମନ୍ତ୍ରୀ ମଧ୍ୟ ଏକ କଫି ଟେବୁଲ ବହି ଏବଂ ଭାରତୀୟ ଖାଦ୍ୟ ପଦାର୍ଥକୁ ନେଇ ଏକ ସ୍ମରଣିକା ଷ୍ଟାମ୍ପର ଉନ୍ମୋଚନ କରିଥିଲେ ।


    ଭାରତକୁ ଏକ ପସନ୍ଦ ଯୋଗ୍ୟ ନିବେଶ ସ୍ଥଳୀ ଭାବେ ପ୍ରଦର୍ଶିତ କରାଗଲା


    ଡବ୍ଲୁଏଫଆଇ 2017ରେ ଭାରତକୁ ଏକ ପସନ୍ଦ ଯୋଗ୍ୟ ନିବେଶ ସ୍ଥଳୀ ଭାବେ ପ୍ରଦର୍ଶିତ କରାଯାଇଥିଲା । ଡବ୍ଲୁଆଇ 2017ରେ 13.56 ବିଲିଅନ ଆମେରିକୀୟ ଡଲାରର ଘରୋଇ ଏବଂ ବିଦେଶୀ ନିବେଶ ସମ୍ବନ୍ଧୀୟ ବୁଝାମଣା ପତ୍ର ସ୍ୱାକ୍ଷର କରାଯାଇଥିଲା । ଏହି ସବୁ ବୁଝାମଣା ଉପରେ ନଜର ରଖାଯିବା ପାଇଁ ନିବେଶ ଭାରତରେ ଏକ ସ୍ୱତନ୍ତ୍ର ସେଲ ପ୍ରତିଷ୍ଠା କରାଯାଇଛି । ଖାଦ୍ୟ ପ୍ରକ୍ରିୟାକରଣ ମନ୍ତ୍ରଣାଳୟ କେତେକ ନିଦେ୍ର୍ଦଶାବଳୀ ଦ୍ୱାରା ନିୟନ୍ତ୍ରିତ ହେଉଛି । ଏଗୁଡ଼ିକ ହେଲା-ବର୍ଯ୍ୟବସ୍ତୁ କମ କରିବା ପାଇଁ କାର୍ଯ୍ୟଧାରା ଗ୍ରହଣ , ଅଧିକ ଉତ୍ପାଦନ ଏବଂ ଅଧିକ ପ୍ରକ୍ରିୟାକରଣକୁ ନିଶ୍ଚିତ୍ତ କରିବା । ଫାର୍ମରୁ ଫର୍କ ହେଉଛି ଏହାର ଲକ୍ଷ୍ୟ ଏବଂ ଖାଦ୍ୟ ପ୍ରକ୍ରିୟାକରଣ ଶିଳ୍ପ କୃଷକ ଏବଂ ଉପଭୋକ୍ତାମାନଙ୍କ ମଧ୍ୟରେ ଏକ ସେତୁ ହେବା ପାଇଁ ଲକ୍ଷ୍ୟ ରଖାଯାଇଛି ।


    ବିଶ୍ୱ ଖାଦ୍ୟ ଭାରତ ଏକ ବୈଶ୍ୱିକ ଖାଦ୍ୟ ଫ୍ୟାକ୍ଟି୍ରି ଭାବେ ଭାରତର ସ୍ଥାନକୁ ସୁଦୃଢ଼ କରିଛି । ଏହି କାର୍ଯ୍ୟକ୍ରମରେ ଯୋଗଦାନ କରିଥିବା ବୈଶ୍ୱିକ କାର୍ଯ୍ୟାଧିକାରୀମାନେ ଭାରତର ଢ଼ାଂଚାଗତ ପରିବର୍ତ୍ତନ ଏବଂ ବ୍ୟବସାୟ କରିବା ସହଜତା ର୍ୟାଙ୍କିଙ୍ଗରେ ଉନ୍ନତିକୁ ପ୍ରଶଂସା କରିଥିଲେ । ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଏବଂ ଅର୍ଥ ଓ କର୍ପୋରେଟ ବ୍ୟାପାର ମନ୍ତ୍ରୀ ଶ୍ରୀ ଅରୁଣ ଜେଠଲିଙ୍କ ସହ ମୁଖ୍ୟ କାର୍ଯ୍ୟାଧିକାରୀମାନଙ୍କର ଏକ ବିଶେଷ ରାଉଣ୍ଡ ଟେବୁଲ ବୈଠକର ଆୟୋଜନ କରାଯାଇଥିଲା । 15ଟି ଦେଶରୁ 200ରୁ ଅଧିକ ସଦସ୍ୟ ବିଶିଷ୍ଟ ଆନ୍ତର୍ଜାତିକ ମନ୍ତ୍ରୀସ୍ତରୀୟ ଏବଂ ବ୍ୟବସାୟିକ ପ୍ରତିନିଧି ଦଳ ବି2ବି/ବି2ଜି ବୈଠକମାନଙ୍କରେ ଭାଗ ନେଇଥିଲେ । ଏହି ବିଶାଳ କାର୍ଯ୍ୟକ୍ରମରେ 8ଟି କ୍ଷେତ୍ରୀୟ ସମ୍ମିଳନୀ , 2ଟି ପୂର୍ଣ୍ଣ ଅଧିବେଶନର ଆୟୋଜନ କରାଯାଇଥିଲା । ଏହାର ବିଷୟ ରହିଥିଲା- “ ପସନ୍ଦର ନିବେଶ ସ୍ଥଳ ଭାରତ ” ଏବଂ “ ଗୋଟିଏ ଦେଶ , ଗୋଟିଏ ଖାଦ୍ୟ ଆଇନ- ଖାଦ୍ୟ କ୍ଷେତ୍ରରେ ନିବେଶ କରିବା ପାଇଁ ଏକ ସମର୍ଥବାନ ନିୟନ୍ତ୍ରକ ପରିବେଶ ” । ଫୁଡ ଷ୍ଟାଣ୍ଡାର୍ଡ ଏବଂ ଭାରତୀୟ ନିରାପତ୍ତା ଅଧିକାରୀଙ୍କ ମିଳିତ ସହଯୋଗରେ ଏହି କାର୍ଯ୍ୟକ୍ରମର ଆୟୋଜନ କରାଯାଇଥିଲା ।


    ଇଣ୍ଡିଆ ଗେଟର ଭର୍ଡାଂଟ ସି-ହେକ୍ସାଗନ ଲନରେ ପ୍ରାୟ 40 , 000 ବର୍ଗ ମିଟର ଅଂଚଳରେ ଏହି ପ୍ରଦର୍ଶନୀର ଆୟୋଜନ କରାଯାଇଥିଲା ଏବଂ ଏଥିରେ 800ରୁ ଅଧିକ ବୈଶ୍ୱିକ ଏବଂ ଘରୋଇ କମ୍ପାନୀ ଅଂଶଗ୍ରହଣ କରିଥିଲେ । କୃଷକ ଉତ୍ପାଦ ସଙ୍ଗଠନ ଏବଂ ମହିଳା ଉଦ୍ୟୋଗ ଗୁଡ଼ିକୁ ଆନ୍ତର୍ଜାତିକ ଏବଂ ଭାରତୀୟ କର୍ପୋରେଟ ସହିତ ସଂଯୁକ୍ତ କରି କିପରି ଭାବେ ସୋର୍ସିଂ ଏବଂ ବ୍ୟବସାୟ ବୃଦ୍ଧି କରାଯାଇ ପାରିବ ତାହା ଉପରେ ବିଶେଷ ଧ୍ୟାନ ଦିଆଯାଇଥିଲା । ଭାରତ ବିଶ୍ୱକୁ ପ୍ରଦାନ କରୁଥିବା ଉତ୍ପାଦ , ଉତ୍ପାଦିତ ଦ୍ରବ୍ୟର ଜିଓ ମ୍ୟାପିଙ୍ଗ , ମେଗା ଫୁଡ ପାର୍କ ଆଦିକୁ ସ୍ମାର୍ଟ ସେଲ୍ଭ , ଓଏଲଇଡି ସ୍କ୍ରିନ , ଟ୍ୱିଟ୍ଟର ୱାଲ , ଭର୍ଚୁଆଲ ଆଣ୍ଡ ଅଗମେଂଟେଡ ରିଅଲିଟି ଆଦି ବିବିଧ ଜ୍ଞାନକୌଶଳ ମାଧ୍ୟମରେ ଖାଦ୍ୟ ପ୍ରକ୍ରିୟାକରଣ ଉଦ୍ୟୋଗ ମନ୍ତ୍ରଣାଳୟ ଦ୍ୱାରା ପ୍ରସ୍ତୁତ କରାଯାଇଥିବା ଥିମ ପାଭିଲିଅନ ମାଧ୍ୟମରେ ପ୍ରଦର୍ଶିତ କରାଯାଇଥିଲା ।


    ଫୁଡ ଷ୍ଟ୍ରିଟ


    ପ୍ରଖ୍ୟାତ ଚେଫ ଶ୍ରୀ ସଞ୍ଜୀବ କାପୁରଙ୍କ ଦ୍ୱାରା ପ୍ରସ୍ତୁତ କରାଯାଇଥିବା ଫୁଡ ଷ୍ଟ୍ରିଟ ଥିଲା ବିଶ୍ୱ ଖାଦ୍ୟ ଭାରତର ସବୁଠାରୁ ମୁଖ୍ୟ ଆକର୍ଷଣ । ଫୁଡ ଷ୍ଟ୍ରିଟକୁ ଏକ ପରୀକ୍ଷାମୂଳକ ଭିତ୍ତିଭୂମିରେ ପ୍ରତିଷ୍ଠା କରାଯାଇଥିଲା ଏବଂ ଏଥିରେ ବିଭିନ୍ନ ରନ୍ଧନ ପ୍ରକ୍ରିୟାକୁ ସାମିଲ କରାଯାଇଥିଲା । ବିଶ୍ୱର ବିଭିନ୍ନ ପ୍ରକାରର ଖାଦ୍ୟର ବାସ୍ନା ଏଥିରେ ଦେଖିବାକୁ ମିଳିଥିବା ବେଳେ ବିବିଧ ପ୍ରକାରର ମିଶ୍ରିତ ଖାଦ୍ୟ ପ୍ରସ୍ତୁତ କରିବା ନେଇ ଭାରତର ବିଶେଷତା ଏବଂ ସମୃଦ୍ଧ ସାଂସ୍କୃତିକ ଐତିହ୍ୟ ଏଥିରେ ପ୍ରଦର୍ଶିତ କରାଯାଇଥିଲା । ରାନ୍ଧୁଣିଆମାନେ ପ୍ରସ୍ତୁତ କରିଥିବା 918 କେଜିର ପୃଷ୍ଟିକର ଖେଚେଡି ଗିନିଜ ବୁକ ଅଫ ବିଶ୍ୱ ରେକର୍ଡରେ ସ୍ଥାନ ପାଇଥିଲା । ଏହା ଭାରତର ସର୍ବତ୍ର ପ୍ରସ୍ତୁତ ହେଉଥିବା ଏକ ପୃଷ୍ଟିକର ଏବଂ ସୁସ୍ୱାଦ ଖାଦ୍ୟ ଭାବେ ମାନ୍ୟତା ପାଇଥିଲା । ଖାଦ୍ୟ ପ୍ରକ୍ରିୟାକରଣ ଉଦ୍ୟୋଗ ମନ୍ତ୍ରୀ ଶ୍ରୀମତି ବାଦଲ ପ୍ରତ୍ୟେକ ବ୍ୟକ୍ତିଙ୍କୁ ଏକ ଶପଥ ଗ୍ରହଣ କରିବା ପାଇଁ ଅନୁରୋଧ କରିଥିଲେ । ଏହା ହେଉଛି- ଭାରତରେ ଖାଦ୍ୟ ସୁରକ୍ଷା ନିଶ୍ଚିତ କରିବା ପାଇଁ ନିଜ ଥାଳିରେ ଖାଦ୍ୟ ପଦାର୍ଥ ଆଦୌ ନଷ୍ଟ ନକରିବାର ସଂକଳ୍ପ ।


    ଏମଓଏଫପିଆଇର ଆନ୍ତର୍ଜାତିକ ଅଂଶଗ୍ରହଣ


    ଏମଓଏଫପିଆଇ ଫ୍ରାନ୍ସର ସାଲୋନ ଆନ୍ତର୍ଜାତିକ ଡି ଆଇଆଲମେଂଟେସନ (ଏସଆଇଏଲ)ରେ ଅଂଶଗ୍ରହଣ କରି ଏବଂ ଜର୍ମାନୀର ଆଲଜେମେଇନେ ନାହାରୁଙ୍ଗସ ଉଣ୍ଡ ଜେନୁବମିଟ୍ଟେଲ ଅଷ୍ଟେଲଙ୍ଗ (ଏଏନୟୁଜିଜିଏ)ରେ ଏକ ଅଂଶୀଦାର ଭାବେ ବାଗନେଇ ଏମଓଏଫପିଆଇ ଖାଦ୍ୟ ପ୍ରକ୍ରିୟାକରଣ ଉଦ୍ୟୋଗରେ ଭାରତର ସାମର୍ଥ୍ୟକୁ ପ୍ରଦର୍ଶିତ କରିଥିଲା ।


    2017 ଅକ୍ଟୋବରରେ ଜର୍ମାନୀର କଲୋଗ୍ନେଠାରେ ଆୟୋଜିତ ଏଏନୟୁଜିଏ ଆନ୍ତର୍ଜାତିକ କାର୍ଯ୍ୟକ୍ରମରେ ଏକ ଅଂଶୀଦାର ଭାବେ ଅଂଶଗ୍ରହଣ କରିବା ଭାରତ ପାଇଁ ଏକ ସମ୍ମାନର ବିଷୟ । ପଭେଦ ଦୂର କରିବା ନେଇ ଖାଦ୍ୟ କୁଟନୀତି ଏବଂ କୃଷକମାନଙ୍କ ଜୀବନଧାରାକୁ ରୂପାନ୍ତରିତ କରିବାର ଚିନ୍ତାଧାରା ଦ୍ୱାରା ପ୍ରଭାବିତ ହୋଇ ଶ୍ରୀମତି ବାଦଲ ଗୁରୁତ୍ୱ ପ୍ରକାଶ କରି କହିଥିଲେ ଯେ ଖାଦ୍ୟ ପ୍ରକ୍ରିୟାକରଣ ଉଦ୍ୟୋଗର ଉନ୍ନତି ଫଳରେ 2022 ସୁଦ୍ଧା କୃଷକମାନଙ୍କ ଆୟ ଦୁଇଗୁଣ କରିବାର ଲକ୍ଷ୍ୟ ପୂରଣ ହୋଇପାରିବ । କୃଷକମାନଙ୍କ ପଦ୍ଧତିରେ ଉନ୍ନତିକରଣ ଆବଶ୍ୟକ ଏବଂ କେବଳ ଖାଦ୍ୟ ପ୍ରକ୍ରିୟାକରଣ କ୍ଷେତ୍ରରେ ନୁହେଁ ବରଂ କୃଷି ଜ୍ଞାନକୌଶଳରେ ମଧ୍ୟ ଅଧିକ ନିବେଶ କରାଯିବା ଆବଶ୍ୟକ । ଅମଳ ସମୟରେ ଏବଂ ପରିବହନ ସମୟରେ ଶସ୍ୟ ନଷ୍ଟକୁ କିପରି ଭାବେ ରୋକାଯାଇ ପାରିବ ତାହା ଆମକୁ ପାଶ୍ଚାତ୍ୟ ରାଷ୍ଟ୍ରମାନଙ୍କଠାରୁ ଶିକ୍ଷାଲାଭ କରିବାକୁ ପଡିବ । ଆନ୍ତର୍ଜାତିକ କାର୍ଯ୍ୟକ୍ରମ ଗୁଡ଼ିକରେ ଆମେ ଅଂଶଗ୍ରହଣ କରିବାର ଲକ୍ଷ୍ୟ ଏହା ହେବା ଉଚିତ ।


    ପ୍ରଧାନମନ୍ତ୍ରୀ କିଶାନ ସମ୍ପଦ ଯୋଜନା


    2017 ଅଗଷ୍ଟ 23ରେ ମନ୍ତ୍ରଣାଳୟର କେତେକ ଯୋଜନାକୁ ପୁନଃସଂଯୋଜିତ କରାଯାଇଥିଲା ଏବଂ କ୍ୟାବିନେଟ ଦ୍ୱାରା ନୂତନ ଯୋଜନାର ଅନୁମୋଦନ କରାଯାଇ ପ୍ରଧାନମନ୍ତ୍ରୀ କିଶାନ ସମ୍ପଦ ଯୋଜନା ନାମରେ ଶୁଭାରମ୍ଭ କରାଯାଇଥିଲା । ସମ୍ପଦ ଯୋଜନାର ଲକ୍ଷ୍ୟ ହେଉଛି ଭିତ୍ତିଭୂମି ନିର୍ମାଣ ଏବଂ କୃଷି କ୍ଷେତ୍ରରୁ ଖୁଚୁରା ବିକ୍ରୟ କେନ୍ଦ୍ର ପର୍ଯ୍ୟନ୍ତ ପ୍ରକ୍ରିୟାକରଣର ସାମର୍ଥ୍ୟ ବୃଦ୍ଧି କରିବା ସହ ଖାଦ୍ୟ ପ୍ରକ୍ରିୟାକରଣର ସମଗ୍ର ଯୋଗାଣ ଶୃଙ୍ଖଳକୁ ସଂରକ୍ଷିତ କରିବା । ନୂତନ ଯୋଜନା ଖାଦ୍ୟ ପ୍ରକ୍ରିୟାକରଣ ୟୁନିଟ ଏବଂ ଖାଦ୍ୟ ବ୍ୟବସାୟକୁ ସମନ୍ୱିତ କରିବ ଏବଂ ଏହାଫଳରେ କୃଷକମାନେ ଅନ୍ୟ କୃଷକମାନଙ୍କ ଆୟ ବୃଦ୍ଧିରେ ସହାୟକ ହେବେ । ପିଏମକେଏସୱାଇ ହେଉଛି ଏକ ଅମ୍ବ୍ରେଲା ଯୋଜନା ଯାହାକି ପୂର୍ବ ପ୍ରଚଳିତ ମେଗା ଫୁଡ ପାର୍କ , ସମନ୍ୱିତ ଶୀତଳୀକରଣ ଶୃଙ୍ଖଳ , ମୂଲ୍ୟ ଯୁକ୍ତ ଭିତ୍ତିଭୂମି , ଖାଦ୍ୟ ସୁରକ୍ଷା ଏବଂ ଗୁଣାତ୍ମକତା ନିଶ୍ଚିତ୍ତ କରୁଥିବା ଭିତ୍ତିଭୂମି ଆଦିକୁ ସମନ୍ୱିତ କରିଥାଏ । କୃଷି ପ୍ରକ୍ରିୟାକରଣ କ୍ଲଷ୍ଟର ପାଇଁ ଭିତ୍ତିଭୂମି , ବ୍ୟାକୱାର୍ଡ ଏବଂ ଫରୱାର୍ଡ ଲିଙ୍କେଜ ସୃଷ୍ଟି , ଖାଦ୍ୟ ପ୍ରକ୍ରିୟାକରଣ ଏବଂ ସଂରକ୍ଷଣ ସାମର୍ଥ୍ୟ ଭଳି ନୂତନ ଯୋଜନାକୁ ମଧ୍ୟ ଏହା ସମନ୍ୱିତ କରିଥାଏ ।


    ଅନ୍ୟାନ୍ୟ ଗୁରୁତ୍ୱପୂର୍ଣ୍ଣ ପ୍ରଶାସନିକ ନିଷ୍ପତ୍ତି


    ଖାଦ୍ୟ ଏବଂ କୃଷି ଆଧାରିତ ପ୍ରକ୍ରିୟାକରଣ ୟୁନିଟ ଏବଂ ଶୀତଳ ଶୃଙ୍ଖଳ ଭିତ୍ତିଭୂମିକୁ ପ୍ରମୁଖ କୃଷି କାର୍ଯ୍ୟଧାରା ଅନ୍ତର୍ଭୁକ୍ତ କରାଯାଇଛି । ଖାଦ୍ୟ ପ୍ରକ୍ରିୟାକରଣ କାର୍ଯ୍ୟଧାରା ଏବଂ ଭିତ୍ତିଭୂମି ନିର୍ମାଣ ପାଇଁ ଅତିରିକ୍ତ ଋଣ ପ୍ରଦାନ ।


    ଶୀତଳିକରଣ ଶୃଙ୍ଖଳ ପ୍ରକଳ୍ପ ଗୁଡ଼ିକରେ ପ୍ରି-କଣ୍ଡିସନିଂ , ପ୍ରି-କୋଡିଂ , ରାଇପେନିଂ , ୱାକ୍ସିଂ , ରିଟେଲ ପ୍ୟାକେଜିଂ , ଫଳ ଓ ପନିପରିବା ଲ୍ୟାବେଲିଂ ଆଦିକୁ ସେବା କରରୁ ମୁକ୍ତ କରିବା । ଶୀତଳିକରଣ ଶୃଙ୍ଖଳ ପରିଚାଳକମାନଙ୍କ ପାଇଁ ଏହି କର ଛାଡ ଏକ ବିରାଟ ଆଶ୍ୱାସନା । ଏହାର କାରଣ ହେଲା ଏହି ସୁବିଧା କୃଷକମାନଙ୍କ ପାଇଁ କୃଷିକ୍ଷେତ୍ରରେ କେବଳ ଲାଗୁଥିଲା ମାତ୍ର ଶୀତଳିକରଣ ଶୃଙ୍ଖଳ ପରିଚାଳକଙ୍କ କ୍ଷେତ୍ରରେ ଲାଗୁନଥିଲା । ଏହା ଶୀତଳିକରଣ ପ୍ରକଳ୍ପ ନିର୍ମାଣ କ୍ଷେତ୍ରରେ ପ୍ରୋତ୍ସାହନ ପ୍ରଦାନ କରିବ ଏବଂ ଅଧିକ ନିବେଶକ ଏହି କ୍ଷେତ୍ରରେ ନିବେଶ କରିବା ପାଇଁ ଆକୃଷ୍ଟ ହେବେ ।


    ସ୍ୱଚ୍ଛତା ବୃଦ୍ଧି କରି ମାନବୀୟ ବାଧା ଦୂର କରିବା ପାଇଁ ଅନଲାଇନ ସଫ୍ଟୱେୟାର ବିକାଶ କରାଯାଇଛି ଏବଂ ଭିତ୍ତିଭୂମି ବିକାଶ ପ୍ରକଳ୍ପ କ୍ଷେତ୍ରରେ ଏହାର ବ୍ୟବହାର କରାଯାଉଛି । ଅନ୍ୟାନ୍ୟ ଯୋଜନା କ୍ଷେତ୍ରରେ ମଧ୍ୟ ଏହାକୁ ପ୍ରସାରିତ କରାଯାଇଛି ।


    ମନ୍ତ୍ରଣାଳୟରେ ଇନଭେଷ୍ଟମେଂଟ ଟ୍ରାକିଂ ଆଣ୍ଡ ଫ୍ୟାସିଲିଟେସନ ଡେସ୍କ ଅଫ ିନଭେଷ୍ଟ ଇଣ୍ଡିଆ ପ୍ରତିଷ୍ଠା କରାଯାଇଛି । ଏହି ଡେସ୍କ ନୂତନ ନିବେଶକଙ୍କୁ ଚିହ୍ନଟ କରିବ ଏବଂ ସେମାନଙ୍କୁ ନିବେଶ କରିବା ପାଇଁ ଢ଼ାଂଚାଗତ ଭାବେ ପ୍ରସ୍ତାବ ପ୍ରଦାନ କରିବ ଏବଂ ବିଭିନ୍ନ ସେବା ପ୍ରଦାନ ମାଧ୍ୟମରେ ସେମାନଙ୍କ ସହିତ ନିବେଶ ପାଇଁ ସମ୍ପର୍କ ରକ୍ଷା କରିବ । ଭାରତରେ ଏବଂ ବିଦେଶରେ ରୋଡ ସୋ କରିବା ପାଇଁ ଏବଂ ନିବେଶ ସଭା ଆୟୋଜନ କରିବାରେ ଡେସ୍କ ମଧ୍ୟ ମନ୍ତ୍ରଣାଳୟକୁ ସାହାଯ୍ୟ କରିବ ।


    ନାବାର୍ଡରେ 8000 କୋଟି ଟଙ୍କାର ଦୁଗ୍ଧ ପ୍ରକ୍ରିୟାକରଣ ଏବଂ ଉନ୍ନୟନ ଅନୁଦାନ ପ୍ରତିଷ୍ଠା


    ବିଶେଷ କରି ସମବାୟ କ୍ଷେତ୍ରର ପୁରୁଣା ଏବଂ ବନ୍ଦ ହୋଇଯାଇଥିବା ଦୁଗ୍ଧ ପ୍ରକ୍ରିୟାକରଣ ୟୁନିଟଗୁଡ଼ିକୁ ପୁନଃ କାର୍ଯ୍ୟକ୍ଷମ କରିବା ପାଇଁ ଏହି ଅନୁଦାନର ଉପଯୋଗ କରାଯିବ । ଏହାଫଳରେ ଦୁଗ୍ଧ ପ୍ରକ୍ରିୟାକରଣ କ୍ଷମତା ବୃଦ୍ଧିପାଇବ ଏବଂ କୃଷକମାନଙ୍କ ଉତ୍ପାଦ ଅଧିକ ମୂଲ୍ୟଯୁକ୍ତ ହେବ ଏବଂ ସେମାନଙ୍କ ଆୟ ବୃଦ୍ଧି ପାଇବ ।


    ପେରାମବାଉଲଠାରେ ସାଲୋଟ ପାଇଁ ସାଧାରଣ ଖାଦ୍ୟ ପ୍ରକ୍ରିୟାକରଣ ଇନକ୍ୟୁବେସନ କେନ୍ଦ୍ର ଉଦଘାଟିତ ।


    ଅତିରିକ୍ତ ଆର୍ଥ ô କ ରିହାତି ।


    2016-17 ବଜେଟରେ ପ୍ରାବଧାନ ।


    ରେଫ୍ରିଜରେଟର ପାତ୍ରରେ ବାଣିଜ୍ୟିକ ଶୁଳ୍କକୁ ଶତକଡା 12.5 ପ୍ରତିଶତରୁ 6 ପ୍ରତିଶତ ହ୍ରାସ କରିବା


    ରେଫ୍ରିଜରେଟର ପାତ୍ରରେ ମୂଳ ବାଣିଜ୍ୟିକ ଶୁଳ୍କକୁ ଶତକଡା 10 ପ୍ରତିଶତରୁ 5 ପ୍ରତିଶତକୁ ହ୍ରାସ କରିବା ।


    କୋଲ୍ଡ ଷ୍ଟୋରେଜ , କୋଲ୍ଡ ରୁମ ଆଦି ପ୍ରକଳ୍ପ କ୍ଷେତ୍ରରେ ପ୍ରଚଳିତ ଶତକଡା 5 ପ୍ରତିଶତର ବାଣିଜ୍ୟ ଶୁଳ୍କ ପ୍ରି କୁଲିଂ ୟୁନିଟ , ପ୍ୟାକ ହାଉସ , ସର୍ଟିଂ ଓ ଗ୍ରେଡିଂ ଲାଇନ ଏବଂ ରାଇପେନିଂ ଚ୍ୟାମ୍ବର ଆଦି କ୍ଷେତ୍ରକୁ ମଧ୍ୟ ପ୍ରସାରିତ ।


    ଯନ୍ତ୍ରାଂସ କ୍ଷେତ୍ରରେ ଶୁଳ୍କକୁ ଶତକଡା 10 ପ୍ରତିଶତରୁ 6 ପ୍ରତିଶତକୁ ହ୍ରାସ ।


    ମେଗା ଫୁଡପାର୍କ


    ଖାଦ୍ୟ ପ୍ରକ୍ରିୟାକରଣ ଉଦ୍ୟୋଗ ମନ୍ତ୍ରଣାଳୟ ଖାଦ୍ୟ ପ୍ରକ୍ରିୟାକରଣ ଉଦ୍ୟୋଗ କ୍ଷେତ୍ରରେ ଉନ୍ନତି ଆଣିବା ଉପରେ ଧ୍ୟାନ କେନ୍ଦ୍ରୀଭୁତ କରୁଛି ଯାହାଫଳରେ କି କୃଷି କ୍ଷେତ୍ରରେ ଅଧିକ ଉନ୍ନତି ହେବ ଏବଂ ଏହା କୃଷକଙ୍କ ଆୟକୁ ଦ୍ୱିଗୁଣିତ କରିବାରେ ସହାୟକ ହେବ । ଏହା ସରକାରଙ୍କ ‘ ମେକ ଇନ ଇଣ୍ଡିଆ ’ ପଦକ୍ଷେପକୁ ବଳ ପ୍ରଦାନ କରିବ । ଖାଦ୍ୟ ପ୍ରକ୍ରିୟାକରଣକୁ ଶକ୍ତି ପ୍ରଦାନ କରିବା ପାଇଁ ଯୋଗାଣ ଶୃଙ୍ଖଳର ପ୍ରତ୍ୟେକ ସ୍ତରରେ ମୂଲ୍ୟ ଯୁକ୍ତ କରିବା ଏବଂ ଖାଦ୍ୟ ନଷ୍ଟକୁ ରୋକିବା ନେଇ ନଷ୍ଟ ହୋଇଯାଉଥିବା ଖାଦ୍ୟ ଉପରେ ଧ୍ୟାନ ନିବଦ୍ଧ କରି ଖାଦ୍ୟ ପ୍ରକ୍ରିୟାକରଣ ଉଦ୍ୟୋଗ ମନ୍ତ୍ରଣାଳୟ ଦେଶରେ ମେଗା ଫୁଡ ପାର୍କ ଯୋଜନାର ପ୍ରାରମ୍ଭ କରିଛି । ମେଗା ଫୁଡପାର୍କ ଖାଦ୍ୟ ପ୍ରକ୍ରିୟାକରଣ ପାଇଁ ଅତ୍ୟାଧୁନିକ ଭିତ୍ତିଭୂମି ପ୍ରତିଷ୍ଠା କରିବ । ଏଥିସହିତ ଏହା କ୍ଷେତରୁ ବଜାର ପର୍ଯ୍ୟନ୍ତ ଶକ୍ତିଶାଳୀ ଫରୱାର୍ଡ ଓ ବ୍ୟାକୱାର୍ଡ ଲିଙ୍କେଜ ସହ ମୂଲ୍ୟ ଯୁକ୍ତ ଶୃଙ୍ଖଳ ମଧ୍ୟ ସୃଷ୍ଟି କରିବ । କେନ୍ଦ୍ରୀୟ ପ୍ରକ୍ରିୟାକରଣ କେନ୍ଦ୍ରରେ ସାଧାରଣ ସୁବିଧା ଏବଂ ଭିତ୍ତିଭୂମି ସାମର୍ଥ୍ୟ ସୃଷ୍ଟି ହେବ ଏବଂ ପ୍ରାଥମିକ ପ୍ରକ୍ରିୟାକରଣ କେନ୍ଦ୍ର (ପିପିସିଏସ) ଏବଂ ସଂଗ୍ରହ କେନ୍ଦ୍ର (ସିସିଏସ) ରୂପରେ କ୍ଷେତ ନିକଟରେ ପ୍ରାଥମିକ ପ୍ରକ୍ରିୟାକରଣ ଏବଂ ସଂରକ୍ଷଣ ବ୍ୟବସ୍ଥା ସୃଷ୍ଟି କରାଯିବ । ଏହି ଯୋଜନା ଅଧୀନରେ ଭାରତ ସରକାର ମେଗା ଫୁଡ ପାର୍କ ପ୍ରକଳ୍ପ ପାଇଁ 50 କୋଟି ଟଙ୍କା ପର୍ଯ୍ୟନ୍ତ ଆର୍ଥିକ ସହାୟତା ପ୍ରଦାନ କରୁଛନ୍ତି ।


    ଚଳିତ ବର୍ଷ ନିମ୍ନଲିଖିତ ମେଗା ଫୁଡ ପାର୍କ ଗୁଡ଼ିକୁ ପରିଚାଳନାକ୍ଷମ କିମ୍ବା ଉଦଘାଟନ କରାଯାଇଛି । ଏଗୁଡ଼ିକ ହେଲା...


    1) ପତଞ୍ଜଳୀ ଫୁଡ ଏବଂ ହର୍ବାଲ ପାର୍କ , ହରିଦ୍ୱାର (ଉତ୍ତରାଖଣ୍ଡ)


    2) ଦ ଇଣ୍ଡସ ମେଗା ଫୁଡ ପାର୍କ , ଖାରଗୋନ (ମଧ୍ୟପ୍ରଦେଶ)


    3) ଝାଡଖଣ୍ଡ ମେଗା ଫୁଡ ପାର୍କ , ରାଂଚି (ଝାଡଖଣ୍ଡ)


    4) ଜାଙ୍ଗିପୁର ବେଙ୍ଗଲ ମେଗା ଫୁଡପାର୍କ , ମୁର୍ସିଦାବାଦ (ପଶ୍ଚିମବଙ୍ଗ)


    5) ଶ୍ରିନି ଫୁଡ ପାର୍କ , ଚିତ୍ତୋର (ଆନ୍ଧ୍ରପ୍ରଦେଶ)


    6) ଉତ୍ତର ପୂର୍ବ ମେଗା ଫୁଡ ପାର୍କ , ନାଲବରି (ଆସାମ)


    7) ଆନ୍ତର୍ଜାତିକ ମେଗା ଫୁଡ ପାର୍କ , ଫଜିଲକା (ପଞ୍ଜାବ)


    8) ସମନ୍ୱିତ ଫୁଡ ପାର୍କ , ଟୁମକୁର (କର୍ଣ୍ଣାଟକ)


    9) ଏମଆଇଟିଏସ ମେଗା ଫୁଡ ପାର୍କ ପ୍ରାଇଭେଟ ଲିମିଟେଡ , ରାୟଗଡା (ଓଡିଶା)


    ନିମ୍ନଲିଖିତ ମେଗା ଫୁଡ ପାର୍କ ଗୁଡ଼ିକର ଭିତ୍ତି ପ୍ରସ୍ତର ସ୍ଥାପନ କରାଯାଇଛି । ଏଗୁଡ଼ିକ ହେଲା...


    1) ପଞ୍ଜାବ ଆଗ୍ରୋ ଇଣ୍ଡଷ୍ଟ୍ରିଜ କର୍ପୋରେସନ ମେଗା ଫୁଡ ପାର୍କ ପ୍ରକଳ୍ପ , ଲୁଧିଆନା


    2) କେରଳର ପାଲକ୍କାଡଠାରେ କିନଫ୍ରା ଦ୍ୱାରା ନିର୍ମିତ ମେଗା ଫୁଡ ପାର୍କ


    3) କେରଳର ଆଲାପ୍ପୁଝାଠାରେ କେଏସଆଇଡିସି ଦ୍ୱାରା ନିର୍ମାଣ କରାଯାଇଥିବା ମେଗା ଫୁଡ ପାର୍କ


    4) ପଞ୍ଜାବର କପୁରତାଲାଠାରେ ମକା ଆଧାରିତ ମେଗା ଫୁଡ ପାର୍କ


    ଏକ ମେଗା ଫୁଡ ପାର୍କ ପ୍ରାୟ 25000 କୃଷକମାନଙ୍କ ପାଇଁ ସହାୟକ ହେବା ସହିତ ବିଶେଷ କରି ଗ୍ରାମାଂଚଳର 5000 ବ୍ୟକ୍ତିଙ୍କୁ ନିଯୁକ୍ତି ସୁଯୋଗ ପ୍ରଦାନ କରିବ ।


    ସତାରା (ମହାରାଷ୍ଟ୍ର) , ଆଜମେର (ରାଜସ୍ଥାନ) , ଅଗରତାଲା (ତ୍ରିପୁରା)ରେ ନିର୍ମାଣଧୀନ ମେଗା ଫୁଡ ପାର୍କ ଗୁଡ଼ିକ ଶେଷ ହେବା ଅବସ୍ଥାରେ ରହିଛନ୍ତି ଏବଂ ଚଳିତ ଆର୍ଥ ô କ ବର୍ଷ ଶେଷ ବେଳକୁ ସେଗୁଡ଼ିକ କାର୍ଯ୍ୟକ୍ଷମ ହେବେ ।


    ନାବାର୍ଡ 2000 କୋଟି ଟଙ୍କାର ‘ ଖାଦ୍ୟ ପ୍ରକ୍ରିୟାକରଣ ଅନୁଦାନ ’ ରାଶିରୁ 10ଟି ମେଗା ଫୁଡ ପାର୍କ ପ୍ରକଳ୍ପ ଓ 2ଟି ପ୍ରକ୍ରିୟାକରଣ ୟୁନିଟକୁ 427.69 କୋଟି ଟଙ୍କାର ଋଣ ମଞ୍ଜୁର କରିଛି ଏବଂ ଏଥିମଧ୍ୟରୁ 81.10 କୋଟି ଟଙ୍କା ପ୍ରଦାନ କରାଯାଇ ସାରିଲାଣି । ମନ୍ତ୍ରଣାଳୟ ନାବାର୍ଡର ସ୍ୱତନ୍ତ୍ର ଅନୁଦାନ ରାଶିରୁ ସହଜ ଋଣ ପ୍ରଦାନ ମାଧ୍ୟମରେ ବିଭିନ୍ନ ରାଜ୍ୟମାନଙ୍କରେ 157ଟି ଫୁଡ ପାର୍କ ପ୍ରତିଷ୍ଠା କରିବା ପାଇଁ ବିଜ୍ଞପ୍ତି ପ୍ରକାଶ କରିଛି ।


    ସମନ୍ୱିତ ଶୀତଳିକରଣ ଶୃଙ୍ଖଳ ଏବଂ ମୂଲ୍ୟ ଯୁକ୍ତ ଭିତ୍ତିଭୂମି


    କ) 2017ରେ 16ଟି ପ୍ରକଳ୍ପ ଚାଲୁ କରାଯାଇଛି । ଏଥିସହିତ 2014-17 ମଧ୍ୟରେ ମନ୍ତ୍ରଣାଳୟ 2.44 ଲକ୍ଷ ମେଟ୍ରିକ ଟନର ଅତିରିକ୍ତ କ୍ଷମତା ବିଶିଷ୍ଟ କୋଲ୍ଡ ଷ୍ଟୋରେଜ , 72.70 ମେଟ୍ରିକ ଟନ ଘଂଟାପ୍ରତି ବ୍ୟକ୍ତିଗତ କୁଇକ ଫ୍ରିଜିଂ (ଆଇକ୍ୟୁଏଫ) , ଦିନ ପ୍ରତି 34.55 ଲକ୍ଷ ଲିଟର ଦୁଗ୍ଧ ପ୍ରକ୍ରିୟାକରଣ/ ସଂରକ୍ଷଣ ଏବଂ 472ଟି ରିଫର ଭ୍ୟାନ ନିର୍ମାଣ କରିଛି ।


    ଖ) ଗତ ସାଡେ ତିନି ବର୍ଷ ମଧ୍ୟରେ 74ଟି ସମନ୍ୱିତ ଶୀତଳୀକରଣ ଶୃଙ୍ଖଳ ପ୍ରକଳ୍ପ ଚାଲୁ କରାଯାଇଛି ଏବଂ ଏହାଫଳରେ ମୋଟ ଶୀତଳୀକରଣ ଶୃଙ୍ଖଳ ପ୍ରକଳ୍ପ ସଂଖ୍ୟା 11ରେ ପହଂଚିଛି । ଏପର୍ଯ୍ୟନ୍ତ ମନ୍ତ୍ରଣାଳୟ 7.38 ଲକ୍ଷ ମେଟ୍ରିକ ଟନ କୋଲ୍ଡ ଷ୍ଟୋରେଜ କ୍ଷମତା ବିଶିଷ୍ଟ 232ଟି ଶୀତଳିକରଣ ଶୃଙ୍ଖଳ ପ୍ରକଳ୍ପ (ସମ୍ପୂର୍ଣ୍ଣ ହୋଇଥିବା ଏବଂ ନିର୍ମାଣଧୀନ) ନିର୍ମାଣରେ ସହାୟତା ପ୍ରଦାନ କରିଛି । ଏଥିସହିତ ମନ୍ତ୍ରଣାଳୟ ମଧ୍ୟ 210.75 ମେଟ୍ରିକ ଟନର ଘଂଟାପ୍ରତି ବ୍ୟକ୍ତିଗତ କୁଇକ ଫ୍ରିଜିଂ (ଆଇକ୍ୟୁଏଫ) , 106.99 ଲକ୍ଷ ଲିଟରର ପ୍ରତିଦିନ ଦୁଗ୍ଧ ପ୍ରକ୍ରିୟାକରଣ/ ସଂରକ୍ଷଣ ପ୍ରକଳ୍ପ ଏବଂ 1371 ରିଫର ଭ୍ୟାନ ନିର୍ମାଣରେ ସହାୟତା ପ୍ରଦାନ କରିଛି ।


    ଗ) ମନ୍ତ୍ରଣାଳୟର ପରାମର୍ଶ କ୍ରମେ ଯୋଜନା ଗୁଡ଼ିକ ନିବେଶକମାନଙ୍କୁ ସୁହାଇବା ପାଇଁ ଏଗୁଡ଼ିକର ନିଦେ୍ର୍ଦଶାବଳୀର ପୁନଃ ସମୀକ୍ଷା କରାଯାଇଛି ।


    ଘ) ହାରାହାରି ଭାବେ ଦେଖିଲେ ଗୋଟିଏ ଶୀତଳୀକରଣ ଶୃଙ୍ଖଳ ପ୍ରକଳ୍ପ ଫଳ ଏବଂ ପରିବା ଚାଷ କରୁଥିବା ପାଖାପାଖି 500 ଚାଷୀ , ଦୁଗ୍ଧ ଉତ୍ପାଦନ କରୁଥିବା 5000 ଚାଷୀଙ୍କୁ ସହାୟତା ପ୍ରଦାନ କରିବା ସହ 100 ବ୍ୟକ୍ତିଙ୍କୁ ନିଯୁକ୍ତି ପ୍ରଦାନ କରିଥାଏ ।


    ବର୍ଷ 2014 (ମେ-ଡିସେମ୍ବର) 2015 2016 2017 (ଡିସେମ୍ବର) ମୋଟ


    ସମ୍ପୂର୍ଣ୍ଣ କୋଲ୍ଡ ଚେନ ପ୍ରକଳ୍ପ 13 21 24 16 74


    ମୋଟ କୋଲ୍ଡ ଷ୍ଟୋରେଜ ସାମର୍ଥ୍ୟ 0.39 0.66 0.576 0.811 2.44


    ବ୍ୟକ୍ତିଗତ କୁଇକ ଫ୍ରିଜିଂ 32.20 16.25 13.25 11 72.70


    ଦୁଗ୍ଧ ସଂରକ୍ଷଣ/ ପ୍ରକ୍ରିୟାକରଣ 5.50 10.00 16.05 3.00 34.55


    ରିଫର ଭେଇକିଲ 82 98 196 96 472


    ନୂତନ ପ୍ରକଳ୍ପ ପ୍ରତିଷ୍ଠା/ଅତ୍ୟାଧୁନିକରଣ ଯୋଜନା ଅଧୀନରେ ପାନାଜି (ଗୋଆ)ଠାରେ ଏକ ପ୍ରକଳ୍ପ ଚାଲୁ କରାଯାଇଛି ।


    10ଟି ଫୁଡ ଟେଷ୍ଟିଂ ପରୀକ୍ଷାଗାର ନିର୍ମାଣ କରାଯାଇଛି ।


    2017 ଅଗଷ୍ଟ 31ରେ ପେରାମ୍ବାଲୁରଠାରେ ସାଲୋଟ ପାଇଁ ଏକ ସାଧାରଣ ଖାଦ୍ୟ ପ୍ରକ୍ରିୟାକରଣ ଇନକ୍ୟୁବେସନ କେନ୍ଦ୍ର ପ୍ରତିଷ୍ଠା କରାଯାଇଛି । ଭାରତୀୟ ସାମୁଦ୍ରିକ ଖାଦ୍ୟ ପ୍ରକ୍ରିୟାକରଣ ପ୍ରତିଷ୍ଠାନ(ଆଇଆଇଏଫପିଟି) ସହଯୋଗରେ ଏହି କେନ୍ଦ୍ର ନିର୍ମାଣ କରାଯାଇଛି । ପେରାମ୍ବାଲୁର ଜିଲ୍ଲାର କୃଷକମାନେ 8000 ହେକ୍ଟର ଚାଷ ଜମିରେ 70000 ଟନର ସାଲୋଟ ଉତ୍ପାଦନ କରୁଛନ୍ତି । ଚାଷରେ ଉତ୍ପାଦନ ଖର୍ଚ୍ଚ ବୃଦ୍ଧି , ପାଣିପାଗ ଜନିତ ଅସ୍ଥିରତା , ରୋଗ ପୋକ ବୃଦ୍ଧି ଏବଂ ବଜାରରେ ସଠିକ ମୂଲ୍ୟ ନମିଳିବା ଆଦି ପ୍ରତିକୁଳ ପରିସ୍ଥିତି ସତ୍ତ୍ୱେ ସେମାନେ ଏପରି ବହୁଳ ଉତ୍ପାଦନ କରୁଛନ୍ତି । ଏଥିନିମେନ୍ତ ପେରାମ୍ବାଲୁରଠାରେ ସାଲୋଟ ପାଇଁ ଏକ ସାଧାରଣ ଖାଦ୍ୟ ପ୍ରକ୍ରିୟାକରଣ ଇନକ୍ୟୁବେସନ କେନ୍ଦ୍ର ପ୍ରତିଷ୍ଠା କରାଗଲା । ଏହାର ଉଦେ୍ଦଶ୍ୟ ହେଉଛି ସାଲୋଟ ଯେପରି ନଷ୍ଟ ନହୁଏ , କୃଷକମାନଙ୍କ ଆୟ ବୃଦ୍ଧି ଏବଂ ଉପଭୋକ୍ତାମାନଙ୍କ ପାଖେ ସାଲୋଟ ପହଂଚିବାକୁ ନିଶ୍ଚିତ କରିବା ।


    ଜିଏସଟି ଫ୍ୟାସିଲିଟେସନ ସେଲ


    ଖାଦ୍ୟ ପ୍ରକ୍ରିୟାକରଣ ଉଦ୍ୟୋଗ ମନ୍ତ୍ରଣାଳୟ ଦ୍ରବ୍ୟ ଏବଂ ସେବା କର ଭଳି ନୂତନ କର ବ୍ୟବସ୍ଥା ସମ୍ବନ୍ଧରେ ଉଦ୍ୟୋଗକୁ ଅବଗତ କରାଇବା ନିମନ୍ତେ ଏକ 4 ଜଣିଆ ସଦସ୍ୟ ବିଶିଷ୍ଟ ଜିଏସଟି ପ୍ୟାସିଲିଟେସନ ସେଲ ପ୍ରତିଷ୍ଠା କରିଛି । ତୁରନ୍ତ ଜିଏସଟିକୁ ଲାଗୁ କରିବା ପାଇଁ ମନ୍ତ୍ରଣାଳୟ ଏହି ସେଲ ଆରମ୍ଭ କରିଛି । ଏମଓଏଫପିଏଲ ସହିତ ସମ୍ପର୍କିତ ସମସ୍ତ ପ୍ରମୁଖ ଉଦ୍ୟୋଗ ଏବଂ ବ୍ୟବସାୟିକ ପ୍ରତିଷ୍ଠାନକୁୁ କର ପଇଠ କରିବା କ୍ଷେତ୍ରରେ ଜିଏସଟି ଫ୍ୟାସିଲିଟେସନ ସେଲ ସହାୟତା ପ୍ରଦାନ କରିବ । ମନ୍ତ୍ରଣାଳୟର ସହିତ ସମ୍ପର୍କିତ ଯେକୌଣସି ବିଷୟ ସମ୍ବନ୍ଧୀୟ ସମସ୍ୟାର ସମାଧାନ ପ୍ରାଥମିକ ଭାବେ ଏହି ସେଲ ଦ୍ୱାରା କରାଯିବ । ଜିଏସଟି ସେଲ ପାଖରେ ଏହି କର ସମ୍ବନ୍ଧୀୟ ସମସ୍ତ ସୂଚନା , ଆଇନ , କାନୁନ ଏବଂ ଦର ଷ୍ଟ୍ରକ୍ଚର ଆଦି ରହିବ । ଜିଏସଟି ଫ୍ୟାସଲିଟେସନ ସେଲର କର୍ମକର୍ତ୍ତାଙ୍କୁ ଟୋଲ ଫ୍ରି ନଂ 1800111171 କିମ୍ବା ୰ଇଗ୍ଦଳକ୍ଟଦ୍ଭଏଝଞୠଚଓ ମାଧ୍ୟମରେ ଯୋଗାଯୋଗ କରାଯାଇ ପାରିବ । ଏନେଇ ଅଧିକ ସୂଚନା ଷଗ୍ଧଗ୍ଧକ୍ଟ୍ର://ଙ୍ଗଙ୍ଗଙ୍ଗ.ଜ୍ଞକ୍ଟଲକ୍ଟ୍ରସ.ଦ୍ଭସମ.ସଦ୍ଭ ରୁ ଉପଲବ୍ଧ କରାଯାଇ ପାରିବ ।


    ଏମଓଏଫପିଆଇର ଉଦେ୍ଦଶ୍ୟକୁ ପୁରଣ କରିବା ପାଇଁ ଏଫଏସଏସଏଆଇ ଦ୍ୱାରା ଉତ୍ପାଦ ଅନୁମୋଦନର ସରଳୀକରଣ


    1) ଆନ୍ତର୍ଜାତିକ କୋଡେକ୍ସ ଷ୍ଟାଣ୍ଡାର୍ଡ ଅନୁଯାୟୀ ଅନେକ ସଂଖ୍ୟାରେ ନୂତନ ଆଡିଟିଭକୁ ମଞ୍ଜୁରୀ ପ୍ରଦାନ ।


    2) ଆଇନର ସଂଶୋଧନ ନିମନ୍ତେ ବିଜ୍ଞପ୍ତି ପ୍ରକାଶ ଯାହାଫଳରେ କି ନନ-ଷ୍ଟାଣ୍ଡାର୍ଡାଇଜ୍ଡ ଖାଦ୍ୟ ପଦାର୍ଥ କ୍ଷେତ୍ରରେ ନିୟମ ଅନୁଯାୟୀ ବ୍ୟବହୃତ ଉପାଦାନଗୁଡ଼ିକୁ ଆଉ ଉତ୍ପାଦ ମଞ୍ଜୁରୀର ଆବଶ୍ୟକତା ପଡିବ ନାହିଁ । ଏହା ଉଦ୍ୟୋଗକୁ ଅନେକ ପରିମାଣର ଆଶ୍ୱାସନା ପ୍ରଦାନ କରିଛି ।


    ହରିୟାନାର ସୋନେପତ , କୁଣ୍ଡଳିଠାରେ ଥିବା ନ୍ୟାସନାଲ ଇନଷ୍ଟିଚ୍ୟୁଟ ଅଫ ଫୁଡ ଟେକନଲୋଜି , ଏଂଟରପ୍ରେନ୍ୟୁଅରସିପ ଆଣ୍ଡ ମ୍ୟାନେଜମେଂଟ(ଏନଆଇଏଫଟିଇଏମ) ଏବଂ ତାମିଲନାଡୁର ଥାଞ୍ଜାଭୁରଠାରେ ଥିବା ଇଣ୍ଡିଆନ ଇନଷ୍ଟିଚ୍ୟୁଟ ଅଫ ଫୁଡ ପ୍ରୋସେସିଂ ଟେକନଲୋଜି (ଆଇଆଇଏଫପିଟି)କୁ ସରକାର ଉକ୍ରର୍ଷତାର କେନ୍ଦ୍ର ଭାବେ ପ୍ରସ୍ତୁତ କରୁଛନ୍ତି । ଏହି ଅନୁଷ୍ଠାନରୁ ପାସ କରୁଥିବା ଛାତ୍ରଛାତ୍ରୀମାନଙ୍କୁ ଶତ ପ୍ରତିଶତ ନିଯୁକ୍ତି ମିଳିଛି ।


    ଭାରତରେ ପ୍ରମୁଖ ଖାଦ୍ୟ ସୁରକ୍ଷା ନିୟନ୍ତ୍ରକ ପ୍ରତିଷ୍ଠାନ ଏଫଏସଏସଏଆଇ ‘ ଦ ଫୁଡ ରେଗୁଲେଟୋରୀ ପୋର୍ଟାଲ ’ ନାମକ ଏକ ଶକ୍ତିଶାଳୀ ନୂତନ ଟୁଲ ସମ୍ବନ୍ଧରେ ଘୋଷଣା କରିଛି । ଘରୋଇ ପରିଚାଳନା ଏବଂ ଖାଦ୍ୟ ଆମଦାନୀକୁ ନେଇ ବ୍ୟବସାୟ କ୍ଷେତ୍ରରେ ଏହି ପୋର୍ଟାଲକୁ ଏକକ ଇଂଟରଫେସ ଭାବେ ବ୍ୟବହାର କରାଯିବା ନେଇ ଯୋଜନା ପ୍ରସ୍ତୁତ କରାଯାଇଛି ଏବଂ ଦେଶରେ ଖାଦ୍ୟ ସୁରକ୍ଷା ଆଇନର ସ୍ୱଚ୍ଛ ଏବଂ ଉପଯୋଗୀ ପରିଚାଳନା କ୍ଷେତ୍ରରେ ଏହି ପୋର୍ଟାଲ ଫଳପ୍ରଦ ସାବ୍ୟସ୍ତ ହେବ । ବ୍ୟବସାୟିକ ପରିଚାଳନା ପାଇଁ ଏକ ଉପଯୁକ୍ତ ପରିବେଶ ସୃଷ୍ଟି କରାଯିବା ଲକ୍ଷ୍ୟ ନେଇ ଏହି ପୋର୍ଟାଲକୁ ଯୋଜନାବଦ୍ଧ ଭାବେ ସରକାରଙ୍କ ‘ ଏକକ ଦେଶ , ଏକକ ଖାଦ୍ୟ ଆଇନ ’ ମିଶନ ସହ ସଂଯୁକ୍ତ କରାଯାଇଛି ।


    ଜାତୀୟ ଖାଦ୍ୟ ପ୍ରକ୍ରିୟାକରଣ ନୀତି


    ଏମଓଏଫପିଆଇ ୱେବସାଇଟରେ ଜାତୀୟ ଖାଦ୍ୟ ପ୍ରକ୍ରିୟାକରଣ ନୀତି ସମ୍ବନ୍ଧୀୟ ଆପ୍ରୋଚ ପେପର ଅପଲୋଡ କରାଯାଇଛି । ଏ ସଂକ୍ରାନ୍ତରେ ସମସ୍ତ ଅଂଶୀଦାର ଏବଂ ସାଧାରଣ ଜନତାଙ୍କଠାରୁ ପ୍ରସ୍ତାବ ଆହ୍ୱାନ କରାଯାଉଛି । ଜାତୀୟ ଖାଦ୍ୟ ପ୍ରକ୍ରିୟାକରଣ ନୀତିର ଲକ୍ଷ୍ୟ ରହିଛି ଭାରତର ‘ ଜାତୀୟ ଖାଦ୍ୟ ଗ୍ରୀଡ଼ ’ ଓ ଜାତୀୟ କୋଲ୍ଡ ଚେନ୍ ଗ୍ରୀଡ଼ ନିର୍ମାଣ ଏବଂ ଦେଶର ପ୍ରତ୍ୟେକ କୋଣରେ ଖୁଚୁରା ବଜାରର ସୃଷ୍ଟି ।


    

    
    (Release ID: 1527997) Visitor Counter : 1