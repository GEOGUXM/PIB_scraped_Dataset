      ସଡକ ପରିବହନ ଓ ରାଜପଥ ମନ୍ତ୍ରଣାଳୟ

      ଭାରତ-ନେପାଳ ରାସ୍ତା ସଂଯୋଗୀକରଣ ପ୍ରକଳ୍ପର ମନ୍ତ୍ରଣାଳୟ ଦ୍ୱାରା ସମୀକ୍ଷା
      Posted On: 20 DEC 2017 7:37PM by PIB Bhubaneshwar


    କେନ୍ଦ୍ର ସଡ଼କ ପରିବହନ ଓ ରାଜମାର୍ଗ ମନ୍ତ୍ରଣାଳୟ ପକ୍ଷରୁ ଗତ ସପ୍ତାହରେ ଅନୁଷ୍ଠିତ ଏକ ବୈଠକରେ ଭାରତ - ନେପାଳ ରାସ୍ତା ସଂଯୋଗୀକରଣ ପ୍ରକଳ୍ପ ଗୁଡ଼ିକର ସମୀକ୍ଷା କରାଯାଇଛି । ସମୀକ୍ଷା ଅନୁଯାୟୀ କେତେକ ପ୍ରକଳ୍ପର ସୂଚନା :


    ଭାରତ - ନେପାଳ ସୀମାର ମେଚି ନଦୀ ଉପରେ ପୋଲ ନିର୍ମାଣ ପ୍ରକଳ୍ପ ପାଇଁ ପ୍ରସ୍ତୁତ ଯୋଜନାନୁସାରେ ଆଗେଇ ଚାଲିଛି । ଖୁବଶୀଘ୍ର ଠିକାଦାରଙ୍କୁ ଲେଟର ଅଫ୍ ଇଣ୍ଟେଣ୍ଟ ( ଆଗ୍ରହ ଇଚ୍ଛାପତ୍ର ) ପ୍ରଦାନ କରାଯିବ ।


    ଜାତୀୟ ରାଜପଥ - 57Aର ପିପ୍ରାକୋଠି - ରାକ୍ସାଉଲ ରାସ୍ତା ମରାମତିର ଟେଣ୍ଡର ପ୍ରକ୍ରିୟା ଜାରି ରହିଛି । ଚଳିତ ମାସ ଶେଷ ସୁଦ୍ଧା ଠିକାଦାରଙ୍କୁ କାର୍ଯ୍ୟାଦେଶ ପ୍ରଦାନ କରାଯିବ ।


    ଜାତୀୟ ରାଜପଥ ( 57A ) ର ମିରଗଞ୍ଜ ପୋଲ ପାଇଁ ସର୍ଭେ ଶେଷ ହୋଇଛି । 2018 ଜାନୁଆରୀ ସୁଦ୍ଧା ଅସ୍ଥାୟୀ ପୋଲ ନିର୍ମାଣ ଚୂଡ଼ାନ୍ତ ହେବ ।


    ସମୀକ୍ଷା ବୈଠକରେ ସଡ଼କ ପରିବହନ ଏବଂ ରାଜମାର୍ଗ ମନ୍ତ୍ରଣାଳୟର ବରିଷ୍ଠ ଅଧିକାରୀଙ୍କ ସମେତ NHIDCL , NHAI , ବାଣିଜ୍ୟ ମନ୍ତ୍ରଣାଳୟ ଏବଂ ବୈଦେଶିକ ମନ୍ତ୍ରଣାଳୟର ଅଧିକାରୀଗଣ ଉପସ୍ଥିତ ଥିଲେ ।


    **************


    

    
    (Release ID: 1513469) Visitor Counter : 7