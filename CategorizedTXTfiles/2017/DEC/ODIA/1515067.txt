      ପ୍ରତିରକ୍ଷା ମନ୍ତ୍ରଣାଳୟ

      ଏନସିସି ମହାନିର୍ଦ୍ଦେଶକ କାର୍ଯ୍ୟଭାର ଗ୍ରହଣ କଲେ ଲେଫ୍ଟେନାଂଟ ଜେନେରାଲ ବିଏସ ସହରାୱତ
      Posted On: 22 DEC 2017 6:02PM by PIB Bhubaneshwar


    ଲେଫ୍ଟେନାଂଟ ଜେନେରାଲ ବିଏସ ସହରାୱତ ଜାତୀୟ ସମର ଶିକ୍ଷାର୍ଥୀ ବାହିନୀ ( NCC ) ର ମହାନିର୍ଦ୍ଦେଶକ କାର୍ଯ୍ୟଭାର ଗ୍ରହଣ କରିଛନ୍ତି । ଜେନେରାଲ ତୃତୀୟ ପିଢ଼ିର ସେନା ଅଧିକାରୀ । ସେ ରାଷ୍ଟ୍ରୀୟ ପ୍ରତିରକ୍ଷା ଏକାଡେମୀ , ଖଡକବାସଲା ତଥା ଭାରତୀୟ ସୈନ୍ୟ ଏକାଡେମୀ , ଡେରାଡୁନର ବିଦ୍ୟାର୍ଥୀ । ତାଙ୍କୁ 1980 ଡିସେମ୍ବରରେ କୁମାଓନ ରେଜିମେଣ୍ଟର 13 ତମ ବାଟାଲିଅନ ( Rezang La ) ରେ କମିଶନ କରାଯାଇଥିଲା ।


    ଲେଫ୍ଟେନାଂଟ ଜେନେରାଲ ବିଏସ ସହରାୱତ ମର୍ଯ୍ୟାଦାଜନକ ଏନଡିସି ପାଠ୍ୟକ୍ରମ ସହିତ ସମସ୍ତ ପେସାଦାର ପାଠ୍ୟକ୍ରମ ଗ୍ରହଣ କରିଛନ୍ତି । ଲେଫ୍ଟେନାଂଟ ଜେନେରାଲ ବିଏସ ସହରାୱତ ଉସମାନିଆ ବିଶ୍ୱିବିଦ୍ୟାଳୟ , ହାଇଦ୍ରାବାଦରୁ ପ୍ରବନ୍ଧନ ଅଧ୍ୟୟନରେ ସ୍ନାତକ ଏବଂ ମାଡ୍ରାସ ବିଶ୍ୱବିଦ୍ୟାଳୟରୁ ଏମଫିଲ କରିଛନ୍ତି । ଲେଫ୍ଟେନାଂଟ ଜେନେରାଲ ବି ଏସ ସହରାୱତ ଏଇ ନିକଟରେ ‘ ସେନାରେ ମାନବ ପୁଞ୍ଜି ପ୍ରବନ୍ଧନ ’ ବିଷୟ ଉପରେ ପିଏଚଡି କାର୍ଯ୍ୟ ଶେଷ କରିଛନ୍ତି ।


    ସେ ଦେଶର ବିଭିନ୍ନ ଭାଗ ତଥା ବିଦେଶରେ ଅନେକ ଷ୍ଟାଫ ତଥା କମାଣ ନିଯୁକ୍ତିରେ ସେବା ପ୍ରଦାନ କରିଛନ୍ତି । ଏଥିମଧ୍ୟରୁ ଏକ ବର୍ଷ ପାଇଁ ଇରାକ ତଥା କୁଏତରେ ସୈନ୍ୟ ପର୍ଯ୍ୟବେକ୍ଷକ କାର୍ଯ୍ୟ ସାମିଲ ରହିଛି । ଲେଫ୍ଟେନାଂଟ ଜେନେରାଲ ବିଏସ ସହରାୱତଙ୍କୁ 2008 ରେ ବିହାରର କୋସି ନଦୀରେ ଆସିଥିବା ବନ୍ୟା ସମୟରେ ପଦକ ପ୍ରଦାନ କରାଯାଇଥିଲା ।


    ****************

    
    
    (Release ID: 1515067) Visitor Counter : 4