      ରେଳ ମନ୍ତ୍ରଣାଳୟ

      ବିଦେଶୀ ନାଗରିକ ଏବଂ ପ୍ରବାସୀ ଭାରତୀୟଙ୍କ ପାଇଁ ଟ୍ରେନ ଯାତ୍ରାର ସୁବିଧା
      Posted On: 15 DEC 2017 1:35PM by PIB Bhubaneshwar


    ବିଦେଶୀ ପର୍ଯ୍ୟଟକ ଏବଂ ପ୍ରବାସୀ ଭାରତୀୟଙ୍କ ପାଇଁ ଟ୍ରେନ୍ ଯାତ୍ରାର ସୁବିଧା ସକାଶେ ଅନଲାଇନରେ ଅଗ୍ରୀମ ଟିକେଟ ବୁକିଂର ସୁବିଧାକୁ 365 ଦିନ ପର୍ଯ୍ୟନ୍ତ ବୃଦ୍ଧି କରାଯାଇଛି ।


    ଏହି ଯୋଜନା ସମ୍ପର୍କରେ :


    i. ଶତାବ୍ଦୀ , ରାଜଧାନୀ , ଦୁରନ୍ତୋ , ଗତିମାନ ସମେତ ସମସ୍ତ ଟ୍ରେନର ଏକ୍ଜିକ୍ୟୁଟିଭ୍ କ୍ଲାସ୍ / ପ୍ରଥମ ଶ୍ରେଣୀ ଏସି / ଦ୍ୱିତୀୟ ଶ୍ରେଣୀ ଏସିରେ ଅନଲାଇନରେ 365 ଦିନର ଅଗ୍ରୀମ ଟିକେଟ ବୁକିଂ ସୁବିଧା ମିଳିବ ।


    ii . ଭଡ଼ା ମୂଳ ଭଡ଼ାର 1.5 ଗୁଣା ସହ ରିଜର୍ଭେସନ ଫି ’, ସୁପରଫାଷ୍ଟ ଚାର୍ଜ ଇତ୍ୟାଦି ସାମିଲ ହେବ । ପ୍ରତି ଟିକେଟ ପିଛା ଆଇଆରସିଟିସି 2 ଶହ ଟଙ୍କା ଅଧିକ ଆଦାୟ କରିବ ।


    iii . ଟିକେଟ ବୁକିଂ ପାଇଁ ଯାତ୍ରୀଙ୍କ ପାସପୋର୍ଟ ନମ୍ବର , ନାଗରିକତ୍ୱ ପ୍ରମାଣ ଏବଂ ଇଣ୍ଟରନ୍ୟାସନାଲ ମୋବାଇଲ ନମ୍ବର ଦାଖଲ ବାଧ୍ୟତାମୂଳକ ।


    iv . ଏହି ଟିକେଟରେ କୌଣସି ପ୍ରକାର ରିହାତି ଉପଲବ୍ଧ ହେବ ନାହିଁ ।


    v . ଦେୟ ସୁବିଧା କେବଳ ଇଣ୍ଟରନ୍ୟାସନାଲ ଡେବିଟ୍ ଓ କ୍ରେଡିଟ କାର୍ଡରେ ମିଳିବ । ପଂଜିକୃତ ମୋବାଇଲ ନମ୍ବରକୁ ଟିକେଟ ସଂରକ୍ଷଣ ଚୂଡ଼ାନ୍ତ ହେବାର ମେସେଜ୍ ଯିବ ।


    vi . ଏହି ଶ୍ରେଣୀରେ ଟିକେଟ ବୁକିଂ କରିଥିବା ଯାତ୍ରୀମାନେ ପାସପୋର୍ଟ , ପରିଚୟପତ୍ର ପାଇଁ ଭିସା ସହ ଟ୍ରେନ ଯାତ୍ରା କରିବେ । ଯାଞ୍ଚ ବେଳେ ସେମାନେ ଏହା ଦେଖାଇ ନ ପାରିଲେ , ବିନା ଟିକେଟରେ ଯାତ୍ରା କରୁଥିବା ନେଇ ଗଣା ହେବେ ଏବଂ ଭଡ଼ାର ୩ ଗୁଣ ଜରିମାନା ଦେବାକୁ ବାଧ୍ୟ ହେବେ ।


    vii . ଏଫଏସି ପିଛା 8ଟି ବର୍ଥ ( 2ଟି କ୍ୟାବିନ୍ ) , FACCW ପିଛା 4ଟି ବର୍ଥ ( ଗୋଟିଏ କ୍ୟାବିନ୍ ) , 2A କୋଚ୍ ପିଛା 8ଟି ବର୍ଥ ( ଦୁଇଟି ଇନସାଇଡ ବର୍ଥ କ୍ୟାବିନ୍ ) ଏବଂ ଜେନେରାଲ କୋଟା ବର୍ଥରୁ 10ଟି ବର୍ଥ ଏହି ଶ୍ରେଣୀର ବୁକିଂ ପାଇଁ ସଂରକ୍ଷିତ ରହିବ ।


    viii . ଯଦି ବିଦେଶୀ କୋଟାରେ ଉପଲବ୍ଧ ବର୍ଥ ଠାରୁ କେହି ଅଧିକ ଆବଶ୍ୟକ କରୁଥାଏ , ତେବେ ପ୍ରଥମେ ଉପଲବ୍ଧ ଟିକେଟ ପ୍ରଦାନ ପରେ ବଳକା ଯାତ୍ରୀ ପରବର୍ତ୍ତୀ ସଂରକ୍ଷଣ ଓପନିଂ ପର୍ଯ୍ୟନ୍ତ ଅପେକ୍ଷା କରିବେ । ତେବେ ଏ ସମସ୍ତ ବର୍ଥ ପାଇଁ ମୂଳ ଭଡ଼ାରୁ 50% ଅଧିକ ଦେବାକୁ ପଡ଼ିବ ।


    ix . ଏହି ପ୍ରକ୍ରିୟାରେ ବୁକିଂ ହୋଇଥିବା ଟିକେଟ ବାତିଲ କରାଗଲେ ମୂଳ ଭଡ଼ାର 50% ସହିତ ଟିକେଟ ବାତିଲ ଫି ’ କଟିବ । ଟ୍ରେନ୍ ଯାତ୍ରାରମ୍ଭର ୪ ଘଣ୍ଟା ପୂର୍ବରୁ କେବଳ ୱେବସାଇଟ ଜରିଆରେ ଟିକେଟ ବାତିଲ ହୋଇଥିବା ଭଡ଼ାର 50% ଫେରସ୍ତ ମିଳିପାରିବ ।


    x. କୌଣସି ପରିସ୍ଥିତିରେ ଟିକେଟରେ ଥିବା ନାମ ପରିବର୍ତ୍ତନ ହୋଇପାରିବ ନାହିଁ ।


    ଶୁକ୍ରବାର ( 15.12.17 ) ରେଳ ରାଷ୍ଟ୍ରମନ୍ତ୍ରୀ ରାଜେନ ଗୋହେନ ରାଜ୍ୟସଭାରେ ଏକ ଲିଖିତ ପ୍ରଶ୍ନର ଉତ୍ତରରେ ଏହି ସୂଚନା ଦେଇଛନ୍ତି ।


    *************

    
    
    (Release ID: 1514453) Visitor Counter : 5