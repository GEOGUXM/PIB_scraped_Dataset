      ଯୁବ ବ୍ୟାପାର ଓ କ୍ରୀଡା ମନ୍ତ୍ରଣାଳୟ

      ରାଷ୍ଟ୍ରମଣ୍ଡଳ କ୍ରୀଡ଼ାମନ୍ତ୍ରୀଙ୍କ ସମ୍ମିଳନୀରେ ଭାଗ ନେବା ପାଇଁ କର୍ଣ୍ଣେଲ ରାଜ୍ୟବର୍ଦ୍ଧନ ରାଠୋରଙ୍କୁ ନିମନ୍ତ୍ରଣ କଲେ ରାଷ୍ଟ୍ରମଣ୍ଡଳ ମହାସଚିବ ପାଟ୍ରିସିଆ ଜେନେଟ
      Posted On: 14 DEC 2017 7:54PM by PIB Bhubaneshwar


    ରାଷ୍ଟ୍ରମଣ୍ଡଳ ମହାସଚିବ ପାଟ୍ରିସିଆ ଜେନେଟ କେନ୍ଦ୍ର ଯୁବ ବ୍ୟାପାର ଏବଂ କ୍ରୀଡ଼ା ରାଷ୍ଟ୍ରମନ୍ତ୍ରୀ ( ସ୍ୱାଧୀନ ଦାୟିତ୍ୱ ) କର୍ଣ୍ଣେଲ ରାଜ୍ୟବର୍ଦ୍ଧନ ସିଂ ରାଠୋରଙ୍କୁ ସାକ୍ଷାତ କରିଛନ୍ତି ।


    ଆଲୋଚନା ସମୟରେ କର୍ଣ୍ଣେଲ ରାଠୋର ରାଷ୍ଟ୍ରମଣ୍ଡଳ କ୍ରୀଡ଼ା ସହିତ ରାଷ୍ଟ୍ରମଣ୍ଡଳ ଯୁବ ମହୋତ୍ସବ ବିଚାରର ପ୍ରସ୍ତାବ ମଧ୍ୟ ଦେଇଥିଲେ । ପ୍ରସ୍ତାବିତ ଯୁବ ମହୋତ୍ସବ ରାଷ୍ଟ୍ରମଣ୍ଡଳ ଦେଶର ଯୁବକମାନଙ୍କ ମଧ୍ୟରେ ଅନୌପଚାରିକ ପରିବେଶରେ ମିଳାମିଶା ବୃଦ୍ଧି କରିବାର ମଞ୍ଚ ହୋଇପାରିବ ଯାହାକି କ୍ରୀଡ଼ାର ଅତ୍ୟଧିକ ପ୍ରତିସ୍ପର୍ଦ୍ଧା ପୂର୍ଣ୍ଣ ପରିବେଶ ମଧ୍ୟରେ ସମ୍ଭବପର ହୋଇନଥାଏ । କର୍ଣ୍ଣେଲ ରାଠୋର କହିଲେ ଯେ ରାଷ୍ଟ୍ରମଣ୍ଡଳ ଖେଳ ସହିତ ରାଷ୍ଟ୍ରମଣ୍ଡଳ ଯୁବ ମହୋତ୍ସବର ଆୟୋଜନ ସକାରାତ୍ମକ ସନ୍ଦେଶ ପ୍ରଦାନ କରିବା ପାଇଁ କ୍ରୀଡ଼ାର କ୍ଷମତାକୁ ବୃଦ୍ଧି କରିପାରେ ।


    ଯୁବ ବ୍ୟାପାର ଏବଂ କ୍ରୀଡ଼ା ମନ୍ତ୍ରୀ ଖେଲୋ ଇଣ୍ଡିଆ ଯୋଜନା ଏବଂ ଆଗାମୀ ଖେଲୋ ଇଣ୍ଡିଆ ବିଦ୍ୟାଳୟ କ୍ରୀଡ଼ା ଅବଧାରଣା ବାବଦରେ ମହାସଚିବଙ୍କୁ ଅବଗତ କରାଇଥିଲେ । ସେ ଉଗ୍ରବାଦରୁ ଯୁବକମାନଙ୍କୁ ଦୂରେଇ ଦେବା କ୍ଷେତ୍ରରେ କ୍ରୀଡ଼ାର ସଫଳତା ସମ୍ବନ୍ଧରେ ମଧ୍ୟ ତାଙ୍କୁ ସୂଚନା ପ୍ରଦାନ କରିଥିଲେ । କର୍ଣ୍ଣେଲ ରାଠୋର କାଶ୍ମୀର ଘାଟିରେ ଫୁଟବଲର ଲୋକପ୍ରିୟତାର ଉଦାହରଣ ପ୍ରଦାନ କରିଥିଲେ । ଉଭୟ ନେତା କ୍ରୀଡ଼ାବିତ ଏବଂ ରାଷ୍ଟ୍ରମଣ୍ଡଳ ଦେଶର ଯୁବସମାଜର ଆଭାସୀ ସମୁଦାୟ ବିକଶିତ କରିବା ନେଇ ସହମତି ବ୍ୟକ୍ତ କରିଥିଲେ ଯେଉଁଠାରେ ବିଚାରର ମୁକ୍ତ ଆଦାନ ପ୍ରଦାନ ଫଳରେ କ୍ରୀଡ଼ାବିତ ଏବଂ ଭବିଷ୍ୟତର ନେତାମାନଙ୍କ ମଧ୍ୟରେ ସମ୍ବନ୍ଧ ମଜଭୁତ ହୋଇପାରିବ ।


    19 ବର୍ଷ ପର୍ଯ୍ୟନ୍ତ ବୟସର ରାଷ୍ଟ୍ରମଣ୍ଡଳ ସମୁଦାୟ କ୍ରିକେଟ ଖେଳ ବିଚାର ସମ୍ବନ୍ଧରେ କ୍ରୀଡ଼ାମନ୍ତ୍ରୀ କହିଲେ ଯେ ପାରସ୍ପରିକ ଦେଶମାନଙ୍କ ମଧ୍ୟରେ ପ୍ରଶିକ୍ଷଣ ବ୍ୟବସ୍ଥା କରାଯାଇ ଏ କ୍ଷେତ୍ରରେ ସଫଳତା ହାସଲ କରାଯାଇପାରେ । ଦୁଇ ନେତା ଏହି ବିଷୟରେ ଜୋର ଦେଇଥିଲେ ଯେ କ୍ରୀଡ଼ା ହେଉଛି ଏପରି ଏକ ମଂଚ ଯାହାକି ଜନସାଧାରଣଙ୍କୁ ନିକଟତର କରିଥାଏ । କ୍ରୀଡ଼ା ମଇଦାନରେ ବାଧା ସମାପ୍ତ ହୋଇଯାଏ ଏବଂ ସବୁଦିନ ପାଇଁ ସମ୍ବନ୍ଧ ସ୍ଥାପିତ ହୋଇଯାଏ ।


    ମହାସଚିବ କର୍ଣ୍ଣେଲ ରାଠୋରଙ୍କୁ 2018 ଏପ୍ରିଲରେ ଆଗାମୀ ରାଷ୍ଟ୍ରମଣ୍ଡଳ ଖେଳ ସମୟରେ ଅନୁଷ୍ଠିତ ହେବାକୁ ଥିବା ରାଷ୍ଟ୍ରମଣ୍ଡଳ କ୍ରୀଡ଼ାମନ୍ତ୍ରୀ ସମ୍ମିଳନୀରେ ଭାଗ ନେବା ପାଇଁ ନିମନ୍ତ୍ରଣ କରିଥିଲେ ।


    ***********

    
    
    (Release ID: 1514729) Visitor Counter : 3