      ଆଦିବାସୀ ବ୍ୟାପାର ମନ୍ତ୍ରଣାଳୟ

      ତଫସିଲଭୁକ୍ତ ଜନଜାତି ତାଲିକାରେ ସାମିଲ ହେବାପାଇଁ ବ୍ୟବସ୍ଥାରେ ପରିବର୍ତ୍ତନ
      Posted On: 28 DEC 2017 5:37PM by PIB Bhubaneshwar


    ତଫସିଲଭୁକ୍ତ ଜନଜାତି ବର୍ଗ ଚିହ୍ନଟ ସକାଶେ ଏବେ ନିମ୍ନଲିଖିତ ସର୍ତ୍ତାବଳୀ ପ୍ରଚଳନ ରହିଛି । ସେଗୁଡ଼ିକ ହେଲା: ( i ) ସେମାନଙ୍କ ଠାରେ ପ୍ରାଚୀନ ଲକ୍ଷଣର ସୂଚନା ଥିବା ; (ii ) ସେମାନଙ୍କର ନିର୍ଦ୍ଦିଷ୍ଟ ସଂସ୍କୃତି ରହିଥିବା ; (iii ) ଭୌଗୋଳିକ ଦୃଷ୍ଟିର ଅନ୍ୟମାନଙ୍କଠାରୁ ପୃଥକ ରହିଥିବା ; (iv ) ବ୍ୟାପକ ସମାଜ ସହ ସଂପର୍କ ସ୍ଥାପନ ପାଇଁ ମନରେ ସଂକୋଚବୋଧ ଥିବ ଏବଂ ( v ) ଅନଗ୍ରସରତା । କିନ୍ତୁ ଏହି ସର୍ତ୍ତାବଳୀ ସମ୍ବିଧାନରେ ଉଲ୍ଲେଖ କରାଯାଇନାହିଁ ।


    ଭାରତ ସରକାର 15.06.1999 ତାରିଖ ଦିନ (ଯାହାକି 25.06.2002 ତାରିଖରେ ଅଧିକ ସଂଶୋଧନ କରାଯାଇଛି) ଏହି ବର୍ଗରେ ସାମିଲ ହେବା ସକାଶେ ଦାବି ଲାଗି ଅନ୍ୟ କେତେକ ବ୍ୟବସ୍ଥା କରିଛନ୍ତି , ଯାହାକି ତଫସିଲଭୁକ୍ତ ଜନଜାତି ( ST ) ତାଲିକାରେ ନିର୍ଦ୍ଦିଷ୍ଟ ଭାବେ ସାମିଲ ହେବା ଲାଗି ଅନ୍ୟ କୌଣସି ପରିବର୍ତ୍ତନ ଆଦେଶନାନା ଠାରୁ ପୃଥକ୍‌ । ତଦନୁସାରେ , ସଂପୃକ୍ତ ରାଜ୍ୟ ସରକାର/କେନ୍ଦ୍ରଶାସିତ କ୍ଷେତ୍ରର ସରକାରଙ୍କ ଦ୍ୱାରା ସୁପାରିଶ ଏବଂ ପ୍ରମାଣସିଦ୍ଧ ପ୍ରସ୍ତାବମାନ ଉପରେ ଅଧିକ ବିଚାର କରାଯିବ । ତେଣୁ ଭାରତର ରେଜେଷ୍ଟ୍ରାର ଜେନେରୋଲ ( RGI ) ଏବଂ ଜାତୀୟ ତଫସିଲଭୁକ୍ତ ଜନଜାତି କମିଶନ ( NCST ) ଏହାକୁ ବୈଧାନିକ ସଂଶୋଧନ ସକାଶେ ସମ୍ମତି ପ୍ରଦାନ କରିଥିବା ଆବଶ୍ୟକ ।


    କେନ୍ଦ୍ର ଜନଜାତି ମନ୍ତ୍ରଣାଳୟର ସଚିବଙ୍କ ଅଧ୍ୟକ୍ଷତାରେ ମନ୍ତ୍ରଣାଳୟ ପକ୍ଷରୁ 2014 ମସିହା ଫେବୃୟାରୀ ମାସରେ ଏକ ଟାସ୍କ ଫୋର୍ସ ଗଠନ କରାଯାଇଛି ଯାହା ବର୍ତ୍ତମାନ ପ୍ରଚଳିତ ବିଧି ବ୍ୟବସ୍ଥା ଉପରେ ବିଚାରବିମର୍ଷ କରି ଦେଖିଛି । ଇତି ମଧ୍ୟରେ ଟାସ୍କ ଫୋର୍ସ ତାଙ୍କର ରିପୋର୍ଟ ମନ୍ତ୍ରଣାଳୟକୁ ପ୍ରଦାନ କରିଛନ୍ତି ଏବଂ ସେଥିରେ କେତେଗୁଡ଼ିଏ ସୁପାରିଶ କରିଛନ୍ତି । ସେଥି ମଧ୍ୟରୁ ତଫସିଲଭୁକ୍ତ ଜନଜାତି ତାଲିକାରେ ସାମିଲ ବିଧିରେ ପରିବର୍ତ୍ତନ ଅନ୍ୟତମ । ଟାସ୍କ ଫୋର୍ସଙ୍କ ସୁପାରିଶକୁ ତର୍ଜମା କରି ଦେଖାଯାଇଛି ଏବଂ ତଦନୁସାରେ ଏହି ବିଧିବ୍ୟବସ୍ଥାକୁ ସୁସଂଗତ କରିବା ଉଦ୍ଦେଶ୍ୟରେ ତଫସିଲଭୁକ୍ତ ଜନଜାତି ବର୍ଗରେ ସାମିଲ ହେବା ସକାଶେ ବର୍ତ୍ତମାନର ବିଧିବ୍ୟବସ୍ଥାରେ ସଂଶୋଧନ ନିମନ୍ତେ ସଂପୃକ୍ତ ରାଜ୍ୟ/କେନ୍ଦ୍ରଶାସିତ କ୍ଷେତ୍ରର ସରକାରମାନଙ୍କୁ ଅବଗତ କରାଯିବା ସହ ସେମାନଙ୍କର ମତାମତ/ଟିପ୍ପଣୀ କେବଳ ଗୋଟିଏ ରାଜ୍ୟକୁ ଛାଡ଼ି ଅନ୍ୟ ସମସ୍ତଙ୍କ ଠାରୁ ପ୍ରାପ୍ତ ହୋଇଛି ।


    ରାଜ୍ୟସଭାରେ ଏକ ପ୍ରଶ୍ନର ଉତ୍ତର ଦେଇ କେନ୍ଦ୍ର ଆଦିବାସୀ ବ୍ୟାପାର ରାଷ୍ଟ୍ରମନ୍ତ୍ରୀ ଶ୍ରୀ ସୁଦର୍ଶନ ଭଗତ ଏହି ବିଷୟ ପ୍ରକାଶ କରିଛନ୍ତି ।


    ************

    
    
    (Release ID: 1514769) Visitor Counter : 3