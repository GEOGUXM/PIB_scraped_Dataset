      ଜାହାଜ ଚଳାଚଳ ମନ୍ତ୍ରଣାଳୟ

      ରୋଲ୍ ଅନ୍-ରୋଲ୍ ଅଫ୍ ଜଳପଥ ପ୍ରକଳ୍ପ
      Posted On: 21 DEC 2017 5:50PM by PIB Bhubaneshwar


    2017 ଅକ୍ଟୋବର 22 ତାରିଖରେ ଗୁଜରାଟର ଗଲ୍ଫ ଅଫ୍ କାମ୍ବେରେ ଘୋଘାରୁ ଦହେଜ୍ ପର୍ଯ୍ୟନ୍ତ ରୋଲ୍ ଅନ୍ ପାକ୍ସ ବୋଟ୍ ସେବାର ପ୍ରଥମ ପର୍ଯ୍ୟାୟକୁ ଶୁଭାରମ୍ଭ କରିଛନ୍ତି ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀ । ଗୁଜରାଟ ମାରିଟାଇମ୍ ବୋର୍ଡ ଏହି ସେବାକୁ କାର୍ଯ୍ୟକାରୀ କରିଛି ।


    ଦେଶରେ ପ୍ରଥମ ଥର ପାଇଁ ଏହି ସେବା ଆରମ୍ଭ ହୋଇଥିବା ବେଳେ ବିଶ୍ୱର ଦ୍ୱିତୀୟ ଉଚ୍ଚ ଜୁଆର ସ୍ଥାନରେ ଏହା କାର୍ଯ୍ୟକାରୀ ହୋଇଛି । ଘୋଘାରୁ ଦହେଜ୍ ପର୍ଯ୍ୟନ୍ତ ସଡ଼କ ପଥରେ ଦୂରତ୍ୱ ଯେତିକି ତାହାକୁ ହ୍ରାସ କରୁଛି ଏହି ନୂତନ ସେବା । ସଡ଼କ ପଥରେ ଏହି ଦୁଇ ସ୍ଥାନର ଦୂରତ୍ୱ 268 କିଲୋମିଟର ଏବଂ ଏଥିପାଇଁ 8 ଘଣ୍ଟା ସମୟ ଲାଗେ । ସମୁଦ୍ର ପଥରେ ନୂତନ ସେବା ଆରମ୍ଭ ହେବାରୁ ଏହି ଦୂରତ୍ୱ 31 କିଲୋମିଟରରେ ସୀମିତ ରହିବ ଏବଂ ସମୟ ଲାଗିବ ମାତ୍ର ଦେଢ଼ ଘଣ୍ଟା ।


    2017 ଜୁଲାଇରେ ଜାତୀୟ ଜଳପଥ -2 ( ବ୍ରହ୍ମପୁତ୍ର ନଦୀ ) ରେ ଧୁବ୍ରୀରୁ ହାତସିଂହମାରୀ ପର୍ଯ୍ୟନ୍ତ ନିମୟିତ ରୋଲ୍ ଅନ୍ - ରୋଲ୍ ଅଫ୍ ( Ro – Ro ) ସେବା ଆରମ୍ଭ ହୋଇଛି । ଏହି ସେବା ଦ୍ୱାରା ଆସାମ ଓ ମେଘାଳୟ ମଧ୍ୟରେ ସିଧାସଳଖ ଯୋଗାଯୋଗ ବ୍ୟବସ୍ଥା ହୋଇପାରିଛି । ହାତସିଂହମାରୀରେ ପହଞ୍ଚିବା ପାଇଁ ଯୋଗୀଘୋପା ଦେଇ 220 କିଲୋମିଟର ବୁଲିବାକୁ ପଡ଼ୁନାହିଁ । ଘୋଘା - ଦହେଜ୍ ରୋ - ରୋ ସେବାର ମୋଟ ବ୍ୟୟବରାଦ ଥିଲା 615 କୋଟି ଟଙ୍କା । ଏଥିରେ ଟର୍ମିନାଲ ନିର୍ମାଣ ଏବଂ ଡ୍ରେଜିଂ ଖର୍ଚ୍ଚ ଇତ୍ୟାଦି ସାମିଲ । ସାଗରମାଳା ଯୋଜନାରେ ଜାହାଜ ଚଳାଚଳ ମନ୍ତ୍ରଣାଳୟ ଡ୍ରେଜିଂ ଖର୍ଚ୍ଚର 50% ଅର୍ଥାତ୍ 117 କୋଟି ଟଙ୍କା ମଂଜୁର କରିଥିଲା । ଏଥିରୁ 58.5 କୋଟି ଟଙ୍କା 2016-17 ଏବଂ 2017-18 ରେ 40.68 କୋଟି ଟଙ୍କା ପ୍ରଦାନ କରାଯାଇଥିଲା ।


    ଜାହାଜ ଚଳାଚଳ , ସଡ଼କ ପରିବହନ ଏବଂ ରାଜମାର୍ଗ ରାଷ୍ଟ୍ର ମନ୍ତ୍ରୀ ପନ୍ ରାଧାକ୍ରିଷ୍ଣନ ଲୋକସଭାରେ ଗୁରୁବାର ଏକ ଲିଖିତ ପ୍ରଶ୍ନର ଉତ୍ତରରେ ଏହି ସୂଚନା ଦେଇଛନ୍ତି ।


    **************

    
    
    (Release ID: 1515055) Visitor Counter : 3