      ଆଦିବାସୀ ବ୍ୟାପାର ମନ୍ତ୍ରଣାଳୟ

      ତଫସିଲ ଭୁକ୍ତ ଜନଜାତି ମନ୍ତ୍ରଣାଳୟର ସଫଳତାର ମୁଖ୍ୟାଂଶ ତଫସିଲ ଭୁକ୍ତ ଜନଜାତି ମନ୍ତ୍ରଣାଳୟର ବର୍ଷାନ୍ତ ସମୀକ୍ଷା
      Posted On: 27 DEC 2017 7:51PM by PIB Bhubaneshwar


    2017 ବର୍ଷରେ ତଫସିଲ ଭୁକ୍ତ ଜନଜାତି ବ୍ୟାପାର ମନ୍ତ୍ରଣାଳୟର କାର୍ଯ୍ୟଧାରାର ମୁଖ୍ୟାଂଶ ନିମ୍ନରେ ପ୍ରଦାନ କରାଗଲା...


    1) ସମାଜର ଅନ୍ୟାନ୍ୟ ବର୍ଗମାନଙ୍କ ସହିତ ରହିଥିବା ଦୂରତ୍ୱକୁ ପୂରଣ କରିବା ପାଇଁ ତଫସିଲ ଭୁକ୍ତ ଜନଜାତି ମନ୍ତ୍ରଣାଳୟ ତଫସିଲ ଭୁକ୍ତ ଜାନଜାତିମାନଙ୍କ ସାମାଜିକ ଏବଂ ଅର୍ଥନୈତିକ ଉନ୍ନୟନ ଲାଗି ସ୍ୱତନ୍ତ୍ର ଶିକ୍ଷା , ଭିତ୍ତିଭୂମି ଏବଂ ଜୀବିକା ଯୋଜନା ପ୍ରଣୟନ ଓ କାର୍ଯ୍ୟକାରୀ କରିବା ନେଇ ଏହାର ପ୍ରୟାସ ଚାଲୁରଖିଥିଲା । ସରକାରଙ୍କ ନୂତନ ବ୍ୟବସାୟିକ ନିୟମ(ଏବିଆର) ଅନୁଯାୟୀ ସରକାର ସମ୍ପ୍ରତି ନୀତି ଆୟୋଗ ଦ୍ୱାରା ପ୍ରସ୍ତୁତ କରାଯାଇଥିବା ଢ଼ାଂଚା ତଥା ପ୍ରକ୍ରିୟା ଅନୁଯାୟୀ ପ୍ରସ୍ତୁତ ତଫସିଲ ଭୁକ୍ତ ଜନଜାତି ଉପ ଯୋଜନା (ତଫସିଲ ଭୁକ୍ତ ଜନଜାତି ଅଂଶବିଶେଷ)ର ପରିଚାଳନା ନେଇ ଏହି ମନ୍ତ୍ରଣାଳୟକୁ ଅଧିକାର ପ୍ରଦାନ କରାଯାଇଛି । ନିରନ୍ତର ଭାବେ ଜନସେବା ବଂଟନରେ ଉନ୍ନତି ଆଣିବା ଲାଗି ତଫସିଲ ଭୁକ୍ତ ଜନଜାତି ବ୍ୟାପାର ମନ୍ତ୍ରଣାଳୟ ବିଭିନ୍ନ ଯୋଜନା ଏବଂ ପଦକ୍ଷେପକୁ ନେଇ ନିୟମିତ ଭାବେ ସମୀକ୍ଷା କରୁଛି । ଏଗୁଡ଼ିକ ମଧ୍ୟରେ ରହିଛି ବୃତ୍ତି ଯୋଜନାଗୁଡ଼ିକର ହେତୁବାଦୀକରଣ , ଡିବିଟି ଯୋଜନାଗୁଡ଼ିକର ପ୍ରଣୟନ ଏବଂ ବେସରକାରୀ ସଂଗଠନଗୁଡ଼ିକ ପାଇଁ ଅନଲାଇନ ପୋର୍ଟାଲ ଇତ୍ୟାଦି ।


    2) ତଫସିଲ ଭୁକ୍ତ ଜନଜାତି ବ୍ୟାପାର ମନ୍ତ୍ରଣାଳୟର ବଜେଟ 2016-17ରେ 4827 କୋଟି ଥିଲାବେଳେ , 2017-18ରେ ଏହା ବୃଦ୍ଧି ପାଇ 5329 କୋଟିରେ ପହଂଚିଛି । ତଫସିଲ ଭୁକ୍ତ ଜନଜାତିଙ୍କ ଉନ୍ନୟନ କ୍ଷେତ୍ରରେ ମଧ୍ୟ ସମସ୍ତ ମନ୍ତ୍ରଣାଳୟର ବ୍ୟୟ ବରାଦ 2016-17ରେ 24 , 005 କୋଟି ଥିଲାବେଳେ ଏହା ବୃଦ୍ଧି ପାଇ 31 , 920 କୋଟିରେ ପହଂଚିଛି । ମନ୍ତ୍ରଣାଳୟ ତଫସିଲ ଭୁକ୍ତ ଜନଜାତିଙ୍କ ଉନ୍ନୟନ ପାଇଁ ବିଭିନ୍ନ ଯୋଜନାରେ ଏପର୍ଯ୍ୟନ୍ତ ଶତକଡା 70 ପ୍ରତିଶତ ଅର୍ଥ ବ୍ୟୟ କରିସାରିଛି । ମନ୍ତ୍ରଣାଳୟର ଦୁଇଟି ସ୍ୱତନ୍ତ୍ର କାର୍ଯ୍ୟକ୍ରମ ଅନ୍ତର୍ଗତ 2017 ଡିସେମ୍ବର 21 ସୁଦ୍ଧା 2280.49 କୋଟି ଟଙ୍କା ପ୍ରଦାନ କରାଯାଇଛି । ଏହି କାର୍ଯ୍ୟକ୍ରମ ଦୁଇଟି ହେଲା ତଫସିଲ ଭୁକ୍ତ ଜନଜାତି ଉପଯୋଜନା ପାଇଁ ସ୍ୱତନ୍ତ୍ର କେନ୍ଦ୍ରୀୟ ସହାୟତା ଏବଂ ସମ୍ବିଧାନର ଧାରା 275 (1) ଅଧୀନରେ ଶିକ୍ଷା , ସ୍ୱାସ୍ଥ୍ୟ , ଜୀବିକା/ ଆୟ ସୃଷ୍ଟି କାର୍ଯ୍ୟଧାରା ଇତ୍ୟାଦି । ସାର୍ବଜନୀନ ଆର୍ଥିକ ପରିଚାଳନା ପଦ୍ଧତି (ପିଏଫଏମଏସ)ର ପ୍ରଣୟନ ଫଳରେ ସମ୍ପୂର୍ଣ୍ଣ ସ୍ୱଚ୍ଛତା ଏବଂ ପ୍ରଦାନ କରାଯାଇଥିବା ଅନୁଦାନର ବ୍ୟବହାରକୁ ମନ୍ତ୍ରଣାଳୟ ଦ୍ୱାରା ନିଶ୍ଚିତ କରାଯାଇଛି । ମନ୍ତ୍ରଣାଳୟଠାରୁ ଶତକଡା 100 ପ୍ରତିଶତ ଅନୁଦାନ ଗ୍ରହଣ କରୁଥିବା ଏବଂ ମୁଖ୍ୟ ଏଜେନ୍ସିଗୁଡ଼ିକଠାରୁ ଅନୁଦାନ ଗ୍ରହଣ କରୁଥିବା ସବ ଏଜେନ୍ସିଗୁଡ଼ିକୁ ଏହି ପ୍ରକ୍ରିୟାର ଅଂଶବିଶେଷ କରାଯାଇଛି । ଏହା ପ୍ରଣୟନକାରୀ ଏଜେନ୍ସିଗୁଡ଼ିକ ଦ୍ୱାରା ଅନୁଦାନର ଉପଯୋଗ ଉପରେ ନଜର ରଖିବା ନିଶ୍ଚିତ କରୁଛି ।


    3) ତଫସିଲ ଭୁକ୍ତ ଜନଜାତି ଉନ୍ନୟନ ପାଇଁ ଅନୁଦାନ ପରିଚାଳନା


    ତଫସିଲ ଭୁକ୍ତ ଜନଜାତି ଉପ ଯୋଜନା (ଟିଏସପି) ଅନୁଦାନ (ଯାହାକୁ କି ଏବେ ତଫସିଲ ଭୁକ୍ତ ଜନଜାତି ଉପାଦାନ (ଏସଟିସି)) ଭୁକ୍ତ 32ଟି କେନ୍ଦ୍ରୀୟ ମନ୍ତ୍ରଣାଳୟ ଏବଂ ବିଭାଗ ରହିଛନ୍ତି । ଏଗୁଡିକ 273ଟି ଭିନ୍ନଭିନ୍ନ ଯୋଜନା ମାଧ୍ୟମରେ ସ୍ୱତନ୍ତ୍ର ବିଷୟକ ତଫସିଲ ଭୁକ୍ତ ଜନଜାତି ଉନ୍ନୟନ ପାଇଁ କାର୍ଯ୍ୟ କରୁଛନ୍ତି । ବ୍ୟବସାୟିକ ନିୟମ ଆବଂଟନ (ଏବିଆର)କୁ 2017 ଜାନୁଆରୀରେ ସଂଶୋଧିତ କରାଯାଇଛି ଯାହାଫଳରେ କି ନୀତି ଆୟୋଗ ଦ୍ୱାରା ପ୍ରସ୍ତୁତ ଢ଼ାଂଚା ଏବଂ ପ୍ରକ୍ରିୟା ଅନୁଯାୟୀ କେନ୍ଦ୍ରର ଏସଟିସି ଅନୁଦାନ ପରିଚାଳନା ପାଇଁ ତଫସିଲ ଭୁକ୍ତ ଜନଜାତି ବ୍ୟାପାର ମନ୍ତ୍ରଣାଳୟ (ଏମଓଟିଏ)କୁ ଅଧିକାର ପ୍ରଦାନ କରାଯାଇଛି । ଏଥିନିମନ୍ତେ ଏକ ଅନଲାଇନ ପରିଚାଳନା ବ୍ୟବସ୍ଥା କରାଯାଇଛି ଏବଂ ଏହାର ୱେବ ଠିକଣା ହେଉଛି ଗ୍ଦଗ୍ଧମଜ୍ଞସଗ୍ଦ.ଦ୍ଭସମ.ସଦ୍ଭ । ଏହି ପରିଚାଳନା ବ୍ୟବସ୍ଥାରେ ଅନୁଯାୟୀ ଉକ୍ତ ଯୋଜନା ଅଧୀନରେ ରହିଛି ତଫସିଲ ଭୁକ୍ତ ଜନଜାତିଙ୍କ ଉନ୍ନୟନ ପାଇଁ ଅନୁଦାନ ବଂଟନ , ବ୍ୟୟ ବରାଦ ଏବଂ ଯଥାର୍ଥ ପ୍ରଣୟନ ଏବଂ ପ୍ରଦର୍ଶନ ଉପରେ ନଜର ରଖାଯିବା । ଏହି ଢ଼ାଂଚାଗତ ବ୍ୟବସ୍ଥାରେ ରହିଛି ଉତ୍ତରଦାୟିତ୍ୱ ଏବଂ ଲକ୍ଷ୍ୟ ଅନୁଯାୟୀ ବ୍ୟୟ ବରାଦ କରିବା ନେଇ ଉନ୍ନୟନ ଅଂଚଳ ସମ୍ବନ୍ଧୀୟ ପୁଙ୍ଖାନୁପୁଙ୍ଖ ସୂଚନା ଆହରଣ । ପୁନଶ୍ଚ ସଂଯୋଜନା ଏବଂ ପରିଚାଳନା ଲାଗି ବିଭିନ୍ନ ମନ୍ତ୍ରଣାଳୟ ଏବଂ ବିଭାଗମାନଙ୍କ ତରଫରୁ ନୋଡାଲ କାର୍ଯ୍ୟାଧିକାରୀମାନଙ୍କୁ ନିଯୁକ୍ତ କରାଯାଇଛି । ଅନୁଦାନ ବାଟମାରଣକୁ ଦୂର କରିବା ପାଇଁ ତଫସିଲ ଭୁକ୍ତ ଜନଜାତି ବଜେଟ ଉନ୍ନୟନ ଯୋଜନା ଅଧୀନରେ ସ୍ୱତନ୍ତ୍ର ବଜେଟ ହେଡ 796 ନିର୍ଦ୍ଧାରଣ କରାଯାଇଛି । ଏମଓଟିଏ ଏବଂ ନୀତି ଆୟୋଗ ଦ୍ୱାରା ଯୁଗ୍ମ ଭାବେ ମନ୍ତ୍ରଣାଳୟ ଏବଂ ବିଭାଗମାନଙ୍କ ପ୍ରଦର୍ଶନକୁ ଅର୍ଦ୍ଧବାର୍ଷିକ ସମୟାନ୍ତରରେ ସମୀକ୍ଷା କରାଯିବ ।


    15.12.2017 ସୁଦ୍ଧା ବିଭିନ୍ନ ଉନ୍ନୟନ ପ୍ରକଳ୍ପ ଯଥା ଶିକ୍ଷା , ସ୍ୱାସ୍ଥ୍ୟ , କୃଷି , ଜଳସେଚନ , ରାସ୍ତା , ଗୃହ , ବିଦ୍ୟୁତକରଣ , ନିଯୁକ୍ତି ସୁଯୋଗ ସୃଷ୍ଟି , ଦକ୍ଷତା ବିକାଶ ଆଦି କ୍ଷେତ୍ରରେ ବିଭିନ୍ନ ମନ୍ତ୍ରଣାଳୟ ଏବଂ ବିଭାଗମାନଙ୍କ ଦ୍ୱାରା ମୋଟ ଏସଟିସି ଅନୁଦାନର ଶତକଡା 68 ପ୍ରତିଶତ ପ୍ରଦାନ କରାଯାଇଛି ।


    4) ଏକଲବ୍ୟ ମଡେଲ ଆବାସିକ ବିଦ୍ୟାଳୟ ଯୋଜନା (ଇଏମଆରଏସ)


    କ) ଗତ ତିନି ବର୍ଷ ମଧ୍ୟରେ 51ଟି ଇଏମଆରଏସକୁ ଚାଲୁ କରାଯାଇଛି । ଏହାଫଳରେ ଏହି ଧରଣର ମୋଟ ପରିଚାଳିତ ବିଦ୍ୟାଳୟ ସଂଖ୍ୟା 190ରେ ପହଂଚିଛି ।


    ଖ) 2017-18ରେ 14ଟି ନୂତନ ଇଏମଆରଏସକୁ ମଞ୍ଜୁରୀ ପ୍ରଦାନ କରାଯାଇଛି ଏବଂ ଏହି ଉଦେ୍ଦଶ୍ୟରେ 322.10 କୋଟି ଟଙ୍କାର ଅନୁଦାନ ପ୍ରଦାନ କରାଯାଇଛି । ଏବେ ମୋଟ ଉପରେ ମନ୍ତ୍ରଣାଳୟ ଦ୍ୱାରା 271ଟି ଇଏମଆରଏସକୁ ମଞ୍ଜୁରୀ ପ୍ରଦାନ କରାଯାଇଛି ।


    ଗ) 190ଟି ପରିଚାଳିତ ଇଏମଆରଏସର ପରିଚାଳନା ଖର୍ଚ୍ଚ ବାବଦ 2017-18ରେ 235.48 କୋଟି ଟଙ୍କା ପ୍ରଦାନ କରାଯାଇଛି । ଏହି ବିଦ୍ୟାଳୟମାନଙ୍କରେ ମୋଟ ଉପରେ 56000 ତଫସିଲ ଭୁକ୍ତ ଜନଜାତି ଛାତ୍ର ଅଧ୍ୟୟନ କରୁଛନ୍ତି ଏବଂ ଏଥିପାଇଁ ପ୍ରତି ଛାତ୍ର ପିଛା ବାର୍ଷିକ 42 , 000 ଟଙ୍କା ଖର୍ଚ୍ଚ ବରାଦ କରାଯାଇଛି ।


    5) ତଫସିଲ ଭୁକ୍ତ ଜନଜାତି ଉପ ଯୋଜନାରେ ସ୍ୱତନ୍ତ୍ର କେନ୍ଦ୍ରୀୟ ସହାୟତା (ଏସସିଏ ଟୁ ଟିଏସଏସ) ଏବଂ ସମ୍ବିଧାନର ଧାରା 275 (1) ଅଧୀନରେ ଦକ୍ଷତା ବିକାଶ ପାଇଁ 165 କୋଟି ଟଙ୍କାର ଅନୁଦାନ ପ୍ରଦାନ କରାଯାଇଛି । ଏହାଫଳରେ 71 ହଜାରରୁ ଉଦ୍ଧ୍ୱର୍ ପୁରୁଷ ଏବଂ ମହିଳା ତଫସିଲ ଭୁକ୍ତ ଜନଜାତି ହିତାଧିକାରୀ ବିଭିନ୍ନ ବିଷୟରେ ସେମାନଙ୍କର ଦକ୍ଷତା ବିକାଶ କରିପାରିବେ । ଏଥିମଧ୍ୟରେ ରହିଛି (1) କାର୍ଯ୍ୟାଳୟ ପରିଚାଳନା , ( 2) ସୌର ଟେକନିସିଆନ/ଇଲେକ୍ଟ୍ରିସିଆନ (2) ବ୍ୟୁଟିସିଆନ , ( 3) ହସ୍ତଶିଳ୍ପ , ( 4) ବଢ଼େଇ କାମ , ରାଜମିସ୍ତ୍ରୀ , ଇଲେକ୍ଟ୍ରିସିଆନ , ଫିଟର , ୱେଲ୍ଡର ଆଦି ଦୈନଦିନ ନିର୍ମାଣ କାର୍ଯ୍ୟ ଲାଗି ଆବଶ୍ୟକ ଦକ୍ଷତା , ( 5) ଫ୍ରିଜ ଏବଂ ଏସି ମରାମତି , ( 6) ମୋବାଇଲ ମରାମତି , ( 7) ପୋଷଣ , ( 8) ଆୟୁର୍ବେଦ ଏବଂ ଆଦିବାସୀ ଔଷଧ , ( 9) ଆଇଟି , ( 10) ଡାଟା ଏଂଟ୍ରି , ( 11) ଫାବ୍ରିକେସନ , ( 12) ପରାମେଡିକ୍ସ ଏବଂ ହୋମ ନର୍ସ ପ୍ରଶିକ୍ଷଣ , ( 13) ଅଟୋମୋବାଇଲ ଡ୍ରାଇଭିଂ ଆଣ୍ଡ ମେକାନିକ୍ସ , ( 14) ଇଲେକ୍ଟ୍ରି ଏବଂ ମୋଟର ୱାଇଣ୍ଡିଂ , ( 15) ସିକ୍ୟୁରିଟି ଗାର୍ଡ , ( 16) ହାଉସକିପିଙ୍ଗ ଏବଂ ପରିଚାଳନା , ( 16) ରିଟେଲ ମ୍ୟାନେଜମେଂଟ , ( 17) ହସପିଟାଲିଟି , ( 18) ଇକୋ-ଟୁରିଜିମ , ( 19) ଆଡଭେଂଚର ଟୁରିଜିମ ।


    6) ତଫସିଲ ଭୁକ୍ତ ଜନଜାତି ସ୍ୱାଧୀନତା ସଂଗ୍ରାମୀଙ୍କ ନିମନ୍ତେ ସଂଗ୍ରହାଳୟ ନିର୍ମାଣ


    ଇଂରେଜମାନଙ୍କ ବିରୋଧରେ ସାଲିସ ବିହୀନ ସଂଗ୍ରାମ କରିଥିବା ତଫସୁଲ ଭୁକ୍ତ ଜନଜାତିର ସ୍ୱାଧୀନତା ସଂଗ୍ରାମୀମାନଙ୍କ ପାଇଁ ସେମାନଙ୍କ ଜନ୍ମସ୍ଥାନ ସହିତ ସଂପୃକ୍ତ ରାଜ୍ୟମାନଙ୍କରେ ସ୍ଥାୟୀ ସଂଗ୍ରହାଳୟ କରିବା ପାଇଁ ସରକାର ଅଭିଳାଷା ପୋଷଣ କରିବା ସହ ଏନେଇ କାର୍ଯ୍ୟ ଆରମ୍ଭ କରିଛନ୍ତି । ସରକାର ଭିନ୍ନ ଭିନ୍ନ ରାଜ୍ୟମାନଙ୍କରେ ଏହି ସଂଗ୍ରହାଳୟ ସବୁର ନିର୍ମାଣ କରିବେ ଯାହାଫଳରେ କି ଆଗାମୀ ପିଢ଼ି ଜାଣିପାରିବେ ଯେ କିପରି ଭାବେ ତ୍ୟାଗ କ୍ଷେତ୍ରରେ ତଫସିଲ ଭୁକ୍ତ ଜନଜାତିର ବ୍ୟକ୍ତିମାନେ ମଧ୍ୟ ପଛରେ ନଥିଲେ । ସରକାର 75 କୋଟି ଟଙ୍କା ବିନିମୟରେ ଗୁଜୁରାଟଠାରେ ଏହିପରି ଏକ ଜାତୀୟସ୍ତରୀୟ ସଂଗ୍ରହାଳୟ ପ୍ରତିଷ୍ଠା କରିବା ପାଇଁ ନିଷ୍ପତ୍ତି ନେଇଛନ୍ତି । ମୋଟ ବ୍ୟୟ ବରାଦରୁ ତଫସିଲ ଭୁକ୍ତ ଜନଜାତି ବ୍ୟାପାର ମନ୍ତ୍ରଣାଳୟ 50 କୋଟି ଟଙ୍କା ପ୍ରଦାନ କରିବ । ସଂପୃକ୍ତ ରାଜ୍ୟକୁ ଏଥିପାଇଁ 25 କୋଟି ଟଙ୍କାର ଅନୁଦାନ ପ୍ରଦାନ କରାଯାଇ ସାରିଛି ।


    7) 31.12.2016ରୁ 31.08.2017 ମଧ୍ୟରେ ଜଙ୍ଗଲ ଅଧିକାର ଆଇନ (ଏଫଆରଏ) ଅଧୀନରେ ସଫଳତା


    31.08.2017 ସୁଦ୍ଧା


    ଲାଭାନ୍ୱିତ ହିତାଧିକାରୀ ଏବଂ ସମ୍ପ୍ରଦାୟ: 41 , 76 , 192


    ଟାଇଟଲ ସଂଖ୍ୟା: 18 , 03 , 442


    ଜଙ୍ଗଲ ଜମିର ପରିମାଣ (ଏକରରେ): 138 , 37 , 483.48


    31.12.2016 ସୁଦ୍ଧା


    ଲାଭାନ୍ୱିତ ହିତାଧିକାରୀ ଏବଂ ସମ୍ପ୍ରଦାୟ: 41 , 69 , 962


    ଟାଇଟଲ ସଂଖ୍ୟା: 17 , 47 , 507


    ଜଙ୍ଗଲ ଜମିର ପରିମାଣ (ଏକରରେ):122 , 93 , 136.71


    2017 (31.08 , 2017 ସୁଦ୍ଧା)ରେ ସଫଳତା


    ଲାଭାନ୍ୱିତ ହିତାଧିକାରୀ ଏବଂ ସମ୍ପ୍ରଦାୟ: 6 , 230


    ଟାଇଟଲ ସଂଖ୍ୟା: 55 , 935


    ଜଙ୍ଗଲର ପରିମାଣ (ଏକରରେ): 15 , 44 , 346.77


    ଏଫଆରଏ , 2016ର ପ୍ରଣୟନ ଉପରେ ଏହିପରି ଭାବେ କଡା ନଜର ରଖାଯାଉଛି


    8) ପ୍ରଭାବିତ ହେବାକୁ ଥିବା ତଫସିଲ ଭୁକ୍ତ ଜନଜାତି ଗ୍ରୁପ (ପିଭିଟିଜିଏସ)ଙ୍କ ପାଇଁ ପଦକ୍ଷେପ


    ପ୍ରଭାବିତ ହେଉଥିବା ବିଶେଷ ତଫସିଲ ଭୁକ୍ତ ଜନଜାତି ଗ୍ରୁପ(ପିଭିଟିଜିଏସ)ଙ୍କ ଉନ୍ନୟନ ପାଇଁ ମନ୍ତ୍ରଣାଳୟ ଅନୁଦାନର ପରିମାଣକୁ 2016-17 ତୁଳନାରେ 2017-18ରେ 270 କୋଟି ଟଙ୍କାରୁ 340 କୋଟି ଟଙ୍କାକୁ ବୃଦ୍ଧି କରିଛି ।


    ବାଏ ଲାଇନ ସର୍ଭେକ୍ଷଣ ଅନ୍ତର୍ଗତ ଚିହ୍ନଟ ହୋଇଥିବା ବିଭେଦ ଅନୁସାରେ ଅନୁଦାନକୁ ଉପଯୋଗ କରିବା ପାଇଁ ରାଜ୍ୟ ସରକାରମାନଙ୍କୁ ସ୍ୱାଧୀନତା ପ୍ରଦାନ କରାଯାଇଛି ।


    ପିଭିଟିଜିଏସମାନଙ୍କର ଉନ୍ନତି ନିଶ୍ଚିତ୍ତ କରିବା ପାଇଁ ଜନଜାତିମାନଙ୍କ ଜିଆଇଏସ ମ୍ୟାପିଙ୍ଗ ବ୍ୟବହାର ମାଧ୍ୟମରେ ମାଇକ୍ରୋ ପ୍ଲାନିଂ ଉପରେ ଗୁରୁତ୍ୱ ପ୍ରଦାନ କରାଯାଉଛି ।


    ତଫସିଲ ଭୁକ୍ତ ଜନଜାତି ଗ୍ରୁପ (ପିଭିଟିଜିଏସ)ଙ୍କ ସଂସ୍କୃତି , ଐତିହ୍ୟର ସୁରକ୍ଷା , ପ୍ରାଚୀନ ଚିକିତ୍ସା ପଦ୍ଧତି , ପ୍ରାଚୀନ କଳାକୃତିର ସୁରକ୍ଷା ପାଇଁ ବ୍ୟାପକ ଉନ୍ନୟନ କାର୍ଯ୍ୟକ୍ରମ ଉପରେ ଗୁରୁତ୍ୱ ପ୍ରଦାନ କରାଯାଉଛି ।


    9) ବୃତ୍ତି


    ମାଟ୍ରିକ ପୂର୍ବ ବୃତ୍ତି


    ରାଜ୍ୟମାନେ ସେମାନଙ୍କ ନିଜର ପୋର୍ଟାଲ କିମ୍ବା ଜାତୀୟ ବୃତ୍ତି ପୋର୍ଟାଲ ମାଧ୍ୟମରେ ଅନଲାଇନ ଦରଖାସ୍ତ ଆହ୍ୱାନ କରୁଛନ୍ତି ।


    212.19 କୋଟି ଟଙ୍କାର ଆର୍ଥ ô କ ସହାୟତା ରାଶିକୁ 2016-17 ପାଇଁ 265 କୋଟି ଟଙ୍କାକୁ ବୃଦ୍ଧି କରାଯାଇଛି ।


    ମ୍ୟାଟ୍ରିକ ପରର ବୃତ୍ତି


    ରାଜ୍ୟମାନେ ସେମାନଙ୍କ ନିଜର ପୋର୍ଟାଲ କିମ୍ବା ଜାତୀୟ ବୃତ୍ତି ପୋର୍ଟାଲ ମାଧ୍ୟମରେ ଅନଲାଇନ ଦରଖାସ୍ତ ଆହ୍ୱାନ କରୁଛନ୍ତି ।


    ଆର୍ଥ ô କ ସହାୟତା ରାଶିକୁ 748.45 କୋଟି ଟଙ୍କାରୁ 1347.07 କୋଟି ଟଙ୍କାକୁ ବୃଦ୍ଧି କରାଯାଇଛି ।


    ତଫସିଲ ଭୁକ୍ତ ଜନଜାତିର ଛାତ୍ରଛାତ୍ରୀମାନଙ୍କ ପାଇଁ ଜାତୀୟ ଫେଲୋସିପ ଏବଂ ବୃତ୍ତି ଯୋଜନା


    ଏହି ଯୋଜନା ପାଇଁ ଆର୍ଥିକ ସହାୟତାକୁ 80 କୋଟିରୁ 120 କୋଟିକୁ ବୃଦ୍ଧି କରାଯାଇଛି ।


    ବୃତ୍ତି ଯୋଜନା


    ଏନଏସପି ମାଧ୍ୟମରେ ମେଧାବୀ ଛାତ୍ରମାନଙ୍କଠାରୁ ଦରଖାସ୍ତ ଆହ୍ୱାନ କରାଯାଉଛି ।


    ପ୍ରତିଷ୍ଠାନମାନଙ୍କୁ ସିଧାସଳଖ ଟ୍ୟୁସନ ଫି ପ୍ରଦାନ କରାଯାଉଛି ଏବଂ ପିଏଫଏମଏସ ମାଧ୍ୟମରେ ଛାତ୍ରଛାତ୍ରୀମାନଙ୍କ ବ୍ୟକ୍ତିଗତ ଆକାଉଂଟକୁ ଭତ୍ତା ସ୍ଥାନାନ୍ତରିତ କରାଯାଉଛି ।


    ପରିବାରର ଆୟ ଭିତ୍ତିକ ଯୋଗ୍ୟତା ରାଶିକୁ 4.50 ଲକ୍ଷ ଟଙ୍କାରୁ 6 ଲକ୍ଷ ଟଙ୍କାକୁ ବୃଦ୍ଧି କରାଯାଇଛି ।


    ଫେଲୋସିପ ଯୋଜନା


    ୟୁଜିସିଠାରୁ ମନ୍ତ୍ରଣାଳୟ ଏହି ଯୋଜନାର ପରିଚାଳନା ଭାର ଗ୍ରହଣ କରିଛି ଯେପରି କି ଛାତ୍ରଛାତ୍ରୀମାନେ ଠିକ ସମୟରେ ଆର୍ଥିକ ସହାୟତା ରାଶି ପାଇପାରିବେ ।


    ନୂତନ ଅନଲାଇନ ଆବେଦନ ପତ୍ର ଗ୍ରହଣ କାଇଁ ଏନଏଫଏସଟି ପୋର୍ଟାଲରେ ଉନ୍ନତିକରଣ ଏବଂ ମନ୍ତ୍ରଣାଳୟର ଏନଆଇସି ସର୍ଭରରେ ଏହି ସୁବିଧା ଉପଲବ୍ଧ କରାଇବା ।


    ପିଏଫଏମଏସ , ବ୍ୟାଙ୍କ ଏବଂ ଏନଏସପି ମଧ୍ୟରେ ଉତ୍ତମ ଯୋଗାଯୋଗ ଦ୍ୱାରା ଛାତ୍ରମାନଙ୍କର ବିଭିନ୍ନ ପ୍ରଶ୍ନର ସମାଧାନ କରାଯାଉଛି ।


    ଭିନ୍ନକ୍ଷମ , ପିଭିଟିଜିଏସ ଏବଂ ବିପିଏଲ ପରିବାରର ବ୍ୟକ୍ତିମାନଙ୍କୁ ଅଧିକ ଗୁରୁତ୍ୱ ପ୍ରଦାନ କରାଯାଉଛି ।


    ତଫସିଲ ଭୁକ୍ତ ଜନଜାତିର ଛାତ୍ରଛାତ୍ରୀମାନଙ୍କୁ ଜାତୀୟ ବିଦେଶ ବୃତ୍ତି


    ମନ୍ତ୍ରଣାଳୟ ଦ୍ୱାରା ପୋର୍ଟାଲ ନିର୍ମାଣ କରାଯାଇଛି ଏବଂ ମନ୍ତ୍ରଣାଳୟର ଏନଆଇସି ସର୍ଭରରେ ଏହି ସୁବିଧା ରଖାଯାଇଛି ।


    ଛାତ୍ରଛାତ୍ରୀମାନେ ପଢ଼ୁଥିବା ପାଠ୍ୟକ୍ରମ କ୍ଷେତ୍ରରେ ତନ୍ୟତା ରଖାଯାଇଛି ।


    ଛାତ୍ରଛାତ୍ରୀମାନଙ୍କୁ ପାଠ୍ୟକ୍ରମ ସମ୍ବନ୍ଧୀୟ ତନ୍ୟତା ପ୍ରଦାନ ନେଇ ନୂତନ ନିଦେ୍ର୍ଦଶାବଳୀ ପ୍ରଦାନ କରାଯାଇଛି ।


    ନୂତନ ଭାବେ ପ୍ରସ୍ତୁତ କରାଯାଇଥିବା ନିଦେ୍ର୍ଦଶାବଳୀ ଅନୁଯାୟୀ ଜିଆରଇ/ ଜିଏମଏଟି/ ଟିଓଇଏଫଏଲ ଆଦି ଛାତ୍ରଛାତ୍ରୀମାନଙ୍କୁ ନୂତନ ଭାବେ ପ୍ରସ୍ତୁତ ନିଦେ୍ର୍ଦଶାବଳୀ ଅନୁଯାୟୀ ଗୁରୁତ୍ୱ ପ୍ରଦାନ କରାଯିବ ।


    ଡିବିଟି


    ଡିବିଟି ଅଧୀନରେ ମନ୍ତ୍ରଣାଳୟ ଦ୍ୱାରା 9ଟି ଯୋଜନା ପ୍ରଣୟନ କରାଯାଇଛି ।


    ପ୍ରତ୍ୟେକ ମାସରେ ତଥ୍ୟ ସଂଗ୍ରହ କରାଯାଇ ଡିବିଟି ଭାରତ ପୋର୍ଟାଲରେ ଅପଲୋଡ କରାଯାଉଛି ।


    ହିତାଧିକାରୀମାନଙ୍କ ବାବଦରେ ତଥ୍ୟ ସଂଗ୍ରହ କରିବା ପାଇଁ ମନ୍ତ୍ରଣାଳୟରେ ଡିବିଟି ଆପ 3.0 ସଂଯୁକ୍ତ କରାଯାଇଛି ।


    10) ଆଦି ମହୋତ୍ସବ


    ତଫସିଲ ଭୁକ୍ତ ଜନଜାତି ବ୍ୟାପାର ମନ୍ତ୍ରଣାଳୟ ଟ୍ରାଇଫେଡର ମିଳିତ ସହଯୋଗରେ 2017 ନଭେମ୍ବର 16ରୁ 30 ପର୍ଯ୍ୟନ୍ତ ଏକ ଜାତୀୟ ଆଦିବାସୀ ମେଳାର ଆୟୋଜନ କରିଥିଲା । ଆଦିବାସୀ ନେତା ଏବଂ ବିଖ୍ୟାତ ସ୍ୱାଧୀନତା ସଂଗ୍ରାମୀଙ୍କ 142ତମ ଜୟନ୍ତୀ ଅବସରରେ ତାଙ୍କୁ ସମ୍ମାନ ପ୍ରଦର୍ଶନ ପୂର୍ବକ ଏହି ପର୍ବର ଆରମ୍ଭ କରାଯାଇଥିଲା । ଏ ସଂକ୍ରାନ୍ତରେ 2017 ନଭେମ୍ବର 15ରେ ଛାପା ଏବଂ ସାମାଜିକ ଗଣମାଧ୍ୟମରେ ବିଜ୍ଞାପନ ପ୍ରଦାନ କରାଯାଇଥିଲା । 16.11.2017ରେ ଭାରତର ଉପରାଷ୍ଟ୍ରପତି ଆଦି ମହୋତ୍ସବର ଉଦଘାଟନ କରିଥିଲେ । ଆଦି ମହୋତ୍ସବରେ ଆଦିବାସୀ ସଂସ୍କୃତି , କଳା , ଖାଦ୍ୟ ଏବଂ ବାଣିଜ୍ୟର ପ୍ରଦର୍ଶନ ହୋଇଥିଲା ଏବଂ 15 ଦିନ ଧରି ସଫଳତାର ସହ ଏହାର ଆୟୋଜନ କରାଯାଇଥିଲା । ଦିଲ୍ଲୀର ଲକ୍ଷାଧିକ ଜନସାଧାରଣ ଏହି ଉତ୍ସବରେ ଭାଗ ନେଇଥିଲେ । ଆଦିବାସୀ କଳାର ଉନ୍ନତ କୌଶଳର ପ୍ରଦର୍ଶନ ଏହି ଉତ୍ସବରେ କରାଯାଇଥିଲା । ଏଥିରେ ସାମିଲ ଥିଲା ସୁନ୍ଦର ଶାଢ଼ି , ପୋଷାକ ପରିଛଦ , ଅଳଙ୍କାର , ବାଉଁଶ , ଏବଂ ବେତ ଜାତ ଉତ୍ପାଦ , ଚିତ୍ରକଳା ଉତ୍ପାଦ ଏବଂ ଶତାଧିକ ଅନ୍ୟାନ୍ୟ ଉତ୍ପାଦ । 27ଟି ରାଜ୍ୟରୁ ପ୍ରାୟ 800 କାରିଗର ଏହି ମହୋତ୍ସବରେ ଭାଗ ନେବା ସହ ସେମାନଙ୍କ ଉତ୍ପାଦକୁ ବିକ୍ରୟ କରିଥିଲେ ଏବଂ ସେମାନଙ୍କ ପାଇଁ ନିର୍ମାଣ କରାଯାଇଥିବା 200ରୁ ଉଦ୍ଧ୍ୱର୍ ଷ୍ଟଲରେ ସେମାନଙ୍କର କଳା କୌଶଳ ଆଧାରିତ ଉତ୍ପାଦର ପ୍ରଦର୍ଶନ କରିଥିଲେ । ପ୍ରତ୍ୟେକ ଦିନ ଆଦିବାସୀ ନୃତ୍ୟ ଏବଂ ଲୋକଗୀତ ଆଧାରିତ ପ୍ରଦର୍ଶନ ମଂଚ ଉପରେ କରାଯାଇଥିଲା ଏବଂ ଏହା ଆକର୍ଷଣର କେନ୍ଦ୍ରବିନ୍ଦୁ ହୋଇଥିଲା । 25ଟି ରାଜ୍ୟରୁ ଆସିଥିବା 85ରୁ ଉଦ୍ଧ୍ୱର୍ ଆଦିବାସୀ ରାନ୍ଧୁଣିଆ ସେମାନଙ୍କ ଦ୍ୱାରା ପ୍ରସ୍ତୁତ ସୁସ୍ୱାଦ ଖାଦ୍ୟ ପରିବେଷଣ କରିଥିଲେ । ଏଗୁଡ଼ିକ ମଧ୍ୟରେ ଥିଲା ତେଲେଙ୍ଗାନାର ବାଜରା ବିରିୟାନି , ଓଡ଼ିଶାର ଖୋଡିଆର ରୁଟି ଓ ଚିକେନ ଏବଂ ଉତ୍ତର ପୂର୍ବାଂଚଳ , ଝାଡଖଣ୍ଡ , ମହାରାଷ୍ଟ୍ର , ଗୁଜୁରାଟ ଓ ଅନ୍ୟାନ୍ୟ ରାଜ୍ୟମାନଙ୍କର ସୁସ୍ୱାଦ ଆମିଷ ଓ ନିରାମିଷ ଖାଦ୍ୟ । ଦିଲ୍ଲୀର ଜନସାଧାରଣ ଏହି ସବୁ ସୁସ୍ୱାଦ ଖାଦ୍ୟକୁ ମନଭରି ଉପଭୋଗ କରିଥିଲେ । ଆଦିବାସୀ କାରିଗରମାନେ ଏହି 15 ଦିନ ମଧ୍ୟରେ 1.60 କୋଟି ଟଙ୍କାର ବ୍ୟବସାୟ କରିଥିଲେ ଯାହାକି ଏହି ଉତ୍ସବରେ ଏକ ରେକର୍ଡ । ସୋରୁମରେ ବିକ୍ରି କରିବା ପାଇଁ ଟ୍ରାଇଫେଡ ଏହି କାରିଗରମାନଙ୍କଠାରୁ 2.50 କୋଟି ଟଙ୍କାର ଉତ୍ପାଦ କ୍ରୟ କରିଥିଲା । ଏହି ମହୋତ୍ସବରେ ଆଦିବାସୀ କାରିଗରମାନଙ୍କର ମୋଟ ବିକ୍ରୟର ପରିମାଣ ଥିଲା 4.10 କୋଟି ଟଙ୍କା । ଏହା ଆଦିବାସୀ କାରିଗରମାନଙ୍କ ପାଇଁ ଏକ ବିରାଟ ପ୍ରୋତ୍ସାହନ ଥିଲା ।


    11) ଏନଜିଓ ଅନୁଦାନ


    ସ୍ୱାସ୍ଥ୍ୟ ଏବଂ ଶିକ୍ଷା ଆଦି ବିଶେଷ ଗୁରୁତ୍ୱ ପାଉନଥିବା କ୍ଷେତ୍ରକୁ ସେବା ପ୍ରଦାନ କରିବା ପାଇଁ ମନ୍ତ୍ରଣାଳୟ ବେସରକାରୀ ସ୍ୱେଚ୍ଛାସେବୀ ଅନୁଷ୍ଠାନମାନଙ୍କୁ ଅନୁଦାନ ପ୍ରଦାନ କରୁଛି । ସରକାରଙ୍କ ନୀତି ଅନୁଯାୟୀ ସ୍ୱଚ୍ଛତା ଆଣିବା ଲାଗି ଏନଜିଓ ଅନୁଦାନ ପୋର୍ଟାଲ ପ୍ରସ୍ତୁତ କରାଯାଇଛି । ଏବେଠାରୁ ସମସ୍ତ ଅନୁଦାନ ପ୍ରଦାନ ଲାଗି ଅନଲାଇନ ପୋର୍ଟାଲ ମାଧ୍ୟମରେ ଆବେଦନ ଗ୍ରହଣ କରାଯିବ । ଏହା ମାଧ୍ୟମରେ ମଧ୍ୟ କିଛି ବର୍ଷ ପରେ ନୂତନ ପ୍ରକଳ୍ପଗୁଡ଼ିକୁ ଅନୁଦାନ ପ୍ରଦାନ କରାଯିବା ଲାଗି ଗ୍ରହଣ କରାଯିବ ।


    12) ଜଙ୍ଗଲ ଜାତ ଲଘୁ ଦ୍ରବ୍ୟ ଲାଗି ସର୍ବନିମ୍ନ ସହାୟକ ମୂଲ୍ୟ


    2013-14ରେ ଆରମ୍ଭ କରାଯାଇଥିବା ଯୋଜନା ଅନୁଯାୟୀ 10ଟି ଏମଏଫପି ଦ୍ରବ୍ୟର ଏମଏସପିକୁ 31.10.2016ରେ ପୁନର୍ମୂଲ୍ୟାୟନ କରାଯାଇଛି । ଆହୁରି ଅଧିକ ଦ୍ରବ୍ୟକୁ ଏମଏଫପି ତାଲିକାରେ ସାମିଲ କରାଯାଇଛି ଏବଂ ଏହି ଯୋଜନାକୁ ଦେଶବ୍ୟାପୀ ଲାଗୁକରାଯାଇଛି । ପୂର୍ବରୁ ଏହି ଯୋଜନା ପାଂଚ ତାଲିକାଭୁକ୍ତ ରାଜ୍ୟମାନଙ୍କ ପାଇଁ ଲାଗୁକରାଯାଇଥିଲା । ପରବର୍ତ୍ତୀ ସମୟରେ ଏହି ଯୋଜନାରେ ସାମିଲ ଥିବା ଏମଏସପିର 10ଟି ଉତ୍ପାଦକୁ ଟ୍ରାଇଫେଡ ଏବଂ ପ୍ରାଇସିଂ ସେଲର ସୁପାରିଶ କ୍ରମେ ପୁନଃସମୀକ୍ଷା କରାଯାଇଥିଲା । 2017 ନଭେମ୍ବରରେ ଶାଳ ମଞ୍ଜି , ଶାଳ ପତ୍ର , ଚିରୋଞ୍ଜି ମଞ୍ଜି , ରଙ୍ଗୀନ ଲାଖ ଏବଂ କୁସୁମି ଲାଖର ମୂଲ୍ୟ ବୃଦ୍ଧି କରାଯାଇଛି ।


    

    
    (Release ID: 1527991) Visitor Counter : 1