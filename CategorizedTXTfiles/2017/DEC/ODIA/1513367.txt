      ରାଷ୍ଟ୍ରପତିଙ୍କ ସଚିବାଳୟ

      ମୋତିଲାଲ ନେହରୁ ଜାତୀୟ ପ୍ରତିଷ୍ଠାନରେ ରାଷ୍ଟ୍ରପତିଙ୍କ ଉଦ୍‌ବୋଧନ
      Posted On: 15 DEC 2017 4:50PM by PIB Bhubaneshwar


    ରାଷ୍ଟ୍ରପତି ଶ୍ରୀ ରାମ ନାଥ କୋବିନ୍ଦ ଆଜି ଆହ୍ଲାବାଦର ମୋତିଲାଲ ନେହରୁ ଜାତୀୟ ପ୍ରତିଷ୍ଠାନଠାରେ ଆୟୋଜିତ ଚତୁର୍ଦ୍ଦଶ ସମାବର୍ତ୍ତନ ସମାରୋହରେ ଉଦ୍ ‌ ବୋଧନ ଦେଇଛନ୍ତି । ଏହି ଅବସରରେ ଉଦ୍ ‌ ବୋଧନ ଦେଇ ରାଷ୍ଟ୍ରପତି କହିଲେ ଯେ 2007 ମସିହାଠାରୁ ଏହି ପ୍ରତିଷ୍ଠାନ ଜାତୀୟ ଗୁରୁତ୍ୱ ଥିବା ପ୍ରତିଷ୍ଠାନର ମାନ୍ୟତା ହାସଲ କରିବା ସମସ୍ତଙ୍କ ପାଇଁ ଖୁସିର କଥା । ଏହି ପ୍ରତିଷ୍ଠାନର ମେଧାବୀ ଛାତ୍ରଛାତ୍ରୀମାନେ ଦେଶ ତଥା ବିଦେଶରେ ବିଭିନ୍ନ ଗୁରୁତ୍ୱପୂର୍ଣ୍ଣ ପଦପଦବୀରେ ଅବସ୍ଥାପିତ ଅଛନ୍ତି । ଏମଏନଏନଆଇଟି ଏବେ ଠାରୁ ନିଜକୁ ବିଶ୍ୱ ମାନ୍ୟତା ତାଲିକାରେ ଏକ ଶ୍ରେଷ୍ଠ ବୈଷୟିକ ପ୍ରତିଷ୍ଠାନ ଭାବେ ପ୍ରତିଷ୍ଠା ଲାଭ କରିବା ଦିଗରେ ପ୍ରୟାସ କରିବା ଉଚିତ ।


    ରାଷ୍ଟ୍ରପତି କହିଲେ ଯେ ଶିକ୍ଷା ହେଉଛି ଦେଶର ମୌଳିକ ଭିତ୍ତିଭୂମି । ବାସ୍ତବ ଶିକ୍ଷା ଶିକ୍ଷାର୍ଥୀମାନଙ୍କୁ ବୈଷୟିକ ଜ୍ଞାନ ପ୍ରଦାନ କରିବା ସହ ସମାଜ ପ୍ରତି ଥିବା ଆମର ଦାୟିତ୍ୱବୋଧ ସଂପର୍କରେ ଆମମାନଙ୍କୁ ସଚେତନ କରାଇଥାଏ । ଏହା ଆମର ନୈତିକ ଚରିତ୍ର ଗଠନରେ ସହାୟକ ହୋଇଥାଏ । ଏହା ହିଁ ରାଷ୍ଟ୍ରକୁ ଶିକ୍ଷାର ଶ୍ରେଷ୍ଠ ଅବଦାନ ବୋଲି ରାଷ୍ଟ୍ରପତି ମତ ପୋଷଣ କରିଥିଲେ ।


    ରାଷ୍ଟ୍ରପତି କହିଲେ ଯେ ଯଦି ଶିକ୍ଷାର୍ଥୀମାନେ ସେମାନଙ୍କ ଦୈନନ୍ଦିନ ଜୀବନରେ ଜ୍ଞାନ ଓ ବୁଦ୍ଧିକୁ ଉପଯୋଗ କରନ୍ତି ତେବେ ତାହା ସମାଜର ସନ୍ତୁଳିତ ବିକାଶ ଏବଂ ସମୃଦ୍ଧି ପାଇଁ ସେମାନଙ୍କର ଶ୍ରେଷ୍ଠ ଅବଦାନ ହେବ । ନିଜର ପାରିପାର୍ଶ୍ଵକ ପରିବେଶରେ ଥିବା ସମସ୍ୟାଗୁଡ଼ିକ ପ୍ରତି ସଚେତନ ହୋଇ ସେସବୁର ସମାଧାନ ନିମନ୍ତେ ବିଦ୍ୟାର୍ଥୀମାନେ ପ୍ରୟାସ କରିବାକୁ ରାଷ୍ଟ୍ରପତି ଏମଏନଏନଆଇଟିର ଛାତ୍ରଛାତ୍ରୀମାନଙ୍କୁ ଆହ୍ୱାନ ଜଣାଇଥିଲେ । ଏହାର ଏକ ଉଦାହରଣ ଦେଇ ରାଷ୍ଟ୍ରପତି କହିଥିଲେ ଯେ ଛାତ୍ରଛାତ୍ରୀମାନେ ନମାମୀ ଗଙ୍ଗେ ଅଭିଯାନକୁ ସଫଳ କରିବା ସକାଶେ ବୈଷୟିକ ପରାମର୍ଶ ପ୍ରଦାନ କରିପାରିବେ । ଏହି ପ୍ରତିଷ୍ଠାନ ନିଯୁକ୍ତି ସୁଯୋଗ ସୃଷ୍ଟି ନିମନ୍ତେ ଏକ ଉଦ୍ୟୋଗ ସେଲ୍ ‌ ସ୍ଥାପନ କରିଥିବାରୁ ରାଷ୍ଟ୍ରପତି ସନ୍ତୋଷ ବ୍ୟକ୍ତ କରିଥିଲେ ।


    *************

    
    
    (Release ID: 1513367) Visitor Counter : 5