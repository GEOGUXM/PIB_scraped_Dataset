      ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ

      ଅନ୍ତଃରାଷ୍ଟ୍ରୀୟ ପ୍ରଦର୍ଶନୀ-ସହ ସମ୍ମିଳନୀ କେନ୍ଦ୍ର (IECC) ଆଧାରଶୀଳା ଫଳକ ଅନାବରଣ କଲେ ଉପରାଷ୍ଟ୍ରପତି
      Posted On: 22 DEC 2017 6:38PM by PIB Bhubaneshwar


    ଉପରାଷ୍ଟ୍ରପତି ଶ୍ରୀ ଏମ ଭେଙ୍କେୟା ନାଇଡୁ ଆଜି ଏଠାରେ ଅନ୍ତଃରାଷ୍ଟ୍ରୀୟ ପ୍ରଦର୍ଶନୀ - ସହ ସମ୍ମିଳନୀ କେନ୍ଦ୍ର ଏବଂ ଇଂଟିଗ୍ରେଟେଡ ଟ୍ରାଞ୍ଜିଟ କରିଡର ଡେଭଲପମେଣ୍ଟ ଯୋଜନାର ଆଧାରଶୀଳା ଫଳକର ଅନାବରଣ କରିଛନ୍ତି । ଏହି ଅବସରରେ ଉପରାଷ୍ଟ୍ରପତି କହିଲେ ଯେ ପ୍ରଗତି ମୈଦାନ ସ୍ଥିତ ଆଇଇସିସି ଏକ ଉତ୍କୃଷ୍ଟ ବିଶ୍ୱସ୍ତରୀୟ ପରିସର ହେବ । ସେ କହିଲେ ଯେ ଏହି ପ୍ରକାର ପରିସରର ଆବଶ୍ୟକତା ବହୁତ ଦିନରୁ ରହିଥିଲା । ସେ କହିଲେ ଯେ ଆଇଇସିସି ପରିଯୋଜନା ଭାରତ ମଧ୍ୟରେ କାରବାରର ମୂଳଦୂଆକୁ ସୁଦୃଢ଼ କରିବ ।


    ଉପରାଷ୍ଟ୍ରପତି କହିଲେ ଯେ ଏହି ପ୍ରକାରର ସମ୍ମିଳନୀ ଏବଂ ପ୍ରଦର୍ଶନ ସ୍ଥଳୀର ଆବଶ୍ୟକତା ଅନ୍ୟାନ୍ୟ ସହରମାନଙ୍କ ପାଇଁ ମଧ୍ୟ ରହିଛି । ଏହି ପଦକ୍ଷେପ ସମ୍ବନ୍ଧରେ ପ୍ରଧାନମନ୍ତ୍ରୀଙ୍କ ଭିଜନ - ସୁଧାର , ପ୍ରଦର୍ଶନ ଏବଂ ପରିବର୍ତ୍ତନ ସମ୍ବନ୍ଧରେ ସେ କହିଲେ ଯେ ଏହାର ସମ୍ବନ୍ଧ ବିକାଶ ଏବଂ ସୁଶାସନ ସହିତ ରହିଛି ।


    ବାଣିଜ୍ୟ ଏବଂ ଉଦ୍ୟୋଗ ମନ୍ତ୍ରୀ ଶ୍ରୀ ସୁରେଶ ପ୍ରଭୁ ଏହି ପରିଯୋଜନା ଉପରେ ଜୋର ଦେଇ କହିଲେ ଯେ ଏହା ଫଳରେ ଭାରତର ବିକାଶ ଏକ ନୂତନ ଦିଗକୁ ଛୁଇଁବ । ସେ କହିଲେ ଯେ ନୂଆଦିଲ୍ଲୀସ୍ଥିତ ଏହି ସମ୍ମିଳନୀ କେନ୍ଦ୍ର ଏକ ଉଦାହରଣ ସୃଷ୍ଟି କରିବ । ଶ୍ରୀ ପ୍ରଭୁ କହିଲେ ଯେ ଆଇଇସିସି ଜରିଆରେ ଆଧୁନିକ ଭାରତ ଭାବନା ପ୍ରକଟ ହେବ ।


    ଆବାସ ଏବଂ ସହର ବ୍ୟାପାର ରାଷ୍ଟ୍ରମନ୍ତ୍ରୀ ( ସ୍ୱାଧୀନ ଦାୟିତ୍ୱ ) ଶ୍ରୀ ହରଦୀପ ଏସ ପୁରୀ କହିଲେ ଯେ ତାଙ୍କ ମନ୍ତ୍ରଣାଳୟ ଇଂଟିଗ୍ରେଟେଡ ଟ୍ରାଞ୍ଜିଟ କରିଡର ଡେଭଲପମେଣ୍ଟ ଯୋଜନାର ବିତ୍ତ ପୋଷଣରେ ମୁଖ୍ୟ ଭୂମିକା ନିର୍ବାହ କରିଛି । ଏହି ଯୋଜନା ଫଳରେ ପ୍ରଗତି ମୈଦାନ ଆଖପାଖରେ ଯାତାୟତ ବାଧାକୁ ଦୂର କରାଯାଇ ପାରିବ । ଭୈରୋ ମାର୍ଗର ବିକଳ୍ପ ଭାବେ 27 ମିଟର ଚଉଡା ବିଶିଷ୍ଟ 6 ଲେନ ବାଲା ସୁଡଙ୍ଗ ନିର୍ମାଣ କରାଯିବ , ଯାହାକି ପ୍ରଗତି ମଇଦାନ ମଧ୍ୟଦେଇ ପୁରୁଣା କିଲା ରୋଡ ଏବଂ ରିଙ୍ଗ ରୋଡକୁ ସଂଯୁକ୍ତ କରିବ । ଅନ୍ୟ ପଟରେ ମଥୁରା ରୋଡ ସିଗନାଲ ମୁକ୍ତ ହୋଇଯିବ । ଏହା ଫଳରେ ଆଖପାଖର ଇଲାକାର ସୌନ୍ଦର୍ଯ୍ୟକରଣ ହେବ ଏବଂ ଜନସାଧାରଣଙ୍କ ପାଇଁ ଆକର୍ଷଣର କେନ୍ଦ୍ର ହେବ ।


    ବାଣିଜ୍ୟ ଏବଂ ଉଦ୍ୟୋଗ ରାଷ୍ଟ୍ରମନ୍ତ୍ରୀ ଶ୍ରୀ ସି ଆର ଚୌଧୁରୀ କହିଲେ ଯେ ପ୍ରଧାନମନ୍ତ୍ରୀ ଆଧାରଭୁତ ଢ଼ାଂଚାର ବିକାଶ ଉପରେ ସବୁବେଳେ ଜୋର ଦେଇଆସିଛନ୍ତି , ଯାହା ଫଳରେ କି ପ୍ରଗତି ଏବଂ ବିକାଶର ବିଶାଳ ଲକ୍ଷ୍ୟ ପ୍ରାପ୍ତ କରାଯାଇ ପାରିବ ।


    ଆଇଟିପିଓର ଅଧ୍ୟକ୍ଷ ଏବଂ ପ୍ରବନ୍ଧ ନିର୍ଦ୍ଦେଶକ ଶ୍ରୀ ଏଲ ସି ଗୋୟଲ କହିଲେ ଯେ ଏହି ପରିସର ଦିଲ୍ଲୀରେ ଏକ ନୂତନ ଲ୍ୟାଣ୍ଡମାର୍କ ହେବ , ଯାହାକି ପ୍ରଧାନମନ୍ତ୍ରୀଙ୍କ ନବ ଭାରତ ଭିଜନର ଏକ ଅଦ୍ୱିତୀୟ ପ୍ରତୀକ ହେବ ।


    ଏହି ଅବସରରେ କ୍ୟାବିନେଟ ସଚିବ ଶ୍ରୀ ପିକେ ସିହ୍ନା , ବାଣିଜ୍ୟ ସଚିବ ସୁଶ୍ରୀ ରୀତା ଟିଓଟିଆ , ଆବାସ ଏବଂ ସହର ବ୍ୟାପାର ସଚିବ ଶ୍ରୀ ଦୁର୍ଗା ଶଙ୍କର ମିଶ୍ର , ଏନବିସିସିର ଅଧ୍ୟକ୍ଷ ଏବଂ ପ୍ରବନ୍ଧ ନିର୍ଦ୍ଦେଶକ ଡଃ ଏ କେ ମିତ୍ତଲ ଏବଂ ଦିଲ୍ଲୀ ସରକାରଙ୍କ ପିଡବ୍ଲୁଡିର ମୁଖ୍ୟ ଇଞ୍ଜିନିୟର ଶ୍ରୀ ସର୍ବଜ୍ଞ ଶ୍ରୀବାସ୍ତବ ପ୍ରମୁଖ ଉପସ୍ଥିତ ଥିଲେ ।


    ***************

    
    
    (Release ID: 1515088) Visitor Counter : 3