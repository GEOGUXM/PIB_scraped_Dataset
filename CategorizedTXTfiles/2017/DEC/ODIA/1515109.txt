      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      କେରଳର ୱାର୍କଲା ଶିବଗିରି ମଠରେ 85ତମ ଶିବଗିରି ତୀର୍ଥଯାତ୍ରା ମହୋତ୍ସବରେ ପ୍ରଧାନମନ୍ତ୍ରୀଙ୍କ ଉଦ୍ଘାଟନୀ ଅଭିଭାଷଣ (ଭିଡିଓ କନଫରେନ୍ସିଂ ଜରିଆରେ)
      Posted On: 31 DEC 2017 7:07PM by PIB Bhubaneshwar


    ଆଜି ହେଉଛି 2017 ର ଅନ୍ତିମ ଦିନ । ଆଉ ମୋର ସୌଭାଗ୍ୟ ଯେ ମୋତେ ଆଜିର ଦିନରେ ଶ୍ରୀ ନାରାୟଣ ଗୁରୁ ଏବଂ ମଂଚରେ ବସିଥିବା ସନ୍ଥମାନଙ୍କଠୁଁ ଆଶୀର୍ବାଦ ନେବାର ସୁଯୋଗ ମିଳିଛି ।


    ଶ୍ରୀ ନାରାୟଣ ଗୁରୁଙ୍କ ଆଶୀର୍ବାଦରେ 2018 ର ପ୍ରଥମ କିରଣ ସାରା ଦେଶ , ସାରା ବିଶ୍ୱ ପାଇଁ , ଶାନ୍ତି-ସଦ୍ଭାବନା ଆଉ ବିକାଶର ନୂଆ ସକାଳ ନେଇ ଆସିବ , ଏହା ହେଉଛି ମୋର କାମନା ।


    ଶିବଗିରି ମଠକୁ ଆସିବା ମୋ ପାଇଁ ସବୁବେଳେ , ମୋତେ ଆଧ୍ୟାତ୍ମିକ ସୁଖ ଦେବା ଭଳି ରହିଛି । ଆଜି ଶିବଗିରି ତୀର୍ଥଯାତ୍ରାର ଶୁଭାରମ୍ଭର ସୁଯୋଗ ଦେଇ ଆପଣମାନେ ସେହି ସୁଖକୁ ଆହୁରି ବଢାଇ ଦେଇଛନ୍ତି । ମୁଁ ଶ୍ରୀ ନାରାୟଣ ଧର୍ମ ସଂଘମ୍ ଟ୍ରଷ୍ଟ ଏବଂ ଆପଣ ସମସ୍ତଙ୍କ ନିକଟରେ ବହୁତ ବହୁତ କୃତଜ୍ଞ ।


    ଭାଇ ଓ ଭଉଣୀମାନେ ,


    ଆମ ଦେଶ , ଆମ ସମାଜର ଏକ ସ୍ୱତନ୍ତ୍ରତା ରହିଛି କି ସେଥିରେ ଆଭ୍ୟନ୍ତରୀଣ ଦୁର୍ବଳତା , ଆଭ୍ୟନ୍ତରୀଣ କୁପ୍ରଥାକୁ ଦୂର କରିବାର ପ୍ରକ୍ରିୟା ମଧ୍ୟ ସଙ୍ଗେ ସଙ୍ଗେ ଚାଲି ରହିଥାଏ । ଏହି ପ୍ରକ୍ରିୟାକୁ ଗତିଶୀଳ କରିବା ପାଇଁ , ସମୟ-ସମୟରେ ସନ୍ଥ-ଋଷି-ମୁନି , ମହାନ ଆତ୍ମାମାନେ ଅବତରିତ ହୋଇ ରହିଛନ୍ତି । ଏହି ପୁଣ୍ୟ ଆତ୍ମାମାନେ ସମାଜକୁ ଏହି କୁପ୍ରଥାରୁ ମୁକ୍ତ କରିବା ପାଇଁ ନିଜ ଜୀବନ ନିୟୋଜିତ କରି ଦେଇଥାଆନ୍ତି ।


    ପରମପୂଜ୍ୟ ସ୍ୱାମୀ ନାରାୟଣ ଗୁରୁ ମହୋଦୟଙ୍କ ଭଳି ପୂଣ୍ୟ ଆତ୍ମା ମଧ୍ୟ ଜାତିବାଦ , ଉଚ୍ଚ-ନିଚ୍ଚ , ସମ୍ପ୍ରଦାୟବାଦ ବିରୁଦ୍ଧରେ ସମାଜକୁ ଜାଗ୍ରତ କରିଥିଲେ , ସମାଜକୁ ଏକ କରିଥିଲେ । ଆଜି ଶିକ୍ଷା କ୍ଷେତ୍ରରେ ସଫଳତାର କଥା ହେଉ , ସାମାଜିକ କୁପ୍ରଥାରୁ ମୁକ୍ତିର କଥା ହେଉ , ଛୁଆଁ ଅଛୁଆଁ ବିରୁଦ୍ଧରେ ସମାଜରେ ଘୃଣାର ଭାବ ହେଉ , ଏହା ଏପରି ହୋଇ ନ ଥିଲା । ଆମେ କଳ୍ପନା କରି ପାରିବା କି ଶ୍ରୀ ନାରାୟଣ ଗୁରୁଙ୍କୁ ସେହି ସମୟରେ କେତେ ପରିଶ୍ରମ କରିବାକୁ ପଡ଼ିଥିବ , କେତେ ଅସୁବିଧା ସହିବାକୁ ପଡ଼ିଥିବ ।


    ସାଥୀଗଣ ,


    ଶ୍ରୀ ନାରାୟଣ ଗୁରୁ ମହୋଦୟଙ୍କ ମନ୍ତ୍ର ଥିଲା-


    ‘ ଶିକ୍ଷା ମାଧ୍ୟମରେ ସ୍ୱାଧୀନତା ,


    ସଂଗଠନ ମାଧ୍ୟମରେ ଶକ୍ତି ,


    ଶିଳ୍ପ ମାଧ୍ୟମରେ ଆର୍ଥିକ ସ୍ୱାଧୀନତା ’


    ସମାଜରେ ସଂସ୍କାର ପାଇଁ , ଦଳିତ-ପୀଡ଼ିତ-ଶୋଷିତ-ବଂଚିତମାନଙ୍କୁ ସଶକ୍ତ କରିବା ପାଇଁ ସେ ଏହି ମାର୍ଗ ଦେଖାଇଥିଲେ । ସେ ସ୍ୱୀକାର କରୁଥିଲେ କି ଗରିବ-ଦଳିତ ଏବଂ ପଛୁଆ ବର୍ଗ ସେତେବେଳେ ଆଗକୁ ବଢ଼ି ପାରିବେ , ଯେତେବେଳେ ସେମାନଙ୍କ ପାଖରେ ଶିକ୍ଷାର ଶକ୍ତି ହେବ । ସେ ଜାଣିଥିଲେ କି ସମାଜ ଯେବେ ଶିକ୍ଷିତ ହେବ , ସେତେବେଳେ ଆତ୍ମ ବିଶ୍ୱାସରେ ଭରି ଉଠିବ ଆଉ ଆତ୍ମ ନିରୀକ୍ଷଣ କରି ପାରିବ । ଏଥିପାଇଁ ସେ ଖାଲି କେରଳ ହିଁ ନୁହେଁ ବରଂ ଆଖପାଖର ଅନେକ ରାଜ୍ୟରେ ଶିକ୍ଷା ଆଉ ସଂସ୍କୃତିକୁ ପ୍ରୋତ୍ସାହନ ଦେବା ଭଳି ସଂସ୍ଥାଗୁଡ଼ିଏ ତିଆରି କରିଥିଲେ । ଆଜି ଦେଶ-ବିଦେଶରେ ଶ୍ରୀ ନାରାୟଣ ଗୁରୁ ମହୋଦୟଙ୍କ ଦୃଷ୍ଟିଭଙ୍ଗୀକୁ ଆଗକୁ ବଢ଼ାଇ ନେବା ପାଇଁ କେତେଗୁଡ଼ିଏ ସଂସ୍ଥା ଏକାଠି ହୋଇଛନ୍ତି ।


    ଶ୍ରୀ ନାରାୟଣ ଗୁରୁ ସମାଜର ପ୍ରତ୍ୟେକ ବ୍ୟକ୍ତିଙ୍କୁ ଯୋଡ଼ିବାର କାମ କରିଛନ୍ତି । ଚମତ୍କାର ଏବଂ ଅନ୍ଧବିଶ୍ୱାସକୁ ଦୂର କରି ସେ ମନ୍ଦିରରେ ସତ୍ୟତା , ସ୍ୱଚ୍ଛତାର କଥା କହିଛନ୍ତି । ସେ ଏପରି ଅନେକ ପୂଜା ପଦ୍ଧତିରେ ସଂସ୍କାର ଆଣିଛନ୍ତି ଯାହା ମନ୍ଦିରରେ ଅସ୍ୱଚ୍ଛତା ବଢ଼ାଉଥିଲା । ପୂଜା ପଦ୍ଧତି ଗୁଡ଼ିକରେ ଯେଉଁ ଅନାବଶ୍ୟକ ଜିନିଷ ସାମିଲ ହୋଇ ଯାଇଥିଲା , ତାକୁ ଦୂର କରି ଶ୍ରୀ ନାରାୟଣ ଗୁରୁ ନୂଆ ବ୍ୟବସ୍ଥାର ରାସ୍ତା ଦେଖାଇଲେ । ସେ ମନ୍ଦିରଗୁଡ଼ିକରେ ଯେକୌଣସି ବ୍ୟକ୍ତିଙ୍କର ପୂଜା କରିବାର ଅଧିକାର ସୁନିଶ୍ଚିତ କଲେ । ଶିବଗିରି ତୀର୍ଥଯାତ୍ରା ମଧ୍ୟ ଗୋଟିଏ ପ୍ରକାରରେ ହେଉଛି ସମାଜ ସୁଧାର ଓ ଅନେକ ବ୍ୟାପକ ଦୃଷ୍ଟିଭଙ୍ଗୀର ବିସ୍ତାର ।


    ଏହା ଶ୍ରୀ ନାରାୟଣ ଗୁରୁଙ୍କ ଦୃଷ୍ଟିକୋଣର ହିଁ ପ୍ରତୀକ କି ସେ ଶିବଗିରି ତୀର୍ଥଯାତ୍ରାକୁ ଶିକ୍ଷା-ସ୍ୱଚ୍ଛତା , ସତ୍ୟଶକ୍ତି-ସଂଗଠନ-ଶକ୍ତି , ଜ୍ଞାନ-ବିଜ୍ଞାନ-କୃଷକ ସମସ୍ତଙ୍କୁ ଏକାଠି ଯୋଡ଼ିଛନ୍ତି ଆଉ ଏହାର ବିକାଶକୁ ତୀର୍ଥଯାତ୍ରା ଲକ୍ଷ୍ୟରେ ସାମିଲ କରିଛନ୍ତି ।


    ସେ କହିଥିଲେ-


    ‘ ବାସ୍ତବ ଜୀବନରେ ସେହି ସମସ୍ତ ଜ୍ଞାନକୁ ଉପଯୋଗ କର । ତେବେ ଯାଇ ଜନତା ଏବଂ ଦେଶ ର ପ୍ରଗତି ଓ ସମୃ ଦ୍ଧି ହେବେ । ଏହା ଶିବଗିରି ତୀର୍ଥଯାତ୍ରାର ମୂଳ ଲକ୍ଷ୍ୟ । ’


    ମୁଁ ଖୁସି ଯେ 85 ବର୍ଷ ଧରି କ୍ରମାଗତ ଶିବଗିରି ତୀର୍ଥଯାତ୍ରା ଅବସରରେ ଏହି କ୍ଷେତ୍ରକୁ ବିଶେଷଜ୍ଞମାନଙ୍କୁ ଆମନ୍ତ୍ରିତ କରାଯାଇଥାଏ , ସେମାନଙ୍କର ଅନୁଭବ ବିଷୟରେ ଶୁଣିବାକୁ ମିଳିଥାଏ । ଆଜି ମଧ୍ୟ ଏଠି ଏହି କାର୍ଯ୍ୟକ୍ରମରେ ଭିନ୍ନ ଭିନ୍ନ କ୍ଷେତ୍ରର ପ୍ରତିଷ୍ଠିତ ବ୍ୟକ୍ତି ଏକାଠି ହୋଇଛନ୍ତି । ମୁଁ ଆପଣ ସମସ୍ତଙ୍କୁ ସ୍ୱାଗତ କରୁଛି , ସତ୍କାର ମଧ୍ୟ କରୁଛି ଏବଂ ଏହି ଆଶା କରୁଛି କି ଆପଣଙ୍କ ଚିନ୍ତାଧାରାରୁ ଲୋକମାନଙ୍କୁ କିଛି ନୂଆ ଶିଖିବା-ବୁଝିବାକୁ ମିଳିବ ।


    ଭାଇ ଓ ଭଉଣୀମାନେ , ଶିବଗିରି ତୀର୍ଥଯାତ୍ରା ଗୋଟିଏ ପ୍ରକାରରେ ହେଉଛି ଜ୍ଞାନର ସେହି କୁମ୍ଭ ଯେଉଁଥିରେ ଯେଉଁମାନେ ବୁଡ଼ ପକାଇବେ , ସେମାନେ ମୁକ୍ତି ପାଇ ଯାଆନ୍ତି , ସିଦ୍ଧ ହୋଇ ଯାଆନ୍ତି ।


    କୁମ୍ଭ ମେଳା ଅବସରରେ ମଧ୍ୟ ଆପଣମାନେ ବିଶାଳ ଦେଶକୁ ଗୋଟିକରେ ସମନ୍ୱୟ କରିବାର ପ୍ରୟାସ କରିଥାନ୍ତି । ସନ୍ଥ-ମହନ୍ତ , ଋଷି-ମୁନି ଏକାଠି ହୋଇ ଥାଆନ୍ତି , ସମାଜର ସୁଖ-ଦୁଃଖ ଉପରେ ଚର୍ଚ୍ଚା କରିଥାନ୍ତି । ସମୟ ସହିତ ହୁଏତ କିଛି ପରିବର୍ତ୍ତନ ଆସିଯାଇଛି , କିନ୍ତୁ କୁମ୍ଭ ମେଳାର ସ୍ୱରୂପରେ ଆଉ ଏକ ବିଶେଷ କଥା ରହିଛି । ପ୍ରତ୍ୟେକ 12 ବର୍ଷରେ ସାଧୁ-ସନ୍ଥ ଏକାଠି ହେଉଥିଲେ ପୁଣି ସ୍ଥିର କରାଯାଉଥିଲା କି ପୁଣି ଏବେ ଭବିଷ୍ୟତ ପାଇଁ ସମାଜର ପଥ କ ’ ଣ ହେବ , ଦେଶର ମାର୍ଗ କ ’ ଣ ହେବ , ସମାଜର କାର୍ଯ୍ୟଶୈଳୀରେ କି ପ୍ରକାରର ପରିବର୍ତ୍ତନ କରାଯିବ ?


    ଏହା ଗୋଟିଏ ପ୍ରକାରରେ ସାମାଜିକ ସଂକଳ୍ପ ହେଉଥିଲା । ଏହା ପରେ ପ୍ରତ୍ୟେକ ତିନି ବର୍ଷ ପରେ ଭିନ୍ନ-ଭିନ୍ନ ସ୍ଥାନରେ , ଯେପରିକି କେବେ ନାସିକ , କେବେ ଉଜ୍ଜୟିନୀ , କେବେ ହରିଦ୍ୱାରରେ କୁମ୍ଭ ମେଳା ଅବସରରେ ଏହାର ବିଶ୍ଳେଷଣ କରାଯାଉଥିଲା କି ଯାହା ସ୍ଥିର କରାଯାଇଥିଲା , ସେଥିରେ ଆମେ କେଉଁ ପର୍ଯ୍ୟନ୍ତ ପହଂଚିଲୁ । ସମସ୍ତ ଜିନିଷର ସଠିକ ସମୀକ୍ଷା କରାଯାଉଥିଲା ।


    ମୋର ବିଶ୍ୱାସ ଅଛି କି ଆପଣ ସମସ୍ତେ ଯେତେବେଳେ ବର୍ଷ ଶେଷରେ ଏହି ଅବସରରେ ଏକାଠି ହୁଅନ୍ତି , ତ ଏହି ବିଷୟରେ ସଫଳ ଆଲୋଚନା କରାଯାଇଥାଏ ଯେ ବିଗତ ବର୍ଷ ହୋଇଥିବା ଚର୍ଚ୍ଚାର ପରିଣାମ କ ’ ଣ ରହିଛି ? କ ’ ଣ ଯେଉଁ ଲକ୍ଷ୍ୟ ପ୍ରାପ୍ତ କରିବାର ରାସ୍ତା ଶ୍ରୀ ନାରାୟଣ ଗୁରୁ ଦେଖାଇଥିଲେ , ଆମେ ସେହି ଦିଗରେ କିଛି ପାଦ ଆହୁରି ଆଗକୁ ବଢ଼ିଛେ ?


    ସାଥୀଗଣ ,


    ଶିବଗିରି ତୀର୍ଥଯାତ୍ରା ହେଉ , କୁମ୍ଭ-ମହାକୁମ୍ଭ ହେଉ , ସମାଜକୁ ମାର୍ଗ ଦେଖାଇଲା ଭଳି , ଦେଶକୁ ନିଜର ଆଭ୍ୟନ୍ତରୀଣ କୁସଂସ୍କାର ଓ କୁ-ପ୍ରଥାରୁ ଦୂର କରିବା ଭଳି ଏହି ପରମ୍ପରା ଆଜି ମଧ୍ୟ ହେଉଛି ବହୁତ ମହତ୍ୱପୂର୍ଣ୍ଣ । ଦେଶର ଭିନ୍ନ-ଭିନ୍ନ ରାଜ୍ୟଗୁଡ଼ିକରେ ଏହି ପ୍ରକାରର ତୀର୍ଥଯାତ୍ରା ଦେଶକୁ ଏକାଠି କରିଥାଏ । ଭିନ୍ନ-ଭିନ୍ନ ରାଜ୍ୟଗୁଡ଼ିକରୁ ଲୋକ ଆସନ୍ତି , ଭିନ୍ନ-ଭିନ୍ନ ବିଚାରଧାରାର ଲୋକ ଆସିଥାନ୍ତି , ଜଣେ ଅନ୍ୟର ପରମ୍ପରାକୁ ଦେଖନ୍ତି-ବୁଝନ୍ତି ଆଉ ଏକାତ୍ମ ଭାବନା ସହିତ ସଂଗଠିତ ହୋଇଥାନ୍ତି ।


    ସାଥୀଗଣ , କେରଳର ଏହି ପବିତ୍ର ମାଟିରେ ଆଦି ଶଙ୍କରାଚାର୍ଯ୍ୟ ଅଦ୍ୱୈତ ସିଦ୍ଧାନ୍ତର ମତବାଦ ରଖିଥିଲେ ।


    ଅଦ୍ୱୈତର ସିଧା-ସିଧା ଅର୍ଥ ହେଉଛି ଯେଉଁଠାରେ ଦୈତ୍ୟ ନ ଥାନ୍ତି , ଯେଉଁଠାରେ ମୁଁ ଆଉ ତୁମେ ଅଲଗା ନୁହଁ । ଯେଉଁଠାରେ ମୋର ଆଉ ପରର ଭାବନା ନାହିଁ ।


    ଏହି ଭାବ ଯେତେବେଳେ ଜନ୍ମ ନେଇଥାଏ , ସେତେବେଳେ ତାହା ଅଦ୍ୱୈତକୁ ସାକାର କରିଥାଏ , ଆଉ ଏହି ରାସ୍ତା ନାରାୟଣ ଗୁରୁ ଦେଖାଇଛନ୍ତି ।


    ନାରାୟଣ ଗୁରୁ ନା କେବଳ ଅଦ୍ୱୈତ ସିଦ୍ଧାନ୍ତରେ ବଂଚି ଦେଖାଇଛନ୍ତି , ବରଂ ପୁରା ବିଶ୍ୱ ସମାଜକୁ ମାର୍ଗ ଦେଖାଇଛନ୍ତି କି ତା ’ ସହିତ କିପରି ଜୀବନ ବିତାଇ ହୁଏ ।


    ଭାଇ ଓ ଭଉଣୀମାନେ , ଶିବଗିରି ତୀର୍ଥଯାତ୍ରା ଆରମ୍ଭ ହେବାର ଦଶ ବର୍ଷ ପୂର୍ବରୁ , ଶ୍ରୀ ନାରାୟଣ ଗୁରୁ ମହୋଦୟଙ୍କ ନେତୃତ୍ୱରେ ଅଦ୍ୱୈତ ଆଶ୍ରମରେ ଧାର୍ମୀକ ସଂସଦର ଆୟୋଜନ କରାଯାଇଥିଲା । ସାରା ଦୁନିଆରୁ ଭିନ୍ନ-ଭିନ୍ନ ପନ୍ଥ ସହିତ ଯୋଡ଼ି ହୋଇଥିବା ଲୋକ ପହଂଚିଥିଲେ । ଏହି ଧାର୍ମୀକ ସଂସଦରେ ସମଗ୍ର ବିଶ୍ୱକୁ ଧର୍ମ-ପନ୍ଥ ଆଧାରରେ ହେବାକୁଥିବା ମତଭେଦକୁ ଛାଡ଼ି ଶାନ୍ତି-ସଦ୍ଭାବନା ଏବଂ ସମୃଦ୍ଧିର ପଥରେ ଚାଲିବାର ଆହ୍ୱାନ କରାଯାଇଥିଲା ।


    ମୋତେ ଅବଗତ କରାଯାଇଥିଲା କି ଧାର୍ମୀକ ସଂସଦର ପ୍ରବେଶ ପଥରେ ଗୁରୁଜୀଙ୍କ ଦ୍ୱାରା ଲେଖା ଯାଇଥିଲା-


    ‘ ଆମେ ଏଠାକୁ ଆସିନାହୁଁ ଯୁକ୍ତିତର୍କ କରି ଜିତିବା ପାଇଁ ,


    ବରଂ ଜାଣିବା ଏବଂ ଜଣାଇବା ପାଇଁ ’


    ଜଣେ ଅନ୍ୟ ଜଣଙ୍କ ସହିତ ବାର୍ତ୍ତାଳାପ , ଜଣେ ଅନ୍ୟ ଜଣକୁ ବୁଝିବାର ଏହି ପ୍ରୟାସ ବହୁତ ଗୁରୁତ୍ୱପୂର୍ଣ୍ଣ ଥିଲା ।


    ଆଜି ଯେତେବେଳେ ଆମେ ବିଶ୍ୱ ପରିବେଶର କଥା କହୁଛୁ ତ ଜାଣିବାକୁ ପାଉଛୁ କି , କିଭଳି ଭାବେ ଆମର ସନ୍ଥ ସମାଜ , ଆସୁଥିବା ସଙ୍କଟକୁ ଦେଖିପାରୁଥିଲେ ଆଉ ଆମକୁ କ୍ରମାଗତ ଭାବେ ସତର୍କ କରାଉଥିଲେ ।


    ଭାଇ ଓ ଭଉଣୀମାନେ , ଯଦି ଆମେ ଊନବିଂଶ ଏବଂ ବିଂଶ ଶତାବ୍ଦୀର ସମଗ୍ର ସମୟକୁ ଦେଖିବା , ତ ସ୍ୱାଧୀନତା ଆନ୍ଦୋଳନରେ ସେହି ସମୟର ସମାଜ ସଂସ୍କାରକ-ଧର୍ମଗୁରୁମାନଙ୍କର ବହୁତ ବଡ଼ ଯୋଗଦାନ ରହିଥିଲା । ଭିନ୍ନ-ଭିନ୍ନ ଜାତିରେ ଭାଗ ହୋଇଥିବା ସମାଜ , ଭିନ୍ନ-ଭିନ୍ନ ବର୍ଗରେ ଭାଗ-ଭାଗ ହୋଇଥିବା ସମାଜ ଇଂରେଜ ମାନଙ୍କର ମୁକାବିଲା କରି ପାରି ନଥାନ୍ତା । ଏହି ଦୁର୍ବଳତାକୁ ଦୂର କରିବା ପାଇଁ ସେହି ସମୟରେ ଦେଶର ଭିନ୍ନ-ଭିନ୍ନ ଭାଗରେ ଜାତିବାଦ ବିରୁଦ୍ଧରେ ବ୍ୟାପକ ଆନ୍ଦୋଳନ ଚାଲିଲା । ସେହି ଆନ୍ଦୋଳନ , ସେହି ସଂସ୍କାରଧର୍ମୀ କାର୍ଯ୍ୟକ୍ରମର ଲକ୍ଷ୍ୟ ନ ଥିଲା କି ଦେଶକୁ ଆଗକୁ ବଢ଼ାଇବାର ଅଛି , ପରାଧୀନତାର ଶୃଙ୍ଖଳ ଛିଣ୍ଡାଇବାକୁ ପଡ଼ିବ ତ ନିଜର ଆଭ୍ୟନ୍ତରୀଣ ଦୁର୍ବଳତାରୁ ମୁକ୍ତି ପାଇବାକୁ ପଡ଼ିବ , ସେହି ଆନ୍ଦୋଳନର ନେତୃତ୍ୱ ନେଉଥିବା ଲୋକମାନେ ଦେଶର ସାଧାରଣ ଜନତାକୁ ସମାନତାର ସ୍ଥାନ ଦେଉଥିଲେ , ସମ୍ମାନ ଦେଉଥିଲେ । ସେମାନେ ଦେଶର ଆବଶ୍ୟକତାକୁ ବୁଝି ପାରି ନିଜର ଆଧ୍ୟାତ୍ମିକ ଯାତ୍ରାକୁ ରାଷ୍ଟ୍ର ନିର୍ମାଣ ସହିତ ଯୋଡ଼ିଲେ । ଯେତେବେଳେ ଲୋକମାନେ ଜାତିଠାରୁ ଉପରକୁ ଉଠି ଚିନ୍ତା କରିବା ଆରମ୍ଭ କଲେ ତ ଦେଶ ଉଠି ଠିଆ ହେଲା । ଭାରତର ଲୋକମାନେ ଏକଜୁଟ ହୋଇ ଇଂରେଜମାନଙ୍କୁ ବିତାଡ଼ିତ କରି ନିଃଶ୍ୱାସ ନେଲେ ।


    ସାଥୀଗଣ , ଆଜି ଦେଶ ସମ୍ମୁଖରେ ପୁଣି ଥରେ ସେହିପରି ସମୟ ଆସିଛି । ଦେଶର ଲୋକମାନେ , ଦେଶକୁ ନିଜର ଆଭ୍ୟନ୍ତରୀଣ ଦୁର୍ବଳତାରୁ ମୁକ୍ତ ଦେଖିବାକୁ ଚାହୁଁଛନ୍ତି । ଆପଣଙ୍କ ଭଳି ହଜାର-ହଜାର ସଂଗଠନ , ସଂସ୍ଥାମାନେ ଏଥିରେ ଗୁରୁତ୍ୱପୂର୍ଣ୍ଣ ଭୂମିକା ତୁଲାଇ ପାରିବେ । କେବଳ ଜାତିବାଦ ହିଁ ନୁହେଁ , ଯେତେଗୁଡ଼ିଏ କୁପ୍ରଥା ଦେଶକୁ କ୍ଷତି ପହଂଚାଉଛି , ତାକୁ ଦୂର କରିବାରେ , ସେଗୁଡ଼ିକ ପ୍ରତି ଲୋକମାନଙ୍କୁ ଜାଗ୍ରତ କରିବାରେ ଆପଣମାନଙ୍କ ଯୋଗଦାନ ଆହୁରି ବଢ଼ାଇବାର ଆବଶ୍ୟକତା ରହିଛି ।


    15 ଅଗଷ୍ଟ 1947ରେ ଆମେ ପରାଧୀନତାର ଶୃଙ୍ଖଳକୁ ହୁଏତ ଛିଣ୍ଡାଇ ଦେଇଥିଲେ , କିନ୍ତୁ ସେହି ଶୃଙ୍ଖଳର ଚିହ୍ନ ଆମର ସାମାଜିକ-ଆର୍ଥିକ ବ୍ୟବସ୍ଥା ଉପରେ ଏବେ ମଧ୍ୟ ପଡ଼ି ରହିଛି । ଏହି ଚିହ୍ନରୁ ମୁକ୍ତି ଆପଣଙ୍କ ସହଯୋଗରେ ହିଁ ହୋଇ ପାରିବ ।


    ଜ୍ୟୋତିବା ଫୁଲେ , ସାବିତ୍ରୀ ବାଈ , ରାଜା ରାମମୋହନ ରାୟ , ଈଶ୍ୱର ଚନ୍ଦ୍ର ବିଦ୍ୟାସାଗର ଏବଂ ଦୟାନନ୍ଦ ସରସ୍ୱତୀଙ୍କ ଭଳି ମହାନ ଲୋକ ନାରୀ ଗୌରବ-ନାରୀ ସମ୍ମାନ ପାଇଁ ଦୀର୍ଘ ସମୟ ପର୍ଯ୍ୟନ୍ତ ସଂଗ୍ରାମ ଲଢ଼ିଥିଲେ । ଆଜି ଏହା ଦେଖି ସେମାନଙ୍କର ଆତ୍ମା ପ୍ରସନ୍ନ ହେବ କି ଦେଶରେ ମହିଳା ଅଧିକାର ପାଇଁ କେତେ ବଡ଼ ପଦକ୍ଷେପ ଉଠାଯାଇଛି ।


    ତିନି ତଲାକ୍ କୁ ନେଇ ଯେଭଳି ଭାବରେ ମୁସଲମାନ ଭଉଣୀ-ମାଆ ମାନେ ଦୀର୍ଘ ସମୟ ପର୍ଯ୍ୟନ୍ତ କଷ୍ଟ ଉଠାଇଛନ୍ତି , ତାହା କାହାକୁ ଅଛପା ନାହିଁ । ବର୍ଷ ବର୍ଷ ଧରି ଦୀର୍ଘ ସଂଗ୍ରାମ ପରେ ଏବେ ସେମାନଙ୍କୁ ତିନି ତଲାକରୁ ମୁକ୍ତି ପାଇବାର ରାସ୍ତା ମିଳିଛି ।


    ଭାଇ ଓ ଭଉଣୀମାନେ , ଆମର ଏଠି ସନ୍ଥ-ଋଷି-ମୁନି ମାନେ କହିଛନ୍ତି-


    ‘ ନର କରନୀ କରେ ତୋ ନାରାୟଣ ହୋ ଯାଏ ’ ।


    କଥାରେ କହି ନୁହେଁ , ଘଂଟା-ଘଂଟା ଧରି ପୂଜା-ପାଠ କରି ନୁହେଁ , ‘ କରନୀ ’ ଅର୍ଥାତ କର୍ମ କରି ହିଁ ନାରାୟଣ ହୋଇ ଯାଇ ପାରିବେ ।


    ଏହି ‘ କରନୀ ’ ତ ହେଉଛି ସଂକଳ୍ପରୁ ସିଦ୍ଧିର ଯାତ୍ରା । ଏହି ‘ କରନୀ ’ ଶହେ ପଚିଶ କୋଟି ଭାରତୀୟମାନଙ୍କ ପାଇଁ ହେଉଛି ନିଉ ଇଣ୍ଡିଆର ଯାତ୍ରା ।


    2018ରେ ଏହି ଯାତ୍ରା ଆହୁରି ଗତିଶୀଳ ହେବ । କଳାଧନ-ଭ୍ରଷ୍ଟାଚାର ଠାରୁ ନେଇ ବେନାମୀ ସମ୍ପତି ଉପରେ କଠୋର କାର୍ଯ୍ୟାନୁଷ୍ଠାନରୁ ନେଇ , ଆତଙ୍କବାଦ ଏବଂ ଜାତିବାଦ ବିରୁଦ୍ଧରେ କାମ କରି , ସଂସ୍କାର , ପ୍ରଦର୍ଶନ ଏବଂ ପରିବର୍ତ୍ତନର ମନ୍ତ୍ର ଆଧାରରେ ଚାଲି , ସମସ୍ତଙ୍କ ସହିତ , ସମସ୍ତଙ୍କ ବିକାଶ କରି , 2018ରେ ଆମେ ସବୁ ଭାରତୀୟ ମିଳିମିଶି ଦେଶକୁ ନୂତନ ଶିଖରକୁ ନେଇ ଯିବା । ଏହି ପ୍ରତିଶୃତି , ଏହି ଲକ୍ଷ୍ୟ ସହିତ ମୁଁ ନିଜ କଥା ସମାପ୍ତ କରୁଛି ।


    ପୁଣି ଥରେ ଆପଣ ସମସ୍ତଙ୍କୁ , ଶ୍ରୀ ନାରାୟଣ ଗୁରୁଙ୍କ ଭକ୍ତମଣ୍ଡଳୀଙ୍କୁ , ଶିବଗିରି ତୀର୍ଥ ଯାତ୍ରାକୁ ନବ ବର୍ଷର ବହୁତ-ବହୁତ ଶୁଭକାମନା ।


    ବହୁତ-ବହୁତ ଧନ୍ୟବାଦ !!!


    **********

    
    
    (Release ID: 1515109) Visitor Counter : 4