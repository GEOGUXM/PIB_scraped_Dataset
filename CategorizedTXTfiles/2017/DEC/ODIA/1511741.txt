      ବିଜ୍ଞାନ ଓ ପ୍ରଯୁକ୍ତି ମନ୍ତ୍ରଣାଳୟ

      ଏକାଦଶ ବାର୍ଷିକ ମେଡ଼ଟେକ୍‌ ସମ୍ମିଳନୀ ଅନୁଷ୍ଠିତ
      Posted On: 02 DEC 2017 5:44PM by PIB Bhubaneshwar


    ବିଜ୍ଞାନ ଏବଂ ପ୍ରଯୁକ୍ତି ମନ୍ତ୍ରଣାଳୟ ଅଧୀନସ୍ଥ ଜୈବପ୍ରଯୁକ୍ତି ବିଭାଗ ଆନୁକୂଲ୍ୟରେ ମେଡ଼ଟେକର ଏକାଦଶ ବାର୍ଷିକ ସମ୍ମିଳନୀ ନୂଆଦିଲ୍ଲୀଠାରେ ଆୟୋଜିତ ହୋଇଯାଇଛି । ଦେଶର ଆବଶ୍ୟକ ଚାହିଦାକୁ ଦୃଷ୍ଟିରେ ରଖି ସୁଲଭ ମୂଲ୍ୟରେ ମେଡ଼ିକାଲ ଉପକରଣମାନ ଅଭିନବ ଉପାୟରେ ବିକାଶ କରିବା ଲାଗି ଏହି ସମ୍ମିଳନୀରେ ବିସ୍ତୃତ ଭାବେ ବିଚାରବିମର୍ଷ କରାଯାଇଥିଲା । ଏଥିପାଇଁ ନୂତନ ପିଢ଼ିର ମେଡ଼ିକାଲ୍ ‌ ପ୍ରଯୁକ୍ତି ଉତ୍ପାଦକମାନଙ୍କୁ ତାଲିମ ଦେବା ନିମନ୍ତେ ସମ୍ମିଳନୀରେ ମତ ପ୍ରକାଶ ପାଇଥିଲା । ଏହା ଦ୍ୱାରା ଦେଶର ଚିକିତ୍ସା କ୍ଷେତ୍ରରେ ଥିବା ଆବଶ୍ୟକତା ପୂରଣ ହେବା ସହ ବାସ୍ତବ ଦୁନିଆର ଚାହିଦା ମଧ୍ୟ ପୂରଣ ହୋଇପାରିବ ବୋଲି ସମ୍ମିଳନୀରେ ଅଂଶଗ୍ରହଣ କରିଥିବା ପ୍ରତିନିଧିମାନେ ଦୃଢ଼ ମତ ପୋଷଣ କରିଥିଲେ । ଏହି କାର୍ଯ୍ୟକ୍ରମ ଜୈବପ୍ରଯୁକ୍ତି ବିଭାଗ ଆନୁକୂଲ୍ୟରେ କାର୍ଯ୍ୟକାରୀ କରାଯାଉଥିବା ବେଳେ ଏଥିପାଇଁ ଅଖିଳ ଭାରତ ଆୟୁର୍ବିଜ୍ଞାନ ପ୍ରତିଷ୍ଠାନ ( AIIMS ) ଓ ଆଇଆଇଟି ଦିଲ୍ଲୀ ଏବଂ ଅନ୍ତର୍ଜାତୀୟ ଭାଗୀଦାରୀତାରେ ପ୍ରବର୍ତ୍ତନ କରାଯାଉଛି । ଏଥିପାଇଁ ବିଭାଗ ତରଫରୁ ବାୟୋଟେକ୍ ‌ କନସୋର୍ଟିୟମ୍ ‌ ଇଣ୍ଡିଆ ଲିମିଟେଡ଼କୁ ଦାୟୀତ୍ଵ ହସ୍ତାନ୍ତର କରାଯାଇଛି । ଏହି ସଂସ୍ଥା ବୌଦ୍ଧିକ ସଂପତ୍ତି ଅଧିକାର ପରିଚାଳନା ଓ ସୁରକ୍ଷା କରିବା ସହ ଏଥିପାଇଁ ଆବଶ୍ୟକ ସମସ୍ତ ପ୍ରକାର ବୈଷୟିକ ତଥା ଆଇନଗତ ସହଯୋଗ ଯୋଗାଇଦେବ । ଏହି କାର୍ଯ୍ୟକ୍ରମ ଅଧୀନରେ ଏକାଦଶ ବାର୍ଷିକ ମେଡଟେକ୍ ‌ ସମ୍ମିଳନୀର ଆୟୋଜନ କରାଯାଇଛି ।


    କେନ୍ଦ୍ର ବିଜ୍ଞାନ ଓ ପ୍ରଯୁକ୍ତି , ଭୂବିଜ୍ଞାନ ଓ ପର୍ଯ୍ୟାବରଣ , ଜଙ୍ଗଲ ତଥା ଜଳବାୟୁ ପରିବର୍ତ୍ତନ ମନ୍ତ୍ରୀ ଡ଼କ୍ଟର ହର୍ଷବର୍ଦ୍ଧନ ଏହି ସମ୍ମିଳନୀକୁ ଉଦଘାଟନ କରି କହିଲେ ଯେ ଆବଶ୍ୟକତା ଭିତ୍ତିକ ପ୍ରଯୁକ୍ତି ହେଉଛି ସର୍ବପ୍ରଥମ ଆବଶ୍ୟକତା ଏବଂ ଏହାର ସାମାଜିକ ଉପଯୋଗୀତା ରହିଛି । ଏହି କ୍ଷେତ୍ରରେ ବିଭିନ୍ନ ପ୍ରକାର ଅଭିନବ ଚିକିତ୍ସାବିଜ୍ଞାନ ଉପକରଣମାନ ବିକାଶ କରୁଥିବା ସଂସ୍ଥାମାନଙ୍କୁ ସେ ପ୍ରଶଂସା କରିଥିଲେ । ଡ଼ିବିଟି ସଚିବ ପ୍ରଫେସର କେ ବିଜୟରାଘବନ୍ ‌ ତଥା ଅନ୍ୟ ଅଧିକାରୀମାନେ ଏହି ଅବସରରେ ଉଦ୍ ‌ ବୋଧନ ଦେଇ ନିଜ ନିଜ ଅଭିଜ୍ଞତା ବ୍ୟକ୍ତ କରିଥିଲେ । ବିଜ୍ଞାନ ଓ ପ୍ରଯୁକ୍ତିର ସର୍ବାଧିକ ଉପଯୋଗ ଦ୍ୱାରା କେବଳ ଚିକିତ୍ସା ବିଜ୍ଞାନ ନୁହେଁ , ଜୀବନର ପ୍ରତ୍ୟେକ କ୍ଷେତ୍ରରେ ଯଥେଷ୍ଟ ଉନ୍ନତି ଘଟାଯାଇପାରିବ ବୋଲି ସେମାନେ ମତ ପୋଷଣ କରିଥିଲେ । ଏଥିପାଇଁ ସରକାର ଆବଶ୍ୟକ ଆଇନଗତ ପରିବର୍ତ୍ତନ ଓ ପ୍ରବର୍ତ୍ତନ ଆଣୁଛନ୍ତି ।


    ଏହି ସମ୍ମିଳନୀରେ ସରକାରୀ ସଂସ୍ଥାମାନଙ୍କ ବ୍ୟତୀତ ଦେଶ ଓ ବିଦେଶର ବହୁ ଶିକ୍ଷାବିତ୍ ‌ , ମେଡ଼ିକାଲ୍ ‌ ଉପକରଣ ଉତ୍ପାଦନକାରୀ ଶିଳ୍ପସଂସ୍ଥା , ଷ୍ଟାର୍ଟ - ଅପ୍ ‌ , ହସ୍ପିଟାଲ , ଡ଼ିଜାଇନ୍ ‌ , ବିପଣନ ଓ ଇଞ୍ଜିନିଅରିଂ ସଂସ୍ଥା ଓ ପ୍ରତିଷ୍ଠାନ ଯୋଗ ଦେଇଥିଲେ । ଅଷ୍ଟ୍ରେଲିଆ , କାନାଡ଼ା , ଫିନଲାଣ୍ଡ , ଜର୍ମାନୀ , ଜାପାନ , ସିଂଗାପୁର ବ୍ରିଟେନ୍ ‌ ଏବଂ ଆମେରିକାର ଏହି ପ୍ରତିନିଧିମାନଙ୍କ ଉପସ୍ଥିତି ସମ୍ମିଳନୀକୁ ବେଶ୍ ‌ ସଫଳ କରିଥିଲା ।


    ଏମ୍ସର ନିର୍ଦ୍ଦେଶକ ପ୍ରଫେସର ଆର ଗୁଲେରିଆ ଚିକିତ୍ସାବିଜ୍ଞାନ କ୍ଷେତ୍ରରେ ଉପଯୁକ୍ତ ପ୍ରଯୁକ୍ତିର ବିକାଶ ଏବଂ ପ୍ରୟୋଗ ଉପରେ ଗୁରୁତ୍ୱ ଆରୋପ କରିଥିଲେ । ସୁଲଭ ମୂଲ୍ୟରେ ସ୍ୱାସ୍ଥ୍ୟସେବା ଉପଲବ୍ଧ ହେବା ଏବଂ ତାହା ବିଶେଷ କରି ଦେଶର ଗ୍ରାମାଞ୍ଚଳ ମହିଳାମାନଙ୍କ ନିକଟରେ ପହଞ୍ଚିବା ଜରୁରି ବୋଲି ସେ ମତ ପୋଷଣ କରିଥିଲେ । ବ୍ରିଟେନର ୟୁନିଭର୍ସିଟି କଲେଜ ଅଫ୍ ‌ ଲଣ୍ଡନର ଦକ୍ଷିଣ ଏସିଆ ପ୍ରୋଭୋଷ୍ଟ ପ୍ରଫେସର ମେରୀ ଲାଲ୍ ‌ କହିଲେ ଯେ ଚିକିତ୍ସା ବିଜ୍ଞାନ ଏବଂ ଇଞ୍ଜିନିଅରିଂ କ୍ଷେତ୍ରରେ ଏବେ ସମଗ୍ର ବିଶ୍ୱରେ ସର୍ବାଧିକ ସହଯୋଗର ଆବଶ୍ୟକତା ରହିଛି ଏବଂ ତାହା କାର୍ଯ୍ୟକାରୀ କରାଯିବା ଆବଶ୍ୟକ ।


    ଏହି ଅବସରରେ ମନ୍ତ୍ରୀ ଡ଼କ୍ଟର ହର୍ଷବର୍ଦ୍ଧନ ନାକରୁ ଯେକୌଣସି ପ୍ରକାର ବାହ୍ୟ ପଦାର୍ଥ ବାହାର କରିବାର ଏକ ଯନ୍ତ୍ର ନୋକ୍ସେନୋକୁ ଆନୁଷ୍ଠାନିକ ଭାବେ ଉନ୍ମୋଚନ କରିଥିଲେ । ଏହି ଉପକରଣକୁ ବାଙ୍ଗାଲୋରସ୍ଥିତ ଇନ୍ ‌ ଆକ୍ ‌ ସେଲ୍ ‌ ଟେକ୍ନୋଲୋଜିଜ୍ ‌ ପ୍ରାଇଭେଟ ଲିମିଟେଡ଼ ବିକାଶ ଘଟାଇଛି । ପିଲାମାନେ ନାକରେ ବେଳେବେଳେ ପୁରାଉଥିବା ଯେକୌଣସି ପ୍ରକାର ପଦାର୍ଥକୁ ନିରାପଦ ଭାବେ ଏହି ଉପକରଣ ସାହାଯ୍ୟରେ ବାହାର କରାଯାଇପାରିବ ।


    ***********

    
    
    (Release ID: 1511741) Visitor Counter : 4