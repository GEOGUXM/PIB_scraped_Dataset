      କ୍ୟାବିନେଟ

      ସ୍ୱାସ୍ଥ୍ୟ ଏବଂ ଔଷଧ କ୍ଷେତ୍ରରେ ଭାରତ-କ୍ୟୁବା ସହଯୋଗ ବୁଝାମଣାକୁ କ୍ୟାବିନେଟର ଅନୁମୋଦନ
      Posted On: 20 DEC 2017 9:12PM by PIB Bhubaneshwar


    ସ୍ୱାସ୍ଥ୍ୟ ଏବଂ ଔଷଧ କ୍ଷେତ୍ରରେ ସହଯୋଗ ପାଇଁ ଭାରତ ଏବଂ କ୍ୟୁବା ମଧ୍ୟରେ ସ୍ୱାକ୍ଷରିତ ବୁଝାମଣାପତ୍ର (ଏମଓୟୁ)କୁ ଆଜି ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କେନ୍ଦ୍ର କ୍ୟାବିନେଟ ବୈଠକରେ ପିଛିଲା ଭାବେ ମଞ୍ଜୁରି ମିଳିଛି । ଏହି ଏମଓୟୁ ନୂଆଦିଲ୍ଲୀଠାରେ 6 ଡିସେମ୍ବର , 2017ରେ ସ୍ୱାକ୍ଷରିତ ହୋଇଥିଲା ।


    ଏମଓୟୁରେ ନିମ୍ନଲିଖିତ କ୍ଷେତ୍ରରେ ସହଯୋଗ ପାଇଁ ବ୍ୟବସ୍ଥା ରହିଛି-


    1. ଡାକ୍ତର , ଅଧିକାରୀ , ଅନ୍ୟ ସ୍ୱାସ୍ଥ୍ୟ ପେଶାଦାର ଏବଂ ବିଶେଷଜ୍ଞମାନଙ୍କ ବିନିମୟ ଏବଂ ପ୍ରଶିକ୍ଷଣ


    2. ମାନବ ସମ୍ବଳ ଏବଂ ସ୍ୱାସ୍ଥ୍ୟ ସେବାର ବିକାଶ ତଥା ସ୍ୱାସ୍ଥ୍ୟ ସୁବିଧା କେନ୍ଦ୍ର ପ୍ରତିଷ୍ଠାରେ ସହାୟତା


    3. ସ୍ୱାସ୍ଥ୍ୟସେବା କ୍ଷେତ୍ରରେ ମାନବ ସମ୍ବଳର ସ୍ୱଳ୍ପକାଳୀନ ପ୍ରଶିକ୍ଷଣ


    4. ଔଷଧ , ଚିକିତ୍ସା ଉପକରଣ ଏବଂ ସୂଚନା ବିନିମୟ ପାଇଁ ନିୟମ


    5. ଦୁଇ ପକ୍ଷ ମଧ୍ୟରେ ଔଷଧ ଏବଂ ଅନ୍ୟ ଚିହ୍ନଟ କ୍ଷେତ୍ରରେ ବ୍ୟବସାୟ ବିକାଶ ସୁଯୋଗକୁ ପ୍ରୋତ୍ସାହନ


    6. ଜେନେରିକ ଏବଂ ଜରୁରୀ ଔଷଧର ଉପଲବ୍ଧତା ତଥା ଔଷଧ ଯୋଗାଣ ପାଇଁ ସହାୟତା


    7. ସ୍ୱାସ୍ଥ୍ୟ ଉପକରଣ ଏବଂ ଔଷଧୀୟ ଉତ୍ପାଦର ଉପଲବ୍ଧତା


    8. ପାରସ୍ପରିକ ନିଷ୍ପତ୍ତି ଅନୁଯାୟୀ ସହଯୋଗର ଅନ୍ୟ କ୍ଷେତ୍ର ଚିହ୍ନଟ କରିବା


    ଏହି ଏମଓୟୁର କାର୍ଯ୍ୟାନ୍ୱୟନ ଅନୁଧ୍ୟାନ କରିବା ଏବଂ ବୁଝାମଣର ଅନ୍ୟ ବିବରଣୀ ପାଇଁ ଏକ ମିଳିତ କାର୍ଯ୍ୟଗୋଷ୍ଠୀ ଗଠନ କରାଯିବ ।


    **********

    
    
    (Release ID: 1513939) Visitor Counter : 10