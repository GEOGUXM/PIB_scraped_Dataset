      ପେଟ୍ରୋଲିୟମ ଓ ପ୍ରାକୃତିକ ବାଷ୍ପ ମନ୍ତ୍ରଣାଳୟ

      ବର୍ଷ ଶେଷ ସମୀକ୍ଷା -2017 : ପେଟ୍ରୋଲିୟମ ଓ ପ୍ରାକୃତିକ ଗ୍ୟାସ ମନ୍ତ୍ରଣାଳୟ
      Posted On: 28 DEC 2017 7:41PM by PIB Bhubaneshwar


    1- ଏଚଇଏଲପି : ଅପଷ୍ଟ୍ରିମ ସେକ୍ଟରରେ ହାଇଡ୍ରୋକାର୍ବନ ଅଂଚଳର ଆବଂଟନ କରିବା ପାଇଁ ନୂଆ ହାଇଡ୍ରୋ-କାର୍ବନ ଅନ୍ୱେଷଣ ଲାଇସେନ୍ସିଂ ନୀତି(ଏଚ୍ଇଏଲପି)କୁ 2016 ମାର୍ଚ୍ଚ 30 ତାରିଖରେ ଅଧିସୂଚିତ କରାଯାଇଥିଲା । ଏହି ନୀତିକୁ 2017 ଜୁଲାଇ 1ରୁ ଆନୁଷ୍ଠାନିକ ଭାବେ କାର୍ଯ୍ୟକ୍ଷମ କରାଯାଇଛି । ମୁକ୍ତ ଅଂଚଳ(କ୍ଷେତ୍ରଫଳ)ର ଲାଇସେନ୍ସିଂ ନୀତି(ଓଏଏଲପି) ହେଉଛି ଏଚଇଏଲପିର ପ୍ରମୁଖ ବୈଶିଷ୍ଟ୍ୟ , ଯାହାକୁ 2017 ଜୁନ୍ 30 ତାରିଖରେ ଅଧିସୂଚିତ କରାଯାଇଥିଲା ।


    2- କ୍ଷୁଦ୍ର ଅଂଚଳ ଅନ୍ୱେଷଣ ନୀତି: କେନ୍ଦ୍ର ମନ୍ତ୍ରିମଣ୍ଡଳର ଡିସ୍କଭର୍ଡ ସ୍ମଲ ଫିଲଡ୍ ପଲିସି(କ୍ଷୁଦ୍ର ଅଂଚଳ ଅନ୍ୱେଷଣ ନୀତି) ଅନ୍ତର୍ଗତ 69 ସୀମାନ୍ତ କ୍ଷେତ୍ରର ପ୍ରସ୍ତାବ ଦେଇଥିଲେ । ଏଥିରୁ 67 ଡିସ୍କଭର୍ଡ ସ୍ମଲ ଫିଲ୍ଡକୁ 46 ଚୁକ୍ତିଭିତ୍ତିକ କ୍ଷେତ୍ର ସହ ମିଶାଇ ତା ’ ର ପ୍ରସ୍ତାବ ପ୍ରସ୍ତୁତ କରାଯାଇଥିଲା । ଡିଏସ୍ଏଫ୍ ନିଲାମୀ ପର୍ଯ୍ୟାୟ-1ର ସଫଳତା ଆଧାରରେ ଡିଜିଏସ୍ ଦ୍ୱାରା ଓଏନଜିସି ଓ ତୈଳର 60ଟି କ୍ଷେତ୍ର ଚିହ୍ନଟ କରିଥିଲେ । ଏହା ଚୟନ ନିୟମ ଆଧାରରେ କରାଯାଇଥିଲା ଓ ପିଏସସି ନିୟମର ସମସ୍ତ ବ୍ଲକଗୁଡିକୁ ସମାପ୍ତ କରିଦିଆଯାଇଥିଲା ।


    3- ଭାରତର ସେଡିମେଂଟାରୀ ସମ୍ବନ୍ଧୀୟ ଅଣମୂଲ୍ୟାଙ୍କନ କ୍ଷେତ୍ରର ସର୍ଭେ : ଅନ୍ୱେଷଣ ଓ ଉତ୍ପାଦନ ଗତିବିଧି ପାଇଁ ଭୂକମ୍ପଜନିତ ତଥ୍ୟ ସମ୍ବନ୍ଧରେ ସରକାର ଭାରତର ସମସ୍ତ ସେଡିମେଂଟାରୀ ଅଂଚଳ ନିମନ୍ତେ 2-ଡି ଭୂକମ୍ପଜନିତ ସର୍ବେକ୍ଷଣର ପରିଯୋଜନା ପ୍ରସ୍ତୁତ କରିଥିଲେ । ପରିଯୋଜନାର ଆନୁମାନିକ ମୂଲ୍ୟ 2932.99 କୋଟି ଟଙ୍କା । ପରିଯୋଜନା 2019-20 ମସିହା ପର୍ଯ୍ୟନ୍ତ ପୂରଣ ହୋଇଯିବ । 2017 ଅକ୍ଟୋବର 31 ତାରିଖ ସୁଦ୍ଧା 10 , 200.54 ଏଲକେଏମର 2-ଡି ଭୂକମ୍ପଜନିତ ସର୍ବେକ୍ଷଣ କରାଯାଇ ସାରିଛି । ଏଥିରେ ଓଏନଜିସି 1902.68 ଏଲକେଏମ ସର୍ବେକ୍ଷଣ କରିଥିଲା ଓ ଓଆଇଏଲ୍ 697.86 ଏଲକେଏମ ସର୍ବେକ୍ଷଣ କରିଥିଲା ।


    4- ଜାତୀୟ ଡାଟା ସଂଗ୍ରହ(ଏନଡିଆର) : ଡିଜିଏଚ୍ ଦ୍ୱାରା ଏନଡିଆର ସ୍ଥାପନା କରାଯାଇଛି । ଯାହାଫଳରେ ବ୍ୟବସାୟିକ ଅନ୍ୱେଷଣ , ଅନୁସନ୍ଧାନ , ବିକାଶ ଓ ଏକାଡେମିକ ଉଦ୍ଦେଶ୍ୟ ନିମନ୍ତେ ଅନ୍ୱେଷଣ ଓ ଉତ୍ପାଦନ ତଥ୍ୟ ଉପଲବ୍ଧ ହୋଇପାରିବ ।


    ଖ- ପ୍ରାକୃତିକ ଗ୍ୟାସ


    1- ରାଷ୍ଟ୍ରୀୟ ଗ୍ୟାସ୍ ଗ୍ରୀଡ୍ (ପ୍ରଧାନମନ୍ତ୍ରୀ ଉର୍ଜା ଗଙ୍ଗା) : ଗ୍ୟାସ୍ ଆଧାରିତ ଅର୍ଥବ୍ୟବସ୍ଥା ଓ ଉର୍ଜା ବାସ୍କେଟ୍ରେ ଗ୍ୟାସର ସେୟାର 15 ପ୍ରତିଶତ ବୃଦ୍ଧି ଉଦ୍ଦେଶ୍ୟରେ ସରକାର 15 ହଜାର କିଲୋମିଟର ଅତିରିକ୍ତ ଗ୍ୟାସ୍ ପାଇପଲାଇନ୍ ନେଟୱାର୍କର ବିକାଶର ଯୋଜନା କରିଛନ୍ତି । ଏବେ ଦେଶରେ ପ୍ରାକୃତିକ ଗ୍ୟାସ୍ ଗ୍ରୀଡ୍ ପଶ୍ଚିମ , ଉତ୍ତର , ଦକ୍ଷିଣ-ପୂର୍ବ ଗ୍ୟାସ୍ ବଜାରକୁ ଯୋଡ଼ୁଛି । ଏହି କ୍ଷେତ୍ର ଗ୍ୟାସ୍ ସମ୍ବଳ ଥିବା ଅଂଚଳ । ଦେଶର ପୂର୍ବ ଭାଗକୁ ସ୍ୱଚ୍ଚ ଉର୍ଜା ଦେବାର ପ୍ରତିଶ୍ରୁତିବଦ୍ଧତାକୁ ଦୃଷ୍ଟିରେ ରଖି 5176 କୋଟି ଟଙ୍କାର ପୁଞ୍ଜି ଅନୁଦାନକୁ ମଞ୍ଜୁରି ଦିଆଯାଇଛି । ଏହି ଧନରାଶି 12 , 940 କୋଟି ଟଙ୍କାର ଆନୁମାନିକ ପୁଞ୍ଜିର 40 ପ୍ରତିଶତ ।


    2- ସହରାଂଚଳ ଗ୍ୟାସ୍ ବିଚରଣ(ସିଜିଡି) ନେଟୱାର୍କ : ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀ ନୂଆଦିଲ୍ଲୀର ବିଜ୍ଞାନ ଭବନରେ 2015 ମାର୍ଚ୍ଚ 27 ତାରିଖରେ ଆୟୋଜିତ ଉର୍ଜା ସଙ୍ଗମ-2015ରେ ଉଲ୍ଲେଖ କରିଥିଲେ ଯେ ଆସନ୍ତା 4ବର୍ଷ ମଧ୍ୟରେ ସହରାଂଚଳରେ ପ୍ରଦୂଷଣକୁ ହ୍ରାସ କରିବା ନିମନ୍ତେ ପାଇପ୍ ଲାଇନ୍ ଗ୍ୟାସ୍ ସଂଯୋଗକୁ 28ଲକ୍ଷରୁ ବୃଦ୍ଧି କରି ଏକ କୋଟି କରାଯିବ । ଏବେ 31 ସିଜିଡି କମ୍ପାନୀ 21ଟି ରାଜ୍ୟ/କେନ୍ଦ୍ରଶାସିତ ପ୍ରଦେଶର 81ଟି ସ୍ଥାନରେ ସିଜିଡି ନେଟୱାର୍କର ବିକାଶ କରୁଛନ୍ତି । ଏହି କମ୍ପାନୀଗୁଡ଼ିକ ପିଏନଜି ଭାବେ ସ୍ୱଚ୍ଛ ରନ୍ଧନ ଗ୍ୟାସ ପ୍ରାୟ 40ଲକ୍ଷ ସଂଯୋଗ ପ୍ରଦାନ କରୁଛନ୍ତି । ସରକାରଙ୍କ ଉଦ୍ଦେଶ୍ୟ ହେଉଛି ଗ୍ୟାସ୍ ଉପଲବ୍ଧତା ଓ ପାଇପ୍ ଲାଇନ୍ ସଂଯୋଗ ଆଧାରରେ ସମଗ୍ର ଦେଶରେ ସିଜିଡି ନେଟ୍ୱାର୍କର ପରିସରକୁ ବୃଦ୍ଧି କରାଯିବ ।


    3- ପରିବହନ କ୍ଷେତ୍ରରେ ସିଏନଜି/ଏଲ୍ଏନଜିକୁ ପ୍ରୋତ୍ସାହନ : ସରକାର ପରିବେଶ ଅନୁକୂଳ ପରିବହନ ଇନ୍ଧନ ଭାବେ ସିଏନଜିର ଉପଯୋଗକୁ ପ୍ରୋତ୍ସାହିତ କରିଛନ୍ତି । ଏଥିପାଇଁ ଦେଶରେ ସିଜିଡିର ନେଟୱାର୍କର ସମ୍ପ୍ରସାରଣ କରାଯାଉଛି । ଦେଶରେ ସିଏନଜି ସେବାକୁ ପ୍ରୋତ୍ସହନ ଦେବା ପାଇଁ ସରକାର ମଧ୍ୟ ଗାଇଡ୍ଲାଇନ୍ ଜାରି କରିଛନ୍ତି । ଯାହାଫଳରେ ଘରୋଇ ଗ୍ୟାସ୍ର ଉପଲବ୍ଧତା ସୁନିଶ୍ଚିତ କରାଯାଇପାରିବ । ପରିବହନ କ୍ଷେତ୍ରରେ ସିଏନଜିର ଆବଶ୍ୟକତାକୁ ପୂରଣ କରାଯାଇପାରିବ ।


    ଗ- ବିଶୋଧାନାଗାର


    1- ବିଶୋଧାନାଗାର କ୍ଷେତ୍ରକୁ ସକ୍ଷମ କରିବା : ଦେଶରେ 23ଟି ବିଶୋଧାନାଗାର କାର୍ଯ୍ୟ କରୁଥିବାବେଳେ 18ଟି ସାର୍ବଜନୀନ କ୍ଷେତ୍ରର , 3ଟି ଘରୋଇ କ୍ଷେତ୍ର ଓ 2ଟି ଯୌଥ ଉଦ୍ୟୋଗରେ ପରିଚାଳିତ ହେଉଛି । ଏସବୁର ମୋଟ ବିଶୋଧାନ କ୍ଷମତା 247.566 ଏମ୍ଏମଟିପିଏ । ଏହି ମୋଟ ବିଶୋଧନ କ୍ଷମତାରେ ସାର୍ବଜନୀନ କ୍ଷେତ୍ରର କ୍ଷମତା ହେଉଛି 142.066 ଏମ୍ଏମଟି , ଯୌଥ ଉଦ୍ୟୋଗର 17.3 ଏମ୍ଏମଟି ଓ ଘରୋଇ କ୍ଷେତ୍ରର 88.2 ଏମ୍ଏମଟି । ମୋଟ ଘରୋଇ ଉପଯୋଗ ନିମନ୍ତେ ବିଶୋଧନ କ୍ଷମତା ପାଇଁ ଦେଶ ନାକେବଳ ଆତ୍ମନିର୍ଭରଶୀଳ ହୋଇଛି ବରଂ ପର୍ଯ୍ୟାପ୍ତ ପରିମାଣରେ ପେଟ୍ରୋଲିୟମ ଉତ୍ପାଦର ରପ୍ତାନୀ ମଧ୍ୟ କରୁଛି ।


    ଘ- ବଜାର


    1- ପ୍ରଧାନମନ୍ତ୍ରୀ ଉଜ୍ଜ୍ଵଳା ଯୋଜନା : ଏହି ଯୋଜନା 5 କୋଟି ବିପିଏଲ୍ ମହିଳାଙ୍କୁ ରୋଷେଇ ଗ୍ୟାସ ସଂଯୋଗ ଦେବା ପାଇଁ ଆରମ୍ଭ କରାଯାଇଥିଲା । ଏହି କାର୍ଯ୍ୟ 2016-17 ଆର୍ଥିକ ବର୍ଷରୁ ଆରମ୍ଭ ହୋଇ 3ବର୍ଷ ଭିତରେ ପୁରା କରିବାର ଲକ୍ଷ୍ୟ ରଖାଯାଇଥିଲା । 2017 ଡିସେମ୍ବର 4 ତାରିଖ ସୁଦ୍ଧା 3.2 କୋଟିରୁ ଅଧିକ ବିପିଏଲ୍ ମହିଳାଙ୍କୁ ନୂଆ ଏଲପିଜି ସଂଯୋଗ ଦିଆଯାଇ ସାରିଛି । ଏଥିରେ 30.5 ପ୍ରତିଶତ ଓ 13.3 ପ୍ରତିଶତ ସଂଯୋଗ ଯଥାକ୍ରମେ ଅନୁସୂଚିତ ଜାତି ଓ ଜନଜାତି ବର୍ଗର ଲୋକଙ୍କୁ ଦିଆଯାଇଛି ।


    2- ପହଲ : 2017 ନଭେମ୍ବର 13 ତାରିଖରେ 19.12 କୋଟିରୁ ଅଧିକ ଉପଭୋକ୍ତା ପହଲ ଯୋଜନାରେ ସାମିଲ ହୋଇସାରିଛନ୍ତି । ପହଲକୁ ସବୁଠୁ ବଡ଼ ଡାଇରେକ୍ଟ ବେନିଫିଟ୍ ଟ୍ରାନ୍ସଫର(ଡିବିଟି) ଯୋଜନା ଭାବେ ଗିନିଜ୍ ବୁକ୍ ଅଫ୍ ୱାଲର୍ଡ ରେକର୍ଡରେ ସାମିଲ କରାଯାଇଛି । ଅଦ୍ୟାବଧି 58 , 243 କୋଟି ଟଙ୍କା ଉପଭୋକ୍ତାଙ୍କ ବ୍ୟାଙ୍କ୍ ଏକାଉଣ୍ଟକୁ ଦିଆଯାଇ ସାରିଛି । ପହଲ୍ ଯୋଗୁ ବେନାମୀ ଏକାଉଂଟ୍ , ଏକାଧିକ ଏକାଉଂଟ୍ ଓ ନିଷ୍କ୍ରିୟ ଏକାଉଂଟକୁ ଚିହ୍ନଟ କରିବାରେ ସହାୟତା ମିଳିଛି । ଆର୍ଥିକ ବର୍ଷ 2014-15 , 2015-16 ଓ 2016-17 ମଧ୍ୟରେ ପହଲକୁ ଲାଗୁ କରିବା ଯୋଗୁ ସବସିଡି ବାବଦରେ ମୋଟ୍ ପ୍ରାୟ 29 , 446 କୋଟି ଟଙ୍କା ସଂଚୟ କରାଯାଇ ପାରିଛି ।


    3- ପିଡିଏସ୍ କିରୋସିନି ଯୋଜନା(ଡିବିଟିକେ)ରେ ପ୍ରତ୍ୟକ୍ଷ ସୁବିଧା ହସ୍ତାନ୍ତର : ପିଡିଏସ୍-ଏସକେଓ ବିତରଣ ପ୍ରଣାଳୀରେ ଆବଂଟନ୍ ଓ ବିତରଣରେ ସୁଧାର , ଉତମ ସବସିଡି ପରିଚାଳନା ଓ ସବସିଡିରେ ଦିଆଯାଉଥିବା କିରୋସିନିର ଜାଲ୍ ବିତରଣକୁ ରୋକିବା ପାଇଁ ଏହି ଯୋଜନାକୁ ଲାଗୁ କରାଯାଇଛି । ଡିବିଟିକେକୁ ଝାଡ଼ଖଣ୍ଡର ସମସ୍ତ ଜିଲ୍ଲା ଓ ଛତିଶଗଡ଼ର 4ଟି ଜିଲ୍ଲାରେ ଲାଗୁ କରାଯାଇଥିଲା । ଅନ୍ୟ ରାଜ୍ୟଗୁଡ଼ିକୁ ମଧ୍ୟ ଯୋଜନାରେ ସାମିଲ ହେବାକୁ ଅନୁରୋଧ କରାଯାଇଛି । ଏହା ବ୍ୟତୀତ ସମସ୍ତ ଘରକୁ ଏଲପିଜି ସଂଯୋଗ ଦେଇ ‘ କିରାସିନି ମୁକ୍ତ ’ କରିବା ପାଇଁ ରାଜ୍ୟ ଓ କେନ୍ଦ୍ରଶାସିତ ପ୍ରଦେଶଗୁଡ଼ିକୁ ପ୍ରୋତ୍ସାହନ ଦିଆଯାଉଛି । ଅଦ୍ୟାବଧି ଦିଲ୍ଲୀ , ଚଣ୍ଡିଗଡ଼ , ଡାମନ୍ ଓ ଡିଉ , ଦାଦର ଓ ନଗର ହାବେଳି , ପୁଡୁଚେରୀ ଭଳି କେନ୍ଦ୍ରଶାସିତ ପ୍ରଦେଶ ଓ ହରିଆଣା , ଆନ୍ଧ୍ରପ୍ରଦେଶ ଓ ପଞ୍ଜାବ ‘ କିରୋସିନି ମୁକ୍ତ ’ ହୋଇସାରିଛି ।


    4- ଏଲପିଜି ପରିସର : 2016-17 ମସିହାରେ 3.31 କୋଟିରୁ ଅଧିକ ନୂଆ ଏଲପିଜି ସଂଯୋଗ ଦିଆଯାଇଛି । ସେହିଭଳି ଭାବେ 2017-18(2017 ଡିସେମ୍ବର 18) ଅବସରରେ 2.15 କୋଟିରୁ ଅଧିକ ନୂଆ ଏଲପିଜି ସଂଯୋଗ ଦିଆଯାଇଛି । 2017 ନଭେମ୍ବର 1 ସୁଦ୍ଧା ଜାତୀୟ ଏଲପିଜି ପରିସରକୁ 2015 ଜାନୁୟାରୀ 11ର 60.6 ପ୍ରତିଶତରୁ ବୃଦ୍ଧି ପାଇ 78.3 ପ୍ରତିଶତ ପର୍ଯ୍ୟନ୍ତ ପହଂଚି ସାରିଛି ।


    ଏଲପିଜି ପରିସରକୁ ଅଧିକ ବୃଦ୍ଧି କରିବା ନିମନ୍ତେ ଦେଶର ବିଭିନ୍ନ ରାଜ୍ୟରେ 6 , 149 ନୂଆ ଏଲପିଜି ଡିଷ୍ଟ୍ରିବ୍ୟୁଟରସିପ୍ ଦେବା ନିମନ୍ତେ ବିଜ୍ଞାପନ ଦିଆଯାଇଛି । ଯାହାର ଚୟନ ପ୍ରକ୍ରିୟା ଏବେ ଚାଲିଛି । 2017 ଡିସେମ୍ବର 19 ତାରିଖ ସୁଦ୍ଧା 2468ଟି ସ୍ଥାନ ପାଇଁ ଲକି ଡ୍ର କରାଯାଇସାରିଛି ।


    5- କିରୋସିନି ଓ ଏଲପିଜି ଉପରେ ସବସିଡି : 2017 ଡିସେମ୍ବର 1 ତାରିଖ ସୁଦ୍ଧା ତୈଳ ବିତରଣ କମ୍ପାନୀଗୁଡ଼ିକୁ ପିଡିଏସ୍ କିରୋସିନିର ପ୍ରତ୍ୟେକ ଲିଟର ପିଛା 12.44 ଟଙ୍କା କ୍ଷତି ସହିବାକୁ ପଡ଼ୁଛି । ସରକାର ଡିବିଟିଏଲ୍ ଆଧାରରେ ପ୍ରତ୍ୟେକ ସିଲିଣ୍ଡର ଉପରେ 252 ଟଙ୍କାର ନଗଦ କ୍ଷତିପୂରଣ ଦେଉଛନ୍ତି ।


    6- ତୈଳ ବିତରଣ କମ୍ପାନୀର ସ୍ୱୟଂଚାଳିତ ଖୁଚୁରା ବିକ୍ରି କେନ୍ଦ୍ର


    ରନ୍ଧନ ଗ୍ୟାସର ଗୁଣବତ୍ତା ଓ ସଠିକ୍ ପରିମାଣ ସୁନିଶ୍ଚିତ କରିବା ତଥା ନକଲି ଦେଣନେଣକୁ ରୋକିବା ଲକ୍ଷ୍ୟରେ ମନ୍ତ୍ରଣାଳୟ ପ୍ରତିମାସରେ 100 କିଲୋଲିଟର ବିକ୍ରି କରୁଥିବା ଖୁଚୁରା ବିକ୍ରି କେନ୍ଦ୍ରକୁ ସ୍ୱୟଂଚାଳିତ କରିବା ଅରମ୍ଭ କରିଛନ୍ତି । 2017 ନଭେମ୍ବର 15 ତାରିଖ ସୁଦ୍ଧା ପ୍ରତିମାସରେ 100 କିଲୋଲିଟର ବିକ୍ରି କରୁଥିବା 31 , 155ଟି ଖୁଚୁରା ବିକ୍ରି କେନ୍ଦ୍ର ମଧ୍ୟରୁ 21152ଟି ଖୁଚୁରା ବିକ୍ରି କେନ୍ଦ୍ରକୁ ସ୍ୱୟଂଚାଳିତ କରାଯାଇଛି ।


    7- ପେଟ୍ରୋଲିୟମ ଓ ପ୍ରାକୃତିକ ଗ୍ୟାସ ମନ୍ତ୍ରଣାଳୟ ଦ୍ୱାରା ଡିଜିଟାଲ ପୈଠକୁ ପ୍ରୋତ୍ସାହନ : ଖୁଚୁରା ବିକ୍ରି କେନ୍ଦ୍ରରେ ବ୍ୟାପକ ଭାବେ ଡିଜିଟାଲ ପୈଠ ଆରମ୍ଭ ହୋଇଛି । 2017 ନଭେମ୍ବର 28ତାରିଖ ସୁଦ୍ଧା ଦେଶର 49 , 209(90 ପ୍ରତିଶତ)ପେଟ୍ରୋଲ ପମ୍ପରେ 82 , 132 ପିଓଏସ୍ ଟର୍ମିନାଲ ଓ 81 , 070 ଇ-ୱାଲେଟ୍ ସୁବିଧା ଦିଆଯାଉଛି । ଏହି ବିକ୍ରି କେନ୍ଦ୍ରରେ 95 ପ୍ରତିଶତରୁ ଉର୍ଦ୍ଧ୍ଵ ଇନ୍ଧନ ବିକ୍ରି କରାଯାଇଥାଏ ।


    ଙ- ଅଟୋ-ଇନ୍ଧନ ଭିଜନ୍


    1- ଅଟୋ-ଇନ୍ଧନ ଭିଜନ ଓ ନୀତି - ଦେଶରେ ବିଏସ୍-4 ଓ ବିଏସ୍-6 ଇନ୍ଧନର ଆରମ୍ଭ : ସରକାର ପର୍ଯ୍ୟାୟକ୍ରମେ 2017 ଏପ୍ରିଲ 1ରୁ ସମଗ୍ର ଦେଶରେ ବିଏସ୍-4 ଅଟୋ ଇନ୍ଧନର ଯୋଗାଣ ଆରମ୍ଭ କରିଦେଇଛନ୍ତି । ସରକାର ମଧ୍ୟ ବିଏସ୍-4ରୁ ସିଧାସଳଖ ବିଏସ୍-6 ବର୍ଗର ଇନ୍ଧନ ଲାଗୁ କରିବାକୁ ନିଷ୍ପତ୍ତି ନେଇଛନ୍ତି । ଯାହା ସମଗ୍ର ଦେଶରେ 2020 ଏପ୍ରିଲ 1ରୁ ଲାଗୁ କରାଯିବ । ଏହାର ବିଜ୍ଞପ୍ତି ମଧ୍ୟ ଜାରି କରାଯାଇ ସାରିଛି । ଏବେ ଦିଳ୍ଲୀରେ ପ୍ରଦୂଷଣକୁ ଦୃଷ୍ଟିରେ ରଖି ସରକାର ନିଷ୍ପତ୍ତି ନେଇଛନ୍ତି କି ଜାତୀୟ ରାଜଧାନୀ ଦିଲ୍ଲୀରେ ବିଏସ୍-6କୁ 2018 ଏପ୍ରିଲ ପହିଲାରୁ ଲାଗୁ କରାଯିବ ।


    2- ଇବିପି କାର୍ଯ୍ୟକ୍ରମ : ଇଥେନୋଲର ଉପଲବ୍ଧତା ସୁଧାରିବା ପାଇଁ ସରକାର 2017-18 ମସିହା ସନ୍ଦର୍ଭରେ ଇଥେନୋଲ ଯୋଗାଣ ନିମନ୍ତେ ମୂଲ୍ୟର ସମୀକ୍ଷା କରିଛନ୍ତି ଓ ତାକୁ ଲିଟର ପିଛା 40.85 ଟଙ୍କା ନିର୍ଦ୍ଧାରିତ କରିଛନ୍ତି । 2015-16 ଆର୍ଥିକ ବର୍ଷରେ ତୈଳ ବିତରଣ କମ୍ପାନୀଗୁଡ଼ିକ 2016 ନଭେମ୍ବର 30 ତାରିଖ ସୁଦ୍ଧା 111 କୋଟି ଲିଟର ଇଥେନୋଲ କ୍ରୟ କରିଛନ୍ତି , ଯାହା ଏକ ରେକର୍ଡ । 2016-17 ମସିହା ପାଇଁ ତୈଳ ବିତରଣ କମ୍ପାନୀଗୁଡ଼ିକ 278 କୋଟି ଲିଟର ଇଥେନୋଲ ନିମନ୍ତେ ଟେଣ୍ଡର ଜାରି କରିଛନ୍ତି , ଯେଉଁଥିରେ 2017 ନଭେମ୍ବର 14ତାରିଖ ପର୍ଯ୍ୟନ୍ତ 62.32 କୋଟି ଲିଟର ଇଥେନୋଲ ପ୍ରାପ୍ତ କରାଯାଇଛି ।


    3- ବାୟୋ-ଡିଜେଲ୍ କାର୍ଯ୍ୟକ୍ରମ : ସରକାର 2017 ଜୁନ୍ 29ତାରିଖର ବିଜ୍ଞପ୍ତି ମାଧ୍ୟମରେ ବାୟୋ-ଡିଜେଲ୍(ବି-100)ର ସିଧାସଳଖ ବିକ୍ରିର ମାର୍ଗ ଉନ୍ମୁକ୍ତ କରିଛନ୍ତି । ଏହାକୁ ହାଇସ୍ପିଡ୍ ଡିଜେଲ୍ ସହ ମେଳ କରାଯିବ , ଯାହା ଭାରତୀୟ ମାନକ ବ୍ୟୁରୋର ମାନକ ଅନୁରୂପ ହେବ ।


    4- ଲିଙ୍ଗୋସେଲ୍ୟୁଲୋସେସ୍ ରୁଟ୍ ମାଧ୍ୟମରେ ଦ୍ୱିତୀୟ ପୀଢ଼ିର ଇଥେନୋଲ୍ : ସାର୍ବଜନୀନ କ୍ଷେତ୍ରର ତୈଳ କମ୍ପାନୀଗୁଡ଼ିକ ଦେଶର 11ଟି ରାଜ୍ୟରେ 12ଟି ଟୁ ଜି ଇଥେନୋଲ ପ୍ଲାଂଟ୍ ସ୍ଥାପନ କରିଛନ୍ତି । ତୈଳ ବିତରଣ କମ୍ପାନୀ ଓ ପ୍ରଯୁକ୍ତିବିଦ୍ୟା ପ୍ରଦାନକାରୀ(5ଟି ବୁଝାମଣା/ରାଜ୍ୟ ସରକାର(ଗୋଟିଏ ବୁଝାମଣା) ସହ ମୋଟ 6ଟି ବୁଝାମଣା ପତ୍ର ସ୍ୱାକ୍ଷର କରାଯାଇଛି । ଏହି ପ୍ଲାଂଟ୍ 5ଟି ସ୍ଥାନରେ ଲଗାଯାଇଛି । ପ୍ରଥମ ଜୈବ ଇନ୍ଧନ ବିଶୋଧନ ପ୍ଲାଂଟର ଶିଳାନ୍ୟାସ ପଞ୍ଜାବର ଭଟିଣ୍ଡାରେ ହିନ୍ଦୁସ୍ତାନ ପେଟ୍ରୋଲିୟମ କର୍ପୋରେସନ୍ ଲିମିଟେଡ୍ ଦ୍ୱାରା କରାଯାଇଛି ।


    ଚ- ଆନ୍ତର୍ଜାତିକ ସହଯୋଗ


    1- ଆନ୍ତର୍ଜାତିକ ସହଯୋଗ : ସରକାରଙ୍କ ‘ ଆକ୍ଟ-ଇଷ୍ଟ ’ ନୀତିକୁ ଦୃଷ୍ଟିରେ ରଖି ପଡ଼ୋଶୀ ରାଷ୍ଟ୍ର ସହ ହାଇଡ୍ରୋକାର୍ବନ କ୍ଷେତ୍ରରେ ଅନେକ ବୁଝାମଣା କରାଯାଇଛି । ଏହା ଆଧାରରେ ବାଂଲାଦେଶ ଓ ନେପାଳ ଭଳି ଆମର ପଡ଼ୋଶୀଙ୍କ ସହ ବିଭିନ୍ନ ପାଇପ୍ ଲାଇନ୍ ନିର୍ମାଣ କରାଯାଉଛି । ଯାହା ଆମର ଗ୍ୟାସ୍ ଗ୍ରୀଡ୍ ସହ ସଂଯୋଗ ହେବ । ନେପାଳ , ଭୂଟାନ ଓ ମରିସସ୍ ସହ ଆମର ବୃହତ୍ ହାଇଡ୍ରୋକାର୍ବନ ବ୍ୟବସାୟ ହେଉଛି । ମିଆଁମାରକୁ ପେଟ୍ରୋଲିୟମ ସାମଗ୍ରୀର ପ୍ରଥମ କାର୍ଗୋ ଭାରତ ପକ୍ଷରୁ ପରୀକ୍ଷାମୂଳକ ଭାବେ ପଠାଯାଇଛି । ଆମେ ଏକ ଆନ୍ତର୍ଜାତିକ ଯୌଥ କମ୍ପାନୀ ମାଧ୍ୟମରେ ଶ୍ରୀଲଙ୍କା ସହ ଏକ ଏଲ୍ଏନଜି ଟର୍ମିନାଲ ସ୍ଥାପିତ କରାଯିବା ଦିଗରେ କାମ କରାଯାଉଛି ।


    ଛ- ଫ୍ଲାଗ ସି ପ୍ କାର୍ଯ୍ୟକ୍ରମ


    1- ଷ୍ଟାର୍ଟଅପ୍ ଇଣ୍ଡିଆ : କେନ୍ଦ୍ରୀୟ ସାର୍ବଜନୀନ କ୍ଷେତ୍ରର ତୈଳ ଓ ଗ୍ୟାସ୍ କମ୍ପାନୀଗୁଡ଼ିକ 3ବର୍ଷ ପାଇଁ 320 କୋଟି ଟଙ୍କାର ଷ୍ଟାର୍ଟଅପ୍ ରାଶି ଗଠନ କରିଛନ୍ତି । ସେମାନେ ନିଜର ଷ୍ଟାର୍ଟଅପ୍ ୱେବସାଇଟ୍ ମଧ୍ୟ ଆରମ୍ଭ କରିଛନ୍ତି ଓ ଅଭିନବୀକରଣ ଚ୍ୟାଲେଞ୍ଜ ଜାରି କରିଛନ୍ତି । ପ୍ରଥମ ପର୍ଯ୍ୟାୟରେ 29ଟି ଷ୍ଟାର୍ଟଅପ୍ ଫାର୍ମକୁ ଚୟନ କରାଯାଇଛି ।


    2- ଦକ୍ଷତା ବିକାଶ : ସ୍କିଲ ଇଣ୍ଡିଆ ପଦକ୍ଷେପ ଆଧାରରେ ଦକ୍ଷତା ବିକାଶ କାର୍ଯ୍ୟକ୍ରମର ଆଧାରରେ ପ୍ରମାଣୀକୃତ ନିମନ୍ତେ ପ୍ରଶିକ୍ଷଣ ଯୋଜନାକୁ ଦୃଷ୍ଟିରେ ରଖି ହାଇଡ୍ରୋକାର୍ବନ କ୍ଷେତ୍ର ଦକ୍ଷତା ପରିଷଦର ସ୍ଥାପନ କରାଯାଇଛି । 2022 ମସିହା ସୁଦ୍ଧା ପ୍ରାୟ 7.3 ଲକ୍ଷ ଲୋକଙ୍କୁ ପ୍ରଶିକ୍ଷଣ କରାଯିବା ଏହାର ଲକ୍ଷ୍ୟ ।


    3- ମେକ୍ ଇନ୍ ଇଣ୍ଡିଆ : ସରକାର 2017 ଏପ୍ରିଲ 12 ତାରିଖରେ ଭାରତର ସମସ୍ତ ତୈଳ ଓ ଗ୍ୟାସ୍ ସାର୍ବଜନୀନ କ୍ଷେତ୍ରର ଉଦ୍ୟୋଗରେ ନିର୍ମାଣ/ସେବା ପ୍ରଦାନକାରୀଙ୍କୁ ପରଚେଜ୍ ପ୍ରିଫେନ୍ସ ପ୍ରଦାନ କରିବାର ନୀତି ପ୍ରସ୍ତୁତ କରିଛନ୍ତି । ଯାହାଫଳରେ ସାମଗ୍ରୀ ଓ ସେବାରେ ସ୍ଥାନୀୟ ସାମଗ୍ରୀକୁ ପ୍ରୋତ୍ସାହିତ କରାଯାଇପାରିବ ।


    4- ଇଜି ଅଫ୍ ଡୁଇଙ୍ଗ୍ ବିଜିନେସ୍ : ତୈଳ ଓ ଗ୍ୟାସ୍ କ୍ଷେତ୍ରର ସାର୍ବଜନୀନ ଉଦ୍ୟୋଗରେ ପାରଦର୍ଶିତା ଓ ସାଧୁତା ସୁନିଶ୍ଚିତ କରିବା ନିମନ୍ତେ ପାଷ୍ଟ ଟ୍ରାକ୍ ରେକର୍ଡ (ପିଟିଆର) ନିୟମକୁ କୋହଳ କରିବା ଉପରେ ବିଚାର ନିମନ୍ତେ ନିଷ୍ପତ୍ତି ନିଆଯାଇଛି । ଏହାର ଉଦ୍ଦେଶ୍ୟ ଜନ ସୁରକ୍ଷା , ସ୍ୱାସ୍ଥ୍ୟ ଆଦିକୁ ଛାଡ଼ି ଗୁଣବତ୍ତା ଓ ଜ୍ଞାନକୌଶଳ ପକ୍ଷ ସମ୍ବନ୍ଧରେ ପିଟିଆର ନିୟମରେ କୋହଳ କରାଯିବାର ପ୍ରାବଧାନ ରହିଛି । ଏହି ସମସ୍ତ ଷ୍ଟାର୍ଟଅପ୍ କମ୍ପାନୀଗୁଡ଼ିକ ନିମନ୍ତେ ଅଛି ।


    5- ଆପ୍ରେଂଟିସକୁ ନିଯୁକ୍ତି : ସାର୍ବଜନୀନ କ୍ଷେତ୍ରର ଉଦ୍ୟୋଗକୁ ନିର୍ଦ୍ଦେଶ ଦିଆଯାଇଛି କି ସେମାନେ 2017 ଡିସେମ୍ବର ସୁଦ୍ଧା ନିଜର ମୋଟ୍ ଶ୍ରମ ଶକ୍ତିକୁ ଦୃଷ୍ଟିରେ ରଖି 10 ପ୍ରତିଶତ ପର୍ଯ୍ୟନ୍ତ ଆପ୍ରେଂଟିସକୁ ନିଯୁକ୍ତି ଦେବା ନିମନ୍ତେ କାର୍ଯ୍ୟଖସଡ଼ା ପ୍ରସ୍ତୁତ କରିବେ ।


    ଜ- ସ୍ୱଚ୍ଛ ଭାରତ


    1- ସ୍ୱଚ୍ଛ ଭାରତ ମିଶନ : ସ୍ୱଚ୍ଛ ଶୌଚାଳୟର ଉପଲବ୍ଧତା ସମ୍ବନ୍ଧିତ ସଂଶୋଧିତ ପ୍ରାବଧାନକୁ ‘ ପ୍ରମୁଖ ଅନିୟମିତତା ’ ଆଧାରରେ ବର୍ଗୀକୃତ କରାଯାଇଛି ଓ ତୈଳ ବିତରଣ କମ୍ପାନୀଗୁଡ଼ିକ ଜୋରିମାନା ପ୍ରାବଧାନକୁ ମଧ୍ୟ ଯୁକ୍ତିସଙ୍ଗତ ଭାବେ ସଂଶୋଧିତ କରିଛନ୍ତି । 2017 ନଭେମ୍ବର 15 ତାରିଖରେ ସମଗ୍ର ଦେଶରେ ତୈଳ ବିତରଣ କମ୍ପାନୀଗୁଡ଼ିକ 55 , 413 ଖୁଚୁରା ବିକ୍ରି କେନ୍ଦ୍ର ରହିଛି , ଯେଉଁଥିରେ 54 , 411 ଖୁଚୁରା ବିକ୍ରି କେନ୍ଦ୍ରରେ ଶୌଚାଳୟ ସୁବିଧା ଉପଲବ୍ଧ ହେଉଛି । ଏଥିରୁ 30 , 886 ଖୁଚୁରା ବିକ୍ରି କେନ୍ଦ୍ରରେ ପୁରୁଷ ଓ ମହିଳାଙ୍କ ପାଇଁ ଭିନ୍ନ ଭିନ୍ନ ଶୌଚାଳୟ ରହିଛି । ସମସ୍ତ ଖୁଚୁରା ବିକ୍ରି କେନ୍ଦ୍ରରେ ମହିଳା ଓ ପୁରୁଷଙ୍କ ପାଇଁ ଭିନ୍ନ ଭିନ୍ନ ଶୌଚାଳୟ ସୁବିଧା ଉପଲବ୍ଧ କରାଇବା ନିମନ୍ତେ ତୈଳ ବିତରଣ କମ୍ପାନୀଗୁଡ଼ିକ ପୂର୍ଣ୍ଣ ପ୍ରୟାସ କରୁଛନ୍ତି ।


    **********

    
    
    (Release ID: 1527984) Visitor Counter : 1