      ନୂତନ ଓ ଅକ୍ଷୟ ଶକ୍ତି ମନ୍ତ୍ରଣାଳୟ

      ଭାରତୀୟ ବଜାରରେ ଗୁଣାତ୍ମକ ସୌର ପିଭି ଉପକରଣ ବିକ୍ରୟ ସକାଶେ ସରକାରଙ୍କ ପଦକ୍ଷେପ
      Posted On: 21 DEC 2017 5:43PM by PIB Bhubaneshwar


    କେନ୍ଦ୍ର ଶକ୍ତି ଓ ନୂତନ ତଥା ଅକ୍ଷୟଶକ୍ତି ରାଷ୍ଟ୍ରମନ୍ତ୍ରୀ ( ସ୍ୱାଧୀନ ଦାୟିତ୍ୱ ) ଶ୍ରୀ ରାଜ କୁମାର ସିଂହ ଆଜି ଲୋକସଭାରେ ଏକ ପ୍ରଶ୍ନର ଉତ୍ତର ଦେଇ କହିଛନ୍ତି ଯେ ଦେଶରେ ସୌରଶକ୍ତି ଉତ୍ପାଦନ ନିମନ୍ତେ ଆବଶ୍ୟକ କୌଣସି ନିର୍ଦ୍ଦିଷ୍ଟ ଉପକରଣ ଯାହାକି ଗୁଣାତ୍ମକ ମାନ ଦୃଷ୍ଟିରୁ ନିମ୍ନ , ତାହା ବିକ୍ରୟ କରାଯାଉଛି ବୋଲି ସରକାରଙ୍କ ନିକଟରେ କୌଣସି ପ୍ରକାର ଅଭିଯୋଗ ପହଞ୍ଚିନାହିଁ । ତେବେ ସରକାର ସୌରଶକ୍ତି ଉତ୍ପାଦନ ପାଇଁ ଆବଶ୍ୟକ ସମସ୍ତ ପ୍ରକାର ଯନ୍ତ୍ରାଂଶର ଗୁଣାତ୍ମକ ମାନ ରକ୍ଷା ଏବଂ ତାହାର ବିକ୍ରୟ ସକାଶେ ଅନେକଗୁଡ଼ିଏ ଦୃଢ଼ ପଦକ୍ଷେପ ଗ୍ରହଣ କରିଛନ୍ତି । ଭାରତୀୟ ମାନକ ବ୍ୟୁରେ ( ବ୍ୟୁରୋ ଅଫ୍‌ ଇଣ୍ଡିଆନ ଷ୍ଟାଣ୍ଡାର୍ଡ଼ସ୍‌ ) ଙ୍କ ସହ ପରାମର୍ଶ କରି କେନ୍ଦ୍ର ସରକାର 2017 ମସିହା ସେପ୍ଟେମ୍ବର 5 ତାରିଖ ଦିନ “ ସୋଲାର ଫୋଟୋଭୋଲ୍ଟାଇକ୍ସ , ସିଷ୍ଟମ୍ସ , ଡ଼ିଭାଇସେସ୍‌ ଆଣ୍ଡ କମ୍ପୋନେଣ୍ଟସ୍‌ ଗୁଡ଼ସ୍‌ ( ବାଧ୍ୟତାମୂଳକ ପଞ୍ଜିକରଣ ପାଇଁ ଆବଶ୍ୟକ ) ନିର୍ଦ୍ଦେଶନାମା ଜାରି କରିଛନ୍ତି । ଏହା ଦ୍ୱାର ସୌର ଫୋଟୋଭୋଲ୍ଟାଇକ୍ସ ବ୍ୟବସ୍ଥା , ଡିଭାଇସ୍‌ ଏବଂ ଉପକରଣର ଗୁଣାତ୍ମକ ମାନକୁ ନିୟନ୍ତ୍ରଣ କରାଯାଇପାରୁଛି ବୋଲି ଶ୍ରୀ ସିଂହ କହିଛନ୍ତି ।


    ଏଥିରେ ଥିବା ସର୍ତ୍ତାବଳୀ ଅନୁସାରେ , ଏହି ଆଦେଶନାମା ସରକାରୀ ରାଜପତ୍ରରେ ପ୍ରକାଶ ପାଇବାର ଏକବର୍ଷ ଅବଧି ପୂରଣ ହେବା ସହ ତାର କାର୍ଯ୍ୟକ୍ଷମତା ଶେଷ ହେବ । ତେବେ , ସରକାର ସ୍ଥିର କରିଛନ୍ତି ଯେ ସେହିଭଳି ଗୁଣାତ୍ମକ ମାନ ଆଦେଶକୁ ବଳବତ୍ତର ରଖାଯିବ ଯାହାକି 1.08.2018 ଠାରୁ କାର୍ଯ୍ୟକାରୀ ହେବ ଏବଂ ତଦ୍ୱାରା 2018-19 ବର୍ଷର ପ୍ରବର୍ତ୍ତନ ଟାର୍ଗେଟରେ ଗୁଣବତ୍ତା ବଳବତ୍ତର ରଖିବା କାର୍ଯ୍ୟକୁ ସୁନିଶ୍ଚିତ କରିବ ।


    ଏହି ଆଦେଶନାମାରେ ଫୋଟୋଭୋଲ୍ଟାଇକ୍‌ ସିଷ୍ଟମ୍‌ , ଡ଼ିଭାଇସ୍‌ ଅଥବା ଉପକରଣ ଉତ୍ପାଦନ , ସଂରକ୍ଷଣ , ବିକ୍ରୟ ଏବଂ ବିତରଣ ଆଦି ନିମନ୍ତେ କେତେକ ସର୍ତ୍ତାବଳୀର ବ୍ୟବସ୍ଥା କରାଯାଇଛି । ତଦନୁସାରେ ଏହି ଆଦେଶରେ ଉଲ୍ଲିଖିତ ଥିବା ଭାରତୀୟ ଷ୍ଟାଣ୍ଡାର୍ଡ଼ ମାର୍କ ବ୍ୟବହାର ସକାଶେ ଏଭଳି ଉପକରଣ ନିର୍ମାତାମାନେ ଭାରତୀୟ ମାନକ ସଂସ୍ଥାଙ୍କୁ ଏଥିପାଇଁ ଆବେଦନ କରି ତାଙ୍କ ଠାରୁ ଆବଶ୍ୟକ ସ୍ୱୀକୃତି ଲାଭ କରିବେ ।


    ମନ୍ତ୍ରଣାଳୟ ପକ୍ଷରୁ ଆହୁରି ମଧ୍ୟ ସୂଚୀତ କରାଯାଇଛି ଯେ ଦେଶରେ ସୌରଶକ୍ତି ଉତ୍ପାଦନ ଉପକରଣ ଓ ଯନ୍ତ୍ରାଂଶ ଉତ୍ପାଦନକୁ ପ୍ରୋତ୍ସାହନ ଯୋଗାଇବା ସକାଶେ ଯେଉଁ ପ୍ରୋତ୍ସାହନ ରାଶି ପ୍ରଦାନର ଯୋଜନା ସରକାର କରିଛନ୍ତି ସେଥିପାଇଁ କେତେକ ପ୍ରକଳ୍ପକୁ ଚିହ୍ନଟ କରାଯାଇଛି ଯେଉଁଥିରେ ଘରୋଇ ଉପାଦାନ ଓ ପୁଂଜି ସବସିଡ଼ି ଯୋଜନା ( M-SIPS ) ରହିଛି ଯାହା ସୌରଶକ୍ତି ଉତ୍ପାଦନ ଜନିତ ଉପକରଣ ଉତ୍ପାଦନ ବ୍ୟବସ୍ଥା ପାଇଁ ଉଦ୍ଦିଷ୍ଟ । ତେବେ , ଘରୋଇ ଉତ୍ପାଦନ ୟୁନିଟମାନ ସ୍ଥାପନ ସକାଶେ କୌଣସି ଦେଶଙ୍କ ସହ କୌଣସି ପ୍ରକାର ବୁଝାମଣାପତ୍ର ସ୍ୱାକ୍ଷରିତ ହୋଇନାହିଁ ।


    ସରକାରଙ୍କ ତରଫରୁ ଭାରତରେ ଘରୋଇ ଭାବେ ସୋଲାର ପିଭି ଉତ୍ପାଦନ କରୁଥିବା ଉଦ୍ୟୋଗୀମାନଙ୍କୁ ଯୋଗାଇ ଦିଆଯାଉଥିବା ପ୍ରୋତ୍ସାହନ ସଂପର୍କରେ ସୂଚନା ଦେଇ ମନ୍ତ୍ରୀ ଶ୍ରୀ ସିଂହ କହିଲେ ଯେ ସ୍ୱତନ୍ତ୍ର ପ୍ରୋତ୍ସାହନ ପ୍ୟାକେଜ ଯୋଜନା ( SIPS ) ସଂଶୋଧିତ ସ୍ୱତନ୍ତ୍ର ପ୍ରୋତ୍ସାହନ ପ୍ୟାକେଜ ଯୋଜନା ( M-SIPS ) ମାଧ୍ୟମ ଏହି ରାଶି ଯୋଗାଇ ଦିଆଯାଉଛି । ଏହି ଯୋଜନା ଏଥିସହ ସୂଚୀତ କରେ ଯେ : 1) ମୂଳଧନ ବ୍ୟୟ ସକାଶେ ନିବେଶର 20-25 ପ୍ରତିଶତ ପ୍ରୋତ୍ସାହନ ରାଶି ଇଲେକ୍ଟ୍ରୋନିକ୍‌ ଉତ୍ପାଦନ ବ୍ୟବସ୍ଥା ପାଇଁ ଦିଆଯାଇଥାଏ । 2) ସ୍ୱତନ୍ତ୍ର ଅର୍ଥନୈତିକ ଜୋନ୍‌ ( SEZ ) ବାହାରେ ୟୁନିଟ୍‌ ସ୍ଥାପନ ସକାଶେ ମୂଳଧନ ଉପକରଣ ସକାଶେ କାଉଣ୍ଟରଭେଲିଂ ଡ଼୍ୟୁଟି ପ୍ରତିପୂରଣ ( CVD )/ ଏକ୍ସାଇଜ୍‌ ଡ଼୍ୟୁଟି ( ଯେଉଁଠାରେ ପ୍ରଯୁଜ୍ୟ ) ଯୋଗାଇ ଦିଆଯିବାର ବ୍ୟବସ୍ଥା ହୋଇଛି । ବିଭିନ୍ନ ବର୍ଗର ଇଲେକ୍ଟ୍ରୋନିକ୍‌ ଉତ୍ପାଦ ଉପକରଣ ଯେଉଁଥିରେ ପଲିସିଲିକ୍‌ , ଇନଗଟ୍‌ସ୍‌ , ସୌର ଫୋଟୋଭୋଲ୍ଟାଇକ୍‌ ( SPV ) , ସେଲ୍‌ , ମଡ଼୍ୟୁଲ୍ସ ,/ ପାନେଲ୍‌ ଇତ୍ୟାଦି ସାମିଲ୍‌ , ଏଭଳି ପ୍ରୋତ୍ସାହନ ରାଶି ଯୋଗାଣର ବ୍ୟବସ୍ଥା କରାଯ , ଇଛି । ସମଗ୍ର ୟୁନିଟ୍‌ର ଭାଲ୍ୟୁ ଚେନ୍‌ ଯାହାକି କଞ୍ଚାମାଲ ଠାରୁ ଆରମ୍ଭ କରି ସେହିସବୁ ଉତ୍ପାଦର ଆସେମ୍ବ୍ଲି , ଟେଷ୍ଟିଂ , ଏବଂ ପ୍ୟାକେଜିଂ ପର୍ଯ୍ୟନ୍ତ ବ୍ୟାପ୍ତ ଏଥିରେ ସାମିଲ ।


    ଏହା ପ୍ରତିରକ୍ଷା ପ୍ରତିଷ୍ଠାନ ଏବଂ କେନ୍ଦ୍ରୀୟ ପବ୍ଲିକ୍‌ ସେକ୍ଟର ସଂସ୍ଥାନ ( CPSU ) ଯୋଜନାମାନଙ୍କରେ ଏଭଳି ସୌର ଶକ୍ତି ଉତ୍ପାଦନ ପ୍ରକଳ୍ପମାନ କାର୍ଯ୍ୟକାରୀ ହେଉଛି । ସେହିସବୁ ଛାତ ଉପର ସୌର ପ୍ରକଳ୍ପଗୁଡ଼ିକ କେନ୍ଦ୍ରୀୟ ଆର୍ଥିକ ସହାୟତାରେ ପ୍ରବର୍ତ୍ତନ କରାଯାଉଛି ଏବଂ ସେମାନେ ଘରୋଇ ଉତ୍ସରୁ ସେମାନଙ୍କର ସମସ୍ତ ଆବଶ୍ୟକ ଉପକରଣ ସଂଗ୍ରହ କରିବାକୁ ବାଧ୍ୟ ।


    ସରକାର ଅକ୍ଷୟ ଶକ୍ତି ଉତ୍ପାଦନ କ୍ଷେତ୍ରରେ ଶତ ପ୍ରତିଶତ ପ୍ରତ୍ୟକ୍ଷ ବିଦେଶୀ ପୁଞ୍ଜିନିବେଶ ସକାଶେ ଅନୁମତି ପ୍ରଦାନ କରିଛନ୍ତି ଯାହାକି ଅଟୋମେଟିକ୍‌ ମାର୍ଗରେ ସଂଗୃହୀତ ହେଉଛି । ଶକ୍ତି , ନୂତନ ଏବଂ ଅକ୍ଷୟ ଶକ୍ତି ରାଷ୍ଟମନ୍ତ୍ରୀ ( ସ୍ୱାଧୀନ ଦାୟିତ୍ୱ ) ଶ୍ରୀ ଆର କେ ସିଂହ ଲୋକସଭାରେ ଏକ ଲିଖିତ ଉତ୍ତର ପ୍ରଦାନ କରି ଏହି ବିଷୟ ପ୍ରକାଶ କରିଛନ୍ତି ।


    **********

    
    
    (Release ID: 1515038) Visitor Counter : 3