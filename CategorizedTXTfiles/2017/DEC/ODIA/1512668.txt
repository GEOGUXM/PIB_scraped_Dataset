      ଯୁବ ବ୍ୟାପାର ଓ କ୍ରୀଡା ମନ୍ତ୍ରଣାଳୟ

      ଜାତୀୟ କ୍ରୀଡ଼ା ପର୍ଯ୍ୟବେକ୍ଷକ ପଦରୁ ଇସ୍ତଫା ପ୍ରଦାନ କଲେ ସୁଶୀଲ କୁମାର ଓ ମ୍ୟାରି କମ
      Posted On: 06 DEC 2017 8:19PM by PIB Bhubaneshwar


    କୁସ୍ତି ଯୋଦ୍ଧା ସୁଶୀଲ କୁମାର ଏବଂ ମୁଷ୍ଟି ଯୋଦ୍ଧା ମ୍ୟାରି ସି . କମ ଜାତୀୟ କ୍ରୀଡ଼ା ପର୍ଯ୍ୟବେକ୍ଷକ ପଦରୁ ଇସ୍ତଫା ପ୍ରଦାନ କରିଛନ୍ତି । ଯେହେତୁ ଉଭୟ ଶ୍ରେଷ୍ଠ ଆଥଲେଟ ଏବଂ ସେମାନେ ସେମାନଙ୍କ ନିଜ ନିଜ କ୍ଷେତ୍ର ଯଥା କୁସ୍ତି ( ପୁରୁଷ ) ଏବଂ ବକ୍ସିଂ ( ମହିଳା ) ରେ ଏବେ ବି ସକ୍ରିୟ ଅଛନ୍ତି , ତେଣୁ ସେମାନେ ମନେକଲେ ଯେ ଏହା ଏକ ଦ୍ୱନ୍ଦ୍ୱାତ୍ମକ ପରିସ୍ଥିତି ସୃଷ୍ଟି କରିବ । ଏହାକୁ ଦୃଷ୍ଟିରେ ରଖି ସେମାନେ ସେମାନଙ୍କର ଇସ୍ତଫା ପତ୍ର ପ୍ରଦାନ କରିଛନ୍ତି ।


    ଯୁବ ବ୍ୟାପାର ଓ କ୍ରୀଡ଼ା ମନ୍ତ୍ରଣାଳୟ ମଧ୍ୟ ସେମାନଙ୍କ ଇସ୍ତଫା ପତ୍ର ଗ୍ରହଣ କରିଛନ୍ତି । ଯୁବ ବ୍ୟାପାର ଓ କ୍ରୀଡ଼ା ରାଷ୍ଟ୍ରମନ୍ତ୍ରୀ ( ସ୍ୱାଧୀନ ) କର୍ଣ୍ଣେଲ ରାଜ୍ୟବର୍ଦ୍ଧନ ରାଠୋର ଶ୍ରୀ ସୁଶୀଲ କୁମାର ଏବଂ ଶ୍ରୀମତି ମ୍ୟାରି କମଙ୍କୁ ସେମାନଙ୍କ ସେବା ପାଇଁ ଧନ୍ୟବାଦ ପ୍ରଦାନ କରିବା ସହ ପ୍ରକାଶ କରିଛନ୍ତି ଯେ , ସରକାର ସେମାନଙ୍କ ଗଭୀର ଅନ୍ତର୍ଦ୍ଦୁଷ୍ଟି ଓ ବିଶେଷଜ୍ଞତାରୁ ଲାଭ ଉଠାଇବା ଜାରି ରଖିବେ । କ୍ରୀଡ଼ାବିତମାନଙ୍କ ଅଭିଜ୍ଞତା ଦେଶରେ କ୍ରୀଡ଼ାର ବିକାଶ କ୍ଷେତ୍ରରେ ଏକ ଗୁରୁତ୍ୱପୂର୍ଣ୍ଣ ଭୂମିକା ଗ୍ରହଣ କରିବ ବୋଲି ସେ ମତ ଦେଇଛନ୍ତି ।


    ***************


    

    
    (Release ID: 1512668) Visitor Counter : 4