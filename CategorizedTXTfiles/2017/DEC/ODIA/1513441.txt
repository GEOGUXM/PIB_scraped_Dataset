      ସୂକ୍ଷ୍ମ, ଲଘୁ ଓ ମଧ୍ୟମ ଉଦ୍ୟୋଗ ମନ୍ତ୍ରଣାଳୟ

      ଏମଏସଏମଇ ସମ୍ବନ୍ଧ ପୋର୍ଟାଲର ଶୁଭାରମ୍ଭ କଲେ ଗିରିରାଜ ସିଂହ
      ଜନ ସଂଗ୍ରହ ପୋର୍ଟାଲ ଏମଏସଏମଇ ପାଇଁ ସହାୟକ ହେବ : ଗିରିରାଜ ସିଂହ

      Posted On: 08 DEC 2017 6:53PM by PIB Bhubaneshwar

    ଅଣୁ , କ୍ଷୁଦ୍ର ଓ ମଧ୍ୟମ ଉଦ୍ୟୋଗ ବିଭାଗ ( ସ୍ୱାଧୀନ ଦାୟିତ୍ୱ ) ମନ୍ତ୍ରୀ ଶ୍ରୀ ଗିରିରାଜ ସିଂହ ଆଜି ( ଡ଼ିସେମ୍ବର 08 , 2017 ) ‘ ଏମଏସଏମଇ ସମ୍ବନ୍ଧ ’ ନାମକ ଏକ ଜନସାଧାରଣଙ୍କ ପାଇଁ ଉଦ୍ଦିଷ୍ଟ ସଂଗ୍ରହ ପୋର୍ଟାଲର ଶୁଭାରମ୍ଭ କରିଛନ୍ତି । କେନ୍ଦ୍ର ରାଷ୍ଟ୍ରାୟତ୍ତ ଉଦ୍ୟୋଗମାନଙ୍କ ଦ୍ୱାରା ଅଣୁ , କ୍ଷୁଦ୍ର ଓ ମଧ୍ୟମ ଉଦ୍ୟୋଗମାନଙ୍କ ଠାରୁ ସର୍ବସାଧାରଣ ଭାବେ କିପରି ସାମଗ୍ରୀ ସଂଗ୍ରହ କରାଯାଉଛି ତାହା ତଦାରଖ କରିବା ଏହି ପୋର୍ଟାଲର ମୂଳ ଉଦ୍ଦେଶ୍ୟ ।


    ଏହି ପୋର୍ଟାଲର ଶୁଭାରମ୍ଭ ଅବସରରେ ଉଦ୍ ‌ ବୋଧନ ଦେଇ ମନ୍ତ୍ରୀ ଶ୍ରୀ ସିଂହ କହିଲେ ଯେ ଏମଏସଏମଇକୁ ଏଯାବତ୍ ‌ ଏହାର ଉପଯୁକ୍ତ ଗୁରୁତ୍ୱ ପ୍ରଦାନ କରାଯାଇନାହିଁ । ପ୍ରଧାନମନ୍ତ୍ରୀଙ୍କ କହିବା ଅନୁସାରେ ଏମଏସଏମଇ ସେକ୍ଟର କେବଳ କୃଷି ସେକ୍ଟରକୁ ଛାଡ଼ି ଦେଶରେ ସର୍ବବୃହତ୍ ‌ କର୍ମନିଯୁକ୍ତି ସୃଷ୍ଟିକାରୀ ବ୍ୟବସ୍ଥା । ଏମଏସଏମଇ ଦ୍ୱାରା ଶିଳ୍ପସଂସ୍ଥାଙ୍କୁ 80 ପ୍ରତିଶତ କର୍ମନିଯୁକ୍ତିର ସୁଯୋଗ ପ୍ରଦାନ କରାଯାଇଥାଏ । କିନ୍ତୁ ଏଥିରେ ନିବେଶର ମାତ୍ରା ହେଉଛି ମାତ୍ର 20 ପ୍ରତିଶତ । ତେଣୁ ଏହି ସେକ୍ଟର ସହ ସଂପୃକ୍ତ ବ୍ୟକ୍ତିବିଶେଷ ଓ ସଂସ୍ଥାମାନେ ଏହି ପୋର୍ଟାଲର ସୁଯୋଗ ନେଇ ପ୍ରଧାନମନ୍ତ୍ରୀଙ୍କ ସ୍ୱପ୍ନ ଓ ଆହ୍ୱାନକୁ ସାକାର କରିବା ସକାଶେ ସେ ନିବେଦନ କରିଥିଲେ ।


    ଶ୍ରୀ ସିଂହ କହିଲେ ଯେ ଭାରତ ସରକାରଙ୍କ ବ୍ୟବସାୟ କରିବାର ସହଜ ବ୍ୟବସ୍ଥା ଏବଂ ମେକ୍ ‌ ଇନ୍ ‌ ଇଣ୍ଡିଆ ଉଦ୍ୟମକୁ ଏହି ପୋର୍ଟାଲ ଯଥେଷ୍ଟ ମାତ୍ରାରେ ସହାୟକ ହେବ । ସରକାର ସମସ୍ତ ପ୍ରକାର ସମ୍ଭାବ୍ୟ ଉପାୟରେ ଏମଏସଇମାନଙ୍କୁ ସହାୟତା ଯୋଗାଇ ଦେବାକୁ ବଦ୍ଧପରିକର ବୋଲି ଶ୍ରୀ ସିଂହ କହିଥିଲେ ।


    ଏମଏସଏମଇ ସଚିବ ଡ଼କ୍ଟର ଏ କେ ପଣ୍ଡା ଏହି ଅବସରରେ କହିଲେ ଯେ ଅଣୁ ଓ କ୍ଷୁଦ୍ର ଉଦ୍ୟୋଗଗୁଡ଼ିକ ସିପିଏସଇମାନଙ୍କ ଦ୍ୱାରା ଉତ୍ପାଦିତ ବିଭିନ୍ନ ଦ୍ରବ୍ୟ ଓ ସାମଗ୍ରୀ ସଂପର୍କରେ ଏହି ପୋର୍ଟାଲ ମାଧ୍ୟମରେ ସହଜରେ ସୂଚନା ପାଇପାରିବେ । ତେଣୁ ଏହା ସେମାନଙ୍କୁ ନିଜ ନିଜର ଆବଶ୍ୟକ ସାମଗ୍ରୀ ସଂଗ୍ରହ କରିବାରେ ସହାୟକ ହେବ ବୋଲି ସେ କହିଥିଲେ ।


    ସରକାର 2012 ମସିହାରେ ଏହି ସଂଗ୍ରହ ନୀତି ପ୍ରବର୍ତ୍ତନ କରିଥିଲେ ଯାହା ଦ୍ୱାରା କେନ୍ଦ୍ର ସରକାରଙ୍କ ବିଭିନ୍ନ ବିଭାଗ ଏବଂ ସିପିଏସୟୁମାନେ ଏମଏସଇମାନଙ୍କ ଠାରୁ ସେମାନଙ୍କର ଉତ୍ପାଦିତ ସାମଗ୍ରୀ ସଂଗ୍ରହ କରିବେ । ପ୍ରତିବର୍ଷ ପ୍ରାରମ୍ଭରେ କେନ୍ଦ୍ର ସରକାରଙ୍କ ପ୍ରତ୍ୟେକ ମନ୍ତ୍ରଣାଳୟ / ବିଭାଗ / ପିଏସୟୁ ଏମଏସଇମାନଙ୍କ ଠାରୁ ଯେଉଁ ସାମଗ୍ରୀ କ୍ରୟ କରିବେ ତାହାର ଟାର୍ଗେଟ ନିର୍ଦ୍ଧାରଣ କରିବେ ଯାହାକି ସେମାନଙ୍କର ବାର୍ଷିକ କ୍ରୟର ସର୍ବନିମ୍ନ 20 ପ୍ରତିଶତ ହେବା ବାଂଛନୀୟ । ଏଭଳି ପୋର୍ଟାଲ ଏବେ ସେମାନଙ୍କୁ ଏ ଦିଗରେ ବିଶେଷ ସହାୟକ ହେବ ।


    *************

    
    
    (Release ID: 1513441) Visitor Counter : 3