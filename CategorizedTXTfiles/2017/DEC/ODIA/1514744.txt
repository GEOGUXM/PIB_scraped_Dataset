      ସଂସ୍କୃତି ମନ୍ତ୍ରଣାଳୟ

      ଧନରାଜ ଭଗତଙ୍କ 100 ତମ ଜନ୍ମବାର୍ଷିକୀ ପ୍ରଦର୍ଶନୀ ଏବଂ ସମାରୋହ ଆଜିଠାରୁ ଆରମ୍ଭ
      Posted On: 20 DEC 2017 8:31PM by PIB Bhubaneshwar


    ନୂଆଦିଲ୍ଲୀର ଜାତୀୟ ମଡର୍ଣ୍ଣ ଆର୍ଟ ଗ୍ୟାଲେରିରେ ଏକ ପ୍ରଦର୍ଶନୀ ‘ 100 ତମ ଜନ୍ମବାର୍ଷିକୀ ପ୍ରଦର୍ଶନୀ ଏବଂ ସମାରୋହ : ଧନରାଜ ଭଗତ (1917-1988) ନାମରେ ଆଜିଠାରୁ ଆରମ୍ଭ ହୋଇଛି । ପ୍ରଦର୍ଶନୀର ଉଦ୍ଦେଶ୍ୟ ଧନରାଜ ଭଗତଙ୍କ 400 ରୁ ଅଧିକ କୃତି ‘ ଭୌତିକରୁ ଆଧ୍ୟାତ୍ମିକ ଯାତ୍ରା ’ ବିଷୟରେ ସାଧାରଣ ଜନତାଙ୍କୁ ପରିଚିତ କରାଇବା । ପ୍ରଦର୍ଶନୀ 20 ଫେବୃଆରୀ 2018 ପର୍ଯ୍ୟନ୍ତ ଚାଲିବ । ମଡର୍ଣ୍ଣ ଆର୍ଟ ଗ୍ୟାଲେରିର ମହାନିର୍ଦ୍ଦେଶକ ଶ୍ରୀ ଆଦିତ୍ୟ ଗଡ଼ନାୟକ ଏହାକୁ ଉଦଘାଟନ କରିଛନ୍ତି ।


    ପ୍ରଖ୍ୟାତ ମୂର୍ତ୍ତିକାର ପଦ୍ମଶ୍ରୀ ଧନରାଜ ଭଗତ 1917 ରେ ଲାହୋରରେ ଜନ୍ମ ଗ୍ରହଣ କରିଥିଲେ । ଭାରତୀୟ ଆଧୁନିକ କଳା ଆନ୍ଦୋଳନରେ ନିସନ୍ଦେହରେ ଜଣେ ପ୍ରମୁଖ ମୂର୍ତ୍ତିକାରଙ୍କ ମଧ୍ୟରୁ ସେ ଜଣେ ଥିଲେ । ସେ ନେସନାଲ କଲେଜ ଅଫ ଆର୍ଟ୍ସ ( ଯାହା ପୂର୍ବରୁ ମେୟୋ ସ୍କୁଲ ଅଫ ଆର୍ଟ ନାମରେ ପରିଚିତ ଥିଲା ) ଲାହୋରରୁ ସେ ମୂର୍ତ୍ତିକଳା ପାଠ୍ୟକ୍ରମରେ ଡିପ୍ଲୋମା ହାସଲ କରିଥିଲେ । 1947 ରେ ସେ ନୂଆଦିଲ୍ଲୀର କଲେଜ ଅଫ ଆର୍ଟରେ ଜଣେ ଅଧ୍ୟାପକ ଭାବେ ନିଜର କ୍ୟାରିୟର ଆରମ୍ଭ କରିଥିଲେ ଏବଂ ମୂର୍ତ୍ତିକଳା ବିଭାଗର ବିଭାଗୀୟ ମୁଖ୍ୟ ଭାବେ 1977 ରେ ଅବସର ଗ୍ରହଣ କରିଥିଲେ । ତାଙ୍କର ଅନନ୍ୟ ଶୈଳୀ , ଯାହା ବର୍ଷ ବର୍ଷ ଧରି ପ୍ରସିଦ୍ଧି ଲାଭ କରିଥିଲା , ଏକ ରାଷ୍ଟ୍ରୀୟ ପରମ୍ପରା ଏବଂ ପଶ୍ଚିମ ଚିତ୍ରକଳାର କଳାତ୍ମକ ଚିନ୍ତାଧାରା ଏବଂ ପରମ୍ପରାର ସମିଶ୍ରଣ ତାଙ୍କର ଅନେକ ଜ୍ୟାମିତୀୟ ଆକୃତୀରେ ଏବଂ ରଙ୍ଗର ଉପଯୋଗରେ ଦେଖିବାକୁ ମିଳୁଥିଲା । ସେ ଅନେକ ପ୍ରକାରର ମାଧ୍ୟମ ଯେପରିକି କାଠ , ଧାତୁ , ଟେରାକୋଟା , ପ୍ଲାଷ୍ଟର ଅଫ୍ ପ୍ୟାରିସ , ପେପର ପଲ୍ପ , ପଥର , ଫାଇବର ଗ୍ଲାସ ଆଦିର ପ୍ରୟୋଗ କରିଥିଲେ । ତାଙ୍କ ଜୀବନର ଶେଷ ବର୍ଷ ଗୁଡିକରେ , ସେ ଯେତେବେଳେ ମୂର୍ତ୍ତିକଳା ପାଇଁ ଦୁର୍ବଳ ହୋଇଯାଇଥିଲେ , ଭଗତ ଚିତ୍ରଗୁଡିକର ଏକ ପୋର୍ଟଫୋଲିଓ ପ୍ରସ୍ତୁତ କରିଥିଲେ , ଯାହା ନିଜର ପ୍ରସିଦ୍ଧ କଳାତ୍ମକ ଶବ୍ଦାବଳୀକୁ ପ୍ରତିନିଧିତ୍ୱ କରୁଥିଲା ଏବଂ ଏହା ଏହି ପ୍ରଦର୍ଶନୀର ପ୍ରମୁଖ ଭଣ୍ଡାର ପାଲଟିଛି , ସେହି କଳାକାରଙ୍କ 100 ତମ ଜନ୍ମ ବାର୍ଷିକୀ ସମାରୋହ ଏନଜିଏମଏ ନୂଆଦିଲ୍ଲୀରେ ପାଳନ କରାଯାଉଛି ।


    ************

    
    
    (Release ID: 1514744) Visitor Counter : 3