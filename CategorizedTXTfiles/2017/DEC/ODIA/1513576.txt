      ସଂସ୍କୃତି ମନ୍ତ୍ରଣାଳୟ

      ଜାତୀୟ ସଂଗ୍ରହାଳୟ ଭବନ ତୃତୀୟ ପର୍ଯ୍ୟାୟ ନିର୍ମାଣର ଭୂମିପୂଜା କଲେ ସଂସ୍କୃତି ମନ୍ତ୍ରୀ
      • ରାମ ସବୁ ସମୟରେ ପ୍ରେରଣାର ଉତ୍ସ ହୋଇ ରହିଛନ୍ତି : ଡ଼କ୍ଟର ମହେଶ ଶର୍ମା

      Posted On: 18 DEC 2017 2:24PM by PIB Bhubaneshwar

    ସଂଗ୍ରହାଳୟ ଦିବସ ଅବସରରେ ସଂସ୍କୃତି ( ସ୍ୱତନ୍ତ୍ର ଦାୟିତ୍ୱ ) ଏବଂ ପର୍ଯ୍ୟାବରଣ , ଜଙ୍ଗଲ ଓ ଜଳବାୟୁ ପରିବର୍ତ୍ତନ ରାଷ୍ଟ୍ରମନ୍ତ୍ରୀ ଡକ୍ଟର ମହେଶ ଶର୍ମା ଆଜି ନୂଆଦିଲ୍ଲୀରେ ଜାତୀୟ ସଂଗ୍ରହାଳୟ ଭବନର ତୃତୀୟ ପର୍ଯ୍ୟାୟ ନିର୍ମାଣ ପୂର୍ବରୁ ଭୂମିପୂଜା କରିଛନ୍ତି । ଏହି ଅବସରରେ ମନ୍ତ୍ରୀ “ ରାମ ଅଭିରାମ : ଦ ବିଉଟି ଅଫ୍ ରାମ ଇନ୍ ଇଣ୍ଡିଆନ ଆର୍ଟ ଆଣ୍ଡ ଟ୍ରାଡିସନ ( “Rāma Abhirāma: The Beauty of Rāma in Indian Art and Tradition” ) ପ୍ରଦର୍ଶନୀକୁ ଉଦଘାଟନ କରିଛନ୍ତି ।


    ନିଜ ଉଦଘାଟନୀ ସମ୍ବୋଧନରେ ମନ୍ତ୍ରୀ , ଭବିଷ୍ୟତ ପିଢୀକୁ ଆମ ସମୃଦ୍ଧ ପରମ୍ପରାର ପ୍ରେରଣା ଦେବାର ଆବଶ୍ୟକତା ଉପରେ ଗୁରୁତ୍ୱାରୋପ କରି କହିଛନ୍ତି ଯେ , ଏହି ପ୍ରଦର୍ଶନୀ ଭାରତୀୟ କଳା ଏବଂ ପରମ୍ପରାରେ ଭଗବାନ ରାମଚନ୍ଦ୍ରଙ୍କର ସୁନ୍ଦରତା ଜାଣିବାରେ ସହାୟକ ହେବ । ସେ ମଧ୍ୟ କହିଲେ ଯେ ଭଗବାନ ରାମଚନ୍ଦ୍ରଙ୍କର ବ୍ୟକ୍ତିତ୍ୱ ଲେଖକମାନଙ୍କ ପାଇଁ , ଚିତ୍ରକରମାନଙ୍କ ପାଇଁ ଓ ଅଭିନୟ କରୁଥିବା କଳାକାରମାନଙ୍କ ପାଇଁ ସର୍ବଦା ପ୍ରେରଣାର ସ୍ରୋତ ହୋଇ ରହିଆସିଛି , ଆଉ ବିଭିନ୍ନ ସାମଗ୍ରୀ ଏବଂ ମାଧ୍ୟମରେ କଳାକୃତି ଗୁଡିକର ନିର୍ମାଣରେ ଏହା ପ୍ରତିଫଳିତ ହୋଇଥାଏ ।


    ଡ଼ଃ . ଶର୍ମା ଆହୁରି କହିଛନ୍ତି ଯେ ଏହି ପ୍ରଦର୍ଶନୀରେ ସ୍ଥାନ ପାଇଥିବା କିଛି ବିରଳ ସଂଗ୍ରହ ରହିଛି , ଯାହାକୁ ଦର୍ଶକ ସାର୍ବଜନୀନ ଭାବେ ପ୍ରଥମ ଥର ପାଇଁ ଦେଖିବାର ସୁଯୋଗ ପାଉଛନ୍ତି । ଶିଳ୍ପୀମାନେ ଅତି ସୁନ୍ଦର ଭାବେ ବିଭିନ୍ନ ମାଧ୍ୟମରେ ନିଜକୁ ପରିପ୍ରକାଶ କରିଛନ୍ତି ।


    ପ୍ରଦର୍ଶନୀରେ ସ୍ଥାନ ପାଇଥିବା କଳାକୃତି ମଧ୍ୟରେ କାଂସ୍ୟ ଏବଂ ଟେରାକୋଟା ମୂର୍ତ୍ତି , କାଠ ଖୋଦେଇ ମୂର୍ତ୍ତି ଏବଂ ବିଭିନ୍ନ ଚିତ୍ରଶୈଳୀ ଆଧାରିତ ଚିତ୍ରକଳା , ସ୍ୱର୍ଣ୍ଣ ମୁଦ୍ରା , ପୂଜା ପାଉଥିବା ବିଭିନ୍ନ ମୁଦ୍ରା , ଚିତ୍ର ସମ୍ବଳିତ ତଥା ଭକ୍ତି ଧାରାର ବିଭିନ୍ନ ପ୍ରକାରର ମୁଖା , ପଟ୍ଟଚିତ୍ର , କାନ୍ଥରେ ଟଙ୍ଗାଇବା ପାଇଁ ଏମ୍ରୋଡୋରୀ ହୋଇଥିବା ମନ୍ଦିରର ଚିତ୍ର , ରାମନାମାବଳୀ ଆଦି ଅନ୍ତର୍ଭୁକ୍ତ ।


    ଏହି ପ୍ରଦର୍ଶନୀରେ ଭଗବାନ ଶ୍ରୀରାମଙ୍କ ଭାବନା ଓ ଧ୍ୟାନକୁ କେନ୍ଦ୍ରୀତ କରି ତାଙ୍କ ଭାବାବେଗ ଓ ଭାବନାକୁ ଲେନ୍ସରେ , ରାମାୟଣ ଅଧ୍ୟାୟ ଗୁଡିକୁ ଦୃଶ୍ୟ ମାଧ୍ୟମରେ ପ୍ରସ୍ତୁତ କରାଯାଉଛି । ରାମାୟଣକୁ ଏକ ଜୀବନ୍ତ ପରମ୍ପରା ଭାବେ ଗୁରୁତ୍ୱ ଦିଆଯାଇ ରିତୀନୀତି ଅନୁସାରେ ପ୍ରଦର୍ଶୀତ କରାଯାଉଛି । ଭଗବାନ ଶ୍ରୀରାମଙ୍କ କାହାଣୀ ଏବଂ ରାମାୟଣର ମହିମାକୁ ସାତ କାଣ୍ଡ ବାଳ , ଅଯୋଧ୍ୟା , ଅରଣ୍ୟ , କିସ୍କିନ୍ଧା , ସୁନ୍ଦରା ଯୁଦ୍ଧ ଏବଂ ଉତରା କାଣ୍ଡ ଆକାରରେ ପରବେଷିତ କରାଯାଉଛି । ଭଗବାନ ଶ୍ରୀରାମଙ୍କ ବିଚାର ଏବଂ ଚିନ୍ତାଧାରା ଓ ନୈତିକତାର ପରିପ୍ରସାର ପାଇଁ ଲୋକକଳା ଓ ସ୍ଥାନୀୟ ଶୈଳୀକୁ ବଛାଯାଇଛି ।


    ଏହି ଅବସରରେ ଡ଼କ୍ଟର ଶର୍ମା , ଭାରତୀୟ ପ୍ରତ୍ନତାତ୍ୱିକ ସର୍ଭେର ପୁର୍ବତନ ମହା ନିର୍ଦ୍ଦେଶକ ପ୍ରଫେସର ବି . ବି ଲାଲଙ୍କ ଦ୍ୱାରା ଳିଖିତ ପାଂଚଟି ପୁସ୍ତକକୁ ଉନ୍ମୋଚିତ କରିଥିଲେ ।


    *************

    
    
    (Release ID: 1513576) Visitor Counter : 3