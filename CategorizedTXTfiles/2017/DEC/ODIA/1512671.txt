      ଅର୍ଥ ମନ୍ତ୍ରଣାଳୟ

      ଆର୍ଥିକ ସମାଧାନ ଏବଂ ବୀମା ବିଧେୟକ, 2017ର ଉଦ୍ଦେଶ୍ୟ ଜମାକାରୀଙ୍କ ସ୍ୱାର୍ଥ ସୁରକ୍ଷା
      Posted On: 07 DEC 2017 8:24PM by PIB Bhubaneshwar


    ଲୋକସଭାରେ 11 ଅଗଷ୍ଟ , 2017 ରେ ଉପସ୍ଥାପନ କରାଯାଇଥିବା ଆର୍ଥିକ ସମାଧାନ ଏବଂ ବୀମା ବିଧେୟକ , 2017 ( FRDI ବିଧେୟକ ) ବର୍ତ୍ତମାନ ସଂସଦର ମିଳିତ ସମିତିର ବିଚାରଧୀନ ଅଛି । ମିଳିତ ସମିତି ଏଫଆରଡିଆଇ ବିଧେୟକର ବ୍ୟବସ୍ଥା ଉପରେ ମଧ୍ୟ ଅଂଶୀଦାରଙ୍କ ସହିତ ବିଚାରବିମର୍ଷ କରୁଛି । FRDI ବିଧେୟକର ‘ ସଂକଟରୁ ଉଦ୍ଧାର ’ କରିବା ବ୍ୟବସ୍ଥା ସମ୍ପର୍କରେ ଗଣମାଧ୍ୟମରେ କେତେକ ବିଶେଷ ଆଶଙ୍କା ବ୍ୟକ୍ତ କରାଯାଇଛି । FRDI ବିଧେୟକ ଯେପରି ଭାବେ ସଂସଦରେ ଉପସ୍ଥାପନ କରାଯାଇଛି , ସେଥିରେ ନିହିତ ବ୍ୟବସ୍ଥା ଦ୍ୱାରା ଜମାକାରୀଙ୍କୁ ବର୍ତ୍ତମାନ ମିଳୁଥିବା ସୁରକ୍ଷାରେ କୌଣସି ହ୍ରାସ ହେବ ନାହିଁ , ବରଂ ଏହି ବ୍ୟବସ୍ଥା ଦ୍ୱାରା ଅଧିକ ପାରଦର୍ଶୀ ଭାବେ ଅତିରିକ୍ତ ସୁରକ୍ଷା ମିଳିପାରିବ ।


    FRDI ବିଧେୟକ ଅନ୍ୟ ନ୍ୟାୟ ଅଧିକାର ଅଥବା କ୍ଷେତ୍ରାଧିକାର ତୁଳନାରେ ଜମାକାରୀଙ୍କ ପାଇଁ ଅଧିକ ଅନୁକୂଳ । ଯେଉଁଥିରେ ସଂକଟରୁ ଉଦ୍ଧାର କରିବାର ବୈଧାନିକ ବ୍ୟବସ୍ଥା କରାଯାଇଛି , ଯେଉଁଥି ପାଇଁ ଋଣକର୍ତ୍ତା / ଜମାକାରୀଙ୍କ ସହମତିର ଆବଶ୍ୟକତା ପଡ଼ିନଥାଏ ।


    FRDI ବିଧେୟକରେ ରାଷ୍ଟ୍ରାୟତ ବ୍ୟାଙ୍କ ସମେତ ସମସ୍ତ ବ୍ୟାଙ୍କଗୁଡ଼ିକୁ ଆର୍ଥିକ ଏବଂ ସମାଧାନ ସହାୟତା ଦେବା ସମ୍ପର୍କରେ ସରକାରଙ୍କ ଅଧିକାରକୁ କୌଣସି ପ୍ରକାରରେ ସୀମିତ କରିବାର କୌଣସି ପ୍ରସ୍ତାବ ନାହିଁ । ଏହି ବିଧେୟକ କାରଣରୁ ରାଷ୍ଟ୍ରାୟତ୍ତ ବ୍ୟାଙ୍କଗୁଡ଼ିକୁ ସରକାର ଅନ୍ତର୍ନିହିତ ଗ୍ୟାରେଣ୍ଟି କୌଣସି ପ୍ରକାରେ ପ୍ରଭାବିତ ହୋଇନାହିଁ ।


    ଭାରତୀୟ ବ୍ୟାଙ୍କଗୁଡ଼ିକ ନିକଟରେ ପର୍ଯ୍ୟାପ୍ତ ପୁଞ୍ଜି ରହିଛି ଏବଂ ଏହା ବିବେକପୂର୍ଣ୍ଣ ନିୟମ ଏବଂ ପର୍ଯ୍ୟବେକ୍ଷଣ ସୀମାରେ ମଧ୍ୟ ଆସିଥାଏ , ଯାହାଦ୍ୱାରା ଏଗୁଡ଼ିକର ସମ୍ପୂର୍ଣ୍ଣ ସୁରକ୍ଷା , ମଜଭୂତ ଆର୍ଥିକ ସ୍ଥିତି ଏବଂ ପ୍ରଣାଳୀଗତ ସ୍ଥିରତା ସୁନିଶ୍ଚିତ କରାଯାଇପାରିବ । ବର୍ତ୍ତମାନ ଆଇନ ବ୍ୟାଙ୍କିଙ୍ଗ ବ୍ୟବସ୍ଥାର ଅଖଣ୍ଡତା , ସୁରକ୍ଷା ଏବଂ ନିରାପତ୍ତା ସୁନିଶ୍ଚିତ କରିଥାଏ । ଭାରତରେ ବ୍ୟାଙ୍କଗୁଡ଼ିକୁ ବିଫଳ ହେବାରୁ ବଂଚାଇବା ଏବଂ ଜମାକାରୀଙ୍କ ସ୍ୱାର୍ଥ ରକ୍ଷା ଲାଗି ଯଥାସମ୍ଭବ ପଦକ୍ଷେପ ନିଆଯାଉଛି । ନୀତି ଉପାୟ ମଧ୍ୟ କରାଯାଉଛି , ଯେଉଁଥିରେ ଆବଶ୍ୟକ ନିର୍ଦ୍ଦେଶ ଜାରି କରିବା / ତ୍ୱରିତ ସୁଧାର ପଦକ୍ଷେପ ନେବା , ପୁଞ୍ଜିଗତ ପର୍ଯ୍ୟାପ୍ତତା ଏବଂ ବିବେକପୂର୍ଣ୍ଣ ମାନକ ଲାଗୁ କରିବା ସାମିଲ ଅଛି । FRDI ବିଧେୟକ ଏକ ବ୍ୟାପକ ସମାଧାନ ବ୍ୟବସ୍ଥା ସୁନିଶ୍ଚିତ କରି ବ୍ୟାଙ୍କିଙ୍ଗ ବ୍ୟବସ୍ଥାକୁ ଆହୁରି ସୁଦୃଢ଼ କରିବ । କୌଣସି ଆର୍ଥିକ ସେବା ପ୍ରଦାତାଙ୍କ ବିଫଳ ହେବାର ଦୁର୍ଲଭ ସ୍ଥିତିରେ ବ୍ୟାପକ ସମାଧାନ ବ୍ୟବସ୍ଥା ଅନ୍ତର୍ଗତ ଜମାକାରୀଙ୍କ ସ୍ୱାର୍ଥ ରକ୍ଷା ଲାଗି ଏକ ତ୍ୱରିତ ଏବଂ ସକ୍ଷମ ସମାଧାନ ବ୍ୟବସ୍ଥାକୁ କାର୍ଯ୍ୟକାରୀ କରାଯିବ ।


    ****************

    
    
    (Release ID: 1512671) Visitor Counter : 5