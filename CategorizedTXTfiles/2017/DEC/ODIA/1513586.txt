      ପରିବେଶ ଓ ଜଙ୍ଗଲ ମନ୍ତ୍ରଣାଳୟ

      ସ୍ୱଚ୍ଛ ଭାରତ କାର୍ଯ୍ୟକ୍ରମ ପାଇଁ କଠିନ ବର୍ଯ୍ୟ ପରିଚାଳନା ନିୟମାବଳୀ
      Posted On: 18 DEC 2017 2:44PM by PIB Bhubaneshwar


    କେନ୍ଦ୍ର ଗୃହନିର୍ମାଣ ଏବଂ ସହରାଞ୍ଚଳ ବ୍ୟାପାର ମନ୍ତ୍ରଣାଳୟ ପକ୍ଷରୁ 2 . 10 . 2014 ତାରିଖ ଦିନ ସ୍ୱଚ୍ଛ ଭାରତ ଅଭିଯାନର ଶୁଭାରମ୍ଭ କରାଯାଇଥିଲା । ସ୍ୱଚ୍ଛ ଭାରତ ଅଭିଯାନ ଏବଂ କଠିନ ବର୍ଯ୍ୟ ପରିଚାଳନା କ୍ଷେତ୍ରରେ ଏହି ମନ୍ତ୍ରଣାଳୟ ରାଜ୍ୟ ସରକାର ତଥା କେନ୍ଦ୍ର ଶାସିତ କ୍ଷେତ୍ରର ସରକାରମାନଙ୍କ ହାତଧରି କାର୍ଯ୍ୟ ପ୍ରବର୍ତ୍ତନ କରୁଛି । ଏସବିଏମ ଏବଂ କଠିନ ବର୍ଯ୍ୟ ପରିଚାଳନା ନିୟମ 2016 ଅନୁସାରେ ଗୃହନିର୍ମାଣ ଏବଂ ସହରାଞ୍ଚଳ ବ୍ୟାପାର ମନ୍ତ୍ରଣାଳୟଦ୍ୱାରା ରାଜ୍ୟ ସରକାର ଏବଂ ସ୍ଥାନୀୟ କର୍ତ୍ତୃପକ୍ଷ ଯେଉଁ ଯୋଜନା ପ୍ରବର୍ତ୍ତନ କରୁଛନ୍ତି ତାହାର ନିୟମିତ ସମୀକ୍ଷା କରିବା ବାଧ୍ୟତାମୂଳକ । ତେଣୁ ମନ୍ତ୍ରଣାଳୟ ପକ୍ଷରୁ ରାଜ୍ୟ ତଥା କେନ୍ଦ୍ରଶାସିତ କ୍ଷେତ୍ରର ସରକାରମାନଙ୍କ ସହ ମିଶି ଏ ଦିଗରେ ନୀତି ତଥା କାର୍ଯ୍ୟଯୋଜନା ପ୍ରସ୍ତୁତ କରିଛନ୍ତି । ଏଥିପାଇଁ ରାଜ୍ୟସ୍ତରର କମିଟିମାନଙ୍କୁ ଅଧିକାରୀମାନଙ୍କୁ ଡ଼େପୁଟେସନରେ ପଠାଯାଇଛି । ସେଥିପାଇଁ ପୌର କଠିନ ବର୍ଯ୍ୟ ପରିଚାଳନା ମାନୁଆଲ୍ , 2016କୁ ସଂଶୋଧନ କରାଯାଇଛି । CPCB ଏହି ମର୍ମରେ ସମସ୍ତ ରାଜ୍ୟ ଓ କେନ୍ଦ୍ରଶାସିତ କ୍ଷେତ୍ରର ସହରାଞ୍ଚଳ ବିକାଶ ବିଭାଗ ଭାରପ୍ରାପ୍ତ ସଚିବମାନଙ୍କୁ କଠିନ ବର୍ଯ୍ୟ ପରିଚାଳନା ନିୟମାବଳୀର ପ୍ରବର୍ତ୍ତନ ସକାଶେ ଏକ ରାଜ୍ୟ ସ୍ତରୀୟ ଉପଦେଷ୍ଟା ଗୋଷ୍ଠୀ ଗଠନ କରିବା ସକାଶେ ପରାମର୍ଶ ଦେଇଛନ୍ତି । ଏଥିଲାଗି ସିପିସିବି 53ଟି ମେଟ୍ରୋ ସିଟିର ପୌର କମିଶନର ଏବଂ ପ୍ରାଧିକରଣ ଏବଂ 18ଟି ରାଜ୍ୟର ରାଜଧାନୀ ଏବଂ ବିଶେଷ ଭାବେ ଦିଲ୍ଲୀ ପ୍ରଦୂଷଣ ନିୟନ୍ତ୍ରଣ କମିଟିଙ୍କୁ ନିର୍ଦ୍ଦେଶ ଦିଆଯାଇଛି ।


    SWM ନିୟମାବଳୀ , 2016 ନିର୍ଦ୍ଦିଷ୍ଟ ଭାବେ ସମସ୍ତ ପ୍ରକାର ଆବାସିକ ତଥା ମାର୍କେଟ ସଂଗଠନ , ଗୋଷ୍ଠୀ , ଅନୁଷ୍ଠାନ , ହୋଟେଲ , ରେସ୍ତୋରାଁ , ପନିପରିବା , ଫଳ , ଫୁଲ , ମାଂସ , କୁକ୍କୁଟ ଏବଂ ମାଛ ମାର୍କେଟ ବର୍ଯ୍ୟକୁ ପୃଥକ୍ ଭାବେ ରଖିବା ସକାଶେ କୁହାଯାଇଛି । ଏତଦବ୍ୟତୀତ ଜୈବକ୍ଷୟକ୍ଷମ ସମସ୍ତ ପଦାର୍ଥକୁ ଯଥା ସମ୍ଭବ ପ୍ରକ୍ରିୟା କରାଯାଇ ନଷ୍ଟ କରାଯିବ ଏବଂ ତାହାକୁ ଖତ କିମ୍ବା ବାୟୋ - ମେଥାନେସନ୍ କରାଯିବାକୁ କୁହାଯାଇଛି । କେନ୍ଦ୍ର ପର୍ଯ୍ୟାବରଣ , ଜଙ୍ଗଲ ଓ ଜଳବାୟୁ ପରିବର୍ତ୍ତନ ମନ୍ତ୍ରୀ ଡ଼କ୍ଟର ମହେଶ ଶର୍ମା ରାଜ୍ୟସଭାରେ ଏକ ଲିଖିତ ପ୍ରଶ୍ନର ଉତ୍ତର ଦେଇ ଏହି ବିଷୟ ପ୍ରକାଶ କରିଛନ୍ତି ।


    ************

    
    
    (Release ID: 1513586) Visitor Counter : 3