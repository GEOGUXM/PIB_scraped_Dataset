      ଆଣବିକ ଶକ୍ତି ବିଭାଗ

      ତେଜସ୍କ୍ରିୟ ପଦାର୍ଥର ଚୋରା କାରବାର
      Posted On: 20 DEC 2017 12:53PM by PIB Bhubaneshwar


    ତେଜସ୍କ୍ରିୟ ପଦାର୍ଥର ଚୋରା କାରବାର ରୋକିବା ସକାଶେ ଭାରତ ସରକାର ଏକ ଯୋଜନା ପ୍ରସ୍ତୁତ କରିଛନ୍ତି ଯାହା ବେଆଇନ ଭାବେ ଦେଶକୁ ଚାଲାଣ ହେଉଥିବା ତେଜସ୍କ୍ରିୟ ପଦାର୍ଥକୁ ଚିହ୍ନଟ , ଅଟକାଇବା , ରୋକିବା , ନିରାକରଣ ତଥା ଏଥିପାଇଁ ସଂପୃକ୍ତ ଅଧିକାରୀମାନଙ୍କୁ ସଦାସର୍ବଦା ପ୍ରସ୍ତୁତ ରହିବା ଦିଗରେ ସହାୟକ ହେବ ।


    ଏହି ବ୍ୟବସ୍ଥାର ସମନ୍ୱିତ କାର୍ଯ୍ୟାନୁଷ୍ଠାନ ନିମନ୍ତେ ସେଥିରେ ସଂପୃକ୍ତ ଥିବା ବିଭିନ୍ନ ଏଜେନ୍ସିମାନଙ୍କୁ ସାମିଲ କରାଯାଇଛି । ତଦ୍ୱାରା ଏଭଳି ତେଜସ୍କ୍ରିୟ କିମ୍ବା ଅନ୍ୟାନ୍ୟ ଆଣବିକ ଦ୍ରବ୍ୟ ଆମଦାନି ଏବଂ ଚୋରା କାରବାର ଜନିତ ବିପଦକୁ ମୁକାବିଲା କରାଯାଇପାରିବ । ଆଣବିକ ଶକ୍ତି ବିଭାଗ ( DAE ) ଅଧୀନରେ ସରକାର ଏଥି ସକାଶେ ଏକ ଆନୁଷ୍ଠାନିକ ବ୍ୟବସ୍ଥା ଜାତୀୟ ସ୍ତରରେ ଗଠନ କରିଛନ୍ତି ଯାହାର ନାମ ରଖାଯାଇଛି ‘ କାଉଣ୍ଟର ନ୍ୟୁକ୍ଲିୟର୍‌ ସ୍ମଗଲିଂ ଟିମ୍‌ ’ (CNST ) ଅଥବା ଆଣବିକ ଦ୍ରବ୍ୟ ଚୋରା କାରବାର ନିରୋଧୀ ଗୋଷ୍ଠୀ । ସିଏନଏସଟିରେ ସମସ୍ତ ସଂପୃକ୍ତ ମନ୍ତ୍ରଣାଳୟ/ବିଭାଗ/ଏଜେନ୍ସିମାନଙ୍କର ପ୍ରତିନିଧିତ୍ୱ ରହିଛି ଏବଂ ଏହା ନିୟମିତ ଭାବେ ବୈଠକରେ ମିଳିତ ହୋଇ ଏଭଳି ସମସ୍ୟା ଓ ତଦ୍‌ଜନିତ ସମସ୍ୟା ସଂପର୍କରେ ବିଚାରବିମର୍ଷ କରିଆସୁଛି । ଆଣବିକ ଶକ୍ତି ବିଭାଗ ମଧ୍ୟ ଆପାତକାଳୀନ କାର୍ଯ୍ୟାନୁଷ୍ଠାନ କେନ୍ଦ୍ର ( DAE - ERC ) ବ୍ୟବସ୍ଥା କରିଛି ଯାହାର ଆବଶ୍ୟକ ବୈଷୟିକ ଅଭିଜ୍ଞତା ଓ ଦକ୍ଷତା ରହିଛି । ଏହା ତେଜସ୍କ୍ରିୟ ପଦାର୍ଥର ଚିହ୍ନଟ , ସେଭଳି ଉପକରଣର ବ୍ୟବହାର ଏବଂ ବ୍ୟବସ୍ଥା ସଂପର୍କରେ ବିଶ୍ଳେଷଣ କରି ତେଜସ୍କ୍ରିୟତା ସଂପର୍କରେ ସର୍ଭେ , ଚିହ୍ନଟ ଏବଂ ସର୍ବସାଧାରଣ ସ୍ଥାନମାନଙ୍କରେ କୌଣସି ଆପାତକାଳୀନ ପରିସ୍ଥିତିରେ କି ପ୍ରକାର କାର୍ଯ୍ୟାନୁଷ୍ଠାନ ଗ୍ରହଣର ଆବଶ୍ୟକତା ରହିଛି ସେ ସଂକ୍ରାନ୍ତରେ ବ୍ୟବସ୍ଥା ଗ୍ରହଣ କରିଥାଏ । ଦେଶର ବିଭିନ୍ନ ଡ଼ିଏଇ କେନ୍ଦ୍ରମାନଙ୍କଠାରେ ମୋଟ 23 ଡ଼ିଏଇ-ଇଆରସି ଏବେ କାର୍ଯ୍ୟ କରୁଛି ।


    ପ୍ରତ୍ୟେକ ଆଣବିକ କେନ୍ଦ୍ରର ପ୍ରବେଶପଥଠାରେ ତେଜସ୍କ୍ରିୟତା ମନିଟରିଂ ଉପକରଣମାନ ଖଞ୍ଜାଯାଇଛି ଯାହା ଏଭଳି ପଦାର୍ଥର ଚିହ୍ନଟ , ପ୍ରତିରୋଧ.ଜବତ ଏବଂ ଚୋରା କାରବାରର ନିରାକରଣ କରିବାକୁ ସମର୍ଥ । ଏହା ସମସ୍ତ ଭୂକ୍ରସିଂ , ସୀମା , ବିମାନବନ୍ଦର , ବନ୍ଦର ଏବଂ ଅନ୍ୟାନ୍ୟ ପ୍ରବେଶପଥ ଠାରେ ସ୍ଥାପନ କରାଯାଇଛି । ସ୍ୱରାଷ୍ଟ୍ର ମନ୍ତ୍ରଣାଳୟ/ ଜାତୀୟ ବିପର୍ଯ୍ୟୟ ପରିଚାଳନା କର୍ତ୍ତୃପକ୍ଷ ଦେଶର ପ୍ରମୁଖ 56 ସହର/ବିପଦ ଥିବା ସ୍ଥାନ ଏବଂ 900ଟି ଥାନାକୁ ଏଥିପାଇଁ ଚୟନ କରିଛନ୍ତି ଏବଂ ସେଠାରେ ଏଭଳି ଉପକରଣମାନ ଖଞ୍ଜାଯାଇଛି ।


    କେନ୍ଦ୍ର ଉତ୍ତର ପୂର୍ବାଞ୍ଚଳ କ୍ଷେତ୍ର ବିକାଶ (ସ୍ୱାଧୀନ ଦାୟିତ୍ୱ) , ପ୍ରଧାନମନ୍ତ୍ରୀ କାର୍ଯ୍ୟାଳୟ କାର୍ମିକ , ଜନ ଅଭିଯୋଗ ଏବଂ ପେନସନ୍‌ , ଆଣବିକ ଶକ୍ତି ତଥା ମହାକାଶ ବିଭାଗ ରାଷ୍ଟ୍ରମନ୍ତ୍ରୀ ଡ଼କ୍ଟର ଜିତେନ୍ଦ୍ର ସିଂହ ଆଜି ଲୋକସଭାରେ ଏକ ପ୍ରଶ୍ନର ଲିଖିତ ଉତ୍ତର ଦେଇ ଏହି ବିଷୟ ପ୍ରକାଶ କରିଛନ୍ତି ।


    *************

    
    
    (Release ID: 1513792) Visitor Counter : 4