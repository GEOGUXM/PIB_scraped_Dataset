      ରାଷ୍ଟ୍ରପତିଙ୍କ ସଚିବାଳୟ

      ଆହ୍ଲାବାଦ ହାଇକୋର୍ଟର ‘ନୟାଗ୍ରାମ’ ପ୍ରକଳ୍ପର ଶିଳାନ୍ୟାସ କଲେ ରାଷ୍ଟ୍ରପତି
      Posted On: 16 DEC 2017 4:54PM by PIB Bhubaneshwar


    ରାଷ୍ଟ୍ରପତି ଶ୍ରୀ ରାମ ନାଥ କୋବିନ୍ଦ ଆଜି ଆହ୍ଲାବାଦଠାରେ ଆହ୍ଲାବାଦ ହାଇକୋର୍ଟର ‘ ନୟାଗ୍ରାମ ’ ପ୍ରକଳ୍ପର ଶିଳାନ୍ୟାସ କରିଛନ୍ତି । ଏହି ଅବସରରେ ଉଦ୍ ‌ ବୋଧନ ଦେଇ ରାଷ୍ଟ୍ରପତି କହିଲେ ଯେ ନ୍ୟାୟପାଳିକାର ସ୍ୱାୟତ୍ତତା ଆମ ଗଣତନ୍ତ୍ରର ମୂଳଆଧାର । ଦେଶର ନିର୍ଭୟ ଓ ସ୍ୱାଧୀନ ନ୍ୟାୟପାଳିକା ଭାରତ ପାଇଁ ଗର୍ବ ଓ ଗୌରବର ବିଷୟ ବୋଲି ସେ ଉଲ୍ଲେଖ କରିଥିଲେ ।


    ରାଷ୍ଟ୍ରପତି କହିଲେ ଯେ ଦେଶର ନ୍ୟାୟପାଳିକା ଉପରେ ଜନସାଧାରଣଙ୍କର ଅତୁଟ ଆସ୍ଥା ରହିଛି । ତଥାପି ସାଧାରଣ ଲୋକ ନ୍ୟାୟପାଳିକାର ଦ୍ୱାର ବାଡ଼େଇବାକୁ ସଦାସର୍ବଦା ଏଡ଼ାଇ ଆସୁଛନ୍ତି । ଏଭଳି ସ୍ଥିତିରେ ପରିବର୍ତ୍ତନ ଜରୁରି ବୋଲି ସେ କହିଥିଲେ । ରାଷ୍ଟ୍ରପତି କହିଲେ ଯେ ନିର୍ଦ୍ଦିଷ୍ଟ ସମୟରେ ନ୍ୟାୟ ପ୍ରଦାନ କରିବା , ନ୍ୟାୟ ବ୍ୟବସ୍ଥାକୁ ସୁଲଭ କରିବା ଏବଂ ସାଧାରଣ ଜନତାଙ୍କ ବୋଧଗମ୍ୟ ହେଉଥିବା ଭାଷାରେ ନ୍ୟାୟ ପ୍ରଦାନ କରିବା ତଥା ମହିଳା ଏବଂ ସମାଜର ଦୁର୍ବଳ ଶ୍ରେଣୀର ଲୋକମାନଙ୍କ ନିମନ୍ତେ ନ୍ୟାୟପ୍ରଦାନକୁ ସୁନିଶ୍ଚିତ କରିବା ଆମ ସମସ୍ତଙ୍କ କର୍ତ୍ତବ୍ୟ । ତେଣୁ ନ୍ୟାୟପାଳିକାର ସଂସାଧନକୁ ସୁଦୃଢ଼ କରିବା ଏକାନ୍ତ ଆବଶ୍ୟକ । ନ୍ୟାୟଗ୍ରାମ ପ୍ରକଳ୍ପ ଆହ୍ଲାବାଦ ହାଇକୋର୍ଟର ଆବଶ୍ୟକତାକୁ ପୂରଣ କରିବା ଦିଗରେ ସହାୟକ ହୋଇପାରିବ ବୋଲି ରାଷ୍ଟ୍ରପତି ଆଶା ପ୍ରକଟ କରିଥିଲେ ।


    ରାଷ୍ଟ୍ରପତି କହିଲେ ଯେ ନିମ୍ନ ଅଦାଲତଗୁଡ଼ିକର କାର୍ଯ୍ୟକାରିତା ଏବଂ ଗୁଣବତ୍ତା ବୃଦ୍ଧି ନିମନ୍ତେ ନ୍ୟାୟିକ ଅଧିକାରୀମାନଙ୍କୁ ଉପଯୁକ୍ତ ତାଲିମ ପ୍ରଦାନ କରାଯିବା ଦରକାର । ନ୍ୟାୟଗ୍ରାମ ପରିସରରେ ନିମ୍ନ ଅଦାଲତମାନଙ୍କ ସକାଶେ ଏକ ନ୍ୟାୟିକ ଏକାଡ଼େମୀ ପ୍ରତିଷ୍ଠା କରାଯିବାର ଯୋଜନା ରହିଛି । ଉତ୍ତରପ୍ରଦେଶର ନିମ୍ନ ଅଦାଲତଗୁଡ଼ିକ ନିମନ୍ତେ ଏହି ଏକାଡ଼େମୀ ବିଶେଷ ଭାବେ ସହାୟକ ହୋଇପାରିବ ବୋଲି ରାଷ୍ଟ୍ରପତି ଆଶା ପ୍ରକଟ କରିଥିଲେ ।


    *************

    
    
    (Release ID: 1513369) Visitor Counter : 5