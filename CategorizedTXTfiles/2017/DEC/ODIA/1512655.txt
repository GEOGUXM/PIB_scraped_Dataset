      ପ୍ରତିରକ୍ଷା ମନ୍ତ୍ରଣାଳୟ

      ଭାରତୀୟ ନୌସେନାର ଅନ୍ୱେଷଣ ଏବଂ ଉଦ୍ଧାର କାର୍ଯ୍ୟ ଜାରି
      Posted On: 05 DEC 2017 7:59PM by PIB Bhubaneshwar


    ଦକ୍ଷିଣ ପୂର୍ବ ଆରବ ସାଗର ଓ ଏଲ ଏବଂ ଏମ ଦ୍ୱୀପରେ ଅତି ଗମ୍ଭୀର ଝଡ଼ ‘ ଆଖୀ ’ ପରେ ଭାରତୀୟ ନୌସେନାର ଅନ୍ୱେଷଣ ଏବଂ ଉଦ୍ଧାର ସଂଚାଳନ କାର୍ଯ୍ୟ ତ୍ୱରିତ ଗତିରେ ଚାଲୁରହିଛି । ଚେନ୍ନାଇ , କୋଲକାତା ଏବଂ ତ୍ରିକଣ୍ଡର ଦକ୍ଷିଣ ନୌସେନା କମାଣ ଆଇଏନଏସର ସୀମାବର୍ତ୍ତୀ ଜାହାଜ ସହିତ ଆଠ ନୌସେନା ଜାହାଜ ପ୍ରଭାବିତ ଦ୍ୱୀପମାନଙ୍କ ସହାୟତା ପାଇଁ ପ୍ରସ୍ତୁତ କରି ରଖାଯାଇଛି । ଏତଦବ୍ୟତୀତ ପୂର୍ବ ନୌସେନା କମାଣର ଦୀର୍ଘ ପି 81 ସାମୁଦ୍ରିକ ବିମାନ ସହିତ ଦକ୍ଷିଣ ନୌସେନା କମାଣରେ ସମସ୍ତ ବିମାନକୁ ପୁରା ଦିନ ପାଇଁ ପ୍ରସ୍ତୁତ କରି ରଖାଯାଇଛି ।


    ଭାରତୀୟ ନୌସେନାର ଯାହାଜ ଶାରଦା ଏବଂ ଚେନ୍ନାଇ ଦ୍ୱାରା ମିନିକୋଏରେ ଡିସେମ୍ବର 3 ଏବଂ କାବାରତ୍ତି ଏବଂ କାଲ୍ପେନିରେ ଡିସେମ୍ବର 4କୁ ବିପଦକାଳୀନ ମୁକାବିଲା ସାମଗ୍ରୀ ପହଂଚାଯାଇଥିଲା । ଆଇଏଏସ ଦ୍ୱୀପ ରକ୍ଷକ ଏବଂ ନୌସେନାର ଏକ ଅଂଶ ମିନିକୋୟ ଦ୍ୱାରା ସ୍ଥାନୀୟ ପ୍ରଶାସନକୁ ଶୁଖିଲା ଖାଦ୍ୟ ( ଚାଉଲ , ଡାଲି , ଲୁଣ , ଡିହାଇଡ୍ରେଟେଡ ଆଳୁ ଏବଂ ପିଆଜ ) ସହିତ କମ୍ବଳ , ରେନ କୋଟ , ପୋଷାକ , ମଶାଦାନୀ ଏବଂ ଦରି ଆଦି ମୋଟ 4 ଟନର ବିପଦକାଳୀନ ରିଲିଫ ସାମଗ୍ରୀ ପ୍ରଦାନ କରିଥିଲେ । କାବାରତ୍ତିରେ ଭାରତୀୟ ନୌସେନାର ହେଲିକପ୍ଟର ଆଇଏନଏସ ଦ୍ୱୀପ ରକ୍ଷକ ଦ୍ୱାରା ବିତ୍ରା ଦ୍ୱୀପ ପାଇଁ ଶୁଖିଲା ଖାଦ୍ୟ ଏବଂ ରନ୍ଧା ଖାଦ୍ୟ ପଠାଯାଇଥିଲା । ନୌସେନାର ଏକ ଅଂଶ ମିନିକୋୟର କର୍ମଚାରୀ ଓ ସ୍ଥାନୀୟ ଅଂଚଳର ପ୍ରଶାସନ ସହିତ ମିଶି ରାସ୍ତା ଘାଟ ସଫା କରିବା ଏବଂ ସ୍ଥାନୀୟ ଅଧିବାସୀଙ୍କୁ ଭୋଜନ ଏବଂ ରିଲିଫ ସାମଗ୍ରର ବିତରଣ କରିବାରେ ସହଯୋଗ କରୁଛନ୍ତି ।


    ଆଇଏନଏସ କୋଲକାତା ବିତ୍ରା ଦ୍ୱୀପଠାରୁ 70 କିଲୋମିଟର ଦୂରରେ ଥିବା ଏକ୍ୱୀ ଦ୍ୱୀପ କ୍ୱିନରୁ 9 ଜଣ ବ୍ୟକ୍ତିଙ୍କୁ ଉଦ୍ଧାର କରିଥିଲେ । ଗତ 15 ଦିନ ଧରି ଏହି ନୌକାର ଖୋଜ ଖବର ନଥିଲା । ନାବିକମାନଙ୍କୁ ସନ୍ତୋଷଜନକ ସ୍ଥିତିରେ ଉଦ୍ଧାର କରାଗଲା ଏବଂ ସେମାନଙ୍କ ପାଇଁ ଖାଦ୍ୟ , ପାନୀୟ ଏବଂ ଅନ୍ୟାନ୍ୟ ଆବଶ୍ୟକୀୟ ବସ୍ତୁ ଜଳଯାନରେ ଭର୍ତ୍ତିକରି ପଠାଯାଇଥିଲା । ନାବିକମାନଙ୍କ ଅନୁରୋଧରେ ନୌକାକୁ ଦୁଇ ଘଂଟା ପାଇଁ ସଂରକ୍ଷଣ ପ୍ରଦାନ କରାଯାଇଥିଲା ।


    କୋଚ୍ଚିରୁ ନୌସେନା ହେଲିକପ୍ଟର ସାମୁଦ୍ରିକ କିଙ୍ଗକୁ କାବାରତ୍ତୀ ଦ୍ୱୀପରେ ପ୍ରସ୍ତୁତ କରି ରଖାଯାଇଥିଲା । ହେଲିକପ୍ଟରର ବ୍ୟବହାର ବିଭିନ୍ନ ଦ୍ୱୀପରେ ବ୍ୟକ୍ତିମାନଙ୍କ ଉଦ୍ଧାର ତଥା ରିଲିଫ ସାମଗ୍ରୀ ପ୍ରେରଣ କାର୍ଯ୍ୟରେ କରାଯାଇଥିଲା । ଇତିମଧ୍ୟରେ ଆଇଏନଏସ ଯମୁନା ଏବଂ ଆଇଏନଏସ ନିରୀକ୍ଷକ ଦ୍ୱାରା ଉଦ୍ଧାର କରାଯାଇଥିବା କେରଳର 11 ଜଣ ମତ୍ସ୍ୟଜୀବିଙ୍କୁ କୋଚ୍ଚି ଅଭିମୁଖେ ଆଇଏନଏସ କାଳ୍ପେନୀ ଦ୍ୱାରା ଅଣାଯାଇଥିଲା ।


    ଆଇଏନଏସ ଶାର୍ଦ୍ଦୁଲ ମିନିକୋୟର ସମସ୍ତ ଏଚଏଡିଆର ସାମଗ୍ରୀକୁ ପହଂଚାଇଥିଲା । ଏହି ଯାହାଜ ଅତିରିକ୍ତ ଏସଏଆର କାର୍ଯ୍ୟ ପାଇଁ ହେଲିକପ୍ଟରରେ ସୁସଜ୍ଜିତ ରହିଛି । ଏହି ରିଲିଫ ସାମଗ୍ରୀ ଦୁଇ ହଜାର ଲୋକଙ୍କ ପାଇଁ ସାତ ଦିନ ଲାଗି ପର୍ଯ୍ୟାପ୍ତ ।


    ନିର୍ଦ୍ଧାରିତ କ୍ଷେତ୍ରରେ ଅନ୍ୱେଷଣ ଏବଂ ଉଦ୍ଧାର କାର୍ଯ୍ୟ ଶେଷ ହେବା ପରେ ଏଚଏଡିଆର ସାମଗ୍ରୀ ସହିତ ଆଇଏନଏସ ତ୍ରିକଣ୍ଡ ଏବେ ବିତ୍ରା ଦ୍ୱୀପ ଅଭିମୁଖେ ଯାତ୍ରା କରୁଛି । ଡିସେମ୍ବର 5 ସକାଳେ ଏହା ଉକ୍ତ ଦ୍ୱୀପରେ ପହଂଚିବାର ସମ୍ଭାବନା ରହିଛି । ସ୍ଥିତି ସୁଧୁରିବା ପର୍ଯ୍ୟନ୍ତ ଦ୍ୱୀପ ଅଧିବାସୀମାନଙ୍କୁ ରିଲିଫ ସାମଗ୍ରୀ ପ୍ରଦାନ କରାଯିବ ।


    ସମସ୍ତ ଏଲ ଏମ ଦ୍ୱୀପ ଭାରତୀୟ ନୌସେନା , ନୌବହନ ଏବଂ ବାୟୁସେନା ଦ୍ୱାରା ଦ୍ରୂତଗତିରେ ଚାଲୁରହିଥିବା ଉଦ୍ଧାର କାର୍ଯ୍ୟ ଅନ୍ତର୍ଗତ ରହିଛନ୍ତି । ଏଲ ଏବଂ ଏମ ଦ୍ୱୀପ ସମୁହରେ ସ୍ଥିତିକୁ ଶୀଘ୍ର ସାମାନ୍ୟ କରିବା ପାଇଁ ଭାରତୀୟ ନୌସେନା ଦୃଢ଼ ସଂକଳ୍ପବଦ୍ଧ ।


    ଭାରତୀୟ ନୌସେନା ସ୍ଥିତି ସାମାନ୍ୟ ହେବା ପର୍ଯ୍ୟନ୍ତ ପରୀକ୍ଷଣ ଏବଂ ଉଦ୍ଧାର କାର୍ଯ୍ୟ ଜାରି ରଖିବ । ସମସ୍ତ ଅନ୍ୱେଷଣ ଏବଂ ଉଦ୍ଧାର କାର୍ଯ୍ୟ କେନ୍ଦ୍ରୀୟ ଏଜେନ୍ସିର ସହଯୋଗ ଜରିଆରେ ପୁରଣ କରାଯାଉଛି ।


    **********

    
    
    (Release ID: 1512655) Visitor Counter : 3