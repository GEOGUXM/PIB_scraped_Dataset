      ଖାଦ୍ୟ ପ୍ରକ୍ରିୟାକରଣ ଶିଳ୍ପ ମନ୍ତ୍ରଣାଳୟ

      ଖାଦ୍ୟ ପ୍ରକ୍ରିୟାକରଣ ପାଇଁ ଅତ୍ୟାଧୁନିକ ଭିତ୍ତିଭୂମି ଯୋଗାଇ ଦେବା ସକାଶେ ସ୍ଥାପନ କରାଯାଉଥିବା ବୃହତ ଖାଦ୍ୟ ପାର୍କର ସ୍ଥିତି
      Posted On: 19 DEC 2017 2:48PM by PIB Bhubaneshwar


    ଖାଦ୍ୟ ପ୍ରକ୍ରିୟାକରଣ ପାଇଁ ଅତ୍ୟାଧୁନିକ ଭିତ୍ତିଭୂମି ଯୋଗାଇ ଦେବା ସକାଶେ ଦେଶରେ 42ଟି ବୃହତ ଖାଦ୍ୟ ପାର୍କ ସ୍ଥାପନ କରିବା ପାଇଁ ସରକାର ଅନୁମୋଦନ କରିଛନ୍ତି । ସେଥିମଧ୍ୟରୁ ଏ ପର୍ଯ୍ୟନ୍ତ 9 ଟି ବୃହତ ଖାଦ୍ୟ ପାର୍କ କାର୍ଯ୍ୟକ୍ଷମ ହୋଇଛି ଏବଂ ଚଳିତ ଆର୍ଥିକ ବର୍ଷ ଏହିଭଳି ଆଉ 6 ଟି ପାର୍କ ଏବଂ ଆସନ୍ତା ଆର୍ଥିକ ବର୍ଷ ଅଧିକ 12 ଟି ବୃହତ ଖାଦ୍ୟ ପାର୍କ କାର୍ଯ୍ୟକ୍ଷମ କରିବା ଲାଗି ମନ୍ତ୍ରଣାଳୟ ଲକ୍ଷ୍ୟ ରଖିଛି ।


    ବୃହତ ଖାଦ୍ୟ ପାର୍କ ଗୁଡିକର ଡିଜାଇନ ପାଇଁ କେନ୍ଦ୍ରୀୟ ପ୍ରକ୍ରିୟାକରଣ( CPC )କୁ ଏକ ମଡେଲ ଭାବେ ନିଆଯାଇଛି । ପ୍ରାଥମିକ ପ୍ରକ୍ରିୟାକରଣ କେନ୍ଦ୍ର ଏବଂ ସଂଗ୍ରହ କେନ୍ଦ୍ର ଗୁଡିକୁ ବହୁମୁଖୀ ନେଟୱାର୍କ ମାଧ୍ୟମରେ ଯୋଡା ଯାଇଛି । ସିପିସି ଅଧିନରେ ଥିବା କୃଷକ ଉତ୍ପାଦକ ସଂଘ ନିଜ ଉତ୍ପାଦକୁ ମଧ୍ୟ ଯୋଗାଇ ଦେଇ ପାରିବେ । ଏହା ପରିଲକ୍ଷିତ ହୋଇଛି ଯେ , ବୃହତ ଖାଦ୍ୟ ପାର୍କ କୃଷକଙ୍କ ଉତ୍ପାଦର ଚାହିଦା ବୃଦ୍ଧି ଦିଗରେ ସହାୟତା କରିବା ସହିତ , ଭଲ ପାରିଶ୍ରମିକ , ପ୍ରକ୍ରିୟାକରଣ ଏବଂ ମାନ ବୃଦ୍ଧି , ଅପବ୍ୟୟ କମ୍ କରିବା ଏବଂ ପ୍ରତ୍ୟେକ୍ଷ ଓ ପରୋକ୍ଷ ଭାବେ ହଜାର ହଜାର କୃଷକ ଏବଂ ଯୁବକଙ୍କୁ ଲାଭାନ୍ୱିତ ହେବାର ସୁଯୋଗ ପ୍ରଦାନ କରୁଛି ।


    ଖାଦ୍ୟ ପ୍ରକ୍ରିୟାକରଣ ଶିଳ୍ପମନ୍ତ୍ରୀ ହରସିମ୍ରରତ କୌର ବାଦଲ ଲୋକସଭାରେ ଏହି ସୂଚନା ଦେଇଛନ୍ତି ।


    ************

    
    
    (Release ID: 1513588) Visitor Counter : 7