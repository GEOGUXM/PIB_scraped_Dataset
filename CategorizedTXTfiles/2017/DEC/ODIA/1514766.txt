      ରେଳ ମନ୍ତ୍ରଣାଳୟ

      ଯାତାୟାତ ଏବଂ ଗୁରୁତ୍ୱ ଦୃଷ୍ଟିରୁ ଷ୍ଟେସନ ଗୁଡ଼ିକୁ ପୁନଃ ଶ୍ରେଣୀଭୁକ୍ତ କରିବାକୁ ରେଳ ମନ୍ତ୍ରଣାଳୟର ନିର୍ଦ୍ଦେଶ
      Posted On: 28 DEC 2017 5:29PM by PIB Bhubaneshwar


    ଅଧିକ ବାସ୍ତବବାଦୀ ହେବା ସକାଶେ ଏକ ଗୁରୁତ୍ୱପୂର୍ଣ୍ଣ ନିଷ୍ପତ୍ତି କ୍ରମରେ ରେଳ ମନ୍ତ୍ରଣାଳୟ ବ୍ୟାପକ ଭାବେ ସମସ୍ତ ଷ୍ଟେସନର ପୁନଃ ଶ୍ରେଣୀଭୁକ୍ତ ତାଲିକା ପ୍ରସ୍ତୁତ କରିଛି । ଗୁରୁତ୍ୱପୂର୍ଣ୍ଣ ଛୋଟ ଛୋଟ ଷ୍ଟେସନ ଗୁଡ଼ିକରେ ଯେପରି ଯାତ୍ରୀମାନଙ୍କୁ ସମସ୍ତ ସୁବିଧା ମିଳିପାରିବ ସେହି ଲକ୍ଷ୍ୟରେ ଷ୍ଟେସନର ଆୟ , ଯାତ୍ରୀଙ୍କ ଯାତାୟାତ ଏବଂ ଗୁରୁତ୍ୱ ଦୃଷ୍ଟିରୁ ପୁନଃ ଶ୍ରେଣୀ ତାଲିକା ପ୍ରସ୍ତୁତ କରିବାକୁ ରେଳ ଏବଂ କୋଇଲା ମନ୍ତ୍ରୀ ପିୟୁଷ ଗୋୟଲ ନିର୍ଦ୍ଦେଶ ଦେଇଥିଲେ । ଏହାଦ୍ୱାରା ଷ୍ଟେସନ ମାନଙ୍କରେ ଯାତ୍ରୀମାନେ ଉତ୍ତମ ରେଳଯାତ୍ରାର ଅଭିଜ୍ଞତା ପାଇପାରିବେ ।


    ପୂର୍ବରୁ କେବଳ ଯାତ୍ରୀଙ୍କଠାରୁ ହେଉଥିବା ଆୟକୁ ଦୃଷ୍ଟିରେ ରଖି ଷ୍ଟେସନ ଗୁଡ଼ିକର ଶ୍ରେଣୀ ତାଲିକା ପ୍ରସ୍ତୁତ କରାଯାଉଥିଲା । ଷ୍ଟେସନଗୁଡ଼ିକୁ 7ଟି ଶ୍ରେଣୀରେ ରଖାଯାଇଥିଲା ; ଯଥା , A-1, A, B, C, D, E ଏବଂ F । ଏବେ କିନ୍ତୁ ଯାତ୍ରୀଙ୍କ ଯାତାୟାତ ସଂଖ୍ୟାକୁ ଦୃଷ୍ଟିରେ ରଖି ତାଲିକାକୁ ପୁନଃ ପ୍ରସ୍ତୁତ କରାଯାଇଛି । ଏଥିସହ ଷ୍ଟେସନଗୁଡ଼ିକୁ ତିନୋଟି ବିଭାଗରେ ବିଭକ୍ତ କରାଯାଇଛି । ଯଥା ; ନନ୍-ସବ୍ଅର୍ବାନ୍ ( NS ) , ସବ୍ ଅର୍ବାନ୍ ( S ) ଏବଂ ହଲ୍ଟ ( H ) । ଏହାପରେ ବିଭାଗ ଗୁଡ଼ିକୁ NSG1-6, SG1-3 ଏବଂ HG1-3 ଆଦି ଗ୍ରେଡ୍ କରାଯାଇଛି ।


    ପୂର୍ବରୁ ଥିବା ନିୟମରେ ଅଧିକ ଯାତ୍ରୀ ଯାତାୟାତ କରୁଥିବା ଷ୍ଟେସନ (ମାସିକ ପାସଧାରୀଙ୍କ ସମେତ ଯାତ୍ରୀ) ଗୁଡ଼ିକ ଉଚ୍ଚଶ୍ରେଣୀରେ ଯାଉନଥିଲା , ଯେଉଁଥିରେ ଯାତ୍ରୀମାନଙ୍କୁ ସମସ୍ତ ମୌଳିକ ସୁବିଧା ଉପଲବ୍ଧ ହୋଇପାରିବ । କିନ୍ତୁ ନୂତନ ଯୋଜନାରେ ଯାତ୍ରୀଙ୍କ ଯାତାୟାତ ସଂଖ୍ୟାକୁ ମଧ୍ୟ ଗୁରୁତ୍ୱପୂର୍ଣ୍ଣ ଭାବେ ଗ୍ରହଣ କରି ମାନଦଣ୍ଡ କରାଯାଇଛି । ତେଣୁ କଲ୍ୟାଣ , ପାନଭେଲ୍ , ତମ୍ବାରାମ୍ ଏବଂ ଥାନେ ଭଳି ଷ୍ଟେସନ ଗୁଡ଼ିକ ମଧ୍ୟ ଉଚ୍ଚ ବର୍ଗରେ ଗ୍ରହଣ ହୋଇପାରିଛି ଏବଂ ଯାତ୍ରୀଙ୍କ ପାଇଁ ଅଧିକ ସୁବିଧା ଏଠାରେ ଉପଲବ୍ଧ ହୋଇପାରିବ ।


    ନୂତନ ମାନଦଣ୍ଡ :

                                                                                                               
Category of stations                      Criteria of Earnings (in Rs.)  Criteria of outward Passengers handled
                                                                                                               
                                                                                                               
                                        
I. Non-Suburban                         
                                        
                                        
                                                                                                               
NSG 1                                     More than 500 Crore            More than 20 Million                  
                                                                                                               
                                                                                                               
                                                                                                               
NSG 2                                     100 to 500 Crore               10 to 20 Million                      
                                                                                                               
                                                                                                               
                                                                                                               
NSG 3                                     20 to 100 Crore                05 to 10 Million                      
                                                                                                               
                                                                                                               
                                                                                                               
NSG 4                                     10 to 20 Crore                 02 to 05 Million                      
                                                                                                               
                                                                                                               
                                                                                                               
NSG 5                                     01 to 10 Crore                 01 to 02 Million                      
                                                                                                               
                                                                                                               
                                                                                                               
NSG 6                                     Upto 01 Crore                  Upto 01 Million                       
                                                                                                               
                                                                                                               
                                        
Total of (I) 5976                       
                                        
                                        
                                        
II. Suburban                            
                                        
                                        
                                                                                                               
SG 1                                      More than 25 Crore             More than 30 Million                  
                                                                                                               
                                                                                                               
                                                                                                               
SG 2                                      10 to 25 Crore                 10 to 30 Million                      
                                                                                                               
                                                                                                               
                                                                                                               
SG 3                                      Upto 10 Crore                  Upto 10 Million                       
                                                                                                               
                                                                                                               
                                        
Total of (II) 484                       
                                        
                                        
                                        
III. Halts                              
                                        
                                        
                                                                                                               
HG 1                                      More than 50 Lakh              More than 03 lakh                     
                                                                                                               
                                                                                                               
                                                                                                               
HG 2                                      05 to 50 lakh                  01 to 03 lakh                         
                                                                                                               
                                                                                                               
                                                                                                               
HG 3                                      Upto 05 lakh                   Upto 01 lakh                          
                                                                                                               
                                                                                                               
                                        
Total of (III) 2153                     
                                        
                                        
                                        
Total Number of stations (I+II+III) 8613
                                        
                                        
                                                                                                                       

    ଏବେ ରେଳବାଇରେ 5976 ଟି ନନ୍-ସର୍ବଅର୍ବାନ୍ , 484ଟି ସବ୍ଅର୍ବାନ୍ ଏବଂ 2153 ଟି ହଲ୍ଟ ଷ୍ଟେସନ ରହିଛି । ଅର୍ଥାତ୍ ମୋଟ 8613 ଟି ଷ୍ଟେସନ ରହିଛି । 2017-18 ରୁ 2022-23 ପର୍ଯ୍ୟନ୍ତ ଏହି କାଟାଗୋରୀ ତାଲିକା ପ୍ରସ୍ତୁତ କରାଯାଇଛି ।


    ଯଦି କୌଣସି ଷ୍ଟେସନ ପର୍ଯ୍ୟଟକଙ୍କ ଆତାଯାତ ଦୃଷ୍ଟିକୋଣରୁ କିମ୍ବା ଜଙ୍କସନ ଦୃଷ୍ଟିରୁ ଗୁରୁତ୍ୱ ତେବେ ଜେନେରାଲ ମ୍ୟାନେଜର ତାହାକୁ NSG-4 ଶ୍ରେଣୀରେ ରଖିବାର ଅନୁମତି ଦିଆଯାଇଛି । ସୁରକ୍ଷା ଦୃଷ୍ଟିରୁ ଯେକୌଣସି କାର୍ଯ୍ୟ ପାଇଁ ମଧ୍ୟ ଜେନେରାଲ ମ୍ୟାନେଜରମାନଙ୍କୁ କ୍ଷମତା ଦିଆଯାଇଛି ।


    ଯାତ୍ରୀଙ୍କ ସୁବିଧା ପାଇଁ ସମସ୍ତ ଷ୍ଟେସନରେ ନିମ୍ନଲିଖିତ ସୁବିଧା ଉପଲବ୍ଧ କରାଇବାକୁ ନିର୍ଦ୍ଦେଶ ଦିଆଯାଇଛି:


    1. ଫୁଟ ଓଭରବ୍ରିଜ୍


    2. ହାଇ ଲେଭଲ ପ୍ଲାଟଫର୍ମ


    3. ହ୍ୱିଲ ଚେୟାର ଯିବା ପାଇଁ ଟ୍ରଲି ପାଥ୍


    କେତେକ କ୍ଷୁଦ୍ର ଷ୍ଟେସନରେ ଯାତ୍ରୀଙ୍କୁ ଅଧିକ ସୁବିଧା ଉପଲବଧ କରାଇବାକୁ ନିମ୍ନଲିଖିତ ପଦକ୍ଷେପ ନେବାକୁ ନିର୍ଦ୍ଦେଶ ଦିଆଯାଇଛି:


    1. ୱେଟିଂ ହଲ୍


    2. ପ୍ଲାଟଫର୍ମ ସେଲ୍ଟର


    3. ଲିଫ୍ଟ


    4. ଏସକାଲେଟର


    5. ଡିଜିଟାଲ ଚାର୍ଟ ଡିସପ୍ଲେ


    6. ଇଲୁମିନେସନ୍ (ଆଲୋକୀକରଣ)


    7. ଟ୍ରେନ୍/କୋଚ୍ ସୂଚାଇବା ବୋର୍ଡ


    ନୂତନ ଯୋଜନାନୁସାରେ ଅନେକ ଛୋଟ ଛୋଟ ଷ୍ଟେସନରେ ମଧ୍ୟ ଯାତ୍ରୀଙ୍କ ପାଇଁ ଉଚ୍ଚସ୍ତରର ମୌଳିକ ସୁବିଧା ଉପଲବ୍ଧ ହୋଇପାରିବ ।


    **************

    
    
    (Release ID: 1514766) Visitor Counter : 3