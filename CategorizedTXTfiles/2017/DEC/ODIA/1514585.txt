      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ଜାତୀୟ ନିରାପତ୍ତା ନୀତି
      Posted On: 27 DEC 2017 1:04PM by PIB Bhubaneshwar


    ଜାତୀୟ ନିରାପତ୍ତା ନେଇ ବିଭିନ୍ନ ମନ୍ତ୍ରଣାଳୟ ପକ୍ଷରୁ ମିଳିଥିବା ପ୍ରସ୍ତାବ ଗୁଡ଼ିକର ସମୀକ୍ଷା ପାଇଁ କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରଣାଳୟ ସ୍ୱତନ୍ତ୍ର ନୀତି ନିର୍ଦ୍ଧାରଣ କରିଛନ୍ତି । ଦେଶର ଏକତା , ଅଖଣ୍ଡତା ଏବଂ ସ୍ୱାତନ୍ତ୍ର୍ୟକୁ ଦୃଷ୍ଟିରେ ରଖି ଜାତୀୟ ନିରାପତ୍ତା ରକ୍ଷା ପାଇଁ ବିଭିନ୍ନ ଏଜେନ୍ସି ପକ୍ଷରୁ ମିଳିଥିବା ତଥ୍ୟ ଆଧାରରେ କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରଣାଳୟ ନିରାପତ୍ତା ଅନୁମତି ପ୍ରଦାନ କରିଥାନ୍ତି କିମ୍ବା ପ୍ରତ୍ୟାଖ୍ୟାନ କରିଥାନ୍ତି । ଜାତୀୟ ନିରାପତ୍ତାକୁ ଉଲ୍ଲଂଘନ କରିବା ଭଳି କୌଣସି ନିରାପତ୍ତା କ୍ଲିଅରାନ୍ସ ଅନୁମତି କେନ୍ଦ୍ର ସରକାର ପ୍ରଦାନ କରିନାହାନ୍ତି । ଏହାବ୍ୟତୀତ ନୀତି , ନିୟମ , ପ୍ରକ୍ରିୟା ଆଦି ଆଧାରରେ ଅନ୍ୟାନ୍ୟ ତଥ୍ୟ ସଂପୃକ୍ତ ବିଭାଗ କିମ୍ବା ମନ୍ତ୍ରଣାଳୟକୁ ଉପଯୁକ୍ତ ପଦକ୍ଷେପ ନେବା ସକାଶେ ଅବଗତ କରାଇଦିଆଯାଇଛି । ରାଜ୍ୟସଭାରେ ବୁଧବାର ଏକ ଲିଖିତ ପ୍ରଶ୍ନର ଉତ୍ତର ଦେଇ କେନ୍ଦ୍ର ଗୃହ ରାଷ୍ଟ୍ରମନ୍ତ୍ରୀ ହଂସରାଜ ଗଙ୍ଗାରାମ ଅହିର ଏହି ସୂଚନା ଦେଇଛନ୍ତି ।


    **********

    
    
    (Release ID: 1514585) Visitor Counter : 5