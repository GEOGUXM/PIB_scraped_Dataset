      ନୀତି ଆୟୋଗ

      ଏଟିଏଲ ଗୋଷ୍ଠୀ ଦିବସର ଶୁଭାରମ୍ଭ କଲେ ନୀତି ଆୟୋଗ
      • ଔପଚାରିକ ଶିକ୍ଷା କ୍ଷେତ୍ରରେ ପଞ୍ଜିକୃତ ହୋଇନଥିବା 200 ରୁ ଅଧିକ ଛାତ୍ରଛାତ୍ରୀଙ୍କ ସହ ଚର୍ଚ୍ଚା କରିବେ 25 ଯୁବ ପରାମର୍ଶଦାତା

      Posted On: 14 DEC 2017 7:28PM by PIB Bhubaneshwar

    ନୀତି ଆୟୋଗଙ୍କ ଅଟଳ ଇନୋଭେସନ ମିଶନ ଆସନ୍ତାକାଲି 15 ଡିସେମ୍ବର , 2017 , ଶୁକ୍ରବାର ଦିନ ଜାତୀୟ ରାଜଧାନୀଠାରେ ଅଟଳ ଟିଙ୍କରିଙ୍ଗ ଗବେଷଣାଗାରର ଗୋଷ୍ଠୀ ଦିବସ ପାଳନ କରିବ । ଏହି ଦିବସ ଗୋଷ୍ଠିଭିତ୍ତିକ ଅଭିଯାନ ପ୍ରୟାସ ରୂପରେ ପାଳନ କରାଯିବ , ଯେଉଁଥିରେ 25 ଜଣ ଯୁବ ପରାମର୍ଶଦାତା 200 ରୁ ଅଧିକ ଏପରି ଛାତ୍ରଛାତ୍ରୀଙ୍କ ସହିତ ବାର୍ତ୍ତାଳାପ କରିବେ ଯେଉଁମାନେ ଔପଚାରିକ ଶିକ୍ଷା ପଦ୍ଧତିରେ ପଞ୍ଜିକୃତ ହୋଇନାହାନ୍ତି ।


    ନୀତି ଆୟୋଗର ମୁଖ୍ୟ କାର୍ଯ୍ୟନିର୍ବାହୀ ଅଧିକାରୀ ଶ୍ରୀ ଅମିତାଭ କାନ୍ତ ଏହି ଅଭିଯାନର ଶୁଭାରମ୍ଭ କରିବେ । ଏହି ଅବସରରେ ପରାମର୍ଶଦାତାମାନେ ନୂଆଦିଲ୍ଲୀର 4 ଟି ସ୍ଥାନକୁ ଗସ୍ତ କରି ବିଭିନ୍ନ ସ୍ୱେଚ୍ଛାସେବୀ ସଂଗଠନ ( NGO ) ର ଶିଶୁମାନଙ୍କ ସହିତ ସଂକ୍ଷିପ୍ତ ଅଧିବେଶନ ଆୟୋଜନ କରିବେ ଏବଂ ସେମାନଙ୍କୁ କହିବେ ଯେ କିଭଳି ନବସୃଜନ ଦ୍ୱାରା ସାମୂହିକ ସମସ୍ୟାର ସମାଧାନ କରାଯାଇପାରିବ ।


    ଅଟଳ ଟିଙ୍କରିଙ୍ଗ ଗବେଷଣାଗାର ଗୋଷ୍ଠୀ ଅଭିଯାନ କାର୍ଯ୍ୟକ୍ରମର ଉଦ୍ଦେଶ୍ୟ ଔପଚାରିକ ଶିକ୍ଷାନୁଷ୍ଠାନକୁ ଯାଉନଥିବା ଶିଶୁମାନଙ୍କ ନିକଟରେ ନବସୃଜନ ପ୍ରସାର କରିବା ସହ ଅଟଳ ଟିଙ୍କରିଙ୍ଗ ଗବେଷଣାଗାରର ପ୍ରଭାବକୁ ବଢ଼ାଇବା । ଏହି କାର୍ଯ୍ୟକ୍ରମର ଲକ୍ଷ୍ୟ ଏହି ଶିଶୁମାନଙ୍କୁ ସମସ୍ୟାର ସମାଧାନ କରିବା ଯୋଗ୍ୟ କରାଇବା ଲାଗି ଅଟଳ ଟିଙ୍କରିଙ୍ଗ ଗବେଷଣାଗାରର ଛାତ୍ରଛାତ୍ରୀଙ୍କ ଭଳି ଶୈକ୍ଷିକ ଉପକରଣ ଉପଲବ୍ଧ କରାଇବା । ଏହି ଚର୍ଚ୍ଚାରେ ସହଭାଗୀ ସ୍ୱେଚ୍ଛାସେବୀ ସଂସ୍ଥାରେ ଦିବ୍ୟାଙ୍ଗ ଶିଶୁ , ଅସହାୟ ଏବଂ କାମ କରୁଥିବା ଶିଶୁ ତଥା ସମାଜର ଦୁର୍ବଳ ବର୍ଗର ବାଳିକାମାନଙ୍କ ପାଇଁ କାର୍ଯ୍ୟ କରୁଥିବା ସଂଗଠନ ସାମିଲ ଅଛନ୍ତି ।


    ************

    
    
    (Release ID: 1514718) Visitor Counter : 3