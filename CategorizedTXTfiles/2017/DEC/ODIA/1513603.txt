      ନୂତନ ଓ ଅକ୍ଷୟ ଶକ୍ତି ମନ୍ତ୍ରଣାଳୟ

      ଅକ୍ଷୟ ଶକ୍ତି ଉତ୍ପାଦନ ବୃଦ୍ଧି ନିମନ୍ତେ ସରକାରଙ୍କ ପ୍ରମୁଖ ନୀତିଗତ ପ୍ରୟାସ
      Posted On: 19 DEC 2017 3:06PM by PIB Bhubaneshwar


    ଦେଶର ମୋଟ ସ୍ଥାପନ କ୍ଷମତାରେ ଅକ୍ଷୟ ଶକ୍ତିର ଅଂଶ ବୃଦ୍ଧି ଦିଗରେ ସରକାର ଅନେକ ପ୍ରମୁଖ ନୀତିଗତ ଉଦ୍ୟମ କରିଛନ୍ତି ବୋଲି ଆଜି ରାଜ୍ୟସଭାରେ କେନ୍ଦ୍ର ଶକ୍ତି ଓ ନୂତନ ତଥା ଅକ୍ଷୟ ଶକ୍ତି ରାଷ୍ଟ୍ରମନ୍ତ୍ରୀ ଶ୍ରୀ ରାଜ କୁମାର ସିଂହ ଲିଖିତ ଉତ୍ତର ପ୍ରଦାନ କରିଛନ୍ତି । ଜୁନ୍‌ 2014 ପରବର୍ତ୍ତୀ ସମୟରେ ସରକାର ଏ ଦିଗରେ କି ପଦକ୍ଷେପମାନ ଗ୍ରହଣ କରିଛନ୍ତି ତାହା ନିମ୍ନରେ ପ୍ରଦାନ କରାଗଲା ।


    a ) ପୁନଃପୌନିକ ଭାବେ ମୋଟ 175 ଗିଗାୱାଟର ଅକ୍ଷୟ ଶକ୍ତିଭିତ୍ତିକ ବିଜୁଳିଶକ୍ତିର ସଂସ୍ଥାପନ କ୍ଷମତା ଯେଉଁଥିରେ 100 ଗିଗାୱାଟର ସୌରଶକ୍ତି ଉତ୍ପାଦନର ସଂସ୍ଥାପନ କ୍ଷମତା ରହିବ । b ) ମୂଲ୍ୟଭିତ୍ତିକ ପ୍ରତିଯୋଗିତାମୂଳକ ନିଲାମୀ ପ୍ରକ୍ରିୟା ସାହାଯ୍ୟରେ ସୌର ତଥା ବାୟୁରୁ ଉତ୍ପାଦିତ ବିଜୁଳିଶକ୍ତି କ୍ରୟ କରିବା ନିମନ୍ତେ ନିୟମାବଳୀ ଜାରି କରାଯାଇଛି । c ) 2018-19 ପର୍ଯ୍ୟନ୍ତ ଅକ୍ଷୟଶକ୍ତି କ୍ରୟ ବାଧ୍ୟତାମୂଳକ ( RPO ) କରାଯାଇଛି d ) ନୂତନ/ଲିଗନାଇଟ ଭିତ୍ତିକ ତାପଜ ପ୍ଲାଣ୍ଟଗୁଡ଼ିକ ଅକ୍ଷୟଶକ୍ତି ଉତ୍ପାଦନ ଦାୟିତ୍ୱ ଘୋଷଣା କରିଛନ୍ତି । e ) ଜାତୀୟ ଅଫ୍‌ସୋର୍‌ ପବନଚାଳିତ ଶକ୍ତି ଉତ୍ପାଦନ ପାଇଁ ବିଜ୍ଞପ୍ତି ଜାରି । f ) ପବନଚାଳିତ ଶକ୍ତି ପ୍ରକଳ୍ପଗୁଡ଼ିକୁ ପୁନଃସଶକ୍ତ କରିବା ସକାଶେ ନୀତି ବିଜ୍ଞପିତ । g ) ସୌର ଫଟୋଭୋଲ୍ଟାଇକ୍‌ ବ୍ୟବସ୍ଥା/ ଡ଼ିଭାଇସ୍‌ ସ୍ଥାପନ ପାଇଁ ଷ୍ଟାଣ୍ଡାର୍ଡ଼ ବିଜ୍ଞପିତ । i ) ଆନ୍ତଃରାଜ୍ୟ ବିଦ୍ୟୁତ୍‌ ସରବରାହ ବ୍ୟବସ୍ଥା ଶୁଳ୍କ ଏବଂ ଆନ୍ତଃ ରାଜ୍ୟ ସୌର ଓ ପବନ ଶକ୍ତି ପ୍ରକଳ୍ପ ଯାହାକି 2019 ସୁଦ୍ଧା କାର୍ଯ୍ୟକାରୀ ହେବ ସେହି ପ୍ରକଳ୍ପ ପାଇଁ କ୍ଷତି ଛାଡ଼ ସକାଶେ ଆଦେଶନାମା ଜାରି । j ) ପାଞ୍ଚଟି ରାଜ୍ୟରେ ସୌରଶକ୍ତି ଚାଳିତ ରାସ୍ତାପାର୍ଶ୍ଵ ଆଲୋକ ସଜ୍ଜିକରଣ ନିମନ୍ତେ ଅଟଳ ଜ୍ୟୋତି ଯୋଜନାର ଅୟମାରମ୍ଭ । k )ସୌରଶକ୍ତି ପ୍ରକଳ୍ପ ସଂସ୍ଥାପନ ସକାଶେ ତାଲିମପ୍ରାପ୍ତ ମାନବସମ୍ବଳ ସୃଷ୍ଟି ସକାଶେ ସୂର୍ଯ୍ୟମିତ୍ର କାର୍ଯ୍ୟକ୍ରମର ଶୁଭାରମ୍ଭ


    ଏଭଳି ପଦକ୍ଷେପ ଦେଶରେ ଅକ୍ଷୟ ଶକ୍ତି ଉତ୍ପାଦନ ତଥା ଉପଯୋଗକୁ ଯଥେଷ୍ଟ ମାତ୍ରାରେ ବୃଦ୍ଧି କରିବ । 2017 ଅକ୍ଟୋବର ମାସରେ ଦେଶରେ ପୁନଃପୌନିକ ଅକ୍ଷୟ ଶକ୍ତି ଉତ୍ପାଦନ ସଂସ୍ଥାପନ କ୍ଷମତା 60.98 ଗିଗାୱାଟ ହୋଇଥିଲା ବୋଲି ମନ୍ତ୍ରୀ ଶ୍ରୀ ସିଂହ ଗୃହକୁ ଅବଗତ କରାଇଛନ୍ତି ।


    *************

    
    
    (Release ID: 1513603) Visitor Counter : 5