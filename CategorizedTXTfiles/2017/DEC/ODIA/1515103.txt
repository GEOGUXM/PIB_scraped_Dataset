      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ନୋଏଡ଼ା ଏବଂ ଦିଲ୍ଲୀ ମଧ୍ୟରେ ନୂତନ ମେଟ୍ରୋ ସଂଯୋଗର ଉଦ୍ଘାଟନ ଅବସରରେ ପ୍ରଧାନମନ୍ତ୍ରୀଙ୍କ ଉଦ୍ବୋଧନ
      Posted On: 25 DEC 2017 6:56PM by PIB Bhubaneshwar


    ମୋର ପ୍ରିୟ ଭାଇ ଓ ଭଉଣୀମାନେ ,


    ଆଜି ସମଗ୍ର ବିଶ୍ୱ ଖ୍ରୀଷ୍ଟମାସର ପର୍ବ ପାଳନ କରୁଛି । ଭଗବାନ ଯୀଶୁଙ୍କର ପ୍ରେମ ଆଉ କରୁଣାର ସନ୍ଦେଶ ହେଉଛି ମାନବ ଜାତିର କଲ୍ୟାଣ ପାଇଁ ଏକ ଉତ୍ତମରୁ ଉତ୍ତମ ମାର୍ଗ । ସମଗ୍ର ବିଶ୍ୱକୁ ଏହି ପବିତ୍ର ଖ୍ରୀଷ୍ଟମାସର ପର୍ବ ପାଇଁ ବହୁତ-ବହୁତ ଶୁଭକାମନା । ଆଜି ଦୁଇ ଜଣ ଭାରତ ରତ୍ନ , ତାଙ୍କର ମଧ୍ୟ ଜନ୍ମଦିନ । ଜଣେ ଭାରତରତ୍ନ ମହାମନା ମଦନ ମୋହନ ମାଲବ୍ୟ ଆଉ ଅନ୍ୟ ଜଣକ ହେଉଛନ୍ତି ଭାରତ ରତ୍ନ ଶ୍ରୀମାନ ଅଟଳ ବିହାରୀ ବାଜପେୟୀ ।


    ଏବେ ଆମର ମୁଖ୍ୟମନ୍ତ୍ରୀ ମହାଶୟ କହୁଥିଲେ କି କୌଣସି ପ୍ରଧାନମନ୍ତ୍ରୀ ଯେତେବେଳେ କୌଣସି ରାଜ୍ୟକୁ ଯାଆନ୍ତି ତ ସେହି ରାଜ୍ୟକୁ ଆନନ୍ଦ ଲାଗିଥାଏ , ଭଲ ଲାଗିଥାଏ କିନ୍ତୁ ମୁଁ ତ କୌଣସି ରାଜ୍ୟକୁ ଯାଇ ନାହିଁ , ମୁଁ ତ ମୋର ନିଜ ରାଜ୍ୟକୁ ଆସିଛି । ଉତ୍ତରପ୍ରଦେଶ ହିଁ ମୋତେ କୋଳେଇ ନେଇ ମୋର ଲାଳନ-ପାଳନ କରିଛି , ମୋର ଶିକ୍ଷା-ଦୀକ୍ଷା କରିଛି ଆଉ ମୋତେ ନୂତନ ଦାୟିତ୍ୱ ନେବା ପାଇଁ ସମର୍ଥ କରିଛି । ଏହା ହେଉଛି ଉତ୍ତରପ୍ରଦେଶ , ବନାରସ ବାସୀମାନେ ମୋତେ ସାଂସଦ କଲେ , ପ୍ରଥମଥର ସାଂସଦ ହେଲି । ଆଉ ଏହି ଉତ୍ତରପ୍ରଦେଶର ସେହି 22କୋଟି ଲୋକ ଯେଉଁମାନେ ଦେଶକୁ ଏକ ସ୍ଥିର ସରକାର ଦେବାରେ ବହୁତ ବଡ଼ ଭୂମିକା ତୁଲାଇଛନ୍ତି ଆଉ ମୋତେ ପ୍ରଧାନମନ୍ତ୍ରୀ ହିସାବରେ ଆପଣଙ୍କର ସେବା କରିବାର ସୌଭାଗ୍ୟ ମିଳିଛି ।


    ଭାଇ ଓ ଭଉଣୀମାନେ , ଆଜି ବଟାନିକାଲ ଗାର୍ଡେନରୁ ମୋତେ ମେଟ୍ରୋରେ ଯାତ୍ରା କରିବାର ସୌଭାଗ୍ୟ ମିଳିଲା । ଆଉ ଆଜିର ଯୁଗ ଏଭଳି ଯେ ସଂଯୋଗୀକରଣ ବିନା ଜୀବନ ଆଗକୁ ବଢିପାରିବ ନାହିଁ । ସଂପର୍କ ବିନା ପରିବେଶ ଅସ୍ତବ୍ୟସ୍ତ ଭଳି ଲାଗୁଛି । ଏହି ମେଟ୍ରୋ , ଏହା କେବଳ ଆଜିର ଯୁଗରେ ଚାଲନ୍ତୁ ମେଟ୍ରୋ ଆସିଗଲା , ଭଲ ହେଲା । ଏ ସୀମିତ ଅର୍ଥ ନୁହେଁ । କୋଟି କୋଟି ଟଙ୍କାର ଖର୍ଚ୍ଚ ଲାଗେ । ବହୁତ ସୂକ୍ଷ୍ମ ଭାବରେ ଏହାକୁ ଲାଗୁ କରିବାକୁ ପଡ଼ିଥାଏ । କିନ୍ତୁ ଗୋଟିଏ ପ୍ରକାରରେ ଆଗାମୀ ଶହେ ବର୍ଷ ପର୍ଯ୍ୟନ୍ତ ଆସିବାକୁ ଥିବା ପିଢି ପରେ ପିଢି ଏହାର ଲାଭ ସାଧାରଣ ମାନବକୁ ମିଳିବ । ଏହିସବୁ ବ୍ୟବସ୍ଥା ଦୂରଗାମୀ ହୋଇଥାଆନ୍ତି । ଜଣେ ନୋଏଡ଼ାବାସୀ ଭାବେ , ଜଣେ ଉତ୍ତରପ୍ରଦେଶର ନାଗରିକ ଭାବେ , ଏହି ଦେଶର ନାଗରିକ ଭାବେ ଏହି ସବୁ ବ୍ୟବସ୍ଥାଗୁଡ଼ିକ ଉପଯୁକ୍ତ ଅର୍ଥରେ ହେଉଛି ସର୍ବଜନ-ହିତାୟ ସର୍ବଜନ-ସୁଖାୟ ।


    କେବେ-କେବେ ଆମ ଦେଶରେ କୌଣସି ବିଷୟ ଏଭଳି ହୋଇ ନଥାଏ ଯାହା ଉପରେ ରାଜନୀତିର ରଙ୍ଗ ଲଗା ନ ’ ଯାଏ , ଆଉ ଏଇଥିପାଇଁ କେବେ-କେବେ ବିକାଶର ଉତ୍ତମ କାମ ମଧ୍ୟ ସବୁବେଳେ ଜନହିତର ତରାଜୁରେ ତଉଲାଯିବା ବଦଳରେ ରାଜନୈତିକ ଦଳଙ୍କ ହିତର ତରାଜୁରେ ତଉଲାଯାଏ । ଆଜି ମଧ୍ୟ ଆମେ ଦେଶରେ ବହୁତ ବଡ଼ ମାତ୍ରାରେ ପେଟ୍ରୋଲିୟମ ଉତ୍ପାଦଗୁଡ଼ିକୁ ଆମଦାନୀ କରୁଛୁ । ଦେଶରୁ ବହୁତ ଅଧିକ ଧନ ଏହାରି ପାଇଁ ଚାଲିଯାଉଛି । ଆମର ଚେଷ୍ଟା ହେଉଛି କି 2022 , ଯେତେବେଳେ ଭାରତ ସ୍ୱାଧୀନତାର 75 ବର୍ଷ ପାଳିବ ତ ବିଦେଶରୁ ଆମେ ଯେଉଁ ପେଟ୍ରୋଲିୟମ ଉତ୍ପାଦଗୁଡ଼ିକୁ ଆମଦାନୀ କରୁଛୁ ଅନ୍ୟ ପଟେ ଆମ ଦେଶର ଯେଉଁ ଆବଶ୍ୟକତା ସବୁ ବଢ଼ି ଚାଲିଛି , 2022ରେ ଏହି ଆବଶ୍ୟକତା ଆହୁରି ଅଧିକ ବଢ଼ିବାକୁ ଯାଉଛି । ଆମେ କିଛି ଏଭଳି ପଦକ୍ଷେପ ଉଠାଇବାକୁ ଚାହୁଁଛୁ କି ଏହି ବର୍ଦ୍ଧିତ ଚାହିଦା ପରେ ମଧ୍ୟ ଆଜି ଆମେ ଯେତିକି ଆମଦାନୀ କରୁଛୁ ସେଥିରେ କିଛି ଭାଗ କମ୍ କରି ପାରିବୁ କି ? ଦେଶର ଧନକୁ ଦେଶରେ ସଞ୍ଚୟ କରିପାରିବା କି ? ଆଉ ଏଥିପାଇଁ ସାମୁହିକ ପରିବହନ , ଦ୍ରୁତ ପରିବହନ , ବହୁମୁଖୀ ଓ ମଡେଲ ପରିବହନ - ଏହା ହେଉଛି ସମୟର ଆବଶ୍ୟକତା । ଆଜି ବୋଧହୁଏ ଧନଖର୍ଚ୍ଚ କରିବାରେ ଅସୁବିଧା ଆସୁଛି , ପ୍ରାଥମିକତାଗୁଡ଼ିକୁ ଟିକିଏ ବଦଳାଇବାକୁ ପଡ଼ୁଛି । କିନ୍ତୁ ଏହା କାରଣରୁ ଆଗାମୀ ଦିନମାନଙ୍କରେ ଏହାର ବହୁତ ବଡ଼ ଲାଭ ହେବ ଏହି ମେଟ୍ରୋ ସହିତ ସୌର ଶକ୍ତିକୁ ମଧ୍ୟ ଯୋଡ଼ା ଯାଇଛି । ପାଖାପାଖି ଦୁଇ ମେଗାୱାଟ ବିଜୁଳି ସୌର ଶକ୍ତିରୁ ଉତ୍ପାଦନ ହେବ , ସୂର୍ଯ୍ୟଙ୍କ ଶକ୍ତିରୁ ଉତ୍ପାଦନ ହେବ । ଯାହା ଏହି ମେଟ୍ରୋର ଖର୍ଚ୍ଚ କମ୍ କରିବାରେ ସାହାଯ୍ୟ କରିବ । ଏହି ମେଟ୍ରୋ କାରଣରୁ ଯେଉଁମାନେ ଘରୋଇ ବାହନରେ ଯାଉଛନ୍ତି ସେମାନେ ସ୍ୱାଭାବିକ ଭାବେ ମେଟ୍ରୋକୁ ପସନ୍ଦ କରିବେ ଆଉ ସେମାନଙ୍କ ତରଫରୁ ମଧ୍ୟ ଯେଉଁ ପେଟ୍ରୋଲିୟମ ଖର୍ଚ୍ଚ ହେଉଥିଲା ସେଥିରେ ବହୁତ ବଡ଼ ମାତ୍ରାରେ ସଂଚୟ ହେବ । ପରିବେଶକୁ ଲାଭ ହୁଏ । ଆଉ ମୁଁ ଚାହୁଁଛି କି ମେଟ୍ରୋର ଯାତ୍ରା ଏହା ଆମ ଦେଶର ଏକ ପ୍ରତିଷ୍ଠାର ବିଷୟ ହେବା ଆବଶ୍ୟକ । ସମ୍ମାନର ବିଷୟ ହେବା ଆବଶ୍ୟକ । ପ୍ରତ୍ୟେକ ବ୍ୟକ୍ତି ଗର୍ବର ସହିତ କହିବେ ନାଇଁ-ନାଇଁ ମୁଁ ଗାଡ଼ି ନେଇ ଯିବି ନାହିଁ ଭାଇ ମୁଁ ତ ମେଟ୍ରୋରେ ଯିବାକୁ ପସନ୍ଦ କରିବି । ଆମର ମାନସିକତାରେ ପରିବର୍ତ୍ତନ ଆମକୁ ଆଣିବାକୁ ହେବ । ଆଉ ସେତେବେଳେ ଯାଇ ଆମେ ଦେଶକୁ କେତେଗୁଡ଼ିଏ ସମସ୍ୟାରୁ ବଂଚାଇ ପାରିବା ଆଉ ଆମ ପାଇଁ ଗର୍ବର କଥା ଯେ , 24 ଡିସେମ୍ବର 2002ରେ ଶ୍ରୀ ଅଟଳ ବିହାରୀ ବାଜପେୟୀ ଏହି ଦେଶର ସର୍ବପ୍ରଥମ ପ୍ରଧାନମନ୍ତ୍ରୀ ହିସାବରେ ମେଟ୍ରୋ ରେଳର ଯାତ୍ରୀ ହୋଇଥିଲେ । ଆଜି ସେହି ଘଟଣାକୁ 15 ବର୍ଷ ହୋଇଯାଇଛି । ସେହି ସମୟରେ ଆରମ୍ଭ ହୋଇଥିଲା । ଆଜି ଶହେ କିଲୋମିଟରରୁ ମଧ୍ୟ ଅଧିକ ଏହି ନେଟୱାର୍କ ବିଛାଇ ହୋଇ ଗଲାଣି ଆଉ ଆଗାମୀ ଆଉ କିଛି ବର୍ଷ ମଧ୍ୟରେ ଏହା ବଡ଼ ମାତ୍ରାରେ ଯୋଡ଼ି ହେବାକୁ ଯାଉଛି । ସେହି ଦିନ ଦୂର ନୁହେଁ । ଯେବେ ଦୁନିଆର ପ୍ରଥମ ପାଞ୍ଚ ମେଟ୍ରୋ ନେଟୱାର୍କରେ ଆମର ଏହି ନେଟୱାର୍କର ନାମ ମଧ୍ୟ ଯୋଡ଼ି ହେବ । ଆଉ ଏହି ଜିନିଷ ଦେଶବାସୀଙ୍କ ପାଇଁ ଗୋଟିଏ ଗର୍ବର ବିଷୟ ହେବ ।


    ଆଜି ଶ୍ରୀ ଅଟଳ ବିହାରୀ ବାଜପେୟୀଙ୍କ ଜନ୍ମଦିନକୁ ଆମେ ସୁଶାସନ ଦିବସ ରୂପେ ପାଳନ କରୁ । କେବେ-କେବେ ଆମ ଦେଶରେ ଏହା ମାନି ନେଇ ଚାଲିବାକୁ ହୁଏ ସବୁ ଏହି ଭଳି ଚାଲିବ , ଏହିଭଳି ରହିବ ଛାଡ଼ ସାଙ୍ଗ କିଏ କରିବ । ଆଉ କେବେ ଆମେ କହୁଛେ ଆମେ ତ ହେଉଛେ ବହୁତ ଗରିବ ଦେଶ କ ’ ଣ କରିବା କିଛି ହିଁ ନାହିଁ ଆମ ପାଖରେ , ସତ୍ୟ ଏହା ନୁହେଁ ସାଙ୍ଗମାନେ , ଏହି ଦେଶ ହେଉଛି ସମ୍ପୂର୍ଣ୍ଣ ସମୃଦ୍ଧ , କିନ୍ତୁ ଦେଶର ଜନତାକୁ ସେହି ସମ୍ପୁର୍ଣ୍ଣତା ଏବଂ ସମୃଦ୍ଧିରୁ ଅଲଗା ରଖା ଯାଇଛି । ଆଉ ଏଥିପାଇଁ ଯଦି ସୂକ୍ଷ୍ମ ଭାବେ ଦେଖାଯାଏ ତ ଏହା ଧ୍ୟାନରେ ଆସିବ କି ସମସ୍ୟାଗୁଡ଼ିକର ମୂଳରେ ଏକ ମହତ୍ୱପୂର୍ଣ୍ଣ କାରଣ ରହିଛି ଶାସନର ଅଭାବ , ସୁଶାସନର ଅଭାବ , ହୋଇଥାଏ , ଚାଲେ , ମୋର , ପରର , ତୋର , ନିଜର ଜିନିଷ ସେଇଥିରେ ଧନ୍ଦି ହୋଇଯାଏ - ଏହା ଆଉ ଏକ ସ୍ୱଭାବ ହୋଇ ଯାଇଛି । କୌଣସି ମଧ୍ୟ କାମ ନେଇ ଯାଆନ୍ତୁ ପ୍ରତ୍ୟେକ ସାମ୍ନାକୁ ଦେଖନ୍ତି ପୁଣି ଧୀରେ ପଚାରନ୍ତି ମୋର କି ? ପଚାରନ୍ତି କି ପଚାରନ୍ତି ନାହିଁ ? ଏହି ଅଭ୍ୟାସ ରହିଛି ନା ଆଉ ଯଦି ସାମ୍ନାରୁ ଉତ୍ତର ହାଲକା ଭାବେ ଆସେ ତୋର କିଛି ନାହିଁ ଯଦି ଏହା ହେଲା ତ ପୁଣି ସେ ହାତ ଉପରକୁ ଟେକି କହିଦିଏ ତା ’ ହେଲେ ମୋର କ ’ ଣ ଅଛି । ଶାସନ ବ୍ୟବସ୍ଥା ମୋର କି , ସେହିଠାରୁ ଆରମ୍ଭ ହେବ । ଆଉ ଯଦି ମୋର ସ୍ୱାର୍ଥ ସିଦ୍ଧ ନ ହେବ ତ ମୋର କ ’ ଣ ଅଛି , ତୁମେ ଜାଣ ତୁମର କାମ ଜାଣୁ । ଏହି ସ୍ଥିତି ଦେଶକୁ ଧ୍ୱଂସ କରି ଦେଇଛି । ଆଉ ମୁଁ ଏହାକୁ ବଦଳାଇବାର କଷ୍ଟ ଉଠାଇଛି ।


    ମୁଁ ଜାଣିଛି ଏ ସବୁ ଜିନିଷ କରିବାରେ କେତେ ଅସୁବିଧା ହୁଏ । ମୁଁ ଭଲ ଭାବରେ ଜାଣିଛି । କିନ୍ତୁ ଆପଣ ମୋତେ କୁହନ୍ତୁ ରାଜନୈତିକ ଲାଭ ହେବ ତେବେ ନିର୍ଣ୍ଣୟ କରିବା ଦରକାର ଆଉ ଯଦି ରାଜନୈତିକ ଲାଭ ନ ହେବ ତେବେ ନିର୍ଣ୍ଣୟ କରିବା ଦରକାର ନୁହେଁ । କ ’ ଣ ଦେଶକୁ ଏଭଳି ଅଧାରେ ଝୁଲେଇ ରଖିବା ଦରକାର କି ? ଆଉ ଏଥିପାଇଁ ଭାଇ ଓ ଭଉଣୀମାନେ ଦେଶ ଏଭଳି ଏକ ସରକାର ବାଛିଛନ୍ତି ଯିଏ ନୀତି ଆଧାରରେ ଚାଲିବାକୁ ଚାହୁଁଛନ୍ତି । ସ୍ପଷ୍ଟ ଉଦ୍ଦେଶ୍ୟର ସହିତ କାମ କରିବାକୁ ଚାହାଁନ୍ତି । ଆଉ ସାଧାରଣ ମଣିଷର ଜୀବନରେ ପରିବର୍ତ୍ତନ ଆଣିବାର ସ୍ୱପ୍ନକୁ ପୂରଣ କରିବା ଲକ୍ଷ୍ୟରେ କାମ କରନ୍ତି । ଆମର ସମସ୍ତ ନିଷ୍ପତ୍ତି ସାଧାରଣ ମଣିଷର ଜୀବନରେ ପରିବର୍ତ୍ତନ ଆଣିବା ପାଇଁ ଉଦିଷ୍ଟ ।


    ଏହି ମେଟ୍ରୋର ଆଜି ଉଦ୍ଘାଟନ ହେଉଛି । କୋଟି କୋଟି ଟଙ୍କା ଖର୍ଚ୍ଚ ହୋଇଛି । ମୁଁ ମାନିବାକୁ ପ୍ରସ୍ତୁତ ନୁହେଁ ଯେ ହିନ୍ଦୁସ୍ଥାନର ଯେଉଁ ଶ୍ରେଷ୍ଠ 10 ଜଣ ଉଦ୍ୟୋଗପତି ଥିବେ ସେମାନଙ୍କ ମଧ୍ୟରୁ କେହି ଏଥିରେ ଯାତ୍ରା କରିବା ପାଇଁ ଆସିବେ ନାହିଁ । ଏଥିରେ ତ ଯାତ୍ରା କରିବାବାଲା ହେଉଛନ୍ତି ଆପଣମାନେ । ବଡ଼ ଗର୍ବର ସହିତ ଯାତ୍ରା କରିଲାବାଲା ଲୋକ ଆସିଛନ୍ତି ଆଉ ମୁଁ ମଧ୍ୟ ଆପଣମାନଙ୍କ ପାଇଁ ଏଠାକୁ ଆସିଛି ।


    ସୁଶାସନ ଆପଣମାନେ ଦେଖିଥିବେ ସେହି ରାଜ୍ୟର ପ୍ରଗତି ଭଲ ଭାବରେ ହେଉଛି ଯେଉଁଠାରେ ଶାସନ ଉପରେ ଗୁରୁତ୍ୱ ଦିଆଯାଉଛି । ସୁଶାସନର ପ୍ରୟାସ ହୋଇଛି । ଆଉ ଯେଉଁଠି ଶାସନରେ ସୁଧାର ଆରମ୍ଭ ହୋଇଛି ; ଶାସନ ବ୍ୟବସ୍ଥାରେ ସୁଧାର ଆରମ୍ଭ ହୋଇଛି ; ସରକାର ଉତ୍ତରଦାୟୀ ରହିଛି ; କର୍ମଚାରୀମାନେ ଦାୟିତ୍ୱବାନ ହୋଇଥା ’ ନ୍ତି ; ସମଗ୍ର ବ୍ୟବସ୍ଥା , ପ୍ରଶାସନ ଦାୟିତ୍ୱବାନ ହୋଇଥାଏ ; ସେସବୁ ସ୍ଥଳରେ ସମସ୍ୟା ସବୁ ନିଜକୁ ନିଜେ କମ୍ ହେଉଥିବା ଦୃଷ୍ଟିଗୋଚର ହୋଇଥାଏ । ଶ୍ରୀ ଅଟଳ ବିହାରୀ ବାଜପେୟୀ ନିଜ ଶାସନ କାଳରେ ସୁଶାସନ ଉପରେ ଗୁରୁତ୍ୱ ଦେଲେ , ଦେଶର ଯୋଗାଯୋଗ କ୍ଷେତ୍ରରେ ଗୁରୁତ୍ୱ ଦେଇଥିଲେ । ଆଜି ଗୋଟିଏ ଯୋଜନା ସମଗ୍ର ଦେଶରେ କୌଣସି ଜଣେ ବିଧାୟକଙ୍କୁ ଭେଟନ୍ତୁ । କୌଣସି ଜଣେ ସାଂସଦଙ୍କୁ ଭେଟନ୍ତୁ , ଗୋଟିଏ ଜିନିଷ ଉପରେ ନିଶ୍ଚିତ ଆଗ୍ରହ ରହିଥିବା ଦରକାର , ଆଉ ତାହା ହେଉଛି ପ୍ରଧାନମନ୍ତ୍ରୀ ଗ୍ରାମ ସଡ଼କ ଯୋଜନା ।


    ଏହି ଦେଶରେ ସେହି କଥାଗୁଡ଼ିକୁ ଭୁଲାଇ ଦେବାର ଭରପୂର ପ୍ରୟାସ ହୋଇଛି କି ସର୍ବଶେଷରେ ଗାଁ ଗାଁରେ ରାସ୍ତା ପହଂଚାଇବାର ଏହି ସ୍ୱପ୍ନ କାହାର ଥିଲା । ବହୁତ କମ୍ ଲୋକଙ୍କୁ ଜଣାଥିବ କି ଏହି ସ୍ୱପ୍ନ ଅଟଳ ବିହାରୀ ବାଜପେୟୀଙ୍କର ଥିଲା । ପ୍ରଧାନମନ୍ତ୍ରୀ ଗ୍ରାମ ସଡ଼କ ଯୋଜନା ଯଦି କେହି ତିଆରି କରିଛନ୍ତି ତ ଅଟଳ ବିହାରୀ ବାଜପେୟୀ ଆରମ୍ଭ କରିଥିଲେ ଆଉ ସେହି କାରଣରୁ ଆଜି ହିନ୍ଦୁସ୍ଥାନର ପ୍ରତ୍ୟେକ ଗାଁ ପକ୍କା ସଡ଼କ ସହ ଯୋଡ଼ି ହେଉଛି ଆଉ ଯେବେଠାରୁ ଆମେ ଆସିଛୁ ଆମେ କଷ୍ଟ ଉଠାଇଛୁ କି , 2019 ପର୍ଯ୍ୟନ୍ତ ପ୍ରତ୍ୟେକ ଗାଁ କୁ ପକ୍କା ସଡ଼କ ସହିତ ସଂଯୋଗ କରି ଶ୍ରୀ ବାଜପେୟୀ ଯେଉଁ କାମକୁ ଆରମ୍ଭ କରିଥିଲେ ତାକୁ ପୂର୍ଣ୍ଣତା ଆଡ଼କୁ ନେଇଯିବୁ ।


    ସ୍ୱର୍ଣ୍ଣିମ ଚତୁର୍ଭୁଜ ସମଗ୍ର ହିନ୍ଦୁସ୍ଥାନକୁ ଯୋଡ଼ିବାର କାମ କୌଣସି ସମୟରେ ରାସ୍ତା ତିଆରି କରିବା ପାଇଁ ଇତିହାସରେ ଆମେ ଶେର ଶାହା ସୁରୀଙ୍କ ନାମ ଶୁଣି ଆସୁଥିଲେ । ତା ’ ପରେ ସମଗ୍ର ହିନ୍ଦୁସ୍ଥାନକୁ ଯୋଡ଼ିବାର ଗୋଟିଏ ହିଁ କଳ୍ପନା ଗୋଟିଏ ହିଁ ଡିଜାଇନ୍ ର ସ୍ୱର୍ଣ୍ଣିମ ଚତୁର୍ଭୁଜ ତିଆରି କରିବାର ସ୍ୱପ୍ନ ବାଜପେୟୀଜୀ ଦେଖିଥିଲେ । ଆଉ ନିଜ କାର୍ଯ୍ୟକାଳରେ ବହୁତ ମାତ୍ରାରେ ତାକୁ ମଧ୍ୟ ଗତି ଦେଇଥିଲେ । ଆଜି ସମଗ୍ର ଦେଶ ଏହି ନୂଆ ସଂଯୋଗ , ନୂଆ ରାସ୍ତା ନିର୍ମାଣ ତାହାକୁ ଦେଖି ତାକୁ ଲାଗୁଛି କି ଆମେ ଏବେ ଦୁନିଆର ସମକକ୍ଷ ହୋଇ ପାରୁଛୁ ।ଏହି ମେଟ୍ରୋର ସ୍ୱପ୍ନ , ଯାହାର ପ୍ରଥମ ଯାତ୍ରୀ ଅଟଳ ବିହାରୀ ବାଜପେୟୀ ଥିଲେ ଆଜି ହିନ୍ଦୁସ୍ଥାନର ଅନେକ ସହରରେ ମେଟ୍ରୋର କାମ ଚାଲୁ ରହିଛି । 50ରୁ ଅଧିକ ସହରରେ ବହୁତ ଶୀଘ୍ର ମେଟ୍ରୋ ନେଟୱାର୍କ ଆଉ ଦୁନିଆକୁ ମଧ୍ୟ ଆଶ୍ଚର୍ଯ୍ୟ ହେଉଛି କି ଗୋଟିଏ ଦେଶରେ ମେଟ୍ରୋ ନେଟୱାର୍କ ପାଇଁ ଏତେ ବଡ଼ ମାତ୍ରାରେ କାମ ଚାଲୁ ରହିଛି । ଆଉ ବିଶ୍ୱରେ ପୁଞ୍ଜି ନିବେଶ କରିବାବାଲା ଏ କ୍ଷେତ୍ରରେ ଆଗ୍ରହ ପ୍ରକାଶ କରୁଛନ୍ତି ।


    1200 ଆଇନ । ଯେତେବେଳେ ମୁଁ ନିର୍ବାଚନ ଲଢ଼ୁଥିଲି ତ ମୁଁ ଗୋଟିଏ ଜାଗାରେ ଭାଷଣରେ କହିଥିଲି । ପୂର୍ବରୁ ଥିବା ସରକାରମାନେ ଏହି କଥାକୁ ନେଇ ଗର୍ବ କରୁଥିଲେ କି ଆମେ ଏହି ଆଇନ ତିଆରି କରିଛୁ , ସେହି ଆଇନ ତିଆରି କରିଛୁ , ଅମୁକ କରିଛୁ , ସମୁକ କରିଛୁ । ଭଲ କଥା ହେଉଛି ଆଇନ ତିଆରି କରିବା ସଂସଦର ବିଶେଷ ଦାୟିତ୍ୱ ଅଛି । ଆଉ ସମୟର ଆବଶ୍ୟକତା ଅନୁସାରେ ମଧ୍ୟ ତିଆରି ହେବା ଦରକାର । କିନ୍ତୁ ମୁଁ ନିର୍ବାଚନ ପ୍ରଚାର ସମୟରେ କହିଥିଲି କି ମୁଁ ପ୍ରଧାନମନ୍ତ୍ରୀ ହେବା ପରେ ପ୍ରତ୍ୟେକ ଦିନ ଗୋଟିଏ ଗୋଟିଏ ଆଇନକୁ ଶେଷ କରିବା ପାଇଁ ଚାହୁଁଛି । ଆଇନର ଏପରି ଜାଲ ରହିଛି ଯାହା ସୁଶାସନ ପାଇଁ ସବୁଠାରୁ ବଡ଼ ପ୍ରତିବନ୍ଧକ ହେଉଛି । ଗୋଟିଏ ହିଁ କାମ ପାଇଁ ଆପଣମାନଙ୍କୁ ତିନୋଟି ଆଇନ ମିଳିଯିବ । ଯଦି ଅଫିସର କରିବା ପାଇଁ ଚାହିଁବେ ତ ଗୋଟିଏ ବାହାର କରିବେ , ଅଟକାଇବାକୁ ଚାହିଁବେ ତ ଦ୍ୱିତୀୟ ନିୟମ ବାହାରିବ ଆଉ ଫୋପାଡ଼ି ଦେବାକୁ ଚାହିଁବେ ତ ତୃତୀୟ ଆଇନ ବାହାର କରିବେ । ସାଧାରଣ ମଣିଷକୁ ଏଥିପାଇଁ ବହୁତଗୁଡ଼ିଏ ସମସ୍ୟା ହେଉଥିଲା ଆଉ ଏଥିପାଇଁ ସରକାର ବର୍ତ୍ତମାନ ସୁଦ୍ଧା ପାଖାପାଖି 1200 ଆଇନକୁ ଶେଷ କରି ଦେଇଛନ୍ତି । ସୁଶାସନ ଦିଗରେ ମୋର ବାରମ୍ବାର ମନେ ଅଛି ଯେତେବେଳେ ମୁଁ ପ୍ରଥମ ଥର ନୂଆ-ନୂଆ ପ୍ରଧାନମନ୍ତ୍ରୀ ହେଲି ତ ସମ୍ବାଦପତ୍ରରେ ସ୍ୱତନ୍ତ୍ର ସମ୍ବାଦ ପ୍ରକାଶିତ ହେଉଥିଲା । ବକ୍ସ ଆଇଟମ୍ କ ’ ଣ ପ୍ରକାଶିତ ହେଉଥିଲା ? ଏହି ମୋଦୀ ପ୍ରଧାନମନ୍ତ୍ରୀ ହେବା ପରେ ଲୋକମାନେ ଠିକ୍ ସମୟରେ ଅଫିସ୍ ଆସିବାରେ ଲାଗିଛନ୍ତି । ଏବେ ମୋତେ କହନ୍ତୁ କି ଏହା ହେଉଛି ଖୁସିର ଖବର କିମ୍ବା ଦୁଃଖ ଦେଲାଭଳି ଖବର । ବହୁତ ଲୋକଙ୍କୁ ଖୁସି ଲାଗିଲା କି ଚାଲ ମୋଦୀ ମହାଶୟ ଆସିଲେ ତ ଲୋକ ଠିକ୍ ସମୟରେ ଆସିବାକୁ ଲାଗିଲେ । କିନ୍ତୁ ମୋତେ ଦୁଃଖ ଲାଗିଲା କି ମୋ ଦେଶର ଅବସ୍ଥା କ ’ ଣ ହୋଇଛି କି ଜଣେ ଅଫିସର ଠିକ୍ ସମୟରେ କାର୍ଯ୍ୟାଳୟକୁ ଚାଲି ଯାଆନ୍ତି ତ ମୋ ଦେଶ ମଧ୍ୟ ଖୁସି ହୋଇ ଯାଇଥାଏ । ସେ କେତେ ଦୁଃଖ ଦେଖିଥିବ ଏହା ହେଉଛି ତାହାର ଜୀବନ୍ତ ଉଦାହରଣ ।


    ମୁଁ ଆଜି ଆମର ଉର୍ଜ୍ଜାବାନ ମୁଖ୍ୟମନ୍ତ୍ରୀ ଶ୍ରୀମାନ ଯୋଗୀ ଆଦିତ୍ୟନାଥଙ୍କୁ ହୃଦୟର ସହ ଅଭିନନ୍ଦନ ଜଣାଉଛି । ବହୁତ ଭଲ ଭାବେ ସେ ଉତ୍ତରପ୍ରଦେଶକୁ ଆଗକୁ ନେଉଛନ୍ତି । ସମସ୍ତ ଦିଗରେ ବିକାଶର ମାର୍ଗରେ ଆଗକୁ ବଢ଼ୁଛନ୍ତି । ସୁଶାସନ ଉପରେ ଗୁରୁତ୍ୱ ଦେଉଛନ୍ତି । କିନ୍ତୁ ତାଙ୍କ ପୋଷାକକୁ ଦେଖି ଏହି ଭ୍ରମ ସୃଷ୍ଟି କରାଯାଉଛି କି ସେ ଆଧୁନିକ ଚିନ୍ତାଧାରାର ହୋଇ ନଥିବେ । ଏହି ପୂରାଣ-ପୋଥି ହୋଇଥିବ , ସେହି ମାନ୍ୟତାଗୁଡ଼ିକରେ ବାନ୍ଧି ହୋଇ ରହିଥିବେ । କିନ୍ତୁ ଆଜି ମୋତେ ବହୁତ ଖୁସି ଲାଗୁଛି କି ଯେଉଁ ନୋଏଡ଼ା ସମ୍ବନ୍ଧରେ ଏକ ଛବି ସୃଷ୍ଟି ହୋଇ ଯାଇଥିଲା କି କୌଣସି ମୁଖ୍ୟମନ୍ତ୍ରୀ ଏଠାକୁ ଆସି ପାରିବେ ନାହିଁ । ସେହି ରହସ୍ୟ/ପ୍ରହେଳିକା(Myth)କୁ ଯୋଗୀ ମହାଶୟ କିଛି ନ କହି ନିଜ ଆଚରଣରେ ସିଦ୍ଧ କରି ଦେଇଛନ୍ତି କି ସେ ସବୁ ମାନ୍ୟତାଗୁଡ଼ିକ ଭୁଲ ହୋଇଥାଏ । ଆଧୁନିକ ଯୁଗ ଏପରି ହୋଇ ପାରିବ ନାହିଁ ଆଉ ଏଥିପାଇଁ ମୁଁ ଯୋଗୀ ମହାଶୟଙ୍କୁ ଅନ୍ତରର ସହିତ ଧନ୍ୟବାଦ ଦେଉଛି ।


    ମୁଖ୍ୟମନ୍ତ୍ରୀ କେଉଁଠାକୁ ଗଲେ ଚଉକି ଚାଲିଯିବ , ଏହି ଡରରେ ଯଦି ଜୀଇଁବା ତ ଏପରି ଲୋକଙ୍କୁ ମୁଖ୍ୟମନ୍ତ୍ରୀ ହେବାର ଅଧିକାର ନାହିଁ । ମାନ୍ୟତାଗୁଡ଼ିକ ମଧ୍ୟରେ ବାନ୍ଧି ହୋଇ କୌଣସି ସମାଜ ମଧ୍ୟ ପ୍ରଗତି କରି ପାରିବ ନାହିଁ । ଆମେ ଟେକ୍ନୋଲଜିର ଯୁଗରେ ଜୀଉଁଛୁ , ବୈଜ୍ଞାନିକ ଯୁଗରେ ବଂଚୁଛୁ । ଶ୍ରଦ୍ଧାର ନିଜସ୍ୱ ଏକ ସ୍ଥାନ ରହିଥାଏ । କିନ୍ତୁ ଅନ୍ଧ ଭଳି ଶ୍ରଦ୍ଧା ପାଇଁ କୌଣସି ସ୍ଥାନ ରହିନଥାଏ । ମୁଁ ଯେତେବେଳେ ଗୁଜରାଟର ମୁଖ୍ୟମନ୍ତ୍ରୀ ହେଲି , ଏବେ ଏହି ଅସୁବିଧା କେବଳ ଉତ୍ତରପ୍ରଦେଶରେ ଅଛି ତାହା ନୁହେଁ । ହିନ୍ଦୁସ୍ଥାନର ଏପରି ଅନେକ ରାଜ୍ୟ ଅଛି , ଏପରି କେତେ ଜାଗା ଅଛି ଯେଉଁଠାରେ ଜଣା ନାହିଁ ମାନ୍ୟତାରେ କ ’ ଣ କ ’ ଣ ଅଛି । ଆପଣମାନେ ଦେଖିଥିବେ କି ଜଣେ ମୁଖ୍ୟମନ୍ତ୍ରୀ କାର କିଣିଲେ । ମୁଁ ଆଧୁନିକ ଯୁଗର କଥା କହୁଛି । ଆଉ କିଏ କହିଦେଲେ କି କାରର ରଙ୍ଗ ବିଷୟରେ ତ ସେ କାର ଉପରେ ଲେମ୍ବୁ ଲଙ୍କା ଆହୁରି କେତେ କ ’ ଣ ଲଗେଇଲେ , ଏହି ଲୋକ ଦେଶକୁ କ ’ ଣ ପ୍ରେରଣା ଦେବେ । ଏଭଳି ଅନ୍ଧ ଶ୍ରଦ୍ଧାରେ ବଂଚୁଥିବା ଲୋକ ସାର୍ବଜନିକ ଜୀବନରେ ବହୁତ କ୍ଷତି କରିଥା ’ ନ୍ତି । ସମଗ୍ର ହିନ୍ଦୁସ୍ଥାନରେ କେଉଁଠି ନା କେଉଁଠି ଏହି ପ୍ରକାରର ମାନ୍ୟତାଗୁଡ଼ିକରେ କେତେ ସରକାର କେତେ ମୁଖ୍ୟମନ୍ତ୍ରୀ ଫସି ରହିଛନ୍ତି ।


    ଯେତେବେଳେ ମୁଁ ଗୁଜରାଟର ମୁଖ୍ୟମନ୍ତ୍ରୀ ହେଲି , ମୋ ଧ୍ୟାନରେ କୌଣସି ଛଅ କିମ୍ବା ସାତୋଟି ଏପରି ସ୍ଥାନ ଆସିଲା ଯେଉଁଠାକୁ ମୁଁ ଯାଇ ପାରିବି । ଯଦି ସେଠାକୁ କିଏ ଯାଆନ୍ତି ପରେ ସେ ମୁଖ୍ୟମନ୍ତ୍ରୀ ପଦରେ ରହନ୍ତି ନାହିଁ , ତାଙ୍କର ଚଉକି ଚାଲି ଯାଇଥାଏ । ମୁଁ କଷ୍ଟ ଉଠାଇଲି ମୁଁ କହିଲି ମୋ ଗସ୍ତର ପ୍ରଥମ ବର୍ଷରେ ହିଁ ଏହି ସମସ୍ତ ସ୍ଥାନକୁ ପୂରଣ କରିଦେବି । ମୁଁ ଗୁଜରାଟର ସେହି ସମସ୍ତ ଜାଗାକୁ ଗଲି , ଯେଉଁଠାକୁ ଏହି ପ୍ରକାରର ମାନ୍ୟତା କାରଣରୁ ତିନି-ତିନି , ଚାରି-ଚାରି ଦଶକ ଧରି କୌଣସି ମୁଖ୍ୟମନ୍ତ୍ରୀ ସେଠାକୁ ଯାଇ ନଥିଲେ । ମୁଁ ସବୁ ଶେଷ କରିଦେଲି , ସମସ୍ତ ଜାଗାକୁ ଗଲି , ସମ୍ମାନର ସହ ଗଲି , ଆଉ ତା ’ ପରେ ମଧ୍ୟ ସବୁଠାରୁ ଦୀର୍ଘ କାର୍ଯ୍ୟକାଳ ପର୍ଯ୍ୟନ୍ତ ସେବା କରିବାର ସୁଯୋଗ ମୁଖ୍ୟମନ୍ତ୍ରୀ ଭାବେ ମୋତେ ମିଳିଲା । ଏବେ କହନ୍ତୁ ସେହି ଗାଁର , ସେହି ତହସିଲର ସେହି ନଗରର କ ’ ଣ ଦୋଷ ଥିଲା । କିନ୍ତୁ ଆଜି ଯୋଗୀ ମହାଶୟ ନୋଏଡ଼ା ସହିତ ଯେଉଁ ଟୀକା ଲାଗିଥିଲା , ନିଜର ଶକ୍ତି ସାହାଯ୍ୟରେ ତାହାକୁ ହଟାଇ ଦେଇଛନ୍ତି । ଆପଣ ହେଉଛନ୍ତି ବହୁତ-ବହୁତ ଧନ୍ୟବାଦର ପାତ୍ର ।


    ଭାଇ ଓ ଭଉଣୀମାନେ , ସୁଶାସନ , ଶ୍ରୀ ଅଟଳ ବିହାରୀ ବାଜପେୟୀଙ୍କ ଜନ୍ମଦିନ , ଯେତେବେଳେ ମୁଁ ସୁଶାସନର କଥା କହୁଛି ତ ମୁଁ ଆପଣଙ୍କ ସାମ୍ନାରେ କିଛି ତଥ୍ୟ ରଖିବାକୁ ଚାହୁଁଛି । ଆପଣ ଦେଖନ୍ତୁ କି ୟୁରିଆ କାରଖାନା ନିର୍ମାଣ ହେବ ତ ୟୁରିଆ ଉତ୍ପାଦନରେ ବୃଦ୍ଧି ହେବ । ଏହା ତ ଛୋଟ ପିଲା ମଧ୍ୟ ଜାଣିଥାଏ । କିନ୍ତୁ ଦେଶରେ ଗୋଟିଏ ମଧ୍ୟ ନୂଆ ୟୁରିଆ କାରଖାନା ତିଆରି ନ କରି ଆମ ସରକାର ଆସିବା ପରେ ଯଥା ଶୀଘ୍ର ସୁଶାସନ ଉପରେ ଗୁରୁତ୍ୱ ଦେଲେ । ଆବଶ୍ୟକ ନୀତି ଗୁଡ଼ିକ ନିର୍ଦ୍ଧାରିତ କରାଗଲା , ରୋଡ଼ମେପ୍ ପ୍ରସ୍ତୁତ କରାଗଲା , ଲାଗୁ କରାଗଲା । ଗୋଟିଏ ମଧ୍ୟ ନୂଆ ୟୁରିଆ କାରଖାନା ପ୍ରତିଷ୍ଠା ନ କରି ପାଖାପାଖି 20 ଲକ୍ଷ ଟନ୍ ଅଧିକ ୟୁରିଆ ଉତ୍ପାଦନ ହେଲା । ସେହି କାରଖାନା , ସେହି ମେସିନ୍ , ସେହି କଂଚାମାଲ , ସେହି ଶ୍ରମିକ , ସରକାର ପରିବର୍ତ୍ତନ ହେବା ପରେ ସୁଶାସନ ଉପରେ ଗୁରୁତ୍ୱ ଦେଲେ । ନୂଆ କାରଖାନା ନିର୍ମାଣ ନ ହୋଇ ସେହି ପୁରୁଣା ବ୍ୟବସ୍ଥାରେ 18-20 ଲକ୍ଷ ଟନ୍ ୟୁରିଆ ଉତ୍ପାଦନ ବଢ଼ିଯିବା , ଏହା ସୁଶାସନ କାରଣରୁ ହୋଇଥାଏ ।


    ଭାଇ ଓ ଭଉଣୀମାନେ ରେଳ ଲାଇନ ବିଛେଇବାର କାମ , ସେତିକି ରେଳ କର୍ମଚାରୀ ଅଛନ୍ତି । ସଡ଼କ , ରାସ୍ତା ତାହା ହିଁ ଅଛି । ସେହି ରେଳ ବିଭାଗ ଅଛି । ନିଷ୍ପତ୍ତି ନେଲାବାଲା ସେହି ଲୋକ ଅଛନ୍ତି । ଫାଇଲ ଯିବା ଆସିବାର ସେହି ରାସ୍ତା ମଧ୍ୟ ଅଛି । ତାପରେ ମଧ୍ୟ ଅଛି । କାରଣ କ ’ ଣ ? ପ୍ରଥମେ ଯେତିକି ରେଳ ଲାଇନ ଦିନକୁ ବିଛା ଯାଉଥିଲା ଆଜି ଆମ ସରକାର ଆସିବା ପରେ ତା ’ ଠାରୁ ଦୁଇଗୁଣା ରେଳ ଲାଇନ ବିଛାଯାଉଛି , କାରଣ ନୀତି ସ୍ପଷ୍ଟ ଆଉ ଉଦ୍ଦେଶ୍ୟ ସ୍ୱଚ୍ଛ , ସୁଶାସନ ଉପରେ ଗୁରୁତ୍ୱ ତାହାର ପରିଣାମ - ଏହା ହୋଇଥାଏ । ନୂତନ ରେଳ ଲାଇନ ସେହିପରି ଡ଼ବଲ ଲାଇନ ଯେଉଁଠି ବର୍ତ୍ତମାନ ଗୋଟିଏ ଲାଇନ ଅଛି ନା ସେଠି ଡ଼ବଲ ଲାଇନ , କାରଣ କ ’ ଣ ଅଛି କି ପୂର୍ବ ସରକାରମାନଙ୍କ ତୁଳନାରେ ଆମେ ଆସିବା ପରେ ଏହି ଦୋହରୀକରଣ , ଡ଼ବଲ ଲାଇନର କାମ ଦୁଇଗୁଣା ହୋଇଯାଇଛି । କାରଣ ସୁଶାସନ ।


    ଭାଇ ଓ ଭଉଣୀମାନେ , ରାସ୍ତା ନିର୍ମାଣ କରିବା , ଜାତୀୟ ରାଜପଥ ପ୍ରଥମେ ଗୋଟିଏ ଦିନରେ ଯେତିକି ତିଆରି ହେଉଥିଲା ଅକସ୍ମାତ ସରକାରଙ୍କ ପାଖକୁ ଟଙ୍କା ଆସିଯାଇ ନାହିଁ । କିନ୍ତୁ ଗୋଟିଏ ଗୋଟିଏ ପଇସାର ସର୍ବାଧିକ ଓ ଉତ୍ତମ ଉପଯୋଗ ହେଉ , ପ୍ରତ୍ୟେକ ମେସିନର ସବୁଠାରୁ ଭଲ ଉପଯୋଗ ହେଉ , ସମୟର ସବୁଠାରୁ ଭଲ ଉପଯୋଗ ହେଉ ଏହା ହେଉଛି ସୁଶାସନର ମୌଳିକ ସିଦ୍ଧାନ୍ତର ପରିଣାମ କି ଆମର ଜାତୀୟ ରାଜପଥର ନିର୍ମାଣ , ପୂର୍ବ ସରକାର ସମୟରେ ଗୋଟିଏ ଦିନରେ ଯେତେ ହେଉଥିଲା , ଏହି ସରକାରରେ ଦୁଇଗୁଣା ହେଉଛି , ଦୁଇଗୁଣା । ଏହାର କାରଣ କେବଳ ସୁଶାସନ ।


    ଭାଇ ଓ ଭଉଣୀମାନେ , ଆଜି ହେଉଛି ବିଶ୍ୱ ବାଣିଜ୍ୟର ଯୁଗ । ସମୁଦ୍ର ଉପକୂଳରେ , ଆମ ବନ୍ଦରଗୁଡିକର ବେଶ ମହତ୍ୱ ରହିଛି । ଆମର ଏଠି ପଣ୍ୟ କାରବାର ନକାରାତ୍ମକ ଥିଲା । ବିକାଶ ହେଉ ନଥିଲା ଯାହାଥିଲା ସେଥିରୁ ପଛକୁ ଯାଉଥିଲୁ । ଆମେ ଆସିବା ପରେ ଦୁନିଆ ବଦଳି ନାହିଁ , ଆମେ ବଦଳିଛୁ , ସରକାର ବଦଳିଛନ୍ତି ସୁଶାସନ ଉପରେ ଗୁରୁତ୍ୱ ଦେଇଛନ୍ତି । ଆଉ ଆଜି ସେହି ପଣ୍ୟ କାରବାରର ନକାରାତ୍ମକ ଅଭିବୃଦ୍ଧି ଥିଲା ଯାହା ଆଜି 11ପ୍ରତିଶତ ବୃଦ୍ଧି ହୋଇଛି । କାରଣ ଆମେ ସୁଶାସନ ଆଣିଛୁ ।


    ଭାଇ ଓ ଭଉଣୀମାନେ , ଅଣ ପାରମ୍ପରିକ ଶକ୍ତି , ସୌର ଶକ୍ତି , ପବନ ଶକ୍ତି , ଜଳ ବିଦ୍ୟୁତ ପ୍ରକଳ୍ପ , ପରମାଣୁ ଶକ୍ତି ପ୍ରକଳ୍ପ ଏହି ସମସ୍ତ କ୍ଷେତ୍ରରେ ଆଜି ଆମେ ଯେଉଁଭଳି ଭାବେ କାମ କରଛୁ । ପୂର୍ବ ତୁଳନାରେ ଅଣ ପାରମ୍ପରିକ ଶକ୍ତିର କ୍ଷମତା ଆମେ ଦୁଇଗୁଣ କରିଦେଇଛୁ , ଦୁଇଗୁଣ । ଭାଇ ଓ ଭଉଣୀମାନେ ଏହା ସୁଶାସନ କାରଣରୁ ହୋଇଛି ।


    ପୂର୍ବରୁ ଯେତେବେଳେ ସରକାର ଥିଲେ ଯଦି ଆପଣ ଏଲଇଡିର ବଲ୍ବ ଆଣିବାକୁ ଯାଉଥିଲେ ଯେଉଁଥିରେ ବିଜୁଳି ଖର୍ଚ୍ଚରେ ସଂଚୟ ହୋଇଥାଏ , ଆପଣ ଜାଣିକରି ଆଶ୍ଚର୍ଯ୍ୟ ହେବେ ପୂର୍ବରୁ ଏଲଇଡିର ବଲ୍ବ ସାଢ଼େ ତିନି ବର୍ଷ ପୂର୍ବେ , ମୋ ଆସିବା ପୂର୍ବରୁ ସାଢ଼େ ତିନି ଶହ ଟଙ୍କାରେ ବିକ୍ରି ହେଉଥିଲା । ଆଜି 40-50 ଟଙ୍କାରେ ବିକ୍ରି ହେଉଛି । 28 କୋଟି ଏଲଇଡି ବଲ୍ବ ଆଜି ଏହି ଦେଶରେ ପହଂଚିଛି । 14 ହଜାର କୋଟିରୁ ଅଧିକ ଟଙ୍କା , ଯେଉଁମାନଙ୍କ ଘରେ ଏଲଇଡି ବଲ୍ବ ଲାଗିଛି ସେମାନଙ୍କର ସଂଚୟ ହୋଇଛି । କାହାର 200 ଟଙ୍କା , କାହାର 500 , କାହାର 1000 , କାହାର 2000 ଟଙ୍କା ବଞ୍ଚିଛି । ଏତିକି ନୁହେଁ , ପ୍ରାୟ ଛଅ ହଜାର କୋଟି ଟଙ୍କା ଏଲଇଡି ବଲ୍ବ ମୂଲ୍ୟ କମ୍ ହେବା କାରଣରୁ ମଧ୍ୟମ ବର୍ଗର ପରିବାରର ପକେଟ୍ ରେ ବଳକା ରହିଛି । ସୁଶାସନ ଯଦି ହୋଇଥାଏ ତ କିପରି ପରିବର୍ତ୍ତନ ଆସିଥାଏ ଏହା ହେଉଛି ଏକ ଜୀବନ୍ତ ଉଦାହରଣ ।


    ଭାଇ ଓ ଭଉଣୀମାନେ , ସୁଶାସନ ହୋଇଥାଏ ତ ନିର୍ଦ୍ଧାରିତ ସମୟ ସୀମାରେ କାର୍ଯ୍ୟକ୍ରମ ସ୍ଥିର ହୋଇଥାଏ । ନୀତି ଆଧାରରେ ଦେଶ ଚାଲିଥାଏ । କାହାର ଜିଦ୍ ରେ ଚାଲି ନଥାଏ । ନୀତି କଳାଧଳା ହୋଇଥାଏ ଆଉ ସେହି କାରଣରୁ ଭେଦଭାବର କୌଣସି ଅବକାଶ ରହି ନଥାଏ । ଆଉ ଯେତେବେଳେ ଭେଦଭାବର ଅବକାଶ ରହି ନଥାଏ ତ ଭ୍ରଷ୍ଟାଚାରର ସମ୍ଭାବନା ମଧ୍ୟ ବହୁତ କମ୍ ହୋଇ ଯାଇଥାଏ ।


    ଭାଇ ଓ ଭଉଣୀମାନେ , ଆମେ ଦେଶରେ ସୁଶାସନ ମାଧ୍ୟମରେ ଗୁଡ଼୍ ଗଭର୍ନାନ୍ସ ମାଧ୍ୟମରେ ଶ୍ରୀମାନ ଅଟଳ ବିହାରୀ ବାଜପେୟୀଙ୍କ ଜୀବନର ତପସ୍ୟାରୁ ପ୍ରେରଣା ନେଇ ଦେଶକୁ ନୂତନ ଶିଖର ପର୍ଯ୍ୟନ୍ତ ନେଇ ଯିବା ପାଇଁ ପ୍ରୟାସ କରୁଛୁ । ସମସ୍ତଙ୍କ ସହିତ-ସମସ୍ତଙ୍କ ବିକାଶ ଏହି ମନ୍ତ୍ରକୁ ନେଇ ଆଗକୁ ଚାଲୁଛୁ । ଆଉ ଆମେ ଯେତେବେଳେ ବିକାଶର କଥା କହୁଛୁ ତ ବିକାଶ ସର୍ବସମାବେଶୀ ହେଉ , ବିକାଶ ସର୍ବସ୍ପର୍ଶୀ ହେଉ , ସର୍ବଦେଶୀୟ ହେଉ , “ ବିକାଶ ସମସ୍ତଙ୍କ ସହିତ-ସମସ୍ତଙ୍କ ବିକାଶ-ସମସ୍ତଙ୍କ ସହଯୋଗରେ” - ଏହି ମନ୍ତ୍ରରେ ଯୋଡ଼ି ହୋଇଥାଉ । ବିକାଶ ଆଗାମୀ ଭବିଷ୍ୟତକୁ ଧ୍ୟାନରେ ରଖି ହେବା ଦରକାର । ଆଉ ଏଥିପାଇଁ ଆମେ ବିକାଶ ଉନ୍ମୁକ୍ତ ସୁଶାସନ ଏବଂ ବିକାଶ ଆଧାରିତ ସୁଶାସନ ଉପରେ ଗୁରୁତ୍ୱ ଦେଇ ଆଗକୁ ବଢ଼ୁଛୁ । ଆଉ ଅଟଳ ବିହାରି ବାଜପେୟୀଜୀ ଯେଉଁ ପ୍ରକାରେ ଦେଶର ପ୍ରତ୍ୟେକ କୋଣକୁ ଯୋଡ଼ିବାର କାମ କରିଥିଲେ , ସଂଯୋଗର କାମ କରିଥିଲେ , ରାସ୍ତା ନିର୍ମାଣର କାମ କରିଥିଲେ ଆଉ ଏଥିପାଇଁ ତ ମୁଁ ଏହା କହିବି ଯଦି ଅଟଳ ବିହାରୀ ବାଜପେୟୀ ମହାଶୟଙ୍କ ସୁଶାସନ ସନ୍ଦର୍ଭରେ ଗୋଟିଏ ବାକ୍ୟରେ ତାଙ୍କର ପରିଚୟ କରାଇବାର ହେବ । ତ ମୁଁ କହିବି ଭାରତର ମାର୍ଗ ବିଧାତା । ଅଟଳ ବିହାରୀ ବାଜପେୟୀ ହେଉଛନ୍ତି ଭାରତ ମାର୍ଗ ବିଧାତା । ରାସ୍ତାର ଦୁନିଆକୁ ନୂତନ ଶିଖରକୁ ନେଇ ଯିବା , ଲୋକମାନଙ୍କୁ ଯୋଡ଼ିବାର କାମ ବାଜପେୟୀ ମହୋଦୟଙ୍କ ମାଧ୍ୟମରେ ହୋଇଥିଲା । ଆଜି ତାଙ୍କର ଜନ୍ମଦିନ ଅବସରରେ ଖ୍ରୀଷ୍ଟମାସର ପବିତ୍ର ପର୍ବରେ, ମହାମନାଙ୍କ ଜନ୍ମ ଜୟନ୍ତୀରେ ଆଜି ଦେଶର ଉତ୍ତରପ୍ରଦେଶ ଆଉ ଦିଲ୍ଲୀକୁ ସଂଯୋଗ କରୁଥିବା ମେଟ୍ରୋକୁ ସମର୍ପିତ କରି ବହୁତ ଗର୍ବ ଅନୁଭବ କରୁଛି । ମୁଁ ପୁଣିଥରେ ଉତ୍ତର ପ୍ରଦେଶ ସରକାର , ମୋତେ ଏହି କାର୍ଯ୍ୟକ୍ରମରେ ନିମନ୍ତ୍ରଣ ଦେଇଥିବାରୁ କୃତଜ୍ଞତା ଜଣାଉଛି । ଉତ୍ତରପ୍ରଦେଶର ଜନତାଙ୍କ ନିକଟରେ କୃତଜ୍ଞତା ଜ୍ଞାପନ କରୁଛି , ନୋଏଡ଼ାର ଲୋକମାନଙ୍କୁ କୃତଜ୍ଞତା ଜଣାଉଛି ।


    ବହୁତ-ବହୁତ ଧନ୍ୟବାଦ ।


    **********

    
    
    (Release ID: 1515103) Visitor Counter : 3