      ରେଳ ମନ୍ତ୍ରଣାଳୟ

      ରେଳଯାତ୍ରୀଙ୍କ ପାଇଁ ହେଲ୍ପ ଲାଇନ
      Posted On: 27 DEC 2017 5:27PM by PIB Bhubaneshwar


    ଭାରତୀୟ ରେଳବାଇର ପ୍ରତ୍ୟେକ ରେଳ ସୁରକ୍ଷା ବଳ ( RPF ) ଡିଭିଜନାଲ ନିରାପତ୍ତା ନିୟନ୍ତ୍ରଣ କକ୍ଷରେ ଦେଶବ୍ୟାପୀ ରେଳ ଯାତ୍ରୀଙ୍କ ସୁରକ୍ଷା ପାଇଁ ହେଲ୍ପ ଲାଇନ ନମ୍ବର- 182 କୁ କାର୍ଯ୍ୟକାରୀ କରାଯାଇଛି । ଆରପିଏଫ କର୍ମଚାରୀମାନେ ଏହାକୁ ଚବିଶ ଘଣ୍ଟା ନଜର ରଖିଛନ୍ତି । ବିପଦରେ ପଡ଼ିଥିବା କୌଣସି ଯାତ୍ରୀଙ୍କ ଠାରୁ ହେଲପ ଲାଇନ ନମ୍ବରରେ କଲ୍ ପାଇଲେ , ତୁରନ୍ତ ଯାତ୍ରୀ କେଉଁଭଳି ବିପଦର ସମ୍ମୁଖୀନ ହୋଇଛନ୍ତି ତାହାର ସୂଚନା ସଂଗ୍ରହ କରାଯାଇଥାଏ । ଏହାପରେ ଟ୍ରେନକୁ ନିରାପତ୍ତା ଦେଇ ଯାଉଥିବା ଟିମ୍ କିମ୍ବା ପରବର୍ତ୍ତୀ ଷ୍ଟେସନରେ ଥିବା ଆରପିଏଫ୍ ଯବାନଙ୍କ ଦ୍ୱାରା ବିପଦରେ ପଡ଼ିଥିବା ଯାତ୍ରୀଙ୍କୁ ତୁରନ୍ତ ସହାୟତା ଯୋଗାଇ ଦିଆଯାଇଥାଏ । ଯଦି ଏହି ଘଟଣାରେ ପୁଲିସ କିମ୍ବା ରେଳବାଇର ଅନ୍ୟ କୌଣସି ବିଭାଗ ଦ୍ୱାରା କାର୍ଯ୍ୟାନୁଷ୍ଠାନ ଗ୍ରହଣର ଆବଶ୍ୟକତା ଥାଏ ତେବେ ସେମାନଙ୍କୁ ତୁରନ୍ତ ଅବଗତ କରାଯାଇଥାଏ । ଦିଆଯାଇଥିବା ସହାୟତାରେ ସନ୍ତୁଷ୍ଟ କି ନାହିଁ ସେ ନେଇ ସଂପୃକ୍ତ ଯାତ୍ରୀଙ୍କ ମତାମତ ରେଳ କର୍ମଚାରୀ ମଧ୍ୟ ସଂଗ୍ରହ କରିଥାନ୍ତି । ହେଲପ ଲାଇନ ନମ୍ବର-182 କାର୍ଯ୍ୟକାରୀ ହେବା ପରଠାରୁ 2017 ନଭେମ୍ବର ପର୍ଯ୍ୟନ୍ତ ମୋଟ 37882 ଟି ଅଭିଯୋଗ ମିଳିଛି ।


    ବୁଧବାର ଲୋକସଭାରେ ରେଳ ରାଷ୍ଟ୍ରମନ୍ତ୍ରୀ ରାଜେନ ଗୋହେନ୍ ଏକ ଲିଖିତ ପ୍ରଶ୍ନର ଉତ୍ତରରେ ଏହି ସୂଚନା ଦେଇଛନ୍ତି ।


    **************

    
    
    (Release ID: 1514765) Visitor Counter : 6