      ସଂଖ୍ୟାଲଘୁ ବ୍ୟାପାର ମନ୍ତ୍ରଣାଳୟ

      ସଂଖ୍ୟାଲଘୁ ମନ୍ତ୍ରଣାଳୟ- ବର୍ଷ 2017ର କାର୍ଯ୍ୟ ସମୀକ୍ଷା
      Posted On: 20 DEC 2017 8:29PM by PIB Bhubaneshwar

      * 2017 ରେ ନିଯୁକ୍ତି ଏବଂ ନିଯୁକ୍ତି ସୁବିଧାର ସୃଷ୍ଟିକୁ ହିଁ ସଂଖ୍ୟାଲଘୁ ମନ୍ତ୍ରାଣାଳୟ ଗୁରୁତ୍ୱ ଦେଇଥିଲା ।
      * 2017-18 ରେ ସଂଖ୍ୟାଲଘୁ ମନ୍ତ୍ରଣାୟର ବଜେଟ 4195.48 କୋଟି ଟଙ୍କାକୁ ବୃଦ୍ଧି କରାଯାଇଛି । 2016-17 ର ବଜେଟ ( 3827.25 କୋଟି ) ଅପେକ୍ଷା ଏହି ପରିମାଣ 368.23 କୋଟି ଟଙ୍କା ଅଧିକ ( ପ୍ରାୟ 9.6% ବୃଦ୍ଧି ) । ସଂଖ୍ୟାଲଘୁଙ୍କ ଶିକ୍ଷାଗତ ଏବଂ ଦକ୍ଷତା ବିକାଶକୁ ହିଁ କେନ୍ଦ୍ର ସରକାର ଗୁରୁତ୍ୱ ଦେଇଛନ୍ତି ।
      * ସଂଖ୍ୟାଲଘୁ ମନ୍ତ୍ରଣାଳୟ ସମ୍ପୂର୍ଣ୍ଣ ଭାବେ ଡିଜିଟାଲ / ଅନଲାଇନ ହୋଇପାରିଛି ।
      * ହଜ୍ ଯାତ୍ରାର ସମସ୍ତ ପ୍ରକ୍ରିୟାରେ ସ୍ୱଚ୍ଛତା ଆଣିବାକୁ ହଜ୍ -2018 କୁ ଦୃଷ୍ଟିରେ ରଖି ପ୍ରାଇଭେଟ ଟୁର ଅପରେଟର ( PTO ) ମାନଙ୍କ ପାଇଁ କେନ୍ଦ୍ର ସଂଖ୍ୟାଲଘୁ ବ୍ୟାପାର ମନ୍ତ୍ରୀ ମୁକ୍ତାର ଅବାସ୍ ନକଭୀ ଏକ ପୋର୍ଟାଲର ଶୁଭାରମ୍ଭ କରିଛନ୍ତି ।
      * 2013-17 ରେ ଥିବା ହଜ୍ ନୀତିର ସମୀକ୍ଷା କରି 2018-22 ହଜ୍ ନୀତି ପାଇଁ ଆବଶ୍ୟକ ପରିବର୍ତ୍ତନ ପାଇଁ ସୁପାରିସ କରିବାକୁ ସଂଖ୍ୟାଲଘୁ ମନ୍ତ୍ରଣାଳୟ ପକ୍ଷରୁ ଏକ କମିଟି ଗଠନ କରାଯାଇଥିଲା । ଗତ ଅକ୍ଟୋବର ମାସରେ ମନ୍ତ୍ରଣାଳୟ ନିକଟରେ କମିଟି ରିପୋର୍ଟ ଦାଖଲ କରିଛି । 2017 ଫେବୃଆରୀ 15 ରେ କମିଟି କାର୍ଯ୍ୟ ଆରମ୍ଭ କରି ଏକାଧିକ ବୈଠକ ଓ ବିଭିନ୍ନ ପକ୍ଷଙ୍କ ସହ ଆଲୋଚନା କରିଥିଲା । ସମସ୍ତ ଅଂଶୀଦାର , ସମ୍ପ୍ରଦାୟର ନେତା ଏବଂ ସାଧାରଣଙ୍କ ସହ କମିଟି ପରାମର୍ଶ ମଧ୍ୟ କରିଥିଲା । ମେହରମ୍ ( ପୁରୁଷ ସାଥୀ ) ଙ୍କ ବିନା ମହିଳା ମାନେ ହଜ୍ ଯାତ୍ରାରେ ଥିବା କଟକଣାକୁ କେନ୍ଦ୍ର ସରକାର ଉଠାଇ ଦେଇଛନ୍ତି । ମେହରାମ୍ ବିନା 2018 ହଜ୍ ଯାତ୍ରା ପାଇଁ ଅନେକ ମହିଳା ଆବେଦନ କରିଛନ୍ତି ।
      * ହଜ୍ କୋଟାରେ ବୃଦ୍ଧି ସମସ୍ତ ରାଜ୍ୟ ପାଇଁ ସହାୟକ ହୋଇପାରିଛି । 2017 ରେ ମୋଟ 1 ଲକ୍ଷ 70 ହଜାର 25 ଜଣ ହଜ୍ ଯାତ୍ରାରେ ଯାଇଛନ୍ତି । 2017 ମାର୍ଚ୍ଚ 9 ତାରିଖରେ ରାଜ୍ୟ ଗୁଡ଼ିକର ହଜ୍ କୋଟା ସୂଚୀ ପ୍ରକାଶ ପାଇଥିଲା । ଲଟେରୀ ଦ୍ୱାରା ହଜ୍ ଯାତ୍ରୀ ଚିହ୍ନଟ କରିବା ପ୍ରକ୍ରିୟା ଆରମ୍ଭ ହୋଇଥିଲା ମାର୍ଚ୍ଚ 14 ତାରିଖରେ । ଭାରତର ବାର୍ଷିକ ହଜ୍ କୋଟାରେ ସାଉଦି ଆରବ 34 , 005 ବୃଦ୍ଧି କରିଛି ।
      * ଜାନୁଆରୀରେ ମୁମ୍ବାଇ ହଜ୍ ହାଉସରେ କେନ୍ଦ୍ର ସଂଖ୍ୟାଲଘୁ ବ୍ୟାପାର ମନ୍ତ୍ରୀ ହଜ୍ କମିଟି ଅଫ୍ ଇଣ୍ଡିଆ ମୋବାଇଲ ଆପ୍ର ଶୁଭାରମ୍ଭ କରିଥିଲେ । ହଜ୍ ପାଇଁ ଆବେଦନ , ଅନୁସନ୍ଧାନ , ସୂଚନା , ନ୍ୟୁଜ୍ ଏବଂ ଇ - ପେମେଣ୍ଟ ଏହି ଆପର ମୁଖ୍ୟ ସେବା । ଏହି ଆପରୁ ହଜ୍ ପାଇଁ ସିଧାସଳଖ ଆବେଦନ ମଧ୍ୟ କରିହେବ ।
      * ବିଭିନ୍ନ ବୃତ୍ତି ପାଇଁ ସଂଖ୍ୟାଲଘୁ ବ୍ୟାପାର ମନ୍ତ୍ରଣାଳୟ ପ୍ରାୟ ଦେଢ଼ କୋଟିରୁ ଅଧିକ ଆବେନ ପତ୍ର ପାଇଛି ।
      * 2017 ନଭେମ୍ବର 14 ରୁ 27 ତାରିଖ ପର୍ଯ୍ୟନ୍ତ ଅନୁଷ୍ଠିତ ଇଣ୍ଡିଆ ଇଣ୍ଟରନ୍ୟାସନାଲ ଟ୍ରେଡ୍ ଫେୟାର ( IITF ) ରେ ମନ୍ତ୍ରଣାଳୟ ପକ୍ଷରୁ ‘ ହୁନର ହାଟ ’ ଆୟୋଜନ ହୋଇଥିଲା । 20 ଟି ରାଜ୍ୟ ଏବଂ କେନ୍ଦ୍ରଶାସିତ ଅଞ୍ଚଳରୁ ପ୍ରାୟ 130 ଜଣ କଳାକାର ଏଥିରେ ଅଂଶ ଗ୍ରହଣ କରିଥିଲେ ।
      * ପୂର୍ବରୁ ଚଳିତ ବର୍ଷ ଫେବୃଆରୀରେ ନୂଆଦିଲ୍ଲୀର ଖଡକ ସିଂ ମାର୍ଗରେ ଅନୁଷ୍ଠିତ ହୁନର ହାଟକୁ 20 ଲକ୍ଷରୁ ଅଧିକ ଲୋକ ବୁଲି ଦେଖିଥିଲେ । ଦ୍ୱିତୀୟ ହୁନର ହାଟରେ ସମସ୍ତ ରାଜ୍ୟ ଓ କେନ୍ଦ୍ରଶାସିତ ଅଞ୍ଚଳରୁ 100 ରୁ ଅଧିକ କଳାକାର ଏବଂ 30 ରୁ ଅଧିକ ରୋଷେଇ ବିଶେଷଜ୍ଞ ଯୋଗ ଦେବା ସହ 130 ରୁ ଅଧିକ ଷ୍ଟଲ ହୋଇଥିଲା । ଯୋଗ ଦେଇଥିବା କଳାକାରମାନଙ୍କ ମଧ୍ୟରେ ଅନେକ ରାଜ୍ୟ ଓ ଜାତୀୟ ସ୍ତରରେ ପୁରସ୍କୃତ ହୋଇଥିଲେ । 2017 ଫେବୃଆରୀ 16 ତାରିଖରେ ହୁନର ହାଟର ଫେସବୁକ୍ ପେଜ୍ ଉନ୍ମୋଚନ ହୋଇଥିଲା । 2017 ସେପ୍ଟେମ୍ବରରେ ପୁଡୁଚେରୀରେ ଏକ ହୁନର ହାଟ ଆୟୋଜିତ ହୋଇଥିଲା ।
      * ସଂଖ୍ୟାଲଘୁ ସମ୍ପ୍ରଦାୟର ସାମାଜିକ - ଆର୍ଥିକ - ଶିକ୍ଷାଗତ ସଶକ୍ତିକରଣ ପାଇଁ ନୂଆଦିଲ୍ଲୀରେ ଆଙ୍ଗ୍ଲୋ - ଇଣ୍ଡିଆନ ସମ୍ପ୍ରଦାୟର ଏକ ବୈଠକ ମଧ୍ୟ ହୋଇଥିଲା ।
      * ଜାନୁଆରୀ ମାସରେ ସଂଖ୍ୟାଲଘୁ ବ୍ୟାପାର ମନ୍ତ୍ରଣାଳୟ , ନ୍ୟାସନାଲ ୱାକଫ୍ ଡେଭଲପମେଣ୍ଟ କର୍ପୋରେସନ ଏବଂ ସେଣ୍ଟ୍ରାଲ ୱାକଫ୍ କାଉନସିଲ୍ ପକ୍ଷରୁ ୱାକଫ ସମ୍ପତ୍ତିକୁ ମୁସଲିମମାନଙ୍କ ସାମାଜିକ - ଆର୍ଥିକ ଏବଂ ଶିକ୍ଷାଗତ ବିକାଶରେ ବ୍ୟବହାର କରିବାକୁ ଏକ ମିଳିତ ଅଭିଯାନ ଆରମ୍ଭ ହୋଇଥିଲା । ୱାକଫ ସମ୍ପତିର ସୁରକ୍ଷା ଓ ବିକାଶ ସହ ମୁସଲିମ ସମ୍ପ୍ରଦାୟ ପାଇଁ ବିଭିନ୍ନ କ୍ଷେତ୍ରରେ ସଂଖ୍ୟାଲଘୁ ମନ୍ତ୍ରଣାଳୟ କାମ କରୁଛି ।
      * ନୂଆଦିଲ୍ଲୀରେ ଗତ ଜାନୁଆରୀରେ ବିଭିନ୍ନ ରାଜ୍ୟ ଓ କେନ୍ଦ୍ରଶାସିତ ଅଞ୍ଚଳର ୱାକଫ୍ ବୋର୍ଡର ଚେୟାରମ୍ୟାନ୍ ଓ ମୁଖ୍ୟ କାର୍ଯ୍ୟନିର୍ବାହୀ ଅଧିକାରୀମାନଙ୍କ ଏକ ସମ୍ମିଳନୀ ଅନୁଷ୍ଠିତ ହୋଇଥିଲା ।
      * ନୂଆଦିଲ୍ଲୀରେ 75 ତମ ସେଣ୍ଟ୍ରାଲ ୱାକଫ୍ କାଉନସିଲର ବୈଠକ ହୋଇଥିଲା । ଦେଶବ୍ୟାପୀ ୱାକଫ୍ ବୋର୍ଡର ପ୍ରାୟ 4 ଲକ୍ଷ 49 ହଜାର 314 ଟି ପଂଜିକୃତ ଏବଂ ଅଣ - ପଂଜିକୃତ ସମ୍ପତ୍ତି ରହିଛି । ୱାକଫ ବୋର୍ଡର କମ୍ପ୍ୟୁଟରୀକରଣ ପରେ ଏହି ସଂଖ୍ୟା ବୃଦ୍ଧି ପାଇବ ।
      * ସଂଖ୍ୟାଲଘୁ ବ୍ୟାପାର ମନ୍ତ୍ରଣାଳୟ ଦ୍ୱାରା ଆରମ୍ଭ କରାଯାଇଥିବା ବହୁ - କ୍ଷେତ୍ରୀୟ ବିକାଶ ଯୋଜନା , ବୃତ୍ତି ଏବଂ ଅନ୍ୟାନ୍ୟ ବିକାଶମୂଳକ ଯୋଜନାଗୁଡ଼ିକର ସମୀକ୍ଷା ପାଇଁ ବିଭିନ୍ନ ରାଜ୍ୟ ଓ କେନ୍ଦ୍ରଶାସିତ ଅଞ୍ଚଳର ପ୍ରମୁଖ ଶାସନ ସଚିବ ତଥା ସଂଖ୍ୟାଲଘୁ କଲ୍ୟାଣ କମିଟି ଦାୟିତ୍ୱରେ ଥିବା ସଚିବମାନଙ୍କ ଏକ ବୈଠକ ଲକ୍ଷ୍ନୌରେ ଅନୁଷ୍ଠିତ ହୋଇଥିଲା । ବୈଠକର ଲକ୍ଷ୍ୟ ଥିଲା ଦ୍ୱାଦଶ ପଞ୍ଚବାର୍ଷିକ ଯୋଜନା କାଳରେ ମନ୍ତ୍ରଣାଳୟ ଦ୍ୱାରା ଆରମ୍ଭ କରାଯାଇଥିବା ବିଭିନ୍ନ ଯୋଜନାର କାର୍ଯ୍ୟକାରିତା ନେଇ ସମୀକ୍ଷା କରିବା ଏବଂ ଚତୁର୍ଦ୍ଦଶ ଅର୍ଥ କମିସନର ବଳକା ସମୟ (2017-18 ରୁ 2019-20) ଯୋଜନାର କାର୍ଯ୍ୟକାରିତା ସକାଶେ ରାଜ୍ୟଗୁଡ଼ିକ ନିକଟରୁ ପରାମର୍ଶ ଗ୍ରହଣ କରିବା ।
      * ମୌଲାନା ଆଜାଦ ଏଜୁକେସନାଲ ଫଉଣ୍ଡେସନର 53 ତମ ସାଧାରଣ ପରିଷଦ ବୈଠକ ନୂଆଦିଲ୍ଲୀରେ ଅନୁଷ୍ଠିତ ହୋଇଥିଲା ।
      * 76 ତମ ସେଣ୍ଟ୍ରାଲ ୱାକଫ୍ କାଉନସିଲ ବୈଠକ ନୂଆଦିଲ୍ଲୀରେ ଅନୁଷ୍ଠିତ ହୋଇଥିଲା ।
      * ‘ ଜିଓ ପାର୍ସି ପବ୍ଲିସିଟି ’ ର ଦ୍ୱିତୀୟ ପର୍ଯ୍ୟାୟ ମୁମ୍ବାଇଠାରେ ଆୟୋଜିତ ହୋଇଯାଇଛି । ‘ ଜିଓ ପାର୍ସି ’ ଯୋଜନାର ମୂଳ ଲକ୍ଷ୍ୟ ହେଲା ପାର୍ସି ଜନସଂଖ୍ୟା ହ୍ରାସରେ ରୋକ୍ ଲଗାଇ ସ୍ଥିରତା ଆଣିବା ଏବଂ ବୈଜ୍ଞାନିକ ପ୍ରକ୍ରିୟା ଓ ଗଠନମୂଳକ ହସ୍ତକ୍ଷେପ ଜରିଆରେ ପାର୍ସି ଜନସଂଖ୍ୟା ବୃଦ୍ଧି କରିବା ।
      * ମୌଲାନା ଆଜାଦ ଏଜୁକେସନ ଫାଉଣ୍ଡେସନର ସମୀକ୍ଷାକାରୀ କର୍ତ୍ତୃପକ୍ଷଙ୍କ ଏକ କର୍ମଶାଳା ନୂଆଦିଲ୍ଲୀରେ ଆୟୋଜିତ ହୋଇଥିଲା । ସଂଖ୍ୟାଲଘୁ ବ୍ୟାପାର ମନ୍ତ୍ରଣାଳୟ ଦ୍ୱାରା ଆରମ୍ଭ କରାଯାଇଥିବା ବିଭିନ୍ନ ଯୋଜନା ଏବଂ ମନ୍ତ୍ରାଳୟ ଦ୍ୱାରା ବିଭିନ୍ନ ଏନଜିଓ ଓ ଅନ୍ୟାନ୍ୟ ସଂସ୍ଥାଗୁଡ଼ିକୁ ଦିଆଯାଉଥିବା ଆର୍ଥିକ ସହାୟତାର ପ୍ରକ୍ରିୟା ବାବଦରେ ଅବଗତ କରାଇବା କର୍ମଶାଳାର ମୁଖ୍ୟ ଲକ୍ଷ୍ୟ ଥିଲା । ସମୀକ୍ଷାକାରୀମାନେ ଏ ନେଇ ସେମାନଙ୍କ ସୁପାରିସ ପ୍ରଦାନ କରିଥିଲେ । ବିଭିନ୍ନ ସଂସ୍ଥା ବାବାଦରେ ଅନୁଧ୍ୟାନ କରିବା ପରେ ଅନୁଦାନ ପାଇଁ ସମୀକ୍ଷାକାରୀମାନେ ହିଁ ମନ୍ତ୍ରଣାଳୟକୁ ସୁପାରିସ କରିଥାନ୍ତି ।
      * ହାଇଦ୍ରାବାଦରେ ‘ ଜିଏସଟି ଫେସିଲିଟେଟର ’ ମାନଙ୍କ ପାଇଁ ଏକ ସାର୍ଟିଫିକେଟ କୋର୍ସ ଆରମ୍ଭ ନେଇ କେନ୍ଦ୍ର ସଂଖ୍ୟାଲଘୁ ବ୍ୟାପାର ମନ୍ତ୍ରୀ ମୁକ୍ତାର ଅବାସ ନକଭୀ ଘୋଷଣା କରିଥିଲେ । ଦେଶବ୍ୟାପୀ ପ୍ରତିଷ୍ଠା କରାଯାଇଥିବା ପ୍ରାୟ ଶହେ ଗରିବ ନୱାଜ ଦକ୍ଷତା ବିକାଶ କେନ୍ଦ୍ରରେ ‘ ସାନିଟାରୀ ସୁପରଭାଇଜର ’ କୋର୍ସ ଆରମ୍ଭ ପାଇଁ ମଧ୍ୟ ଘୋଷଣା କରିଥିଲେ । ସ୍ୱଚ୍ଛତା ହିଁ ସେବା ଅଭିଯାନରେ ଶ୍ରୀ ନକଭୀ ମୌଲାନା ଆଜାଦ ଏଜୁକେସନ ଫଉଣ୍ଡେସନ କ୍ୟାମ୍ପସଠାରେ ଶ୍ରମଦାନ କରିଥିଲେ ।
      * 2017 ଡିସେମ୍ବର 17 ତାରିଖରେ ରାଜସ୍ଥାନର ଅଲୱାରଠାରେ ‘ ପ୍ରୋଗ୍ରେସ୍ ପଞ୍ଚାୟତ ’ ଅନୁଷ୍ଠିତ ହୋଇଥିଲା ଏବଂ ସ୍କୁଲ , ହଷ୍ଟେଲ , ପ୍ରାଥମିକ ସ୍ୱାସ୍ଥ୍ୟକେନ୍ଦ୍ର ସମେତ ବିଭିନ୍ନ ବିକାଶମୂଳକ କାର୍ଯ୍ୟ ହାତକୁ ନିଆଯାଇଥିଲା ।
      * ଡିସେମ୍ବର 19 ତାରିଖରେ ନ୍ୟାସନାଲ କମିସନ ଫର ମାଇନୋରିଟିଜ୍ ଠାରେ ଦଶମ ବାର୍ଷିକ ବକ୍ତୃତାରେ ‘ ଜାତି ଗଠନରେ ସଂଖ୍ୟାଲଘୁ ସମ୍ପ୍ରଦାୟ ’ ଶୀର୍ଷକରେ ଭାରତର ଉପରାଷ୍ଟ୍ରପତି ଏମ ଭେଙ୍କେୟା ନାଇଡୁ ବକ୍ତୃତା ପ୍ରଦାନ କରିଥିଲେ ।

    ***************

    
    
    (Release ID: 1514743) Visitor Counter : 3
    
    
    
    
    

*