      ରେଳ ମନ୍ତ୍ରଣାଳୟ

      ବୁଲେଟ ଟ୍ରେନ୍ ପ୍ରକଳ୍ପ ପାଇଁ ଜାପାନ ସହ ଚୁକ୍ତି
      Posted On: 15 DEC 2017 1:37PM by PIB Bhubaneshwar


    ମୁମ୍ବାଇ - ଅହମ୍ମଦାବାଦ ଦ୍ରୁତ ଗତି ରେଳ କରିଡର ପାଇଁ ପ୍ରଯୁକ୍ତିଗତ ଏବଂ ଆର୍ଥିକ ସହାୟତା ଯୋଗାଇ ଦେବାକୁ ଜାପାନ ସରକାରଙ୍କ ସହ ଭାରତ ସରକାରଙ୍କର ସହଯୋଗ ବୁଝାମଣାପତ୍ର ସ୍ୱାକ୍ଷରିତ ହୋଇଛି । ଶୁକ୍ରବାର ରାଜ୍ୟସଭାରେ ଏକ ଲିଖିତ ପ୍ରଶ୍ନର ଉତ୍ତର ଦେଇ ରେଳ ରାଷ୍ଟ୍ରମନ୍ତ୍ରୀ ରାଜେନ ଗୋହେନ୍ ଏହି ସୂଚନା ଦେଇଛନ୍ତି । ଜାପାନ ସରକାର ଏହି ପ୍ରକଳ୍ପ ପାଇଁ ମାତ୍ର 0.1% ସୁଧ ହାରରେ ମୋଟ ବ୍ୟୟର 81% ଖର୍ଚ୍ଚ ଯୋଗାଇ ଦେବାକୁ ପ୍ରତିଶ୍ରୁତିବଦ୍ଧ ହୋଇଛି । ଏହାକୁ ପରିଶୋଧ କରିବାର ଅବଧି ରହିବ 50 ବର୍ଷ ।


    ଜାପାନରେ ଶିନକାସେନର ନିରାପତ୍ତା ଓ ନିର୍ଭରଯୋଗ୍ୟତା ଉପରେ ସମସ୍ତଙ୍କ ଭରସା ଥିବାରୁ ଏହା ଭାରତକୁ ପ୍ରଯୁକ୍ତିବିଦ୍ୟା ହସ୍ତାନ୍ତର କରିବାକୁ ଏହି ପ୍ରକଳ୍ପରେ ନିଷ୍ପତ୍ତି ହୋଇଛି ।


    ହାଇ ସ୍ପିଡ୍ ( ଘଣ୍ଟାକୁ 250 କି . ମି .) ଏବଂ ସେମି ହାଇ ସ୍ପିଡ୍ ( ଘଣ୍ଟାକୁ 160-200 କି . ମି .) ର ରେଳ କରିଡର ପ୍ରତିଷ୍ଠା କରିବାକୁ ଭିନ୍ନ ଭିନ୍ନ ଦେଶରେ ଭୌଗଳିକ ଦୃଷ୍ଟି କୋଣରୁ ଖର୍ଚ୍ଚ ପରିମାଣ ସମାନ ନଥାଏ । ଜାପାନରେ ହାଇ ସ୍ପିଡ୍ ଟ୍ରେନ ଚଳାଚଳରେ ସୁରକ୍ଷାର ରେକର୍ଡ , ପ୍ରଯୁକ୍ତିଗତ ଉପଲବ୍ଧତା ଏବଂ କମ୍ ସୁଧରେ ଆର୍ଥିକ ସହାୟତାକୁ ଲକ୍ଷ୍ୟ ରଖି ଜାପାନ ସହ ଚୁକ୍ତି କରାଯାଇଛି ବୋଲି ମନ୍ତ୍ରୀ କହିଛନ୍ତି ।


    *************

    
    
    (Release ID: 1514454) Visitor Counter : 4