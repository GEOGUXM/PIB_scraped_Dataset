      ମାନବ ସମ୍ବଳ ବିକାଶ ମନ୍ତ୍ରଣାଳୟ

      ମାନବ ସମ୍ବଳ ବିକାଶ ମନ୍ତ୍ରଣାଳୟର ବର୍ଷାନ୍ତ-2017 ସମୀକ୍ଷା
      Posted On: 27 DEC 2017 7:55PM by PIB Bhubaneshwar


    ଭାରତକୁ ରୂପାନ୍ତରିତ କରିବା ନେଇ ପ୍ରଧାନମନ୍ତ୍ରୀଙ୍କ ଅନ୍ତର୍ଦ୍ଦୁଷ୍ଟି ଅନୁଯାୟୀ ମାନବ ସମ୍ବଳ ବିକାଶ ମନ୍ତ୍ରଣାଳୟ “ ସମସ୍ତଙ୍କୁ ଶିକ୍ଷା , ଗୁଣାତ୍ମକ ଶିକ୍ଷା ” ଲକ୍ଷ୍ୟରେ ଶିକ୍ଷା କ୍ଷେତ୍ରକୁ ରୁପାନ୍ତରିତ କରିବା ଲକ୍ଷ୍ୟ ନେଇ ଆଗକୁ ବଢ଼ିଛି ।


    2017 ବର୍ଷ ଶିକ୍ଷା କ୍ଷେତ୍ରରେ ଏକ ପ୍ରମୁଖ ବର୍ଷ ଭାବେ ଉଭା ହୋଇଛି ଯେହେତୁ ‘ ସମସ୍ତଙ୍କ ପାଇଁ ଶିକ୍ଷା ଏବଂ ଗୁଣରାତ୍ମକ ଶିକ୍ଷା ’ ନୀତି ଏବଂ ନିଷ୍ପତ୍ତିକୁ ପ୍ରଭାବିତ କରିଛି ଏବଂ ଏହାଦ୍ୱାରା ରୂପାନ୍ତରଣ ସମ୍ଭବ ହୋଇପାରିଛି । ଏହା ସମସ୍ତଙ୍କ ନିକଟରେ ଶିକ୍ଷାକୁ ଉପଲବ୍ଧ କରାଇବା , ପହଂଚାଇବା , ଖର୍ଚ୍ଚର୍କୁ ସୀମା ମଧ୍ୟରେ ରଖିବା ଏବଂ ଉତ୍ତରଦାୟୀ କରାଇବାରେ ସାହାଯ୍ୟ କରିଛି ।


    ଶିକ୍ଷାର ପରିଣାମ


    ଆରଟିଇ ଆଇନକୁ ବାରମ୍ବାର ସମାଲୋଚନା କରାଯାଉଥିଲା ଯେ ଏହା ବିଦ୍ୟାଳୟ ମାନଙ୍କରେ ଗୁଣାତ୍ମକ ଶିକ୍ଷାର ପ୍ରସାର ଦିଗରେ ଯଥେଷ୍ଟ ହେଉ ନାହିଁ । ତେଣୁ ଏକ ବୃହତ୍ ପଦକ୍ଷେପ ସ୍ୱରୂପ 2017 ଫେବୃଆରୀରେ ଆରଟିଇ ଆଇନରେ ସଂଶୋଧନ ଅଣାଯାଇଥିଲା । ଏହାଫଳରେ ପ୍ରଥମ ଥର ପାଇଁ ଅଷ୍ଟମ ଶ୍ରେଣୀ ଯାଏଁ ଶ୍ରେଣୀ ଏବଂ ବିଷୟ ଅନୁଯାୟୀ ଶିକ୍ଷା ପରିଣାମକୁ ଅନ୍ତର୍ଭୁକ୍ତ କରାଯାଇଥିଲା , ଏବଂ ଏହାଦ୍ୱାରା ଗୁଣାତ୍ମକ ଶିକ୍ଷା ଉପରେ ଗୁରୁତ୍ୱ ପ୍ରଦାନ କରାଯାଇଥିଲା ।


    ଏହି ପରିପ୍ରେକ୍ଷୀରେ ପ୍ରାଥମିକ ସ୍ତର ପର୍ଯ୍ୟନ୍ତ ପ୍ରତ୍ୟେକ କ୍ଲାସରେ ଭାଷା (ହିନ୍ଦି , ଇଂଲିଶ ଏବଂ ଉଦ୍ଧର୍୍ୁ) , ଗଣିତ , ପରିବେଶ ବିଜ୍ଞାନ , ବିଜ୍ଞାନ ଏବଂ ସାମାଜିକ ବିଜ୍ଞାନ ଆଦି ବିଷୟରେ ପରିମାଣ ଭିତ୍ତିକ ଶିକ୍ଷାକୁ ସଂଯୁକ୍ତ କରାଯାଇଥିଲା । ପ୍ରତ୍ୟେ ଶ୍ରେଣୀ ଶେଷ ହେବା ପରେ ପ୍ରତ୍ୟେକ ଛାତ୍ରଛାତ୍ରୀ ଏହି ମୂଳ ସ୍ତରର ଶିକ୍ଷା ଲାଭ କରିବା ଆବଶ୍ୟକ ।


    ଏହାଫଳରେ ଜାମ୍ମୁ କାଶ୍ମୀର ସମେତ 21ଟି ରାଜ୍ୟ ଏବଂ କେନ୍ଦ୍ରଶାସିତ ଅଂଚଳ ସେମାନଙ୍କ ରାଜ୍ୟ ଆଇନରେ ପରିଣାମ ଭିତ୍ତିକ ଶିକ୍ଷାକୁ ଯୋଗ କରିଛନ୍ତି । ଅନ୍ୟ ରାଜ୍ୟମାନେ ଏହି ପ୍ରକ୍ରିୟାକୁ ଆରମ୍ଭ କରିଦେଇଛନ୍ତି ଏବଂ ଆଶା କରାଯାଉଛି ଯେ ଚଳିତ ବର୍ଷ ଶେଷ ବେଳକୁ ଏହା ଶେଷ ହୋଇଯିବ ।


    ପ୍ରତ୍ୟେକ ରାଜ୍ୟ ଏବଂ କେନ୍ଦ୍ରଶାସିତ ଅଂଚଳ ପରିମାଣ ଭିତ୍ତିକ ଶିକ୍ଷା ସମ୍ବନ୍ଧୀୟ ଦସ୍ତାବିଜକୁ ସେମାନଙ୍କ ଆଂଚଳିକ ଭାଷାରେ ଅନୁବାଦ କରିଛନ୍ତି ଏବଂ ଏହାକୁ ସେମାନେ ସମସ୍ତ ଶିକ୍ଷକମାନଙ୍କୁ ବାଂଟିବା ସହ ସେମାନଙ୍କୁ ଆବଶ୍ୟକୀୟ ପ୍ରଶିକ୍ଷଣ ମଧ୍ୟ ପ୍ରଦାନ କରୁଛନ୍ତି । ପରିମାଣ ଭିତ୍ତିକ ଶିକ୍ଷାକୁ ନେଇ ସ୍କୁଲରେ ମରାଯିବା ପାଇଁ ପ୍ରାଚୀର ପତ୍ର ଏବଂ ପିତାମାତାଙ୍କୁ ପ୍ରଦାନ କରାଯିବା ପାଇଁ ଲିଫଲେଟ ପ୍ରସ୍ତୁତ କରାଯାଇ ଏଗୁଡ଼ିକୁ ସମସ୍ତ ରାଜ୍ୟ ଏବଂ କେନ୍ଦ୍ରଶାସିତ ଅଂଚଳରେ ବଂଟାଯାଇଛି । ପରିମାଣ ଭିତ୍ତିକ ଶିକ୍ଷା ସମ୍ବନ୍ଧୀୟ ବିଭିନ୍ନ ଦସ୍ତାବିଜ , ପ୍ରାଚୀର ପତ୍ର ଏବଂ ଲିଫଲେଟକୁ ଆଂଚଳିକ ଭାଷାରେ ଛପାଯାଇ ଏଗୁଡ଼ିକର ବଂଟନ କରାଯିବା ପାଇଁ ଏମଏଚଆରଡି ସମସ୍ତ ରାଜ୍ୟ ଏବଂ କେନ୍ଦ୍ରଶାସିତ ଅଂଚଳମାନଙ୍କୁ 91.20 କୋଟି ଟଙ୍କା ପ୍ରଦାନ କରିଛି ।


    ଜାତୀୟ ସଫଳତା ସର୍ଭେକ୍ଷଣ 2017-18


    ପୂର୍ବରୁ ଜାତୀୟ ସଫଳତା ସର୍ଭେକ୍ଷଣ ଥିଲା ପାଠ୍ୟ ପୁସ୍ତକ ବିଷୟ ଆଧାରିତ । ମାତ୍ର ଏବେ ଏହାକୁ ସାମର୍ଥ୍ୟ ଭିତ୍ତିକ ମୂଲ୍ୟାୟନରେ ପରିବର୍ତ୍ତିତ କରାଯାଇଛି । ପୁର୍ବରୁ ତୃତୀୟ , ପଂଚମ ଏବଂ ଅଷ୍ଟମ ଶ୍ରେଣୀରେ ମାତ୍ର 4.43 ଲକ୍ଷ ଛାତ୍ରଛାତ୍ରୀଙ୍କୁ ପରୀକ୍ଷା କରାଯାଉଥିବା ବେଳେ ଏଥର ଭାରତର (ଉଭୟ ଗ୍ରାମାଂଚଳ ଏବଂ ସହରାଂଚଳ) 700ଟି ଜିଲ୍ଲାର 1 , 10 , 000 ବିଦ୍ୟାଳୟରୁ ପାଖାପାଖି 22 ଲକ୍ଷ ଛାତ୍ରଛାତ୍ରୀମାନଙ୍କୁ 2017-18 (ନଭେମ୍ବର 13 , 2017)ରେ ପରୀକ୍ଷଣ କରାଯାଇଥିଲା । ଏହାଥିଲା ଛାତ୍ରଛାତ୍ରୀମାନଙ୍କ ଶିକ୍ଷା ସଫଳତାକୁ ନେଇ ଏକ ସର୍ବ ବୃହତ୍ ନମୁନା ପରୀକ୍ଷଣ ।


    ଏନଏଏସର ପୂର୍ବ ଚକ୍ର ତୁଳନାରେ ଏହି ପରୀକ୍ଷଣରେ ଯଥେଷ୍ଟ ଉନ୍ନତି ଅଣାଯାଇଛି ଯେହେତୁ ଏହା ଗୋଟିଏ ପୂର୍ଣ୍ଣ ଶିକ୍ଷା ବର୍ଷରେ ପୂରଣ କରାଯିବ । ଏହା ଛାତ୍ରଛାତ୍ର ମାନଙ୍କ ଫଳାଫଳକୁ ପ୍ରତିଫଳିତ କରିବ ଏବଂ ସେହି ଶିକ୍ଷା ବର୍ଷରେ ଶିକ୍ଷାର ପ୍ରଭାବକୁ ପ୍ରସ୍ତାବିତ କରିବ । ପରୀକ୍ଷଣର ଦୁଇ ମାସ ମଧ୍ୟରେ ଜିଲ୍ଲାସ୍ତରୀୟ ଫଳାଫଳ ପ୍ରକାଶ ପାଇବ । ଏନଏଏସ ବିବରଣୀ ଦର୍ଶାଇବ ଯେ ଛାତ୍ରଛାତ୍ରୀମାନଙ୍କ ଶିକ୍ଷାର ସ୍ତର ଏକ ନିର୍ଦ୍ଦିଷ୍ଟ ଶ୍ରେଣୀ ଅନୁଯାୟୀ ପରିମାଣ ଭିତ୍ତିକ ଶିକ୍ଷା ଅନୁଯାୟୀ ହେଉଛି ନା ନାହିଁ । ତଥ୍ୟର ବିଶ୍ଲେଷଣ ଅନୁଯାୟୀ ଏହା ଛାତ୍ରଛାତ୍ରୀମାନଙ୍କ ସଫଳତା ଭିତ୍ତିକୁ ବିଦ୍ୟାଳୟ , ଶିକ୍ଷକ ଏବଂ ଛାତ୍ରମାନଙ୍କ ସହଯୋଗ ସହିତ ଯୋଡିବ ।


    ଏନଏଏସ 2017-18 ମାଧ୍ୟମରେ ପ୍ରଥମ ଥର ପାଇଁ ଶିକ୍ଷକମାନଙ୍କ ପାଖରେ ଏକ ଆଧାର ରହିବ ଯାହାକୁ ଭିତ୍ତି କରି ସେମାନେ ଜାଣିପାରିବେ ଯେ ବିଭିନ୍ନ ଶ୍ରେଣୀମାନଙ୍କରେ ପିଲାମାନଙ୍କୁ କ ’ ଣ ପଢ଼ାଯିବା ଆବଶ୍ୟକ । କିପରି ଭାବେ ଏହାକୁ ବିଭିନ୍ନ ଧାରା ମାଧ୍ୟମରେ ପଢ଼ାଯିବ ଏବଂ ଛାତ୍ରଛାତ୍ରୀମାନେ ଆବଶ୍ୟକୀୟ ସ୍ତରରେ ପହଂଚିଛନ୍ତି ନା ନାହିଁ ତାହାକୁ ମଧ୍ୟ ଏହା ନିଶ୍ଚିତ କରିବ । ଏହା ମଧ୍ୟ ଏହି ପଦ୍ଧତିର ପ୍ରକ୍ରିୟା ଠିକ ଅଛି ନା ନାହିଁ ଏବଂ ଏହି ନୀତି ନିର୍ଦ୍ଦେଶାବଳୀରେ ଆବଶ୍ୟକୀୟ ଉନ୍ନତି ଆଣିବା ପାଇଁ ସଫଳତା ପରୀକ୍ଷଣ କରିବା ଲାଗି ଜିଲ୍ଲା , ରାଜ୍ୟ ଏବଂ ଜାତୀୟ ସ୍ତରର ଏଜେନ୍ସିମାନଙ୍କୁ ସହାୟତା ପ୍ରଦାନ କରିବ । ଏଥିସହିତ ଦେଶର ବିଭିନ୍ନ ଜିଲ୍ଲାମାନଙ୍କ ପାଇଁ ପ୍ରଥମ ଥର ଲାଗି ପୁଙ୍ଖାନୁପୁଙ୍ଖ ଭାବେ ଜିଲ୍ଲା ଭିତ୍ତିକ ରିପୋର୍ଟ କାର୍ଡ ପ୍ରସ୍ତୁତ କରାଯିବ ।


    ଶିକ୍ଷକମାନଙ୍କ ପାଇଁ ଶିକ୍ଷା


    ମୁଖ୍ୟ ସଂସ୍କାର


    ବିବିଧ ଦିଗ ଭିତ୍ତିକ 4 ବର୍ଷିଆ ସମନ୍ୱିତ ବିଇଡି କାର୍ଯ୍ୟକ୍ରମ ଆରମ୍ଭ: 2019-2020 ଶିକ୍ଷା ବର୍ଷଠାରୁ ଶିକ୍ଷାନୁଷ୍ଠାନମାନଙ୍କର ସମସ୍ତ ଶିକ୍ଷକମାନଙ୍କୁ ପ୍ରି-ପ୍ରାଇମେରି , ଏଲିମେଂଟାରୀ , ସେକେଣ୍ଡାରୀ ଏବଂ ସିନିଅର ସେକେଣ୍ଡାରୀ ଆଦି କ୍ଷେତ୍ରରେ ସ୍ୱତନ୍ତ୍ରତା ସହିତ ପ୍ରଶିକ୍ଷଣ ପ୍ରଦାନ କରାଯିବ ।


    ଜିଲ୍ଲାସ୍ତରୀୟ ଶିକ୍ଷା ଏବଂ ପ୍ରଶିକ୍ଷଣ ପ୍ରତିଷ୍ଠାନ(ଡିଆଇଇଟିଏସ)ମାନଙ୍କର ଉନ୍ନତିକରଣ ଲାଗି ନିର୍ଦ୍ଦେଶାବଳୀ: 1986ର ଜାତୀୟ ଶିକ୍ଷା ନୀତି (ଏନପିଇ) ଅନୁଯାୟୀ ଡିଆଇଇଟିମାନଙ୍କୁ ଚାକିରି କାଳ ଏବଂ ଚାକିରି ପୂର୍ବ ଶିକ୍ଷାର ପ୍ରତିରୂପ ପ୍ରସ୍ତୁତ କରିବା ପାଇଁ ନିର୍ଦ୍ଦେଶ ରହିଛି । ମାତ୍ର ଅନେକ ବର୍ଷ ହେବ ଏହାର ଧ୍ୟାନ ମୁଖ୍ୟତଃ ଚାକିରି ପୂର୍ବ ଶିକ୍ଷା ଉପରକୁ ଚାଲିଯାଇଛି । ଅଧିକନ୍ତୁ ଏବେ ଚାକିରି ସମୟର ପ୍ରଶିକ୍ଷଣ ପାଇଁ ବିଶେଷଜ୍ଞତା ହାସଲ କରିଥିବା କୌଣସି ନୋଡାଲ ଏଜେନ୍ସି ନାହାନ୍ତି । ତେଣୁ ଏହି ସମସ୍ୟାର ସମାଧାନ ପାଇଁ ମାନବ ସମ୍ବଳ ବିକାଶ ମନ୍ତ୍ରଣାଳୟ ଡିଆଇଇଟି ଗୁଡ଼ିକର ଉନ୍ନତିକରଣ ପାଇଁ ନିର୍ଦ୍ଦେଶାବଳୀ ପ୍ରସ୍ତୁତ କରିଛନ୍ତି । ସେହି ଅନୁସାରେ ଏମଏଚଆରଡିର ଡିଆଇଇଟି ନିର୍ଦ୍ଦେଶାବଳୀ ଅନୁଯାୟୀ ଏହାର ପୁନଃ ପରିକଳ୍ପନା କରିବା ପୂର୍ବରୁ ଏକ ଜିଲ୍ଲାସ୍ତରୀୟ ସର୍ଭେକ୍ଷଣ କରାଯିବା ନେଇ ରାଜ୍ୟମାନଙ୍କୁ ଉତ୍ସାହିତ କରାଯାଇଛି । ଚାକିରି ସମୟର ଶିକ୍ଷକ ପ୍ରଶିକ୍ଷଣ ପାଇଁ ଅଧିକ ବିଶେଷଜ୍ଞତା ହାସଲ କ୍ଷେତ୍ରରେ ଏହା ଅଧିକ ତନ୍ୟତା ପ୍ରଦାନ କରିବ ।


    ଦିକ୍ଷା (ଡିଜିଟାଲ ଇନଫ୍ରାଷ୍ଟ୍ରକଚର ଫର ନଲେଜ ସେୟାରିଂ): ଭାରତର ଉପରାଷ୍ଟ୍ରପତି ଶ୍ରୀ ଏମ ଭେଙ୍କୟା ନାୟଡୁ 2017 ସେପ୍ଟେମ୍ବର 5 ତାରିଖରେ ଦିକ୍ଷାର ଶୁଭାରମ୍ଭ କରିଥିଲେ ।


    ଦିକ୍ଷା ଶିକ୍ଷକମାନଙ୍କ ପ୍ରଶିକ୍ଷଣ ଏବଂ ବୃତ୍ତିଗତ ବିକାଶ କ୍ଷେତ୍ରରେ ଆଗଉ ଥିବା ବିଭିନ୍ନ ଆଗାମୀ ସମାଧାନର ପନ୍ଥା , ଗବେଷଣା ଏବଂ ଅଭିନବତା ସବୁକୁ ତ୍ୱରାନ୍ୱୀତ କରିବ । ସେମାନଙ୍କ ନିଜର ଆବଶ୍ୟକତା ଅନୁଯାୟୀ ଦିକ୍ଷାକୁ ପୁନଃବ୍ୟବସ୍ଥିତ ଏବଂ ପ୍ରସାରିତ କରିବା ନେଇ ରାଜ୍ୟ ଏବଂ କେନ୍ଦ୍ରଶାସିତ ଅଂଚଳମାନଙ୍କର ସ୍ୱାଧୀନତା ଏବଂ ପସନ୍ଦ ରହିବ । ଦିକ୍ଷା ହେଉଛି ସ୍କୁଲ ଶିକ୍ଷକ , ଶିକ୍ଷକ ପ୍ରଶିକ୍ଷକ ଏବଂ ଶିକ୍ଷକ ପ୍ରଶିକ୍ଷଣ ପ୍ରତିଷ୍ଠାନ (ଟିଇଆଇ)ର ଶିକ୍ଷକମାନଙ୍କ ଲାଭ ପାଇଁ ପ୍ରଜୁଯ୍ୟ ।


    ଚାକିରିରେ ଥିବା ଅଣ ପ୍ରଶିକ୍ଷିତ ଶିକ୍ଷକମାନଙ୍କ ପ୍ରଶିକ୍ଷଣ ପାଇଁ ଆରଟିଇ ଆଇନରେ ସଂଶୋଧନ:


    ଅନ୍ୟ ଏକ ବୃହତ୍ ପଦକ୍ଷେପ କ୍ରମେ ଚାକିରିରେ ଥିବା ଅଣ ପ୍ରଶିକ୍ଷିତ ଶିକ୍ଷକମାନଙ୍କ ପ୍ରଶିକ୍ଷଣକୁ 2019 ମାର୍ଚ୍ଚ 31 ପର୍ଯ୍ୟନ୍ତ ବୃଦ୍ଧି କରିବା ପାଇଁ ଆରଟିଇ ଆଇନର ଧାରା 23 (2)ରେ ସଂଶୋଧନ ଆଣିବା ପାଇଁ ସଂସଦର ଉଭୟ କକ୍ଷରେ 2017 ଅଗଷ୍ଟ 1ରେ ବିଲ ପାଶ କରାଯାଇଛି । ଏ ସଂକ୍ରାନ୍ତରେ ଭାରତୀୟ ଗାଜେଟରେ 2017 ଅଗଷ୍ଟ 10ରେ ବିଜ୍ଞପ୍ତି ପ୍ରକାଶ ପାଇଛି । ଉପରୋକ୍ତ ସଂଶୋଧନ ପ୍ରସ୍ତାବ ମୁତାବକ କେନ୍ଦ୍ର ସରକାରଙ୍କ ଅଧିକୃତ ଶିକ୍ଷା ବିଭାଗ ଅଧିକାରୀଙ୍କ ଦ୍ୱାରା ପ୍ରସ୍ତାବିତ ସର୍ବନିମ୍ନ ଯୋଗ୍ୟତା 2019 ମାର୍ଚ୍ଚ 31 ସୁଦ୍ଧା ସରକାରୀ , ସରକାରଙ୍କ ଦ୍ୱାରା ଅନୁଦାନ ପାଉଥିବା ଏବଂ ଘରୋଇ ସ୍କୁଲରେ ଶିକ୍ଷାଦାନ କରୁଥିବା ଶିକ୍ଷକମାନଙ୍କର ରହିବା ଆବଶ୍ୟକ ।


    ଏହାଫଳରେ ସାମୁହିକ ଭାବେ ଶିକ୍ଷକମାନଙ୍କର ଶିକ୍ଷାଦାନ ପ୍ରକ୍ରିୟାର ଗୁଣାତ୍ମକ ମାନ ବୃଦ୍ଧି ପାଇବ ଏବଂ ପିଲାମାନଙ୍କ ପରିମାଣ ଭିତ୍ତିକ ଶିକ୍ଷାଲାଭରେ ମଧ୍ୟ ଉନ୍ନତି ହେବ । ପୁନଶ୍ଚ ଏଲିମେଂଟାରୀ ଶିକ୍ଷାର ଗୁଣାତ୍ମକ ମାନରେ ଉନ୍ନତି ହେବା ନେଇ ସରକାରଙ୍କ ଗୁରୁତ୍ୱକୁ ଦୃଢ଼ିଭୂତ କରିବାରେ ମଧ୍ୟ ଏହା ସହାୟକ ହେବ ।


    ଜାତୀୟ ମୁକ୍ତ ବିଦ୍ୟାଳୟ ପ୍ରତିଷ୍ଠାନ (ଏନଆଇଓଏସ) ଦ୍ୱାରା ଅଣପ୍ରଶିକ୍ଷିତ ଶିକ୍ଷକମାନଙ୍କ ପ୍ରଶିକ୍ଷଣ ଅନଲାଇନ ମୋଡରେ କରାଯାଉଛି । 2017 ଅକ୍ଟୋବର 3ରୁ ଅନଲାଇନ ଡି ଇଆଇ ଇଡି ପାଠ୍ୟକ୍ରମ ଆରମ୍ଭ କରାଯାଇଛି । ଏହି ପଦକ୍ଷେପର ଏକ ବିଶେଷ ଦିଗ ହେଲା ଏହାର ମ୍ୟାଟରିଆଲ ସେଲ୍ଫ ଇନଷ୍ଟ୍ରକ୍ସନାଲ ମୋଡରେ ଏନଆଇଓଏସ ଦ୍ୱାରା ନିର୍ମାଣ କରାଯାଇଛି । ଏହାକୁ ସ୍ୱୟମ ପ୍ଲାଟଫର୍ମରେ 4ଟି ଭାଗରେ ଅପଲୋଡ କରାଯାଇଛି । ଏଗୁଡ଼ିକ ହେଲା- 1) ଅଡିଓ ଭିଡିଓ ଲେକ୍ଚର , 2) ସ୍ୱତନ୍ତ୍ର ଭାବେ ପ୍ରସ୍ତୁତ ମ୍ୟାଟରିଆଲ ଯାହାକୁ କି ସହଜରେ ଡାଉନଲୋଡ କିମ୍ବା ପ୍ରିଂଟ କରିହେବ । 3) ବିଭିନ୍ନ ପରୀକ୍ଷଣ ଏବଂ କୁଇଜ ମାଧ୍ୟମରେ ସେଲ୍ଫ ଆସେସମେଂଟ ପରୀକ୍ଷଣ ଏବଂ 4) ସନେ୍ଦହ ଦୂର କରିବା ପାଇଁ ଅନଲାଇନ ଆଲୋଚନା ଫୋରମ । ତିନୋଟି ପାଠ୍ୟକ୍ରମ- 501 , 502 ଏବଂ 503କୁ ସ୍ୱୟମ ପୋର୍ଟାଲରେ 4ଟି ବିଭାଗରେ ଅପଲୋଡ କରାଯାଇ ସାରିଛି । ଡି ଇଆଇ ଇଡି ପ୍ରୋଗ୍ରାମର ଭିଡିଓ ଲେକ୍ଚରକୁ ସ୍ୱୟଂପ୍ରଭା (ଡିଟିଏଚ ଚ୍ୟାନେଲ ନଂ.32) ମାଧ୍ୟମରେ ପ୍ରସାରିତ କରାଯାଉଛି ।


    14 , 02 , 962 ସରକାରୀ , ସରକାରୀ ଅନୁଦାନ ପ୍ରାପ୍ତ ଏବଂ ଘରୋଇ ସ୍କୁଲର ମୋଟ 14 , 02 , 962 କାର୍ଯ୍ୟରତ ଅଣ-ପ୍ରଶିକ୍ଷିତ ଶିକ୍ଷକ ଏପର୍ଯ୍ୟନ୍ତ ଏନଆଇଓଏସ ପୋର୍ଟାଲରେ ପଞ୍ଜୀକୃତ ହୋଇସାରିଛନ୍ତି ଏବଂ ଏମାନଙ୍କ ମଧ୍ୟରୁ ଏପର୍ଯ୍ୟନ୍ତ 13 , 58 , 000 ଜଣଙ୍କର ଆଡମିସନ ବାବଦରେ ନିଶ୍ଚିତ କରାଯାଇ ସାରିଛି ।


    କେନ୍ଦ୍ରୀୟ ବିଦ୍ୟାଳୟମାନଙ୍କରେ ଟାବଲେଟ ବଂଟନ


    କେନ୍ଦ୍ରୀୟ ବିଦ୍ୟାଳୟ ଏକ ପାଇଲଟ ପ୍ରକଳ୍ପ ପଦକ୍ଷେପ ହାତକୁ ନେଇଛି । ଏହି ପ୍ରକଳ୍ପ ଅନ୍ତର୍ଗତ ଶିକ୍ଷକ ଏବଂ ଛାତ୍ରଛାତ୍ରୀମାନଙ୍କୁ ଟାବଲେଟ ମାଧ୍ୟମରେ ସଂଯୁକ୍ତ କରାଯିବାର ବ୍ୟବସ୍ଥା କରାଯାଇଛି । ସହଜ କ୍ଲାସରୁମ ଶିକ୍ଷାଦାନ , ଛାତ୍ରମାନଙ୍କ ମଧ୍ୟରେ ଆଗ୍ରହ ସୃଷ୍ଟି ଏବଂ ଫଳପ୍ରଦ ଶିକ୍ଷା ଦାନ ବ୍ୟବସ୍ଥା ଲାଗି ଏହି ଟାବଲେଟ ଗୁଡ଼କରେ ପୂର୍ବରୁ ଆବଶ୍ୟକୀୟ ଇ କଂଟେଂଟମାନ ଲୋଡ କରାଯାଇଛି । 25ଟି କେନ୍ଦ୍ରୀୟ ବିଦ୍ୟାଳୟର (ପ୍ରତ୍ୟେକ ଅଂଚଳରୁ ଗୋଟିଏ କେଭି) ଅଷ୍ଟମ ଶ୍ରେଣୀ ଛାତ୍ରମାନଙ୍କୁ ପାଇଲଟ ବେସିସିରେ ଉଚ୍ଚ ଗୁଣାତ୍ମକ ମାନର ଟାବଲେଟ ବଂଟନ କରାଯିବ । ବିଜ୍ଞାନ ଏବଂ ଗଣିତ ବିଷୟ ପାଠ୍ୟକ୍ରମ ପ୍ରତ୍ୟେକ ଟାବଲେଟରେ ପୂର୍ବରୁ ଲୋଡ କରାଯାଇଥିବ ଏବଂ ପ୍ରତ୍ୟେକ ଛାତ୍ରଛାତ୍ରୀଙ୍କୁ ଏହା ପ୍ରଦାନ କରାଯିବ । ଏହି ପ୍ରକଳ୍ପରେ 5000 ଶିକ୍ଷକ ଏବଂ ଛାତ୍ରମାନଙ୍କୁ ଅନ୍ତର୍ଭୁକ୍ତ କରାଯିବ । ଛାତ୍ରମାନଙ୍କ ସହ ସେମାନଙ୍କ ଗଣିତ ଏବଂ ବିଜ୍ଞାନ ଶିକ୍ଷକମାନଙ୍କୁ ମଧ୍ୟ ଏହି ବିଷୟରେ ଭାବ ଆଦାନ ପ୍ରଦାନ କରିବା ପାଇଁ ଟାବଲେଟ ପ୍ରଦାନ କରାଯିବ ।


    ପ୍ରିନ୍ସପାଲ/ହେଡମାଷ୍ଟର , ଶିକ୍ଷକ ଏବଂ ଛାତ୍ର ଛାତ୍ରୀମାନଙ୍କ ପାଇଁ ଇ-ମ୍ୟାଟରିଆଲ/ପାଠ୍ୟକ୍ରମର ବ୍ୟବସ୍ଥା


    ଛାତ୍ରଛାତ୍ରୀମାନଙ୍କ ପାଇଁ ଇ-କଂଟେଂଟ କ୍ଷେତ୍ରରେ ଉନ୍ନତି ଆଣିବା ନେଇ ବ୍ୟବସ୍ଥା କରିବା ସହ ଶିକ୍ଷକ , ହେଡମାଷ୍ଟର ଏବଂ ପ୍ରିନ୍ସପାଲମାନଙ୍କ ପ୍ରଶିକ୍ଷଣ ପାଇଁ ଅନେକ ଗୁରୁତ୍ୱ ପ୍ରଦାନ କରୁଛି । ସିଆଇଇଟି-ଏନସିଇଆରଟି ଶିକ୍ଷକ ଏବଂ ଛାତ୍ରମାନଙ୍କ ପାଇଁ ଇ-ମ୍ୟାଟରିଆଲ ବିକଶିତ କରୁଛି । ଏପର୍ଯ୍ୟନ୍ତ 4524 ଇ-ମ୍ୟାଟରିଆଲ (ଅଡିଓ , ଭିଡିଓ , ଇଂଟରାକ୍ଟିଭ୍ସ , ଇମେଜ , ଡକୁମେଂଟ , ମ୍ୟାପ ଆଦି) ବିକଶିତ କରାଯାଇଛି । ନିୟମିତ ଭାବେ ଏଗୁଡ଼ିକର ମୂଲ୍ୟାୟନ କରାଯାଇ ଏନଆରଓଇଆର ଏବଂ ଇ-ପାଠଶାଳା ପୋର୍ଟାଲରେ ଅପଲୋଡ କରାଯାଉଛି ।


    ଏନୟୁଇପିଏ ବିଦ୍ୟଳୟ ନେତୃତ୍ୱ ପାଇଁ ଜାତୀୟ କେନ୍ଦ୍ର (ଏନସିଏସଏଲ) ପ୍ରତିଷ୍ଠା କରିଛି । ଏହି କେନ୍ଦ୍ର ବିଦ୍ୟାଳୟ ନେତୃତ୍ୱ ଏବଂ ପରିଚାଳନା କ୍ଷେତ୍ରରେ ଅନଲାଇନ ପ୍ରୋଗ୍ରାମର ପରିକଳ୍ପନା ଏବଂ ଡିଜାଇନିଂ ପ୍ରସ୍ତୁତ କରିବା ସହ ଏଥିପାଇଁ ମୁଡ଼ଲେ ପ୍ଲାଟଫର୍ମ ଫର ସ୍କୁଲ ହେଡ୍ସର ବ୍ୟବହାର କରୁଛି । ଏହି ଇ-ଲର୍ଣ୍ଣିଂ କୋର୍ସକୁ ଏକ ମୂଳ ପାଠ୍ୟକ୍ରମ ଭାବେ ଗ୍ରହଣ କରାଯିବାର ଯୋଜନା ରହିଛି ଏବଂ ଆଗାମୀ ବର୍ଷମାନଙ୍କରେ ଏନସିଏସଏଲ ଏନେଇ ମଧ୍ୟମ ଏବଂ ଉଚ୍ଚତର ପାଠ୍ରକ୍ରମ ମଧ୍ୟ ପ୍ରସ୍ତୁତ କରିବ ।


    ଦୁଇ ଦିନିଆ ଜାତୀୟ କାର୍ଯ୍ୟଶାଳା- ଚିନ୍ତନ ଶିବିର


    2017 ନଭେମ୍ବର 6-7 ମଧ୍ୟରେ ଏହାକୁ ବିଦ୍ୟାଳୟ ଶିକ୍ଷା ବିଭାଗ ଦ୍ୱାରା ଆୟୋଜନ କରାଯାଇଥିଲା । 350ରୁ ଉର୍ଦ୍ଧ୍ଵ ବିଭିନ୍ନ ଏନଜିଓ , ଘରୋଇ ଅନୁଷ୍ଠାନ , ବିଶେଷଜ୍ଞ ଏବଂ ରାଜ୍ୟ କାର୍ଯ୍ୟାଧିକାରୀମାନେ ଏଥିରେ ଭାଗ ନେଇଥିଲେ ।


    ଏଠାରେ 6ଟି ବିଷୟ ଉପରେ ଆଲୋଚନା ହୋଇଥିଲା । ଏଗୁଡ଼ିକ ହେଲା- ଛାତ୍ରମାନଙ୍କ ପାଇଁ ଡିଜିଟାଲ ଶିକ୍ଷା , ଶିକ୍ଷକମାନଙ୍କ ପାଇଁ ଡିଜିଟାଲ ଶିକ୍ଷା , ମୁଲ୍ୟବୋଧ ଭିତ୍ତିକ ଶିକ୍ଷା , ଶାରୀରିକ ଶିକ୍ଷା , ଲାଇଫଷ୍ଟାଇଲ ଶିକ୍ଷା ଏବଂ ପରୀକ୍ଷଣ ସମ୍ବନ୍ଧୀୟ ଶିକ୍ଷା ।


    ଅଂଶଗ୍ରହଣକାରୀମାନେ ଏହି 6ଟି ବିଷୟ ଉପରେ ମାନବ ସମ୍ବଳ ବିକାଶ ମନ୍ତ୍ରୀଙ୍କୁ ପ୍ରଦର୍ଶନ କରିଥିଲେ । ଏହି ସୁପାରିଶ ଗୁଡ଼ିକର ସମୀକ୍ଷା କରାଯିବା ସହ ଏନେଇ ପୁଙ୍ଖାନୁପୁଙ୍ଖ ଭାବେ ରୋଡ ମ୍ୟାପ ପ୍ରସ୍ତୁତ କରାଯାଇଥିଲା ।


    ଏକ ଭାରତ ଶ୍ରେଷ୍ଠ ଭାରତ-ଜାତୀୟସ୍ତରୀୟ ଶିବିର


    ଏକ ଭାରତ ଶ୍ରେଷ୍ଠ ଭାରତ ପାଳନ କରିବା ପାଇଁ 2017 ଅକ୍ଟୋବର 31ରୁ ନଭେମ୍ବର 2 ମଧ୍ୟରେ ନୁଆଦିଲ୍ଲୀର ଇନ୍ଦିରା ଗାନ୍ଧୀ ଜାତୀୟ କେନ୍ଦ୍ରରେ କେନ୍ଦ୍ରୀୟ ବିଦ୍ୟାଳୟ ସଙ୍ଗଠନ ପକ୍ଷରୁ ଏକ ସାମାଜିକ ବିଜ୍ଞାନ ପ୍ରଦର୍ଶନୀ ସହିତ ଜାତୀୟ ସଂହତି ଶିବିରର ଆୟୋଜନ କରାଯାଇଥିଲା । ଦେଶର ସମସ୍ତ ଭାଗରୁ କେନ୍ଦ୍ରୀୟ ବିଦ୍ୟଳୟମାନଙ୍କର ମୋଟ 1250 ଛାତ୍ରଛାତ୍ରୀ ଏହି ଜାତୀୟ ସ୍ତରୀୟ ଶିବିରରେ ଭାଗ ନେଇଥିଲେ ।


    ଗୁଣାତ୍ମକ ଶିକ୍ଷାର ପ୍ରସାର ପାଇଁ ଏସଏସଏ ଅଧୀନରେ ବିଭିନ୍ନ ବିଭାଗକୁ ପ୍ରଦାନ କରାଯାଉଥିବା ଅନୁଦାନରେ ବୃଦ୍ଧି


    ବିଭିନ୍ନ ରାଜ୍ୟ ଏବଂ କେନ୍ଦ୍ରଶାସିତ ଅଂଚଳକୁ ଏସଏସଏ ମାଧ୍ୟମରେ ପ୍ରଦାନ କରାଯାଉଥିବା ଅନୁଦାନକୁ 2016ରେ ପୁନଃସମୀକ୍ଷା କରାଯାଇଥିଲା । ପୂର୍ବରୁ ବିଦ୍ୟାଳୟମାନଙ୍କରେ ଗୁଣାତ୍ମକ ଶିକ୍ଷାର ପ୍ରସାର ପାଇଁ ଶତକଡା 10 ପ୍ରତିଶତ ଅର୍ଥ ପ୍ରଦାନ କରାଯାଉଥିଲା । 2017ରେ ଏହାକୁ ଶତକଡା 30 ପ୍ରତିଶତକୁ ବୃଦ୍ଧି କରାଯାଇଛି । 2018 ଏପ୍ରିଲ ସୁଦ୍ଧା ଏହାକୁ ପୁଣି 40 ପ୍ରତିଶତକୁ ବୃଦ୍ଧି କରାଯିବା ନେଇ ଆଶାପ୍ରକାଶ କରାଯାଉଛି । ବିଗତ ବର୍ଷ ଗୁଡ଼ିକ ତୁଳନାରେ ଏକ୍ଷେତ୍ରରେ ସ୍ୱଚ୍ଛତା ଅଣାଯାଇଛି । ପୂର୍ବରୁ ଏଗୁଡ଼ିକ ସ୍ୱତନ୍ତ୍ର ବିଭାଗୀକୃତ କରାଯାଇ ନଥିଲା ଏବଂ ରାଜ୍ୟ ଓ କେନ୍ଦ୍ରଶାସିତ ଅଂଚଳଗୁଡ଼ିକ ଏହାକୁ ମୁଖ୍ୟତଃ ବିଭିନ୍ନ ସାମାଜିକ କାର୍ଯ୍ୟ ଏବଂ ଶିକ୍ଷକମାନଙ୍କ ଦରମା ପ୍ରଦାନ କରିବାରେ ବ୍ୟବହାର କରୁଥିଲେ ।


    ପ୍ରଧାନମନ୍ତ୍ରୀଙ୍କ ସମୀକ୍ଷା ସମୟରେ ଗ୍ରହଣ କରାଯାଇଥିବା ବିଭିନ୍ନ ନିଷ୍ପତ୍ତି ଏବଂ ଏସଏସଏ ଅଧୀନରେ ସେମାନଙ୍କ ସଫଳତା ଆଧାରରେ ସମସ୍ତ ରାଜ୍ୟ ଏବଂ କେନ୍ଦ୍ରଶାସିତ ଅଂଚଳ ଗୁଡ଼ିକର ବାର୍ଷିକ ଗ୍ରେଡିଂ


    2017 ଜାନୁଆରୀରେ ସଗୁଣ ପୋର୍ଟାଲର ଶୁଭାରମ୍ଭ କରାଯାଇଥିଲା । ଏହାର ଉଦ୍ଦେଶ୍ୟ ଥିଲା ଏସଏସଏର ଅଂଶବିଶେଷ ଗୁଡ଼ିକର ଏବଂ ଏଲିମେଂଟାରୀ ଶିକ୍ଷାକୁ ନେଇ ପ୍ରଧାନମନ୍ତ୍ରୀଙ୍କ ଦ୍ୱାରା ଗ୍ରହଣ କରାଯାଇଥିବା ବିଭିନ୍ନ ନିଷ୍ପତ୍ତିଗୁଡ଼ିକ ସମ୍ବନ୍ଧରେ ପରିଚାଳନା କରିବା । 2017 ସେପ୍ଟେମ୍ବର/ଅକ୍ଟୋବରରେ ରାଜ୍ୟ ଏବଂ କେନ୍ଦ୍ରଶାସିତ ଅଂଚଳଗୁଡ଼ିକର ଅନଲାଇନ ଗ୍ରେଡିଂ ବ୍ୟବସ୍ଥା ପ୍ରଚଳନ କରାଯାଇଥିଲା । ଏହି ବ୍ୟବସ୍ଥା ସେମାନଙ୍କର ପ୍ରଦର୍ଶନର ପରିମାପକ ହୋଇଥାଏ । ଏହି ବ୍ୟବସ୍ଥାକୁ ଅଧିକ ପରିମାଣରେ ପ୍ରସାରିତ ଏବଂ ଉନ୍ନତ କରାଯିବ ଯେପରି ଭାବେ ଏହା ରାଜ୍ୟ ଏବଂ କେନ୍ଦ୍ରଶାସିତ ଅଂଚଳଗୁଡ଼ିକୁ ସେମାନଙ୍କ ପ୍ରଦର୍ଶନରେ ଉନ୍ନତି ଆଣିବା ପାଇଁ ପ୍ରୋତ୍ସାହିତ କରିବ ।


    ଏନସିଇଆରଟି 6 କୋଟିରୁ ଅଧିକ ପାଠ୍ୟ ପୁସ୍ତକର ବିତରଣ କରିବ


    ସିଧାସଳଖ ପାଠ୍ୟପୁସ୍ତକ କ୍ରୟ କରିବା ପାଇଁ ବ୍ୟକ୍ତିଗତ ଭାବେ , ବିଦ୍ୟାଳୟମାନଙ୍କୁ ତଥା ରାଜ୍ୟ ଏବଂ କେନ୍ଦ୍ରଶାସିତ ଅଂଚଳମାନଙ୍କୁ ପ୍ରୋତ୍ସାହିତ କରିବା ପାଇଁ ଏନସିଇଆରଟି 2017 ଅଗଷ୍ଟରେ ଏକ ପୋର୍ଟାଲର ଶୁଭାରମ୍ଭ କରିଥିଲା । 2017 ଡିସେମ୍ବର 1 ସୁଦ୍ଧା ଏହି ପୋର୍ଟାଲ ମାଧ୍ୟମରେ 3534ଟି ବିଦ୍ୟାଳୟ 1.56 କୋଟି ପୁସ୍ତକ କ୍ରୟ କରିବା ପାଇଁ ଆଦେଶ ପ୍ରଦାନ କରିଥିଲେ । ଏତଦ୍ବ୍ୟତୀତ ଏନସିଇଆରଟି ଏନଭିଏସ ଏବଂ ଅନ୍ୟ ରାଜ୍ୟ/କେନ୍ଦ୍ରଶାସିତ ଅଂଚଳମାନଙ୍କଠାରୁ 1.55 କୋଟି କପିର ସିଧାସଳଖ ଆଦେଶ ପାଇଥିଲେ । ଏହିପରି ଏପର୍ଯ୍ୟନ୍ତ (11.12.2017) ସୁଦ୍ଧା ଏନସିଇଆରଟି 3.11 କୋଟି କପି ପାଇଁ ଆଦେଶ ପାଇଛି । ଜୁନ 2018 ସୁଦ୍ଧା ଏନସିଇଆରଟି 6 କୋଟିରୁ ଉର୍ଦ୍ଧ୍ଵ ପାଠ୍ୟପୁସ୍ତକ ପ୍ରିଂଟ କରିବା ସହ ବଂଟନ କରିବା ନେଇ ଆଶା କରାଯାଉଛି ।


    ପାଠ୍ୟପୁସ୍ତକ ଗୁଡ଼ିକୁ 4ଟି ଆଂଚଳିକ ଉତ୍ପାଦନ ଏବଂ ବଂଟନ କେନ୍ଦ୍ର ମାଧ୍ୟମରେ ପ୍ରଦାନ କରାଯିବ ଏବଂ ଦିଲ୍ଲୀ ହେଡକ୍ୱାର୍ଟରକୁ ଛାଡି ଏହି କେନ୍ଦ୍ରଗୁଡ଼ିକ ଅହମ୍ମଦାବାଦ , ବେଙ୍ଗାଲୁରୁ , ଗୌହାଟୀ ଏବଂ କୋଲକାତାରେ ପ୍ରତିଷ୍ଠା ହୋଇସାରିଛି । ପାଠ୍ୟପୁସ୍ତକର ବଂଟନ ପାଇଁ ଏନସିଇଆରଟି 905 ଜଣ ଭେଣ୍ଡରଙ୍କୁ ମଧ୍ୟ ନିଯୁକ୍ତ କରିସାରିଛି ।


    ସ୍ୱଚ୍ଛ ବିଦ୍ୟାଳୟ ପୁରସ୍କାର


    2016 ଜୁନରେ ଡିଓଏସଇ ଆଣ୍ଡ ଏଲ ସ୍ୱଚ୍ଛ ବିଦ୍ୟାଳୟ ପୁରସ୍କାର ଆରମ୍ଭ କରିଥିଲା । ସରକାରୀ ସ୍କୁଲମାନଙ୍କରେ ଜଳ , ପରିଚ୍ଛନ୍ନତା ସାବୁନରେ ହାତସଫା , ପରିଚାଳନା ଏବଂ ବ୍ୟବହାରିକ ପରିବର୍ତ୍ତନ ଆଦି କ୍ଷେତ୍ରକୁ ସ୍ୱୀକୃତି ପ୍ରଦାନ ଏହି ପୁରସ୍କାରର ଉଦ୍ଦେଶ୍ୟ ।


    ଏହି ପୁରସ୍କାର ପାଇଁ ୱେବ ପୋର୍ଟାଲ/ମୋବାଇଲ ଆପ ମାଧ୍ୟମରେ ମୋଟ ଉପରେ 2 , 68 , 402ଟି ବିଦ୍ୟାଳୟ ଅନଲାଇନ ମାଧ୍ୟମରେ ଆବେଦନ କରିଥିଲେ । ଏହି ବିଦ୍ୟାଳୟମାନଙ୍କୁ ଜିଲ୍ଲା , ରାଜ୍ୟ ଏବଂ ଜାତୀୟ ସ୍ତରରେ ଚୟନ କରାଯାଇଥିଲା । ଜାତୀୟ ସ୍ତରରେ ମୋଟ 643ଟି ବିଦ୍ୟାଳୟର ମୂଲ୍ୟାୟନ କରାଯାଇଥିଲା ଏବଂ 2017 ସେପ୍ଟେମ୍ବର 1ରେ 172ଟି ବିଦ୍ୟାଳୟକୁ ଜାତୀୟ ପୁରସ୍କାର ପ୍ରଦାନ କରାଯାଇଥିଲା । ଏଥିରେ ଉଭୟ ସହରାଂଚଳ ଏବଂ ଗ୍ରାମାଂଚଳର ପ୍ରାଥମିକ ଏବ ମାଧ୍ୟମିକ ବିଦ୍ୟାଳୟ ଅନ୍ତର୍ଭୁକ୍ତ ଥିଲେ ।


    2018 ପାଇଁ ଏହି ପୁରସ୍କାର ଅନୁଦାନ ପ୍ରାପ୍ତ ଏବଂ ଘରୋଇ ବିଦ୍ୟାଳମାନଙ୍କୁ ପ୍ରଦାନ କରାଯିବାର ନିଷ୍ପତ୍ତି ଗ୍ରହଣ କରାଯାଇଛି । ନଭେମ୍ବର ଦ୍ୱିତୀୟ ସପ୍ତାହ ସୁଦ୍ଧା 5.33 ଲକ୍ଷ ସରକାରୀ , ଅନୁଦାନ ପ୍ରାପ୍ତ ଏବଂ ଘରୋଇ ସ୍କୁଲ ପୁରସ୍କାର ପାଇଁ ସେମାନଙ୍କ ଆବେଦନ ପତ୍ର ଦାଖଲ କରିଛନ୍ତି ।


    ଏମଡିଏମ ଅଧୀନରେ ସମସ୍ତ ସ୍କୁଲରେ ଅଟୋମେଟେଡ ପରିଚାଳନା ପ୍ରକ୍ରିୟା


    ମଧ୍ୟାନ୍ନ ଭୋଜନ ଯୋଜନାର ସୁପରିଚାଳନା ନିମନ୍ତେ ବିଭାଗ ଏକ ସ୍ୱୟଂଚାଳିତ ତଥ୍ୟ ସଂଗ୍ରହ ବ୍ୟବସ୍ଥା କାର୍ଯ୍ୟକାରୀ କରିଛି । ପ୍ରଧାନ ଶିକ୍ଷକ ଏବଂ ଅନ୍ୟାନ୍ୟ ଶିକ୍ଷକମାନଙ୍କ ବିନା ଖର୍ଚ୍ଚରେ ଏହି ତଥ୍ୟ ବିଦ୍ୟାଳୟମାନଙ୍କରୁ ସଂଗ୍ରହ କରାଯାଉଛି ।


    ଅଟୋମେଟେଡ ପରିଚାଳନା ପଦ୍ଧତି ଅନୁଯାୟୀ ରାଜ୍ୟ/କେନ୍ଦ୍ରଶାସିତ ଅଂଚଳଗୁଡ଼ିକର ବିଦ୍ୟାଳୟମାନଙ୍କଠାରୁ ପ୍ରତିଦିନ ତଥ୍ୟ ସଂଗ୍ରହ ପାଇଁ ଏକ ଉପଯୁକ୍ତ ବ୍ୟବସ୍ଥା(ଇଂଟରାକ୍ଟିଭ ଭଏସ ରେସପନ୍ସ ସିଷ୍ଟମ (ଆଇଭିଆରଏସ)/ଏସଏମଏସ , ମୋବାଇଲ ଆପ୍ଲିକେସନ , ୱେବ ଆପ୍ଲିକେସନ) ସୃଷ୍ଟି କରିଛନ୍ତି । ଏହି ତଥ୍ୟକୁ ପରିଚାଳନା ଉଦ୍ଦେଶ୍ୟରେ ଏବଂ ସଠିକ ସମୟରେ ଉଚିତ ପଦକ୍ଷେପ ଗ୍ରହଣ କରାଯିବା ଉଦ୍ଦେଶ୍ୟରେ ବ୍ୟବହାର କରାଯାଉଛି ।


    ପ୍ରତ୍ୟେକ ରାଜ୍ୟ ତଥା କେନ୍ଦ୍ରଶାସିତ ଅଂଚଳ ସ୍ୱତନ୍ତ୍ର କ୍ଷେତ୍ର ସମ୍ବନ୍ଧରେ ଆବଶ୍ୟକୀୟ ତଥ୍ୟକୁ ଏକ ନିର୍ଦ୍ଧିଷ୍ଟ ଫର୍ମାଟରେ ଏକ ନିର୍ଦ୍ଧିଷ୍ଟ ସମୟ ମଧ୍ୟରେ ଏନଆଇସି ଦ୍ୱାରା ପରିଚାଳିତ କେନ୍ଦ୍ରୀୟ ସର୍ଭରକୁ ପ୍ରଦାନ କରୁଛନ୍ତି । ସଂଗୃହୀତ ତଥ୍ୟ ଜରିଆରେ ଯୋଜନାର ଉପଯୁକ୍ତ ପରିଚାଳନା ପାଇଁ ଜାତୀୟ/ ରାଜ୍ୟ/ ଜିଲ୍ଲା ଏବଂ ବ୍ଲକ ସ୍ତରରେ ଡ୍ରିଲ ଡାଉନ ରିପୋର୍ଟ ପ୍ରସ୍ତୁତ କରାଯାଉଛି ।


    ଶିକ୍ଷା କ୍ଷେତ୍ରରେ ପଛୁଆ 3479ଟି ବ୍ଲକରେ ସମସ୍ତଙ୍କ ପହଂଚ , ଲିଙ୍ଗ ଗତ ବିଭେଦ ଦୂର ଏବଂ ମାଧ୍ୟମିକ ଶିକ୍ଷାର ଗୁଣାତ୍ମକ ମାନରେ ବୃଦ୍ଧି


    ଶିକ୍ଷା କ୍ଷେତ୍ରରେ ପଛୁଆ ଥିବା 3479ଟି ବ୍ଲକରେ ସମସ୍ତଙ୍କ ପହଂଚ , ଲିଙ୍ଗଗତ ବିଭେଦ ଦୂର ଏବଂ ମାଧ୍ୟମିକ ଶିକ୍ଷାର ଗୁଣାତ୍ମକ ମାନରେ ବୃଦ୍ଧି କରିବା ପାଇଁ ଆଂଚଳିକ ଅଭିନବ ପନ୍ଥାକୁ ପ୍ରୋତ୍ସାହିତ କରିବା ପାଇଁ ଆରଏମଏସଏ ଅଧୀନରେ ଏକ ଅଭିନବ ଅନୁଦାନ ବ୍ୟବସ୍ଥା ପ୍ରତିଷ୍ଠା କରାଯାଇଛି । 2017 ଡିସେମ୍ବର ସୁଦ୍ଧା ଏହି ଅନୁଦାନ ବ୍ୟବସ୍ଥାକୁ କାର୍ଯ୍ୟକାରୀ କରାଯିବ ଏବଂ ଏହାର ପ୍ରଣୟନ 2018 ଡିସେମ୍ବର ସୁଦ୍ଧା ଦୃଶ୍ୟମାନ ହେବ ।


    ଏପର୍ଯ୍ୟନ୍ତ ଏହି ପ୍ରକଳ୍ପ ବାବଦରେ 23ଟି ରାଜ୍ୟରୁ ବିଭିନ୍ନ ପ୍ରସ୍ତାବ ମିଳିଛି ଏବଂ ଏହି ପ୍ରସ୍ତାବଗୁଡ଼ିକୁ ଗ୍ରହଣ କରିବା ନେଇ ଆଲୋଚନା କରିବା ପାଇଁ 8.12.2017ରେ ଏସଇଆଣ୍ଡଏଲର ସଚିବଙ୍କ ଅଧ୍ୟକ୍ଷତାରେ ସଂପୃକ୍ତ ରାଜ୍ୟ ତଥା କେନ୍ଦ୍ରଶାସିତ ଅଂଚଳର ସରକାରଙ୍କ ସହ ଏକ ଭିଡିଓ କନଫରେନ୍ସିଂର ଆୟୋଜନ କରାଯାଇଛି ।


    ସମସ୍ତ 25 କୋଟି ସ୍କୁଲ ଛାତ୍ରଛାତ୍ରୀମାନଙ୍କର ଆଧାର ଆଧାରିତ ତଥ୍ୟ ପ୍ରସ୍ତୁତି ଏବଂ ଛାତ୍ର ଡାଟା ପରିଚାଳନା ଏବଂ ସୂଚନା ସିଷ୍ଟମ (ଏସଡିଏମଆଇଏସ) ସୃଷ୍ଟି


    ବିଭାଗ ଦେଶର ସମସ୍ତ ଛାତ୍ରମାନଙ୍କ ପାଇଁ ଆଧାର ସାରାଂଶ ସହିତ ଏକ ଡାଟାବେସ ପ୍ରସ୍ତୁତ କରୁଛି । ଏହାଫଳରେ ଡ୍ରପ ଆଉଟ ହାର କମିବ , ନକଲି ଆଡମିଶନକୁ ରୋକାଯାଇ ପାରିବ , ପ୍ଲାନିଂ ପ୍ରକ୍ରିୟାରେ ଉନ୍ନତି ଆସିପାରିବ ଏବଂ ସମ୍ପଦମାନଙ୍କର ଉନ୍ନତ ବ୍ୟବହାର ହୋଇପାରିବ । ଏପର୍ଯ୍ୟନ୍ତ ପାଖାପାଖି 21 କୋଟି ଛାତ୍ରଛାତ୍ରୀଙ୍କ ଡାଟା ସଂଗ୍ରହ କରାଯାଇ ସାରିଲାଣି । 2018 ଏପ୍ରିଲ ସୁଦ୍ଧା ଏସଡିଏମଆଇଏସ ସମସ୍ତ 25 କୋଟି ଛାତ୍ରଙ୍କ ସମ୍ବନ୍ଧୀୟ ତଥ୍ୟ ସଂଗ୍ରହ କରିସାରିଥିବ ବୋଲି ଆଶା କରାଯାଉଛି । ଏହାପରେ ମଧ୍ୟ ପ୍ରତିବର୍ଷ ଏଥିରେ ସଂଶୋଧନ କରାଯିବ ।


    ପୁଅ ଏବଂ ଝିଅଙ୍କ ପାଇଁ ବିଦ୍ୟାଳୟରେ ଅଲଗା ପାଇଖାନାର ବ୍ୟବସ୍ଥା


    2014 ଅଗଷ୍ଟ 15ରେ ଭାରତର ପ୍ରଧାନମନ୍ତ୍ରୀ ଘୋଷଣା କରିଥିଲେ ଯେ ଦେଶର ସମସ୍ତ ବିଦ୍ୟାଳୟରେ ପାଇଖାନା ନିର୍ମାଣ କରାଯିବ ଏବଂ ଏକ ବର୍ଷ ମଧ୍ୟରେ ଝିଅମାନଙ୍କ ପାଇଁ ଅଲଗା ପାଇଖାନାର ନିର୍ମାଣ କରାଯିବ । କେନ୍ଦ୍ର ସରକାରଙ୍କ ସହ ଏକ ମିଳିତ ଅଭିଯାନ ମାଧ୍ୟମରେ ବିଦ୍ୟାଳୟ ଶିକ୍ଷା ଏବଂ ସାକ୍ଷରତା ବିଭାଗ “ ସ୍ୱଚ୍ଛ ଭାରତ: ସ୍ୱଚ୍ଛ ବିଦ୍ୟାଳୟ ” ଅଭିଯାନ ଆରମ୍ଭ କରିଛି । ସର୍ବ ଶିକ୍ଷା ଅଭିଯାନ , ରାଷ୍ଟ୍ରୀୟ ମାଧ୍ୟମିକ ଶିକ୍ଷା ଅଭିଯାନ , ସ୍ୱଚ୍ଛ ଭାରତ କୋଶ ଏବଂ ରାଜ୍ୟ/ କେନ୍ଦ୍ରଶାସିତ ଅଂଚଳର ସାର୍ବଜନୀନ କ୍ଷେତ୍ର ଏବଂ ଘରୋଇ ଏବଂ କର୍ପୋରେଟ କ୍ଷେତ୍ରରୁ ଏଥିପାଇଁ ଅନୁଦାନ ପ୍ରଦାନ କରାଯାଉଛି ।


    ଏହି ପଦକ୍ଷେପ ଅନ୍ତର୍ଗତ 2015 ଅଗଷ୍ଟ 15 ପର୍ଯ୍ୟନ୍ତ ଏକ ବର୍ଷ ମଧ୍ୟରେ 2 , 61 , 400ଟି ବିଦ୍ୟାଳୟରେ 4 , 17 , 796ଟି ପାଇଖାନା ନିର୍ମାଣ କରାଯାଇ ଚାଲୁ କରାଯାଇଛି । ଏଥିସହିତ ଦେଶବ୍ୟାପୀ ସରକାରୀ ସ୍କୁଲମାନଙ୍କରେ ଶତକଡା 100 ଭାଗ ପାଇଖାନାର ବ୍ୟବହାରକୁ ନେଇ ଧାର୍ଯ୍ୟ କରାଯାଇଥିବା ଲକ୍ଷ୍ୟ ହାସଲ କରାଯାଇଛି ।


    ବିଦ୍ୟାଳୟମାନଙ୍କରେ ପାଇଖାନା ସୁବିଧାା ହେବା ଦ୍ୱାରା ପରିଛନ୍ନତା ବୃଦ୍ଧି ପାଇଛି ଏବଂ ଏହାଫଳରେ ପିଲାମାନଙ୍କର ସ୍ୱାସ୍ଥ୍ୟାବସ୍ଥାରେ ଉନ୍ନତି ଆସିପାରିଛି । 2016ର ପ୍ରଧାନମନ୍ତ୍ରୀ ଉକ୍ରର୍ଷତା ପୁରସ୍କାର ପାଇଁ ‘ ସ୍ୱଚ୍ଛ ବିଦ୍ୟାଳୟ ’ କୁ ଏକ ମୁଖ୍ୟ କାର୍ଯ୍ୟକ୍ରମ ଭାବେ ଚିହ୍ନଟ କରାଯାଇଛି ।


    ବୃତ୍ତି


    ଜାତୀୟ ମିନ୍ସ-କମ-ମେରିଟ ବୃତ୍ତି ଯୋଜନା (ଏନଏମଏମଏସଏସ)


    2014-15ରୁ 2016-17 ଗତ ତିନି ବର୍ଷ ମଧ୍ୟରେ 3.80 ଲକ୍ଷ ବୃତ୍ତିକୁ ମଞ୍ଜୁରୀ ପ୍ରଦାନ କରାଯାଇଛି ।


    ଚଳିତ 2017-18 ବର୍ଷ ପାଇଁ 8.12.2017 ସୁଦ୍ଧା 3.59 ଲକ୍ଷ ବୃତ୍ତି ମଞ୍ଜୁରୀ ପ୍ରଦାନ କରାଯାଇଛି ।


    ମାଧ୍ୟମିକସ୍ତରୀୟ ବାଳିକା ସହାୟତା ଜାତୀୟ ବୃତ୍ତି ଯୋଜନା (ଏନଏସଆଇଜିଏସଇ)


    2014-15ରୁ 2016-17 ବିଗତ ତିନି ବର୍ଷ ମଧ୍ୟରେ ଛାତ୍ରୀମାନଙ୍କୁ 9.71 ଲକ୍ଷ ଟଙ୍କାର ସହାୟକ ବୃତ୍ତି ପ୍ରଦାନ କରାଯାଇଛି ।


    ଚଳିତ ବର୍ଷ 2017-18ରେ 8.12.2017 ସୁଦ୍ଧା ଛାତ୍ରୀମାନଙ୍କୁ 7.12 ଲକ୍ଷ ଟଙ୍କାର ସହାୟକ ବୃତ୍ତି ପ୍ରଦାନ କରାଯାଇଛି ।


    ଏସଇଆଣ୍ଡଏଲ ବିଭାଗର ଅନ୍ୟାନ୍ୟ ସଫଳତା


    ଆରଟିଇ ଆଇନ ଅନ୍ତର୍ଗତ ନୋ-ଡିଟେନସନ ବ୍ୟବସ୍ଥାର ସଂଶୋଧନ ଏବଂ ପଂଚମ ଏବଂ ଅଷ୍ଟମ ଶ୍ରେଣୀ ପିଲାଙ୍କୁ ଡିଟେନ ରଖିବା ନେଇ ରାଜ୍ୟମାନଙ୍କୁ ଅନୁମତି ପ୍ରଦାନ କରିବାକୁ ଲୋକସଭାରେ ବିଲ ଆଗତ ।


    ସମସ୍ତ ସିବିଏସଇ ବିଦ୍ୟାଳୟମାନଙ୍କରେ 10ମ ଶ୍ରେଣୀ ବୋର୍ଡ ପରୀକ୍ଷା ବାଧ୍ୟତାମୂଳକ ।


    11.40 ଲକ୍ଷ ବିଦ୍ୟାଳୟର 9.78 କୋଟି ଛାତ୍ରଛାତ୍ରୀଙ୍କୁ ପ୍ରତ୍ୟେକ ଦିନ ମଧ୍ୟାହ୍ନ ଭୋଜନ ପ୍ରଦାନ ଏବଂ ଏହାକୁ ପ୍ରସ୍ତୁତ କରିବା ପାଇଁ 25.38 ରାନ୍ଧୁଣିଆଙ୍କୁ ନିଯୁକ୍ତି ।


    ପ୍ରାପ୍ତବୟସ୍କ ସାକ୍ଷରତା ଅଭିଯାନରେ 3 କୋଟି ନିରକ୍ଷରଙ୍କୁ ସାକ୍ଷର କରାଯାଇଛି ଏବଂ ସେମାନେ ସାକ୍ଷରତା ପରୀକ୍ଷାରେ ପାଶ ହୋଇଛନ୍ତି ।


    ଗତ ତିନି ବର୍ଷ ମଧ୍ୟରେ 93ଟି ନୂତନ କେନ୍ଦ୍ରୀୟ ବିଦ୍ୟାଳୟ ଆରମ୍ଭ କରାଯାଇଛି ଏବଂ ଖୁବ ଶୀଘ୍ର ଆହୁରି 19ଟି କେନ୍ଦ୍ରୀୟ ବିଦ୍ୟାଳୟ ଆରମ୍ଭ କରାଯିବ ।


    62ଟି ନୂତନ ନବୋଦୟ ବିଦ୍ୟାଳୟକୁ ମଞ୍ଜୁରୀ ପ୍ରଦାନ ।


    ନୂତନ ଶିକ୍ଷା ନୀତି


    ପ୍ରସାରଣ , ବିଷୟ ଏବଂ ଡେଲିଭରି ସିଷ୍ଟମକୁ ନେଇ ଭାରତରେ ରୂପାନ୍ତରିତ ବିଶାଳ ଶିକ୍ଷା ବ୍ୟବସ୍ଥାକୁ ଦୃଷ୍ଟିରେ ରଖି ପ୍ରାୟ 30 ବର୍ଷ ପରେ ଏକ ନୂତନ ଶିକ୍ଷା ନୀତି ପ୍ରସ୍ତୁତ କରାଯାଇଛି ।


    ଏମଏଚଆରଡି ଏକ ମିଳିତ , ବହୁ ଅଂଶୀଦାର ଭିତ୍ତିକ ଏବଂ ବହୁ ବିଧ ଦିଗ ସମ୍ପନ୍ନ ପରାମର୍ଶ ପ୍ରକ୍ରିୟା ଆରମ୍ଭ କରିଛି । ଏହି ପରାମର୍ଶ ପ୍ରକ୍ରିୟା ଦେଶରେ ବହୁ ବ୍ୟକ୍ତିଙ୍କ ପାଖେ ପହଂଚିଛି ଏବଂ ଏହା ମାଧ୍ୟମରେ 2.75 ଲକ୍ଷ ବ୍ୟକ୍ତିଙ୍କ ସହିତ ସିଧାସଳଖ ପରାମର୍ଶ କରାଯାଇଛି ଏବଂ ସେମାନଙ୍କଠାରୁ ଅନଲାଇନ ମାଧ୍ୟମରେ ମତ ମଧ୍ୟ ସଂଗ୍ରହ କରାଯାଇଛି । 2015 ଜାନୁଆରୀ 26ରୁ ଅକ୍ଟୋବର 31 ମଧ୍ୟରେ ଙ୍ଗଙ୍ଗଙ୍ଗ.ଗଚ୍ଚଏକ୍ଟଙ୍ଖ.ସଦ୍ଭ ପୋର୍ଟାଲ ମାଧ୍ୟମରେ ଏହି ପରାମର୍ଶ ପ୍ରକ୍ରିୟା ଗ୍ରହଣ କରାଯାଇଥିଲା ଏବଂ ଏହା ମାଧ୍ୟମରେ 33ଟି ଚିହ୍ନଟ ବିଷୟ ଉପରେ ପାଖାପାଖି 29000 ପ୍ରସ୍ତାବ ସଂଗ୍ରହ କରାଯାଇଥିଲା ।


    200ରୁ ଅଧିକ ବିଷୟକ ଜାତୀୟ କର୍ମଶାଳାର ଆୟୋଜନ କରାଯିବା ସହ ୟୁନେସ୍କୋର ଶାନ୍ତି ଏବଂ ସ୍ଥାୟୀ ବିକାଶ ସହିତ ସଂପୃକ୍ତ ଗାନ୍ଧୀ ଶିକ୍ଷା ପ୍ରତିଷ୍ଠାନ ପକ୍ଷରୁ ଏକ ଯୁବ ସର୍ଭେକ୍ଷଣର ଆୟୋଜନ କରାଯାଇଥିଲା । ବିଦ୍ୟାଳୟ ଶିକ୍ଷା ସଂକ୍ରାନ୍ତରେ 1 , 10 , 623 ଗ୍ରାମ , 3520 ବ୍ଲକ , 19ଟି ରାଜ୍ୟର 340ଟି ଜିଲ୍ଲାରୁ 725 ସହରାଂଚଳ ସଂଗଠନ ପ୍ରମୁଖ ଙ୍ଗଙ୍ଗଙ୍ଗ.ଗଚ୍ଚଏକ୍ଟଙ୍ଖ.ସଦ୍ଭ ପୋର୍ଟାଲରେ ସେମାନଙ୍କ ତୃଣମୂଳସ୍ତରୀୟ ପରାମର୍ଶ ରିପୋର୍ଟ ଅପଲୋଡ କରିଥିଲେ ।


    ସେହିପରି ଉଚ୍ଚଶିକ୍ଷା କ୍ଷେତ୍ରରେ 2741ଟି ବ୍ଲକ , 20ଟି ରାଜ୍ୟର 406 ଜିଲ୍ଲାରୁ 962ଟି ସହରାଂଚଳ ସଙ୍ଗଠନ ଏହା କରିଥିଲେ । ନୂତନ ଶିକ୍ଷା ନୀତିର ଉଦ୍ଭବ ପାଇଁ ଏକ କମିଟି ଗଠନ କରାଯାଇଥିଲା । ଏ ସମ୍ପର୍କିତ ମିଳିଥିବା ଦସ୍ତାବିଜ , ସୁପାରିଶ , ପ୍ରସ୍ତାବର ତର୍ଜମା କରିବା ଏବଂ ଜାତୀୟ ଶିକ୍ଷା ନୀତି ନିମନ୍ତେ ଏକ ଡ଼୍ରାଫ୍ଟ ପ୍ରସ୍ତୁତ କରିବା ଏବଂ କାର୍ଯ୍ୟଧାରା ନିମନ୍ତେ ଏକ ଢ଼ାଂଚା ପ୍ରସ୍ତୁତ କରିବା ନେଇ ଏହି କମିଟି ଉପରେ ଦାୟିତ୍ୱ ନ୍ୟସ୍ତ କରାଯାଇଛି ।


    ଜାତୀୟ ପ୍ରତିଷ୍ଠାନ ର୍ୟାଙ୍କିଙ୍ଗ ଫ୍ରେମୱାର୍କ (ଏନଆଇଆରଏଫ)


    2015 ସେପ୍ଟେମ୍ବର 29 ତାରିଖରେ ଏହାର ଶୁଭାରମ୍ଭ କରାଯାଇଥିଲା । ବିଭିନ୍ନ ଯୋଗ୍ୟତା ଆଧାରରେ ଅନୁଷ୍ଠାନମାନଙ୍କର ର୍ୟାଙ୍କିଙ୍ଗ ପ୍ରସ୍ତୁତ କରିବା ଏହାର ଦାୟିତ୍ୱ । ଇଞ୍ଜିନିୟରିଂ , ମ୍ୟାନେଜମେଂଟ , ଫାର୍ମାସି , ଆର୍କିଟେକ୍ଚର , ମାନବ ସମ୍ବଳ , ଆଇନ ଏବଂ ବିଶ୍ୱବିଦ୍ୟାଳୟମାନଙ୍କ ପାଇଁ ଏହା ଭିନ୍ନ ଭାବେ ଉପଲବ୍ଧ ।


    2016 ଏପ୍ରିଲ 4ରେ ପ୍ରଥମ ର୍ୟାଙ୍କ ଘୋଷଣା କରାଯାଇଥିଲା । ଏହି କାର୍ଯ୍ୟକ୍ରମରେ 3 , 500ରୁ ଅଧିକ ଅନୁଷ୍ଠାନ ଭାଗନେଇଥିଲେ ଏବଂ ଏହା ବିଶ୍ୱର ସର୍ବବୃହତ୍ ର୍ୟାଙ୍କିଙ୍ଗ କାର୍ଯ୍ୟକ୍ରମରେ ପରିଣତ ହୋଇଥିଲା । ଏପ୍ରିଲ 2017ରେ ଦ୍ୱିତୀୟ ଭାରତ ର୍ୟାଙ୍କିଙ୍ଗ ପ୍ରକାଶ କରାଯାଇଥିଲା ।


    ସ୍ୱୟମ (ଯୁବ ଅଭିଳାଷା ସମ୍ପନ୍ନ ଛାତ୍ରମାନଙ୍କ ପାଇଁ ଆକ୍ଟିଭ ଲର୍ଣ୍ଣିଂ ଷ୍ଟଡି ୱେବ)


    ମାନବ ସମ୍ବଳ ବିକାଶ ମନ୍ତ୍ରଣାଳୟ ‘ ଷ୍ଟଡି ୱେବ ଅଫ ଆକ୍ଟିଭ ଲର୍ଣ୍ଣିଂ ଫର ୟଙ୍ଗ ଆସପାୟାରିଂ ମାଇଣ୍ଡ୍ସ (ସ୍ୱୟମ) ନାମରେ ଏକ ନୂତନ ଏବଂ ଗୁରୁତ୍ୱପୂର୍ଣ୍ଣ ପଦକ୍ଷେପ ଗ୍ରହଣ କରିଛି । ଏହା ଅନଲାଇନ ପାଠ୍ୟକ୍ରମ ପାଇଁ ଏକକ ସମନ୍ୱିତ ଭିତ୍ତିଭୂମି ପ୍ରଦାନ କରିବ । ଏଥିରେ ସୂଚନା ଏବଂ ପ୍ରଯୁକ୍ତି ବିଦ୍ୟାର ଜ୍ଞାନକୌଶଳ(ଆଇସିଟି)ର ବ୍ୟବହାର କରାଯାଇ ଏବଂ ସମସ୍ତ ଉଚ୍ଚ ଶିକ୍ଷା ବିଷୟ ଏବଂ ଦକ୍ଷତା କ୍ଷେତ୍ରକୁ ନେଇ ଦେଶର ପ୍ରତ୍ୟେକ ଛାତ୍ର କମ ଖର୍ଚ୍ଚରେ ଗୁଣାତ୍ମକ ଶିକ୍ଷା ପାଇବା ନେଇ ନିଶ୍ଚିତ୍ତ କରାଯିବ ।


    ସ୍ୱୟମ ଆଇଟି ପ୍ଲାଟଫର୍ମକୁ ସ୍ୱଦେଶୀ ଜ୍ଞାନକୌଶଳ ମାଧ୍ୟମରେ ବିକଶିତ କରାଯାଇଛି ଯେଉଁଥିରେ କି ପାଠ୍ୟକ୍ରମ ପ୍ରଦାନର ସୁଯୋଗ ରହିଛି । ଏଥିରେ ନବମ ଶ୍ରେଣୀଠାରୁ ଆରମ୍ଭ କରି ସ୍ନାତ୍ତୋକତର ପାଠ୍ୟକ୍ରମର ବିଭିନ୍ନ ବିଷୟରେ ଯେକେହି ଯେଉଁଠାରେ ଏବଂ ଯେକୌଣସି ସମୟରେ ଶ୍ରେଣୀଗୃହରେ ଶିକ୍ଷାଲାଭ କରିଲା ଭଳି ବ୍ୟବସ୍ଥା ରହିଛି । ସ୍ୱୟମ ମାଧ୍ୟମରେ ଦେଶର ପ୍ରତ୍ୟେକ ଶିକ୍ଷାର୍ଥୀଙ୍କୁ ଉଚ୍ଚ ଗୁଣାତ୍ମକ ମାନର ଇ-ବିଷୟ ପ୍ରଦାନ କରି ଶିକ୍ଷା ନୀତିର ତିନୋଟି ପ୍ରମୁଖ ଉଦ୍ଦେଶ୍ୟ- ପହଂଚ , ସମାନତା ଏବଂ ଗୁଣାତ୍ମକତାକୁ ହାସଲ କରାଯାଇପାରିବ ।


    ସ୍ୱୟମ ମାଧ୍ୟମରେ ପ୍ରଦାନ କରାଯାଉଥିବା ପାଠ୍ୟକ୍ରମକୁ ମୁକ୍ତ ଭାବେ ପ୍ରଦାନ କରାଯାଉଛି ଏବଂ ଶିକ୍ଷା କ୍ଷେତ୍ରର ପ୍ରବୀଣମାନଙ୍କ ଦ୍ୱାରା ଏହା ପ୍ରଦାନ କରାଯାଉଛି । 2017 ଜୁଲାଇ 9 ତାରିଖରେ ଭାରତର ରାଷ୍ଟ୍ରପତିଙ୍କ ଦ୍ୱାରା ଏହାର ଆନୁଷ୍ଠାନିକ ଭାବେ ଶୁଭାରମ୍ଭ କରାଯାଇଥିଲା । ଏବେ ସ୍ୱୟମ ଅଧୀନରେ 750ଟି ଏମଓଓସିଏସ (ବୃହତ୍ ଅନଲାଇନ ପାଠ୍ୟକ୍ରମ)କୁ ସାମିଲ କରାଯାଇଛି ଏବଂ ଏଥିମଧ୍ୟରୁ 330ଟି ଏମଓଓସିଏସ ଚାଲୁରହିଛି । ଏହି ପାଠ୍ୟକ୍ରମରେ 6 ଲକ୍ଷ (5 , 92 , 178) ଜଣ ଛାତ୍ର ପଞ୍ଜୀକୃତ କରିଛନ୍ତି ।


    (2017 ଜୁଲାଇ 9 ତାରିଖ ଗୁରୁପୂଣ୍ଣିମାର ପବିତ୍ର ଅବସରରେ ଭାରତର ରାଷ୍ଟ୍ରପତି ଶ୍ରୀ ପ୍ରଣବ ମୁଖାର୍ଜୀ ସ୍ୱୟମର ଶୁଭାରମ୍ଭ କରିଥିଲେ)


    ସ୍ୱୟମ ପ୍ରଭା


    ଦେଶବ୍ୟାପୀ 24 ଘଂଟା ଡିଟିଏଚ(ଡାଇରେକ୍ଟ ଟୁ ହୋମ) ମାଧ୍ୟମରେ 32ଟି ଉଚ୍ଚ ଗୁଣାତ୍ମକ ମାନର ଚ୍ୟାନେଲ ପ୍ରଦାନ କରିବା ନେଇ ଏହା ଏକ ପଦକ୍ଷେପ । ଏହା ଫଳରେ ଅତ୍ୟନ୍ତ ଫଳପ୍ରଦ ଢ଼ଙ୍ଗରେ ଓ କମ ଖର୍ଚ୍ଚରେ ଇ-ଶିକ୍ଷା ପ୍ରଦାନ କରାଯାଇ ପାରିବ ।


    ମହାକାଶ ବିଭାଗ ଏଥିପାଇଁ ଜିଏସଏଟି-15ର ଦୁଇଟି ଟ୍ରାନ୍ସପୋଣ୍ଡର ନିଯୁକ୍ତ କରିଛି । ଦୁରଦର୍ଶନର ମୁକ୍ତ ଡିଟିଏଚ ସେବା ଗ୍ରାହକମାନେ ସେହି ସେଟ ଟପ ବକ୍ସ ଏବଂ ଟିଭିକୁ ବ୍ୟବହାର କରି ଉକ୍ତ ଶିକ୍ଷା ଚ୍ୟାନେଲଗୁଡ଼ିକୁ ଦେଖିପାରିବେ । ଏଥିପାଇଁ ଆଉ ଅଧିକ ଖର୍ଚ୍ଚ କରିବାକୁ ପଡିବ ନାହିଁ । ଡିଟିଏଚ ମାଧ୍ୟମରେ ପ୍ରସାରଣ କରାଯାଉଥିବା କାର୍ଯ୍ୟକ୍ରମ ଗୁଡ଼ିକ ପରବର୍ତ୍ତୀ ସମୟରେ ୟୁଟ୍ୟୁବ ମାଧ୍ୟମରେ ବି ଉପଲବ୍ଧ ହେବ । ଚ୍ୟାନେଲରେ ପ୍ରସାରଣ ହେଉଥିବା କାର୍ଯ୍ୟକ୍ରମ , ବିଷୟ ଏବଂ ଆର୍କାଇଭାଲ ଲିଙ୍କ ସ୍ୱୟଂପ୍ରଭା ପୋର୍ଟାଲ (ଷଗ୍ଧଗ୍ଧକ୍ଟ୍ରଗ୍ଦ://ଗ୍ଦଙ୍ଗବଚ୍ଚବଜ୍ଞକ୍ଟ୍ରକ୍ସବଭଷବ.ଶକ୍ଟଙ୍ଖ.ସଦ୍ଭ/)ରେ ଉପଲବ୍ଧ ହେବ ଯାହାକି ଆଇଏନଏଫଏଲଆଇବିଏନଇଟି , ଗାନ୍ଧୀନଗର ଦ୍ୱାରା ପ୍ରସ୍ତୁତ କରାଯାଇଛି ।


    (ନୂଆଦିଲ୍ଲୀର ବିଜ୍ଞାନ ଭବନରେ 2017 ଜୁଲାଇ 10 ତାରିଖରେ ଏମଏଚଆରଡି ଦ୍ୱାରା ଆୟୋଜିତ ଜାତୀୟ କନଭେନସନରେ ‘ ସ୍ୱୟମ ’, ‘ ସ୍ୱୟମ ପ୍ରଭା ଡିଟିଏଚ ଚ୍ୟାନେଲ ’ ଏବଂ ‘ ନ୍ୟାସନାଲ ଏକାଡେମିକ ଡିପୋଜିଟୋରୀ ’ ଭାରତର ରାଷ୍ଟ୍ରପତିଙ୍କ ଦ୍ୱାରା ଶୁଭାରମ୍ଭ କରାଯାଇଛି ।


    ନ୍ୟାସନାଲ ଏକାଡେମୀକ ଡିପୋଜିଟୋରୀ (ଏନଏଡି)


    ସମସ୍ତ ଅଂଶୀଦାରମାନଙ୍କ ପାଇଁ ଜ୍ଞାନକୌଶଳର ପ୍ରୟୋଗ ଫଳରେ ଉଚ୍ଚ ଦରର ସେବା ପ୍ରଦାନ କରିବା ପାଇଁ ପ୍ରଶାସନିକ ତଥା ଏକାଡେମିକ ସଂସ୍କାର ଆଣିବା ପାଇଁ ଭାରତ ସରକାର ସଂକଳ୍ପବଦ୍ଧ । ଏ ଦିଗରେ ଏକ ପଦକ୍ଷେପ ହେଉଛି ଡିଜିଟାଲ ଡ଼ିପୋଜିଟୋରୀ ଅଫ ଏକାଡେମିକ ପୁରସ୍କାର । ଏହା ନ୍ୟାସନାଲ ଏକାଡେମିକ ଡିପୋଜିଟୋରୀ (ଏନଏଡି) ନାମରେ ମଧ୍ୟ ଜଣାଶୁଣା ।


    2017 ଜୁଲାଇ 9 ତାରିଖରେ ଭାରତର ରାଷ୍ଟ୍ରପତିଙ୍କ ଦ୍ୱାରା ଏନଏଡିର ଶୁଭାରମ୍ଭ କରାଯାଇଥିଲା । ଏନଏଡି ହେଉଛି ଏକାଡେମିକ ପୁରସ୍କାର (ଡିଗ୍ରୀ , ଡିପ୍ଲୋମା , ପ୍ରମାଣପତ୍ର , ମାର୍କ-ସିଟ ଇତ୍ୟାଦି)ର ଷ୍ଟୋର ହାଉସ । ଏଥିରେ ଶିକ୍ଷାନୁଷ୍ଠାନ , ବିଦ୍ୟାଳୟ ବୋର୍ଡ , ସାମର୍ଥ୍ୟ ପରିମାପକ ବୋର୍ଡ ପ୍ରମୁଖ ଡିଜିଟାଲ ଫର୍ମାଟରେ ଏସବୁକୁ ଲୋଡ କରିଥା ’ ନ୍ତି ।


    ଏକାଡେମୀକ ପୁରସ୍କାର ପ୍ରଦାନ କରିବା କ୍ଷେତ୍ରରେ ଏନଏଡି 24 ଘଂଟିଆ ଅନଲାଇନ ମୋଡରେ କାର୍ଯ୍ୟ କରେ ଏବଂ ଏହାର ଅସଲତା , ନିରାପଦ ରକ୍ଷଣାବେଣ ଏବଂ ସହଜ ଉପଲବ୍ଧତାକୁ ନିଶ୍ଚିତ୍ତ କରିଥାଏ । 2017 ନଭେମ୍ବର 24 ସୁଦ୍ଧା ଏନଏଡି ପୋର୍ଟାଲ ମାଧ୍ୟମରେ 74.81 ଲକ୍ଷ ରେକର୍ଡକୁ ଅପଲୋଡ କରାଯାଇ ସାରିଛି ।


    ଜାତୀୟ ଡିଜିଟାଲ ପାଠାଗାର (ଏନଡିଏଲ)


    ସୂଚନା ଏବଂ ପ୍ରଯୁକ୍ତି ଜ୍ଞାନକୌଶଳ ମାଧ୍ୟମରେ ନ୍ୟାସନାଲ ମିନ ଅନ ଏଜୁକେସନ ମାଧ୍ୟମରେ ମାନବ ସମ୍ବଳ ବିକାଶ ମନ୍ତ୍ରଣାଳୟ (ଏମଏଚଆରଡି) ଜାତୀୟ ଡିଜିଟାଲ ପାଠାଗାର (ଏନଡିଏଲ) ପ୍ରତିଷ୍ଠା କରିଛି । ଏହାର ଉଦ୍ଦେଶ୍ୟ ରହିଛି ଦେଶ ବ୍ୟାପୀ ଏନଏମଇଆଇସିଟି ଅଧୀନରେ ବର୍ତ୍ତମାନ ପର୍ଯ୍ୟନ୍ତ ପ୍ରସ୍ତୁତ କରାଯାଇଥିବା ଇ-କଂଟେଂଟକୁ ଉପଲବ୍ଧ କରାଇବା । ଏକ ଜାତୀୟ ସମ୍ପଦ ଭାବେ ଏନଡିଏଲ ପ୍ରତିଷ୍ଠା କରିବା ଏବଂ ଏହାକୁ ସଂଯୋଜିତ କରିବାର ଦାୟିତ୍ୱ ଆଇଆଇଟି ଖଡଗପୁରକୁ ପ୍ରଦାନ କରାଯାଇଛି ।


    ଏହି ପ୍ରକଳ୍ପର ଉଦ୍ଦେଶ୍ୟ ହେଉଛି ଦେଶ ବ୍ୟାପୀ ବିଭିନ୍ନ ଶିକ୍ଷାଗତ ଏବଂ ସାଂସ୍କୃତିକ ଅନୁଷ୍ଠାନମାନଙ୍କରେ ସମସ୍ତ ଡିଜିଟାଲ କଂଟେଂଟଗୁଡ଼ିକୁ ସମନ୍ୱିତ କରାଇବା , ଯାହାଫଳରେ କି ଦେଶବ୍ୟାପୀ ବିଭିନ୍ନ ବର୍ଗର ବ୍ୟବହାରକାରୀଙ୍କୁ ସିଙ୍ଗଲ ୱିଣ୍ଡୋର ସୁବିଧା ପ୍ରଦାନ କରାଯାଇ ପାରିବ ।


    ଏନଡିଏଲ ପୋର୍ଟାଲ


    ସିଏଫଟିଆଇଏସ (କେନ୍ଦ୍ରୀୟ ଅନୁଦାନ ପ୍ରାପ୍ତ ବୈଷୟିକ ପ୍ରତିଷ୍ଠାନ) ମାନଙ୍କର କେତେଜଣ ନିର୍ଦ୍ଧିଷ୍ଟ ବ୍ୟବହାରୀମାନଙ୍କ ଦ୍ୱାରା ଏନଡିଏଲ ପୋର୍ଟାଲ(ଷଗ୍ଧଗ୍ଧକ୍ଟ୍ରଗ୍ଦ: //ଦ୍ଭୟକ୍ଷ.ସସଗ୍ଧଳଶକ୍ଟ୍ର. ବମ.ସଦ୍ଭ)କୁ 2016 ଫେବୃଆରୀରେ ଚାଲୁ କରାଯାଇଥିଲା । 2017 ଫେବୃଆରୀ ସୁଦ୍ଧା ଏହାର ବ୍ୟବହାର ସମସ୍ତଙ୍କ ପାଇଁ ମୁକ୍ତ କରାଗଲା (ଏମ ମୋବାଇଲ ଆପ ଆରମ୍ଭ ହେଲା) । ସବୁଦିନିଆ ୱେବସାଇଟ ଷସଗ୍ଧଗ୍ଦ: ଯ30କ ଆରମ୍ଭ କରାଗଲା । ୟୁଜର ବେସ- ପଞ୍ଜୀକୃତ: 17+ ଲକ୍ଷ , ଆକ୍ଟିଭ: 7+ ଲକ୍ଷ , କଂଟେଂଟ ଆଇଟମ , 72 ଲକ୍ଷ , ଉତ୍ସ: 142 ଏବଂ ଆଇଡିଆର ଉତ୍ସ: 85 । ମୋବାଇଲ ଆପ (ଆଣ୍ଡ୍ରୋଏଡ): ଜାନୁଆରୀ 2017ରେ ଶୁଭାରମ୍ଭ , 3.5 ଲକ୍ଷ ଡାଉନଲୋଡ ଏବଂ ପ୍ରତିଦିନ ଆଣ୍ଡ୍ରୋଏଡ ହିଟ୍ସ:ଯ 20 କେ । ପ୍ରଶିକ୍ଷଣ ଏବଂ ସଚେତନତା ବିକାଶ ଆଇଡିଆର କର୍ମଶାଳା: 19 ଏବଂ ବ୍ୟବହାରକାରୀ କର୍ମଶାଳା ।


    ଉଚ୍ଚଶିକ୍ଷା ପାଇଁ ଆର୍ଥ ô କ ସହାୟତା ପ୍ରଦାନ କରୁଥିବା ଏଜେନ୍ସି (ଏଚଇଏଫଏ)


    2016 ସେପ୍ଟେମ୍ବର 12 ତାରିଖରେ ଏଚଇଏଫଏ ପ୍ରତିଷ୍ଠା କରାଯିବା ପ୍ରସ୍ତାବକୁ କ୍ୟାବିନେଟ ଗ୍ରହଣ କରିବା ସହ ଅନୁମୋଦନ କରିଛି । ଉଚ୍ଚତର ଶିକ୍ଷା ପ୍ରତିଷ୍ଠାନମାନ ପ୍ରତିଷ୍ଠା କରିବା ଲକ୍ଷ୍ୟରେ ପ୍ରୋତ୍ସାହନ ପ୍ରଦାନ କରିବା ପାଇଁ ଏକ ଉଚ୍ଚଶିକ୍ଷା ଆର୍ଥିକ ସହାୟତାକାରୀ ଏଜେନ୍ସି (ଏଚଇଏଫଏ) ପ୍ରତିଷ୍ଠା ପାଇଁ କ୍ୟାବିନେଟ ଅନୁମୋଦନ କରିଛନ୍ତି ଏବଂ ଏଥିପାଇଁ 1 , 000 କୋଟି ଟଙ୍କାର ଅର୍ଥରାଶି ସରକାରଙ୍କ ତରଫରୁ ପ୍ରଦାନ କରାଯିବ ।


    ଏଚଇଏଫଏ ସୃଷ୍ଟି କରାଯିବା ପରେ ପ୍ରମୁଖ ଶିକ୍ଷାନୁଷ୍ଠାନମାନଙ୍କରେ ଉଚ୍ଚ ଗୁଣାତ୍ମକ ମାନର ଭିତ୍ତିଭୂମି ପ୍ରତିଷ୍ଠା କରାଯାଇ ପାରିବ । ପିଏସୟୁ ବ୍ୟାଙ୍କ/ସରକାରଙ୍କ ମାଲିକାନାରେ ଥିବା ଏନବିଏଫସି (ପ୍ରମୋଟର) ମାଧ୍ୟମରେ ଏକ ଏସପିଭି ଭାବେ ଏଚଇଏଫଏ ପ୍ରତିଷ୍ଠା କରାଯିବ । ଏହା ଆଇଆଇଟି/ ଆଇଆଇଏମ/ ଏନଆଇଟି ଏବଂ ଅନ୍ୟାନ୍ୟ ପ୍ରତିଷ୍ଠାନମାନଙ୍କରେ ଭିତ୍ତିଭୂମି ଏବଂ ବିଶ୍ୱସ୍ତରୀୟ ପରୀକ୍ଷାଗାର ଆଦି ପ୍ରକଳ୍ପ ବିକଶିତ କରିବା ଲାଗି 20 , 000 କୋଟି ଟଙ୍କାର ଅନୁଦାନ ରାଶି ବ୍ୟବହାର କରିପାରିବ ।


    ଏଚଇଏଫଏ 10 ବର୍ଷର ଋଣ ମାଧ୍ୟମରେ ଏକାଡେମିକ ଏବଂ ଗବେଷଣା ଭିତ୍ତିଭୂମି ପ୍ରକଳ୍ପ ଗୁଡ଼ିକୁ ଆର୍ଥ ô କ ସହାୟତା ପ୍ରଦାନ କରିବ । ପ୍ରତିଷ୍ଠାନଗୁଡ଼ିକର ଆଭ୍ୟନ୍ତରୀଣ ଆକୁରାଲ ମାଧ୍ୟମରେ ଋଣର ଅଧିକତମ ଅଂଶକୁ ପରିଶୋଧ କରାଯିବ । ନିୟମିତ ଅନୁଦାନ ସହାୟତା ମାଧ୍ୟମରେ ସରକାର ସୁଧ ଭରଣା କରିବେ ।


    ସମସ୍ତ କେନ୍ଦ୍ରୀୟ ଅନୁଦାନ ପ୍ରାପ୍ତ ଉଚ୍ଚଶିକ୍ଷା ଅନୁଷ୍ଠାନଗୁଡ଼ିକ ଏଚଇଏଫଏର ସଦସ୍ୟ ଭାବେ ଯୋଗଦେବା ନେଇ ଯୋଗ୍ୟ ବିବେଚିତ ହେବେ । ସଦସ୍ୟ ଭାବେ ଯୋଗ ଦେବା ପାଇଁ ଅନୁଷ୍ଠାନଗୁଡ଼ିକୁ ସେମାନଙ୍କ ଆଭ୍ୟନ୍ତରୀଣ ପାଣ୍ଠିରୁ ଏଚଇଏଫଏକୁ 10 ବର୍ଷ ପାଇଁ କିଛି ନିର୍ଦ୍ଧିଷ୍ଟ ପରିମାଣର ଅର୍ଥ ପ୍ରଦାନ କରିବାକୁ ପଡିବ । ଭବିଷ୍ୟତରେ କିପରି ଭାବେ ବଜାରରୁ ଅନୁଦାନ ସଂଗ୍ରହ କରାଯିବ ସେ ନେଇ ଏଚଇଏଫଏ ପକ୍ଷରୁ ଯାଂଚ କରାଯିବ । ଅନୁଷ୍ଠାନର ପ୍ରତ୍ୟେକ ସଦସ୍ୟ ଏଚଇଏଫଏ ଦ୍ୱାରା ସ୍ଥିରୀକୃତ ଅନୁଦାନ ରାଶି ପାଇବା ପାଇଁ ଯୋଗ୍ୟ ବିବେଚିତ ହେବେ ଯାହାକୁ କି ସେମାନଙ୍କର ଆଭ୍ୟନ୍ତରୀଣ ପାଣ୍ଠିରୁ ଭରଣା କରାଯିବ ।


    2 , 000 କୋଟି ଟଙ୍କାର ଅଧିକୃତ ପୁଞ୍ଜି ସହ କାନାଡା ବ୍ୟାଙ୍କ ଏବଂ ମାନବ ସମ୍ବଳ ବିକାଶ ମନ୍ତ୍ରଣାଳୟ ଯୁଗ୍ମ ଭାବେ ଏଚଇଏଫଏକୁ ପ୍ରସାରିତ କରିବେ । ଏଥିରେ ସରକାରଙ୍କ ଭାଗିଦାରିତା ରହିବ 1000 କୋଟି ଟଙ୍କା ।


    ଏଚଇଏଫଏ ମଧ୍ୟ ପିଏସୟୁ ଏବଂ କର୍ପୋରେଟମାନଙ୍କଠାରୁ ସିଏସଆର ଅନୁଦାନ ରାଶି ଯୋଗାଡ କରିବ । ଏହାଫଳରେ ଉକ୍ତ ଅନୁଷ୍ଠାନ ଗୁଡ଼ିକରେ ଗବେଷଣା ଏବଂ ଅଭିନବତାର ପ୍ରସାର ବଡ ଆକାରରେ କରାଯାଇ ପାରିବ । କମ୍ପାନୀ ଆଇନ 2013 ଅନ୍ତର୍ଗତ ଆର୍ଥ ô କ ଏଜେନ୍ସିଗୁଡ଼ିକୁ ନିୟନ୍ତ୍ରଣ କରିବା ପାଇଁ ଏଚଇଏଫଏ ପ୍ରତିଷ୍ଠା କରିବାରେ କାନାରା ବ୍ୟାଙ୍କକୁ 29.12.2016ରେ ଯୁଗ୍ମ ଭେଂଚ୍ୟୁର ଅଂଶୀଦାର ଭାବେ ଚିହ୍ନଟ କରାଯିବା ସହ ନିଯୁକ୍ତ କରାଯାଇଛି । ଏହାକୁ ଏକ ଏନବିଏଫସି ଭାବେ ଆରବିଆଇରେ ମଧ୍ୟ ପଞ୍ଜୀକୃତ କରାଯାଇଛି । ଏ ସଂକ୍ରାନ୍ତରେ 2017 ଫେବୃଆରୀ 9 ତାରିଖରେ ଏମଏଚଆରଡି ଏବଂ କାନାରା ବ୍ୟାଙ୍କ ମଧ୍ୟରେ ଏକ ବୁଝାମଣା ପତ୍ର ସ୍ୱାକ୍ଷରିତ ହୋଇଛି । ପରେ 2017 ମାର୍ଚ୍ଚ 16ରେ ଯୁଗ୍ମ ଅଭିଯାନ ରାଜିନାମା (ଜେଭିଏ) ମଧ୍ୟ ସ୍ୱାକ୍ଷରିତ ହୋଇଛି ।


    ଏମଏଚଆରଡି , ଜିଓଆଇ ଏବଂ କାନାରା ବ୍ୟାଙ୍କ ଦ୍ୱାରା ଜେଭିସି ଅନ୍ତର୍ଗତ କରାଯାଇଥିବା ପୁଞ୍ଜିନିବେଶକୁ ନିମ୍ନରେ ପ୍ରଦାନ କରାଗଲା...


    କ୍ର.ନଂ ପାର୍ଟି ଯୋଗଦାନ ରାଶି ଭାଗିଦାରିତା (ଶତକଡାରେ)


    1 ଜିଓଆଇ 1000 , 00 , 00 , 000 ଟଙ୍କା 90.91


    2 କାନାରା ବ୍ୟାଙ୍କ 1000 , 00 , 00 , 000 ଟଙ୍କା 9.09


    31.5.2017ରେ ଧାରା 8 ଅନୁସାରେ ଏଚଇଏଫଏକୁ କମ୍ପାନୀ ଆଇନ , 2013ର ଅନ୍ତର୍ଭୁକ୍ତ କରାଯାଇଛି । ଏମଏଚଆରଡି ଏବଂ କାନାରା ବ୍ୟାଙ୍କ ଦ୍ୱାରା ଏଚଇଏଫଲରେ ନିମ୍ନଲିଖିତ ଗ୍ରାହକମାନଙ୍କ ଅଂଶଧନକୁ ଅନ୍ତର୍ଭୁକ୍ତ କରାଯାଇଛି ।


    ଗ୍ରାହକଙ୍କ ନାମ ପରିମାଣ (କୋଟିରେ)


    ଜିଓଆଇ , ଏମଏଚଆରଡି , ଉଚ୍ଚଶିକ୍ଷା ବିଭାଗ 250


    କାନାରା ବ୍ୟାଙ୍କ 50


    ମୋଟ 300


    ଏଚଇଏଫଏ ବୋର୍ଡ ନିର୍ଦ୍ଦେଶକମାନଙ୍କ ପ୍ରଥମ ଏବଂ ଦ୍ୱିତୀୟ ବୈଠକ ଯଥାକ୍ରମେ 12.06.2017 ଏବଂ 11.8.2017ରେ ଆୟୋଜନ କରାଯାଇଥିଲା । ଏଇଏଫଏ ଏବେ କାର୍ଯ୍ୟକ୍ଷମ ହୋଇଛି ଏବଂ ନିର୍ଦ୍ଧିଷ୍ଟ ଆବେଦନ ପତ୍ର ଫର୍ମାଟରେ 16.8.2017ରୁ ଏହାର ଲାଭ ଉଠାଇବା ପାଇଁ ପ୍ରତିଷ୍ଠାନମାନଙ୍କୁ ସୂଚନା ପ୍ରଦାନ କରାଯାଇଛି ।


    ଏଚଇଏଫଏର ବୋର୍ଡ ନିର୍ଦ୍ଦେଶକମାନଙ୍କ ମଧ୍ୟରେ 29.22.2017ରେ ତୃତୀୟ ବୈଠକର ଆୟୋଜନ କରାଯାଇଥିଲା ଏବଂ ନିମ୍ନଲିଖିତ ଋଣ ସମ୍ବନ୍ଧୀୟ ଆବେଦନ ପତ୍ର ଉପରେ ବିଚାର କରାଯାଇଥିଲା ।


    କ୍ରମିକ ନଂ ପ୍ରତିଷ୍ଠାନର ନାମ ପ୍ରସ୍ତାବତ ଋଣ ପରିମାଣ (କୋଟିରେ)


    1 ଆଇଆଇଟି-କାନପୁର 391


    2 ଆଇଆଇଟି-ଦିଲ୍ଲୀ 200


    3 ଆଇଆଇଟି-ଖଡଗପୁର 500


    4 ଆଇଆଇଟି-ମାଡ୍ରାସ 300


    5 ଆଇଆଇଟି-ବମ୍ବେ 521


    6 ଏନଆଇଟି-ସୁରଥକାଳ 80


    ମୋଟ 1992


    ଉଚ୍ଚଶିକ୍ଷା କ୍ଷେତ୍ରରେ ସର୍ବଭାରତୀୟ ସର୍ଭେକ୍ଷଣ


    ଉଚ୍ଚଶିକ୍ଷା କ୍ଷେତ୍ରରେ ସର୍ବଭାରତୀୟ ସର୍ଭେକ୍ଷଣ (ଏଆଇଏସଏଚଇ) 2011ରେ ଆରମ୍ଭ କରାଯାଇଥିଲା , ଯେଉଁଥିରେ କି 2010-11 ପାଇଁ ତଥ୍ୟ ସଂଗ୍ରହ କରାଯାଇଥିଲା । ନିହାତି ଭାବେ ଏହି ସର୍ଭେକ୍ଷଣର ଆବଶ୍ୟକତା ରହିଥିଲା କାରଣ ଉଚ୍ଚଶିକ୍ଷା ଉପରେ ସଂଗ୍ରହ କରାଯାଇଥିବା ତଥ୍ୟର କୌଣସି ଉତ୍ସ ମଧ୍ୟ ଦେଶରେ ଉଚ୍ଚଶିକ୍ଷାର ଅବସ୍ଥା ସମ୍ବନ୍ଧୀୟ ସମ୍ପୂର୍ଣ୍ଣ ଚିତ୍ର ପ୍ରଦାନ କରୁନଥିଲେ । ଅନ୍ୟପକ୍ଷରେ ନୀତି ନିର୍ଦ୍ଧାରଣ ପାଇଁ କେତେଗୁଡ଼ିକ ଗୁରୁତ୍ୱପୂର୍ଣ୍ଣ ପରିମାପକର ଆବଶ୍ୟକତା ରହିଛି ମାତ୍ର ଏଥିପାଇଁ କେତେକ ସ୍ଥଳରେ ଆଦୌ ତଥ୍ୟ ଉପଲବ୍ଧ ନଥିଲା ବେଳେ କେତେକ ସ୍ଥଳରେ ଅସମ୍ପୂର୍ଣ୍ଣ ତଥ୍ୟ ଉପଲବ୍ଧ ଥିଲା ।


    ପ୍ରଥମ ଥର ପାଇଁ ତଥ୍ୟ ସଂଗ୍ରହ କାର୍ଯ୍ୟକ୍ରମରେ ଉଚ୍ଚ ଶିକ୍ଷା କ୍ଷେତ୍ରର ସମସ୍ତ ମୁଖ୍ୟ ଅଂଶୀଦାର-ଭାରତୀୟ ଚିକିତ୍ସା ପରିଷଦ , ବିଶ୍ୱବିଦ୍ୟାଳୟ ଅନୁଦାନ କମିଶନ , ସର୍ବଭାରତୀୟ ବୈଷୟିକ ଶିକ୍ଷା ପରିଷଦ ଏବଂ ସମସ୍ତ ରାଜ୍ୟ ସରକାର ଅଂଶଗ୍ରହଣ କରିଥିଲେ । ଇଲେକ୍ଟ୍ରୋନିକ ମୋଡରେ ସମସ୍ତ ସର୍ଭେକ୍ଷଣ କାର୍ଯ୍ୟ କରାଯାଇଥିଲା ଏବଂ ଏହି ଉଦ୍ଦେଶ୍ୟରେ ଏକ ସ୍ୱତନ୍ତ୍ର ପୋର୍ଟାଲଙ୍ଗଙ୍ଗଙ୍ଗ.ବସଗ୍ଦଷର.ଶକ୍ଟଙ୍ଖ.ସଦ୍ଭ ର ନିର୍ମାଣ କରାଯାଇଥିଲା । ବିନା କାଗଜ ପତ୍ରରେ ଏହି କାର୍ଯ୍ୟକ୍ରମ ସମ୍ପାଦିତ ହୋଇଥିଲା ।


    ଦେଶରେ ଉଚ୍ଚଶିକ୍ଷା ସହିତ ସଂପୃକ୍ତ ସମସ୍ତ ଶିକ୍ଷାନୁଷ୍ଠାନ ଏହି ସର୍ଭେକ୍ଷଣ ସହିତ ସଂପୃକ୍ତ ଥିଲେ । ବିଭିନ୍ନ ପରିମାପକ ଆଧାରରେ ଏହି ସର୍ଭେକ୍ଷଣ ମାଧ୍ୟମରେ ତଥ୍ୟ ସଂଗ୍ରହ କରାଯାଇଥିଲା । ଏଗୁଡ଼ିକ ହେଲା-ଶିକ୍ଷକ , ଛାତ୍ର ଏନରୋଲମେଂଟ , ପ୍ରୋଗ୍ରାମ , ପରୀକ୍ଷା ଫଳାଫଳ , ଶିକ୍ଷା ପାଇଁ ଆର୍ଥିକ ସହାୟତା , ଭିତ୍ତିଭୂମି ଇତ୍ୟାଦି । ଶିକ୍ଷା ବିକାଶ ସଂକ୍ରାନ୍ତୀୟ ସୂଚକାଙ୍କ ସାମିଲ ଥିଲା । ଏଗୁଡ଼ିକ ହେଲା ଅନୁଷ୍ଠାନ ସାନ୍ଧ୍ରତା , ଗ୍ରସ ଏନରୋଲମେଂଟ ଅନୁପାତ , ଶିକ୍ଷକ-ଛାତ୍ର ଅନୁପାତ , ଲିଙ୍ଗଗତ ସୂଚକାଙ୍କ ଇତ୍ୟାଦି ସମ୍ବନ୍ଧୀୟ ତଥ୍ୟ ଏଆଇଏସଏଚଇ ମାଧ୍ୟମରେ ସଂଗ୍ରହ କରାଯାଉଛି । ଶିକ୍ଷା କ୍ଷେତ୍ରରେ ଉନ୍ନତି ପାଇଁ ସୂଚନା ଭିତ୍ତିକ ନୀତି ନିର୍ଦ୍ଧାରଣରେ ଏହା ସହାୟକ ହେଉଛି ।


    2016-17 ଏଆଇଏସଏଚଇ ସମୟରେ ଶତକଡା 96.6 ପ୍ରତିଶତ ବିଶ୍ୱବିଦ୍ୟାଳୟ , 92.1 ପ୍ରତିଶତ ମହାବିଦ୍ୟାଳୟ ଏବଂ 72.4 ପ୍ରତିଶତ ଷ୍ଟାଣ୍ଡ-ଆଲୋନ ପ୍ରତିଷ୍ଠାନ ପୋର୍ଟାଲରେ ତଥ୍ୟ ଅପଲୋଡ କରିଥିଲେ । ଏମଏଚଆରଡି ୱେବସାଇଟରେ 2010-11ରୁ 2015-16 ପର୍ଯ୍ୟନ୍ତ ପୂର୍ଣ୍ଣାଙ୍ଗ ବିବରଣୀ ଉପଲବ୍ଧ । 2016-17 ପାଇଁ ସର୍ଭେକ୍ଷଣ ଶେଷ ହୋଇଛି ଏବଂ 2017-18 ପାଇଁ ଖୁବ ଶୀଘ୍ର ସର୍ଭେକ୍ଷଣ କାର୍ଯ୍ୟ ଆରମ୍ଭ କରାଯିବ ।


    ସ୍ୱଚ୍ଛତା ପଖୱାଡା


    ଉଚ୍ଛ ଶିକ୍ଷାନୁଷ୍ଠାନଗୁଡ଼ିକ ପାଇଁ “ ସ୍ୱଚ୍ଛତା ର୍ୟାଙ୍କିଙ୍ଗ ” ନାମରେ ଏକ କାର୍ଯ୍ୟକ୍ରମ 2017 ସେପ୍ଟେମ୍ବର 14ରେ ଆରମ୍ଭ କରାଯାଇଛି । କ୍ୟାମ୍ପସ ସ୍ୱଚ୍ଛତା ଆଧାରରେ 3000ରୁ ଅଧିକ ପ୍ରତିଷ୍ଠାନ ଅନଲାଇନ ଆବେଦନ ପ୍ରକ୍ରିୟାରେ ସାମିଲ ହୋଇଥିଲେ । ଏହି ପ୍ରକ୍ରିୟା କେତେକ ଗୁରୁତ୍ୱପୂର୍ଣ୍ଣ ପରିମାପକ ଆଧାରରେ କରାଯାଇଥିଲା । ଏଗୁଡ଼ିକ ହେଲା- ପାଇଖାନା ସୁବିଧା , ସ୍ୱଚ୍ଛ ଜଳ ଯୋଗାଣ ବ୍ୟବସ୍ଥା , ଛାତ୍ରାବାସରେ ରୋଶେଷଶାଳା ସୁବିଧା ଏବଂ ସ୍ୱଚ୍ଛତା , ହତାର ସବୁଜତା , ଆବର୍ଜନା ଫୋଫଡାଯିବାର ସୁବ୍ୟବସ୍ଥା , ମଇଳା ସଫା ବ୍ୟବସ୍ଥା ଇତ୍ୟାଦି । 5ଟି ବର୍ଗରେ ଶ୍ରେଷ୍ଠ ଅନୁଷ୍ଠାନମାନଙ୍କୁ ପୁରସ୍କୃତ କରାଯାଇଥିଲା ।


    ଏହା ଉନ୍ନତ ଭାରତ ଅଭିଯାନ ଅନ୍ତର୍ଗତ ବିଭାଗର ସ୍ୱଚ୍ଛ ପଖୱାଡା କାର୍ଯ୍ୟକ୍ରମ ଅନ୍ତର୍ଭୁକ୍ତ ଥିଲା । ଏହି କାର୍ଯ୍ୟକ୍ରମ ଅନ୍ତର୍ଗତ ଜିଲ୍ଲାର ଜିଲ୍ଲାପାଳମାନଙ୍କୁ ନିର୍ଦ୍ଦେଶ ପ୍ରଦାନ କରାଯାଇଥିଲା ଯେ ସେମାନଙ୍କ ଜିଲ୍ଳାରେ ଥିବା ଶିକ୍ଷାନୁଷ୍ଠାନଗୁଡ଼ିକ ଅତିକମରେ ସେହି ଜିଲ୍ଲାର ଗୋଟିଏ ଗ୍ରାମକୁ ପୋଷ୍ୟ ଭାବେ ଗ୍ରହଣ କରି ସେହି ଗ୍ରାମକୁ ଖୋଲାରେ ଶୌଚମୁକ୍ତ କରିବା ପାଇଁ ପଦକ୍ଷେପ ଗ୍ରହଣ କରିବେ ଏବଂ ସେଠାରେ କଠିନ ଏବଂ ତରଳ ବର୍ଯ୍ୟବସ୍ତୁ ନିଷ୍ପାସନ ପରିଚାଳନାର ବ୍ୟବସ୍ଥା କରିବେ । ଆଜମେର , ୱାରାଙ୍ଗଲ , ତେଲେଙ୍ଗାନା , ଝାବୁଆ ଏବଂ ଇନେ୍ଦାରର 5 ଜଣ ଜିଲ୍ଲାପାଳ ଠିକ ସମୟରେ ଏହି କାର୍ଯ୍ୟକୁ ସୁଚାର ରୂପେ ସମ୍ପାଦନ କରିଥିଲେ ଏବଂ ସେମାନଙ୍କୁ 2017 ସେପ୍ଟେମ୍ବର 14 ତାରିଖରେ ଆୟୋଜିତ ଏକ ଉତ୍ସବରେ ସମ୍ମାନିତ କରାଯାଇଥିଲା । ଏହି ଅଭିଯାନରେ ଗ୍ରାମଗୁଡ଼ିକର 1400ରୁ ଅଧିକ ପରିବାର ଉପକୃତ ହୋଇଥିଲେ ।


    ଗବେଷଣା ପାର୍କ


    ମୋଟ 75 କୋଟି ଟଙ୍କାର ବ୍ୟୟ ଆକଳନରେ ଆଇଆଇଟି ଦିଲ୍ଲୀ , ଆଇଆଇଟି ଗୌହାଟୀ , ଆଇଆଇଟି କାନପୁର , ଆଇଆଇଟି ହାଇଦ୍ରାବାଦ ଏବଂ ଆଇଆଇଏସସି ବାଙ୍ଗାଲୋରଠାରେ 5ଟି ନୂତନ ଗବେଷଣା ପାର୍କର ନିର୍ମାଣ କରାଯିବା ପାଇଁ ସରକାରଙ୍କ ଦ୍ୱାରା ଅନୁମୋଦନ କରାଯାଇଛି । ଆଇଆଇଟି ବମ୍ବେ ଏବଂ ଆଇଆଇଟି ଖଡଗପୁରରେ ନିର୍ମାଣାଧୀନ ଦୁଇଟି ଗବେଷଣା ପାର୍କର କାର୍ଯ୍ୟ ଚାଲୁରଖିବା ପାଇଁ 100 କୋଟି ଟଙ୍କାର ଅନୁମୋଦନ ମଧ୍ୟ କରାଯାଇଛି ।


    ଆଇଆଇଟି ଗାନ୍ଧୀନଗରଠାରେ ଗବେଷଣା ପାର୍କର ନିର୍ମାଣ ପାଇଁ ବିଜ୍ଞାନ ଏବଂ ବୈଷୟିକ ବିଭାଗ ପକ୍ଷରୁ 90 କୋଟି ଟଙ୍କାର ଅନୁଦାନ ପ୍ରଦାନ କରାଯାଇଛି ।


    ଇମ୍ପ୍ରିଂଟ ଇଣ୍ଡିଆ


    ସାମାଜିକ ପ୍ରାସଙ୍ଗିକତା ଥିବା ବିଷୟରେ ପ୍ରମୁଖ ପ୍ରତିଷ୍ଠାନଗୁଡ଼ିକରେ ଗବେଷଣାକୁ ଦିଗ ନିର୍ଦ୍ଦେଶ କରିବା ନେଇ ଇମ୍ପ୍ରିଂଟ ହେଉଛି ଏକ ପ୍ରୟାସ । ଏହି ପ୍ରୟାସ ଅଧୀନରେ 10ଟି ବିଷୟକୁ ଚହ୍ନଟ କରାଯାଇଛି , ଯାହାକି ଗ୍ରାମାଂଚଳରେ ଜନସାଧାରଣଙ୍କ ଜୀବନଧାରା ଉପରେ ବଡ ଧରଣର ପ୍ରଭାବ ପକେଇଥାଏ । ଏଗୁଡ଼ିକ ହେଲା (1) ଚିକିତ୍ସା ସୁବିଧା ପାଇଁ ବୈଷୟିକତା (2) ଶକ୍ତି ସୁରକ୍ଷା (3) ଗ୍ରାମାଂଚଳ ଏବଂ ସହରାଂଚଳ ଗୃହ ନିର୍ମାଣ ଡିଜାଇନିଂ (4) ନାନୋ ଟେକନଲୋଜି (5)ଜଳ/ନଦୀ ସିଷ୍ଟମ (6) ଅତ୍ୟାଧୁନିକ ସାମଗ୍ରୀ (7) କମ୍ପ୍ୟୁଟର ବିଜ୍ଞାନ ଏବଂ ଆଇସିଟି (8) ମ୍ୟାନୁଫ୍ୟାକ୍ଚରିଂ ଟେକନଲୋଜି (9) ଅତ୍ୟାଧୁନିକ ସୁରକ୍ଷା ବ୍ୟବସ୍ଥା (10) ପରିବେଶ/ପାଣିପାଗ ପରିବର୍ତ୍ତନ । ଏଥିମଧ୍ୟରୁ ପ୍ରତ୍ୟେକ ବିଷୟକୁ ଏକ ଆଇଆଇଟି ସଂଯୋଜନା କରୁଛି ।


    ଏହି ପ୍ରମୁଖ ବିଷୟଗୁଡ଼ିକ ଉପରେ ବୈଜ୍ଞାନିକମାନଙ୍କ ତରଫରୁ 2 , 600ରୁ ଅଧିକ ଗବେଷଣା ପ୍ରସ୍ତାବ ପ୍ରଦାନ କରାଯାଇଛି । ପ୍ରଖ୍ୟାତ ବୈଜ୍ଞାନିକମାନଙ୍କ ଦ୍ୱାରା ଏହା ଯାଂଚ କରାଯାଉଛି ଏବଂ 595.89 କୋଟି ଟଙ୍କାର ବ୍ୟୟ ଅଟକଳରେ 259ଟି ପ୍ରସ୍ତାବକୁ ମଞ୍ଜୁରୀ ପ୍ରଦାନ କରାଯାଇଛି । ଇମ୍ପ୍ରିଂଟ-1 ଅଧୀନରେ ଏମଏଚଆରଡି ଏବଂ ବିଭିନ୍ନ ଅଂଶଗ୍ରହଣକାରୀ ମନ୍ତ୍ରଣାଳୟ ଏବଂ ବିଭାଗ ଦ୍ୱାରା 142ଟି ଗବେଷଣା ପ୍ରକଳ୍ପକୁ 323.17 କୋଟି ଟଙ୍କାର ଯୁଗ୍ମ ଅନୁଦାନ ପ୍ରଦାନ କରାଯାଇଛି । ଇମ୍ପ୍ରିଂଟ-2 ଏବେ ମଞ୍ଜୁରୀ ପାଇବା ଉଦ୍ଦେଶ୍ୟରେ ପ୍ରକ୍ରିୟାକରଣ ସ୍ଥିତିରେ ରହିଛି ।


    ଉଚ୍ଚତର ଆବିସ୍କାର ଅଭିଯାନ


    ଉଦ୍ୟୋଗ ଭିତ୍ତିକ ଆବଶ୍ୟକୀୟ ଗବେଷଣାକୁ ପ୍ରୋତ୍ସାହିତ କରିବା ପାଇଁ ଏହି ଯୋଜନାର ଶୁଭାରମ୍ଭ କରାଯାଇଥିଲା ଯେପରିକି ବିଶ୍ୱ ବଜାରରେ ଭାରତୀୟ ଉଦ୍ୟୋଗର ପ୍ରତିଦ୍ୱନ୍ଦ୍ୱିତା ବଜାୟ ରହିପାରିବ । ସମସ୍ତ ଆଇଆଇଟିମାନଙ୍କୁ ନିର୍ଦ୍ଦେଶ ଦିଆଯାଇଛି ଯେ ସେମାନେ ଉଦ୍ୟୋଗମାନଙ୍କ ସହିତ ମିଶି କାମକରନ୍ତୁ ଏବଂ ଯେଉଁଠାରେ ଅଭିନବ ପଦକ୍ଷେପ ଗ୍ରହଣ କରାଯିବାର ଆବଶ୍ୟକତା ରହିଛି ତାହା ଚିହ୍ନଟ କରନ୍ତୁ ଏବଂ ଏ ନେଇ ସମାଧାନର ପନ୍ଥା ମଧ୍ୟ ବାହାର କରନ୍ତୁ । ଆବଶ୍ୟକ ପଡିଲେ ଏହାକୁ ବ୍ୟବସାୟିକ ସ୍ତରକୁ ଅଣାଯିବାର ପଦକ୍ଷେପ ଗ୍ରହଣ କରାଯିବ ।


    ଆଇଆଇଟିମାନଙ୍କ ଦ୍ୱାରା ପ୍ରସ୍ତାବିତ ତଥା ଚିହ୍ନଟ କରାଯାଇଥିବା ପ୍ରକଳ୍ପ ଉପରେ ୟୁଏଇ ଅଧୀନରେ 250 କୋଟି ଟଙ୍କାର ପୁଞ୍ଜିନିବେଶ କରାଯିବାର ପ୍ରସ୍ତାବ ରହିଛି । ତେବେ ସଂପୃକ୍ତ ଉଦ୍ୟୋଗକୁ ଏଥିନିମନ୍ତେ ଶତକଡା 25 ପ୍ରତିଶତ ଅର୍ଥ ପ୍ରକଳ୍ପ ବ୍ୟୟ ବାବଦରେ ପ୍ରଦାନ କରିବାକୁ ପଡିବ । 2016-17 ବର୍ଷ ପାଇଁ 285.15 କୋଟି ଟଙ୍କା ବିନିମୟରେ 92ଟି ପ୍ରକଳ୍ପ କାର୍ଯ୍ୟକାରୀ କରାଯିବା ପାଇଁ ଅନୁମୋଦନ କରାଯାଇଛି ।


    ଆଇଆଇଟି ମାଡ୍ରାସ ହେଉଛି ଏହି ଯୋଜନାର ଜାତୀୟ ସଂଯୋଜକ । ଏ ବାବଦରେ 160ଟି ପ୍ରସ୍ତାବ ମିଳିଛି ଏବଂ ସଂପୃକ୍ତ ଉଦ୍ୟୋଗ ଗୁଡ଼ିକ ଏନେଇ ବ୍ୟବୟ ବରାଦର ଅଂଶବିଶେଷ ସ୍ୱରୂପ 156 କୋଟି ଟଙ୍କା ପ୍ରଦାନ କରିବା ପାଇଁ ରାଜିହୋଇଛନ୍ତି । ଏହାଫଳରେ ଏହା ସର୍ବବୃହତ୍ ଉଦ୍ୟୋଗ-ଏକାଡେମିଆ ଭାଗିଦାରୀ ହେବ । ପ୍ୟାଟେଂଟ ପଞ୍ଜୀକରଣର ଆଧାରାରେ ଏହି ଗବେଷଣା ପ୍ରକଳ୍ପ ଗୁଡ଼ିକ କାର୍ଯ୍ୟକାରୀ ହେବ ବୋଲି ଆଶା କରାଯାଉଛି ।


    ଅନ୍ୟାନ୍ୟ ପଦକ୍ଷେପ


    ଆଇଆଇଟିରେ ଲିଙ୍ଗଗତ ସନ୍ତୁଳନରେ ଉନ୍ନତି: ଆଇଆଇଟିରେ ଲିଙ୍ଗଗତ ସନ୍ତୁଳନ କ୍ଷେତ୍ରରେ ଉନ୍ନତି ଆଣିବା ପାଇଁ 28.4.2017ରେ ଆଇଆଇଟି ପରିଷଦର 51ତମ ବୈଠକର ଆୟୋଜନ କରାଯାଇଥିଲା । ଜାବ ସବକମିଟିର ସୁପାରିଶ ଅନୁଯାୟୀ ଆଇଆଇଟି ମାନଙ୍କର ବିଟେକ୍ କାର୍ଯ୍ୟକ୍ରମରେ ମହିଳାଙ୍କ ପଞ୍ଜୀକରଣ ବୃଦ୍ଧି କରିବା ପାଇଁ ନିଷ୍ପତ୍ତି ଗ୍ରହଣ କରାଯାଇଥିଲା । ସ୍ୱତନ୍ତ୍ର ସିଟ ସୃଷ୍ଟିକରାଯାଇ ମହିଳାଙ୍କ ସଂଖ୍ୟାରେ 2018-19ରେ ବର୍ତ୍ତମାନର ଶତକଡା 8 ପ୍ରତିଶତରୁ 14 ପ୍ରତିଶତକୁ ବୃଦ୍ଧି , 2019-20ରେ ଶତକଡା 17 ପ୍ରତିଶତ ଏବଂ 2020-21ରେ ଶତକଡା 20 ପ୍ରତିଶତ ବୃଦ୍ଧି କରାଯିବା ପାଇଁ ନିଷ୍ପତ୍ତି ଗ୍ରହଣ କରାଯାଇଛି ।


    ପ୍ରିମିୟର ପରୀକ୍ଷଣ ସୁବିଧା: 10.11.2017ରେ ଅନୁଷ୍ଠିତ ଏକ ବୈଠକରେ ଜାତୀୟ ପରୀକ୍ଷଣ ଏଜେନ୍ସି (ଏନଟିଏ) ନିର୍ମାଣ କରାଯିବା ନେଇ କେନ୍ଦ୍ର କ୍ୟାବିନେଟ ମଞ୍ଜୁରୀ ପ୍ରଦାନ କରିଛି । ଦେଶର ସମସ୍ତ ଉଚ୍ଚଶିକ୍ଷା ପ୍ରତିଷ୍ଠାନମାନଙ୍କ ପାଇଁ ପ୍ରବେଶିକା ପରୀକ୍ଷା ଆୟୋଜନ କରିବା ନେଇ ଏନଟିଏ ହେଉଛିଏକ ସ୍ୱୟଂଶାସିତ ପ୍ରମୁଖ ଅନୁଷ୍ଠାନ ।


    ସମସ୍ତ ସ୍ଥାନରେ ର୍ୟାଗିଙ୍ଗ ନିରୋଧି ସେଲ , ବୈଷମ୍ୟ ନିରୋଧି ସେଲ , ଲିଙ୍ଗଗତ ସଚେତନତା ସେଲ , ଯୌନ ଶୋଷଣ ରୋକିବା ପାଇଁ ଆଭ୍ୟନ୍ତରୀଣ ଅଭିଯୋଗ କମିଟି ଏବଂ ଭିନ୍ନକ୍ଷମ ଛାତ୍ରଛାତ୍ରୀଙ୍କ ପାଇଁ ପ୍ରତିରୋଧ ବିହିନ ଯାତାୟତ ବ୍ୟବସ୍ଥା ସମସ୍ତ ସ୍ଥାନମାନଙ୍କରେ ଲାଗୁକରାଯାଇଛି ।


    ମୋଟ 1411 କୋଟି ଟଙ୍କା ବ୍ୟୟରେ ଜାମ୍ମୁ , ଭିଲାଇ , ଗୋଆ , ଧରୱାଡ , ତିରୁପତି ଏବଂ ପଲାକ୍କାଡଠାରେ 6ଟି ନୂତନ ଆଇଆଇଟି ପ୍ରତିଷ୍ଠା ।


    ପ୍ରଥମ ଫେଜରେ 7002.42 କୋଟି ଟଙ୍କା ବ୍ୟୟରେ ଏହି ଆଇଆଇଟି ଗୁଡ଼ିକରେ ସ୍ଥାୟୀ କ୍ୟାମ୍ପସ ନିର୍ମାଣ ପ୍ରସ୍ତାବକୁ କେନ୍ଦ୍ର କ୍ୟାବିନେଟ ଦ୍ୱାରା 2017 ନଭେମ୍ବରରେ ଅନୁମୋଦନ କରାଯାଇଛି ।


    ଏକାଡେମୀ ନେଟୱର୍କ ପ୍ରତିଷ୍ଠା ପାଇଁ ବୈଶ୍ୱିକ ପଦକ୍ଷେପ (ଜିଆଇଏଏନ): ଜିଆଇଏଏନ କାର୍ଯ୍ୟକ୍ରମ ଏକ ଏକାଡେମୀ ପାଠ୍ୟକ୍ରମ ଶିକ୍ଷାଦେବା ନିମେନ୍ତ ବିଦେଶୀ ଏବଂ ଭାରତୀୟ ଫାକଲ୍ଟିମାନଙ୍କୁ ଏକାଠି କରିଛି । ବିଶ୍ୱର ପ୍ରମୁଖ ଶିକ୍ଷାନୁଷ୍ଠାନମାନଙ୍କରୁ ବଛାବଛା ଛାତ୍ରଛାତ୍ରୀମାନେ ଏହି କାର୍ଯ୍ୟକ୍ରମରେ ଅଂଶଗ୍ରହଣ କରିଥାନ୍ତି । ଏହି କାର୍ଯ୍ୟକ୍ରମ ଅଧୀନରେ ବିଦେଶର ବହୁ ଯୋଜନା ମାଧ୍ୟମରେ ପାଠ୍ୟକ୍ରମ ପ୍ରଦାନ କରାଯାଉଛି ଏବଂ ଏଥିମଧ୍ୟରୁ 802ଟି ପାଠ୍ୟକ୍ରମ ଶେଷ ହୋଇସାରିଛି । 2017-18ରେ ଏପର୍ଯ୍ୟନ୍ତ 156ଟି ପାଠ୍ୟକ୍ରମ ପ୍ରଦାନ କରାଯାଇ ସାରିଛି ।


    ସ୍ମାର୍ଟ ଇଣ୍ଡିଆ ହାକାଥନ 2017: ପ୍ରଥମଥର ପାଇଁ ଭାରତ ସ୍ମାର୍ଟ ଇଣ୍ଡିଆ ହାକାଥନ 2017ର ଆୟୋଜନ କରିଥିଲା ଯେଉଁଥିରେ କି 42 , 000ରୁ ଅଧିକ ଛାତ୍ର 30ଟି ମନ୍ତ୍ରଣାଳୟର ଡିଜିଟାଲ 600ଟି ସମସ୍ୟାର ସମାଧାନ ଉପରେ କାର୍ଯ୍ୟ କରିଥିଲେ । ଦ୍ୱିତୀୟ ସ୍ମାର୍ଟ ଇଣ୍ଡିଆ ହାକାଥନ 2018 ଘୋଷଣା କରାଯାଇଛି ଏବଂ ଏଥିରେ ପ୍ରାୟ 1 ଲକ୍ଷ ଛାତ୍ର ଅଂଶଗ୍ରହଣ କରିବେ ବୋଲି ଆଶା କରାଯାଉଛି ।


    38ଟି କେନ୍ଦ୍ରୀୟ ବିଶ୍ୱବିଦ୍ୟାଳୟରେ ୱାଇ-ଫାଇ ବ୍ୟବସ୍ଥା ଲାଗୁ


    ଓପନ ଏବଂ ଡିଷ୍ଟାନ୍ସ ମୋଡ୍ରେ ଉଚ୍ଚଶିକ୍ଷା ବ୍ୟବସ୍ଥାର ଉପଯୁକ୍ତ ନିୟନ୍ତ୍ରଣ ଏବଂ ପରିଚାଳନା ପାଇଁ 2017 ଜୁନରେ ବିଶ୍ୱବିଦ୍ୟାଳୟ ଅନୁଦାନ କମିଶନ (ଓପନ ଆଣ୍ଡ ଡିଷ୍ଟାନ୍ସ ଲର୍ଣ୍ଣିଂ) ସମ୍ବନ୍ଧରେ ଏଇ ନିକଟରେ ବିଜ୍ଞାପନ ପ୍ରକାଶ ପାଇଛି । ସମାଜର ବିବିଧ ବିଭାଗକୁ ଶିକ୍ଷା ପ୍ରଦାନ କରିବା କ୍ଷେତ୍ରରେ ଓପନ ଏବଂ ଡିଷ୍ଟାନ୍ସ ମୋଡ ଗୁରୁତ୍ୱପୂର୍ଣ୍ଣ ସାବ୍ୟସ୍ତ ହୋଇଛି । ଓଡିଏଲ ମୋଡରେ ୟୁଜି ଏବଂ ପିଜି ପାଠ୍ୟକ୍ରମ ପ୍ରଦାନ କରିବା ନେଇ ଏଚଇଆଇ ଗୁଡ଼ିକର ପ୍ରସ୍ତାବକୁ ଏହି ନିୟାମକ ଦିଗ ନିର୍ଦ୍ଦେଶ କରିବା ସହ ଏକ୍ଷେତ୍ରରେ ଆବଶ୍ୟକୀୟ ସୂଚନା ମଧ୍ୟ ପ୍ରଦାନ କରିଥାଏ । ଏହା ମଞ୍ଜୁରୀ , ଆକଳନ ଏବଂ ପରିଚାଳନା ଗତ ପ୍ରକ୍ରିୟା ମଧ୍ୟ ପ୍ରଦାନ କରିଥାଏ ।


    ପ୍ରଖ୍ୟାତ ଅନୁଷ୍ଠାନ ଡିମ୍ଡ ଟୁ ବି ୟୁନିଭର୍ସିଟିଜ ନାମରେ ବିଶେଷ ବର୍ଗର ଡିମ୍ଡ ଟୁ ବି ୟୁନିଭର୍ସିଟିଜ ସୃଷ୍ଟି କରିବା ପାଇଁ ୟୁଜିସି ଆଇନ (ପ୍ରଖ୍ୟାତ ଅନୁଷ୍ଠାନ ଡିମ୍ଡ ଟୁ ବି ୟୁନିଭର୍ସିଟିଜ) , 2017 ସମ୍ବନ୍ଧରେ ବିଜ୍ଞାପନ ପ୍ରକାଶ ପାଇଛି । ଏଗୁଡ଼ିକୁ ଅନ୍ୟାନ୍ୟ ବର୍ଗର ଡିମ୍ଡ ଟୁ ବି ୟୁନିଭର୍ସିଟିଜ ତୁଳନାରେ ସ୍ୱତନ୍ତ୍ର ଭାବେ ବିବେଚନା କରାଯିବ ଯେପରିକି ଏମାନେ ଏକ ନିର୍ଦ୍ଧିଷ୍ଟ ସମୟ ସୀମା ମଧ୍ୟରେ ବିଶ୍ୱର ସର୍ବଶ୍ରେଷ୍ଠ ଅନୁଷ୍ଠାନ ମାନଙ୍କ ମଧ୍ୟରେ ସ୍ଥାନ ପାଇପାରିବେ । ଆହୁରି ମଧ୍ୟ ବିଶ୍ୱ ର୍ୟାଙ୍କିଙ୍ଗର ଶ୍ରେଷ୍ଠ 100 ମଧ୍ୟରେ ସ୍ଥାନ ପାଇବା ନେଇ ଭାରତୀୟ ଉଚ୍ଚ ଶିକ୍ଷାନୁଷ୍ଠାନଗୁଡ଼ିକୁ ପ୍ରଖ୍ୟାତ ଅନୁଷ୍ଠାନ ଯୋଜନାରେ ୟୁଜିସି ଦରଖାସ୍ତ ଆବେଦନ କରିଛି । ଏହି ଯୋଜନାରେ ସରକାରୀ ଏବଂ ଘରୋଇ କ୍ଷେତ୍ରରେ 10ଟି ଲେଖାଁଏ ଅନୁଷ୍ଠାନମାନଙ୍କୁ ଚୟନ କରାଯିବ ଏବଂ ସରକାରୀ ଶିକ୍ଷାନୁଷ୍ଠାନମାନଙ୍କୁ ଏକ୍ଷେତ୍ରରେ 5 ବର୍ଷ ପାଇଁ ସେମାନେ ପାଉଥିବା ଅନୁଦାନ ସହିତ 1000 କୋଟି ଟଙ୍କାର ସହାୟତା ପ୍ରଦାନ କରାଯିବ । ଘରୋଇ କ୍ଷେତ୍ରରେୁ ଚୟନ କରାଯାଉଥିବା ପ୍ରତିଷ୍ଠାନମାନଙ୍କର ଅଭିନବତା ଏବଂ ସୃଜନାତ୍ମକତା କ୍ଷେତ୍ରରେ ସମ୍ପୂର୍ଣ୍ଣ ସ୍ୱାଧୀନତା ରହିବ ଯେପରିକି ସେମାନେ ଦେଶର ଉନ୍ନତି ପାଇଁ ଉନ୍ନତ ସ୍ନାତକ ସୃଷ୍ଟି କରିପାରିବେ ।


    ପ୍ରମୁଖ ଆଇନଗତ ସଂସ୍କାର


    ଆଇଆଇଟି ପବ୍ଲିକ ପ୍ରାଇଭେଟ ପାର୍ଟନରସିପ ବିଲ- 26 ଜୁଲାଇ 2017ରେ ଲୋକସଭା ଇଣ୍ଡିଆନ ଇନଷ୍ଟିଚ୍ୟୁଟ ଅଫ ଇନଫର୍ମେସନ ଟେକନଲୋଜି ପବ୍ଲିକ ପ୍ରାଇଭେଟ ପାର୍ଟନରସିପ ବିଲ 2017କୁ ପାଶ କରିଛି । ଏହା ପିପିପି ମଡେଲରେ ପ୍ରତିଷ୍ଠା ହୋଇଥିବା 15ଟି ଆଇଆଇଟିକୁ ଅନୁଦାନ ପ୍ରଦାନ କରିବା ପାଇଁ ଅନୁମତି ପ୍ରଦାନ କରିଥାଏ ।


    5.1.2015ରେ ଆଇଆଇଟି ବିଲ 2014 ସମ୍ବନ୍ଧରେ ଗ୍ୟାଜେଟରେ ବିଜ୍ଞପ୍ତି ପ୍ରକାଶ ପାଇଥିଲା । 2012 ଅଗଷ୍ଟରେ ଏହି ବିଲକୁ ବଜେଟ ସେସନରେ ଆଗତ କରାଯାଇଥିଲା ଏବଂ ଲୋକ ସଭା ବନ୍ଦ ହେବା ପରେ ଏହା ଲାପ୍ସ ହୋଇଯାଇଥିଲା । ଏହି ବିଧାୟକ ଫଳରେ କେନ୍ଦ୍ର ସରକାରଙ୍କ ଦ୍ୱାରା ଅନୁଦାନ ପ୍ରାପ୍ତ ଆଲାହାବାଦ , ଗ୍ୱାଲିଅର , ଜବଲପୁର ଏବଂ କାଂଚିପୁରମ ଆଇଆଇଟିକୁ ସ୍ୱାଧୀନ ବୈଧାନିକ ଷ୍ଟାଟସ ମିଳିଥିଲା ଏବଂ ସେମାନଙ୍କୁ ଜାତୀୟ ଗୁରୁତ୍ୱ ବିଶିଷ୍ଟ ଅନୁଷ୍ଠାନ ଭାବେ ଘୋଷଣା କରାଯାଇଥିଲା ।


    ଜାତୀୟ ପ୍ରତିଷ୍ଠାନ ର୍ୟାଙ୍କିଙ୍ଗ ଫ୍ରେମୱାର୍କ (ଏନଆଇଆରଏଫ): ଉଦ୍ଦେଶ୍ୟ ଏବଂ ଯୋଗ୍ୟତା ଭିତ୍ତିରେ ଏହି ର୍ୟାଙ୍କିଙ୍ଗ ବ୍ୟବସ୍ଥାକୁ 2015 ସେପ୍ଟେମ୍ବର 29 ତାରିଖରେ ଶୁଭାରମ୍ଭ କରାଯାଇଥିଲା । ଇଞ୍ଜିନିୟରିଂ , ମ୍ୟାନେଜମେଂଟ , ଫାର୍ମାସି୍ୟୁଟିକାଲ , ଆର୍କିଟେକ୍ଚର , ହ୍ୟୁମାନିଟିଜ , ଆଇନ ଏବଂ ସାମଗ୍ରୀକ ଭାବେ ବିଶ୍ୱବିଦ୍ୟାଳୟ ମାନଙ୍କ କ୍ଷେତ୍ରରେ ଏହାକୁ ପୃଥକ ଭାବେ ଲାଗୁ କରାଯାଇଥିଲା । 2016 ଏପ୍ରିଲ 4ରେ ପ୍ରଥମ ର୍ୟାଙ୍କିଙ୍ଗ ବାବଦରେ ଘୋଷଣା କରାଯାଇଥିଲା । ଏହି କାର୍ଯ୍ୟକ୍ରମରେ 3 , 500ରୁ ଅଧିକ ଅନୁଷ୍ଠାନ ଭାଗ ନେଇଥିଲେ ଏବଂ ଏହା ବିଶ୍ୱର ସର୍ବାଧିକ ଅଂଶଗ୍ରହଣକାରୀ ର୍ୟାଙ୍କିଙ୍ଗ କାର୍ଯ୍ୟକ୍ରମରେ ପରିଣତ ହୋଇଥିଲା । 2017 ଏପ୍ରିଲରେ ଦ୍ୱିତୀୟ ସର୍ବଭାରତୀୟ ର୍ୟାଙ୍କିଙ୍ଗ ପ୍ରକାଶ ପାଇଥିଲା ।


    ଲୋକ ସଭା ଦ୍ୱାରା ଆଇଆଇଏମ ବିଲ 2017 ପାସ୍


    ଭାରତୀୟ ମ୍ୟାନେଜମେଂଟ ଅନୁଷ୍ଠାନ ଗୁଡ଼ିକ ହେଉଛନ୍ତି ମ୍ୟାନେଜମେଂଟ କ୍ଷେତ୍ରରେ ବିଶ୍ୱ ସ୍ତରରେ ଶ୍ରେଷ୍ଠ ଶିକ୍ଷାଦାନ କରୁଥିବା ପ୍ରତିଷ୍ଠାନ । ଆଇଆଇଏମଗୁଡ଼ିକ ବିଶ୍ୱସ୍ତରୀୟ ମ୍ୟାନେଜମେଂଟ ପ୍ରତିଷ୍ଠାନ ଏବଂ ଉକ୍ରର୍ଷତାର କେନ୍ଦ୍ର ଭାବେ ଜଣାଶୁଣା ଏବଂ ଏମାନେ ଦେଶ ପାଇଁ ଅନେକ ଗୌରବ ମଧ୍ୟ ଆଣିଛନ୍ତି । ସମସ୍ତ ଆଇଆଇଏମ ଗୁଡ଼ିକ ହେଉଛନ୍ତି ସୋସାଇଟି ଆକ୍ଟ ଅଧୀନରେ ପଞ୍ଜୀକୃତ ହୋଇଥିବା ଭିନ୍ନ ସ୍ୱାୟତ୍ତ ସଂସ୍ଥା ।


    ଆଇଆଇଟି ଗୁଡ଼ିକ ଡିଗ୍ରୀ ପ୍ରଦାନ କରିବା ପାଇଁ ଅଧିକାର ପ୍ରାପ୍ତ ଏବଂ ଏଥିନିମନ୍ତେ ସେମାନେ ମ୍ୟାନେଜମେଂଟ କ୍ଷେତ୍ରରେ ସ୍ନାତ୍ତୋକତର ଡିପ୍ଲୋମା ଏବଂ ଫେଲୋସିପ କାର୍ଯ୍ୟକ୍ରମ ପ୍ରଦାନ କରୁଛନ୍ତି । ଏହି ଡିଗ୍ରୀଗୁଡ଼ିକ ଏମବିଏ ଏବଂ ପିଏଚଡି ଡ଼ିଗ୍ରୀମାନଙ୍କ ସହ ସମକକ୍ଷ । ତେବେ ଏଗୁଡିକର ବିଶେଷ କରି ଫେଲୋସିପ କାର୍ଯ୍ୟକ୍ରମର ଗୁରୁତ୍ୱକୁ ବିଶ୍ୱବ୍ୟାପୀ ଗ୍ରହଣ କରାଯାଉ ନଥିଲା । ତେଣୁ କ୍ୟାବିନେଟର ଅନୁମୋଦନ ପରେ ଆଇଆଇଏମ ବିଲ 2017କୁ ଲୋକସଭାରେ ଆଗତ କରାଯାଇଥିଲା । ଏହା ଅନ୍ତର୍ଗତ ଆଇଆଇଏମଗୁଡ଼ିକୁ ଜାତୀୟ ଗୁରୁତ୍ୱ ବିଶିଷ୍ଟ ଅନୁଷ୍ଠାନ ଭାବେ ଘୋଷଣା କରାଯାଇଥିଲା ଏବଂ ଏହାଫଳରେ ଛାତ୍ରଛାତ୍ରୀମାନଙ୍କୁ ଡିଗ୍ରୀ ପ୍ରଦାନ କରିବାରେ ସେମାନେ ସମର୍ଥ ହୋଇପାରିବେ । ଏହି ବିଲକୁ ସଂସଦର ଉଭୟ ପକ୍ଷରେ ପାସ୍ କରାଯାଇଛି ।


    ଆଇଆଇଏମ ବିଲର ପ୍ରମୁଖ ଅଂଶ


    ଡିଗ୍ରୀ ପ୍ରଦାନର ଅଧିକାର ବ୍ୟତିରେକ ଏହି ବିଲ ପ୍ରତିଷ୍ଠାନ ଗୁଡ଼ିକୁ ସମ୍ପୂର୍ଣ୍ଣ ସ୍ୱାଧୀନତା ପ୍ରଦାନ କରିଥାଏ ଏବଂ ଏଥିସହିତ ଅନେକ ଦାୟିତ୍ୱବୋଧତା ମଧ୍ୟ ଦେଇଥାଏ । ଏହି ଅନୁଷ୍ଠାନଗୁଡିକର ପରିଚାଳନା ଏକ ବୋର୍ଡ ଦ୍ୱାରା କରାଯିବ ଏବଂ ଏହି ଅନୁଷ୍ଠାନର ଅଧ୍ୟକ୍ଷ ଏବଂ ନିର୍ଦ୍ଦେଶକମାନଙ୍କୁ ଏହି ବୋର୍ଡ ଦ୍ୱାରା ଚୟନ କରାଯିବ । ଏହି ବିଲର ଆଉ ଏକ ମୁଖ୍ୟାଂଶ ହେଉଛି ବିଶେଷଜ୍ଞ ଏବଂ ଅନୁଷ୍ଠାନର ପୂର୍ବତନ ଛାତ୍ରଙ୍କ ବୃହତ୍ତର ଅଂଶଗ୍ରହଣ । ଏହି ବୋର୍ଡରେ ମହିଳା ଏବଂ ତଫସିଲ ଭୁକ୍ତ ଜାତି ଏବଂ ଜନଜାତିର ସଦସ୍ୟ ରହିବାର ମଧ୍ୟ ବ୍ୟବସ୍ଥା କରାଯାଇଛି । ସ୍ୱାଧୀନ ଏଜେନ୍ସିମାନଙ୍କ ଦ୍ୱାରା ପ୍ରତିଷ୍ଠାନମାନଙ୍କର ପ୍ରଦର୍ଶନକୁ ନିର୍ଦ୍ଧିଷ୍ଟ ସମୟାନ୍ତରରେ ସମୀକ୍ଷା କରାଯିବା ନେଇ ମଧ୍ୟ ବିଲରେ ବ୍ୟବସ୍ଥା ରହିଛି । ଏଥିସହିତ ଏହି ସମୀକ୍ଷାର ଫଳାଫଳକୁ ଜନସାଧାରଣଙ୍କ ଅଧିକାର ଭୁକ୍ତ କରାଯିବ । ପ୍ରତିଷ୍ଠାନର ବାର୍ଷିକ ବିବରଣୀକୁ ସଂସଦରେ ରଖାଯିବ ଏବଂ ସିଏଜି ଏହି ଆକାଉଂଟର ଯାଂଚ କରିବେ । ଆଇଆଇଏମମାନଙ୍କର ସଂଯୋଜନା କରିବା ନିମନ୍ତେ ଏକ ଫୋରମ ଗଠନ କରାଯିବାର ବ୍ୟବସ୍ଥା ରହିଛି ଏବଂ ଜଣେ ପ୍ରଖ୍ୟାତ ବ୍ୟକ୍ତି ଏହାର ଉପଦେଷ୍ଟା ମଣ୍ଡଳୀର ସଦସ୍ୟ ରହିବେ ।


    ଏନସିଇଆରଟିର ଗୁରୁତ୍ୱପୂର୍ଣ୍ଣ ସଫଳତା


    ସମସ୍ତଙ୍କ ପାଇଁ ଶିକ୍ଷା: ପରଷଦ ଦୃଷ୍ଟିବାଧିତ ଛାତ୍ରଛାତ୍ରୀମାନଙ୍କ ପାଇଁ ଭୁଗୋଳରେ ଏକ ଟାକ୍ଟାଇଲ ମ୍ୟାପ ପୁସ୍ତକ ପ୍ରସ୍ତୁତ କରିଛି । 40ଟି ବୁକଲେଟ ଥିବା ବର୍ଖା ରିଡିଂ ସିରିଜ ଫର ଅଲ ମଧ୍ୟ ପ୍ରସ୍ତୁତ କରାଯାଇଛି । ପ୍ରାଥମିକ ପଢ଼ାକୁ ସହାୟତା କଲାଭଳି ଛାପା ଏବଂ ଡିଜିଟାଲ ସେଟିଂ ମଧ୍ୟ ବିକଶିତ କରାଯାଇଛି ।


    ପ୍ରଦର୍ଶନ ସୂଚକ: ପ୍ରାଥମିକ ଶିକ୍ଷକମାନଙ୍କ ପାଇଁ ଏନସିଇଆରଟି ପ୍ରଦର୍ଶନ ସୂଚକ ଢ଼ାଂଚା (ପିଆଇଏନଡିଆଇସିଏସ) ପ୍ରସ୍ତୁତ କରିଛି ଏବଂ ଏହାକୁ ରାଜ୍ୟ ଏବଂ କେନ୍ଦ୍ରଶାସିତ ଅଂଚଳରେ ବଂଟନ କରିଛି । ଏନସିଇଆରଟି ପିଆଇଏନଡିଆଇସିଏସକୁ ଅନଲାଇନ ମଧ୍ୟ କରିଛି ।


    ରାଷ୍ଟ୍ରୀୟ ଆବିସ୍କାର ଅଭିଯାନ (ଆରଏଏ): ଆରଏଏ ପାଇଁ ରାଜ୍ୟ ଗବେଷଣା ଗ୍ରୁପ ଲାଗି ଏନସିଇଆରଟି ନିର୍ଦ୍ଦେଶାବଳୀ ପ୍ରସ୍ତୁତ କରିଛି । ରାଜ୍ୟ ତଥା କେନ୍ଦ୍ରଶାସିତ ଅଂଚଳମାନଙ୍କୁ ଏହା ପ୍ରଦାନ କରାଯାଇଛି ।


    ଯୋଗ ସମ୍ବନ୍ଧୀୟ ପାଠ୍ୟ ବିଷୟ: ଏନସିଇଆରଟି ଉଚ୍ଚ ପ୍ରାଥମିକ ଏବଂ ମାଧ୍ୟମିକ ବିଦ୍ୟାଳୟର ଛାତ୍ରଛାତ୍ରୀମାନଙ୍କ ପାଇଁ ଇଂରାଜୀ , ହିନ୍ଦୀ ଏବଂ ଉର୍ଦ୍ଧ୍ଵୁରେ ଯୋଗ ସମ୍ବନ୍ଧୀୟ ବିଷୟ ପ୍ରସ୍ତୁତ କରିଛି ।


    ବୀର ଗାଥା: ଦେଶର ବରପୁତ୍ରମାନଙ୍କର ତ୍ୟାଗର ଗାଥାକୁ ଗୁରୁତ୍ୱାରାପ କରି ଏନସିଇଆରଟି “ ବୀର ଗାଥା ” ପ୍ରକାଶ କରିଛି ।


    ଏନସିଇଆରଟି ଉଭୟ ଶିକ୍ଷକ ଏବଂ ଛାତ୍ରଛାତ୍ରୀମାନଙ୍କ ପାଇଁ ସ୍ୱଚ୍ଛତା , ପରିଚ୍ଛନ୍ନତା ଏବଂ ପରିବେଶ ସୁରକ୍ଷା ପାଇଁ ପୁସ୍ତକ ପ୍ରକାଶ କରିଛି ।


    ଉତ୍ତର ପୂର୍ବ ଭାରତର ଇତିହାସ ଏବଂ ସଂସ୍କୃତି ସମ୍ବନ୍ଧରେ ଏନସିଇଆରଟି ଏକ ପୁସ୍ତକ ପ୍ରକାଶ କରିଛି ।


    ପାଠ୍ୟ ପୁସ୍ତକ ପ୍ରକାଶନ ଏବଂ ବଂଟନ- ଇଂରାଜୀ , ହିନ୍ଦୀ ଏବଂ ଉଦ୍ଧର୍୍ୁରେ ଏନସିଇଆରଟି 3.25 ମିଲିଅନ ବିଭିନ୍ନ ପ୍ରସ୍ତକ ପ୍ରକାଶ କରିଛି ।


    ବୃତ୍ତିଗତ ଶିକ୍ଷା: ଏନଏସକ୍ୟୁଏଫ ଅଧୀନରେ ଏନସିଇଆରଟି ନିର୍ମାଣ , ଜୈବିକ କୃଷି , ଫୁଲ ଚାଷ , କ୍ଷୁଦ୍ର ଜଳସେଚନ ପ୍ରକଳ୍ପ , ଜୁନିଅର ସପ୍ଟୱେୟାର ଡେଭଲପର , ମାର୍କେଟିଂ ଆଣ୍ଡ ସେଲ୍ସ ମ୍ୟାନେଜମେଂଟ ଆଦି କ୍ଷେତ୍ରରେ ୱାର୍କବୁକ ଏବଂ ମଡୁଲ ପ୍ରସ୍ତୁତ କରିଛି । ଏନସିଇଆରଟି ମଧ୍ୟ ଆହୁରି 100ଟି ନିଯୁକ୍ତି ପ୍ରଦାନ ଭିତ୍ତିକ ୱାର୍କବୁକ ଏବଂ ପାଠ୍ୟକ୍ରମ ବିକାଶ କରିବା ଲାଗି କାର୍ଯଧାରା ପ୍ରସ୍ତୁତ କରୁଛି ।


    ଚାକିରି ପୂର୍ବ ଶିକ୍ଷକ ପ୍ରଶିକ୍ଷଣ : 2015 ପରଠାରୁ ଦେଶବ୍ୟାପୀ ଏନସିଇଆରଟି ଦ୍ୱାରା ବିଏସସି , ବିଇଡି (4 ବର୍ଷ) ଏବଂ ବିଇଡି (ଦୁଇବର୍ଷ) ଭଳି ଅଭିନବ ଏବଂ ସମନ୍ୱିତ ଚାକିରି ପୂର୍ବ ଶିକ୍ଷକ ପ୍ରଶିକ୍ଷଣ ପାଠ୍ୟକ୍ରମ ପ୍ରଦାନ କରାଯାଉଛି ।


    ଏନସିଇଆରଟି ଯୋଗ ଅଲିମ୍ପିଆଡ , ଜାତୀୟ ରୋଲ ପ୍ଲେ , ଲୋକ ନୃତ୍ୟ ପ୍ରତିଯୋଗିତା ଏବଂ ସ୍ୱାସ୍ଥ୍ୟ , ଯୋଗ ଏବଂ ଲାଇଫ ସ୍କିଲ ପ୍ରସାରିତ କରିବା ପାଇଁ ଯୁବ ଉତ୍ସବ ଆଦିର ଆୟୋଜନ କରିଛି । ଏହିସବୁ କାର୍ଯ୍ୟକ୍ରମ ମାନଙ୍କରେ ଅଧିକାଂଶ ରାଜ୍ୟ ଏବଂ କେନ୍ଦ୍ରଶାସିତ ଅଂଚଳର ଛାତ୍ରଛାତ୍ରୀମାନେ ଭାଗନେଇଥିଲେ ।


    2016 ନଭେମ୍ବର 10ରୁ 16 ମଧ୍ୟରେ ପରିଷଦ ଭୋପାଳଠାରେ 44ତମ ଜୱାହାରଲାଲ ନେହେରୁ ଜାତୀୟ ବିଜ୍ଞାନ , ଗଣିତ ଏବଂ ପରିବେଶ ପ୍ରଦର୍ଶନୀର ଆୟୋଜନ କରିଥିଲା ।


    କଳା ଉତ୍ସବ: ଭୁଗାଳଠାରେ 2018 ଜାନୁଆରରେ ଏହି କାର୍ଯ୍ୟକ୍ରମର ଆୟୋଜନ କରାଯିବ ।


    2018 ମାର୍ଚ୍ଚ ସୁଧା ଏହି ସବୁ ସ୍ୱତନ୍ତ୍ର ଲକ୍ଷ୍ୟ ହାସଲ କରାଯିବ


    ରାଜ୍ୟ ଏବଂ କେନ୍ଦ୍ରଶାସିତ ଅଂଚଳମାନଙ୍କରେ ଶିକ୍ଷା ଫଳାଫଳର ପ୍ରୟୋଗ କରାଯିବ ।


    ସବୁ କ୍ଲାସ ପାଇଁ ସବୁ ବିଷୟରେ ଇ-କଂଟେଂଟ ଏବଂ ଡିଜିଟାଲ ପୁସ୍ତକ ପ୍ରସ୍ତୁତ କରାଯିବ


    ଦଶମ ଶ୍ରେଣୀ ପାଇଁ ବିଦ୍ୟାଳୟ ସଫଳତା ପରୀକ୍ଷଣ କରାଯିବ


    ବିଦ୍ୟାଳୟ ଶିକ୍ଷା ଏବଂ ଶିକ୍ଷକ ପ୍ରଶିକ୍ଷଣ ନେଇ ଗବେଷଣା କରାଯିବ


    ସମସ୍ତ ଅଂଚଳରେ ପ୍ରି ସର୍ଭିସ ଶିକ୍ଷକ ପ୍ରଶିକ୍ଷକ କାର୍ଯ୍ୟକ୍ରମ ପ୍ରଦାନ କରାଯିବ ।


    ଦେଶବ୍ୟାପୀ ବିଭିନ୍ନ ବିଷୟରେ ଚାକିରିରେ ଥିବା ଶିକ୍ଷକମାନଙ୍କ ପାଇଁ ବୃତ୍ତିଗତ ବିକାଶ କାର୍ଯ୍ୟକ୍ରମର ଆୟୋଜନ କରାଯିବ ।


    ଅଡ଼ିଓ-ଭିଡିଓ ଫେଷ୍ଟିଭାଲ ଏବଂ ଆଇସିଟି ମେଳାର ଆୟୋଜନ କରାଯିବ ।


    ବିଜ୍ଞାନକୁ ଲୋକପ୍ରିୟ କରିବା ପାଇଁ ଏକ କେନ୍ଦ୍ରର ପ୍ରତିଷ୍ଠା କରାଯିବ ।


    ଆଭ୍ୟନ୍ତରୀଣ ଶିକ୍ଷା ସହଯୋଗକୁ ବୃଦ୍ଧି କରାଯିବ ।


    ଅଭିନବ ପ୍ରୟାସକୁ ପ୍ରସାର କରାଯିବା ନେଇ କାର୍ଯ୍ୟଧାରା ପ୍ରସ୍ତୁତ କରାଯିବ ।


    ଯୋଗଦାନ ପ୍ରକ୍ରିୟା ବୃଦ୍ଧି କରିବା ପାଇଁ ଜାତୀୟ ଆଉଟରିଚ କାର୍ଯ୍ୟକ୍ରମର ଆୟୋଜନ କରାଯିବ ।


    କେନ୍ଦ୍ରୀୟ ବିଦ୍ୟାଳୟ ସଙ୍ଗଠନମାନଙ୍କ ଦ୍ୱାରା ଗ୍ରହଣ କରାଯାଇଥିବା ପଦକ୍ଷେପ


    କେନ୍ଦ୍ର ମାନବ ସମ୍ବଳ ବିକାଶ ମନ୍ତ୍ରୀ କେଭିଏସ ଦ୍ୱାରା ପ୍ରସ୍ତୁତ ସ୍ୱସ୍ଥ ବଚେ-ସ୍ୱଚ୍ଛ ଭାରତ କାର୍ଯ୍ୟକ୍ରମର ଶୁଭାରମ୍ଭ କରିଛନ୍ତି- 2017 ଅଗଷ୍ଟ 21ରେ କୋଚି , ଆଲୁଭର କେ ଭି ନାଡଠାରେ କେନ୍ଦ୍ର ମାନବ ସମ୍ବଳ ବିକାଶ ମନ୍ତ୍ରୀ ପ୍ରକାଶ ଜାଭଡେକର କେନ୍ଦ୍ରୀୟ “ ସ୍ୱସ୍ଥ ବଚେ ସ୍ୱସ୍ଥ ଭାରତ ” କାର୍ଯ୍ୟକ୍ରମର ଶୁଭାରମ୍ଭ କରିଛନ୍ତି । ମନ୍ତ୍ରୀ କେଭିଏସର 12 ଲକ୍ଷରୁ ଅଧିକ ଛାତ୍ରମାନଙ୍କର ଶାରୀରିକ ସ୍ୱାସ୍ଥ୍ୟ ଏବଂ ଫିଟନେସ ପ୍ରୋଫାଇଲ କାର୍ଡ ଉନ୍ମୋଚନ କରିଥିଲେ । 2016-17 ଶିକ୍ଷାବର୍ଷରେ କେଭିଏସ ପାଟନା ଏବଂ ଚଣ୍ଡିଗଡରେ ଏକ ପାଇଲଟ କରିସାରିଛି । ବିଦ୍ୟାଳୟ ଯାଉଥିବା ଛାତ୍ରମାନଙ୍କର ସ୍ୱାସ୍ଥ୍ୟ ଏବଂ ଫିଟନେସ କ୍ଷେତ୍ରରେ ସକାରାତ୍ମକ ଫଳାଫଳକୁ ଦୃଷ୍ଟିରେ ରଖି କେଭିଏସ ଦେଶର ସମସ୍ତ କେଭିଏସ ବିଦ୍ୟାଳୟମାନଙ୍କରେ ଏହାର ପ୍ରଣୟନ କରିବା ପାଇଁ ନିଷ୍ପତ୍ତି ଗ୍ରହଣ କରିଛି । ଏହି ଅଭିଳାଷା ସମ୍ପନ୍ନ କାର୍ଯ୍ୟକ୍ରମକୁ 5ରୁ 8 ବର୍ଷ ଏବଂ 9ରୁ 19 ବର୍ଷ ବୟସ ବର୍ଗର ସମସ୍ତ ଛାତ୍ରଛାତ୍ରୀମାନଙ୍କର ଶାରୀରିକ ସୁସ୍ଥତା ମାପିବା ଉଦ୍ଦେଶ୍ୟରେ ଗ୍ରହଣ କରାଯାଇଛି । ଏଥିନିମନ୍ତେ ଖାଦ୍ୟ , ବ୍ୟକ୍ତିିଗତ ପରିଚ୍ଛନ୍ନତା , ସ୍ୱଚ୍ଛ ପରିବେଶ , ଦୈନଦିନ କାର୍ଯ୍ୟସୂଚି , ଯୋଗ , ଶାନ୍ତି ଏବଂ ସମ୍ପ୍ରିତି ଉପରେ ସନ୍ତୁଳିତ ଭାବେ ଗୁରୁତ୍ୱ ପ୍ରଦାନ କରାଯାଉଛି ।


    ଶ୍ରୀ ପ୍ରକାଶ ଜାଭଡେକର କେଭି ଶହଦରାର ଭିତ୍ତିପ୍ରସ୍ତର ସ୍ଥାପନ କଲେ- 2017 ପେବୃଆରୀ 23 ତାରିଖରେ ମାନବ ସମ୍ବଳ ବିକାଶ ମନ୍ତ୍ରୀ ଶ୍ରୀ ପ୍ରକାଶ ଭାଭେଡେକର ଉତ୍ତର ଦିଲ୍ଲୀଠାରେ କେନ୍ଦ୍ରୀୟ ବିଦ୍ୟାଳୟ ଜିଟି ରୋଡ ଶହଦରାର ଭିତ୍ତିପ୍ରସ୍ତର ସ୍ଥାପନ କରିଛନ୍ତି । ଏହି ଅଂଚଳରେ ଏହା ହେଉଛି ପ୍ରଥମ କେଭି । ମନ୍ତ୍ରୀ ଆନୁଷ୍ଠାନିକ ଭାବେ ବିଦ୍ୟାଳୟର ଭିତ୍ତିପ୍ରସ୍ତର ସ୍ଥାପନ କରିବା ସହିତ ଏକ ଫଳକ ଉନ୍ମୋଚନ କରିଥିଲେ ଏବଂ ଏକ ବିରାଟ ଜନସଭାକୁ ସମ୍ବୋଧିତ କରିଥିଲେ । ଏହି ଅବସରରେ ଉତ୍ତର ପୂର୍ବ ଦିଲ୍ଲୀର ସାଂସଦ ମନୋଜ ତିୱାରୀ , କମିଶନର କେଭିଏସ ସନ୍ତୋଷ କୁମାର ମଲ୍ଲ ସମ୍ମାନିତ ଅତିଥି ଭାବେ ଯୋଗଦେଇଥିଲେ । କେଭିଏସର ଅତିରିକ୍ତ କମିଶନର (ପ୍ରଶାସକ) ଜିକେ ଶ୍ରୀବାସ୍ତବ ଏବଂ ଅତିରିକ୍ତ କମିଶନର (ଶିକ୍ଷା) ୟୁଏନ ଖାୱାରେ ମଧ୍ୟ ଏହି ଅବସରରେ ସ୍ୱତନ୍ତ୍ର ଅତିଥି ଭାବେ ଯୋଗଦେଇଥିଲେ ।


    କେଭିଏସ-ସିଏସଆଇଆର ଜିଗ୍ୟାସା ବୁଝାମଣା ପତ୍ର ସ୍ୱାକ୍ଷର କଲେ


    2017 ଜୁଲାଇ 6ରେ କେନ୍ଦ୍ରୀୟ ବିଦ୍ୟାଳୟ ସଙ୍ଗଠନ ଏବଂ କାଉନସିଲ ଅଫ ସାଇଂଟିଫିକ ଆଣ୍ଡ ଇଣ୍ଡଷ୍ଟ୍ରିଆଲ ରିସର୍ଚ୍ଚ ମିଳିତ ଭାବେ ଏକ ବୁଝାମଣା ପତ୍ରରେ ସ୍ୱାକ୍ଷର କରିଛନ୍ତି । ଏହି ନୂତନ ଅଭିଯାନର ନାମ ରହିଛି ‘ ଜିଗ୍ୟାସା ’ । ଯୁବ ଛାତ୍ରମାନଙ୍କ ମଧ୍ୟରେ ବୈଜ୍ଞାନିକ ଚିନ୍ତାଧାରାର ପ୍ରସାର କରିବା ପାଇଁ ଜିଗ୍ୟାସା ହେଉଛି ଏକ ପଦକ୍ଷେପ । ନୂଆଦିଲ୍ଳୀଠାରେ ମାନବ ସମ୍ବଳ ବିକାଶ ମନ୍ତ୍ରୀ ଶ୍ରୀ ପ୍ରକାଶ ଜାଭଡେକର ଏବଂ ବିଜ୍ଞାନ ଏବଂ ବୈଷୟିକ ମନ୍ତ୍ରୀ ଡଃ ହର୍ଷ ବର୍ଦ୍ଧନଙ୍କ ଉପସ୍ଥିତିରେ କେଭିଏସ କମିଶନର ଶ୍ରୀ ସନ୍ତୋଷ କୁମାର ମଲ୍ଲ ଏବଂ ସିଏସଆଇଆରର ସାଧାରଣ ନିର୍ଦ୍ଦେଶକ ଡଃ ଗିରିଶ ଶାହାଣି ଏହି ବୁଝାମଣା ପତ୍ରରେ ହସ୍ତାକ୍ଷର କରିଥିଲେ । ମାନବ ସମ୍ବଳ ବିକାଶ ମନ୍ତ୍ରଣାଳୟ (ବିଦ୍ୟାଳୟ ଶିକ୍ଷା ଏବଂ ସାକ୍ଷରତା)ର ଅତିରିକ୍ତ ସଚିବ ଶ୍ରୀମତି ରୀନା ରାୟ ମଧ୍ୟ ଏହି ଅବସରରେ ଉପସ୍ଥିତ ଥିଲେ ।


    ସ୍କୁଲ ବିଲଡ୍ଡିଂ ନିର୍ମାଣରେ ପ୍ରମୁଖ ପଦକ୍ଷେପ


    2017-18ରେ ସିଭିଲ/ ପ୍ରତିରକ୍ଷା/ ପ୍ରକଳ୍ପ/ଆଇଏଚଏଲ କ୍ଷେତ୍ରରେ 43ଟି ନୂତନ କେନ୍ଦ୍ରୀୟ ବିଦ୍ୟାଳୟ ନିର୍ମାଣ କରାଯିବା ସହ ଏଗୁଡ଼ିକୁ ଚାଲୁ କରାଯାଇଛି ।


    ମୋଟ ଉପରେ 11ଟି କେଭିର ସ୍ଥାୟୀ ସ୍କୁଲ ବିଲ୍ଡିଂ ନିର୍ମାଣ କରାଯାଇଛି ।


    ସବୁଜ ବିଲ୍ଡିଂ ପଦକ୍ଷେପ: ସଂରକ୍ଷଣର ସର୍ବାଧିକ ଉପଯୋଗ , ସମ୍ପଦମାନଙ୍କର ସର୍ବୋତ୍ତମ ବ୍ୟବହାର ଏବଂ ବିଭିନ୍ନ ପଦ୍ଧତିର ଶ୍ରେଷ୍ଠ ପରିଚାଳନା ପାଇଁ ଏହି ପଦକ୍ଷେପ ଗ୍ରହଣ କରାଯାଇଛି । ନିର୍ମାଣାଧୀନ କେଭି ବିଲ୍ଡିଂ ଗୁଡ଼ିକୁ ଏପରି ଭାବେ ପ୍ରସ୍ତୁତ କରାଯାଇଛି ଯେପରିକି ପ୍ରାକୃତିକ ପରିବେଶ ଉପରେ ଏହାର ଖୁବ କମ ପ୍ରଭାବ ପଡିବ ଏବଂ ଶ୍ରେଣୀଗୃହରେ ପ୍ରଚୁର ପରିମାଣର ସୂର୍ଯ୍ୟକିରଣ ପଡିପାରିବ । ଏଥିରେ ବୃଷ୍ଟିଜଳ ଅମଳର ବ୍ୟବସ୍ଥା ମଧ୍ୟ କରାଯାଇଛି ।


    ଉପଯୁକ୍ତ ଶକ୍ତି ସାମର୍ଥ୍ୟ ବିଶିଷ୍ଟ ସାମଗ୍ରୀ (ଏଲଇଡି ଏବଂ ବିଇଇ ତାରକା ଚିହ୍ନିତ ଜିନିଷ) ଏଗୁଡ଼ିକରେ ବ୍ୟବହାର କରାଯିବା ସହ ଜଳ ସଂରକ୍ଷଣ ପାଇଁ ଜଳ ବ୍ୟବହାର କ୍ଷେତ୍ରରେ ସ୍ୱଳ୍ପ ପ୍ରଭାବକୁ ଗୁରୁତ୍ୱ ପ୍ରଦାନ କରାଯାଇଛି । ନିର୍ମାଣାଧୀନ ଏବଂ ଭବିଷ୍ୟତରେ ନିର୍ମାଣ ହେବାକୁ ଥିବା କେନ୍ଦ୍ରୀୟ ବିଦ୍ୟାଳୟମାନଙ୍କରେ ବାଧା ମୁକ୍ତ ପରିବେଶ ସୃଷ୍ଟି କରାଯିବ ।


    କେନ୍ଦ୍ରୀୟ ବିଦ୍ୟାଳୟମାନଙ୍କରେ ଛାତ ଉପର ସୌର ପିଭି ସିଷ୍ଟମ ପାଇଁ ବ୍ୟବସ୍ଥା ।


    କେନ୍ଦ୍ରୀୟ ବିଦ୍ୟାଳୟମାନଙ୍କରେ ନିର୍ମାଣ କାର୍ଯ୍ୟ , ଜମି ସ୍ଥାନନ୍ତରଣ , ମରାମତି କାର୍ଯ୍ୟ , ଭିତ୍ତିଭୂମି ତଥା କ୍ରୀଡ଼ା କ୍ଷେତ୍ରରେ ସୁବିଧା ଆଦିର ସମୀକ୍ଷା ଲାଗି ୱେବ ଆଧାରିତ ପ୍ରକଳ୍ପ ପରିଚାଳନା ପଦ୍ଧତିର ବିକାଶ ।


    ସହରାଂଚଳ ବିକାଶ ମନ୍ତ୍ରଣାଳୟ ଅଧୀନରେ ଷଗ୍ଧଗ୍ଧକ୍ଟ୍ର://ଦ୍ଭମକ୍ଟଶ.ଶକ୍ଟଙ୍ଖ.ସଦ୍ଭ ରେ କେନ୍ଦ୍ରୀୟ ବିଦ୍ୟାଳୟମାନଙ୍କ ଜମିବାଡି ବିଷୟକ ସୁଚନାକୁ ଅପଲୋଡ କରାଯିବା ।


    କେନ୍ଦ୍ରୀୟ ବିଦ୍ୟାଳୟମାନଙ୍କରେ କ୍ରୀଡ଼ା ସୁବିଧାର ଉନ୍ନତିକରଣ ।


    ପ୍ରଶିକ୍ଷଣ


    ନ୍ୟାସନାଲ ସେଂଟର ଫର ସ୍କୁଲ ଲିଡରସିପ (ଏନସିଏସଏଲ) , ନ୍ୟାସନାଲ ୟୁନିଭର୍ସିଟି ଅଫ ଏଜୁକେସନ ପ୍ଲାନିଂ ଆଣ୍ଡ ଆଡମିନଷ୍ଟ୍ରେସନ (ଏନୟୁଇପିଏ) , ନୁଆଦିଲ୍ଲୀର ମିଳିତ ସହଯୋଗରେ କେଭିଏସ ପ୍ରଥମ ଥର ପାଇଁ ନୂତନ ଭାବେ ନିଯୁକ୍ତି ପାଇଥିବା 82 ଜଣ ପ୍ରିନ୍ସପାଲଙ୍କ ନିମନ୍ତେ ବିଦ୍ୟାଳୟ ନେତୃତ୍ୱ ଏବଂ ପ୍ରଶାସନ ସମ୍ବନ୍ଧୀୟ ମାସିକିଆ ପ୍ରମାଣପତ୍ର ପାଠ୍ୟକ୍ରମ ପ୍ରଦାନ କରିଛି ।


    2017 ଏପ୍ରିଲ-ସେପ୍ଟେମ୍ବର ମଧ୍ୟରେ 25ଟି ଆଂଚଳିକ କାର୍ଯ୍ୟାଳୟରେ 7500ରୁ ଉର୍ଦ୍ଧ୍ଵ ଶିକ୍ଷକ ବିଭିନ୍ନ ସ୍ୱଳ୍ପ ଅବଧିର ପାଠ୍ୟକ୍ରମ ଏବଂ କର୍ମଶାଳାରେ ଭାଗନେଇଛନ୍ତି । ଏଗୁଡ଼ିକ ଦେଶବ୍ୟାପୀ ଜିଆଇଇଟି ଏବଂ କେଭିଗୁଡ଼ିକ ପ୍ରଦାନ କରୁଥିବା ନିୟମିତ ଇନ-ସର୍ଭିସ ପ୍ରଶିକ୍ଷଣ ବ୍ୟତୀତ ଅତିରିକ୍ତ ପ୍ରଶିକ୍ଷଣ ।


    କନିଷ୍ଠ ଛାତ୍ରମାନଙ୍କୁ ପୁରୁଣା ପୁସ୍ତକ ଉପହାର-କାଗଜ ସଂରକ୍ଷଣ କରିବା ଉଦ୍ଦେଶ୍ୟରେ ଏକ ଶିକ୍ଷା ବର୍ଷ ଶେଷ ପରେ କେନ୍ଦ୍ରୀୟ ବିଦ୍ୟାଳୟ ସଙ୍ଗଠନର ଛାତ୍ରମାନେ ସେମାନଙ୍କ ତଳ ଶ୍ରେଣୀର ପିଲାମାନଙ୍କୁ ପୁରୁଣା ପୁସ୍ତକ ଉପହାର ସ୍ୱରୂପ ପ୍ରଦାନ କରିବାର ପଦକ୍ଷେପ ଗ୍ରହଣ କରାଯାଇଥିଲା । ଆଶ୍ଚର୍ଯ୍ୟଜନକ ଭାବେ କେଭିଏସ ଏହାର ଛାତ୍ରମାନଙ୍କ ଠାରୁ ଏହି ପଦକ୍ଷେପକୁ ନେଇ ଉଚ୍ଛ୍ୱସିତ ଗ୍ରହଣୀୟତା ପାଇଥିଲା । ଅନେକ ବହି ଉପହାର ସ୍ୱରୂପ ପ୍ରଦାନ କରାଯାଇଥିଲା ଏବଂ ଏହାର ଫଳସ୍ୱରପ ଗୋଟିଏ ମାସରେ ପାଖାପାଖି 878ଟି ବୃକ୍ଷକୁ ରକ୍ଷା କରାଯାଇ ପାରିଲା । ଆଗାମୀ ବର୍ଷମାନଙ୍କରେ କେଭିଏସ ଏହି ପଦକ୍ଷେପକୁ ଆହୁରି ବ୍ୟବସ୍ଥିତ କରିବ ।


    ପୁସ୍ତକ ପ୍ରଦାନ ତଥ୍ୟ-2017


    ଦାନ କରାଯାଇଥିବା ମୋଟ ବହି: 2 , 58 , 385


    ଗୋଟିଏ ବହିର ହାରାହାରି ଓଜନ: 200ଗ୍ରାମ


    ସଂଚୟ କରାଯାଇଥିବା କାଗଜର ଓଜନ: 51 , 677କେଜି


    ଗୋଟିଏ ଟନ କାଗଜ= 17ଟି ଗଛ (ହାରାହାରି)


    ରକ୍ଷା କରାଯାଇଥିବା ମୋଟ ଗଛ ସଂଖ୍ୟା: 878 (ଆନୁମାନିକ)


    କେନ୍ଦ୍ରୀୟ ବିଦ୍ୟାଳୟ ସଙ୍ଗଠନର ସଫଳତା


    କେଭି ପିତମପୁର ନୃତ୍ୟକୁ ଗଣତନ୍ତ୍ର ଦିବସ ପରେଡରେ ପ୍ରଥମ ପୁରସ୍କାର: 2017 ଗଣତନ୍ତ୍ର ଦିବସ ପରେଡ ଅବସରରେ ତ୍ରିରଙ୍ଗା ସାକ୍ଷୀ ହେ କୁ ନେଇ କେନ୍ଦ୍ରୀୟ ବିଦ୍ୟାଳୟ ପିତମପୁର ଦ୍ୱାରା ପ୍ରସ୍ତୁତ ନୃତ୍ୟ ଉକ୍ତ ବର୍ଗରେ ପ୍ରଥମ ପୁରସ୍କାର ପାଇଥିଲା । ଦିଲ୍ଲୀର କାଂଟ୍ଟଠାରେ ଅବସ୍ଥିତ ରାଷ୍ଟ୍ରୀୟ ରଙ୍ଗଶାଳାଠାରେ ପ୍ରତିରକ୍ଷା ରାଷ୍ଟ୍ରମନ୍ତ୍ରୀ ଶ୍ରୀ ସୁବାଷ ରାମ ରାଓ ଭାମ୍ରେ ବିଭିନ୍ନ ବର୍ଗରେ ପୁରସ୍କାର ପ୍ରଦାନ କରିଥିଲେ । 2017 ଗଣତନ୍ତ୍ର ଦିବସ ପ୍ୟାରେଡରେ 162ଟି ସଦସ୍ୟ ବିଶିଷ୍ଟ ବୃହତ୍ ଦଳ ରାଜପଥରେ ନୃତ୍ୟ ପରିବେଷଣ କରିଥିଲେ ।


    କେନ୍ଦ୍ରୀୟ ବିଦ୍ୟାଳୟ ସଙ୍ଗଠନକୁ ରାଷ୍ଟ୍ରୀୟ ଖେଳ ପ୍ରୋତ୍ସାହନ ପୁରସ୍କାର-ରାଷ୍ଟ୍ରପତି ଭବନରେ ଆୟୋଜିତ ଏକ ସ୍ୱତନ୍ତ୍ର ଉତ୍ସବରେ କେନ୍ଦ୍ରୀୟ ବିଦ୍ୟାଳୟ ସଙ୍ଗଠନକୁ ‘ ରାଷ୍ଟ୍ରୀୟ ଖେଳ ପ୍ରୋତ୍ସାହନ ପୁରସ୍କାର-2017 ’ ପ୍ରଦାନ କରାଯାଇଛି । 2017 ଅଗଷ୍ଟ 29ରେ କେଭିଏସ କମିଶନର ଶ୍ରୀ ସନ୍ତୋଷ କୁମାର ମଲ୍ଲ ଭାରତର ରାଷ୍ଟ୍ରପତି ଶ୍ରୀ ରାମନାଥ କୋବିନ୍ଦଙ୍କଠାରୁ ପୁରସ୍କାର ଗ୍ରହଣ କରିଥିଲେ । କ୍ରୀଡ଼ା ଏବଂ ଯୁବ ବ୍ୟାପାର ମନ୍ତ୍ରଣାଳୟ ଯୁବ କ୍ରୀଡ଼ା ପ୍ରତିଭା ଚିହ୍ନଟ ଏବଂ ବିକାଶ ବର୍ଗରେ କେଭିଏସକୁ ଏହି ପୁରସ୍କାର ଲାଗି ଚୟନ କରିଥିଲା ।


    ଦେଶ ବ୍ୟାପୀ ଏବଂ ଦେଶ ବାହାରେ ରହିଥିବା ସମସ୍ତ କେଭିର ଛାତ୍ରଛାତ୍ରୀମାନଙ୍କ ମଧ୍ୟରେ କ୍ରୀଡା ଏବଂ ଶାରୀରିକ କାର୍ଯଧାରାକୁ ପ୍ରୋତ୍ସାହିତ କରିବା ଉଦ୍ଦେଶ୍ୟରେ କେଭିଏସ ଅନେକ ପଦକ୍ଷେପ ଗ୍ରହଣ କରିଛି । ଏସଜେଏଫଆଇ ଦ୍ୱାରା ଆୟୋଜନ କରାଯାଇଥିବା ଜାତୀୟ କ୍ରୀଡ଼ାରେ କେଭିଏସର ପ୍ରଦର୍ଶନରେ ଅନେକ ଉନ୍ନତି ହୋଇଛି । ଚଳିତ ବର୍ଷ ଜାତୀୟ ସ୍କୁଲସ୍ତରୀୟ କ୍ରୀଡ଼ାରେ କେଭିଏସ ମୋଟରେ 81ଟି ମେଡାଲ ଜିତିଛି । ଦୁଇ ବର୍ଷ ତଳେ ଏହି ମେଡାଲ ସଂଖ୍ୟା ଥିଲା 38 ।


    ଅବନି ଲାକ୍ରା ଦେଶ ପାଇଁ ରୌପ୍ୟ ପଦକ ଜିତିଲେ: ଜୟପୁରର କେନ୍ଦ୍ରୀୟ ବିଦ୍ୟାଳୟ ନଂ-3ରେ ପଢ଼ୁଥିବା ଦଶମ ଶ୍ରେଣୀ ଛାତ୍ରୀ ଅବନି ଲାକ୍ରା ଚମକପ୍ରଦ ଆନ୍ତର୍ଜାତିକ ପଦାର୍ପଣ କରିଥିଲେ । 24.2.2017ରେ ୟୁଏଇରେ ଅନୁଷ୍ଠିତ ବିଶ୍ୱ ସୁଟିଂ ପାରା କ୍ରୀଡ଼ା ବିଶ୍ୱକପରେ ସେ ରୌପ୍ୟ ପଦକ ବିଜୟୀ ହୋଇଥିଲେ । ଅବନି ମହିଳା 10ମିଟର ରାଇଫଲ ଏସଏଚ 1 ଇଭେଂଟ (ଆର2)ରେ 244.4 ପଏଂଟ ସହ ଜୁନିଅର ବିଶ୍ୱରେକର୍ଡ କରି ପ୍ରତିଯୋଗିତାରେ ଭାରତ ପାଇଁ ଦ୍ୱିତୀୟ ରୌପ୍ୟ ପଦକ ଜିତିଥିଲେ । 15 ବର୍ଷୀୟ ଅବନି ସ୍ଲୋଭାକିଆର ଭେରାନିକା ଭାଡୋଭିକୋଭାଙ୍କ ପଛକୁ ରହିଥିଲେ , ଯିଏକି 247.5 ପଏଂଟ ହାସଲ କରି ବିଶ୍ୱ ରେକର୍ଡ କରିଥିଲେ ।


    ବିଶ୍ୱ ସ୍କୁଲ ଚାମ୍ପିଅନସିପରେ ରୌପ୍ୟ ପଦକ: ଆଗ୍ରାରେ ଅନୁଷ୍ଠିତ କମ୍ବାଟ ଗେମ୍ସ ଟାଏକୋଣ୍ଡୋ 2017ରେ କେଭି ରୋହିଣି , ଗୁରୁଗାଓଁର ଦଶମ ଶ୍ରେଣୀ ଛାତ୍ରୀ ଶିବାନୀ ମେହେର ରୌପ୍ୟ ପଦକ ବିଜୟୀ ହୋଇଛନ୍ତି ।


    ଏସଜିଏଫଆଇ-ସନ୍ତରଣର 200 ମିଟର ବ୍ୟାକ ଷ୍ଟ୍ରୋକ ଇଭେଂଟରେ କେଭି ଗୋଲମାର୍କେଟ ଦିଲ୍ଲୀର ଦଶମ ଶ୍ରେଣୀର ଛାତ୍ର ଆର୍ୟନ ବାବାସାହେବ ଭୋସଲେ ବିଶ୍ୱ ରେକର୍ଡ ଭଙ୍ଗ କରିଛନ୍ତି ।


    କେରଳ ରାଜ୍ୟ ଚଳଚ୍ଚିତ୍ର ପୁରସ୍କାରରେ କେଭିର ଛାତ୍ରୀଙ୍କୁ ଶ୍ରେଷ୍ଠ ଶିଶୁ କଳାକାର ସମ୍ମାନ:କେରଳ ରାଜ୍ୟ ଚଳଚ୍ଚିତ୍ର ପୁରସ୍କାର-2016 ଅନ୍ତର୍ଗତ କେଭି ପାଟ୍ଟୋମ (ସିଫ୍ଟ-1)ର ତୃତୀୟ ଶ୍ରେଣୀର ଛାତ୍ରୀ ଆବେନି ଆଧିଙ୍କୁ ଶ୍ରେଷ୍ଠ ଶିଶୁ କଳାକାର ସମ୍ମାନ ପ୍ରଦାନ କରାଯାଇଛି । ସିଦ୍ଧାର୍ଥ ଶିବାଙ୍କ କୋଚାଭା ପାଉଲୋ ଆୟାପ୍ପା କୋଏଲୋରେ ତାଙ୍କ ପ୍ରଥମ ପ୍ରଦାର୍ପଣର ପ୍ରଦର୍ଶନ ପାଇଁ ସେ ଏହି ସମ୍ମାନ ପାଇଛନ୍ତି । 2016ରେ ମୁକ୍ତିଲାଭ କରିଥିବା ସମସ୍ତ ମାଲାୟାଲମ ଚଳଚ୍ଚିତ୍ର ମଧ୍ୟରୁ ତାଙ୍କ ଅଭିନିତ ଆମ୍ବିଲି ଚରିତ୍ରରେ ସେ ଜଣେ ଶ୍ରେଷ୍ଠ ଶିଶୁ କଳାକାରର ଅଭିନୟ ପଦର୍ଶନ କରିଥିଲେ । କୋଚାଭା ପାଉଲୋ ଆୟାପ୍ପା କୋଏଲୋ ମର୍ଯ୍ୟଦାଦଜନ ଉଦୟ ଚଳଚ୍ଚିତ୍ର ବ୍ୟାନରରେ ନିର୍ମିତ ହୋଇଥିଲା ଏବଂ ଏଥିରେ କୁଞ୍ଜାକୋ ବୋବାନ ଏବଂ ଅନୁଶ୍ରୀ ପ୍ରମୁଖ ଭୂମିକାରେ ଅଭିନୟ କରିଥିଲେ । ଜଣେ ଅଭିନେତ୍ରୀ ହେବା ସହିତ ଆବେନି ମଧ୍ୟ ଜଣେ ପ୍ରତିଭାବାନ ଚିତ୍ରକର । ସେ ମଧ୍ୟ ନୃତ୍ୟ କରିବାକୁ ଏବଂ ଗୀତାର ବଜେଇବାକୁ ଭଲ ପାଆନ୍ତି ।


    ଇଣ୍ଡିଆ ଟୁଡେ ଦ୍ୱାରା ଚୟନ କରାଯାଇଥିବା ଭାରତର ପ୍ରତିଷ୍ଠିତ 70ଟି ଆଧୁନିକ ଭାରତୀୟ ବିଦ୍ୟାଳୟ ମଧ୍ୟରେ କେଭିଏସ ସ୍ଥାନ ପାଇଛି: ଭାରତର 70ତମ ସ୍ୱାଧୀନତା ଦିବସ ଅବସରରେ ପ୍ରକାଶିତ ଏକ ସ୍ୱତନ୍ତ୍ର ସଂଖ୍ୟାରେ ଇଣ୍ଡିଆ ଟୁଡେ ଗ୍ରୁପ କେଭିକୁ ଭାରତର ପ୍ରତିଷ୍ଠିତ 70ଟି ଆଧୁନିକ ଭାରତୀୟ ବିଦ୍ୟାଳୟ ମଧ୍ୟରେ ଚୟନ କରିଛି । ଏହାର ପ୍ରାରମ୍ଭ ଦିନଠାରୁ ବିଭିନ୍ନ ଦିଗରେ କେଭିର ସଫଳତାକୁ ଏହି ପ୍ରସଙ୍ଗରେ ପୁଙ୍ଖାନୁପୁଙ୍ଖ ଭାବେ ବର୍ଣ୍ଣନା କରାଯାଇଛି ।


    କେଭି ପାଟ୍ଟୋମ ଶ୍ରେଷ୍ଠ ସରକାରୀ ଡେ ସ୍କୁଲ: ଲଗାତର ତୃତୀୟ ବର୍ଷ ପାଇଁ କ୍ରମାଗତ ଭାବେ ‘ ଏଜୁକେଶନ ୱାର୍ଲ୍ଡ ଇଣ୍ଡିଆ ସ୍କୁଲ ର୍ୟାଙ୍କିଙ୍ଗ ’ ରେ କେନ୍ଦ୍ରୀୟ ବିଦ୍ୟାଳୟ , ପାଟ୍ଟୋମ ଶ୍ରେଷ୍ଠ ସରକାରୀ ଡେ ସ୍କୁଲ ବିବେଚିତ ହୋଇଛି । ସପ୍ତମରୁ ନବମ ର୍ୟାଙ୍କିଙ୍ଗ ମଧ୍ୟ କେନ୍ଦ୍ରୀୟ ବିଦ୍ୟାଳୟମାନଙ୍କୁ ମିଳିଛି । ଏଥିରେ ସାମିଲ ଅଛନ୍ତି କେଭି ୱେଷ୍ଟ ପାଲକ୍କଡ (ସପ୍ତମ) , କେଭି ପୁରାନାଟ୍ଟୁକ୍କରା , ଥ୍ରିସୁର (ଅଷ୍ଟମ) ଏବଂ କେଭି , କେଲଟ୍ରୋନ ନଗର , କନ୍ନୁର (ନବମ) ।


    ଡିଜିଟାଲ ପଦକ୍ଷେପ


    ଅନଲାଇନ ନାମଲେଖା ପ୍ରକ୍ରିୟା


    2017-18 ଶିକ୍ଷାବର୍ଷଠାରୁ ସମସ୍ତ ନାମଲେଖା କାର୍ଯ୍ୟ ଅନଲାଇନ ପ୍ରକ୍ରିୟା ମାଧ୍ୟମରେ କରାଯିବ ।


    ପ୍ରଥମ ଶ୍ରେଣୀର 1 , 05 , 040 ଆସନ ପାଇଁ 648941ଟି ପଞ୍ଜୀକରଣ ।


    କ୍ଲାଉଡ ଆଧାରିତ ସପ୍ଟୱେୟାର ମାଧ୍ୟମରେ ନାମଲେଖା ତାଲିକା ପ୍ରସ୍ତୁତି ଏବଂ ଇମେଲ ଏବଂ ବିଦ୍ୟାଳୟ ୱେବସାଇଟ ମାଧ୍ୟମରେ ପିତାମାତାଙ୍କୁ ସୂଚନା ପ୍ରଦାନ ।


    ନାମଲେଖାକୁ ପ୍ରକ୍ରିୟାକୁ ନେଇ ସ୍ୱଚ୍ଛତା ଏବଂ ପିତାମାତା ଏବଂ ବିଦ୍ୟାଳୟ ପ୍ରଶାସନକୁ ସହଜତା ନିଶ୍ଚିତ୍ତ କରାଯାଇଛି ।


    ଟନ ଟନ କାଗଜ ଏବଂ ସମୟ ସଂରକ୍ଷଣ ।


    ଇ-କାର୍ଯ୍ୟାଳୟ: କାଗଜ ଶୂନ୍ୟ ପରିବେଶ ସୃଷ୍ଟି ଏବଂ ପ୍ରକ୍ରିୟାରେ ଦ୍ରୂତତା ଏବଂ ଉତ୍ତରଦାୟିତ୍ୱ ବୃଦ୍ଧି କରିବା ପାଇଁ ପ୍ରଥମ ପର୍ଯ୍ୟାୟରେ କେଭିଏସ ହେଡକ୍ୱାର୍ଟରରେ ଇ-କାର୍ଯ୍ୟାଳୟ ପ୍ରାରମ୍ଭ ।


    ଇ-ପ୍ରଜ୍ଞା: 25ଟି ରାଜ୍ୟର 25ଟି କେଭିର 5000 ଛାତ୍ରଛାତ୍ରୀମାନଙ୍କୁ ପୂର୍ବରୁ ଲୋଡ କରାଯାଇଥିବା ଟାବ୍ଲେଟ ପ୍ରଦାନ କରାଯିବ । ଶ୍ରେଣୀଗୃହରେ ଶିକ୍ଷାଦାନ କରିବାରେ ସହାୟତା ପାଇଁ କେଭିର ଶିକ୍ଷକମାନଙ୍କୁ ମଧ୍ୟ ଟାବ୍ଲେଟ ପ୍ରଦାନ କରାଯିବ । ଏହା ପ୍ଲିପ ଲର୍ଣ୍ଣିଂକୁ ପ୍ରୋତ୍ସାହିତ କରିବ ଏବଂ ଏହାଫଳରେ ସ୍କୁଲ ବ୍ୟାଗର ବୋଝ କମିଯିବ , ନିଜ ସ୍ୱାଚ୍ଛନ୍ଦ୍ୟରେ ଶିକ୍ଷାଲାଭ କରିହେବ ଏବଂ ଏହାର ଫଳପ୍ରଦ ଆକଳନ ମଧ୍ୟ କରାଯାଇ ପାରିବ । ଏହି ପାଇଲଟ ପ୍ରକଳ୍ପରେ ପ୍ରାୟ 200 ଜଣ ଶିକ୍ଷକଙ୍କୁ ଅନ୍ତର୍ଭୁକ୍ତ କରାଯିବ(ପ୍ରତ୍ୟେକ ବିଦ୍ୟାଳୟ ପିଛା 8 ଜଣ ଶିକ୍ଷକ) ।


    ଭାଷା ପରୀକ୍ଷାଗାର/ ଇ-ଶ୍ରେଣୀଗୃହର ପ୍ରତିଷ୍ଠା: ଏପର୍ଯ୍ୟନ୍ତ ଦେଶବ୍ୟାପୀ 9711ଟି ଇ-ଶ୍ରେଣୀଗୃହର ପ୍ରତିଷ୍ଠା କରାଯାଇଛି ଏବଂ ଏଥିରେ ଇ-ଶିକ୍ଷା ପ୍ରଦାନ କରାଯିବା ପାଇଁ ଇଂଟରାକ୍ଟିଭ ବୋର୍ଡ ଏବଂ ପ୍ରୋଜେକ୍ଟର ସୁବିଧା ରହିଛି । ଭାଷା କହିବା ଦକ୍ଷତା ବୃଦ୍ଧି ଲାଗି 276ଟି ଭାଷା ପରୀକ୍ଷାଗାର ନିର୍ମାଣ କରାଯିବ ।


    **********

    
    
    (Release ID: 1527995) Visitor Counter : 1