      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ଚେକପୋଷ୍ଟରେ ଇମିଗ୍ରେସନ୍ ବ୍ୟବସ୍ଥା
      Posted On: 19 DEC 2017 4:51PM by PIB Bhubaneshwar


    ଗୁଜରାଟରେ ସାମୁଦ୍ରିକ ଇମିଗ୍ରେସନ୍ ଚେକପୋଷ୍ଟ ଖୋଲିବା ପାଇଁ ରାଜ୍ୟ ସରକାରଙ୍କ ପ୍ରତିନିଧିମାନଙ୍କ ସହ 2014 ଜୁଲାଇ 2 ତାରିଖରେ ଏକ ବୈଠକ ହୋଇଥିଲା । ବୈଠକର ନିଷ୍ପତି ଅନୁସାରେ ସ୍ୱରାଷ୍ଟ୍ର ମନ୍ତ୍ରାଳୟ , ବ୍ୟୁରୋ ଅଫ୍ ଇମିଗ୍ରେସନ୍ ଏବଂ ନ୍ୟାସନାଲ ଇନ୍ଫର୍ମେଟିକ୍ ସେଂଟରର ଅଧିକାରୀମାନଙ୍କୁ ନେଇ ଏକ ଯୁଗ୍ମ ଟିମ୍ 6ଟି ଆଇସିପି ଏବଂ 11ଟି ଚେକପୋଷ୍ଟରେ ଜାହାଜ ଚଳାଚଳ , ମାନବସମ୍ବଳ ଏବଂ ଆନୁଷଙ୍ଗିକ ବ୍ୟବସ୍ଥାର ଉପଲବ୍ଧତା ନେଇ ସମୀକ୍ଷା କରିଥିଲେ । ଇମିଗ୍ରେସନ୍ ଚେକପୋଷ୍ଟ ପାଇଁ ଆବଶ୍ୟକ ଥିବା ଅଧିକ ବ୍ୟବସ୍ଥା କରିବାକୁ ରାଜ୍ୟ ସରକାରଙ୍କୁ ଯୁଗ୍ମ ଟିମ୍ ସୁପାରିସ କରିଥିଲା । ଇତି ମଧ୍ୟରେ ଜାହାଜ ଚଳାଚଳକୁ ଦୃଷ୍ଟିରେ ରଖି 2017 ନଭେମ୍ବର 16 ତାରିଖରେ ମୁନ୍ଦ୍ରା ବନ୍ଦରକୁ ସ୍ୱୀକୃତିପ୍ରାପ୍ତ ଇମିଗ୍ରେସନ୍ ଚେକପୋଷ୍ଟ ଭାବେ ଅନୁମତି ମିଳିଛି ।


    କେନ୍ଦ୍ର ଗୃହ ରାଷ୍ଟ୍ର ମନ୍ତ୍ରୀ କିରେନ୍ ରିଜିଜୁ ଲୋକସଭାରେ ଆଜି (ମଙ୍ଗଳ ବାର) ଦେବୁସିଂ ଚୌହାନଙ୍କ ଏକ ଲିଖିତ ପ୍ରଶ୍ନର ଉତ୍ତରରେ ଏହି ସୂଚନା ଦେଇଛନ୍ତି ।


    ************

    
    
    (Release ID: 1513665) Visitor Counter : 5