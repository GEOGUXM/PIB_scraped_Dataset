      ରାଷ୍ଟ୍ରପତିଙ୍କ ସଚିବାଳୟ

      ଡ଼କ୍ଟର ଭୀମରାଓ ଆମ୍ବେଦକର ବିଶ୍ୱବିଦ୍ୟାଳୟର 83ତମ ସମାବର୍ତ୍ତନ ଉତ୍ସବରେ ରାଷ୍ଟ୍ରପତିଙ୍କ ଉଦ୍‌ବୋଧନ
      Posted On: 05 DEC 2017 8:01PM by PIB Bhubaneshwar


    ରାଷ୍ଟ୍ରପତି ଶ୍ରୀ ରାମନାଥ କୋବିନ୍ଦ ଆଜି ( ଡ଼ିସେମ୍ବର 5 , 2017 ) ଉତ୍ତର ପ୍ରଦେଶର ଆଗ୍ରାସ୍ଥିତ ଡ଼କ୍ଟର ଭୀମରାଓ ଆମ୍ବେଦକର ବିଶ୍ୱବିଦ୍ୟାଳୟର 83ତମ ସମାବର୍ତ୍ତନ ଉତ୍ସବରେ ଉଦ୍ ‌ ବୋଧନ ଦେଇଛନ୍ତି ।


    ଏହି ସମାବର୍ତ୍ତନ ଉତ୍ସବରେ ଛାତ୍ରଛାତ୍ରୀ ତଥା ଶିକ୍ଷକମାନଙ୍କୁ ଉଦ୍ ‌ ବୋଧନ ଦେଇ ରାଷ୍ଟ୍ରପତି କହିଲେ ଯେ ଏହି ବିଶ୍ୱବିଦ୍ୟାଳୟର ଏକ ଗୌରବମୟ ଇତିହାସ ରହିଛି ଯାହା ପ୍ରାୟ ନଅ ଦଶନ୍ଧିର ପୁରୁଣା ଏବଂ ଏହା ରାଷ୍ଟ୍ରପତି , ପ୍ରଧାନମନ୍ତ୍ରୀ ତଥା ସମାଜର ପ୍ରତ୍ୟେକ କ୍ଷେତ୍ରରେ ସୁନାମ ଅର୍ଜନ କରିଥିବା ଅସଂଖ୍ୟ ବ୍ୟକ୍ତିତ୍ୱ ସୃଷ୍ଟି କରିଛି । ଛାତ୍ରଛାତ୍ରୀମାନେ ସମାବର୍ତ୍ତନ ଉତ୍ସବକୁ ସେମାନଙ୍କ ଅଧ୍ୟୟନ ଜୀବନଯାତ୍ରାର ଶେଷ ବୋଲି ନଭାବିବାକୁ ପରାମର୍ଶ ଦେଇ ରାଷ୍ଟ୍ରପତି କହିଲେ ଯେ ଏହା ସେମାନଙ୍କ ଜୀବନର ଆଉ ଏକ ଅଧ୍ୟାୟର ଅୟମାରମ୍ଭ କରୁଛି ଯାହା ଅଧିକ ଦାୟିତ୍ୱପୂର୍ଣ୍ଣ । ପୁଣି ଏହି ପର୍ଯ୍ୟାୟରେ ମଧ୍ୟ ଢ଼େର୍ ‌ କିଛି ଅଧ୍ୟୟନ କରିବାର ସୁଯୋଗ ରହିଛି । ଜୀବନରେ ଜଣେ ଛାତ୍ରର ଅଧ୍ୟୟନ ପ୍ରକ୍ରିୟାରେ ଅନେକ ବ୍ୟକ୍ତିଙ୍କ ଯୋଗଦାନ ରହିଥାଏ । ସେଥି ମଧ୍ୟରୁ ମାତାପିତା , ଶିକ୍ଷକ , ପରିବାରର ଅନ୍ୟ ସଦସ୍ୟ ଏବଂ ସରକାର ତଥା ସମାଜର ଅନ୍ୟ ସଦସ୍ୟମାନେ ଅନ୍ୟତମ । ସେମାନେ ନାନା ଭାବରେ ଜଣେ ଛାତ୍ରର ଜୀବନରେ ପ୍ରଭାବ ପକାଇଥାନ୍ତି । କିନ୍ତୁ ଏହି ସୁଯୋଗ ଆମ ଦେଶର ଲକ୍ଷ ଲକ୍ଷ ଶିଶୁଙ୍କୁ ମିଳିପାରୁନାହିଁ । ତେଣୁ ଆଜି ଯେଉଁମାନେ ଏହି ଅନୁଷ୍ଠାନରୁ ସଫଳତାର ସହ ଶିକ୍ଷାଲାଭ କରି ଉତ୍ତୀର୍ଣ୍ଣ ହେଲେ ସେମାନେ ପ୍ରଚେଷ୍ଟା କରିବା ଉଚିତ ଯେ ସମାଜ ସେମାନଙ୍କୁ ଯେଉଁ ସୁଯୋଗ ପ୍ରଦାନ କରିଛି ସେମାନେ ଅନ୍ୟ ଅବହେଳିତ ଶିଶୁମାନଙ୍କୁ ସେହି ସୁଯୋଗ ପ୍ରଦାନ କରି ସମାଜର ଋଣ ପରିଶୋଧ କରିବା ଉଚିତ । ପୁଣି ମାନବ ସମାଜର ସେବା ଓ ଉନ୍ନତି ନିମନ୍ତେ ସେମାନେ ନିଜକୁ ଉତ୍ସର୍ଗ କରିବା ସକାଶେ ରାଷ୍ଟ୍ରପତି ଶ୍ରୀ କୋବିନ୍ଦ ସେମାନଙ୍କୁ ଆହ୍ୱାନ ଜଣାଇଥିଲେ ।


    ଋାଷ୍ଟ୍ରପତି କହିଲେ ଯେ ଡ଼କ୍ଟର ଭୀମରାଓ ଆମ୍ବେଦକର ବିଶ୍ୱବିଦ୍ୟାଳୟ ଗୋଟିଏ ପ୍ରାଥମିକ ବିଦ୍ୟାଳୟକୁ ଗ୍ରହଣ କରିଛି ଏବଂ ସେହି ବିଦ୍ୟାଳୟର ଅବହେଳିତ ଛାତ୍ରଛାତ୍ରୀମାନଙ୍କ ଶିକ୍ଷାର ସମସ୍ତ ଭାର ନିଜେ ବହନ କରିବା ସହ ଏହାକୁ ଏକ ଆଦର୍ଶ ବିଦ୍ୟାଳୟରେ ପରିଣତ କରିବାର ଦାୟିତ୍ୱ ନେଇଛି । ପୁଣି ଏହି ବିଶ୍ୱ ବିଦ୍ୟାଳୟ ଚକ୍ଷୁ ପ୍ରତିରୋପଣ କାର୍ଯ୍ୟକ୍ରମ ଆୟୋଜନ କରିବା ସହ ରକ୍ତଦାନ ଶିବିରର ଆୟୋଜନ କରିଆସୁଛି । ଏଭଳି ସମାଜସେବା କାର୍ଯ୍ୟ ପ୍ରଶଂସନୀୟ ଏବଂ ଏହା ସମାଜରେ ଅନ୍ୟମାନଙ୍କ ମନରେ ଶିକ୍ଷା ଏବଂ ସମାଜସେବା ପ୍ରତି ଭାବନା ଉଦ୍ରେକ କରିବ । ଛାତ୍ରଛାତ୍ରୀମାନେ ଏଭଳି କାର୍ଯ୍ୟକ୍ରମରେ ଅଂଶଗ୍ରହଣ କଲେ ସେମାନଙ୍କ ମନରେ ଅନ୍ୟମାନଙ୍କ ପ୍ରତି ସମବେଦନା ଭାବ ଉଦ୍ରେକ ହେବ ଓ ସମାଜ ପ୍ରତି ସେମାନେ ଅଧିକ ଯତ୍ନଶୀଳ ହେବେ । ତେଣୁ ଏକବିଂଶ ଶତାବ୍ଦୀର ଚାଲେଞ୍ଜକୁ ମୁକାବିଲା କରିବା ସକାଶେ ଏହି ବିଶ୍ୱବିଦ୍ୟାଳୟ ଉପଯୁକ୍ତ ଛାତ୍ରଛାତ୍ରୀ ସୃଷ୍ଟି କରିବାକୁ ସକ୍ଷମ ହେବ ବୋଲି ରାଷ୍ଟ୍ରପତି ଦୃଢ଼ ଆଶା ପୋଷଣ କରିଥିଲେ ।


    **********


    

    
    (Release ID: 1512656) Visitor Counter : 3