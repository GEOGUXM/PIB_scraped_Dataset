      ପରିବେଶ ଓ ଜଙ୍ଗଲ ମନ୍ତ୍ରଣାଳୟ

      ଦିଲ୍ଲୀରେ ଚାରା ବୃକ୍ଷରୋପଣ
      Posted On: 22 DEC 2017 6:40PM by PIB Bhubaneshwar


    ପର୍ଯ୍ୟାବରଣ , ଜଙ୍ଗଲ ଏବଂ ଜଳବାୟୁ ପରିବର୍ତ୍ତନ ମନ୍ତ୍ରଣାଳୟ ପ୍ରତି ବର୍ଷ ରାଜ୍ୟ ସରକାର / କେନ୍ଦ୍ରଶାସିତ ଅଞ୍ଚଳ ସରକାର ତଥା ଏନସିଆର ଦିଲ୍ଲୀ ସରକାର ( GNCTD ) ଙ୍କ ସହ ପରାମର୍ଶ କରି ବିଂଶସୂତ୍ର କାର୍ଯ୍ୟକ୍ରମର ଧାରା 51( a ) ( ସର୍ବସାଧାରଣ ଏବଂ ଜଙ୍ଗଲ ଜମିରେ ବୃକ୍ଷରୋପଣ ) ଏବଂ ଧାରା 51( b ) ( ନିର୍ଦ୍ଦିଷ୍ଟ ସଂଖ୍ୟକ ଚାରା ରୋପଣ ) ଅନୁସାରେ ଦେଶରେ ବନୀକରଣ / ବୃକ୍ଷରୋପଣର ଲକ୍ଷ୍ୟ ଧାର୍ଯ୍ୟ କରିଛନ୍ତି । ଜିଏନସିଟିଡ଼ି ଠାରୁ ମିଳିଥିବା ସୂଚନା ମୁତାବକ , ଏହି ବୃକ୍ଷରୋପଣ ଲକ୍ଷ୍ୟ ହାସଲ ସକାଶେ ଦିଲ୍ଲୀ ସବୁଜକରଣ ଏଜେନ୍ସିମାନଙ୍କୁ ଅତିରିକ୍ତ ଦାୟିତ୍ୱ ପ୍ରଦାନ କରାଯାଇଛି । ଏହାର ପ୍ରଗତି ସଂପର୍କରେ ସାମୂହିକ ଭାବେ ଏହି ମନ୍ତ୍ରଣାଳୟ ସମେତ ପରିସଂଖ୍ୟାନ ଏବଂ କାର୍ଯ୍ୟକ୍ରମ ରୂପାନ୍ୱୟନ ମନ୍ତ୍ରଣାଳୟକୁ ରିପୋର୍ଟ ପ୍ରଦାନ କରାଯାଇଥାଏ । ଟିପିପି ଅଧୀନରେ ଏହି ସଫଳତା ପରିସଂଖ୍ୟାନକୁ ଦ୍ୱିତୀୟ ମନ୍ତ୍ରଣାଳୟ ସଂଗ୍ରହ କରିଥାଏ । ପରିସଂଖ୍ୟାନ ଏବଂ କାର୍ଯ୍ୟକ୍ରମ ରୂପାନ୍ୱୟନ ମନ୍ତ୍ରଣାଳୟର ରିପୋର୍ଟ ମୁତାମକ ବିଗତ ତିନି ବର୍ଷ (2014-15 ଠାରୁ 2016-17 ବର୍ଷ ମଧ୍ୟରେ ) ଦିଲ୍ଲୀ ସରକାରଙ୍କ ଦ୍ୱାର ନିମ୍ନମତେ ବୃକ୍ଷରୋପଣ ଲକ୍ଷ୍ୟ ହାସଲ କରାଯାଇଛି । 2014-15 ବର୍ଷରେ 4.50 ଲକ୍ଷ ଚାରା ରୋପଣ ଲକ୍ଷ୍ୟ ଥିବାବେଳେ ବାସ୍ତବ ପକ୍ଷେ 9.54 ଲକ୍ଷ ଚାରା ରୋପଣ କରାଯାଇଛି । ସେହିଭଳି 2015-16 ରେ 5.53 ଲକ୍ଷ ଚାରା ରୋପଣର ଲକ୍ଷ୍ୟ ଥିବାବେଳେ ବାସ୍ତବରେ 9.74 ଲକ୍ଷ ଚାରାରୋପଣ ଏବଂ 2016-17 ରେ 5.51 ଲକ୍ଷ ଚାରାରୋପଣର ଲକ୍ଷ୍ୟ ରଖାଯାଇ ବାସ୍ତରେ 8.45 ଲକ୍ଷ ଚାରାରୋପଣ ଲକ୍ଷ୍ୟ ହାସଲ ହୋଇଛି ।


    ଅନ୍ୟାନ୍ୟ ରାଜ୍ୟ ଏବଂ କେନ୍ଦ୍ରଶାସିତ କ୍ଷେତ୍ରମାନେ ସେମାନଙ୍କର ନିଜ ନିଜ ଲକ୍ଷ୍ୟ ଧାର୍ଯ୍ୟ କରି ଟିପିପି ମାଧ୍ୟମରେ ଏହି ଲକ୍ଷ୍ୟ ହାସଲ ଦିଗରେ କାର୍ଯ୍ୟ କରୁଛନ୍ତି । ମିଳିଥିବା ରିପୋର୍ଟ ଅନୁସାରେ ପରିସଂଖ୍ୟାନ ଏବଂ କାର୍ଯ୍ୟକ୍ରମ ରୂପାନ୍ୱୟନ ମନ୍ତ୍ରଣାଳୟ ଯେଉଁ ଲକ୍ଷ୍ୟ ଧାର୍ଯ୍ୟ କରିଥିଲା ତାହା ସଂପୂର୍ଣ୍ଣ ରୂପେ ହାସଲ କରାଯାଇପାରିଛି । କେନ୍ଦ୍ର ପର୍ଯ୍ୟାବରଣ , ଜଙ୍ଗଲ ଏବଂ ଜଳବାୟୁ ପରିବର୍ତ୍ତନ ରାଷ୍ଟ୍ରମନ୍ତ୍ରୀ ଡ଼କ୍ଟର ମହେଶ ଶର୍ମା ଲୋକସଭାରେ ଏକ ପ୍ରଶ୍ନର ଲିଖିତ ଉତ୍ତର ଦେଇ ଏହି ସୂଚନା ପ୍ରଦାନ କରିଛନ୍ତି ।


    ***************

    
    
    (Release ID: 1515090) Visitor Counter : 3