      ପରିବେଶ ଓ ଜଙ୍ଗଲ ମନ୍ତ୍ରଣାଳୟ

      ଦେଶରେ ଦ୍ରୁତ ମାତ୍ରାରେ ବୃଦ୍ଧି ପାଉଛି ପ୍ରଦୂଷଣ
      Posted On: 18 DEC 2017 2:46PM by PIB Bhubaneshwar


    ବିଶ୍ୱର ବିଭିନ୍ନ ଭାଗରେ ପ୍ରଦୂଷଣର ମାତ୍ରା ଆକଳନ କରିବାର ପଦ୍ଧତି ସମାନ ନୁହେଁ । ତେବେ ଭିନ୍ନ ଭିନ୍ନ ଢ଼ଙ୍ଗରେ ଆକଳନ କରାଯାଇଥିବା ପ୍ରଦୂଷଣର ମାତ୍ରା ଏବଂ ଏହାର ପୃଥକ୍ ପୃଥକ୍ ଫଳାଫଳକୁ ଆଧାର କରି ଦେଶମାନଙ୍କୁ ଭିନ୍ନ ଭିନ୍ନ ବର୍ଗରେ ବିଭକ୍ତ କରାଯାଇଛି । ତେଣୁ ଏହିସବୁ ରାଷ୍ଟ୍ରମାନଙ୍କୁ ସେମାନଙ୍କର ଭିନ୍ନ ଭିନ୍ନ ପଦ୍ଧତିରେ ଆକଳନ କରାଯାଇଥିବାରୁ ସେମାନଙ୍କୁ ପରସ୍ପର ସହ ତୁଳନା କରିବା କଷ୍ଟସାଧ୍ୟ ବ୍ୟାପାର ।


    ପ୍ରଦୂଷଣର ମାତ୍ରା ବୃଦ୍ଧିର ମାନକୁ ବିଭିନ୍ନ ନିୟମର ଧାରା ଅନୁସାରେ ଆକଳନ କରାଯାଇଥାଏ । ସେଗୁଡ଼ିକ ମଧ୍ୟରେ ଜଳ ( ନିରାକରଣ ଓ ପ୍ରଦୂଷଣ ନିୟନ୍ତ୍ରଣ ) ଆଇନ , 1974 , ବାୟୁ ( ନିରାକରଣ ଓ ପ୍ରଦୂଷଣ ନିୟନ୍ତ୍ରଣ ) ଆଇନ , 1981 , ପର୍ଯ୍ୟାବରଣ ( ସୁରକ୍ଷା ) ଆଇନ , 1986 ଏବଂ ସେଥିରେ ଥିବା ବିଭିନ୍ନ ନିୟମାବଳୀ ଅନ୍ୟତମ । ଶବ୍ଦ ପ୍ରଦୂଷଣକୁ ଶବ୍ଦ ପ୍ରଦୂଷଣ ( ନିୟନ୍ତ୍ରଣ ଓ ନିରାକରଣ ) ନିୟମାବଳୀ , 2000 ଯାହାକି ପର୍ଯ୍ୟାବରଣ ( ସୁରକ୍ଷା ) ଆଇନ , 1986 ଅନୁସାରେ ବିଜ୍ଞପିତ କରାଯାଇଛି ତାହା ଦ୍ୱାରା ନିୟନ୍ତ୍ରଣ କରାଯାଇଥାଏ । ସରକାର ଏଥିପାଇଁ ଜାତୀୟ ବ୍ୟାପକ ଗୁଣାତ୍ମକ ବାୟୁ ମାନ ନିର୍ଦ୍ଧାରଣ କରିଛିନ୍ତ ଏବଂ ବିଭିନ୍ନ ଶିଳ୍ପ ସେକ୍ଟରର 115 ନିର୍ଗମନ / ବର୍ଯ୍ୟ ମାନ ସଂପର୍କରେ ବିଜ୍ଞପ୍ତି ଜାରି କରିଛନ୍ତି । ଏହା ବ୍ୟାପକ ବାୟୁମାନର 32ଟି ସାଧାରଣ ମାନକୁ ଛାଡ଼ି ନିର୍ଦ୍ଧାରଣ କରାଯାଇଛି । ସେହିଭଳି ନିର୍ମାଣ ଓ ଭଙ୍ଗା କାର୍ଯ୍ୟରୁ ବାହାରୁଥିବା ବର୍ଯ୍ୟ ପରିଚାଳନା ନିୟମାବଳୀ ବିଜ୍ଞପିତ କରାଯାଇଛି ଏବଂ ଅନ୍ୟାନ୍ୟ ବର୍ଯ୍ୟ ପରିଚାଳନା ନିୟମାବଳୀରେ ବ୍ୟାପକ ସଂଶୋଧନ କରାଯାଇଛି ଯେଉଁଥିରେ ସହରାଞ୍ଚଳରେ ପୌର କଠିନ ବର୍ଯ୍ୟ , ପ୍ଲାଷ୍ଟିକ , ବିପଜ୍ଜନକ ବର୍ଯ୍ୟ , ବାୟୋ ମେଡ଼ିକାଲ ବର୍ଯ୍ୟ ଓ ଇଲେକ୍ଟ୍ରୋନିକ ବର୍ଯ୍ୟକୁ ନିୟନ୍ତ୍ରଣ କରାଯାଇପାରିଛି । ଦେଶର 184ଟି ଟାଉନରେ କଠିନ ବର୍ଯ୍ୟ ଏବଂ ପୌର ବର୍ଯ୍ୟକୁ ପରିଚାଳନା କରିବାରେ ସଫଳତା ହାସଲ କରାଯାଇପାରିଛି । ଭାରତ ସରକାର ଏବେ ସ୍ୱଚ୍ଛ ଭାରତ ଅଭିଯାନ କାର୍ଯ୍ୟକ୍ରମ ପ୍ରବର୍ତ୍ତନ କରୁଛନ୍ତି ଯେଉଁଥିରେ କଠିନ ବର୍ଯ୍ୟ ପରିଚାଳନା ଅନ୍ତର୍ଭୁକ୍ତ । ଏହି ମର୍ମରେ କେନ୍ଦ୍ରୀୟ ପ୍ରଦୂଷଣ ନିୟନ୍ତ୍ରଣ ବୋର୍ଡ଼ ବାୟୁ ( ନିରାକରଣ ଏବଂ ପ୍ରଦୂଷଣ ନିୟନ୍ତ୍ରଣ ) ଆଇନ , 1986ର ଧାରା 18 ( 1 )( b ) ରେ ଥିବା ବ୍ୟବସ୍ଥା ଅନୁସାରେ ଦେଶର ପ୍ରମୁଖ ସହରରେ ବାୟୁ ପ୍ରଦୂଷଣକୁ ରୋକିବା ନିମନ୍ତେ 42ଟି ବ୍ୟବସ୍ଥା କାର୍ଯ୍ୟକାରୀ କରିଛନ୍ତି ।


    ରାଜ୍ୟ ପ୍ରଦୂଷଣ ନିୟନ୍ତ୍ରଣ ବୋର୍ଡ଼ମାନେ ଏଭଳି ନିର୍ଦ୍ଦେଶାବଳୀକୁ କାର୍ଯ୍ୟକାରୀ କରିବା ଦିଗରେ ପଦକ୍ଷେପ ଗ୍ରହଣ କରିଛନ୍ତି । କେନ୍ଦ୍ରୀୟ ପ୍ରଦୂଷଣ ନିୟନ୍ତ୍ରଣ ବୋର୍ଡ଼ ଏବେ ରାଜ୍ୟ ପ୍ରଦୂଷଣ ବୋର୍ଡ଼ / ପ୍ରଦୂଷଣ ନିୟନ୍ତ୍ରଣ କମିଟିମାନଙ୍କ ସହ ମିଶି ବାୟୁ , ଶବ୍ଦ ଏବଂ ଜଳର ଗୁଣାତ୍ମକ ମାନ ନିର୍ଦ୍ଧାରଣ କରିବା ଦିଗରେ ପଦକ୍ଷେପ ଗ୍ରହଣ କରୁଛନ୍ତି । ଜାତୀୟ ବାୟୁ ପ୍ରଦୂଷଣ ମନିଟରିଂ କାର୍ଯ୍ୟକ୍ରମ , ଜାତୀୟ ପ୍ରମୁଖ ଶବ୍ଦ ପ୍ରଦୂଷଣ ନିୟନ୍ତ୍ରଣ କାର୍ଯ୍ୟକ୍ରମ ଏବଂ ଜଳର ଗୁଣାତ୍ମକ ମାନ ନିୟନ୍ତ୍ରଣ ସଂକ୍ରାନ୍ତ ଜାତୀୟ କାର୍ଯ୍ୟକ୍ରମ ସେଥି ମଧ୍ୟରୁ ପ୍ରମୁଖ ।


    କେନ୍ଦ୍ର ପର୍ଯ୍ୟାବରଣ , ଜଙ୍ଗଲ ଓ ଜଳବାୟୁ ପରିବର୍ତ୍ତନ ରାଷ୍ଟ୍ରମନ୍ତ୍ରୀ ଡକ୍ଟର ମହେଶ ଶର୍ମା ଆଜି ରାଜ୍ୟସଭାରେ ଏକ ଲିଖିତ ପ୍ରଶ୍ନର ଉତ୍ତର ଦେଇ ଏହି ବିଷୟ ପ୍ରକାଶ କରିଛନ୍ତି ।


    *************

    
    
    (Release ID: 1513587) Visitor Counter : 3