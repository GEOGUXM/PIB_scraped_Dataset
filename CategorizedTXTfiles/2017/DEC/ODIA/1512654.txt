      ନୂତନ ଓ ଅକ୍ଷୟ ଶକ୍ତି ମନ୍ତ୍ରଣାଳୟ

      ଆସନ୍ତାକାଲି ଠାରୁ ଆଇଏସଏ ହେବ ଚୁକ୍ତିଭିତ୍ତିକ ଅନ୍ତରାଷ୍ଟ୍ରୀୟ ଆନ୍ତଃସରକାରୀସ୍ତରୀୟ ସଂଗଠନ
      • ଚୁକ୍ତିନାମାରେ ସ୍ୱାକ୍ଷରକଲେ 46 ରାଷ୍ଟ୍ର ଏବଂ 19ଟି ରାଷ୍ଟ୍ରଙ୍କ ସ୍ୱୀକୃତି ପ୍ରଦାନ

      Posted On: 05 DEC 2017 7:57PM by PIB Bhubaneshwar

    ନଭେମ୍ବର 6 , 2017 ତାରିଖ ଦିନ ଗୟାନା ଅନ୍ତରାଷ୍ଟ୍ରୀୟ ସୌର ସଂଗଠନ ( ଆଇଏସଏ ) ର ଫ୍ରେମ୍ ‌ ୱାର୍କ ରାଜିନାମାକୁ 15ତମ ରାଷ୍ଟ୍ର ଭାବେ ସ୍ୱୀକୃତି ପ୍ରଦାନ କରିଛି । ଏହି ସ୍ୱୀକୃତି ପ୍ରଦାନ ଦ୍ୱାର ଡ଼ିସେମ୍ବର 6 , 2017 ତାରିଖ ଠାରୁ ଆଇଏସଏ ଏକ ଚୁକ୍ତିଭିତ୍ତିକ ଅନ୍ତରାଷ୍ଟ୍ରୀୟ ଆନ୍ତଃସରକାରୀସ୍ତରୀୟ ସଂଗଠନ ଭାବେ ପରିଚିତ ହେବ । ଆଇଏସଏର ମୁଖ୍ୟାଳୟ ଭାରତରେ ରହିଛି । ଏହାର ସଚିବାଳୟ ହରିଆନାର ଗୁରଗାଓଁସ୍ଥିତ ଗ୍ୱାଲପାହାଡ଼ିର ଜାତୀୟ ସୌରଶକ୍ତି ପ୍ରତିଷ୍ଠାନ ଠାରେ ରହିଛି ।


    ଆଇଏସଏ ଏକ ଭାରତୀୟ ଉପକ୍ରମ ଏବଂ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦି ଏବଂ ଫ୍ରାନ୍ସର ରାଷ୍ଟ୍ରପତି 2015 ମସିହା ନଭେମ୍ବର 30 ତାରିଖ ଦିନ ପ୍ୟାରିସଠାରେ ଏହାର ଶୁଭାରମ୍ଭ କରିଥିଲେ । ପ୍ୟାରିସଠାରେ ଆୟୋଜିତ ଜାତିସଂଘ ପ୍ରାୟୋଜିତ ସିଓପି - 21 ବିଶ୍ୱ ଜଳବାୟୁ ସମ୍ମିଳନୀ ପୃଷ୍ଠଭୂମିରେ ଏହି ଉପକ୍ରମର ଶୁଭାରମ୍ଭ କରାଯାଇଥିଲା । ସୌରଶକ୍ତିର ଉତ୍ପାଦନ ଏବଂ ଏହାର ସୁଗମ ସରବରାହ ଏବଂ ଉପଯୋଗ ଦିଗରେ ଥିବା ସମସ୍ତ ପ୍ରକାର ପ୍ରତିବନ୍ଧକକୁ ଦୂର କରିବା ଏବଂ ସହଯୋଗ ଭିତ୍ତିରେ ସୌରଶକ୍ତିର ବିଶ୍ୱବ୍ୟାପୀ ବିକାଶ ଘଟାଇବା ଏହାର ମୂଳ ଉଦ୍ଦେଶ୍ୟ । ସୌର ରଶ୍ମି ପ୍ରାବଲ୍ୟ ରାଷ୍ଟ୍ରମାନେ ଏହି କାର୍ଯ୍ୟକ୍ରମରେ ଅଂଶଗ୍ରହଣ କରି ସେଥିରୁ ବିଶେଷ ଫାଇଦା ହାସଲ କରିପାରିବେ । ଏପର୍ଯ୍ୟନ୍ତ ଏହି ରାଜିନାମାରେ 46ଟି ରାଷ୍ଟ୍ର ସ୍ୱାକ୍ଷର କରିସାରିଥିବା ବେଳେ ଅନ୍ୟ 19ଟି ରାଷ୍ଟ୍ର ଏହାକୁ ସ୍ୱୀକୃତି ପ୍ରଦାନ କରିଛନ୍ତି ।


    ସ୍ୱାକ୍ଷରକାରୀ ରାଷ୍ଟ୍ର : ଅଷ୍ଟ୍ରେଲିଆ , ବାଂଲାଦେଶ , ବେନିନ୍ ‌ , ବ୍ରାଜିଶ , ବୁର୍କିନା ଫାସୋ , କାମ୍ବୋଡ଼ିଆ , ଚିଲି , କୋଷ୍ଟାରିକା , କଙ୍ଗୋ , କୋମୋରେସ୍ ‌ , ଆଇଭରୀ କୋଷ୍ଟ୍ ‌ , ଜିବୋତି , କ୍ୟୁବା , ଇଥିଓପିଆ , ଗୟାନା , ଫିଜି , ଫ୍ରାନ୍ସ , ଗାବୋନ୍ ‌ ପ୍ରଜାତନ୍ତ୍ର , ଘାନା , ଗିନି , ଗିନି ବିସାଉ , ଭାରତ , କିରିବୁରୁ , ଲାଇବେରିଆ , ମାଡ଼ାଗାସ୍କର , ମାଲାୱି , ମାଲି , ମରିସସ୍ ‌ , ନାଉରୁ , ନାଇଜର , ନାଇଜେରିଆ , ପେରୁ , ରୁଆଣ୍ଡା , ସେନେଗାଲ , ସିଚେଲେସ୍ ‌ , ସୋମାଲିଆ , ଦକ୍ଷିଣ ସୁଦାନ , ସୁଦାନ , ତାଞ୍ଜାନିଆ , ଟୋଙ୍ଗା , ଟୋଗୋ ପ୍ରଜାତନ୍ତ୍ର , ତୁଭାଲୁ , ୟୁଏଇ , ଭାନୁଆତୁ , ଏବଂ ଭେନେଜୁଏଲା ।


    ସ୍ୱୀକୃତି ପ୍ରଦାନକାରୀ ରାଷ୍ଟ୍ର : ଭାରତ , ଫ୍ରାନ୍ସ , ଅଷ୍ଟ୍ରେଲିଆ , ବାଂଲାଦେଶ , କୋମୋରୋସ , କ୍ୟୁବା , ଫିଜି , ଗୟାନା , ଘାନା , ମାଲାୱି , ମାଲି , ମରିସସ୍ ‌ , ନାଉରୁ , ନାଇଜର , ପେରୁ , ସିଚେଲେସ୍ ‌ , ସୋମାଲିଆ , ଦକ୍ଷିଣ ସୁଦାନ , ଏବଂ ତୁଭାଲୁ ।


    ଆଇଏସଏର ଅନ୍ତରୀର ସଚିବାଳୟ 2016 ମସିହା ଜାନୁଆରୀ 25 ତାରିଖ ଠାରୁ କାର୍ଯ୍ୟକାରୀ କରିଆସୁଛି ।


    **********

    
    
    (Release ID: 1512654) Visitor Counter : 3