      ପ୍ରତିରକ୍ଷା ମନ୍ତ୍ରଣାଳୟ

      ‘ସାତ ଶିଖର’କୁ ଆରୋହଣ କଲା ଭାରତୀୟ ବାୟୁ ସେନା
      Posted On: 26 DEC 2017 12:29PM by PIB Bhubaneshwar


    2015 ରେ ମାଉଣ୍ଟ ଏଭରେଷ୍ଟ ଆରୋହଣ କରିବା ପରେ ଭାରତୀୟ ବାୟୁ ସେନା ‘ ସାତ ଶିଖର ମିଶନ ’ ନାମକ ଏକ ଅଦ୍ୱିତୀୟ ପର୍ବତାରୋହଣ ଅଭିଯାନ ଆରମ୍ଭ କରିଥିଲା । ଏହାର ଲକ୍ଷ୍ୟ ଥିଲା ସବୁ ମହାଦେଶର ପର୍ବତ ଶିଖରରେ ଭାରତୀୟ ତ୍ରିରଙ୍ଗା ପତାକା ଏବଂ ବାୟୁ ସେନାର ପତାକା ଉଡାଇବା ।


    2017 ଡିସେମ୍ବର 26 ତାରିଖ ସକାଳୁ ଗ୍ରୁପ କ୍ୟାପଟେନ ଆରସି ତ୍ରିପାଠିଙ୍କ ନେତୃତ୍ୱରେ ଏକ ଭାରତୀୟ ବାୟୁସେନା ପର୍ବତାରୋହଣକାରୀ ଦଳ ସଫଳତାର ସହ ଆଣ୍ଟାର୍କଟିକାର ମାଉଣ୍ଟ ଭିନସନ ଆରୋହଣ କରିବା ପରେ ସେମାନଙ୍କୁ ପ୍ରଦାନ କରାଯାଇଥିବା ଦାୟିତ୍ୱର ସମ୍ପାଦନ କରିଛନ୍ତି । ସଫଳତାର ସହ ମାଉଣ୍ଟ ଭିନସନ ଆରୋହଣ କରିବା ପରେ ଭାରତୀୟ ବାୟୁସେନା ଭାରତର ପ୍ରଥମ ସଙ୍ଗଠନ ଭାବେ ଏହି ଅଦ୍ୱିତୀୟ ସଫଳତା ହାସଲ କରିଛି ।


    2017 ଡିସେମ୍ବର 8 ତାରିଖରେ ବାୟୁ ସେନା ମୁଖ୍ୟ ଏୟାର ଚିଫ ମାର୍ଶାଲ ବିଏସ ଧାନୋଆ ଏହି ପର୍ବତାରୋହଣ ଯାତ୍ରାକୁ ପତାକା ଦେଖାଇ ଶୁଭାରମ୍ଭ କରିଥିଲେ ।


    ଭାରତୀୟ ବାୟୁସେନା ଏହାର କାର୍ଯ୍ୟକର୍ତ୍ତାଙ୍କ ମଧ୍ୟରେ ଦୁଃସାହାସିକ କାର୍ଯ୍ୟକଳାପକୁ ପ୍ରୋତ୍ସାହିତ କରିଆସିଛି । 2011ରେ ଏକ ମହିଳା ପର୍ବତାରୋହଣକାରୀ ଦଳ ସଫଳତାର ସହ ଏଭେରେଷ୍ଟ ଆରୋହଣ କରିଥିଲେ ଏବଂ ୨୦୧୭ରେ ଏକ ଯୁଗ୍ମ IAF-BSF ମହିଳା ଓଟ ପର୍ବତାରୋହଣକାରୀ ଦଳ ପଶ୍ଚିମ ସୀମାଂଚଳରେ 47 ଦିନ ଧରି 1386 କିଲୋମିଟର ଦୂରତା ଅତିକ୍ରମ କରିଥିଲେ । ଭାରତୀୟ ସେନା ମଧ୍ୟ ପରିବେଶକ ସୁରକ୍ଷାକୁ ନେଇ ସଂକଳ୍ପବଦ୍ଧ ରହିଛି ଏବଂ ଚଳିତ ବର୍ଷ ସେପ୍ଟେମ୍ବରରେ ଆଇଏଏଫ ଏହାର ମାଉଣ୍ଟ ଷ୍ଟକ କାଙ୍ଗରି ଆରୋହଣ ସମୟରେ ବେସ କ୍ୟାମ୍ପର ପରିବେଶକୁ ପରିଛନ୍ନ କରିଥିଲେ ।


    ***********

    
    
    (Release ID: 1514576) Visitor Counter : 8