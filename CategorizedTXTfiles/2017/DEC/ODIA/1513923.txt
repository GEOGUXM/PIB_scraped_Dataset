      କ୍ୟାବିନେଟ

      ଉତ୍ତର-ପୂର୍ବାଞ୍ଚଳ ପାଇଁ ଏନଏଲସିପିଆର ଯୋଜନା ମାର୍ଚ୍ଚ, 2020 ପର୍ଯ୍ୟନ୍ତ ଜାରି ରଖିବା ପ୍ରସ୍ତାବକୁ କ୍ୟାବିନେଟ ଅନୁମୋଦନ; ନୂଆ ଯୋଜନା, ଏନଇଏସଆଇଡିଏସ ମାର୍ଚ୍ଚ, 2020 ପର୍ଯ୍ୟନ୍ତ ଆରମ୍ଭ କରିବା ପ୍ରସ୍ତାବକୁ ମଞ୍ଜୁରି
      Posted On: 15 DEC 2017 8:08PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ବସିଥିବା କେନ୍ଦ୍ର କ୍ୟାବିନେଟ ବୈଠକରେ 90:10 ଅନୁପାତରେ ପାଣ୍ଠି ଆବଂଟନ ବ୍ୟବସ୍ଥା ଥିବା ଅକ୍ଷୁର୍ଣ୍ଣ କେନ୍ଦ୍ରୀୟ ସାଧନ ଭଣ୍ଡାର (ଏନଏଲସିପିଆର) ଯୋଜନାକୁ 2020 ପର୍ଯ୍ୟନ୍ତ ଜାରି ରଖିବା ଲାଗି ଅନୁମୋଦନ ପ୍ରଦାନ କରାଯାଇଛି । ଏହି ଯୋଜନା ପାଇଁ 5300 କୋଟି ଟଙ୍କା ଖର୍ଚ୍ଚ କରାଯିବ । ଏହାଦ୍ୱାରା ବର୍ତ୍ତମାନର ପ୍ରକଳ୍ପଗୁଡ଼ିକୁ ସମ୍ପୂର୍ଣ୍ଣ କରାଯାଇପାରିବ ।


    କେନ୍ଦ୍ର କ୍ୟାବିନେଟ ବୈଠକରେ କେନ୍ଦ୍ର ପ୍ରାୟୋଜିତ ଯୋଜନା “ ଉତ୍ତର-ପୂର୍ବାଂଚଳ ସ୍ୱତନ୍ତ୍ର ମୌଳିକ ଭିତ୍ତିଭୂମି ବିକାଶ ଯୋଜନା ” ( ଏନଇଏସଆଇଡିଏସ)କୁ କେନ୍ଦ୍ର ସରକାରଙ୍କ ଶତ-ପ୍ରତିଶତ ସହାୟତା ସହିତ 2017-18 ଠାରୁ ଆରମ୍ଭ କରିବା ଲାଗି ଅନୁମୋଦନ ଦିଆଯାଇଛି । ଯାହାଦ୍ୱାରା ମାର୍ଚ୍ଚ 2020 ପର୍ଯ୍ୟନ୍ତ ନିର୍ଦ୍ଦିଷ୍ଟ କ୍ଷେତ୍ରରେ ମୌଳିକ ଭିତ୍ତିଭୂମି ସୃଷ୍ଟି ସମ୍ବନ୍ଧୀୟ ଶୂନ୍ୟସ୍ଥାନ ପୂରଣ କରାଯାଇପାରିବ ।


    ଏନଇଏସଆଇଡିଏସର ବିଶେଷତ୍ୱ :


    ନୂଆ ଯୋଜନା ବ୍ୟାପକ ଭାବେ ନିମ୍ନଲିଖିତ କ୍ଷେତ୍ର ଅଧୀନରେ ମୌଳିକ ଭିତ୍ତିଭୂମି ସୃଷ୍ଟିକୁ ସାମିଲ କରାଯିବ ।


    ଜଳଯୋଗାଣ , ବିଦ୍ୟୁତ , ଯୋଗାଯୋଗ ଏବଂ ବିଶେଷ କରି ପର୍ଯ୍ୟଟନକୁ ପ୍ରୋତ୍ସାହନ ଦେଉଥିବା ପ୍ରକଳ୍ପ ସମ୍ବନ୍ଧୀୟ ଭୌତିକ ଭିତ୍ତିଭୂମିର ବିକାଶ କରାଯିବ ;


    ଶିକ୍ଷା ଏବଂ ସ୍ୱାସ୍ଥ୍ୟ ଭଳି ସାମାଜିକ କ୍ଷେତ୍ରର ମୌଳିକ ଭିତ୍ତିଭୂମି ସୃଷ୍ଟି ହେବ


    ଏନଇଏସଆଇଡିଏସର ଲାଭ :


    ଏନଇଏସଆଇଡିଏସର ନୂଆ ଯୋଜନା ଅଧୀନରେ ସୃଷ୍ଟି କରାଯାଉଥିବା ପରିସମ୍ପତ୍ତି ଦ୍ୱାରା ଏହି ଅଂଚଳରେ ସ୍ୱାସ୍ଥ୍ୟସେବା ଏବଂ ଶିକ୍ଷା ସୁବିଧା ମଜଭୁତ ହେବା ସହିତ ପର୍ଯ୍ୟଟନକୁ ମଧ୍ୟ ପ୍ରୋତ୍ସାହନ ମିଳିବ । ଯାହାଦ୍ୱାରା ସ୍ଥାନୀୟ ଯୁବକଯୁବତୀମାନଙ୍କ ପାଇଁ ରୋଜଗାର ସୁଯୋଗ ବଢ଼ିବ । ଏହି ଯୋଜନା ଆଗାମୀ ବର୍ଷଗୁଡ଼ିକରେ ଏହି କ୍ଷେତ୍ରରେ ସାମଗ୍ରୀକ ବିକାଶର ଉତପ୍ରେରକ ସାଜିବ ।


    **********

    
    
    (Release ID: 1513923) Visitor Counter : 3