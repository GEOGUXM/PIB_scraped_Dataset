      ଅର୍ଥ ମନ୍ତ୍ରଣାଳୟ

      ଭର୍ଚୁଆଲ ‘ମୁଦ୍ରା’ରେ ନିବେଶ ନକରିବାକୁ ଲୋକମାନଙ୍କୁ ସତର୍କ କଲେ କେନ୍ଦ୍ର ସରକାର; ଭର୍ଚୁଆଲ ମୁଦ୍ରାକୁ ପୋଞ୍ଜି ସ୍କିମ କହିଲେ ସରକାର
      Posted On: 29 DEC 2017 5:47PM by PIB Bhubaneshwar


    ଆଜି କେନ୍ଦ୍ର ଅର୍ଥ ମନ୍ତ୍ରଣାଳୟ ପକ୍ଷରୁ ‘ ଭର୍ଚୁଆଲ ମୁଦ୍ରା (କରେନ୍ସି) ’ ସମ୍ପର୍କରେ ବୟାନ ଜାରି କରାଯାଇଛି ।


    “ ଭାରତ ସମେତ ସାରା ବିଶ୍ୱରେ ବିଟକଏନ ସମେତ ଭର୍ଚୁଆଲ ମୁଦ୍ରା ମୂଲ୍ୟରେ ନିକଟରେ ଅଭୂତପୂର୍ବ ବୃଦ୍ଧି ଦେଖାଦେଇଛି । ଭର୍ଚୁଆଲ ମୁଦ୍ରାର ନିଜସ୍ୱ କୌଣସି ମୂଲ୍ୟ ନଥାଏ ଏବଂ ଏହା କୌଣସି ପରସମ୍ପତି ଉପରେ ଆଧାରିତ ମଧ୍ୟ ନୁହେଁ । ବିଟକଏନ ଏବଂ ଅନ୍ୟ ଭଚୁଆଲ ମୁଦ୍ରାକୁ ନେଇ ସଟ୍ଟା କାରବାର ହୋଇଥାଏ , ଯାହାଦ୍ୱାରା ଏହାର ମୂଲ୍ୟରେ ଅତ୍ୟଧିକ ଉତଥାନ-ପତନ ଦେଖିବାକୁ ମିଳିଥାଏ । ପୋଞ୍ଜି ସ୍କିମ ଭଳି ଭର୍ଚୁଆଲ ମୁଦ୍ରାରେ ମଧ୍ୟ ନିବେଶର ଅଧିକ ବିପଦ ରହିଥାଏ , ଯେଉଁ କାରଣରୁ ନିବେଶକମାନଙ୍କୁ କୌଣସି ସମୟରେ ମଧ୍ୟ ଅଚାନକ କ୍ଷତି ସହିବାକୁ ପଡ଼ିପାରେ । କାରଣ ଏହା ପାଣି ଫୋଟକା ଭଳି ହୋଇଥାଏ । ବିଶେଷ କରି ଖୁଚୁରା ଉପଭୋକ୍ତା ନିଜ ବଡ଼ ରୋଜଗାର ହରାଇବସିଥାନ୍ତି । ଉପଭୋକ୍ତାମାନଙ୍କୁ ସତର୍କ ଏବଂ ଅତ୍ୟନ୍ତ ସାବଧାନ ରହିବାର ଆବଶ୍ୟକତା ରହିଛି । ଯାହାଦ୍ୱାରା ସେମାନେ ଏ ପ୍ରକାରର ପୋଞ୍ଜି ସ୍କିମର ଜାଲରେ ପଡ଼ିବେ ନାହିଁ । ଭର୍ଚୁଆଲ ମୁଦ୍ରା ଡିଜିଟାଲ/ଇଲେକଟ୍ରୋନିକ୍ସ ରୂପରେ ହୋଇଥାଏ ଏବଂ ସବୁବେଳେ ହ୍ୟାକିଙ୍ଗ , ପାସୱାର୍ଡ , ସାଇବର ଆକ୍ରମଣ ଭଳି ବିପଦ ଏହା ଉପରେ ରହିଥାଏ । ଯାହାର ପରିଣାମସ୍ୱରୂପ ଜମା ପୁଞ୍ଜି ସବୁଦିନ ପାଇଁ ନଷ୍ଟ ହୋଇଯାଏ । ଭର୍ଚୁଆଲ ମୁଦ୍ରାର କାରବାର ଏନକ୍ରିପ୍ଟେଡ ହୋଇଥିବାରୁ ଏହାକୁ ଉପଯୋଗ କରି ବେଆଇନ ଏବଂ ବିପଜ୍ଜନକ ଗତିବିଧି ଚଳାଇବାରେ ସହଜ ହୋଇଥାଏ । ଏହା ଜରିଆରେ ଆତଙ୍କବାଦକୁ ପାଣ୍ଠି ଯୋଗାଣ , ତସ୍କରୀ , ନିଶା କାରବାର , କଳାଧନକୁ ଧଳା କରିବା ଭଳି ଗତିବିଧି ହେବାର ସମ୍ଭାବନା ରହିଥାଏ ।


    ଭର୍ଚୁଆଲ ମୁଦ୍ରାକୁ ସରକାରଙ୍କ କୌଣସି ସମର୍ଥନ ମିଳିନାହିଁ । ଏଥିରେ ଆଇନଗତ ଭାବେ କୌଣସି କାରବାର ମଧ୍ୟ କରାଯାଇପାରିବ ନାହିଁ । ସେଥିପାଇଁ ଭର୍ଚୁଆଲ ମୁଦ୍ରାଗୁଡ଼ିକ ସାଧାରଣ ମୁଦ୍ରା ବା କରେନ୍ସି ତାଲିକାରେ ଆସିନଥାଏ । ଏହି ଆଧାରରେ ଭର୍ଚୁଆଲ ମୁଦ୍ରାକୁ କଏନ କିମ୍ବା ମୁଦ୍ରା ବୋଲି ଗ୍ରହଣ କରାଯାଇପାରିବ ନାହିଁ । ଭାରତ ସରକାର କିମ୍ବା ଭାରତୀୟ ରିଜର୍ଭ ବ୍ୟାଙ୍କ ଭର୍ଚୁଆଲ ମୁଦ୍ରାର କାରବାରକୁ ଅନୁମତି ଦେଇନାହାନ୍ତି । ସରକାରୀ କିମ୍ବା ଭାରତର କୌଣସି କର୍ତୃପକ୍ଷଙ୍କ ତରଫରୁ କୌଣସି ଏଜେନ୍ସିକୁ ଏପରି ମୁଦ୍ରା ଲାଗି ଲାଇସେନ୍ସ ଦିଆଯାଇନାହିଁ । ସେଥିପାଇଁ ଯେଉଁ ବ୍ୟକ୍ତି ଭର୍ଚୁଆଲ ମୁଦ୍ରାର କାରବାର କରୁଛନ୍ତି , ସେମାନେ ବିପଦ ପ୍ରତି ସାବଧାନ ରହିବା ଆବଶ୍ୟକ ।


    ଭର୍ଚୁଆଲ ମୁଦ୍ରାର ବ୍ୟବହାର କରୁଥିବା ଲୋକ ଏବଂ ଏହାର କାରବାର ସହ ସମ୍ପୃକ୍ତ ଲୋକମାନଙ୍କୁ ଡିସେମ୍ବର , 2013, ଫେବୃଆରୀ 2017 ଏବଂ ଡିସେମ୍ବର 2017 ରେ ସତର୍କ କରିଦିଆଯାଇଥିଲା । ଭାରତୀୟ ରିଜର୍ଭ ବ୍ୟାଙ୍କ ପକ୍ଷରୁ କୁହାଯାଇଥିଲା ଯେ ଭର୍ଚୁଆଲ ମୁଦ୍ରା ଆର୍ଥିକ , ବୈଧାନିକ ଏବଂ ସୁରକ୍ଷା ସମ୍ବନ୍ଧୀୟ ବ୍ୟାପାର ଲାଗି ବିପଜ୍ଜନକ । ଭାରତୀୟ ରିଜର୍ଭ ବ୍ୟାଙ୍କ ଏହା ମଧ୍ୟ ସ୍ପଷ୍ଟ କରିଛନ୍ତି ଯେ ସେ ବିଟକଏନ କିମ୍ବା କୌଣସି ଅନ୍ୟ ଭର୍ଚୁଆଲ ମୁଦ୍ରାକାର କାରବାର ଏବଂ ପରିଚାଳନା ସମ୍ପର୍କରେ କୌଣସି କମ୍ପାନୀ କିମ୍ବା ଏଜେନ୍ସିକୁ ଲାଇସେନ୍ସ ଦେଇନାହାନ୍ତି କିମ୍ବା ଅଧିକୃତ ମଧ୍ୟ କରିନାହାନ୍ତି । ଭାରତ ସରକାର ଏହା ମଧ୍ୟ ସ୍ପଷ୍ଟ କରି ଦେଇଛନ୍ତି ଯେ ଭର୍ଚୁଆଲ ମୁଦ୍ରା କାରବାର ଲାଗି କୌଣସି ପ୍ରକାରର ଆଇନ ନାହିଁ କିମ୍ବା ଏଥିପାଇଁ କୌଣସି ଆଇନଗତ ଅନୁମତି ଦିଆଯାଇନାହିଁ । ଭର୍ଚୁଆଲ ମୁଦ୍ରାରେ ନିବେଶ କରୁଥିବା ଏବଂ ଅନ୍ୟ ଅଂଶୀଦାର ନିଜସ୍ୱ ବିପଦରେ କାରବାର କରୁଛନ୍ତି । ସବୁଠୁ ଭଲ ଉପାୟ ହେଉଛି ଏହି କାରବାର ଠାରୁ ଦୂରରେ ରହିବା ।


    **********

    
    
    (Release ID: 1514773) Visitor Counter : 7