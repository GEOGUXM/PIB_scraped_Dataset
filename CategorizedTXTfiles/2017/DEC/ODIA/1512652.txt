      କୃଷି ଓ କୃଷକ କଲ୍ୟାଣ ମନ୍ତ୍ରଣାଳୟ

      2013-14 ଆର୍ଥିକ ବର୍ଷ ତୁଳନାରେ କୃଷି ଶିକ୍ଷା ବଜେଟରେ 47.4 ପ୍ରତିଶତ ବୃଦ୍ଧି କରିଛନ୍ତି କେନ୍ଦ୍ର ସରକାର : କୃଷି ମନ୍ତ୍ରୀ
      • ରାଷ୍ଟ୍ରୀୟ କୃଷି ଶିକ୍ଷା ଦିବସ ଅବସରରେ ଶ୍ରୀ ରାଧା ମୋହନ ସିଂହଙ୍କ ଅଭିଭାଷଣ

      Posted On: 03 DEC 2017 7:51PM by PIB Bhubaneshwar

    କେନ୍ଦ୍ର କୃଷି ଓ କୃଷକ କଲ୍ୟାଣ ମନ୍ତ୍ରୀ ଶ୍ରୀ ରାଧା ମୋହନ ସିଂହ କହିଛନ୍ତି ଯେ ବିଦ୍ୟାଳୟର ଛାତ୍ରଛାତ୍ରୀମାନଙ୍କ ସହିତ ଯୁବକମାନଙ୍କୁ କୃଷି ଶିକ୍ଷା ପ୍ରତି ଆକର୍ଷିତ କରିବା ଆମର ମୁଖ୍ୟ ଉଦ୍ଦେଶ୍ୟ । ଶ୍ରୀ ସିଂହ ଏହା ମଧ୍ୟ ଉଲ୍ଳେଖ କରି କହିଛନ୍ତି ଯେ ଭାରତ ସରକାର ନିଜର ସମନ୍ୱିତ ଓ ଦ୍ରୁତ ବିକାଶ ପାଇଁ କୃଷି ସମ୍ବନ୍ଧିତ ସମସ୍ତ ଜାତୀୟ ଓ ଅନ୍ତର୍ଜାତୀୟ ଦିବସ ପାଳନ କରିବା ଆରମ୍ଭ କରିଛନ୍ତି । ଶ୍ରୀ ରାଧା ମୋହନ ସିଂହ ରାଷ୍ଟ୍ରୀୟ କୃଷି ଶିକ୍ଷା ଦିବସ ( 3 ଡିସେମ୍ବର 2017 ) ଅବସରରେ ବିହାରର ସମସ୍ତିପୁର , ପୁଷାଠାରେ ଅବସ୍ଥିତ ଡକ୍ଟର ରାଜେନ୍ଦ୍ର ପ୍ରସାଦ କେନ୍ଦ୍ରୀୟ କୃଷି ବିଶ୍ୱବିଦ୍ୟାଳୟରେ ଅଭିଭାଷଣ ଦେଇ ଏହା କହିଛନ୍ତି ।


    କୃଷି ମନ୍ତ୍ରୀ କହିଛନ୍ତି, ଦୁଇ ବର୍ଷ ପୂର୍ବେ ଭାରତ ସରକାର 3 ଡିସେମ୍ବରକୁ ରାଷ୍ଟ୍ରୀୟ କୃଷି ଶିକ୍ଷା ଦିବସ ଉତ୍ସବ ପାଳନ କରିବା ପାଇଁ ନିଷ୍ପତି ନେଲେ କାରଣ ଏହା ହେଉଛି , ଆମର ପ୍ରଥମ କୃଷି ମନ୍ତ୍ରୀ ଏବଂ ଭାରତର ପୂର୍ବତନ ରାଷ୍ଟ୍ରପତି ଡକ୍ଟର ରାଜେନ୍ଦ୍ର ପ୍ରସାଦଙ୍କ ଜନ୍ମଦିନ । ଶ୍ରୀ ସିଂହ ପୁନଶ୍ଚ କହିଛନ୍ତି ଯେ ସମସ୍ତ ରାଜ୍ୟ କୃଷି ବିଶ୍ୱବିଦ୍ୟାଳୟ ଏବଂ ଆଇସିଏଆର ସଂସ୍ଥାନ ସେବେଠାରୁ ରାଷ୍ଟ୍ରୀୟ କୃଷି ଶିକ୍ଷା ଦିବସକୁ ବଡ଼ ଧୁମଧାମରେ ପାଳନ କରୁଛନ୍ତି ।


    ଶ୍ରୀ ସିଂହ ଉଲ୍ଲେଖ କରିଛନ୍ତି କି ଭାରତ ସରକାର କୃଷି କ୍ଷେତ୍ରରେ ଦୀର୍ଘକାଳୀନ ଏବଂ ନିରନ୍ତର ବିକାଶ ପାଇଁ କୃଷି ଶିକ୍ଷା , ଗବେଷଣା ଏବଂ ସଂପ୍ରସାରଣକୁ ସୁଦୃଢ କରିବା ନିମନ୍ତେ ଅନେକ କାର୍ଯ୍ୟକ୍ରମ କାର୍ଯ୍ୟକାରୀ କରିବା ଆରମ୍ଭ କରିଛନ୍ତି । ନୂତନ ବୈଷୟିକ ଜ୍ଞାନର ବିକାଶ ସହିତ , ପ୍ରତିଦିନ କୃଷି କ୍ଷେତ୍ରର ଟ୍ରେଣ୍ଡ ବଦଳିବାରେ ଲାଗିଛି । ଅତ୍ୟାଧୁନିକ ବୈଷୟିକ ଜ୍ଞାନର ସର୍ବାଧିକ ଉପଯୋଗ କରି କୃଷି ଶିକ୍ଷାକୁ ପର୍ଯ୍ୟାପ୍ତ ମାତ୍ରାରେ ସୁଦୃଢ କରିବା ହେଉଛି ମହତ୍ୱପୂର୍ଣ୍ଣ କାର୍ଯ୍ୟ । ଆଇସିଏଆର ସଂସ୍ଥାନ ଦେଶରେ ଉଚ୍ଚ ଶିକ୍ଷାର ଗୁଣାତ୍ମକମାନ ବୃଦ୍ଧି ଦିଗରେ ଅନେକ କାର୍ଯ୍ୟକ୍ରମ ଆରମ୍ଭ କରିଥିବାରୁ ସେ ପ୍ରଶନ୍ନତା ବ୍ୟକ୍ତ କରିଛନ୍ତି । ଭାରତ ସରକାର 2013-14 ଆର୍ଥିକ ବର୍ଷ ତୁଳନାରେ କୃଷି ଶିକ୍ଷା ବଜେଟରେ 47.4 ପ୍ରତିଶତ ବୃଦ୍ଧି କରିଛନ୍ତି ।


    କୃଷି ମନ୍ତ୍ରୀ ପୁଣି କହିଛନ୍ତି ଉଚ୍ଚ କୃଷି ଶିକ୍ଷା କ୍ଷେତ୍ରରେ ଗୁଣବତା ଏବଂ ସାମଗ୍ରିକ ଦୃଷ୍ଟିକୋଣ ଆପଣେଇବା ପାଇଁ , ସମସ୍ତ କୃଷି ବିଶ୍ୱବିଦ୍ୟାଳୟ ପଂଚମ ଡିନ୍ ସମିତି ରିପୋର୍ଟ ଲାଗୁ କରିଛନ୍ତି , ପ୍ରଥମଥର ପାଇଁ କୃଷି ଏବଂ ତତ୍ ସମ୍ବନ୍ଧିତ ବିଷୟରେ ସ୍ନାତକ ସ୍ତରର ପାଠ୍ୟକ୍ରମକୁ ବୃତ୍ତିଗତ ପାଠ୍ୟକ୍ରମ ଭାବେ ଘୋଷଣା କରାଯାଇଛି , ଯେଉଁଥିରେ କୃଷି ସ୍ନାତକ ଭବିଷ୍ୟତରେ ବୃତ୍ତିଗତ କାର୍ଯ୍ୟ ପାଇଁ ଅଧିକ ସୁଯୋଗ ପାଇବାରେ ସକ୍ଷମ ହେବେ । କୃଷି ସ୍ନାତକ ପାଠ୍ୟକ୍ରମକୁ ଇଂଜିନିୟରିଂ ସହିତ ସମକକ୍ଷ ଡ଼ିଗ୍ରୀ ଭାବେ ଘୋଷଣା କରାଯାଇଛି । ସେ ମଧ୍ୟ ପୁଣି ଉଲ୍ଲେଖ କରିଛନ୍ତି ଯେ , କୃଷି ସ୍ନାତକମାନଙ୍କୁ ଉଚ୍ଚ ଶିକ୍ଷା ପାଇଁ ବିଦେଶ ଯିବା ନିମନ୍ତେ ଅଧିକ ସୁଯୋଗ ମିଳିବ ।


    ଶ୍ରୀ ସିଂହ ସୂଚନା ଦେଇ କହିଛନ୍ତି ଯେ ପଞ୍ଚମ ଡିନ୍ ସମିତି ରିପୋର୍ଟରେ , କୃଷି ଶିକ୍ଷାରେ ସମକାଳୀନ ପାଠ୍ୟକ୍ରମ ବିଷୟକୁ ସାମିଲ କରିବା ସହିତ ଲାଗୁ କରିବା ପାଇଁ ଆବଶ୍ୟକ ପ୍ରଶାସନିକ ଓ ଶିକ୍ଷା ସ୍ତରରେ ବିଭିନ୍ନ ମାନକକୁ ନେଇ ଦିଶା ନିର୍ଦ୍ଦେଶ ପ୍ରସ୍ତୁତ କରାଯାଇଛି । ସେ କହିଛନ୍ତି , ଉନ୍ନତ ନିଯୁକ୍ତି ସୁଯୋଗ ସୃଷ୍ଟି ଏବଂ ଉଦ୍ୟମିତା ବିକାଶ ପାଇଁ କୃଷି ସ୍ନାତକ ଏବଂ ଆନୁସଙ୍ଗିକ ପାଠ୍ୟକ୍ରମକୁ ନୂତନ ମାର୍ଗ ଦର୍ଶନ ପାଇଁ Student READY କାର୍ଯ୍ୟକ୍ରମ ଆରମ୍ଭ କରାଯାଇଛି । ସ୍ନାତକ ସ୍ତରରେ ପାଠ ପଢୁଥିବା କୃଷି ସ୍ନାତକ ମାନଙ୍କ ମଧ୍ୟରେ ଅଣ ସ୍ନାତକ ସ୍ତରରେ ଆତ୍ମବିଶ୍ୱାସ ଏବଂ ସଂମ୍ପୂର୍ଣ୍ଣ ଦକ୍ଷତା ପ୍ରଦାନ କରିବା ଏହି କାର୍ଯ୍ୟକ୍ରମର ମୁଖ୍ୟ ଉଦ୍ଦେଶ୍ୟ । ଏହି କାର୍ଯ୍ୟକ୍ରମ ଅନୁସାରେ , ସ୍ନାତକ ଡିଗ୍ରୀର ଚତୁର୍ଥ ବର୍ଷରେ କୃଷକ ମାନଙ୍କ ସହିତ କାମ କରିବାର ବ୍ୟବସ୍ଥା ମଧ୍ୟ ରହିଛି । ଏହା ବ୍ୟତୀତ ଉତ୍ପାଦନ ଉଦ୍ୟୋଗରେ ପ୍ରଶିକ୍ଷଣର ବ୍ୟବସ୍ଥାକୁ ମଧ୍ୟ ବ୍ୟାପକ ରୂପ ଦିଆଯାଇଛି । Student READY କାର୍ଯ୍ୟକ୍ରମ ଅଧିନରେ ପ୍ରତ୍ୟେକ ମାସରେ ଦିଆଯାଉଥିବା ଛାତ୍ରବୃତ୍ତି 750 ଟଙ୍କାରୁ ବୃଦ୍ଧି କରି 3000 ଟଙ୍କା କରିଦିଆଯାଇଛି ।


    ଉତ୍ତର - ପୂର୍ବ ଭାରତର ବିଶାଳ କ୍ଷମତାକୁ ସ୍ୱୀକୃତି ପ୍ରଦାନ କରି , ଇମ୍ଫାଲ ସ୍ଥିତ କେନ୍ଦ୍ରୀୟ କୃଷି ବିଶ୍ୱବିଦ୍ୟାଳୟ ଅଧିନରେ ମୋଦୀ ସରକାରଙ୍କ ଦ୍ୱାରା ଛଅଟି ନୂତନ ମହାବିଦ୍ୟାଳୟ ଖୋଲି ଦିଅଯାଇଛି । ଏହାଦ୍ଵାରା ପୂର୍ବୋତ୍ତର ଭାରତରେ କୃଷି ମହାବିଦ୍ୟାଳୟ ସଂଖ୍ୟାରେ ବିଗତ ଦୁଇ ବର୍ଷ ମଧ୍ୟରେ 85 ପ୍ରତିଶତରୁ ଅଧିକ ବୃଦ୍ଧି ପାଇଛି ଏବଂ ମୋଟ ମହାବିଦ୍ୟାଳୟ ସଂଖ୍ୟା 13ରେ ପହଂଚିଛି । ଏଥି ମଧ୍ୟରୁ ଅରୁଣାଚଂଳ ପ୍ରଦେଶ ଓ ମେଘାଳୟ ରାଜ୍ୟରେ ଦୁଇଟି କୃଷି ମହାବିଦ୍ୟାଳୟ , ମିଜୋରାମ ଓ ସିକ୍କିମରେ ଦୁଇଟି ଉଦ୍ୟାନ କୃଷି ମହାବିଦ୍ୟାଳୟ , ନାଗାଲାଣ୍ଡରେ ଗୋଟିଏ ପଶୁ ଚିକିତ୍ସା ବିଜ୍ଞାନ ମହାବିଦ୍ୟାଳୟ ଏବଂ ମଣିପୁରର ଇମ୍ଫାଲରେ ଖାଦ୍ୟ ପ୍ରକ୍ରିୟାକରଣ ମହାବିଦ୍ୟାଳୟ ସ୍ଥାପନ କରାଯାଇଛି । କୃଷିମନ୍ତ୍ରୀ କହିଛନ୍ତି ଯେ କେନ୍ଦ୍ର ସରକାର ଯଥାକ୍ରମେ ଝାଡଖଣ୍ଡ ଓ ଆସାମରେ ଦୁଇଟି ସ୍ୱତନ୍ତ୍ର ଭାରତୀୟ କୃଷି ଅନୁସନ୍ଧାନ ସଂସ୍ଥାନ , ଆଇଏଆରଆଇ - ଝାଡଖଣ୍ଡ ଏବଂ ଆଇଏଆରଆଇ - ଆସାମ ସ୍ଥାପନ କରିଛନ୍ତି । କୃଷିମନ୍ତ୍ରୀ କହିଛନ୍ତି ଯେ କେନ୍ଦ୍ର ସରକାର ରାଣୀ ଲକ୍ଷ୍ମୀବାଈ କେନ୍ଦ୍ରୀୟ କୃଷି ବିଶ୍ୱବିଦ୍ୟାଳୟ , ଝାନସୀ ଅଧିନରେ ବୁନ୍ଦେଲଖଣ୍ଡ ଅଂଚଳରେ 4 ନୂଆ ମହାବିଦ୍ୟାଳୟ ଖୋଲିବା ପାଇଁ ଜୋରଦାର କାର୍ଯ୍ୟ ଚଳାଇଛନ୍ତି ।


    *************

    
    
    (Release ID: 1512652) Visitor Counter : 5