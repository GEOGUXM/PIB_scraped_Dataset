      സ്ഥിതിവിവര, പദ്ധതി നിര്‍വഹണ മന്ത്രാലയം

      കേന്ദ്ര സ്ഥിതിവിവരക്കണക്കുകളും പദ്ധതി നടത്തിപ്പും മന്ത്രാലയം
      Posted On: 28 DEC 2017 5:59PM by PIB Thiruvananthpuram


    കേന്ദ്ര സ്ഥിതിവിവരക്കണക്കുകളും പദ്ധതി നടത്തിപ്പും മന്ത്രാലയത്തിന് രണ്ടു ഘടകങ്ങളുണ്ട്, ഒന്ന് സ്ഥിതിവിവരക്കണക്കുകളുമായി ബന്ധപ്പെട്ടതും മറ്റേത് പദ്ധതി നടത്തിപ്പുമായി ബന്ധപ്പെട്ടതും. ദേശീയ സ്ഥിതിവിവരക്കണക്ക് കാര്യാലയം ( എന്‍എസ്ഒ) എന്ന് അറിയപ്പെടുന്ന സ്ഥിതിവിവരക്കണക്ക് വിഭാഗം കേന്ദ്ര സ്ഥിതിവിവരക്കണക്ക് കാര്യാലയവും ( സിഎസ്ഒ) കമ്പ്യൂട്ടര്‍ കേന്ദ്രവും ദേശീയ സാമ്പിള്‍ സര്‍വേ കാര്യാലയവും ( എന്‍എസ്എസ്ഒ) ഉള്‍പ്പെട്ടതാണ്. പദ്ധതി നടത്തിപ്പ് വിഭാഗത്തിന് മൂന്നു ഘടകങ്ങളുണ്ട്. 1. ഇരുപതിന പരിപാടി, 2. അടിസ്ഥാന സൗകര്യ മേല്‍നോട്ടവും പദ്ധതി മേല്‍നോട്ടവും, 3. പാര്‍ലമെന്റ് അംഗങ്ങളുടെ പ്രാദേശിക വികസന പദ്ധതി. ഈ രണ്ട് വിഭാഗങ്ങള്‍ക്കു പുറമേ കേന്ദ്ര ഗവണ്‍മെന്റ് ഒരു പ്രമേയത്തിലൂടെ രൂപവല്‍ക്കരിച്ച ദേശീയ സ്ഥിതിവിവരക്കണക്ക് കമ്മീഷനും പാര്‍ലമെന്റ് ഒരു നിയമനിര്‍മാണത്തിലൂടെ രൂപവല്‍കരിച്ചതും ദേശിയ പ്രാധാന്യമുള്ള സ്ഥാപനമായി പ്രഖ്യാപിച്ചതുമായ ഇന്ത്യന്‍ സ്ഥിതിവിവരക്കണക്ക് ഇന്‍സ്റ്റിറ്റ്യൂട്ട് എന്ന സ്വയംഭരണ സ്ഥാപനവുമുണ്ട്.


    രാജ്യത്ത് പ്രസിദ്ധീകരിക്കപ്പെട്ട സ്ഥിതിവിവരക്കണക്കിന്റെ പ്രചാരത്തിനും ഗുണനിലവാര രീതികള്‍ക്കും പരിഗണനാര്‍ഹമായ പ്രാധാന്യമാണ് സ്ഥിതിവിവരക്കണക്ക് മന്ത്രാലയം നല്‍കുന്നത്. ഭരണപരമായ സ്രോതസുകള്‍, സര്‍വ്വേകള്‍, കാനേഷുമാരി കണക്കെടുപ്പുകള്‍ എന്നിവ അടിസ്ഥാനമാക്കി കേന്ദ്ര, സംസ്ഥാന ഗവണ്‍മെന്റുകളും ഔദ്യോഗികേതര സ്രോതസുകളും പഠനങ്ങളും വഴി തയ്യാറാക്കിയാണ് സ്ഥിതിവിവരക്കണക്കുകള്‍ പ്രസിദ്ധീകരിക്കുന്നത്. ശാസ്ത്രീയ മാതൃകാ രീതികളുടെ അടിസ്ഥാനത്തിലാണ് മന്ത്രാലയം തയ്യാറാക്കുന്ന സര്‍വേകള്‍. സമര്‍പ്പിതരായി കര്‍മരംഗത്തു പ്രവര്‍ത്തിക്കുന്ന ജീവനക്കാര്‍ മുഖേനയാണ് വിവരങ്ങള്‍ ശേഖരിക്കുന്നത്. ദേശീയ കണക്കുകള്‍ സംബന്ധിച്ച സമിതി, വ്യവസായ സ്ഥിതിവിവരക്കണക്കുകള്‍ സംബന്ധിച്ച സ്റ്റാന്റിംഗ് കമ്മിറ്റി, വിലനിലവാര സൂചകങ്ങള്‍ സംബന്ധിച്ച സാങ്കേതിക ഉപദേശിക സമിതി എന്നിവ പോലുള്ള സമിതികള്‍ ദേശീയ കണക്കുകളുടെ സങ്കലനം സംബന്ധിച്ച രീതിശാസ്ത്രപരമായ പ്രശ്‌നങ്ങള്‍ കണക്കിലെടുത്താണ് മന്ത്രാലയം പ്രസിദ്ധീകരിക്കുന്ന സ്ഥിതിവിവരക്കണക്കുകളുടെ ഗുണനിലവാരത്തിന് ഊന്നല്‍ നല്‍കുന്നത്.


    അന്താരാഷ്ട്ര നാണയനിധി ( ഐഎംഎഫ്) യുടെ പ്രത്യേക വിവര നിലവാര വിഭാഗത്തില്‍ ( എസ്ഡിഡിഎസ്) ഇന്ത്യ ഭാഗഭാക്കാണ്. ഈ വിവര വിഭാഗങ്ങള്‍ക്കു വേണ്ടി മന്ത്രാലയം ഒരു 'മുന്‍കൂര്‍ പ്രസിദ്ധീകരണ കലണ്ടര്‍' മന്ത്രാലയം സൂക്ഷിക്കുന്നുണ്ട്. അത് മന്ത്രാലയത്തിന്റെ വെബ്‌സൈറ്റിലും ഐഎംഎഫിന്റെ ഗുണനിലവാരം വെളിപ്പെടുത്തല്‍ ബുള്ളറ്റിന്‍ ബോര്‍ഡിന്റെ ( ഡിഎസ്ബിബി) വെബ്‌സൈറ്റിലും പ്രസിദ്ധീകരിക്കുന്നു. പത്രക്കുറിപ്പുകള്‍, പ്രസ് ഇന്‍ഫര്‍മേഷന്‍ ബ്യൂറോ കുറിപ്പുകള്‍, അതിന്റെ വെബ്‌സൈറ്റ് എന്നിവ മുഖേനയാണ് എസ്ഡിഎസ്എസിന്റെ യഥാര്‍ത്ഥ മേഖലയ്ക്കു കീഴിലുള്ള വിവരങ്ങള്‍ മന്ത്രാലയം പ്രസിദ്ധീകരിക്കുന്നത്. സാര്‍ക്ക് സാമൂഹിക രേഖയുടെ നടപ്പാക്കല്‍ പ്രോല്‍സാഹിപ്പിക്കാനുള്ള ഇന്ത്യയിലെ നിയുക്ത മന്ത്രാലയം കൂടിയാണ് ഈ മന്ത്രാലയം. സംവിധാനത്തിലെ വിവര പഴുതുകള്‍ വിലയിരുത്തുന്നതിനും ഇപ്പോള്‍ പ്രസിദ്ധീകരിച്ച സ്ഥിതിവിവരക്കണക്കുകളുടെ ഗുണനിലവാരം വിലയിരുത്തുന്നതിനും വിവിധ വിഷയങ്ങളെ അടിസ്ഥാനമാക്കി മന്ത്രാലയം സ്ഥിരമായി സാങ്കേതിക യോഗങ്ങള്‍ സംഘടിപ്പിക്കുന്നു. സ്ഥിതിവിവര സങ്കലനത്തിനും അന്തര്‍ദേശീയ പ്രയോഗങ്ങള്‍ക്കുമുള്ള ഏഷ്യയിലെയും പസഫിക്കിലെയും ഐക്യരാഷ്ട്ര സഭാ സാമ്പത്തിക, സാമൂഹിക കമ്മീഷന്‍ പോലുള്ള അന്തര്‍ദേശീയ- മേഖലാ സംഘടനകള്‍ സംഘടിപ്പിക്കുന്ന യോഗങ്ങളിലും സെമിനാറുകളിലും സിഎസ്ഒ ജീവനക്കാര്‍ പങ്കെടുക്കുന്നു. ഇന്ത്യയുടെ സ്ഥിതിവിവര സംവിധാനം ലോകത്തിലെ മികച്ച സംവിധാനങ്ങളിലൊന്നാണ്. രീതിശാസ്ത്രങ്ങള്‍ വികസിപ്പിക്കുന്ന അന്തര്‍ദേശീയ ഏജന്‍സികളുമായി, പ്രത്യേകിച്ചും ദേശീയ കണക്കുകളുടെയും അനൗപചാരിക മേഖലാ സ്ഥിതിവിവരങ്ങളുടെയും വന്‍തോതിലുള്ള മാതൃകാ സര്‍വേകള്‍, കാനേഷുമാരി കണക്കെടുപ്പ് സംഘടിപ്പിക്കല്‍, സേവനമേഖലാ സ്ഥിതിവിവരം, നിരീക്ഷിക്കപ്പെടാത്ത സമ്പദ്ഘടന, സാമൂഹികമേഖലാ സ്ഥിതിവിവരം, പരിസ്ഥിതി സ്ഥിതിവിവരവും തരംതിരിക്കലും എന്നീ മേഖലകളിലെ ഏജന്‍സികളുമായി മന്ത്രാലയത്തിന്റെ ഉദ്യോഗസ്ഥര്‍ ചേര്‍ന്നു പ്രവര്‍ത്തിക്കുന്നു. ഈ വിഷയങ്ങളിലെ അന്താരാഷ്ട്ര യോഗങ്ങളില്‍ മന്ത്രാലയത്തിന്റെ ഉദ്യോഗസ്ഥരുടെ സംഭാവനകള്‍ വന്‍തോതില്‍ അഭിനന്ദനം നേടിയിട്ടുണ്ട്.
    
    പ്രധാന നയ തീരുമാനങ്ങളുടെയും പുതിയ സാങ്കേതികവിദ്യയും സംവിധാനങ്ങളും സ്വീകരിക്കുകയും കൂടുതല്‍ കാര്യക്ഷമവും ഫലപ്രദവുമായി വിവരങ്ങള്‍ കൈകാര്യം ചെയ്യുകയും പ്രചരിപ്പിക്കുകയും ചെയ്യുന്ന കാര്യത്തിലും ഈ വര്‍ഷം സുപ്രധാന വര്‍ഷമായിരുന്നു.
    2017 ല്‍ മന്ത്രാലയത്തിന്റെ പ്രവര്‍ത്തനങ്ങളുടെ പ്രധാന സവിശേഷതകള്‍ താഴെപ്പറയുന്നു:


    1. ഔദ്യോഗിക സ്ഥിതിവിവരം സംബന്ധിച്ച ഐക്യരാഷ്ട്രസഭയുടെ മൗലിക തത്വങ്ങള്‍.
    --2016ല്‍ ഏറ്റെടുത്തതുമുതല്‍ വിവരശേഖരണരീതിയിലും സ്ഥിതിവിവരങ്ങള്‍ വെളിപ്പെടുത്തുന്നതിലും തൊഴില്‍പരമായ സ്വാതന്ത്ര്യവും നിഷ്പക്ഷതയും ഉത്തരവാദിത്തവും സുതാര്യതയും വര്‍ധിപ്പിക്കുന്നതിന്;
    -- ഈ തത്വങ്ങള്‍ നടപ്പാക്കുന്നത് ഔദ്യോഗിക സ്ഥിതിവിവര സംവിധാനത്തില്‍ പൊതുജനങ്ങള്‍ക്ക് വിശ്വാസം കെട്ടിപ്പടുക്കാനും നിലനിര്‍ത്താനും സഹായിക്കുകയും ഔദ്യോഗിക സ്ഥിതിവിവരം 'പൊതുജനത്തിന് ഗുണകര'മായിരിക്കാനുള്ള പൗരന്മാരുടെയും ഉപഭോക്താക്കുടെയും അവകാശം മാനിക്കുകയും ചെയ്യുന്നു.


    2. ജിഡിപിയുടെയും ബന്ധപ്പെട്ട ബൃഹദ് സമ്പദ്ഘടനയുടെ മൊത്തത്തിലുള്ളതുമായ അടിസ്ഥാന വര്‍ഷത്തിന്റെ പുനരവലോകനം.


    -- ജിഡിപി, നിക്ഷേപങ്ങള്‍, മൂലധന സമാഹരണം മുതലായവ പോലെ സിഎസ്ഒ പ്രസിദ്ധീകരിക്കുന്ന ദേശീയ കണക്കുകളുടെ ബൃഹദ് സമ്പദ്ഘടനാ സംഗ്രഹം രാജ്യത്തിന്റെ സാമ്പത്തിക ആരോഗ്യത്തിന്റെ സൂചകങ്ങളാണ്;
    -- ദേശീയ കണക്കുകളുടെ അടിസ്ഥാന വര്‍ഷം 2004-05ല്‍ നിന്ന് 2011-12 ആയി 2015ല്‍ പുനരവലോകനം ചെയ്തു.
    -- പുനരവലോകനം ചെയ്ത ശ്രേണികളുടെ മികവ് താഴെപ്പറയുന്നവ ഉള്‍പ്പെടെയാണ്;
    ദേശീയ മാതൃകാ വിവരശേഖരണത്തിന്റെ ഏറ്റവും പുതിയ വിവരങ്ങള്‍ ഉപയോഗിക്കുക.
    - തദ്ദേശ സ്ഥാപനങ്ങളുടെയും സ്വയംഭരണ സ്ഥാപനങ്ങളുടെയും മെച്ചപ്പെട്ട വ്യാപനം.


    3. വ്യാവസായിക ഉല്‍പാദന സൂചകത്തിന്റെ ( ഐഐപി) അടിസ്ഥാന വര്‍ഷ പുനരവലോകനം.
    -- അടിസ്ഥാന വര്‍ഷ പുനരവലോകനത്തിലൂടെ ഐഐപി വിലമതിപ്പ് ആനുകാലികമായി പുനരവലോകനം ചെയ്യുന്നു.
    -- ഐഐപിയുടെ പുതിയ ശ്രേണി 2004-05 മുതല്‍ 2011-12 വരെയുള്ള അടിസ്ഥാന വര്‍ഷത്തിന്റെ മാറ്റത്തോടെ 2017 മാര്‍ച്ച് 12നു പ്രസിദ്ധീകരിച്ചു.
    -- വര്‍ഷങ്ങളായി വ്യവസായ മേഖലയിലുള്ള ഘടനാപരമായ മാറ്റങ്ങള്‍ പുനരവലോകനം ചെയ്ത ശ്രേണിയെ മികച്ച നിലയിലാക്കി.
    -- പുതിയ ശ്രേണീ സൂചകങ്ങള്‍ കൂടുതല്‍ കരുത്തുള്ളതും പിന്‍വലിക്കുന്ന ഇനങ്ങളുടെ/ഫാക്ടറിയുടെ നിലവാരത്തിലെ മാറ്റ രീതിയെ പ്രതിനിധീകരിക്കുന്നതുമാണ്.


    4. ഉപഭോക്തൃ വില സൂചിക (സിപിഐ)യുടെ അടിസ്ഥാന വര്‍ഷ പുനരവലോകനം.
    -- സിപിഐയുടെ പുനരവലോകനം ചെയ്ത ശ്രേണി 2015 ജനുവരിയില്‍ നടപ്പാക്കി.
    -- അടിസ്ഥാന വര്‍ഷം 2010ല്‍ നിന്നും 2012 ആയി മാറ്റി.
    -- നവീകരിച്ച മിശ്രിത സൂചനാ കാലത്തെ ( എംഎംആര്‍പി) അടിസ്ഥാനമാക്കിയുള്ള ഒരു കൂട്ടം ഇനങ്ങളുടെയും തൂക്കം നോക്കല്‍ രൂപരേഖയുടെയും ഉപഭോക്തൃ ചെലവ് വിവരശേഖരണത്തിന്റെ- അന്താരാഷ്ട്ര നിലയ്‌ക്കൊപ്പമുള്ള സ്ഥിരത.
    -- പ്രാഥമിക സൂചകങ്ങള്‍ക്കു വേണ്ടി അടിസ്ഥാന വിലയുടെ പരിഗണനയ്‌ക്കൊപ്പം വില ആപേക്ഷികതയുടെ ജിയോമെട്രിക് രീതിയുടെ ഉപയോഗം- അന്താരാഷ്ട്ര നിലയ്‌ക്കൊപ്പമുള്ള സ്ഥിരതയും.
    -- ഗാര്‍ഹിക വാടക വിവരത്തിനുള്ള മാതൃകാ വലിപ്പം 6,684 ല്‍ നിന്ന് 13,368 ആയി ഇരട്ടിച്ചു.


    5. ആനുകാലിക തൊഴില്‍ ശക്തി വിവരശേഖരണം ( പിഎല്‍എഫ്എസ്)
    -- ഇന്ത്യയില്‍ ഇതുവരെ സാധാരണഗതിയില്‍ അഞ്ചു വര്‍ഷത്തെ ഇടവേളകളില്‍ വന്‍തോതിലുള്ള തൊഴില്‍ വിവരശേഖരണം നടത്തുന്നു.
    -- ഹ്രസ്വ ഇടവേളകളില്‍ തൊഴില്‍ വിവരം ശേഖരിക്കുന്നതിന് 2017 ഏപ്രിലില്‍ പിഎല്‍എഫ്എസ് നടപ്പാക്കി.
    -- പിഎല്‍എഫ്എസ് കൊണ്ട് ലക്ഷ്യമാക്കുന്നത്-
    1. പട്ടണപ്രദേശങ്ങളിലെ തൊഴില്‍ വിപണിയിലെ സ്ഥിതിവിവര സൂചകങ്ങളില്‍ മൂന്നു മാസത്തിലൊരിക്കല്‍ മാറ്റങ്ങള്‍ അളക്കുക;
    2. പട്ടണങ്ങളിലെയും ഗ്രാമങ്ങളിലെയും തൊഴില്‍ ശക്തി സൂചകങ്ങളുടെ വാര്‍ഷിക കണക്കെടുപ്പു നടത്തുക.


    - പ്രവൃത്തി തലത്തിലെ ടാബ്‌ലറ്റുകളിലെ നേരിട്ടുള്ള വിവരങ്ങള്‍ ഉള്‍പ്പെടുത്തലിന് പിഎല്‍എഫ്എസ് കമ്പ്യൂട്ടര്‍ സഹായത്തോടെയുള്ള സ്വകാര്യ അഭിമുഖം ( സിഎപിഐ) നടത്തുന്നു. ഇത് വിവര സംസ്‌കരണത്തിന്റെ ഉന്നതമായ കൃത്യതയും വേഗതയും ഉറപ്പാക്കുന്നു.


    6. സ്ഥിതിവിവര ശേഖരണ നിയമം ( ഭേദഗതി) ബില്‍ 2017


    -- കേന്ദ്ര നിയമമായ സ്ഥിതിവിവര ശേഖരണ നിയമം, 2008 കേന്ദ്ര, സംസ്ഥാന, തദ്ദേശ സ്വയംഭരണ സര്‍ക്കാരുകളെ സാമൂഹിക- സാമ്പത്തിക തലത്തില്‍ സ്ഥിതിവിവരം ശേഖരിക്കാന്‍ അനുവദിക്കുന്നു.
    -- ഈ നിയമം ജമ്മു- കശ്മീരിന് ബാധകമല്ല.
    -- നിയമപരമായ ഈ പ്രശ്‌നത്തെ അഭിമുഖീകരിക്കുന്നതിനു വേണ്ടി സ്ഥിതിവിവര ശേഖരണ (ഭേദഗതി) ബില്‍, 2017 പാര്‍ലമെന്റിന്റെ 2017ലെ ബഡ്ജറ്റ് സമ്മേളനത്തില്‍ അവതരിപ്പിച്ചു.


    8. ജിഡിപി വിലമതിപ്പ് കലണ്ടറിന്റെ മുന്‍കൂര്‍ പ്രസിദ്ധീകരണത്തിന്റെ പുനരവലോകനം.
    -- 2017നു മുമ്പ്, ജിഡിപിയുടെ ആദ്യത്തെ മുന്‍കൂര്‍ വിലമതിപ്പ് സാധാരണയായി കേന്ദ്ര ബഡ്ജറ്റ് അവതരണത്തീയതിയുടെ മൂന്നാഴ്ച മുമ്പ് ഫെബ്രുവരി ഏഴിനാണ് പ്രസിദ്ധീകരിച്ചിരുന്നത്.
    -- ജിഡിപിയുടെ ആദ്യത്തെ മുന്‍കൂര്‍ വിലമതിപ്പ് വരുന്ന വര്‍ഷത്തെ കേന്ദ്ര ബഡ്ജറ്റ് തയ്യാറാക്കുന്നതില്‍ സുപ്രധാന വിവരങ്ങള്‍ നല്‍കുന്നു.
    -- 2017-2018ലെ കേന്ദ്ര ബഡ്ജറ്റ് അവതരണത്തീയതി ഫെബ്രുവരി 28ല്‍ നിന്ന് ഫെബ്രുവരി ഒന്നിലേക്കു മാറ്റിയതിനൊപ്പം ജിഡിപിയുടെ ആദ്യ മുന്‍കൂര്‍ വിലമതിപ്പും കേന്ദ്ര ബഡ്ജറ്റ് അവതരണത്തിനു വളരെ മുമ്പ് 2017 ജനുവരി ആറിന് എംഒഎസ്പിഐ ലഭ്യമാക്കി.
    -- ഈ പുനരവലോകനത്തീയതികളിലെ പ്രസിദ്ധീകരിക്കല്‍ വരും വരുംവര്‍ഷങ്ങളിലും നടപ്പാക്കും.


    9. എന്‍എസ്എസ്ഒയുടെ അഭിപ്രായശേഖരണം.


    -- വിവിധ ആവശ്യങ്ങള്‍ക്കു വേണ്ടി എന്‍എസ്എസ്ഒ വന്‍തോതില്‍ സാമൂഹിക സാമ്പത്തിക അഭിപ്രായ ശേഖരണം നടത്തുന്നു.
    -- കഴിഞ്ഞ മൂന്നു വര്‍ഷക്കാലത്ത് താഴെപ്പറയുന്ന കാര്യങ്ങളില്‍ എന്‍എസ്എസ്ഒ അഭിപ്രായശേഖരണം നടത്തി:
    - ആഭ്യന്തര വിനോദസഞ്ചാര ചെലവ്'
    - സേവനങ്ങളിലെയും ഈടുനില്‍ക്കുന്ന വസ്തുക്കളുടെയും ഗാര്‍ഹിക ഉപഭോഗ ചെലവ്;
    - ഉല്‍പാദനം, വ്യാപാരം, മറ്റു സേവന മേഖല എന്നിവിടങ്ങളിലെ ( ഉപഭോഗം ഒഴികെ) സംയോജിതമല്ലാത്ത കാര്‍ഷികേതര സംരംഭങ്ങള്‍.


    10. നടപടിക്രമങ്ങള്‍, ഇ ഗവേണന്‍സ്, വിവര വെളിപ്പെടുത്തല്‍ എന്നിവിടങ്ങളുടെ ഏകീകരണം.


    - സിഎസ്ഒയുടെ ദേശീയ കണക്ക് വിഭാഗം, എന്‍എസ്എസ്ഒ സര്‍വേ ഡിസൈന്‍& ഗവേഷണ വിഭാഗം എന്നിവയ്ക്ക് ഗുണനിലവാര പ്രകടനത്തിലെ പരാതികളില്‍ ഐഎസ്ഒ-9001: 2008 അംഗീകാരം ലഭിച്ചു.
    - മന്ത്രാലയത്തിന്റെ വെബ്‌സൈറ്റ് വഴിയുള്ള വിവര വെളിപ്പെടുത്തല്‍ പൊതുവായ വിനിയോഗക്ഷമതാ നിലവാരത്തിലും സാങ്കേതിക ക്ഷമതയിലും മികവ് നല്‍കുന്നു.
    - ഒരു വെബ് അധിഷ്ഠിത അഭിപ്രായ ശേഖരണ നാമാവലി/ എന്‍എസ്എസ് അഭിപ്രായ ശേഖരണത്തിനുള്ള സൂക്ഷ്മ വിവര സൂക്ഷിപ്പ്, എഎസ്‌ഐ- സാമ്പത്തിക കാനേഷുമായി വിവരം എന്നിവ സൃഷ്ടിക്കുന്നതിന് അന്താരാഷ്ട്ര സ്ഥിതിയനുസരിച്ചുള്ള ഐഎച്ച്എസ്എന്‍ ടൂള്‍കിറ്റിന്റെ എംഒഎസ്പിെിഐയുടെ സമീപകാലത്ത് ഏറ്റെടുക്കല്‍.
    - എന്‍എസ്എസിന്റെയും എഎസ്‌ഐയുടെയും സാമ്പത്തിക കാനേഷുമാരി കണക്കെടുപ്പിന്റെ താഴേത്തട്ടിലുള്ള വിവരങ്ങളുടെ വെളിപ്പെടുത്തലിനുവേണ്ടിയുള്ള ഇന്ത്യന്‍ ഉപഭോക്താക്കളുടെ ഉപയോഗത്തിന് ഭാരത്‌ഘോഷ് എന്ന പേരില്‍ ഒരു ഇ- സ്വീകാരപത്ര പോര്‍ട്ടല്‍ പ്രവേശനപ്പടി തയ്യാറാക്കി. ശേഖരിച്ചുകൊണ്ടിരിക്കുന്ന വിവരങ്ങളുടെ വിതരണത്തിന് ഇന്ത്യക്കാരല്ലാത്തവരുടെ ഓണ്‍ലൈന്‍ പേമെന്റ് സമ്പ്രദായം നടപ്പാക്കല്‍.
    - പട്ടണ രൂപരേഖാ അഭിപ്രായ സര്‍വേയുടെ ( യുഎഫ്എസ്) ഡിജിറ്റല്‍വല്‍ക്കരണ ജോലി നാഷണല്‍ ഇന്‍ഫോമാറ്റിക് കേന്ദ്രവുമായും( എന്‍ഐസി) നാഷണല്‍ റിമോട്ട് സെന്‍സിങ് കേന്ദ്രവുമായും ( എന്‍ആര്‍എസ്‌സി) ചേര്‍ന്ന് എന്‍എസ്എസ്ഒ ഏറ്റെടുത്തു. സുഗമമായ വിവരശേഖരണത്തിനുള്ള തിരിച്ചറിയല്‍ മെച്ചപ്പെടാനും അടയാള അതിര്‍ത്തി പുനര്‍നിര്‍ണയത്തിനും ഇത് സഹായകമാകും.


    11. വിവരശേഖരണത്തില്‍ സാങ്കേതികവിദ്യയുടെ വിനിയോഗം.


    - ടാബ്‌ലറ്റുകള്‍ മുഖേനയുള്ള വിവരശേഖരണത്തിന് പിഎല്‍എഫ്എസില്‍ കമ്പ്യൂട്ടര്‍ സഹായത്തോടെയുള്ള വ്യക്തിയധിഷ്ഠിത അഭിമുഖ (എസിഎപിഐ) സൂത്രം.
    - വ്യവസായങ്ങളുടെ വാര്‍ഷിക അഭിപ്രായ ശേഖരണത്തിന് ( എഎസ്‌ഐ) വിവര സ്രോതസ്സില്‍ നിന്ന് നേരിട്ടുള്ള വിവരശേഖരണത്തിന് വെബ് പോര്‍ട്ടല്‍.
    - പട്ടണപ്രദേശങ്ങള്‍ക്കു വേണ്ടി എന്‍എസ്എസ്ഒ ഫീല്‍ഡ് ഓഫീസര്‍മാര്‍ മുഖേനയും ഗ്രാമീണ മേഖലയ്ക്കു വേണ്ടി നിശ്ചയിക്കപ്പെട്ട പോസ്‌റ്റോഫീസുകള്‍ വഴിയും ഉപഭോക്തൃ വിലനിലവാര സൂചികയ്ക്ക് ( സിപിഐ) ഓണ്‍ലൈന്‍ വിവര സമര്‍പ്പണം.
    - വിവരങ്ങളുടെ സമാഹരണത്തിലും പ്രസിദ്ധീകരണത്തിലുമുളള സമയനഷ്ടം പരിഹരിക്കാന്‍ ഈ രീതികള്‍ സഹായകമാകും.


    12. സുസ്ഥിര വികസന ലക്ഷ്യങ്ങള്‍ (എസ്ഡിജികള്‍)


    - ' നമ്മുടെ ലോകത്തെ മാറ്റിത്തീര്‍ക്കുന്നു: സുസ്ഥിര വികസനത്തിനുള്ള 2030ലെ കാര്യപരിപാടി' എന്ന വിഷയത്തില്‍ 2030ഓടെ നേടിയെടുക്കേണ്ട 17 സുസ്ഥിര വികസന ലക്ഷ്യങ്ങളും 169 സഹ ലക്ഷ്യങ്ങളും ഉള്‍പ്പെടുത്തി 2017 സെപ്റ്റംബറില്‍ ഐക്യരാഷ്ട്ര സഭ പ്രമേയം കൊണ്ടുവന്നു.


    - ഈ പ്രമേയത്തിലെ കക്ഷികളിലൊന്നാണ് ഇന്ത്യ
    - എസ്ഡിജി ലക്ഷ്യങ്ങളുടെ ചിത്രീകരണത്തിന് സമഗ്ര പരിപാടിയും ഏറ്റെടുക്കപ്പെട്ട ദേശീയ വികസന തന്ത്രങ്ങളുടെ ലക്ഷ്യപൂര്‍ത്തീകരണവും.
    - സൂചകങ്ങളുടെ കരടവ് രൂപരേഖ വികസിപ്പിച്ചു, അത് അന്തിമരൂപത്തിലേക്ക് എത്തുന്നു.
    - എല്ലാ സംസ്ഥാനങ്ങളും കേന്ദ്രഭരണ പ്രദേശങ്ങളും ഭാഗഭാക്കാകുന്ന മേഖലാ എസ്ഡിജി ശില്‍പശാല അഹമ്മദാബാദിലും ലക്‌നോവിലും ചെന്നൈയിലും ഗുവാഹത്തിയിലും ഭുനേശ്വറിലും നടത്തി.


    13. ബഹുതല വേദികള്‍ സംബന്ധിച്ച സമീപകാല മുന്‍കൈശ്രമങ്ങള്‍.


    --സ്ഥിതിവിവരത്തിന്റെ അളവ് സംബന്ധിച്ച കാര്യങ്ങള്‍ ചര്‍ച്ച ചെയ്യുന്നതിന് ബ്രിക്‌സ് രാജ്യങ്ങളിലെ ദേശീയ സ്ഥിതിവിവര കാര്യാലയ മേധാവികളുടെ എട്ടാമത് യോഗംമ നവംബര്‍ 26ന് ഇന്ത്യയില്‍ നടത്തി.
    -- മേഖലാ സഹകരണം വര്‍ധിപ്പിക്കുന്നതും സാര്‍ക് രാജ്യങ്ങളുടെ ഔദ്യോഗിക സ്ഥിതിവിവര ഇടപെടല്‍ ശ്രമങ്ങളും പ്രോല്‍സാഹിപ്പിക്കാന്‍ 2016 ആഗസ്റ്റില്‍ സാര്‍ക് രാജ്യങ്ങളിലെ സ്ഥിതിവിവര സംഘടനാ മേധാവികളുടെ യോഗത്തിനും ഇന്ത്യ ആതിഥ്യം വഹിച്ചു.
    -- ഐക്യരാഷ്ട്രസഭയുടെ നാല്‍പ്പത്തിയേഴാം സ്ഥിതിവിവര ക്മ്മീഷന്‍ സമ്മേളനം 2016 മാര്‍ച്ച് 26നു ന്യൂയോര്‍ക്കില്‍ നടന്നപ്പോള്‍ 2011ലെ അന്താരാഷ്ട്ര താരതമ്യ പരിപാടിയുടെ(ഐസിപി) മൂല്യനിര്‍ണയത്തിനു രൂപീകരിച്ച സംയുക്തസമിതി യോഗം ചേരാന്‍ ഇന്ത്യയും സഹപങ്കാളിയായി.
    -- അമേരിക്കയിലെ വാഷിംഗ്ടണ്‍ ഡിസിയില്‍ 2016 നവംബറില്‍ ചേര്‍ന്ന ഐസിപി ഉന്നതാധികാര സമിതി യോഗത്തിനും വിയറ്റ്‌നാമിലെ ഹാനോയിയില്‍ 2017 ജനുവരിയില്‍ ചേര്‍ന്ന മേഖലാ ഉപദേശക സമിതി യോഗത്തിനും ഇന്ത്യ സഹ ആതിഥ്യം വഹിച്ചു.
    -- സേവന സ്ഥിതിവിവരങ്ങളുടെ വൂര്‍ബര്‍ഗ് ഗ്രൂപ്പിന്റെ മുപ്പത്തിരണ്ടാം സമ്മേളനത്തിന് 2017 ഫെബ്രുവരി 23 മുതല്‍ ഒക്ടോബര്‍ 27 വരെ മന്ത്രാലയം ആതിഥേയരായി.


    14. സംസ്ഥാനങ്ങളുടെയും കേന്ദ്രഭരണ പ്രദേശങ്ങളുടെയും ശേഷി കെട്ടിപ്പടുക്കല്‍.
    -- സംസ്ഥാനങ്ങളിലെയും കേന്ദ്രഭരണ പ്രദേശങ്ങളിലെയും സ്ഥിതിവിവര ഉദ്യോഗസ്ഥരുടെ സാങ്കേതിക ശേഷി ശക്തിപ്പെടുത്തുന്നതിന് പരിശീലനപരിപാടികളും ശില്‍പശാലകളും സംഘടിപ്പിച്ചു. സ്ഥിതിവിവര മേഖലയിലെ മികച്ച പ്രവര്‍ത്തനങ്ങളുടെ പേരില്‍ അവരെ അഭിനന്ദിക്കുകയും ചെയ്തു. മികച്ച പങ്കാളിത്തം ഉറപ്പാക്കുന്നതിനുവേണ്ടി രാജ്യത്തിന്റെ വിവിധ ഭാഗങ്ങളില്‍ ഇവ സംഘടിപ്പിച്ചു.
    --അടിസ്ഥാന സൗകര്യവും നൈപുണ്യ ശേഷിയും വര്‍ധിപ്പിക്കുന്നതുള്‍പ്പെടെ വിവിധ സംസ്ഥാനങ്ങളിലെയും കേന്ദ്രഭരണ പ്രദേശങ്ങളിലെയും ഉദ്യോഗസ്ഥര്‍ക്ക് ആവശ്യമായ സൗകര്യങ്ങള്‍ മെച്ചപ്പെടുത്താന്‍ സ്ഥിതിവിവര ശാക്തീകരണ പദ്ധതിക്കു കീഴില്‍ സഹായങ്ങള്‍ അനുവദിച്ചു.


    15. പാര്‍ലമെന്റ് അംഗങ്ങളുടെ പ്രാദേശിക വികസന പദ്ധതി ( എംപിഎല്‍എഡിഎസ്)


    -- എംപിഎല്‍എഡിഎസ് മാര്‍ഗ്ഗനിര്‍ദേശങ്ങള്‍ പ്രകാരമാണ് ഇത് നടപ്പാക്കുന്നത്.
    -- പൊതുജനങ്ങളുടെ ക്ഷേമ കാര്യങ്ങള്‍ക്ക് ഉപകാരപ്പെടാന്‍ ഈ മാര്‍ഗ്ഗനിര്‍ദേശങ്ങളില്‍ നിരവധി ഭേദഗതികള്‍ വരുത്തി.
    -- പ്രധാനപ്പെട്ട ചില ഭേദഗതികള്‍:
    - പ്രകൃതി ദുരന്തങ്ങളുമായി ബന്ധപ്പെട്ട കാര്യത്തില്‍ എംപിക്കുള്ള സഹായ പരിധി 50 ലക്ഷത്തില്‍ നിന്ന് ഒരു കോടിയായി വര്‍ധിപ്പിച്ചു.
    - അഞ്ച് ലക്ഷം രൂപ വരെ ചെലവിട്ട് സര്‍ക്കാര്‍ ആശുപത്രികളിലേക്ക് ചികില്‍സാ ഉപകരണങ്ങള്‍ വാങ്ങിക്കൊടുക്കുന്നതിന് അനുമതി നല്‍കി.
    - നൈപുണ്യ വികസനത്തിനുള്ള ഉപകരണങ്ങള്‍ വാങ്ങുന്നതിന് അനുമതി.
    - ഭിന്ന ശേഷിക്കാര്‍ക്കും വൈകല്യമുള്ള അര്‍ഹര്‍ക്കും മുച്ചക്ര വാഹനം ( ചവിട്ടി ഓടിക്കുന്നതും ബാറ്ററിയില്‍ പ്രവര്‍ത്തിക്കുന്നതും മോട്ടോര്‍ ഘടിപ്പിച്ചതും ) വാങ്ങാനും ബാറ്ററിയില്‍ പ്രവര്‍ത്തിക്കുന്നതോ മോട്ടോര്‍ ഘടിപ്പിച്ചതോ ആയ വീല്‍ചെയര്‍ വാങ്ങാനും കൃത്രിമകാലുകള്‍ വാങ്ങാനും സാമ്പത്തിക സഹായം നല്‍കാന്‍ അനുമതി.
    - രോഗം വന്നതോ മുറിവേറ്റതോ ആയ മൃഗങ്ങളെ കൊണ്ടുപോകുന്നതിന് ആംബുലന്‍സ് വാങ്ങുന്നതിനുള്ള അനുമതി.


    -- എല്ലാവര്‍ക്കും ഉപയോഗിക്കാവുന്ന വിധത്തില്‍ സംയോജിത എംപിഎല്‍എഡിഎസ് പോര്‍ട്ടല്‍ തുടങ്ങിയതോടെ തങ്ങളുടെ പ്രദേശത്തെ വികസനപ്രവര്‍ത്തനങ്ങളേക്കുറിച്ചുള്ള ശുപാര്‍ശകള്‍ എംപിയെ അറിയിക്കാന്‍ പൗര•ാര്‍ക്ക് അവസരം ലഭിച്ചു.


    16. അടിസ്ഥാന സൗകര്യ പദ്ധതികളുടെ മേല്‍നോട്ടം.
    - 150 കോടി രൂപയും അതിനു മുകളിലും ചെലവുള്ളതും നടന്നുകൊണ്ടിരിക്കുന്നതുമായ കേന്ദ്ര അടിസ്ഥാന സൗകര്യപദ്ധതികളില്‍ സമയാസമയ മേല്‍നോട്ടം ഉണ്ടായിരിക്കുകയും ചെലവ് കവിയുന്നത് ഓണ്‍ലൈന്‍ കമ്പ്യൂട്ടര്‍വല്‍കൃത മേല്‍നോട്ട സംവിധാനത്തിലൂടെ ( ഒസിഎംഎസ്) വിലയിരുത്തുകയും ചെയ്യും.
    - പദ്ധതികളുടെ തല്‍സ്ഥിതി ഓരോ സമയത്തും ഒസിഎംഎസ് മുഖേന പദ്ധതി നടപ്പാക്കല്‍ ഏജന്‍സികള്‍ തുടര്‍ച്ചയായി രേഖപ്പെടുത്തും.
    - സൂക്ഷ്മ മേല്‍നോട്ടത്തിന്റെ ഫലമായി കഴിഞ്ഞ മൂന്നു വര്‍ഷംകൊണ്ട് ആകെ 229 പദ്ധതികള്‍ പൂര്‍ത്തിയാക്കാന്‍ സാധിച്ചു. അധികച്ചെലവ് 2014 മാര്‍ച്ചിലെ 19 ശതമാനത്തില്‍ നിന്ന് 2017 ജനുവരിയില്‍ 11.19 ശതമാനമായി കുറയ്ക്കാനും കഴിഞ്ഞു.


    17. പ്രസിദ്ധീകരണങ്ങള്‍


    - ഇന്ത്യയുടെ സഹസ്രാബ്ദ വികസന ലക്ഷ്യങ്ങളുടെ അന്തിമ റിപ്പോര്‍ട്ട്.
    - 2017ലെ ദേശീയ സ്ഥിതിവിവരക്കണക്ക്.
    - സര്‍വേക്ഷണ- നൂറ്റിമൂന്നാം പതിപ്പ്.
    - 2015-16 വര്‍ഷത്തേക്കുള്ള ടിപിപി 2006ന്റെ വാര്‍ഷിക റിപ്പോര്‍ട്ട്.
    - സഹസ്രാബ്ദ വികസന ലക്ഷ്യങ്ങള്‍ നേടല്‍: ഇന്ത്യയുടെ ലക്ഷ്യ വര്‍ഷത്തെ വസ്തുതാ രേഖ.
    - ഇന്ത്യയിലെ ആഭ്യന്തര വിനോദസഞ്ചാരം.
    - ഇന്ത്യയിലെ സംയോജിതമല്ലാത്ത കാര്‍ഷികേതര സംരംഭങ്ങളുടെ ( നിര്‍മാണം ഒഴികെ) പ്രധാന സൂചകങ്ങള്‍ ( ജൂലൈ 2015- ജൂണ്‍ 2016).
    - ഇന്ത്യയുടെ 2017ലെ സ്ഥിതിവിവര വാര്‍ഷികപ്പതിപ്പ്.
    - തെരഞ്ഞെടുക്കപ്പെട്ട സാമൂഹിക-സാമ്പത്തിക സ്ഥിതിവിവരം.


    18. ഇന്ത്യയുടെ സ്ഥിതിവിവര സ്ഥാപനം.


    - ക്രിപ്‌റ്റോളജിയും സുരക്ഷയും സംബന്ധിച്ച ആര്‍ സി ബോസ് കേന്ദ്രം സ്ഥാപിക്കല്‍.
    - ഖരക്പൂര്‍ ഐഐടിയുമായും ഐഐഎം കൊല്‍ക്കൊത്തയുമായും ചേര്‍ന്ന് സംയുക്ത ബിസിനസ് അനലിറ്റിക്‌സില്‍ ബിരുദാനന്തര ബിരുദ ഡിപ്ലോമ കോഴ്‌സ്.
    - പശ്ചിമബംഗാളിലെ കല്യാണിയിലുള്ള നാഷണല്‍ ഇന്‍സ്റ്റിറ്റ്യൂട്ട് ഓഫ് ബയോമെഡിക്കല്‍ ജിനോമിക്‌സ് ( എന്‍ഐബിഎംജി)യുടെ നേതൃത്വത്തില്‍ കൊല്‍ക്കത്തയിലും സമീപപ്രദേശങ്ങളിലുമുള്ള ആറ് പ്രധാന സ്ഥാപനങ്ങളുടെ കൂട്ടായ്മയിലെ അംഗം എന്ന നിലയില്‍ ഡിബിറ്റി സഹായത്തോടെ പരമ്പരാഗത ഔഷധ ക്ലസ്റ്റര്‍ സ്ഥാപിക്കല്‍.
    - ഹിന്ദി, ബംഗാളി, ഗുജറാത്തി, തമിഴ്, തെലുങ്ക് തുടങ്ങിയവ പോലുള്ള ഇന്ത്യന്‍ ഭാഷകളുടെ സാങ്കേതികവിദ്യ വികസിപ്പിക്കുന്നതില്‍ ഐഎസ്‌ഐ ഒരു പ്രധാന പങ്കാളിയാണ്.
    - ചെയ്യുന്ന കാര്യങ്ങള്‍: പരിഭാഷ, വിവരങ്ങളുടെ തിരിച്ചെടുക്കല്‍, കാഴ്ചാസംബന്ധമായ അക്ഷരങ്ങള്‍ തിരിച്ചറിയല്‍, കൈയെഴുത്ത് തിരിച്ചറിയലും വികസിപ്പിക്കലും.
    -- നിരവധി ദശാബ്ദങ്ങളായി നിലനില്‍ക്കുന്ന സരിസ്‌കി റദ്ദാക്കല്‍ പ്രശ്‌നം പോലുള്ളവ പരിഹരിക്കുന്ന താത്വിക ഗവേഷണത്തില്‍ സുപ്രധാന വഴിത്തിരിവ്.
    -- ദശാബ്ദങ്ങളായി താഴെപ്പറയുന്ന കാര്യങ്ങളിലും ഐഎസ്‌ഐ ഭാഗഭാക്കാണ്:
    - വ്യാജനോട്ടുകളുടെ കണക്കെടുപ്പ്.
    - അന്താരാഷ്ട്ര യാത്രികരുടെ വിവരശേഖരണം.
    - രാജ്യത്തെ വിവിധ സംസ്ഥാനങ്ങളിലെ എംഎന്‍ആര്‍ഇജിഎ പദ്ധതികളുടെ മൂല്യനിര്‍ണയ പഠനം.
    - ബംഗാളിലെയും നിരവധി വടക്കു കിഴക്കന്‍ സംസ്ഥാനങ്ങളിലെയും അതിര്‍ത്തിപ്രദേശ വികസന പദ്ധതികളുടെ മൂല്യനിര്‍ണയം.


    19. മേഖലാ സുസ്ഥിര വികസന ലക്ഷ്യങ്ങളുടെ ( എസ്ഡിജി) ശില്‍പശാലകള്‍.
    -- അഹമ്മദാബാദ്, ലക്‌നോ, ചെന്നൈ, ഗുവാഹത്തി, ഭുബനശ്വര്‍ എന്നിവിടങ്ങളിലായി എല്ലാ സംസ്ഥാനങ്ങളെയും കേന്ദ്രഭരണപ്രദേശങ്ങളെയും പങ്കെടുപ്പിച്ച് അഞ്ച് മേഖലാ എസ്ഡിജി ശില്‍പശാലകള്‍ നടത്തി.


    20. കേന്ദ്ര പദ്ധതികളുടെയും എം.പി. മാരുടെ പ്രാദേശിക വികസന നിധി വഴി അവലോകനം.
    -- മണിപ്പൂര്‍, ത്രിപുര, മേഘാലയ, കര്‍ണാടക എന്നിവിടങ്ങളിലെ കേന്ദ്ര പദ്ധതികളും എംപിഎല്‍എഡിഎസും കേന്ദ്ര മന്ത്രി ശ്രീ. സദാനന്ദ് ഗൗഡ അവലോകനം ചെയ്തു.
    -- ഝാന്‍സി, ജമ്മു, അമൃത്‌സര്‍, ബിക്കാനീര്‍ എന്നിവിടങ്ങളിലെ കേന്ദ്ര പദ്ധതികളും എംപിഎല്‍എഡിഎസും കേന്ദ്ര സഹമന്ത്രി ശ്രീ വിജയ് ഗോയല്‍ അവലോകനം ചെയ്തു.


    21. അഖിലേന്ത്യാ ഐഐപിയുടെ പുതിയ ശ്രേണിക്കു വേണ്ടി വിവര ഗുണഭോക്താക്കളുടെ ശില്‍പശാല.
    -- 2011-12 അടിസ്ഥാനമാക്കി പുതിയ ശ്രേണിയില്‍ വരുത്തിയ മാറ്റങ്ങളേക്കുറിച്ച് ഐഐപി ഗുണഭോക്താക്കളെ അറിയിക്കുന്നതിന് അഖിലേന്ത്യാ ഐഐപിയുടെ പുതിയ ശ്രേണിക്കു വേണ്ടി 2017 ആഗസ്റ്റ് 30ന് ന്യൂഡല്‍ഹിയിലെ വിജ്ഞാനഭവനില്‍ മന്ത്രാലയം വിവര ഗുണഭോക്താക്കളുടെ ഒരു ശില്‍പശാല സംഘടിപ്പിച്ചു.
    PSR MRD – 978
    ***


    

    
    (Release ID: 1514534) Visitor Counter : 16