      വടക്കു കിഴക്കന്‍ മേഖലാ വികസന മന്ത്രാലയം

      കേന്ദ്ര വടക്കു കിഴക്കന്‍ മേഖലാവികസന മന്ത്രാലയത്തിന്റെ 2017 ലെ സുപ്രധാന നേട്ടങ്ങള്‍
      വര്‍ഷാന്ത്യാവലോകനം

      Posted On: 29 DEC 2017 1:19PM by PIB Thiruvananthpuram

    കേന്ദ്ര വടക്കു കിഴക്കന്‍ മേഖലാവികസന മന്ത്രാലയത്തിന്റെ 2017 ലെ പ്രധാന നേട്ടങ്ങള്‍ ചുവടെ പറയുന്നവയാണ്.
    · വനേതരമേഖലകളില്‍ വളരുന്ന മുളയെ മരം എന്ന നിര്‍വചനത്തിനു പുറത്താക്കിക്കൊണ്ട് ഇന്ത്യന്‍ വന നിയമംഭേദഗതിചെയ്യുന്ന ഓര്‍ഡിനന്‍സിന് 2017 നവംബറില്‍ രാഷ്ട്രപതി അനുമതി നല്‍കി. സാമ്പത്തിക ആവശ്യങ്ങള്‍ക്ക് മുളവെട്ടുന്നതിനുള്ള പെര്‍മിറ്റ് ലഭിക്കുന്നതിന് സഹായകരമാകുന്നതാണ് ഈ ഭേദഗതി. മുള ഇന്ത്യന്‍ വന നിയമം, 1927 പ്രകാരംമരമെന്ന നിര്‍വചനത്തില്‍ ഉള്‍പ്പെട്ടിരുന്നത് കര്‍ഷകരല്ലാത്തവര്‍ക്ക് വനേതര ഭൂമിയില്‍ മുളവളര്‍ത്തുന്നതിന് തടസ്സമായിരുന്നു.
    · വടക്കു കിഴക്കന്‍ മേഖലയിലെ ജലവിഭവങ്ങളുടെ കൃത്യമായ വിനിയോഗം ഉറപ്പുവരുത്താനായി നിതിആയോഗ് ഉപാധ്യക്ഷന്റെ നേതൃത്വത്തില്‍ 2017 ഒക്‌ടോബറില്‍ ഉന്നത തലസമിതി രൂപീകരിച്ചു. പ്രളയം വിലയിരുത്തുന്നതിനും, ദുരിതാശ്വാസ പ്രവര്‍ത്തനങ്ങള്‍ക്കുമായി ഓഗസ്റ്റില്‍ പ്രധാനമന്ത്രി ശ്രീ നരേന്ദ്ര മോദി നടത്തിയ ഗോഹട്ടി സന്ദര്‍ശനത്തിന്റെ തുടര്‍ച്ചയായിരുന്നു ഇത്. ജലവൈദ്യുതി, കൃഷി, ജൈവവൈവിധ്യ സംരക്ഷണം, പ്രളയംമൂലമുണ്ടാകുന്ന നാശനഷ്ടങ്ങള്‍ കുറയ്ക്കുക, ഉള്‍നാടന്‍ ജലഗതാഗതം, വനവത്കരണം, മത്സ്യബന്ധനം, എക്കോടൂറിസം എന്നിവ കൃത്യമായ ജലവിഭവവിനിയോഗത്തിലൂടെ മെച്ചപ്പെടുത്തുകയാണ് സമിതിയുടെലക്ഷ്യം. 2018 ജൂണില്‍ ഇത് സംബന്ധിച്ച കര്‍മ്മ പദ്ധതി സഹിതമുള്ള റിപ്പോര്‍ട്ട് സമിതി സമര്‍പ്പിക്കും. ഇതിനു പുറമേ അസം, നാഗാലാന്റ്, മണിപ്പൂര്‍, മിസോറാം എന്നീ സംസ്ഥാനങ്ങളിലെ പ്രളയബാധയെത്തുടര്‍ന്നുള്ള പുനര്‍നിര്‍മാണ പ്രവര്‍ത്തനങ്ങള്‍ക്കായി 200 കോടിരൂപ കേന്ദ്ര വടക്കു കിഴക്കന്‍ മേഖലാവികസന മന്ത്രാലയം അനുവദിച്ചു. ഓഗസ്റ്റ്മാസത്തില്‍ നടത്തിയവടക്കു കിഴക്കന്‍ സംസ്ഥാന സന്ദര്‍ശനത്തിനിടെപ്രധാനമന്ത്രി 2,000 കോടിരൂപയുടെ പ്രളയദുരിതാശ്വാസ പാക്കേജും ഈ നാല്‌സംസ്ഥാനങ്ങള്‍ക്കുമായി പ്രഖ്യാപിച്ചു.
    · നോര്‍ത്ത്ഈസ്റ്റേണ്‍ കൗണ്‍സില്‍ (എന്‍ഇസി) പുനരുജ്ജീവിപ്പിക്കുന്നതിനുള്ള പ്രവര്‍ത്തനങ്ങളും കേന്ദ്ര വടക്കു കിഴക്കന്‍ മേഖലാ വികസന മന്ത്രാലയം ആരംഭിച്ചു. മുഴുവന്‍ മേഖലയുടെയും റിസോഴ്‌സ് കം റിസര്‍ച്ച് സെന്ററായി എന്‍ഇസിയെ മാറ്റുകയെന്നതാണ് പുനരുജ്ജീവനത്തിലൂടെ ലക്ഷ്യമിടുന്നത്. ഈ കാര്യംകേന്ദ്ര ഗവണ്‍മെന്റിന്റെ സജീവ പരിഗണനയിലുണ്ടെന്ന് കേന്ദ്ര സഹമന്ത്രി ഡോ. ജിതേന്ദ്ര സിങ്ങ്‌വ്യക്തമാക്കി. വടക്കു കിഴക്കന്‍ മേഖലയുടെ വികസനം ലക്ഷ്യമാക്കിയാണ്1970 ല്‍ എന്‍ഇസി രൂപീകരിച്ചത്.
    · 2017 ഒക്‌ടോബറില്‍ വടക്കു കിഴക്കന്‍ മലയോരവികസനത്തിനായി ഡോ. ജിതേന്ദ്ര സിങ്ങ് 90 കോടിരൂപ പ്രഖ്യാപിച്ചു. വടക്കു കിഴക്കന്‍ മലയോരവികസനത്തിനായി നിലവിലുള്ള പദ്ധതികള്‍ക്കു പുറമേ ജനക്ഷേമം ലക്ഷ്യമിട്ട് കൂടുതല്‍ ഉപപദ്ധതികള്‍ ആരംഭിക്കുന്നതിനായി കേന്ദ്ര ധനവ്യയവകുപ്പുമായി വടക്കു കിഴക്കന്‍ മേഖലാവികസന മന്ത്രാലയം ചര്‍ച്ചകള്‍ നടത്തിവരുന്നതായും മന്ത്രി അറിയിച്ചു.
    · മണിപ്പൂര്‍, ത്രിപുര, അസം, എന്നീ സംസ്ഥാനങ്ങളിലെ മലയോര വികസനത്തിനായുള്ള പദ്ധതി 2017 ജൂണ്‍ 05 ന് ഡോ. ജിതേന്ദ്ര സിങ്ങ്പ്രഖ്യാപിച്ചു.
    · 2017 നവംബര്‍ 16 ന് ന്യൂഡല്‍ഹിയില്‍ നടന്ന നോര്‍ത്ത്ഈസ്റ്റ് ബിസിനസ്സ്‌സമ്മിറ്റ് കേന്ദ്ര മന്ത്രി ഡോ. ജിതേന്ദ്ര സിങ്ങ് ഉദ്ഘാടനം ചെയ്തു. പൊതുസ്വകാര്യ പങ്കാളിത്തത്തോടെയുള്ള അടിസ്ഥാനസൗകര്യവികസനം, നൈപുണ്യവികസനം, സാമ്പത്തിക ഉള്‍പ്പെടുത്തല്‍, ടൂറിസം, ഭക്ഷ്യ സംസ്‌കരണം എന്നിവയുള്‍പ്പെടെ സേവന മേഖലാവികസനം എന്നിവയുടെ സാധ്യതകള്‍ ആരായുക ലക്ഷ്യമിട്ടാണ് സമ്മിറ്റ് സംഘടിപ്പിച്ചത്.
    · ഹെലികോപ്റ്ററിലൂടെ എയര്‍ ഡിസ്പന്‍സറി സേവനം വടക്കു കിഴക്കന്‍ മേഖലയില്‍ ലഭ്യമാക്കാന്‍ കേന്ദ്ര വടക്കു കിഴക്കന്‍ മേഖലാവികസന മന്ത്രാലയം 25 കോടിരൂപ സംഭാവന നല്‍കി. വിദൂരമേഖലകളില്‍ ആരോഗ്യസേവനം ലഭ്യമാക്കാന്‍ ഉദ്ദേശിച്ചാണിത്.
    · ഡല്‍ഹിയില്‍ വടക്കു കിഴക്കന്‍ സാംസ്‌കാരിക, വിവരവിനിമയ കേന്ദ്രം ആരംഭിക്കുന്നത് സംബന്ധിച്ച പ്രഖ്യാപനം 2017 ഓഗസ്റ്റ് 16ന് നടത്തി. ഇതിനായി ഡല്‍ഹി ഡവലപ്‌മെന്റ് അതോറിറ്റി ഇതിനായി ദ്വാരകയിലെ സെക്ടര്‍ 13ല്‍ 1.32 ഏക്കര്‍ ഭൂമി അനുവദിച്ചിട്ടുണ്ട്.
    · ജവഹര്‍ലാല്‍ നെഹ്‌റു സര്‍വകലാശാല ക്യാംപസിലെ ബരാക് ഹോസ്റ്റലിന് 2017 ജൂലൈ 24ന് തറക്കല്ലിട്ടു. ജെഎന്‍യുവിലെ 8000 ഓളം വിദ്യാര്‍ത്ഥികളില്‍ ഏറിയ പങ്കും വടക്കു കിഴക്കന്‍ മേഖലയില്‍ നിന്നുള്ളവരാണെന്ന് ഡോ. ജിതേന്ദ്ര സിങ്ങ് ഈയവസരത്തില്‍ പറഞ്ഞു. ബാംഗ്ലൂര്‍ സര്‍വകലാശാലയില്‍ വടക്കു കിഴക്കന്‍ മേഖലയിലെ വിദ്യാര്‍ത്ഥിനികള്‍ക്ക് വേണ്ടി ഒരു പ്രത്യേക ഹോസ്റ്റലിന് കഴിഞ്ഞ വര്‍ഷം തറക്കല്ലിട്ട കാര്യവും അദ്ദേഹം അനുസ്മരിച്ചു.
    · 'നോര്‍ത്ത് ഈസ്റ്റ് ഇന്ത്യ: ഓര്‍ഗാനിക് പ്രൊഡക്ഷന്‍ ഹബ്; ഓപ്പര്‍ച്യൂണിറ്റീസ് അണ്‍എക്‌സ്‌പ്ലോര്‍ഡ് ' എന്ന പേരില്‍ വേള്‍ഡ് ഫുഡ് ഇന്ത്യ 2017നോട് അനുബന്ധിച്ച് ന്യൂഡല്‍ഹിയില്‍ ഒരു സമ്മേളനം സംഘടിപ്പിച്ചു. സിക്കിം സംസ്ഥാനത്തെ ഇന്ത്യയിലെ ആദ്യ ജൈവ സംസ്ഥാനമായി പ്രഖ്യാപിക്കുകയും ചെയ്തു.
    · വടക്കു കിഴക്കന്‍ മേഖലാ വികസന വകുപ്പിനു വേണ്ടിയുള്ള ജപ്പാന്‍-ഇന്ത്യ കോഓര്‍ഡിനേഷന്‍ ഫോറത്തിന്റെആദ്യ യോഗം 2017 ഓഗസ്റ്റ് 03ന് ന്യൂഡല്‍ഹിയില്‍ നടന്നു. വകുപ്പ് സെക്രട്ടറി ശ്രീ നവീന്‍ വര്‍മ്മ ഇന്ത്യന്‍ സംഘത്തിനെയും ജപ്പാന്‍ അംബാസഡര്‍ കെഞ്ചി ഹിരാമട്‌സു ജപ്പാന്‍ സംഘത്തെയും നയിച്ചു.
    · തേജ്പൂര്‍ സര്‍വകലാശാലയുടെ സംപര്‍ക് 2017ന്റെ ഭാഗമായി കേന്ദ്ര വടക്കു കിഴക്കന്‍ മേഖലാ വികസന മന്ത്രാലയവും നോര്‍ത്ത് ഈസ്റ്റേണ്‍ ഡവലപ്‌മെന്റ് ഫിനാന്‍സ് കോര്‍പ്പറേഷന്‍ ലിമിറ്റഡും ചേര്‍ന്ന് പൈനിയറിങ്ങ് ബിസിനസ് ഐഡിയ ചലഞ്ച് പരിപാടി സംഘടിപ്പിച്ചു.
    · മേഘാലയയിലെ ഷില്ലോങ്ങ് ആസ്ഥാനമായുള്ള വടക്കു കിഴക്കന്‍ കൗണ്‍സിലിന്റെ ഇ-ഓഫീസ് വീഡിയോ കോണ്‍ഫറന്‍സിങ്ങിലൂടെ 2017 മെയ് 03ന് ന്യൂഡല്‍ഹിയില്‍ ആരംഭിച്ചു.
    · 11-ാമത് നോര്‍ത്ത് ഈസ്റ്റ് ബിസിനസ് ഉച്ചകോടി 2017 മാര്‍ച്ച് 9, 10ന് ന്യൂഡല്‍ഹിയില്‍ സംഘടിപ്പിച്ചു. വടക്കു കിഴക്കന്‍ മേഖലയിലേക്ക് നിക്ഷേപം ആകര്‍ഷിക്കാനും മേഖലയുടെ ശക്തികളും വ്യാപാര സാധ്യതകളും പ്രമുഖമായി കാട്ടാനുമാണ് ഉച്ചകോടി സംഘടിപ്പിച്ചത്. വടക്കു കിഴക്കന്‍ മേഖലയുടെ കരകൗശല വസ്തുക്കളും കൈത്തറിയും ലോകമെമ്പാടും ലഭ്യമാക്കുന്നതിന് ഐആര്‍സിടിസി വെബ്‌സൈറ്റില്‍ ഒരു ഇ-കൊമേഴ്‌സ് പോര്‍ട്ടല്‍ ആരംഭിക്കുമെന്ന് ഉച്ചകോടിയോട് അനുബന്ധിച്ച് നല്‍കിയ ഒരു വീഡിയോ സന്ദേശത്തില്‍ കേന്ദ്ര റെയില്‍വേ മന്ത്രി പറഞ്ഞു. ഡാര്‍ജിലിങ്ങിലേക്ക് റെയില്‍വേ ലൈനിടുന്നതിന് സ്ഥലം നല്‍കുമെന്ന് ഡാര്‍ജിലിങ്ങ് ഗോര്‍ഖ ഹില്‍ കൗണ്‍സില്‍ ഉറപ്പു നല്‍കിയിട്ടുണ്ടെന്നും മന്ത്രി അറിയിച്ചു.
    · ദ്വിദിന നോര്‍ത്ത് ഈസ്റ്റ് കോളിങ്ങ് ഫെസ്റ്റിവല്‍ 2017 സെപ്റ്റംബര്‍ 09ന് ന്യൂഡല്‍ഹിയില്‍ ഉദ്ഘാടനം ചെയ്തു. കേന്ദ്ര വടക്കു കിഴക്കന്‍ മേഖലാ വികസന മന്ത്രാലയത്തിന്റെയും നോര്‍ത്ത് ഈസ്റ്റേണ്‍ ഡവലപ്‌മെന്റ് ഫിനാന്‍സ് കോര്‍പ്പറേഷന്‍ ലിമിറ്റഡിന്റെയും സംയുക്ത സംരംഭമായ നോര്‍ത്ത് ഈസ്റ്റ് വെന്‍ച്വര്‍ ഫണ്ടും ആരംഭിച്ചു. വടക്കു കിഴക്കന്‍ മേഖലയില്‍ സംരംഭകത്വവും സ്റ്റാര്‍ട്ട് അപ്പുകളും പ്രോത്സാഹിപ്പിക്കുകയാണ് ഫണ്ടിന്റെ ലക്ഷ്യം. 100 കോടി രൂപയാണ് സഞ്ചിത നിധി. വടക്കു കിഴക്കന്‍ മേഖലയില്‍ സുസ്ഥിര ടൂറിസം പ്രോത്സാഹിപ്പിക്കുന്നതിന് നോര്‍ത്ത് ഈസ്റ്റ് ടൂറിസം ഡവലപ്‌മെന്റ് കൗണ്‍സിലും ഉദ്ഘാടനം ചെയ്തു.
    · ത്രിദിന ഡെസ്റ്റിനേഷന്‍ നോര്‍ത്ത് ഈസ്റ്റ് 2017 ഫെസ്റ്റിവല്‍ ചണ്ഡീഗഢില്‍ സംഘടിപ്പിച്ചു.
    · ജിഎസ്ടിയുടെ വിവിധ മുഖങ്ങളെ പറ്റി കേന്ദ്ര വടക്കു കിഴക്കന്‍ മേഖലാ വികസന മന്ത്രി ഡോ. ജിതേന്ദ്ര സിങ്ങ് എംപിമാരുമായി ചര്‍ച്ച നടത്തി. 2017 ജൂണ്‍ 08ന് നടന്ന കേന്ദ്ര വടക്കു കിഴക്കന്‍ മേഖലാ വികസന മന്ത്രാലയത്തിന്റെ പാര്‍ലമെന്ററി ഉപദേശക സമിതി യോഗത്തില്‍ എംപിമാര്‍ വടക്കു കിഴക്കന്‍ കരകൗശല, കൈത്തറി ഉത്പന്നങ്ങളെയും മുള ഉത്പന്നങ്ങളെയും ചൂലുകളെയും സംബന്ധിക്കുന്ന നികുതി നിര്‍ദ്ദേശങ്ങളെ കുറിച്ചുള്ള തങ്ങളുടെ അഭിപ്രായങ്ങള്‍ പ്രകടിപ്പിച്ചു.
    · ജനുവരി 11ന് ഗുവാഹത്തിയില്‍ നടന്ന ഡിജിധന്‍ മേള കേന്ദ്ര വടക്കു കിഴക്കന്‍ മേഖലാ വികസന മന്ത്രി ഡോ. ജിതേന്ദ്ര സിങ്ങും അസം മുഖ്യമന്ത്രി ശ്രീ സര്‍ബാനന്ദ സോണോവാളും ചേര്‍ന്ന് ഉദ്ഘാടനം ചെയ്തു. ക്യാഷ് രഹിത സമ്പദ് വ്യവസ്ഥയ്ക്കു വേണ്ടിയുള്ള ഇ-വാലറ്റ് പദ്ധതിയായ ടോകാ പൈസയും ശ്രീ സര്‍ബാനന്ദ സോണോവാള്‍ ഉദ്ഘാടനം ചെയ്തു. ഐടി വകുപ്പിന്റെയും നിതി ആയോഗിന്റെയും സഹകരണത്തോടെ സംസ്ഥാന സര്‍ക്കാരാണ് മേള സംഘടിപ്പിച്ചത്.


    ******

    
    
    (Release ID: 1514800) Visitor Counter : 9