      നിതി ആയോഗ്‌

      1500 സ്‌കൂളുകളില്‍ കൂടി അടല്‍ ടിങ്കറിംഗ് ലാബുകള്‍ സ്ഥാപിക്കും
      Posted On: 26 DEC 2017 6:52PM by PIB Thiruvananthpuram


    നവീന ആശയങ്ങളും, സംരംഭകത്വവും പ്രോത്സാഹിപ്പിക്കുന്നതിനുള്ള നിതി ആയോഗിന്റെ അടല്‍ ഇന്നോവേഷന്‍ മിഷന്‍ രാജ്യത്തുടനീളമുള്ള 1500 സ്‌കൂളുകളെ കൂടി അടല്‍ ടിങ്കറിംഗ് ലാബുകള്‍ തുടങ്ങാന്‍ തിരഞ്ഞെടുത്തു. ഇതോടെ ഒരു വര്‍ഷം മുമ്പ് ആരംഭിച്ച ഈ പദ്ധതി വഴി ഇതുവരെ രാജ്യത്തെ മൊത്തം 2411 സ്‌കൂളുകളില്‍ അടല്‍ ടിങ്കറിംഗ് ലാബുകള്‍ (എ.റ്റി.എല്‍.) നിലവില്‍ വരും. ഇരുപത്തയ്യായിരം അപേക്ഷകളില്‍ നിന്നാണ് ഇവയെ തിരഞ്ഞെടുത്തത്.


    ആറാം ക്ലാസ് മുതല്‍ 12-ാം ക്ലാസ് വരെയുള്ള കുട്ടികളില്‍ ശാസ്ത്രവും, സാങ്കേതികവിദ്യയും സമന്വയിപ്പിച്ച് കൊണ്ട് നൂതന ആശയങ്ങളും സംരംഭകത്വവും പ്രോത്സാഹിപ്പിക്കാന്‍ ഉദ്യേശിച്ചുള്ളവയാണ് അടല്‍ ടിങ്കറിംഗ് ലാബുകള്‍. ത്രിമാന പ്രിന്ററുകള്‍, റോബോട്ടിക്‌സ്, സെന്‍സര്‍ ടെക്‌നോളജി കിറ്റുകള്‍, ഇന്റര്‍നെറ്റ് ഓഫ് തിംങ്ക്‌സ്, ഇലക്‌ട്രോണിക്‌സ് മുതലായവയെ കുറിച്ച് കുട്ടികള്‍ക്ക് അറിവ് പകരാനും അവയിലൂടെ തദ്ദേശീയ സാമൂഹിക പ്രശ്‌നങ്ങള്‍ക്ക് പരിഹാരം കാണാന്‍ അവരെ പ്രേരിപ്പിക്കുന്നതിനും ഈ ലാബുകള്‍ ഉപകരിക്കും. ശാസ്ത്ര സാങ്കേതിക രംഗത്ത് കുട്ടികളുടെ സര്‍ഗ്ഗാത്മകത പരിപോഷിപ്പിക്കുന്നതിനും അവരില്‍ ആത്മവിശ്വാസം വളര്‍ത്തുന്നതിനും വിവിധ സാമൂഹിക, സാമ്പത്തിക പ്രശ്‌നങ്ങള്‍ക്കുള്ള പരിഹാരം കണ്ടെത്താനും ഇവ സഹായിക്കും.
    ND MRD – 970


    

    
    (Release ID: 1514246) Visitor Counter : 6