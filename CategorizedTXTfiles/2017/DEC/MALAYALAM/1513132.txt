      PIB Headquarters

      ആകാശവാണിയുടെ 'ശാന്തിഗീതം' കരോള്‍സന്ധ്യ
      Posted On: 15 DEC 2017 6:16PM by PIB Thiruvananthpuram


    
    ഈ വര്‍ഷത്തെ ക്രിസ്തുമസ്സ് ആഘോഷത്തോടനുബന്ധിച്ച് ആകാശവാണി തിരുവനന്തപുരം നിലയം 'ശാന്തിഗീതം' എന്ന പേരില്‍ കരോള്‍ സന്ധ്യ അവതരിപ്പിക്കുന്നു. നാളെ (2017 ഡിസംബര്‍ 16 ശനിയാഴ്ച) വൈകുന്നേരം 6 മണിക്ക് പത്തനംതിട്ട ജില്ലയിലെ ഇലന്തൂര്‍ സെയിന്റ് പാട്രിക്‌സ് മലങ്കര സുറിയാനി കത്തോലിക്കാ ദേവാലയാങ്കണത്തിലാണ് പരിപാടി അരങ്ങേറുന്നത്.


    പത്തനംതിട്ട ഭദ്രാസനാധിപന്‍ അഭിവന്ദ്യ യൂഹാനോന്‍ മാര്‍ ക്രിസോസ്റ്റം മെത്രാപ്പോലീത്ത 'ശാന്തിഗീത'ത്തിന്റെ ഉദ്ഘാടനം നിര്‍വഹിക്കും.


    സെന്റ് മേരീസ് മെത്രാപ്പോലീത്തന്‍ ചര്‍ച്ച് ക്വയര്‍ ചങ്ങനാശ്ശേരി, സെന്റ് സ്റ്റീഫന്‍സ് ക്വയര്‍ മാക്കാംകുന്ന്, പത്തനംതിട്ട, ഇലന്തൂര്‍ മാര്‍ത്തോമ്മ വലിയപള്ളി ക്വയര്‍, ഇലന്തൂര്‍, സി.എസ്.ഐ. സെന്റ് തോമസ് ചര്‍ച്ച് ക്വയര്‍, പുന്നയ്ക്കാട്, ദി സാല്‍വേഷന്‍ ആര്‍മി ചര്‍ച്ച് ക്വയര്‍, പത്തനാപുരം, സേവികസംഘം ക്വയര്‍ സെന്റ് ജോര്‍ജ്ജ് മാര്‍ത്തോമ ചര്‍ച്ച് ആലപ്പുഴ, സെന്റ് പാട്രിക്‌സ് മലങ്കര കാത്തലിക് ചര്‍ച്ച് ക്വയര്‍, ഇലന്തൂര്‍ എന്നീ പ്രമുഖ ക്രിസ്ത്യന്‍ ഗായകസംഘങ്ങളാണ് കരോള്‍ ഗാനങ്ങള്‍ അവതരിപ്പിക്കുന്നത്.
    ND MRL– 795


    

    
    (Release ID: 1513132) Visitor Counter : 5