      റെയില്‍വേ മന്ത്രാലയം

      വരുമാനത്തിന്റെയും യാത്രക്കാരുടെ എണ്ണത്തിന്റെയും അടിസ്ഥാനത്തില്‍ റെയില്‍വേസ്റ്റേഷനുകള്‍ തരംതിരിക്കും
      Posted On: 28 DEC 2017 5:57PM by PIB Thiruvananthpuram


    റെയില്‍വെ സ്റ്റേഷനുകളുടെ തരംതിരിവ് കൂടുതല്‍ പ്രായോഗികവും യുക്തിസഹവുമാക്കാന്‍ റെയില്‍വെ മന്ത്രാലയം തീരുമാനിച്ചു. റെയില്‍വെ മന്ത്രി ശ്രീ. പീയൂഷ് ഗോയലിന്റെ നിര്‍ദ്ദേശത്തെ തുടര്‍ന്നാണിത്. ട്രെയിന്‍ യാത്രക്കാര്‍ക്ക് റെയില്‍വെ സ്റ്റേഷനുകളില്‍ ലഭിക്കുന്ന സൗകര്യങ്ങളും സേവനങ്ങളും കൂടുതല്‍ കാര്യക്ഷമമാക്കാന്‍ ലക്ഷ്യമിട്ടാണ് ടിക്കറ്റ് വരുമാനം, യാത്രക്കാരുടെ എണ്ണം, തന്ത്രപരമായ പ്രാധാന്യം തുടങ്ങിയവയുടെ അടിസ്ഥാനത്തില്‍ സ്റ്റേഷനുകളുടെ പുനര്‍ തരംതിരിക്കല്‍ നടത്തുക. നേരത്തെ വാര്‍ഷിക ടിക്കറ്റ് വരുമാനമായിരുന്നു റെയില്‍വേ സ്റ്റേഷനുകളുടെ തരം തിരിക്കലിന്റെ മാനദണ്ഡം. എ-1, എ, ബി, സി, ഡി. ഇ. എന്നിങ്ങനെ ഏഴ് വിഭാഗങ്ങളിലായിട്ടാണ് തരംതിരിച്ചിരുന്നത്. യാത്രക്കാര്‍ വന്ന് പോകുന്നതിന്റെ അടിസ്ഥാനത്തില്‍ നോണ്‍ സബര്‍ബന്‍, സബര്‍ബന്‍, ഹാള്‍ട്ട് എന്നിങ്ങനെ മൂന്ന് ഗ്രൂപ്പായിട്ടായിരിക്കും തരംതിരിക്കുക.


    ഇതിന്റെ അടിസ്ഥാനത്തില്‍ മഹാരാഷ്ട്രയിലെ കല്ല്യാണ്‍, പന്‍വേല്‍, തമിഴ്‌നാട്ടിലെ താംബരം തുടങ്ങിയ സ്റ്റേഷനുകള്‍ ഉയര്‍ന്ന വിഭാഗത്തിലേയ്ക്ക് യോഗ്യത നേടി. ഇതെ തുടര്‍ന്ന് ഉയര്‍ന്ന നിലവാരത്തിലുള്ള യാത്രാ സൗകര്യങ്ങള്‍ക്ക് ഈ സ്റ്റേഷനുകള്‍ അര്‍ഹരാകും.
    ND MRD – 975

    
    
    (Release ID: 1514531) Visitor Counter : 16