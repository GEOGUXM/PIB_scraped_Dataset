      രാഷ്ട്രപതിയുടെ കാര്യാലയം

      പണ്ഡിറ്റ് രാംനാരായണ്‍ ശര്‍മ്മ ദേശീയ ആയുര്‍വേദ പുരസ്‌ക്കാരങ്ങള്‍ രാഷ്ട്രപതി സമ്മാനിച്ചു
      Posted On: 04 DEC 2017 7:03PM by PIB Thiruvananthpuram


    രാഷ്ട്രപതി ശ്രീ രാംനാഥ് കോവിന്ദ് 2008 മുതല്‍ 2014 വരെയുള്ള പണ്ഡിറ്റ് രാംനാരായണ്‍ ശര്‍മ്മ ദേശീയ ആയുര്‍വേദ പുരസ്‌ക്കാരങ്ങള്‍ രാഷ്ട്രപതി ഭവനില്‍ നടന്ന ചടങ്ങില്‍ വച്ച് സമ്മാനിച്ചു. ആരോഗ്യകരമായ ജീവിതത്തിനുള്ള സമഗ്ര വൈദ്യശാസ്ത്ര സംവിധാനമാണ് ആയുര്‍വേദമെന്ന് രാഷ്ട്രപതി പറഞ്ഞു. മനുഷ്യ വ്യക്തിത്വത്തിന്റെ രണ്ട് വശങ്ങളായ മാനസിക, ശാരീരിക ആരോഗ്യത്തില്‍ ശ്രദ്ധ കേന്ദ്രീകരിക്കാന്‍ ഭാവി തലമുറകളെ പ്രചോദിപ്പിക്കണമെന്നും അദ്ദേഹം പറഞ്ഞു.
    ഇന്ത്യയുടെ വനങ്ങളും മലകളും ഗ്രാമങ്ങളും ഔഷധ സസ്യങ്ങളുടെ പ്രധാന സ്രോതസ്സാണെന്നും ജനങ്ങള്‍ അവയുടെ സംരക്ഷണത്തെ കുറിച്ച് ബോധവാന്മാരായിരിക്കണമെന്നും അദ്ദേഹം പറഞ്ഞു. ആധുനിക ജീവിതശൈലി രോഗങ്ങള്‍ ജനങ്ങളെ വളരെ വേഗം ബാധിച്ചു തുടങ്ങിയെന്നും ലോകം ഒരു ഇതരമാര്‍ഗ്ഗത്തിനായി ഇന്ത്യയിലേക്ക് ഉറ്റുനോക്കുകയാണെന്നും രാഷ്ട്രപതി കൂട്ടിച്ചേര്‍ത്തു.
    രാംനാരായണ്‍ വൈദ്യു ആയുര്‍വേദ റിസര്‍ച്ച് ട്രസ്റ്റ് 1982ല്‍ ഏര്‍പ്പെടുത്തിയതാണ് പണ്ഡിറ്റ് രാംനാരായണ്‍ ശര്‍മ്മ ദേശീയ ആയുര്‍വേദ പുരസ്‌ക്കാരം. എല്ലാ വര്‍ഷവും ഒരു പ്രമുഖ ആയുര്‍വേദ പണ്ഡിതനെ പുരസ്‌ക്കാരം നല്‍കി ആദരിക്കുന്നു. രണ്ട് ലക്ഷം രൂപയും ധന്വന്തരി മൂര്‍ത്തിയുടെ വെള്ളി പ്രതിമയും ഫലകവും അടങ്ങുന്നതാണ് പുരസ്‌ക്കാരം.


    
    IE/BSN

    
    
    (Release ID: 1511800) Visitor Counter : 3