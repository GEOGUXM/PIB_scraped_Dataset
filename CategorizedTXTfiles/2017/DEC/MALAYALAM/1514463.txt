      ഉപഭോക്തൃകാര്യ, ഭക്ഷ്യ, പൊതുവിതരണ മന്ത്രാലയം

      കേന്ദ്ര ഭക്ഷ്യ, പൊതു വിതരണ വകുപ്പിന്റെ 2017ലെ പ്രധാന നേട്ടങ്ങള്‍
      വര്‍ഷാന്ത്യാവലോകനം

      Posted On: 28 DEC 2017 3:06PM by PIB Thiruvananthpuram

    കേന്ദ്ര ഭക്ഷ്യ, പൊതു വിതരണ വകുപ്പിന്റെ 2017 ലെ പ്രധാന നേട്ടങ്ങളും, പ്രവര്‍ത്തനങ്ങളും ഇവയാണ്:


    1. ദേശീയ ഭക്ഷ്യ സുരക്ഷാ നിയമം നടപ്പാക്കല്‍
    1. ദേശീയ ഭക്ഷ്യ സുരക്ഷാ നിയമം, 2013 (എന്‍എഫ്എസ്എ) 36 സംസ്ഥാനങ്ങളില്‍/ കേന്ദ്ര ഭരണ പ്രദേശങ്ങളില്‍ നടപ്പാക്കി, 80.72 കോടി ജനങ്ങള്‍ക്ക് സബ്‌സിഡി നിരക്കില്‍ ഭക്ഷ്യധാന്യങ്ങള്‍ എന്നതുള്‍പ്പെടെ നിയമത്തിന്റെ ഗുണഫലങ്ങള്‍ ലഭിക്കും.
    2. അരി കിലോഗ്രാമിന് 3 രൂപ, ഗോതമ്പ് കിലോഗ്രാമിന് 2 രൂപ, പരുക്കന്‍ ധാന്യങ്ങള്‍ കിലോഗ്രാമിന് 1 രൂപ എന്നിങ്ങനെയാണ് ദേശീയ ഭക്ഷ്യ സുരക്ഷാ നിയമ പ്രകാരം ഭക്ഷ്യധാന്യങ്ങളുടെ നിരക്ക്, 2018 ജൂണ്‍ വരെ ഇതേ നിരക്ക് തുടരും.
    3. 2017-18 സാമ്പത്തിക വര്‍ഷത്തില്‍ ഭക്ഷ്യധാന്യങ്ങളുടെ അന്തര്‍സംസ്ഥാന ചരക്കുനീക്കത്തിനും, ന്യായവില വില്‍പ്പനശാല ഉടമകള്‍ക്കുള്ള മാര്‍ജിന്‍ എന്നീ ചെലവുകള്‍ വഹിക്കുന്നതിനു വേണ്ടി സംസ്ഥാന ഗവണ്‍മെന്റുകള്‍ക്ക് 2959.22 കോടി രൂപ കേന്ദ്ര സഹായമായി നല്‍കി. ആദ്യമായാണ് ഭക്ഷ്യ സുരക്ഷാ നിയമത്തിനായി ഇത്തരത്തിലുള്ള സംവിധാനമൊരുക്കുന്നത്.


    2. ടിപിഡിഎസ് പ്രവര്‍ത്തനങ്ങളില്‍ എന്‍ഡ്-ടു-എന്‍ഡ് കമ്പ്യൂട്ടര്‍വത്കരണം
    1. റേഷന്‍ കാര്‍ഡുകളുടെയും, ഗുണഭോക്താക്കളെക്കുറിച്ചുള്ള വിവരങ്ങളുടെയും ഡിജിറ്റലൈസേഷന്‍, ആധാര്‍ മുഖേനയുള്ള ആവര്‍ത്തനമൊഴിവാക്കല്‍ എന്നിവയിലൂടെയും സ്ഥലം മാറ്റം, കുടിയേറ്റം, മരണം, സാമ്പത്തിക നിലയിലെ മാറ്റം എന്നിവ കണക്കാക്കിയതിലൂടെയും 2013 നും 2017 നും ഇടയില്‍ സംസ്ഥാന ഗവണ്‍മെന്റുകള്‍ 2.75 കോടി റേഷന്‍ കാര്‍ഡുകള്‍ റദ്ദാക്കി. ഇതിലൂടെ ഭക്ഷ്യസബ്‌സിഡിയിനത്തില്‍ പ്രതിവര്‍ഷം 17,500 കോടി രൂപ ലാഭിക്കാനാകുമെന്ന് കണക്കാക്കുന്നു.
    2. ടാര്‍ജറ്റഡ് പൊതു വിതരണ സംവിധാനത്തിന്റെ (ടിപിഡിഎസ്) സുതാര്യത വര്‍ദ്ധിപ്പിക്കുന്നതിനായി ടിപിഡിഎസ് പ്രവര്‍ത്തനങ്ങളില്‍ 884 കോടി രൂപ ചെലവില്‍ എന്‍ഡ്-ടു-എന്‍ഡ് കമ്പ്യൂട്ടര്‍വത്കരണം നടപ്പാക്കി. റേഷന്‍ കാര്‍ഡുകളുടെയും, ഗുണഭോക്താക്കളെക്കുറിച്ചുള്ള വിവരങ്ങളുടെയും ഡിജിറ്റലൈസേഷന്‍, സപ്ലൈ ചെയിന്‍ മാനേജ്‌മെന്റിന്റെ കമ്പ്യൂട്ടര്‍വത്കരണം, സുതാര്യത ഉറപ്പാക്കാനായി പോര്‍ട്ടലുകള്‍, പരാതി പരിഹാര സംവിധാനം എന്നിവയാണ് ഇതിലൂടെ നടപ്പാക്കുന്നത്.
    3. കമ്പ്യൂട്ടര്‍വത്കരണ പദ്ധതിയിയുടെ സുപ്രധാന നേട്ടങ്ങള്‍ ഇവയാണ്


    ക്രമ നമ്പര്‍ പ്രവൃത്തി നേട്ടം
    1 റേഷന്‍ കാര്‍ഡുകളുടെയും, ഗുണഭോക്താക്കളെക്കുറിച്ചുള്ള വിവരങ്ങളുടെയും ഡിജിറ്റലൈസേഷന്‍ എല്ലാ സംസ്ഥാനങ്ങളിലും, കേന്ദ്ര ഭരണ പ്രദേശങ്ങളിലും (യു.റ്റി.) നടപ്പാക്കി
    2 ഭക്ഷ്യധാന്യങ്ങളുടെ ഓണ്‍ലൈന്‍ വകയിരുത്തല്‍ 30 സംസ്ഥാനങ്ങളില്‍/ യു.റ്റി. നടപ്പാക്കി
    3 സപ്ലൈ ചെയിന്‍ മാനേജ്‌മെന്റിന്റെ കമ്പ്യൂട്ടര്‍വത്കരണം 20 സംസ്ഥാനങ്ങളില്‍/ യു.റ്റി. നടപ്പാക്കി
    4 സുതാര്യതാ പോര്‍ട്ടലുകള്‍ എല്ലാ സംസ്ഥാനങ്ങളിലും/ യു.റ്റി. ആരംഭിച്ചു
    5 പരാതി പരിഹാര സംവിധാനങ്ങള്‍ ടോള്‍ ഫ്രീ ഹെല്‍പ്പ്‌ലൈനുകളോ, ഓണ്‍ലൈന്‍ രജിസ്‌ട്രേഷന്‍ സംവിധാനമോ, ഇവ രണ്ടുമോ എല്ലാ സംസ്ഥാനങ്ങളിലും/ യു.റ്റി.


    · വ്യാജമായതോ, യോഗ്യതയില്ലാത്തതോ ആയ ഗുണഭോക്താക്കളെ കണ്ടെത്തി ഒഴിവാക്കുന്നതിനും, ഭക്ഷ്യ സബ്‌സിഡികള്‍ അര്‍ഹരായവരിലേക്ക് എത്തിക്കുന്നതിനും റേഷന്‍ കാര്‍ഡിനെ ആധാര്‍ നമ്പരുമായി ബന്ധിപ്പിക്കല്‍ നടപ്പാക്കി. 81.35 ശതമാനം റേഷന്‍ കാര്‍ഡുകളും ആധാറുമായി ബന്ധിപ്പിച്ചു
    · ന്യായവില വില്‍പ്പനശാലകളില്‍ ഇലക്‌ട്രോണിക് പോയിന്റ് ഓഫ് സെയില്‍ സ്ഥാപിച്ചു, ഇതിലൂടെ ഭക്ഷ്യധാന്യങ്ങളുടെ വിതരണവും, ഇടപാടുകളും ഇലക്‌ട്രോണിക് രേഖകളുടെ രൂപത്തിലാക്കി. ഇതുവരെ 5.27 ലക്ഷം ന്യായവില വില്‍പ്പനശാലകളില്‍ 2.83 ലക്ഷം വില്‍പ്പനശാലകളില്‍ ഇ-പിഒഎസ് ഏര്‍പ്പെടുത്തിയിട്ടുണ്ട്.


    3. ഹൈബ്രിഡ് മോഡല്‍ ഡി.ബി.റ്റി.
    പഹല്‍ പദ്ധതിയുടെ തരത്തിലുള്ള നേരിട്ടുള്ള ആനുകൂല്യ വിതരണ പദ്ധതി (ഡി.ബി.റ്റി.) 2017 ഒക്‌ടോബറില്‍ ഝാര്‍ഖണ്ഡിലെ റാഞ്ചിയില്‍ ആരംഭിച്ചു. ഈ പദ്ധതിയിലൂടെ യോഗ്യരായ എന്‍എഫ്എസ്എ ഗുണഭോക്താക്കളുടെ ബാങ്ക് അക്കൗണ്ടുകളിലേക്ക് സബ്‌സിഡി തുക എല്ലാ മാസത്തിന്റെയും തുടക്കത്തില്‍ മുന്‍കൂറായി നല്‍കും. ഗുണഭോക്താക്കള്‍ക്ക് അനുവദനീയമായ ഭക്ഷ്യധാന്യങ്ങള്‍ ന്യായവില വില്‍പ്പനശാലകളിലൂടെ പോയിന്റ് ഓഫ് സെയില്‍ ഉപയോഗിച്ച് വാങ്ങാം.


    4. റേഷന്‍ കാര്‍ഡുകളുടെ അന്തര്‍ സംസ്ഥാന പോര്‍ട്ടബിലിറ്റി
    സംസ്ഥാനത്തെ ഇ-പിഒഎസ് സൗകര്യമുള്ള ഏത് ന്യായവില വില്‍പ്പനശാലയില്‍ നിന്നും അനുവദനീയമായ ഭക്ഷ്യധാന്യങ്ങള്‍ ഗുണഭോക്താവിന് വാങ്ങാന്‍ സാധിക്കുന്ന സംവിധാനം ആന്ധ്രാ പ്രദേശ്, ഹരിയാന, ഝാര്‍ഖണ്ഡ്, കര്‍ണാടക, ഛത്തീസ്ഗഢ്, തെലങ്കാന എന്നീ സംസ്ഥാനങ്ങളില്‍ ആരംഭിച്ചു


    5.പൊതു വിതരണ സംവിധാനത്തിന്റെ ഇന്റഗ്രേറ്റഡ് മാനേജ്‌മെന്റ് (ഐഎം-പിഡിഎസ്)
    ദേശീയ തല പോര്‍ട്ടബിലിറ്റിയും, കേന്ദ്രീകൃത നിരീക്ഷണ സംവിധാനവുമുള്ള പൊതു വിതരണ ശൃംഖല 2018-19, 2019-20 സാമ്പത്തിക വര്‍ഷങ്ങളില്‍ രൂപപ്പെടുത്തുന്നതിനുള്ള കേന്ദ്രാവിഷ്‌കൃത പദ്ധതിയ്ക്ക് അനുമതി നല്‍കി.
    6. ഇ പിഒഎസ് ട്രാന്‍സാക്ഷന്‍ പോര്‍ട്ടല്‍
    സബ്‌സിഡി നിരക്കില്‍ ഭക്ഷ്യധാന്യങ്ങള്‍ വിതരണം ചെയ്യുന്നതിനായി നടത്തപ്പെടുന്ന ഇലക്‌ട്രോണിക് ട്രാന്‍സാക്ഷനുകള്‍ പ്രദര്‍ശിപ്പിക്കുന്നതിനായി അന്നവിതരണ്‍ പോര്‍ട്ടല്‍ www.annavitran.nic.in തയ്യാറാക്കി.


    7.കര്‍ഷകരെ സഹായിക്കല്‍
    2016-17 ഖാരിഫ് കാലയളവില്‍ 381.07 ലക്ഷം മെട്രിക് ടണ്‍ നെല്ല് സംഭരിച്ചു. 2015-16 ഖാരിഫ് സീസണില്‍ 342.18 മെട്രിക് ടണ്‍ നെല്ലാണ് സംഭരിച്ചത്. 2016-17 ലെ റാബി സീസണില്‍ 308.24 ലക്ഷം മെട്രിക് ടണ്‍ ഗോതമ്പ് സംഭരിച്ചു. കഴിഞ്ഞ അഞ്ച് വര്‍ഷത്തിനിടയിലെ ഏറ്റവും ഉയര്‍ന്ന അളവാണിത്. 2016-17 റാബി സീസണില്‍ 229.61 ലക്ഷം മെട്രിക് ടണ്‍ ഗോതമ്പാണ് സംഭരിച്ചത്.


    8. ഭക്ഷ്യധാന്യ മാനേജ്‌മെന്റ് മെച്ചപ്പെടുത്തി
    1. സംസ്ഥാനങ്ങളുമായും, ഫുഡ് കോര്‍പ്പറേഷന്‍ ഓഫ് ഇന്ത്യയുമായും കൂടിയാലോചിച്ച ശേഷം 2017-18 ഖാരിഫ് സീസണ്‍ മുതല്‍ സംഭരിച്ച നെല്ല് പാക്കേജ് ചെയ്യുന്നതിനുള്ള യൂസേജ് ചാര്‍ജ് സംബന്ധിച്ച പുതിയ നിയമാവലി തയ്യാറാക്കി. ഇതിലൂടെ ഓരോ സീസണിലും 600 കോടി രൂപ ലാഭിക്കാനാകും
    2. ഫുഡ് കോര്‍പ്പറേഷന്‍ ഓഫ് ഇന്ത്യ പ്രതിവര്‍ഷം 40 മില്യണ്‍ ടണ്‍ ഭക്ഷ്യധാന്യത്തിന്റെ ചരക്കു നീക്കം നടത്തുന്നുണ്ട്. ഇത് റെയില്‍, റോഡ്, കടല്‍, തീരം, നദീ മാര്‍ഗ്ഗങ്ങളിലൂടെയാണ് നടത്തുന്നത്. കണ്ടയിനറുകളിലൂടെയുള്ള ചരക്കുനീക്കം ആരംഭിച്ചതിലൂടെ 2016-17 ല്‍ 44 ലക്ഷം രൂപയും, 2017-18 ല്‍ 159 ലക്ഷം രൂപയും ലാഭിച്ചു.
    9. വെയര്‍ഹൗസിങ്ങ് ഡെവലപ്‌മെന്റ് ആന്‍ഡ് റെഗുലേറ്ററി അതോറിറ്റി
    1. വെയര്‍ഹൗസുകള്‍ വെയര്‍ഹൗസിങ്ങ് ഡെവലപ്‌മെന്റ് ആന്‍ഡ് റെഗുലേറ്ററി അതോറിറ്റിയില്‍ (ഡബ്ല്യൂഡിആര്‍എ) രജിസ്റ്റര്‍ ചെയ്യുന്നതിനുള്ള നടപടികള്‍ ലഘൂകരിച്ചു. കര്‍ഷകര്‍ക്ക് നെഗോഷ്യബിള്‍ വെയര്‍ഹൗസിങ്ങ് റെസിപ്റ്റ് ഉപയോഗിച്ചുള്ള വായ്പാ സൗകര്യം ഇതിലൂടെ മെച്ചപ്പെടുത്താനായി.
    2. ഇലക്‌ട്രോണിക് നെഗോഷ്യബിള്‍ വെയര്‍ഹൗസിങ്ങ് റെസിപ്റ്റ് (ഇ-എന്‍ഡബ്ല്യൂആര്‍) സംവിധാനവും, ഡബ്ല്യൂഡിആര്‍എ പോര്‍ട്ടലും ആരംഭിച്ചു. പേപ്പര്‍-എന്‍ഡബ്ല്യൂആര്‍ന് പകരം ഇ-എന്‍ഡബ്ല്യൂആര്‍ നല്‍കാനും, വെയര്‍ഹൗസുകള്‍ ഓണ്‍ലൈനായി രജിസ്റ്റര്‍ ചെയ്യാനും ഇതിലൂടെ സാധിക്കും.


    10. പഞ്ചസാര മേഖല
    1. പഞ്ചസാരയുടെ സ്റ്റോക്ക് കഴിഞ്ഞ അഞ്ച് വര്‍ഷങ്ങളായി അധികം ആയിരുന്നതിനാല്‍ കരിമ്പ് വിലയുടെ കുടിശ്ശിക 2014-15 കാലയളവില്‍ 21837 കോടി രൂപയായി ഉയര്‍ന്നു. ഇത് നല്‍കുന്നതിനായി കേന്ദ്ര ഗവണ്‍മെന്റ് 4305 കോടി രൂപയുടെ മൃദു വായ്പകളും, അസംസ്‌കൃത പഞ്ചസാര കയറ്റുമതി പ്രോത്സാഹന പദ്ധതിയിലൂടെ 425 കോടി രൂപയുടെ ധനസഹായവും, 539 കോടി രൂപയുടെ ഉത്പാദന സബ്ഡിഡിയും നല്‍കി. 2015-16 കാലയളവില്‍ കരിമ്പു വില കര്‍ഷകര്‍ക്ക് ഉടന്‍ തന്നെ നല്‍കാനും ആരംഭിച്ചു. 2014-15 കാലയളവിലെ കുടിശ്ശികയുടെ 99.33 ശതമാനവും, 2015-16 ലെ കുടിശ്ശികയുടെ 99.77 ശതമാനവും നല്‍കാനും സാധിച്ചു. 2016-17 ലെ കുടിശ്ശികയുടെ 99.47 ശതമാനവും നല്‍കിക്കഴിഞ്ഞു.
    2. ഈ വര്‍ഷം രാജ്യത്തെ പഞ്ചസാര വില സുസ്ഥിരമാക്കി നിര്‍ത്താന്‍ ഇറക്കുമതി തീരുവ ഉയര്‍ത്തുക തുടങ്ങിയ നയപരിപാടികളിലൂടെ സാധിച്ചു.
    11. സെന്‍ട്രല്‍ പൂള്‍ സ്റ്റോക്കില്‍ നിന്നുമുള്ള ഭക്ഷ്യധാന്യ കയറ്റുമതി
    ശ്രീലങ്കയ്ക്ക് 100 മെട്രിക് ടണ്ണും, സിംബാബ്‌വേയ്ക്ക് 500 മെട്രിക് ടണ്ണും, ലെസോതോയിലേക്ക് 500 മെട്രിക് ടണ്ണും, നമീബിയയിലേക്ക് 1000 മെട്രിക് ടണ്ണും ഭക്ഷ്യധാന്യം മാനുഷിക ഭക്ഷ്യ സഹായമെന്ന നിലയില്‍ 2017 ല്‍ ഇന്ത്യ നല്‍കി. 1.10 ലക്ഷം മെട്രിക് ടണ്‍ ഗോതമ്പ് അഫ്ഘാനിസ്ഥാന് സംഭാവന നല്‍കാനും തീരുമാനിച്ചിട്ടുണ്ട്.


    എബി (28.12.2017)

    

    
    (Release ID: 1514463) Visitor Counter : 20