      PIB Headquarters

      പബ്ലിക്കേഷന്‍സ് ഡിവിഷന്റെ നാല് പുസ്തകങ്ങളുടെ പ്രകാശനം ഡിസംബര്‍ 8 ന്
      Posted On: 06 DEC 2017 5:06PM by PIB Thiruvananthpuram


    കേന്ദ്ര വാര്‍ത്താവിതരണ പ്രക്ഷേപണ വകുപ്പിന് കീഴിലുള്ള പബ്ലിക്കേഷന്‍സ് ഡിവിഷന്റെ നാല് മലയാള പുസ്തകങ്ങളുടെ പ്രകാശനം വെള്ളിയാഴ്ച (ഡിസംബര്‍ 8) ഉച്ചയ്ക്ക് ശേഷം എറണാകുളത്ത് നടക്കും. കൊച്ചി അന്തര്‍ദ്ദേശീയ പുസ്തകോത്സവത്തോടനുബന്ധിച്ച് നടക്കുന്ന ചടങ്ങില്‍ പബ്ലിക്കേഷന്‍സ് ഡിവിഷന്‍ ഡയറക്ടര്‍ ജനറല്‍ സാധനാ റാവത്ത് അധ്യക്ഷത വഹിക്കും. പ്രമുഖ പുരാവസ്തു ശാസ്ത്രജ്ഞന്‍ കെ.കെ. മുഹമ്മദ് പുസ്തകങ്ങള്‍ പ്രകാശനം ചെയ്യും. പുസ്തകോത്സവ സമിതി പ്രസിഡന്റ് ഇ.എന്‍. നന്ദകുമാര്‍ ഏറ്റുവാങ്ങും. റാണി ലക്ഷ്മിബായി, സര്‍ദാര്‍ വല്ലഭായ് പട്ടേല്‍, റസിയ സുല്‍ത്താന, സരള്‍ പഞ്ചതന്ത്ര ഭാഗം 2 എന്നീ പുസ്തകങ്ങളാണ് പുറത്തിറക്കുന്നത്.


    അന്തര്‍ദേശീയ പുസ്തകോത്സവത്തില്‍ പബ്ലിക്കേഷന്‍സ് വിഭാഗം സ്റ്റാളില്‍ നിന്ന് 50 ശതമാനം വരെ ഡിസ്‌കൗണ്ടോടെ പുസ്തകങ്ങള്‍ ലഭിക്കും. ഇതിനു പുറമേ 10,000 രൂപയ്ക്കു മുകളില്‍ പുസ്തകങ്ങള്‍ വാങ്ങിയാല്‍ എല്ലാ പുസ്തകങ്ങള്‍ക്കും 35 ശതമാനം ഡിസ്‌ക്കൗണ്ട് നല്കുന്നതാണ്. യോജന, കുരുക്ഷേത്ര എന്നീ കേന്ദ്രഗവണ്‍മെന്റ് മാസികകള്‍ വാങ്ങാനും വരിസംഖ്യ അടക്കാനും സൗകര്യം ഏര്‍പ്പെടുത്തിയിട്ടുണ്ട്.

    
    
    (Release ID: 1511966) Visitor Counter : 5