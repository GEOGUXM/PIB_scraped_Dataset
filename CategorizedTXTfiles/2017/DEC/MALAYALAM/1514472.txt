      റെയില്‍വേ മന്ത്രാലയം

      രണ്ട് വര്‍ഷത്തിനുള്ളില്‍ എല്ലാ ട്രെയിനിലും ബയോ ടോയിലറ്റുകള്‍ സ്ഥാപിക്കും
      Posted On: 27 DEC 2017 6:37PM by PIB Thiruvananthpuram


    രാജ്യത്തെ എല്ലാ ട്രെയിനുകളിലും 2019 മാര്‍ച്ചോടെ ബയോ ടോയിലറ്റുകള്‍ സ്ഥാപിക്കുന്ന ജോലി പൂര്‍ത്തിയാക്കാന്‍ റെയില്‍വെ ലക്ഷ്യമിട്ടിട്ടുണ്ട്. മൊത്തം കോച്ചുകളില്‍ ഏകദേശം 55 ശതമാനത്തോളം എണ്ണത്തില്‍ ഇതിനകം ബയോടോയിലറ്റുകള്‍ ഘടിപ്പിച്ചതായി കേന്ദ്ര റെയില്‍വെ സഹമന്ത്രി ശ്രീ. രാജെന്‍ ഗോഹൈന്‍ ലോകസഭയില്‍ രേഖാമൂലം നല്‍കിയ മറുപടിയില്‍ വ്യക്തമാക്കി.


    സാധാരണക്കാരായ ട്രെയിന്‍ യാത്രികരെ സഹായിക്കുന്നതിനായി 2016-17 ല്‍ 53 ജോഡി ട്രെയിനുകളില്‍ 321 ദീന്‍ ദയാലു കോച്ചുകള്‍ (ജനറല്‍ ക്ലാസ്സ് കോച്ചുകള്‍) ഏര്‍പ്പെടുത്തിയതായി മറ്റൊരു ചോദ്യത്തിനുള്ള ഉത്തരത്തില്‍ റെയില്‍വെ സഹമന്ത്രി അറിയിച്ചു. 2017-18 ല്‍ ഇതുവരെ 76 ദീന്‍ ദയാലു കോച്ചുകളുടെ നിര്‍മ്മാണം പൂര്‍ത്തിയായിട്ടുണ്ട്. റിസര്‍വ്വ് ചെയ്യാത്ത യാത്രക്കാര്‍ക്കായി 11 ജോഡി അന്ത്യോദയ ട്രെയിനുകള്‍ 2016-17, 2017-18 കാലയളവില്‍ ഓടിക്കും. ഇവയില്‍ 4 ജോഡി അന്ത്യോദയ എക്‌സ്പ്രസ്സുകള്‍ ഇതിനകം സര്‍വ്വീസ് ആരംഭിച്ചതായി ശ്രീ. രാജീവ് ഗോഹൈന്‍ അറിയിച്ചു.


    ട്രെയിന്‍ യാത്രക്കാര്‍ക്കായുള്ള സുരക്ഷാ ഹെല്‍പ്പ് ലൈനായ 182 ഇക്കൊല്ലം നവംബര്‍ വരെ മൊത്തം 37882 പേര്‍ ഉപയോഗിച്ചതായി റെയില്‍വെ സഹമന്ത്രി അറിയിച്ചു.
    ND MRD – 973

    
    
    (Release ID: 1514472) Visitor Counter : 14