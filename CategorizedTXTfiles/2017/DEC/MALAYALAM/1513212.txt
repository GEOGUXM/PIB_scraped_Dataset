      വനിതാ, ശിശു വികസന മന്ത്രാലയം

      ബേട്ടി ബച്ചാവോ, ബേട്ടി പഠാവോ: ധനസഹായം നല്‍കാമെന്ന വ്യാജ വാഗ്ദാനങ്ങള്‍ക്കെതിരെ മുന്നറിയിപ്പ്
      Posted On: 19 DEC 2017 5:32PM by PIB Thiruvananthpuram


    ബേട്ടി ബച്ചാവോ, ബേട്ടി പഠാവോ പദ്ധതിയില്‍ പണം നേരിട്ട് ഗുണഭോക്താവിന് കൈമാറുന്നതിനുള്ള വ്യവസ്ഥയില്ലെന്ന് കേന്ദ്ര വനിത, ശിശുവികസന മന്ത്രാലയം അറിയിച്ചു. പദ്ധതിയിലൂടെ ധനസഹായം ലഭ്യമാക്കണമെന്നാവശ്യപ്പെടുന്ന അനവധി അപേക്ഷകള്‍ മന്ത്രാലയത്തില്‍ ലഭിക്കുന്ന സാഹചര്യത്തിലാണ് മന്ത്രാലയം ഇക്കാര്യം വ്യക്തമാക്കിയത്. സമൂഹത്തിന്റെ ആണ്‍കോയ്മ മനോഭാവം മാറ്റിയെടുക്കുക, ഗര്‍ഭസ്ഥശിശുവിന്റെ ലിംഗനിര്‍ണ്ണയം സംബന്ധിച്ച നിയമം നടപ്പാക്കുക, പെണ്‍കുട്ടികളുടെ വിദ്യാഭ്യാസം മെച്ചപ്പെടുത്തുക തുടങ്ങി സ്ത്രീശാക്തീകരണം ലക്ഷ്യമിട്ടു കൊണ്ടുള്ളതാണ് ബട്ടി ബച്ചാവോ, ബേട്ടി പഠാവോ പദ്ധതി. നേരിട്ടുള്ള ആനുകൂല്യ വിതരണം പദ്ധതിയിലൂടെ ലക്ഷ്യമിടുന്നില്ലെന്നും മന്ത്രാലയം അറിയിച്ചു. ഇത്തരത്തില്‍ ധനസഹായമാവശ്യപ്പെട്ടുകൊണ്ട് മന്ത്രാലയത്തിന് ലഭിക്കുന്ന അപേക്ഷകള്‍ മറ്റൊരു മുന്നറിയിപ്പു കൂടാതെ നശിപ്പിക്കുന്നതായിരിക്കും. ഇത്തരം വ്യാജ വാഗ്ദാനങ്ങള്‍ക്കിരയാകരുതെന്നും മന്ത്രാലയം പൊതു ജനങ്ങളോട് അഭ്യര്‍ത്ഥിച്ചു.


    IE/AB

    
    
    (Release ID: 1513212) Visitor Counter : 7