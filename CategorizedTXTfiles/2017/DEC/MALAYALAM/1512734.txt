      വാണിജ്യ വ്യവസായ മന്ത്രാലയം

      മൊത്തവില സൂചികയെ അടിസ്ഥാനമാക്കിയുള്ള പണപ്പെരുപ്പം 3.93 ശതമാനമായി
      Posted On: 14 DEC 2017 6:06PM by PIB Thiruvananthpuram


    രാജ്യത്ത് മൊത്തവില സൂചികയെ അടിസ്ഥാനമാക്കിയുള്ള പണപ്പെരുപ്പം കഴിഞ്ഞ മാസം (2017 നവംബര്‍) 3.93 ശതമാനമായി ഉയര്‍ന്നു. ഇക്കൊല്ലം ഒക്‌ടോബറില്‍ ഇത് 3.59 ശതമാനവും, കഴിഞ്ഞ വര്‍ഷം നവംബറില്‍ 1.82 ശതമാനവുമായിരുന്നു.


    കേന്ദ്ര വാണിജ്യ മന്ത്രാലയം ഇന്ന് പുറത്തിറക്കിയ കണക്ക് പ്രകാരം ഭക്ഷ്യ വസ്തുക്കളുടെ വിലക്കയറ്റം ഒക്‌ടോബറില്‍ 4.3 ശതമാനത്തില്‍ നിന്ന്, നവംബറില്‍ 6.06 ശതമാനമായി ഉയര്‍ന്നു.


    ഉള്ളിയുടെ മൊത്തവില പണപ്പെരുപ്പം നവംബറില്‍ 178.19 ശതമാനമായി. പച്ചക്കറിയുടേത് 59.8 ശതമാനത്തിലേയ്ക്ക് ഉയര്‍ന്നു. മുട്ട, ഇറച്ചി, മത്സ്യം എന്നീ വിഭാഗങ്ങളിലെ പണപ്പെരുപ്പം നവംബറില്‍ 4.73 ശതമാനമായി കുറഞ്ഞു.


    ND MRD – 939

    
    
    (Release ID: 1512734) Visitor Counter : 5