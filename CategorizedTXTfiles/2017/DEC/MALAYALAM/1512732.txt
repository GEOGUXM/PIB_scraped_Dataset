      കോര്‍പ്പറേറ്റ്കാര്യ മന്ത്രാലയം

      പാപ്പരത്വ നിയമം : ഗവണ്‍മെന്റ് നിര്‍ദ്ദേശങ്ങള്‍ ക്ഷണിച്ചു
      Posted On: 14 DEC 2017 6:03PM by PIB Thiruvananthpuram


    ഇന്‍സോള്‍വന്‍സി ആന്റ് ബാങ്ക്‌റപ്റ്റ്‌സി കോഡിലെ വ്യവസ്ഥകളെ കുറിച്ചും തുടര്‍ന്നുള്ള വിജ്ഞാപനത്തിലെ ചട്ടങ്ങളെ കുറിച്ചും ബന്ധപ്പെട്ട എല്ലാ മേഖലകളിലും നിന്നുള്ളവരുടെ അഭിപ്രായങ്ങളും നിര്‍ദ്ദേശങ്ങളും കേന്ദ്ര കോര്‍പ്പറേറ്റ് കാര്യ മന്ത്രാലയം ക്ഷണിച്ചു. മന്ത്രാലയത്തിന്റെ വെബ്‌സൈറ്റില്‍ ലഭ്യമായ ഓണ്‍ലൈന്‍ സൗകര്യം ഉപയോഗിച്ച് വേണം ഇവ സമര്‍പ്പിക്കാന്‍. നിര്‍ദ്ദേശങ്ങളോടൊപ്പം അവയുടെ ന്യായീകരണവും ഉള്‍പ്പെടുത്തണം. ഓണ്‍ലൈനില്‍ മാത്രമേ ഇവ സ്വീകരിക്കുകയുള്ളൂ. അടുത്ത മാസം 10-ാം തീയതി വരെ (2018 ജനുവരി 10) നിര്‍ദ്ദേശങ്ങള്‍ സമര്‍പ്പിക്കാന്‍ സമയമുണ്ട്. കേന്ദ്ര കോര്‍പ്പറേറ്റ് കാര്യ സെക്രട്ടറി ശ്രീ. ഇന്‍ജെതി ശ്രീനിവാസിന്റെ അദ്ധ്യക്ഷതയില്‍ ഈ മാസം 8-ാം തീയതി ചേര്‍ന്ന ഇന്‍സോള്‍വന്‍സി നിയമസമിതിയുടെ ആദ്യ യോഗമാണ് നിര്‍ദ്ദേശങ്ങള്‍ ക്ഷണിക്കാന്‍ തീരുമാനിച്ചത്. കഴിഞ്ഞ മാസം 11 നാണ് ഇന്‍സോള്‍വന്‍സി നിയമ സമിതി ഗവണ്‍മെന്റ് രൂപീകരിച്ചത്. പാപ്പരത്വ നിയമത്തിന്റെ നടപ്പിലാക്കല്‍ പരിശോധിച്ച് കൂടുതല്‍ കാര്യക്ഷമത ഉറപ്പ് വരുത്തുന്നതിനുള്ള നിര്‍ദ്ദേശങ്ങള്‍ സമര്‍പ്പിക്കാനാണ് സമിതിയെ നിയോഗിച്ചിട്ടുള്ളത്.
    ND MRD – 93

    
    
    (Release ID: 1512732) Visitor Counter : 8