      വിനോദസഞ്ചാര മന്ത്രാലയം

      വിനോദ സഞ്ചാരം വഴിയുള്ള വിദേശ നാണ്യ വരുമാനത്തില്‍ വര്‍ദ്ധന
      Posted On: 19 DEC 2017 5:35PM by PIB Thiruvananthpuram


    ഇന്ത്യയിലെത്തുന്ന വിദേശ വിനോദ സഞ്ചാരികള്‍ വഴിയുള്ള വിദേശ നാണ്യ വരുമാനം 2017 നവംബര്‍ മാസത്തില്‍ കഴിഞ്ഞ വര്‍ഷം ഇതേ കാലയളവിനെ അപേക്ഷിച്ച് 16.7 ശതമാനം രൂപാ നിരക്കില്‍ വര്‍ദ്ധിച്ചു. 2016 നവംബറില്‍ 14,259 കോടി രൂപയായിരുന്ന വിദേശ നാണ്യ വരുമാനം ഈ വര്‍ഷം നവംബറില്‍ 16,640 കോടി രൂപയായി വര്‍ദ്ധിച്ചു. 2017 ജനുവരി മുതല്‍ നവംബര്‍ വരെയുള്ള കാലയളവില്‍ വിനോദ സഞ്ചാരത്തിലൂടെയുള്ള വിദേശ നാണ്യ വരുമാനത്തില്‍ കഴിഞ്ഞ വര്‍ഷം ഇതേ കാലയളവിനെ അപേക്ഷിച്ച് 16.9 ശതമാനത്തിന്റെ വളര്‍ച്ച രൂപാ നിരക്കിലുണ്ടായി. 2016 ജനുവരി മുതല്‍ നവംബര്‍ വരെ 1,37,588 കോടി രൂപ വിദേശ നാണ്യ വരുമാനമുണ്ടായപ്പോള്‍ ഈ വര്‍ഷം അത് 1,60,865 കോടി രൂപയായി ഉയര്‍ന്നു. 2017 നവംബര്‍ മാസത്തെ വിദേശ നാണ്യ വരുമാനം കഴിഞ്ഞ വര്‍ഷം നവംബറിനെ അപേക്ഷിച്ച് ഡോളര്‍ നിരക്കില്‍ 21.6 ശതമാനവും വര്‍ദ്ധിച്ചു.


    IE/BSN

    
    
    (Release ID: 1513217) Visitor Counter : 10