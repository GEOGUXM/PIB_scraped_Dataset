      PIB Headquarters

      പുകപ്പുരകളെക്കുറിച്ചറിയാന്‍ റബ്ബര്‍ബോര്‍ഡ് കോള്‍ സെന്ററില്‍ വിളിക്കാം
      Posted On: 18 DEC 2017 3:36PM by PIB Thiruvananthpuram


    
    റബ്ബര്‍ഷീറ്റുണക്കുന്ന പുകപ്പുരയുടെ വിവിധമോഡലുകള്‍, അവയുടെ നിര്‍മ്മാണം, പ്രവര്‍ത്തനം എന്നിവ സംബന്ധിച്ച് കൂടുതല്‍ അറിയാന്‍ റബ്ബര്‍ബോര്‍ഡിന്റെ കോള്‍സെന്ററുമായി ബന്ധപ്പെടാം. ഇതു സംബന്ധമായ സംശയങ്ങള്‍ക്കും ചോദ്യങ്ങള്‍ക്കും റബ്ബര്‍ബോര്‍ഡിലെ അസിസ്റ്റന്റ് ഡെവലപ്‌മെന്റ് ഓഫീസര്‍ മാത്യു ജോസഫ് സി. മറുപടി നല്‍കും. ഈ പ്രത്യേക 'ഫോണ്‍-ഇന്‍' പരിപാടിയിലേക്ക് 2017 ഡിസംബര്‍ 20 ബുധനാഴ്ച രാവിലെ 10 മുതല്‍ ഉച്ചയ്ക്ക് ഒരു മണിവരെ 04812576622 എന്ന ഫോണ്‍ നമ്പരില്‍ വിളിക്കാം.


    ഗുണമേന്‍മയ്ക്ക് ഏറെ പ്രധാന്യമുള്ള ഇക്കാലത്ത് കര്‍ഷകര്‍ അവരുടെ ഉത്പന്നങ്ങളുടെ ഗുണനിലവാരം വര്‍ദ്ധിപ്പിച്ച് കൂടുതല്‍ വില നേടിയെടുക്കാന്‍ ശ്രദ്ധിക്കേണ്ടതുണ്ട്. തരംതിരിക്കാത്ത ഷീറ്റിനേക്കാള്‍ അധികവില ഉയര്‍ന്ന ഗ്രേഡിലുള്ള ഷീറ്റിന് ലഭിക്കുന്നുണ്ട്. ഇപ്പോള്‍ നിലവിലുള്ള അംഗീകൃതമാനദണ്ഡം അനുസരിച്ച് റബ്ബര്‍ഷീറ്റുകള്‍ പുകച്ച് ഒരുപോലെ ഉണങ്ങിയവയായിരിക്കണം. ഇതിന് ഷീറ്റുകള്‍ പുകപ്പുരയിലിട്ടുതന്നെ ഉണക്കേണ്ടതുണ്ട്. റബ്ബര്‍ബോര്‍ഡ് രൂപകല്‍പന ചെയ്തിട്ടുള്ള പുകപ്പുരകള്‍ കൂടാതെ മറ്റു വിവിധ മോഡലുകളും വിപണിയില്‍ ലഭ്യമാണ്.


    റബ്ബര്‍ബോര്‍ഡിന്റെ വിവിധ പദ്ധതികളെയും സേവനങ്ങളെയും കുറിച്ചുള്ള വിവരങ്ങള്‍ നല്‍കുന്നതിനായി കോള്‍ സെന്റര്‍ തിങ്കള്‍ മുതല്‍ വെള്ളിവരെയുള്ള എല്ലാ പ്രവൃത്തിദിവസങ്ങളിലും രാവിലെ 09.30 മുതല്‍ വൈകുന്നേരം 05.30 വരെ പ്രവര്‍ത്തിച്ചുവരുന്നു.
    ND MRL– 796

    
    
    (Release ID: 1513136) Visitor Counter : 4