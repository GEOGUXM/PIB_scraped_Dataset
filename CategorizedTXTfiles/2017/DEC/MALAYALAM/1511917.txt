      റെയില്‍വേ മന്ത്രാലയം

      ട്രെയിനിലെ സുരക്ഷാ ജീവനക്കാര്‍ക്ക് റെയില്‍വേ പ്രത്യേക സീറ്റുകള്‍ മാറ്റിവച്ചു
      Posted On: 05 DEC 2017 5:47PM by PIB Thiruvananthpuram


    ട്രെയിനുകളെ അനുഗമിക്കുന്ന സംഘത്തിലെ സുരക്ഷാ ജീവനക്കാര്‍ക്ക് ട്രെയിനില്‍ പ്രത്യേക ബെര്‍ത്ത് മാറ്റി വയ്ക്കാന്‍ റെയില്‍വേ തീരുമാനിച്ചു. സ്ലീപ്പര്‍ കോച്ചായ എസ് 1 ലെ 63-ാം നമ്പര്‍ ബെര്‍ത്ത്(ലോവര്‍ ബെര്‍ത്ത്) ആണ് സുരക്ഷാ ജീവനക്കാരനു വേണ്ടി മാറ്റിവച്ചിട്ടുള്ളത്. ഗവണ്‍മെന്റ് റെയില്‍വേ പോലീസാണ്(ജിആര്‍പി) ട്രെയിനിനെ അനുഗമിക്കുന്നതെങ്കില്‍ പ്രസ്തുത സീറ്റ് അവര്‍ക്കും റെയില്‍വേ പ്രോട്ടക്ഷന്‍ ഫോഴ്‌സ് (ആര്‍പിഎഫ്) ആണ് അനുഗമിക്കുന്നതെങ്കില്‍ അവര്‍ക്കും സീറ്റ് മാറ്റിവയ്ക്കും. ആര്‍പിഎഫോ ജിആര്‍പിയോ ട്രെയിനിനെ അനുഗമിക്കുന്നില്ലെങ്കില്‍ സീറ്റുകളൊന്നും അവര്‍ക്കായി ഒഴിച്ചിടുന്നതല്ല. ട്രെയിന്‍ യാത്രയ്ക്കിടയില്‍ സുരക്ഷാ സംബന്ധമായ പ്രശ്‌നങ്ങളുണ്ടായാല്‍ എസ് 1 കോച്ചില്‍ പ്രത്യേകമായി മാറ്റി വയ്ക്കപ്പെട്ട ഈ സീറ്റിലെത്തി യാത്രക്കാര്‍ക്ക് സുരക്ഷാ ഉദ്യോഗസ്ഥന്റെ സഹായം തേടാവുന്നതാണ്.
    IE/BSN (05.12.2017)

    
    
    (Release ID: 1511917) Visitor Counter : 4