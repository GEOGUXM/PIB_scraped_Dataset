      റോഡ് ഗതാഗത, ഹൈവേ മന്ത്രാലയം

      കേരളത്തിലെ ദേശീയ പാതാ പദ്ധതികള്‍
      Posted On: 21 DEC 2017 3:22PM by PIB Thiruvananthpuram


    മൊത്തം 198 കിലോ മീറ്റര്‍ ദൈര്‍ഘ്യം വരുന്ന ദേശീയ പാത വികസനവുമായി ബന്ധപ്പെട്ട 8 പദ്ധതികള്‍ കേരളത്തില്‍ പുരോഗമിക്കുകയാണ്. ലോക്‌സഭയില്‍ രേഖാമൂലം നല്‍കിയ മറുപടിയില്‍ കേന്ദ്ര റോഡ് ഗതാഗത, ഹൈവേയ്‌സ്, രാസവസ്തു, വളം സഹമന്ത്രി ശ്രീ. മന്‍സുഖ് എല്‍. മാണ്ഡവ്യ അറിയിച്ചതാണിത്.


    28.35 കിലോ മീറ്റര്‍ ദൈര്‍ഘ്യം വരുന്ന ദേശീയപാത 544 ലെ വടക്കാഞ്ചേരി - തൃശൂര്‍ ഭാഗം ആറ് വരിയാക്കല്‍ (ബി.ഒ.റ്റി. ടോള്‍ അടിസ്ഥാനത്തില്‍), 26.80 കിലോ മീറ്റര്‍ ഉള്ള ദേശീയപാത 66 ലെ കഴക്കൂട്ടം മുതല്‍ മുക്കോല വരെയുള്ള തിരുവനന്തപുരം ബൈപ്പാസ്സ് നാല് വരിയാക്കല്‍, ദേശീയപാത 66 ല്‍ 18.60 കിലോ മീറ്റര്‍ ദൈര്‍ഘ്യം വരുന്ന തലശ്ശേരി - മാഹി ബൈപ്പാസ്സ് നാല് വരിയാക്കല്‍, ദേശീയപാത 66 ല്‍ 6.8 കിലോ മീറ്റര്‍ ദൈര്‍ഘ്യം വരുന്ന ആലപ്പുഴ ബൈപ്പാസ്സ് നിര്‍മ്മാണം, ദേശീയപാത 66 ല്‍ 13 കിലോ മീറ്റര്‍ ദൈര്‍ഘ്യം വരുന്ന കൊല്ലം ബൈപ്പാസ്സ് നിര്‍മ്മാണം, ദേശീയപാത 966 ല്‍ നാട്ടുകല്‍ മുതല്‍ പാലക്കാട് ഠാണാവ് വരെ 46.72 കിലോ മീറ്റര്‍ ഇരട്ടവരിയാക്കല്‍, ദേശീയപാത 85 ല്‍ ബോഡിമേട് മുതല്‍ മൂന്നാര്‍ വരെയുള്ള 41.78 കിലോ മീറ്റര്‍ പാതയുടെ നിലവാരം ഉയര്‍ത്തല്‍ എന്നീവയാണ് ഇപ്പോള്‍ നടന്നു വരുന്ന നിര്‍മ്മാണ പ്രവര്‍ത്തികള്‍.
    ദേശീയപാത 744 ല്‍ കൊല്ലം മുതല്‍ കോട്ട വാസല്‍ വരെ ഇരട്ടവരിയാക്കുന്നതിനുള്ള വിശദമായ പദ്ധതി തയ്യാറായി വരികയാണെന്നും മന്ത്രി അറിയിച്ചു.

    
    
    (Release ID: 1513807) Visitor Counter : 12