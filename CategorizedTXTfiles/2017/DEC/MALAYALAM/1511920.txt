      ഊര്‍ജ്ജ മന്ത്രാലയം

      സംസ്ഥാന ഊര്‍ജ്ജ മന്ത്രിമാരുടെ സമ്മേളനം ന്യൂഡല്‍ഹിയില്‍
      Posted On: 05 DEC 2017 5:48PM by PIB Thiruvananthpuram


    
    സംസ്ഥാനങ്ങളിലെയും കേന്ദ്ര ഭരണ പ്രദേശങ്ങളിലെയും ഊര്‍ജ്ജ, നവ, പുനരുപയോഗ ഊര്‍ജ്ജ വകുപ്പ് മന്ത്രിമാരുടെ സമ്മേളനം 2017 ഡിസംബര്‍ ഏഴിന് ന്യൂഡല്‍ഹിയില്‍ നടക്കും. കേന്ദ്ര ഊര്‍ജ്ജ, നവ, പുനരുപയോഗ ഊര്‍ജ്ജ സഹമന്ത്രി ശ്രീ രാജ് കുമാര്‍ സിങ്ങ് സമ്മേളനം ഉദ്ഘാടനം ചെയ്യും. ഊര്‍ജ്ജ മേഖലയുമായി ബന്ധപ്പെട്ട പദ്ധതികളുടെ പുരോഗതി അവലോകനം ചെയ്യുന്നതിനും പ്രശ്‌നങ്ങളെ കുറിച്ച് ചര്‍ച്ച ചെയ്യുന്നതിനുമാണ് സമ്മേളനം. ദീന്‍ ദയാല്‍ ഉപാധ്യായ ഗ്രാം ജ്യോതി യോജന, സൗഭാഗ്യ പദ്ധതി, ഉദയ് പദ്ധതി തുടങ്ങിയ കേന്ദ്ര പദ്ധതികളുടെ സംസ്ഥാനങ്ങളിലെ നടത്തിപ്പും യോഗത്തില്‍ ചര്‍ച്ചയാകും.
    IE/BSN (05.12.2017)

    
    
    (Release ID: 1511920) Visitor Counter : 4