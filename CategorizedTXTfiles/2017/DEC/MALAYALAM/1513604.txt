      മന്ത്രിസഭ

      ടെക്‌സ്‌റ്റൈയില്‍ മേഖലയില്‍ കാര്യശേഷി നിര്‍മ്മാണപദ്ധതിക്ക് മന്ത്രിസഭയുടെ അംഗീകാരം.
      Posted On: 20 DEC 2017 10:09PM by PIB Thiruvananthpuram


    സംഘടിതമേഖലയിലെ നൂല്‍നൂല്‍പ്പിനും നെയ്യലിനു(സ്പിന്നിംഗ് ആന്റ് വീവിംഗ്) ഒഴികെ വസ്‌ത്രോല്‍പ്പാദന രംഗത്തെ മുഴുവന്‍ മൂല്യ വര്‍ദ്ധിത ശൃംഖലകള്‍ക്കുമായുള്ള പുതിയ നൈപുണ്യവികസന പദ്ധതിക്ക് പ്രധാനമന്ത്രി ശ്രീ നരേന്ദ്രമോദിയുടെ അദ്ധ്യക്ഷതയില്‍ ചേര്‍ന്ന സാമ്പത്തികാര്യങ്ങള്‍ക്കുള്ള മന്ത്രിസഭാ കമ്മിറ്റി അംഗീകാരം നല്‍കി. ''കപ്പാസിറ്റി ബില്‍ഡിംഗ് ഇന്‍ ടെക്‌സ്റ്റയില്‍സ് സെക്ടര്‍ (എസ്.സി.ബി.ടി.എസ്.)'' എന്ന നാമകരണം ചെയ്തിട്ടുള്ള പദ്ധതി 2017-18 മുതല്‍ 2019-20 വരെ മൂന്നുവര്‍ഷകാലത്തേക്കാണ് വിഭാവനം ചെയ്തിരിക്കുന്നത്. ഇതിനായി 1300 കോടി രൂപ നീക്കിവച്ചിട്ടുണ്ട്. പദ്ധതിയുടെ ഭാഗമായി ദേശീയ നൈപുണ്യ യോഗ്യതാ ചട്ടക്കൂടുണ്ടാക്കും (എന്‍.എസ്.ക്യൂ.എഫ്). ഇതില്‍ വഴങ്ങുന്ന തരത്തിലുള്ള കോഴ്‌സുകളുമുണ്ടാകും. ഇവയ്ക്കുള്ള സാമ്പത്തികസഹായം നൈപുണ്യവികസന സംരംഭകത്വ മന്ത്രാലയം വിജ്ഞാപനം ചെയ്യുന്ന പൊതു മാനദണ്ഡങ്ങളുടെ അടിസ്ഥാനത്തിലായിരിക്കും. സംഘടിത വസ്‌ത്രോല്‍പ്പാദനവും അനുബന്ധമേഖലയും തൊഴിലവസരങ്ങള്‍ സൃഷ്ടിക്കാന്‍ നടത്തുന്ന ശ്രമങ്ങള്‍ക്ക്, ആവശ്യത്തിന്റെ അടിസ്ഥാനത്തിലും തൊഴിലല്‍ ലഭിക്കുന്ന തരത്തിലുള്ള വൈദഗ്ധ്യ പരിപാടിയിലൂടെയും സഹായം നല്‍കുകയെന്നതാണ് പദ്ധതിയുടെ പ്രധാന ലക്ഷ്യം. അതോടൊപ്പം സെക്ടറല്‍ വിഭജനം/ ടെക്‌സ്‌റ്റൈയില്‍സ് മന്ത്രാലയത്തിന്റെ സംഘടനകളിലൂടെ പരമ്പരാഗത മേഖലകളിലെ വൈദഗ്ധ്യത്തെ പ്രോത്സാഹിപ്പിക്കുകയും നൈപുണ്യ മെച്ചപ്പെടുത്തുകയും രാജ്യത്തങ്ങോളമിങ്ങോളമുള്ള എല്ലാ വിഭാഗങ്ങള്‍ക്കും ജീവനോപാധികള്‍ ലഭ്യമാക്കുകയെന്നതും പദ്ധതിയുടെ ലക്ഷ്യമാണ്. പരിശീലന പരിപാടികള്‍ പ്രധാനമായും
    1. മനുഷ്യശേഷിയുടെ ആവശ്യത്തിനനുസരിച്ചത് ടെക്‌സ്റ്റയില്‍സ് വ്യവസായ/ യൂണിറ്റുകളിലൂടെ.
    2. ടെക്‌സ്റ്റയില്‍സ് വ്യവസായം/ യൂണിറ്റുകളുമായി തൊഴില്‍ ലഭ്യതയ്ക്ക് കരാറുള്ള യോഗ്യതയുള്ളതും ടെക്‌സ്റ്റയില്‍സ് മേഖലയുമായി ബന്ധമുള്ള പരിശീലന സ്ഥാപനങ്ങളിലൂടെ.
    3. ടെക്‌സ്റ്റയില്‍സ് വ്യവസായം/ യൂണിറ്റുകളുമായി തൊഴില്‍ ലഭ്യതയ്ക്ക് കരാറുള്ള ടെക്‌സ്റ്റയില്‍സ് മന്ത്രാലയം/സംസ്ഥാന ഗവണ്‍മെന്റുകള്‍ എന്നിവയുടെ സ്ഥാപനങ്ങളിലൂടെ.
    താഴെ പറയുന്ന തന്ത്രങ്ങളായിരിക്കും പദ്ധതി വിശാലമായി സ്വീകരിക്കുക :
    1.ജോലി അടിസ്ഥാനപ്പെടുത്തിയുള്ള നൈപുണ്യ ലക്ഷ്യങ്ങള്‍ വിവിധ തലങ്ങളില്‍ വൈദഗ്ധ്യമുള്ളവരുടെ വിടവിന്റെ അടിസ്ഥാനത്തിലായരിക്കും കണ്ടെത്തുക. അതായത് തുടക്കകാരുടെ കോഴ്‌സുകള്‍, നൈപുണ്യം വര്‍ദ്ധിപ്പിക്കല്‍/ നൈപുണ്യം പുനക്രമീകരിക്കല്‍ (സൂപ്പര്‍വൈസര്‍, മാനേജീരിയര്‍ ട്രെയിനിംഗ്, സാങ്കേതിക വിദ്യ സ്വീകരിക്കുന്നതിന് തയാറാക്കുന്ന അഡ്വാന്‍സ്‌കോഴ്‌സുകള്‍ എന്നിവ), പുര്‍വ പഠനം അംഗീകരിക്കല്‍ (ആര്‍.പി.എല്‍), പരിശീലകരെ പരിശീലിപ്പിക്കല്‍, സംരംഭകത്വ വികസനം.
    2. പ്രത്യേക വിഭാഗങ്ങളുടെ/ജോലി അധിഷ്ഠിതമായി ആവശ്യമായ വൈദഗ്ധ്യം കാലാകാലങ്ങളില്‍ വ്യവസായമേഖലയുമായി ബന്ധപ്പെട്ട് വിലയിരുത്തുക.
    3. പദ്ധതി നടത്തിപ്പിന്റെ എല്ലാ ഭാഗങ്ങളും നിയന്ത്രിക്കുന്നതിന് വെബ്ബ് അധിഷ്ഠിത നീരീക്ഷണ സംവിധാനം.
    4. പരമ്പരാഗതമേഖലകളായ കൈത്തറി, കരകൗശലം, ചണം, പട്ട് എന്നിവയെയൊക്കെ ബന്ധപ്പെട്ട മേഖലാ വിഭജനത്തിന്റെ/സംഘടനാവിഭജനത്തിന്റെ അടിസ്ഥാനത്തില്‍ പ്രത്യേക പദ്ധതികളായി കണക്കാക്കും. നൈപുണ്യ നവീകരണത്തോടൊപ്പം മുദ്രാ വായ്പാ പദ്ധതിയുടെ വ്യവസ്ഥകള്‍ ഉപയോഗിച്ചുകൊണ്ട് സംരംഭകത്വ വികസനത്തിനുള്ള സഹായവും ലഭ്യമാക്കും.
    5. ഇതിന്റെ ഫലം അളക്കുന്നതിനായി വിജയകരമായി പരിശീലനം പൂര്‍ത്തിയാക്കിയ ട്രെയിനികളെ വിലയിരുത്തുകയും ഒരു അംഗീകാര വിലയിരുത്തല്‍ ഏജന്‍സി പരിശോധിച്ച് സര്‍ട്ടിഫിക്കറ്റ് നല്‍കുകയും ചെയ്യും.
    6. സര്‍ട്ടിഫിക്കറ്റ് ലഭിച്ചതില്‍ കുറഞ്ഞപക്ഷം 70ശതമാനം പേര്‍ക്കെങ്കിലും വേതനത്തിന്റെ അടിസ്ഥാനത്തിലുള്ള തൊഴില്‍ ഉറപ്പാക്കും. തൊഴില്‍ ലഭിച്ചശേഷമുള്ള നിരീക്ഷണം പദ്ധതിയുടെ അടിസ്ഥാനത്തില്‍ നിര്‍ബന്ധമാണ്.
    7. പരിശീലനത്തിന് ശേഷം വനിതാ തൊഴിലാളികള്‍ ഈ മേഖലയില്‍ കൂടുതല്‍ വരാനുള്ള സാഹചര്യം കണക്കിലെടുത്ത്, എല്ലാ പങ്കാളിത്ത സ്ഥാപനങ്ങളും സ്ത്രീകള്‍ക്കെതിരെ തൊഴിലിടങ്ങളിലുള്ള ലൈംഗീകാതിക്രമ നിയമം 2013 പ്രകാരം ആഭ്യന്തര പരാതി സമിതികള്‍ രൂപീകരിക്കുകയും അതുമായി ബന്ധപ്പെട്ട എല്ലാ മാനദണ്ഡങ്ങളുംപാലിക്കുകയും വേണം. ഗ്രാമീണ, ഉള്‍നാടന്‍, ഇടതുപക്ഷ തീവ്രവാദ ബാധിതമേഖലകള്‍, വടക്കുകിഴക്കന്‍ സംസ്ഥാനങ്ങള്‍, ജമ്മു-കാഷ്മീര്‍ തുടങ്ങി രാജ്യത്തിന്റെ അങ്ങോളമിങ്ങോളമുള്ള എല്ലാ സമൂഹങ്ങളില്‍പ്പെടുന്ന എല്ലാ വിഭാഗങ്ങള്‍ക്കും ഈ പദ്ധതി നടപ്പാക്കും. കണ്ടെത്തുന്ന തൊഴിലുകള്‍ക്കായി ഇവര്‍ക്ക് വേണ്ട വൈദഗ്ധ്യം ലഭ്യമാക്കും. പട്ടിക ജാതി-വര്‍ഗ്ഗക്കാര്‍, ഭിന്നശേഷിയുള്ളവര്‍, ന്യുനപക്ഷങ്ങള്‍, മറ്റ് ദുര്‍ബലവിഭാഗങ്ങള്‍ തുടങ്ങി വിവിധ സാമൂഹിക വിഭാഗങ്ങള്‍ക്ക് മുന്‍ഗണന നല്‍കും.
    ടെക്‌സ്റ്റയില്‍സ് മന്ത്രാലയം പന്ത്രണ്ടാംപദ്ധതിയുടെ സമയത്ത് നടപ്പാക്കിയ മുന്‍കാല നൈപുണ്യവികസന പരിപാടിയിലൂടെ 10 ലക്ഷം ആളുകള്‍ക്ക് പരിശീലനം നല്‍കിയിട്ടുണ്ട്. ഇതില്‍ 70ശതമാനവും വനിതകളുമാണ്. ഇത് പരിഗണിച്ച് ഈ പദ്ധതി ഉള്‍ക്കൊള്ളുന്ന ഏറ്റവും പ്രധാനപ്പെട്ട മേഖലയായ അപ്പാരല്‍ ഇന്‍ഡസ്ട്രി(വസ്ത്ര നിര്‍മ്മാണമേഖല) കുടുതലും വനിതകള്‍ക്കാണ് (ഏകദേശം 70%)ജോലി നല്‍കിയിരിക്കുന്നത്. പുതിയ പദ്ധതിയിലും ഇതേ നിലതന്നെ തുടരും. ഈ പദ്ധതിയുടെ ഭാഗമായി ടെക്‌സ്റ്റയില്‍സ് മേഖലയിലെ വിവിധ വിഭാഗങ്ങളിലായി 10ലക്ഷം പേര്‍ക്ക് പരിശീലനം കൊടുത്ത് സര്‍ട്ടിഫിക്കറ്റ് നല്‍കുന്നതിനാണ് ശ്രമിക്കുന്നത്. ഇതില്‍ ഒരു ലക്ഷം പരമ്പരാഗത മേഖലയിലായിരിക്കും.


    പശ്ചാത്തലം:
    സംയോജിത നൈപുണ്യവികസന പദ്ധതി (ഐ.എസ്.ഡി.എസ്.) പതിനൊന്നാം പഞ്ചവത്സര പദ്ധതിയുടെ അവസാനത്തെ രണ്ടുവര്‍ഷം ഒരു പൈലറ്റ് പദ്ധതിയായി ടെക്‌സ്റ്റയില്‍സ് മന്ത്രാലയമാണ് അവതരിപ്പിച്ചത്. പദ്ധതിക്കായി 272 കോടി രൂപയാണ് നീക്കിവച്ചിരുന്നത്. ഇതില്‍ 229 കോടി രൂപ 2.56 ലക്ഷം ആള്‍ക്കാര്‍ക്ക് ഭൗതികമായ പരിശീലനം നല്‍കുകയെന്ന ലക്ഷ്യത്തിനായി ഗവണ്‍മെന്റ് സംഭാവനയുമാണ്. പന്ത്രണ്ടാം പദ്ധതിയില്‍ ഇതിനെ ഒരു പ്രധാന ഘട്ടമാക്കി മാറ്റുകയും 15 ലക്ഷം ആള്‍ക്കാര്‍ക്ക് പരിശീലനം നല്‍കുന്നതിനായി 1,900 കോടി രൂപ നീക്കിവയ്ക്കുകയും ചെയ്തു. ടെക്‌സ്റ്റയില്‍സ് മേഖലയിലെ വൈദഗ്ധ്യ മനുഷ്യശേഷിയുടെ വിടവ് വ്യവസായധിഷ്ഠിത പരിശീലന പരിപാടികളിലൂടെ ഐ.എസ്.ഡി.എസ്. അഭിസംബോധന ചെയ്യുന്നുണ്ട്. മൂന്ന് ഘടകങ്ങളായിട്ടാണ് ഇത് നടപ്പാക്കുന്നത്. അതില്‍ പ്രധാനം പി.പി.പി രീതിയാണ്. ഇതിലൂടെ ആവശ്യത്തിനനുസരിച്ച് നൈപുണ്യമുള്ളവരെ ലഭ്യമാക്കുന്നതിനുള്ള ഒരു ശക്തമായ പങ്കാളിത്ത സംവിധാനം വ്യവസായമേഖലയ്ക്കുള്ളില്‍ തന്നെ വികസിച്ചു. ഈ പദ്ധതിയുടെ കീഴില്‍ഇതുവരെ 10.84 ലക്ഷം ആളുകള്‍ക്ക് നൈപുണ്യം ലഭ്യമാക്കിയിട്ടുണ്ട്. ഇതില്‍ 10.12 ലക്ഷത്തെ വിലയിരുത്തുകയും 8.05 ലക്ഷത്തിന് ജോലി ലഭ്യമാക്കുകയും ചെയ്തിട്ടുണ്ട്. നൈപുണ്യവികസന സംരംഭകത്വ മന്ത്രാലയത്തിന്റെ മാനദണ്ഡങ്ങളുമായാണ് പ്രധാനമായിട്ടും ഈ പദ്ധതി യോജിപ്പിച്ചിരിക്കുന്നത്.


    

    
    (Release ID: 1513604) Visitor Counter : 8