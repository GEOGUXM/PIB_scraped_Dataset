      ധനകാര്യ മന്ത്രാലയം

      ആധാര്‍ - പാന്‍ ബന്ധിപ്പിക്കല്‍ മാര്‍ച്ച് 31 വരെ
      Posted On: 08 DEC 2017 7:17PM by PIB Thiruvananthpuram


    

    രാജ്യത്ത് വിവിധ സേവനങ്ങള്‍ക്കും, ക്ഷേമ പദ്ധതികള്‍ക്കും പാന്‍ കാര്‍ഡ് ആധാറുമായി ബന്ധിപ്പിക്കുന്നതിനുള്ള കാലാവധി അടുത്ത വര്‍ഷം മാര്‍ച്ച് 31 (2018 മാര്‍ച്ച് 31) വരെ നീട്ടി. ഇത് മൂന്നാം തവണയാണ് തീയതി നീട്ടി നല്‍കുന്നത്.


    കഴിഞ്ഞ ജൂലൈയിലാണ് പാന്‍ കാര്‍ഡ് ആധാറുമായി ബന്ധിപ്പിക്കുന്നതിനുള്ള സമയപരിധി ആഗസ്റ്റ് അവസാനം വരെ നീട്ടി നല്‍കിയത്. തുടര്‍ന്ന് നാല് മാസം കൂടി കാലാവധി നീട്ടി. ഇത് പ്രകാരം ഈ മാസം 31 ന് കാലാവധി അവസാനിക്കാനിരിക്കെയാണ് വീണ്ടും അടുത്ത മാര്‍ച്ച് 31 വരെ നീട്ടിയത്.


    നികുതിദായകരില്‍ ഇനിയും കുറേപേര്‍ തങ്ങളുടെ പാന്‍ കാര്‍ഡുകള്‍ ആധാറുമായി ബന്ധിപ്പിക്കുന്ന പ്രക്രിയ പൂര്‍ത്തിയാക്കിയിട്ടില്ലെന്ന് കണ്ടെത്തിയതിന്റെ അടിസ്ഥാനത്തിലാണ് കാലാവധി നീട്ടിയത്.


    
    ND MRD – 921

    
    
    (Release ID: 1512254) Visitor Counter : 5