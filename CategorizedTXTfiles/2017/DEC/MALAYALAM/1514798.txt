      രാസവസ്തു, രാസവളം മന്ത്രാലയം

      കേന്ദ്ര രാസവസ്തു രാസവള മന്ത്രാലയം വര്‍ഷാന്ത്യ അവലോകനം 2017
      Posted On: 29 DEC 2017 6:15PM by PIB Thiruvananthpuram


    (1) 2015ലെ യൂറിയ വിലനിര്‍ണയ നയം: 2015 മെയ് 25നു വിജ്ഞാപനം ചെയ്ത പുതിയ യൂറിയ നയം
    -- തദ്ദേശീയ യൂറിയ ഉല്‍പ്പാദനം പരമാവധിയാക്കുക.
    -- യൂറിയ ഉല്‍പ്പാദന യൂണിറ്റുകളില്‍ ഊര്‍ജ്ജക്ഷമത വര്‍ദ്ധിപ്പിക്കുക,
    -- കേന്ദ്ര ഗവണ്‍മെന്റിന് മേലുള്ള വിലയിളവ് ഭാഗം ലഘൂകരിക്കുക.
    - ശേഷി അടിസ്ഥാനമാക്കി സൗജന്യ വിലനിര്‍ണയം പുനരേകീകരിക്കുക. പരമാവധി ചില്ലറ വില 5360 രൂപയായി നിശ്ചയിക്കുക.
    - പുനര്‍നിര്‍ണ്ണയിക്കപ്പെട്ട ശേഷിയുടെ 100 ശതമാനത്തിന് പുറത്തുള്ള യൂണിറ്റുകള്‍ക്ക് എല്ലാ യൂറിയ യൂണിറ്റുകളും നിശ്ചയിച്ചിരിക്കുന്നതിലും കുറഞ്ഞ വില നിശ്ചയിക്കാം. ഇംപോര്‍ട്ട് പാരിറ്റി പ്രൈയ്‌സ് (ഐ.പി.പി) ന്റെ അധിക ആകസ്മിക നിരക്കുകള്‍ ബാധകമായിരിക്കുമെന്നുമാത്രം.


    2016-17 കാലയളവിലെ യൂറിയ ഉല്‍പ്പാദനം.
    - 2016-17 കാലയളവിലെ യൂറിയ ഉല്‍പ്പാദനം 242.01 മെട്രിക് ടണ്‍ ആയിരുന്നു. ഇത് 2012-13ലെ 225. 75 ടണ്‍, 2013-14ലെ 227.15 ടണ്‍ എന്നിവയേക്കാള്‍ കൂടുതലാണ്.


    (2) വേപ്പെണ്ണ പുരട്ടിയ യൂറിയ:-
    - 2015 മെയ് 25ന് 100 ശതമാനം വേപ്പെണ്ണ പുരട്ടിയ ഉല്‍പ്പാദനം നിര്‍ബന്ധമാക്കി.
    - 100 ശതമാനം ആര്യവേപ്പ് ആവരണം നേടി.
    --- 2015 സെപ്റ്റംബര്‍ ഒന്നിന് തദ്ദേശീയ യൂറിയ.
    --- 2015 ഡിസംബര്‍ ഒന്നിന് ഇറക്കുമതി ചെയ്ത യൂറിയ.


    (3) നിലവിലെ 50 കിലോ യൂറിയ ചാക്കുകള്‍ക്കു പകരം 45 കിലോയുടെ യൂറിയ ചാക്കുകള്‍ പുറത്തിറക്കി: ഇത് അറിയിച്ചുകൊണ്ട് 2017 സെപ്റ്റംബര്‍ നാലിന് വ്യാപകമായി അറിയിപ്പു കൊടുത്തു.


    (4) പുതിയ നിക്ഷേപ നയം: 2012ലെ പുതിയ നിക്ഷേപ നയത്തെ അടിസ്ഥാനമാക്കി മാറ്റിക്‌സ് ഫെര്‍ട്ടിലൈസേഴ്‌സ് ആന്റ് കെമിക്കല്‍സ് ലിമിറ്റഡ് ബംഗാളിലെ പനഗഡില്‍ ഹരിതവിഭവ അമോണിയ- യൂറിയ സമുച്ചയം നിര്‍മിച്ചു. ഇതിന്റെ വാര്‍ഷിക ശേഷി 1.3 ദശലക്ഷം മെട്രിക് ടണ്ണാണ് (എംഎംടി). വാണിജ്യാടിസ്ഥാനത്തിലുള്ള ഉല്‍പ്പാദനം ഒക്ടോബര്‍ ഒന്നിനു തുടങ്ങി.


    (5) പി&കെ വളങ്ങളുടെ വിലനിലവാരത്തില്‍ ഇളവ്:- ചില്ലറ വിലയില്‍ കുറവു വരുന്ന വിധത്തില്‍ വിലകള്‍ വെട്ടിക്കുറയ്ക്കാന്‍ വളം കമ്പനികളെ വകുപ്പ് പ്രോല്‍സാഹിപ്പിച്ചു. ഇതുവഴി 2016 ജൂണ്‍ മുതല്‍ വിലക്കുറവ് പ്രാബല്യത്തില്‍ വന്നു. ഡൈ അമോണിയം ഫോസ്‌ഫേറ്റ് വളങ്ങളുടെ വിലകള്‍ വീണ്ടും കുറച്ച് 2016 ഡിസംബര്‍ മുതല്‍ 50 കിലോ ചാക്കിന് വില 65 രൂപയാക്കി കുറച്ചു.


    (6) സിംഗിള്‍ സൂപ്പര്‍ ഫോസ്‌ഫേറ്റ് (എസ്.എസ്.പി) യൂണിറ്റുകള്‍ക്കു വേണ്ടിയുള്ള കുറഞ്ഞ വാര്‍ഷിക ഉല്‍പ്പാദനം അല്ലെങ്കില്‍ കുറഞ്ഞ ശേഷി വിനിയോഗ മാനദണ്ഡം വെട്ടിക്കുറയ്ക്കല്‍: 50% ശേഷി വിനിയോഗമോ കുറഞ്ഞത് 40000 മെട്രിക് ടണ്‍ ഉല്‍പ്പാദനമോ എസ്എസ്പി യൂണിറ്റുകള്‍ക്ക് സബ്‌സിഡി ലഭിക്കാനുള്ള യോഗ്യതാ മാനദണ്ഡമാക്കിയത് ഒഴിവാക്കാന്‍ തീരുമാനിച്ചു.


    (7) ഫെര്‍ട്ടിലൈസര്‍ കോര്‍പ്പറേഷന്‍ ഓഫ് ഇന്ത്യ ലിമിറ്റഡ് (എഫ്‌സിഐഎല്‍.)ന്റെ സിന്ധ്രി, ഖരക്പൂര്‍ യൂണിറ്റുകളും ഹിന്ദുസ്ഥാന്‍ ഫെര്‍ട്ടിലൈസര്‍ കോര്‍പ്പറേഷന്‍ ഓഫ് ഇന്ത്യ(എച്ച്എഫ്‌സിഎല്‍.) ന്റെ ബറൗണി യൂണിറ്റും പുനരുജ്ജീവിപ്പിക്കല്‍:


    ഖരക്പൂര്‍, സിന്ധ്രി&ബറാവുനി യൂണിറ്റുകള്‍ പുനരുജ്ജീവിപ്പിച്ച് പൊതുമേഖലാ സ്ഥാപനങ്ങളായ നാഷണല്‍ തെര്‍മല്‍ പവര്‍ കോര്‍പറേഷന്‍, കോള്‍ ഇന്ത്യാ ലിമിറ്റഡ്, ഇന്ത്യന്‍ ഓയില്‍ കോര്‍പറേഷന്‍ ലിമിറ്റഡ്, ഫെര്‍ട്ടിലൈസര്‍ കോര്‍പറേഷന്‍ ഇന്ത്യ ലിമിറ്റഡ്, ഹിന്ദുസ്ഥാന്‍ ഫെര്‍ട്ടിലൈസര്‍ കോര്‍പറേഷന്‍ ലിമിറ്റഡ് എന്നിവയെപ്പോലെയാക്കുന്നതിന് ഹിന്ദുസ്ഥാന്‍ ഉര്‍വരക്& രസായന്‍ ലിമിറ്റഡ് ( എച്ച് യു ആര്‍ എല്‍) എന്ന പേരില്‍ പ്രത്യേകോദേശ്യ കമ്പനി രൂപീകരിക്കാന്‍ 2016 ജൂലൈ 13ന് ചേര്‍ന്ന മന്ത്രിസഭാ യോഗം തീരുമാനിച്ചു.


    കേന്ദ്ര ഗവണ്‍മെന്റിന് നല്‍കാനുള്ള കടവും പലിശയും ഇളവ് ചെയ്ത് എച്ച്എഫ്‌സിഎല്ലിനെ സാമ്പത്തിക പുനസ്സംഘടനയ്ക്ക് വിധേയമാക്കാന്‍ 2016 മെയ് 25നു ചേര്‍ന്ന മന്ത്രിസഭാ യോഗം തീരുമാനിച്ചിരുന്നു. എച്ച്എഫ്‌സിഎല്ലിനെ ബിഐഎഫ്ആര്‍ പരിധിയില്‍പ്പെടുത്തി വീണ്ടും രജിസ്റ്റര്‍ ചെയ്യാന്‍ ഇതോടെ സാധ്യമായി. അതുവഴി എച്ച്എഫ്‌സിഎല്ലിന്റെ അടച്ചുപൂട്ടിയ യൂണിറ്റുകള്‍ പുനരുജ്ജീവിപ്പിക്കാനുള്ള തടസ്സവും നീങ്ങി.


    ഖരക്പൂര്‍, സിന്ധ്രി, ബറൗണി യൂണിറ്റുകളുടെ പുനരുജ്ജീവനത്തിന്റെ നിലവിലെ സ്ഥിതി താഴെക്കൊടുക്കുന്നു:
    എ. പദ്ധതി പ്രവര്‍ത്തനങ്ങള്‍ പുരോഗമിക്കുകയാണ്. മൂന്ന് പദ്ധതികളുടെയും പുനരുജ്ജീവന പ്രവര്‍ത്തനങ്ങള്‍ പൂര്‍ത്തീകരിച്ചു.
    --(1) പ്രായോഗികത തയ്യാറാക്കല്‍
    (2). ജിയോ സാങ്കേതിക അന്വേഷണവും ഭൂപട പഠനവും.
    മൂന്നു പദ്ധതികളിലെയും ഉല്‍പ്പാദനം 2020ഓടെ തുടങ്ങും.


    (8) മാതൃകാ വളം ചില്ലറ വില്‍പ്പന ശാല.
    -- മൂന്നു വര്‍ഷംകൊണ്ട് 2000 മാതൃകാ വളം ചില്ലറവില്‍പ്പന ശാലകള്‍ തുറക്കുമെന്ന് 2016 -17ലെ ബഡ്ജറ്റില്‍ പ്രഖ്യാപിച്ചു.
    -- യഥാര്‍ത്ഥ വിലയ്ക്ക് ഗുണനിലവാരമുള്ള വളങ്ങളുടെ വില്‍പ്പന, മണ്ണു പരിശോധന, വിത്ത് പരിശോധന, മൂലകങ്ങളുടെ സന്തുലിത വിനിയോഗം പ്രോല്‍സാഹിപ്പിക്കുക തുടങ്ങിയവ പോലുള്ള സേവനങ്ങള്‍ നിര്‍ബന്ധമാക്കി.
    -- ട്രാക്ടറുകള്‍, ലേസര്‍ ലെവലറുകള്‍, റൊട്ടാവേറ്റര്‍, കൊയ്ത്തുപകരണം തുടങ്ങിയവ പോലുള്ളവ വാടകയ്ക്ക് ലഭ്യമാക്കുക, മരുന്നടി ഉപകരണങ്ങള്‍ വാടകയ്‌ക്കെടുക്കുക, തൂമ്പ, അരിവാള്‍ എന്നീ ചെറിയ ഉപകരണങ്ങളുടെ വില്‍പ്പന എന്നീ സേവനങ്ങളും ഉറപ്പാക്കി.
    --- 2017 മെയ് മാസത്തോടെ 2000 മാതൃകാ വളം ചില്ലറ വില്‍പ്പനശാലകള്‍ പ്രവര്‍ത്തനസജ്ജമായി.


    (9) നഗരങ്ങളിലെ കൂട്ടുവളം പ്രോല്‍സാഹിപ്പിക്കുന്നതിനുള്ള നയം:-
    -- നഗരങ്ങളില്‍ കൂട്ടുവളം സംസ്‌കരിക്കുന്നതിനും ഉല്‍പ്പാദിപ്പിക്കുന്നതിനും ഉപയോഗിക്കുന്നതിനും മെട്രിക് ടണ്ണിന് 1500 രൂപ നിരക്കില്‍ വിപണി വികസന സഹായം (എംഡിഎ) നല്‍കുന്ന നയം 2016 ഫെബ്രുവരി പത്തിന് വകുപ്പ് പ്രഖ്യാപിച്ചു.
    -- കര്‍ഷകര്‍ക്ക് നഗരങ്ങളിലെ കൂട്ടുവളം നേരിട്ടു വില്‍ക്കുന്നതിന് ഉല്‍പ്പാദന കമ്പനികള്‍ക്ക് അനുമതി നല്‍കി. ഇതുസംബന്ധിച്ച വിജ്ഞാപനം 2017 ജനുവരി ഒമ്പതിന് പുറത്തിറക്കി. നേരിട്ടുള്ള വളം വില്‍പ്പന എഫ്എംഎസ് വഴിയും മൊബൈല്‍ വളം കൈകാര്യകര്‍തൃ സംവിധാനം വഴിയും ആക്കുന്നതിന് സോഫ്റ്റുവെയര്‍ ആവശ്യമാണ്.
    -- ഏകോപനത്തിന് വളം വകുപ്പ്, നഗരവികസന മന്ത്രാലയം, കൃഷി വകുപ്പ് എന്നിവിടങ്ങളിലെ ജോയിന്റ് സെക്രട്ടറിമാര്‍ ഉള്‍പ്പെട്ട സംയുക്തസമിതി രൂപീകരിച്ചു.
    --- നഗരങ്ങളിലെ കൂട്ടുവളങ്ങളുടെ ഉപയോഗം പ്രോല്‍സാഹിപ്പിക്കുന്നതിന് 372 ഗ്രാമങ്ങളെ വളം കമ്പനികള്‍ ഏറ്റെടുത്തു.
    -- നഗരങ്ങളിലെ കൂട്ടുവളം പ്രോല്‍സാഹിപ്പിക്കുന്നതിനുള്ള സംസ്ഥാനതല മാര്‍ഗ്ഗനിര്‍ദേശക സമിതി 11 സംസ്ഥാനങ്ങളില്‍ രൂപീകരിച്ചു.
    -- വളം കമ്പനികളിലൂടെ 2016-17ല്‍ 96584 മെട്രിക് ടണ്‍ കൂട്ടുവളം യോജിച്ചു വിപണിയില്‍ എത്തിച്ചു. 2017 നവംബറില്‍ 19,740 മെട്രിക് ടണ്‍ ആയിരുന്ന കൂട്ടുവളം വില്‍പ്പന 2017-18 (2017 ഏപ്രില്‍ മുതല്‍ നവംബര്‍ വരെ) 90,733 മെട്രിക് ടണ്‍ ആയി.
    -- 2017 സെപ്റ്റംബര്‍ ഏഴിന് ഇറക്കിയ ഉത്തരവിലൂടെ മൊത്തമായി നഗര കൂട്ടുവളം വില്‍ക്കാന്‍ വിപണന കമ്പനികള്‍ക്കും ചാക്കിലാക്കി വില്‍ക്കുന്നതിന് ഉല്‍പ്പാദന കമ്പനികള്‍ക്കും അനുമതി നല്‍കി.


    (10) വളം സബ്‌സിഡി നേരിട്ടു കൈമാറ്റം ചെയ്യുന്ന പദ്ധതിയും കര്‍ഷകര്‍ക്ക് അതുവഴി ലഭ്യമാകുമെന്നു പ്രതീക്ഷിക്കുന്ന നേട്ടങ്ങളും:-
    -- പദ്ധതി നടപ്പാക്കുന്ന 19 ജില്ലകളില്‍ 17ല്‍ നടപ്പാക്കി.
    -- അവശേഷിക്കുന്ന രണ്ടു ജില്ലകളില്‍ പിഒഎസ് യന്ത്രങ്ങള്‍ സ്ഥാപിക്കലും ചില്ലറ വില്‍പ്പനക്കാര്‍ക്ക് പരിശീലനം നല്‍കലും നടന്നുവരുന്നു.
    -- സംസ്ഥാന ഗവണ്‍മെന്റുകളെ കൂടി തയ്യാറെടുപ്പിച്ചും വളം കമ്പനികളെക്കൊണ്ട് പിഒഎസ് ഉപകരണങ്ങള്‍ സ്ഥാപിപ്പിച്ചും കര്‍ഷകര്‍ക്ക് ആനുകൂല്യങ്ങള്‍ നേരിട്ട് നല്‍കുന്ന പദ്ധതിക്ക് വകുപ്പ് വിശദമായ കര്‍മപരിപാടി തയ്യാറാക്കുന്നു.
    -- ആകെ 2,04 ,996 പിഒഎസുകളാണ് വേണ്ടത്. അതില്‍ 1,82,898 എണ്ണം ലഭിച്ചു; 1,45,968 എണ്ണം രാജ്യവ്യാപകമായി സ്ഥാപിക്കുകയും ചെയ്തു.
    -- വിവിധ സംസ്ഥാനങ്ങളിലും കേന്ദ്രഭരണ പ്രദേശങ്ങളിലും 2017 സെപ്റ്റംബര്‍ ഒന്നു മുതല്‍ ഇത് തല്‍സമയ പ്രവര്‍ത്തനസജ്ജമാകും.
    -- അന്നേയ്ക്ക് 14 സംസ്ഥാനങ്ങളും കേന്ദ്രഭരണ പ്രദേശങ്ങളും നേരിട്ടുള്ള ആനുകൂല്യ കൈമാറ്റ (ഡി ബി റ്റി) ചട്ടക്കൂടിലാക്കി.
    -- ദേശീതലത്തില്‍ ഡി ബി റ്റി നടപ്പാക്കുന്നതിനുള്ള താല്‍ക്കാലിക തീയതികള്‍ താഴെപ്പറയുന്നു:
    നമ്പര്‍: സംസ്ഥാനങ്ങളുടയും കേന്ദ്രഭരണ പ്രദേശങ്ങളുടെയും പേര് പ്രാബല്യത്തില്‍ വരുന്ന തീയതി
    1. ഡല്‍ഹി 1, സെപ്റ്റംബര്‍, 2017
    2. മിസോറാം, ദാമന്‍-ദിയു, ദാദ്ര നഗര്‍ ഹവേലി, മണിപ്പൂര്‍, നാഗാലാന്റ്, ഗോവ, പുതുച്ചേരി 1, ഒക്ടോബര്‍, 2017
    3. രാജസ്ഥാന്‍, ഉത്തരാഖണ്ഡ്, മഹാരാഷ്ട്ര, ആന്‍ഡമാന്‍-നിക്കോബാര്‍ ദ്വീപുകള്‍, അസം, ത്രിപുര 1, നവംബര്‍, 2017
    4. ആന്ധ്രപ്രദേശ്, ഹരിയാന, പഞ്ചാബ്, ഛത്തീസ്ഗഡ്, മധ്യപ്രദേശ്. 1, ഡിസംബര്‍, 2017
    5. കേരളം, ബിഹാര്‍, കര്‍ണാടക, ജമ്മു-കശ്മീര്‍, ഝാര്‍ഖണ്ഡ്, തെലുങ്കാന, ബംഗാള്‍, ഒഡിഷ, ഉത്തര്‍പ്രദേശ്, ഗുജറാത്ത്, ഹിമാചല്‍പ്രദേശ്, തമിഴ്‌നാട്. 1, ജനുവരി, 2018

    11. വളം സബ്‌സിഡി കുടിശികകള്‍ തീര്‍ക്കുന്നതിന് 2017ലെ ബഡ്ജറ്റില്‍ പതിനായിരം കോടി രൂപ പ്രത്യേക ബാങ്കിംഗ് ക്രമീകരണ (എസ്ബിഎ) സംവിധാന പ്രകാരം അനുവദിച്ചു. എസ്ബിഎ നടപ്പാക്കുന്നതിന് പ്രധാനമന്ത്രി ശ്രീ. നരേന്ദ്ര മോദിയുടെ അധ്യക്ഷതയിലുള്ള സാമ്പത്തിക കാര്യ മന്ത്രിസഭാ സമിതി മുന്‍കാല പ്രാബല്യത്തോടെ അനുമതി നല്‍കി.


    ഔഷധകാര്യ വകുപ്പ്


    1) പ്രധാനമന്ത്രി ഭാരതീയ ജനൗഷധി പരിയോജന (പിഎംബിജെപി)
    -- 2017 ജനുവരി ഒന്നു മുതല്‍ ഡിസംബര്‍ 18 വരെ 3019 പിഎംബിജെപി കേന്ദ്രങ്ങള്‍ പ്രവര്‍ത്തനസജ്ജമായി. പദ്ധതിയുടെ ഉല്‍പ്പാദനം 652 ഔഷധങ്ങളും 154 സര്‍ജിക്കലുകളും ഉപഭോക്തൃ വസ്തുക്കളുമായി വ്യാപിപ്പിച്ചു. അതില്‍ പകര്‍ച്ചവ്യാധികള്‍ക്കും പ്രമേഹത്തിനും ഹൃദയസംബന്ധമായ രോഗങ്ങള്‍ക്കും കാന്‍സറിനും വായുകോപത്തിനും ഉള്‍പ്പെടെ മരുന്നുകളുണ്ട്.
    -- രാജ്യവ്യാപകമായി ജനൗഷധി കേന്ദ്രങ്ങള്‍ തുറക്കുന്നതിന് വിവിധ സംസ്ഥാന ഗവണ്‍മെന്റുകളും സംഘടനകളും സന്നദ്ധ സംഘടനകളുമായി ധാരണാപത്രങ്ങള്‍ ഒപ്പിട്ടു. 2017 നവംബര്‍ രണ്ടിലെ കണക്കുപ്രകാരം 36,564 അപേക്ഷകളാണ് സ്വകാര്യ വ്യക്തികളില്‍ നിന്നു ലഭിച്ചത്. തത്വത്തില്‍ എല്ലാ അപേക്ഷകളും അംഗീകരിച്ചു.
    -- ഇന്ത്യന്‍ മെഡിക്കല്‍ കൗണ്‍സില്‍ നിയമപ്രകാരം മരുന്നുകളുടെ ജനറിക് നാമങ്ങള്‍ ഉപയോഗിക്കുന്നതിന് വ്യവസ്ഥാപിത രൂപമുണ്ടാക്കാന്‍ എല്ലാ ആരോഗ്യ സെക്രട്ടറിമാരോടും സംസ്ഥാന ഗവണ്‍മെന്റുകളോടും കേന്ദ്രഭരണ പ്രദേശങ്ങളോടും എല്ലാ സംസ്ഥാന മെഡിക്കല്‍ കൗണ്‍സില്‍ അധ്യക്ഷന്മാരോടും നിര്‍ദേശിച്ച് മാര്‍ഗ്ഗനിര്‍ദേശങ്ങള്‍ പുറപ്പെടുവിക്കാന്‍ ഔഷധകാര്യ വകുപ്പ് മെഡിക്കല്‍ കൗണ്‍സിലിന് നിര്‍ദേശം നല്‍കി.


    2). സ്‌റ്റെന്റുകളുടെയും മുട്ട് മാറ്റിവയ്ക്കല്‍ ഉപകരണങ്ങളുടെയും വില നിയന്ത്രിക്കല്‍.


    -- കൊറോണറി സ്‌റ്റെന്റുകളുടെ പരമാവധി വില 2017 ഏപ്രില്‍ ഒന്നു മുതലുള്ള പ്രാബല്യത്തില്‍ പുനരേകീകരിച്ചു. എല്ലാ ഇനം കാര്‍ഡിയാക് സ്റ്റെന്റുകളും ഇപ്പോള്‍ 7,400 മുതല്‍ 30,180 രൂപ വരെ വിലയ്ക്ക് ലഭ്യമാണ്.
    -- മുട്ട് മാറ്റിവയ്ക്കല്‍ ഉപകരണങ്ങളുടെ വില പരിധി 2017 ആഗസ്റ്റ് 16 മുതലുള്ള പ്രാബല്യത്തില്‍ നിശ്ചയിച്ചു. എല്ലാ ഇനം മുട്ട് മാറ്റിവയ്ക്കല്‍ ഉപകരണങ്ങളും ഇപ്പോള്‍ 54,720 രൂപ മുതല്‍ 1,13,950 വരെ വിലയ്ക്ക് ലഭ്യമാണ്.
    -- വില നിര്‍ണയത്തിനു പരിധി നിശ്ചയിക്കുന്നതിനു മുമ്പുള്ളതിനെക്കാള്‍ കൊറോണറി സ്‌റ്റെന്റുകളുടെ വിലയിലെ കുറവ് 85 ശതമാനം വരെയും മുട്ട്മാറ്റിവയ്ക്കല്‍ ഉപകരണങ്ങള്‍ക്ക് 69 ശതമാനം വരെയുമായി.
    -- പൊതുജനങ്ങള്‍ക്ക് മൊത്തത്തില്‍ 5,950 കോടി രൂപയുടെ ലാഭമാണ് ഉണ്ടായത്: കോറോണറി സ്‌റ്റെന്റുകളുടെ വിലയിലെ മാറ്റംമൂലം 4450 കോടി രൂപയുടെ ലാഭവും മുട്ട്മാറ്റിവയ്ക്കല്‍ ഉപകരണങ്ങളുടെ വിലയിലെ മാറ്റംമൂലം 1500 കോടി രൂപയുമാണ് ലാഭം.


    3). 2017 ജനുവരി മുതല്‍ നവംബര്‍ വരെയുള്ള കാലത്ത് ദേശീയ ഔഷധ വില നിര്‍ണ്ണയ അതോറിറ്റി (എന്‍പിപിഎ) 255 ഔഷധപ്രയോഗ രീതികള്‍ക്കുള്ള വില പരിധി നിശ്ചയിച്ചു. 2015ലെ അവശ്യമരുന്നുകളുടെ പട്ടികയ്ക്ക് (എന്‍എല്‍ഇഎം) കീഴില്‍ 849 ഇനങ്ങള്‍ക്ക് ഇതുമൂലം വില നിയന്ത്രണമുണ്ടായി. പട്ടികയിലുള്ള ഔഷധപ്രയോഗ രീതികളുടെ വിലയ്ക്ക് പരിധി നിശ്ചയിച്ചതോടെ ഉപഭോക്താക്കള്‍ക്ക് 2643.37 കോടിയുടെ ലാഭമാണുണ്ടായത്.


    2017 ജനുവരി മുതല്‍ നവംബര്‍ വരെയുള്ള കാലത്ത് അമിതവില ഈടാക്കിയതിന് 179.45 കോടി രൂപ ഔഷധ കമ്പനികളില്‍ നിന്ന് വസൂലാക്കി. ഇതേ കാലയളവില്‍ അമിത വിലയുടെ പേരില്‍ സ്വന്തം നിലയിലെടുത്ത കേസുകളുള്‍പ്പെടെ 226 കാരണംകാണിക്കല്‍ നോട്ടീസുകള്‍ നല്‍കുകയും 728.99 കോടി രൂപ പിഴ നിര്‍ദേശിക്കുകയും ചെയ്തു.


    4). ഔഷധ വിവര ബാങ്ക് : ഔഷധ ഉല്‍പ്പാദക, വിപണന, ഇറക്കുമതി, വിതരണ കമ്പനികള്‍ക്ക് നിയമപരമായി നിര്‍ബന്ധമായ വരവുചെലവ് 2013ലെ ഔഷധ ( വില നിയന്ത്രണ) ഉത്തരവ് പ്രകാരമുള്ള നിശ്ചിത ഫോം രണ്ടിലും ഫോം മൂന്നിലും ഫോം അഞ്ചിലും സമര്‍പ്പിക്കാന്‍ ഔഷധ വിവര ബാങ്ക് അവസരമുണ്ടാക്കി. 'പുതിയ മരുന്നുകള്‍'കള്‍ക്കുള്ള വില അനുമതി അപേക്ഷകള്‍ ഓണ്‍ലൈനില്‍ നല്‍കാനും അനുമതി. 2017 ഫെബ്രുവരി 11ലെ കണക്കു പ്രകാരം 64804 ഉല്‍പ്പന്നങ്ങള്‍ക്കു വേണ്ടി 862 കമ്പനികള്‍ രജിസ്റ്റര്‍ ചെയ്തു. രജിസ്റ്റര്‍ ചെയ്ത 862 കമ്പനികളില്‍ 121 കമ്പനികള്‍ രജിസ്റ്റര്‍ ചെയ്ത ഉല്‍പ്പന്നങ്ങളുടെ കാര്യത്തില്‍ ഫോം 5 അനുമതി 100 ശതമാനമാണ്.


    5). മൊബൈല്‍ ആപ്പുകളും മറ്റ് ഉപകരണങ്ങളും: ഔഷധങ്ങളുടെ മുദ്രാ നാമം, കൂട്ടുകള്‍, വില പരിധി, പരമാവധി ചില്ലറ വില എന്നിവ വേഗം ആര്‍ക്കും തിരയാന്‍ സാധിക്കുകവഴി സാധാരണക്കാര്‍ക്ക് മെച്ചം ലഭിക്കുന്നതിന് ഫാര്‍മ സാഹിദാം എന്ന പേരില്‍ 2016 ആഗസ്റ്റ് 29ന് മൊബൈല്‍ ആപ്പ് ഉദ്ഘാടനം ചെയ്തു. ആന്‍ഡ്രോയ്ഡ് മൊബൈല്‍ ഫോണില്‍ ഗൂഗ്ള്‍ പ്ലേസ്‌റ്റോറില്‍ നിന്നും ഐഒഎസ് മൊബൈലില്‍ (ഐഫോണ്‍) ആപ്‌സ്‌റ്റോറില്‍ നിന്നും ഈ ആപ്പ് സൗജന്യമായി ഡൗണ്‍ലോഡ് ചെയ്യാം. എന്‍പിപിഎയുടെ വെബ്‌സൈറ്റില്‍ ലഭ്യമായ 'സേര്‍ച്ച് മെഡിസിന്‍ പ്രൈസ്' ഉപകരണത്തിലൂടെ പട്ടികയിലുള്ള മരുന്നുകളുടെ വില പരിധിയും കണ്ടെത്താം.


    6). മേല്‍നോട്ടവും നിയമനിര്‍വഹണവും: എഐഒസിഡി ഫാര്‍മ ട്രാക്ക് ലഭ്യമാക്കിയ വിവരങ്ങളുടെ വിശകലനത്തിന്റെ അടിസ്ഥാനത്തില്‍ എന്‍പിപിഎ 336 ഔഷധങ്ങളുടെ വിലയ്ക്ക് അംഗീകാരം ഇല്ലാത്തതായി കണ്ടെത്തി.


    7). 'ഔഷധ വ്യവസായത്തിന്റെ വികസന പദ്ധതി' എന്ന പേരില്‍ വകുപ്പ് ഒരു പദ്ധതി തയ്യാറാക്കി. അതിലെ ഉള്ളടക്കങ്ങള്‍ താഴെ പറയുന്നു:
    എ). പൊതു സുഗമമാക്കല്‍ കേന്ദ്രത്തിനു വേണ്ടി വിപുലമായ മരുന്നു വ്യവസായത്തിനു സഹായം.
    ബി). ഔഷധ ഉപകരണ വ്യവസായത്തിനു സഹായം.
    സി). മരുന്നു വ്യവസായത്തിന് സഹായം.
    ഡി). ഔഷധ സാങ്കേതികവിദ്യ നിലവാരമുയര്‍ത്തല്‍ സഹായ പദ്ധതി.
    ഇ). ഔഷധ പ്രോല്‍സാഹന- വികസന പദ്ധതി.
    ബന്ധപ്പെട്ട മന്ത്രാലയങ്ങള്‍ക്കും വകുപ്പുകള്‍ക്കും പ്രതികരണമാരാഞ്ഞ് പദ്ധതി വിവരങ്ങളുടെ വിശദാംശക്കുറിപ്പ് നല്‍കി.


    8). ഔഷധ പ്രോല്‍സാഹന-വികസന പദ്ധതി (പിപിഡിഎസ്).
    -- ഔഷധ വകുപ്പ് രൂപീകരിച്ച 2008ല്‍ തുടക്കമിട്ടതു മുതല്‍ കൃത്യമായ ലക്ഷ്യബോധത്തോടെ ഔഷധമേഖലയുടെ വികാസവും പ്രോല്‍സാഹനവും ഉന്നംവച്ച് സാമ്പത്തിക പിന്തുണ നല്‍കി വളര്‍ച്ചും കയറ്റുമതിയും എളുപ്പമാക്കാന്‍ ഔഷധ മേഖലയെ ബാധിക്കുന്ന നിര്‍ണായക വിഷയങ്ങളിലും പഠനങ്ങളും കൂടിയാലോചനകളും നടത്തുകയും കയറ്റുമതിയും നിക്ഷേപവും പ്രോല്‍സാഹിപ്പിക്കുന്നതിന് ഇന്ത്യയിലേക്കു വരുന്നവരും ഇന്ത്യയില്‍ നിന്നുള്ളവരുമായ പ്രതിനിധി സംഘങ്ങളെ പങ്കെടുപ്പിച്ച് സെമിനാറുകളും സമ്മേളനങ്ങളും പ്രദര്‍ശനങ്ങളും സംഘടിപ്പിക്കുകയും ചെയ്തുവരുന്നു.
    -- 2017 നവംബര്‍ രണ്ട് വരെ ആകെ 17 സെമിനാറുകള്‍ക്കും മറ്റും സാമ്പത്തിക സഹായം നല്‍കി.
    -- ഇന്ത്യയിലെ ഔഷധ- ചികില്‍സാ നയരൂപീകരണത്തിന്റെ രണ്ടാം ഭാഗം- 2017 ഫെബ്രുവരി 11 മുതല്‍ 13 വരെ കര്‍ണാടകയിലെ ബംഗളൂരുവില്‍ ഔഷധ- ചികില്‍സാ മേഖലകളെ സംബന്ധിച്ച അന്താരാഷ്ട്ര പ്രദര്‍ശനങ്ങളും സമ്മേളനങ്ങളും നടത്തി. രണ്ടു മേഖലകളില്‍ നിന്നുമായി 274 പ്രദര്‍ശകരും 24 രാജ്യങ്ങളില്‍ നിന്നുള്ള വാങ്ങലുകാരും പങ്കെടുത്തു. എട്ട് രാജ്യങ്ങളില്‍ നിന്നുള്ള അന്താരാഷ്ട്ര ഔഷധമേഖലാ പ്രതിനിധികള്‍ക്കും വിദേശ എംബസികളിലും ഹൈക്കമ്മീഷനുകളിലും നിന്നുള്ള 29 ഉദ്യോഗസ്ഥര്‍ക്കും പങ്കെടുത്തതിനു പുറമേ പതിനായിരം വ്യാപാര സന്ദര്‍ശകരും ഇതില്‍ പങ്കെടുത്തു.


    9). ഔഷധമേഖലയുടെ മൊത്തത്തിലുള്ള ഇടപാടുകളെ ഉള്‍ക്കൊള്ളുന്ന ദേശീയ ഔഷധ നയം പരിഗണനയിലാണ്.


    10). ഔഷധ വിപണ രീതികളില്‍ ഏകീകൃത നിയമാവലി നടപ്പാക്കിയതു സംബന്ധിച്ച അവലോകനത്തിനു പിന്നാലെ, ചില കമ്പനികളുടെ അധാര്‍മിക രീതികള്‍ നിയന്ത്രിക്കുന്നതിന് നിയമപരമായ ക്രമം ഉണ്ടാക്കാനുദ്ദേശിച്ച് നിയമ-നീതിന്യായ മന്ത്രാലയവുമായി ഔഷധ വകുപ്പ് കൂടിയാലോചനകള്‍ നടത്തിവരികയാണ്.


    11). പാവപ്പെട്ടവര്‍ക്ക് ഔഷധങ്ങള്‍ കൂടുതല്‍ പ്രാപ്യമാകുന്നുവെന്ന് ഉറപ്പുവരുത്താന്‍ 2013ല്‍ നടപ്പാക്കിയ ഔഷധ വില നിയന്ത്രണ ക്രമം (ഡിപിസിഒ) അവലോകനം ചെയ്യുന്നതിന് എന്‍പിപിഎ, ആരോഗ്യം, ഡിഐപിപി, ഡിസിജിഐ എന്നിവയുടെ പ്രതിനിധികളും ഉള്‍പ്പെടുന്ന ജോയിന്റ് സെക്രട്ടറിമാരുടെ സമിതി രൂപീകരിച്ചു. സമിതി അതിന്റെ ശുപാര്‍ശകള്‍ സമര്‍പ്പിച്ചിട്ടുണ്ട്. 2013ലെ ഡിപിസിഒയില്‍ ഭേദഗതികള്‍ വരുത്താനുള്ള ശുപാര്‍ശകള്‍ പരിഗണനയിലാണ്.


    12). ഔഷധ വിദ്യാഭ്യാസവും ഗവേഷണവും സംബന്ധിച്ച ദേശീയ ഇന്‍സ്റ്റിറ്റ്യൂട്ട് ( എന്‍ഐപിഇആര്‍): ഛത്തീസ്ഗഡിലും മഹാരാഷ്ട്രയിലും രാജസ്ഥാനിലും ഓരോ എന്‍ഐപിഇആറുകള്‍ സ്ഥാപിക്കാനുള്ള തീരുമാനം ഗവണ്‍മെന്റ് പ്രഖ്യാപിച്ചതോടെ ഈ മൂന്നു സംസ്ഥാന ഗവണ്‍മെന്റുകളും ഭൂമി അനുവദിക്കാന്‍ സന്നദ്ധത അറിയിച്ചു. രാജസ്ഥാനിലെ ഝലവാറിലും ഛത്തീസ്ഗഡിലെ റായ്പൂരിലും മഹാരാഷ്ട്രയിലെ നാഗ്പൂരിലുമായിരിക്കും തുടങ്ങുക.


    ഏഴ് എന്‍ഐപിഇആറുകള്‍ 17 വന്‍കിട ഔഷധ വ്യവസായികളുമായുള്ള 24 ധാരണാപത്രങ്ങളിലൂടെ അക്കാദമിക- വ്യാവസായിക ബന്ധം നടപ്പാക്കാന്‍ നടപടിയായി. എന്‍ഐപിഇആര്‍- വ്യാവസായിക പങ്കാളിത്തത്തിലൂടെ കാമ്പസ് നിയമനങ്ങളും സിഇഒമാരുമായുള്ള സംഭാഷണങ്ങളും നടപ്പാക്കി. വിവിധ എന്‍ഐപിഇആറുകളിലായി 2017-18 അധ്യയന വര്‍ഷത്തില്‍ 596 വിദ്യാര്‍ത്ഥികള്‍ക്ക് ബിരുദാനന്തര ബിരുദ കോഴ്‌സുകളില്‍ പ്രവേശനം നല്‍കുകയും 72 വിദ്യാര്‍ത്ഥികള്‍ക്ക് പിഎച്ച്ഡി പ്രവേശനം നല്‍കുകയും ചെയ്തു.


    13). 2017 നവംബര്‍ ഒന്നിനു ചേര്‍ന്ന സാമ്പത്തിക കാര്യ മന്ത്രിസഭാ സമിതി ഔഷധ വകുപ്പിനു കീഴിലുള്ള പൊതുമേഖലാ സ്ഥാപനമായ കര്‍ണാടക ആന്റിബയോട്ടിക്‌സ് ആന്റ് ഫാര്‍മസ്യൂട്ടിക്കല്‍സ് ലിമിറ്റഡിനെ തന്ത്രപരമായി നിക്ഷേപമുക്തമാക്കാന്‍ 'തത്വത്തില്‍' അനുമതി നല്‍കി.


    കെമിക്കല്‍സ്& പെട്രോകെമിക്കല്‍സ് വകുപ്പ്


    1). അസം ഗ്യാസ് ക്രാക്കര്‍ പദ്ധതി (എജിസിപി)
    വടക്കു കിഴക്കന്‍ മേഖലയുടെ പൊതുവായ സാമൂഹിക-സാമ്പത്തിക വികസനം ലക്ഷ്യമിട്ട് 1985 ആഗസ്റ്റ് 15ന് കേന്ദ്ര ഗവണ്‍മെന്റ് അഖിലേന്ത്യാ അസം വിദ്യാര്‍ത്ഥി യൂണിയനും അഖില അസം ഗണസംഗ്രാം പരിഷത്തും തമ്മില്‍ ഒപ്പുവച്ച ഒത്തുതീര്‍പ്പ് വ്യവസ്ഥപ്രകാരമാണ് അസം ഗ്യാസ് ക്രാക്കര്‍ പദ്ധതിക്ക് തുടക്കമിട്ടത്. 2016 ജനുവരിയില്‍ പദ്ധതി പ്രവര്‍ത്തനസജ്ജമാവുകയും ഫെബ്രുവരി അഞ്ചിന് ഡിബ്രുഗാഡിലെ ലെപെട്കടാ ബിസിപിഎല്‍ സമുച്ചയത്തില്‍ വച്ച് പ്രധാനമന്ത്രി ശ്രീ. നരേന്ദ്ര മോദി അത് രാജ്യത്തിനു സമര്‍പ്പിക്കുകയും ചെയ്തു. പോളിത്തിലീന്‍, പോളിപ്രോപ്പിലീന്‍ എന്നിവയും മറ്റു സഹ ഉല്‍്പ്പന്നങ്ങളും വന്‍തോതില്‍ ഉല്‍പ്പാദിപ്പിക്കാനുള്ള ശേഷി ബിസിപിഎല്ലിനുണ്ട്. പ്രകൃതി വാതകവും നാഫ്തയുമാണ് പ്രധാന ശേഖരം. 700 പേര്‍ക്ക് നേരിട്ട് പ്ലാന്റിലും 1500 രപേര്‍ക്ക് പദ്ധതി സമുച്ചയത്തില്‍ പരോക്ഷമായും ജോലി നല്‍കാന്‍ കഴിഞ്ഞു. വടക്കു കിഴക്കന്‍ മേഖലയുടെ താഴേത്തട്ടിലുള്ള കെമിക്കല്‍-പെട്രോകെമിക്കല്‍ വ്യവസായത്തില്‍ നിന്ന് അസംസ്‌കൃത വസ്തുക്കള്‍ ബിസിപിഎല്‍ വാങ്ങുകയും അതിനെ ആശ്രയിച്ച് നിരവധി പ്ലാസ്റ്റിക് സംസ്‌കരണ വ്യവസായങ്ങളും അനുബന്ധ വ്യവസായങ്ങളും തുടങ്ങുകയും ചെയ്യുന്നതിലൂടെ വടക്കുകിഴക്കന്‍ മേഖലയില്‍ ലക്ഷത്തോളം ആളുകള്‍ക്ക് തൊഴില്‍ ലഭിക്കുകയും ചെയ്യും.


    പ്രതിവര്‍ഷം 2,20,000 ടണ്‍ പോളിത്തിലീനും 60,000 ടണ്‍ പോളിപ്രൊപ്പലീനും മറ്റ് അനുബന്ധ ഉല്‍പ്പന്നങ്ങളും ഉല്‍പ്പാദിപ്പിക്കുകയും ചെയ്യുന്ന പ്ലാന്റ് ലാഭത്തിലാണ്. 2016-17ല്‍ ബിസിപിഎല്‍ ഏകദേശം ഒരു ലക്ഷം ടണ്‍ പോളിമര്‍ ഉല്‍പ്പാദിപ്പിച്ചു.


    2). ഹിന്ദുസ്ഥാന്‍ ഓര്‍ഗാനിക് കെമിക്കല്‍സ് ലിമിറ്റഡ് ( എച്ച്ഒസിഎല്‍)


    കേന്ദ്ര ഗവണ്‍മെന്റിന്റെ സിസിഇഎ 2017 മെയ് 17ന് എച്ച്ഒസിഎല്ലിന്റെ ഒരു പുനസ്സംഘടനാ പദ്ധതിക്ക് അനുമതി നല്‍കി. ഇരുപത് ഏക്കര്‍ സ്ഥലവും ജീവനക്കാരുമുള്‍പ്പെടെ ഐഎസ്ആര്‍ഒയ്ക്ക് കൈമാറാനുന്ന ഡി1- നൈട്രജന്‍ ടെട്രോകൈസ്ഡ് പ്ലാന്റ് (എന്‍2ഒ4) ഒഴികെ എച്ച്ഒസിഎല്‍ രസായനി യൂണിറ്റിലെ ലാഭകരമല്ലാത്ത മുഴുവന്‍ പ്ലാന്റുകളും അടച്ചുപൂട്ടുന്നതുള്‍പ്പെടെയാണ് പദ്ധതി. ഐഎസ്ആര്‍ഒ ശൂന്യാകാശ വിക്ഷേപണ വാഹനങ്ങളില്‍ ലിക്വിഡ് റോക്കറ്റ് പ്രോപ്പല്ലന്റ് ആയി ഉപയോഗിക്കുന്ന ഒരേയൊരു തദ്ദേശീയ സ്രോതസ് എന്ന നിലയിലുള്ള തന്ത്രപ്രാധാന്യം എന്‍2ഒ4യ്ക്ക് ഉണ്ട്. കൊച്ചി യൂണിറ്റിന്റെ പ്രവര്‍ത്തനങ്ങള്‍ തുടര്‍ന്നുകൊണ്ട് രസായനിയുടെ ഭൂമിയും ജംഗമ സ്വത്തുക്കളും വിറ്റൊഴിക്കുന്ന നടപടിക്കു ശേഷം നിക്ഷേപ പൊതു സ്വത്ത് കൈകാര്യം ചെയ്യല്‍ വകുപ്പ് മുഖേന എച്ച്ഒസിഎല്ലിനെ നിക്ഷേപമുക്തമാക്കുന്ന തന്ത്രപ്രധാന നടപടികള്‍ക്ക് തത്വത്തില്‍ അനുമതി നല്‍കി. പുനസ്സംഘടനാ പദ്ധതിയുടെ സാമ്പത്തിക ബാധ്യത പണമായി 1008.67 കോടിയാണ്. രസായനി യൂണിറ്റിലെ 442 ഏ്ക്കര്‍ ഭൂമി ഭാരത് പെട്രോളിയം ലിമിറ്റഡിന് 618.80 കോടിക്ക് വില്‍ക്കുന്നതിലൂടെ ഇത് ഭാഗികമായി പരിഹരിക്കുകയും ബാക്കി 365.26കോടി ഗവണ്‍മെന്റ് നിന്നുള്ള വായ്പയിലൂടെ തീര്‍ക്കും. ജീവനക്കാര്‍ക്ക് നല്‍കാന്‍ ബാക്കിയുള്ള ശമ്പളക്കുടിശ്ശികയും മറ്റു നിയമപരമായ പ്രതിഫലങ്ങളും നല്‍കുകയും ഗവണ്‍മെന്റ് ഗാരന്റി നല്‍കിയ 250 കോടി തിരിച്ചു നല്‍കുന്നതും ഉള്‍പ്പെടെ കമ്പനിയുടെ ബാധ്യതകള്‍ തീര്‍ക്കാന്‍ ഈ പണം ഉപയോഗിക്കും. ഗവണ്‍മെന്റില്‍ നിന്ന് വായ്‌പെടുത്ത പണം തിരിച്ചുനല്‍കുന്നത് രസായനി യൂണിറ്റിലെ ബാക്കി ഭൂമിയും സ്വത്തുക്കളും വിറ്റിട്ടായിരിക്കും.


    ഈ പുനസ്സംഘടനാ പദ്ധതി നടപ്പാക്കുന്നതിന് വകുപ്പും എച്ച്ഒസിഎല്ലും അടിയന്തര നടപടിയാണ് സ്വീകരിക്കുന്നത്. ഐഎസ്ആര്‍ഒയ്ക്ക് കൈമാറുന്ന എന്‍2ഒ4 പ്ലാന്റ് ഒഴികെ രസായനി യൂണിറ്റിലെ മുഴുവന്‍ പ്ലാന്റുകളും 2017 ഒക്ടോബര്‍ ഒന്നിന് അടച്ചു. ( ഐഎസ്ആര്‍ഒയ്ക്ക് ഫാക്ടറി ലൈസന്‍സ് കൈമാറുന്നതു വരെ ആറുമാസം പ്ലാന്റ് പ്രവര്‍ത്തിപ്പിക്കാനുള്ള പിന്തുണ എച്ച്ഒസിഎല്‍ നല്‍കും). ഗവണ്‍മെന്റ് ഗാരന്റിയായി ലഭിച്ച 250 കോടി രൂപയും ജീവനക്കാരുടെ കുടിശ്ശികയുടെ ഒരു ഭാഗവും നല്‍കുന്നതിന് ഗവണ്‍മെന്റില്‍ നിന്നുള്ള വായ്പയായി 360.26 കോടി രൂപ എച്ച്ഒസിഎല്ലിന് അനുവദിച്ചു. ബാക്കി ഭൂമി വില്‍ക്കുന്നതിനു ലഭിച്ച ടെന്‍ഡറുകള്‍ ലാന്‍ഡ് മാനേജ്‌മെന്റ് ഏജന്‍സി നിയമിച്ച എന്‍ബിസിസി പരിശോധിച്ചു വരുന്നു. 442 ഏക്കര്‍ ഭൂമി ബിപിസിഎല്ലിനു വില്‍ക്കുന്നതിന് സംസ്ഥാന സര്‍ക്കാരില്‍ നിന്ന് ബിപിസിഎല്ലിന് തടസ്സരഹിത രേഖ ആവശ്യമാണ്. അത് സംസ്ഥാന ഗവണ്‍മെന്റിന്റെ വിവിധ തലങ്ങളില്‍ വകുപ്പ് ശക്തമായി ഇടപെട്ട് ശരിയാക്കും. എച്ച്ഒസിഎല്ലിന്റെ ബാധ്യതകളുടെ പ്രധാന ഭാഗമായ ജീവനക്കാരുടെ ശമ്പളത്തിന്റെയും മറ്റ് ആനുകൂല്യങ്ങളുടെയും കുടിശിക, വിതരണക്കാര്‍ക്കും കരാറുകാര്‍ക്കും മറ്റു നല്‍കാനുള്ള പണം, വിആര്‍എസ് നടപ്പാക്കല്‍ എന്നിവ ബിപിസിഎല്ലില്‍ നിന്ന് ലഭിക്കുന്ന 618.80 കോടിയില്‍ നിന്ന് നല്‍കും.


    3). പെട്രോളിയം, കെമിക്കല്‍സ്- പെട്രോകെമിക്കല്‍ നിക്ഷേപ മേഖല ( പിസിപിഐആര്‍)
    -- ക്ലസ്റ്റര്‍ അധിഷ്ഠിത വികസന സങ്കല്‍പ്പം പ്രോല്‍സാഹിപ്പിക്കുന്നതിന് പെട്രോളിയം, കെമിക്കല്‍സ്-പെട്രോകെമിക്കല്‍സ് നിക്ഷേ മേഖലകള്‍ പ്രാവര്‍ത്തികമാക്കാന്‍ കെമിക്കല്‍സ് ആന്റ് പെട്രോകെമിക്കല്‍സ് വകുപ്പിന് നയമുണ്ട്. ഉടനേതന്നെ, നാല് പിസിപിഐആറുകള്‍ക്ക് അംഗീകാരം നല്‍കും.


    -- പെട്രോകെമിക്കല്‍ മേഖലയുടെ മികച്ച ആസൂത്രണത്തിന്റെ ഭാഗമായി പെട്രോകെമിക്കല്‍ വ്യവസായത്തിനു വേണ്ടി ഒരു പരിപ്രേക്ഷ്യ പദ്ധതി തയ്യാറാക്കാന്‍ കെമിക്കല്‍സ് ആന്റ് പെട്രോകെമിക്കല്‍സ് വകുപ്പ് മുന്‍കൈയെടുത്തു. അടുത്ത 10-15 വര്‍ഷത്തേക്കുള്ള ആവശ്യ-വിതരണ സാധ്യതകള്‍ മുന്‍നിര്‍ത്തിയാണ് ആസൂത്രണം. നിലവിലെ പഴുതുകള്‍ പരിഹരിക്കുന്നതും ഇതിന്റെ ഭാഗമാണ്.


    -- ഇതിനൊപ്പംതന്നെ, ഗവണ്‍മെന്റിന്റെ നിലവിലെ പിസിപിഐആര്‍ ഭേദഗതി ചെയ്യുന്നതുമായി ബന്ധപ്പെട്ട ശുപാര്‍ശകള്‍ ഉള്‍പ്പെടെ പിസിപിഐആറിന്റെ നടപ്പാക്കല്‍ വേഗത്തിലാക്കാനുള്ള നയപരമായ നടപടികളും സ്വീകരിക്കും.


    -- പൂര്‍ണതോതില്‍ പ്രവര്‍ത്തനക്ഷമമാകുമ്പോള്‍ ഏകദേശം 7.63 ലക്ഷം കോടിയുടെ നിക്ഷേപം ആകര്‍ഷിക്കാന്‍ പിസിപിഐആറുകള്‍ക്ക് കഴിയുമെന്നും 34 ല്ക്ഷം പേര്‍ക്ക് തൊഴില്‍ നല്‍കാനാകുമെന്നും പ്രതീക്ഷിക്കുന്നു.
    -- ഗുജറാത്ത് പിസിപിഐആറിന്റെ അടിസ്ഥാന യൂണിറ്റ് അഥവാ ഒഎന്‍ജിസി പെട്രോ അഡീഷന്‍സ് ലിമിറ്റഡ് (ഒപിഎഎല്‍), പ്രതിവര്‍ഷം പോളിത്തെലീന്‍, പോളിപ്രോപലീന്‍ യൂണിറ്റുകളുടെ പോളിമെര്‍വല്‍ക്കരണത്തിനൊപ്പം 1.1 ദശലക്ഷം ടണ്‍ എതലീനും 0.34 ദശലക്ഷം ടണ്‍ പ്രോപെലീനും ഉല്‍പ്പാദിപ്പിക്കുന്ന ക്രാക്കെര്‍- പെട്രോകെമിക്കല്‍ സമുച്ചയം 2017 മാര്‍ച്ച് ഏഴിന് പ്രധാനമന്ത്രി രാജ്യത്തിനു സമര്‍പ്പിച്ചു.


    4). പ്ലാസ്റ്റിക് എന്‍ജിനീയറിംഗ് & ടെക്‌നോളജിക്കുള്ള കേന്ദ്ര ഇന്‍സ്റ്റിറ്റ്യൂട്ട് (സിഐപിഇറ്റി)
    -- സെന്‍ട്രല്‍ ഇന്‍സ്റ്റിറ്റ്യൂട്ട് ഓഫ് പ്ലാസ്റ്റിക്‌സ് എന്‍ജിനീയറിംഗ് ആന്റ് ടെക്‌നോളജിയുടെ (സിപിഇറ്റി) 16 പുതിയ കേന്ദ്രങ്ങള്‍ സ്ഥാപിക്കുന്നതിലൂടെ ഇതിന്റെ ആകെ എണ്ണം 23ല്‍ നിന്ന് 39 ആക്കാന്‍ കേന്ദ്ര സര്‍ക്കാര്‍ അനുമതി നല്‍കി.
    -- പ്രതിരോധ സാമഗ്രികള്‍, ബയോ പോളിമറുകള്‍, പാക്കിങിനുള്ള ബയോ നാനോ മിശ്രിതങ്ങള്‍, ആരോഗ്യപരിരക്ഷയ്ക്കുള്ള ബയോ സെന്‍സറുകള്‍, പ്രകൃതിദത്ത നാരുകള്‍ പുനരുജ്ജീവിപ്പിച്ച മിശ്രിതങ്ങള്‍, പോളിമര്‍ പശകള്‍, സമുദ്രസംബന്ധിയായ ഉപയോഗങ്ങള്‍ക്കുള്ള പാളികള്‍, സൗരോര്‍ജ്ജത്തിനുള്ള ഇന്ധന സൗരോര്‍ജ്ജ സെല്ലുകള്‍, ഇ -മാലിന്യ പുനരുജ്ജീവിപ്പിക്കല്‍ തുടങ്ങിയവയ്ക്കുള്ള സുപ്രധാന പോളിമര്‍ വിനിയോഗ മേഖലകള്‍ക്കായി ബംഗളൂരിലെ ഗവേഷണ-വികസന വിഭാഗത്തില്‍ സുസജ്ജമായ പോളിമര്‍ രൂപരേഖാ, വികസന ഗവേഷ ലബോറട്ടറി ( എപിഡിഡിആര്‍എല്‍) സ്ഥാപിക്കും.
    -- പ്ലാസ്റ്റിക് ഉല്‍പ്പന്നങ്ങള്‍, സാങ്കേതികവിദ്യാ പരിഹാരങ്ങള്‍, പ്രതിരോധ-സമുദ്ര സംബന്ധമായ വ്യവസായ ഉപയോഗങ്ങള്‍ക്കുള്ള ഇന്ത്യയില്‍ നിര്‍മിക്കൂ ലക്ഷ്യത്തില്‍ ഊന്നുന്ന ആര്‍&ഡി എന്നിവയുടെ തദ്ദേശീയവല്‍ക്കരണത്തിനു വേണ്ടി വിവിധ പൊതുമേഖലാ സ്ഥാപനങ്ങളും വ്യവസായങ്ങളുമായി സിഐപിഇറ്റിയെ യോജിപ്പിച്ചു.
    -- 2017 ജനുവരി മുതല്‍ നവംബര്‍ വരെയുള്ള കാലയളവില്‍ ഏകദേശം 60,000 പേര്‍ക്ക് സിഐപിഇറ്റി നൈപുണ്യ പരിശീലനം നല്‍കി.
    -- നൈപുണ്യ വികസനത്തിനും സംരംഭകത്വത്തിനുമുള്ള ദേശീയ നയത്തിന്റെ അടിസ്ഥാനത്തില്‍ സിഐപിഇറ്റിയുടെ 36 നൈപുണ്യ പരിശീലന കോഴ്‌സുകള്‍ എന്‍എസ്‌ക്യുഎഫിനൊപ്പം നടപ്പാക്കി. ഇത് രാജ്യവ്യാപകമാകെ ഏകീകൃതവും ക്രമപ്രകാരമുള്ളതുമായ നൈപുണ്യ പരിശീലന സംവിധാനം ഉറപ്പാക്കും.
    PSR MRD – 982
    ***

    
    
    (Release ID: 1514798) Visitor Counter : 11