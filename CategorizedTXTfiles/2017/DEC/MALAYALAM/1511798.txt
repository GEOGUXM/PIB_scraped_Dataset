      ധനകാര്യ മന്ത്രാലയം

      പതിനഞ്ചാം ധനകാര്യ കമ്മീഷന്‍ ആദ്യ യോഗം ചേര്‍ന്നു
      Posted On: 04 DEC 2017 7:02PM by PIB Thiruvananthpuram


    പതിനഞ്ചാം ധനകാര്യ കമ്മീഷന്റെ ആദ്യ യോഗം ന്യൂഡല്‍ഹിയിലെ നോര്‍ത്ത് ബ്ലോക്കില്‍ ചെയര്‍മാന്‍ ശ്രീ എന്‍. കെ. സിങ്ങിന്റെ അധ്യക്ഷതയില്‍ ചേര്‍ന്നു. കമ്മീഷന്‍ അംഗങ്ങളായ ശ്രീ ശക്തികാന്ത ദാസ്, ഡോ. അനൂപ് സിങ്ങ്, പാര്‍ട്ട് ടൈം അംഗങ്ങളായ ഡോ. അശോക് ലാഹിരി, ഡോ. രമേഷ് ചന്ദ് എന്നിവര്‍ യോഗത്തില്‍ പങ്കെടുത്തു. 2017 നവംബര്‍ 27നാണ് കമ്മീഷന്‍ രൂപീകരിച്ചത്.
    പ്രഥമ യോഗം ധനകാര്യ കമ്മീഷന്റെ പരിശോധന വിഷയങ്ങളെ കുറിച്ച് ചര്‍ച്ച ചെയ്തു. വിവിധ മന്ത്രാലയങ്ങള്‍, സംസ്ഥാന ഗവണ്‍മെന്റുകള്‍, തദ്ദേശ സ്ഥാപനങ്ങള്‍, രാഷ്ട്രീയ പാര്‍ട്ടികള്‍ തുടങ്ങിയവരുമായുള്ള ചര്‍ച്ചകള്‍ കമ്മീഷന്‍ ഉടന്‍ ആരംഭിക്കും. വിശകലനാത്മക രേഖകള്‍പരിശോധിക്കേണ്ടതുണ്ടെന്നും രാജ്യത്തിനകത്തും പുറത്തുനിന്നുമുള്ള മുന്‍നിര ഗവേഷണ സ്ഥാപനങ്ങളുടെ വിശലകനങ്ങള്‍ പരിഗണിക്കേണ്ടതുണ്ടെന്നും കമ്മീഷന്‍ വിലയിരുത്തി. വിവിധ രംഗങ്ങളില്‍ പ്രഗത്ഭരായ വിഷയ വിദഗ്ധരുടെ സേവനവും കമ്മീഷന്‍ ഉപയോഗപ്പെടുത്തും. ജന്‍പഥിലെ ജവഹര്‍ വ്യാപാര്‍ ഭവനിലാണ് കമ്മീഷന്റെ ഓഫീസ്.


    
    IE/BSN

    
    
    (Release ID: 1511798) Visitor Counter : 6