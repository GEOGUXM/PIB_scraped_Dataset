      ആരോഗ്യ, കുടുംബക്ഷേമ മന്ത്രാലയം

      രാജ്യത്തെ അംഗീകൃത രക്ത ബാങ്കുകളുടെ എണ്ണം
      Posted On: 18 DEC 2017 5:40PM by PIB Thiruvananthpuram


    2017 ജൂണ്‍ വരെയുള്ള കണക്കുകള്‍ പ്രകാരം രാജ്യത്ത് പൊതു, സ്വകാര്യ മേഖലകളിലായി ലൈസന്‍സുള്ള അംഗീകൃത രക്ത ബാങ്കുകളുടെ എണ്ണം 2903 ആണ്. ഇതില്‍ 1043 എണ്ണം പൊതു മേഖലയിലും 1860 എണ്ണം സ്വകാര്യ മേഖലയിലുമാണുള്ളത്. മഹാരാഷ്ട്രയിലാണ് ഏറ്റവുമധികം രക്ത ബാങ്കുകളുള്ളത്; പൊതു മേഖലയിലെ 74ഉം, സ്വകാര്യ മേഖലയിലെ 254ഉം ചേര്‍ന്ന് ആകെ 328 എണ്ണം. കേരളത്തില്‍ ആകെ 168 അംഗീകൃത രക്ത ബാങ്കുകളുണ്ട്. ഇതില്‍ 41 എണ്ണം പൊതു മേഖലയിലും 127 എണ്ണം സ്വകാര്യ മേഖലയിലുമാണ്. ലോകാരോഗ്യ സംഘടനയുടെ മാനദണ്ഡം അനുസരിച്ച് ആകെ ജനസംഖ്യയുടെ 1-3 ശതമാനം വരെ രക്തം ദാനം നല്‍കിയാല്‍ ആ രാജ്യത്തിന്റെ ആകെയുള്ള രക്ത ആവശ്യങ്ങള്‍ക്ക് അത് മതിയാകും. ദേശീയ ആരോഗ്യ ദൗത്യത്തിന് കീഴില്‍ രക്ത ബാങ്ക് സേവനങ്ങള്‍ ശക്തിപ്പെടുത്തുന്നതിനായി സംസ്ഥാനങ്ങള്‍ക്ക് സാമ്പത്തിക, സാങ്കേതിക സഹായങ്ങള്‍ നല്‍കുന്നുണ്ടെന്ന് കേന്ദ്ര ആരോഗ്യ കുടുംബക്ഷേമ സഹമന്ത്രി ശ്രീ അശ്വിനി കുമാര്‍ ചൗബേ ലോക്‌സഭയില്‍ അറിയിച്ചു.


    IE-BSN (18.12.2017)

    
    
    (Release ID: 1513051) Visitor Counter : 7