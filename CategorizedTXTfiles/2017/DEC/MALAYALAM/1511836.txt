      PIB Headquarters

      കേന്ദ്ര പദ്ധതികളെക്കുറിച്ചുള്ള പ്രദര്‍ശനം ഉദ്ഘാടനം ചെയ്തു
      Posted On: 01 DEC 2017 7:25PM by PIB Thiruvananthpuram


    കേന്ദ്ര സര്‍ക്കാറിന്റെ വികസന ക്ഷേമ പദ്ധതികളെക്കുറിച്ചുള്ള പ്രദര്‍ശനത്തിന് എറണാകുളത്ത് തുടക്കമായി. കൊച്ചി അന്താരാഷ്ട്ര പുസ്തകോത്സവത്തിന്റെ ഭാഗമായി എറണാകുളത്തപ്പന്‍ ഗ്രൗണ്ടില്‍ കേന്ദ്ര പരസ്യ ദൃശ്യ പ്രചാരണ വിഭാഗം (ഡിഎവിപി) ഒരുക്കിയ പ്രദര്‍ശനം കേന്ദ്ര നൈപുണ്യ വികസന സഹ മന്ത്രി ശ്രീ. അനന്ത് കുമാര്‍ ഹെഗ്‌ഡെ ഇന്ന് (1.12.2017) ഉദ്ഘാടനം ചെയ്തു. കേന്ദ്ര പദ്ധതികളെക്കുറിച്ചുള്ള വിവിധ മൊബൈല്‍ ആപ്പുകള്‍ ഇത്തരം പ്രദര്‍ശനങ്ങളില്‍ പൊതുജനങ്ങള്‍ക്ക് ഡൗണ്‍ലോഡ് ചെയ്യാന്‍ കഴിയത്തക്കവിധം ലഭ്യമാക്കണമെന്ന് മന്ത്രി ചൂണ്ടിക്കാട്ടി.

      സര്‍ക്കാറിന്റെ വികസന കാഴ്ചപ്പാടുകള്‍ വിവരിക്കുന്ന പ്രദര്‍ശനത്തില്‍ യുവാക്കള്‍ക്കായുള്ള വിവിധ പദ്ധതികള്‍, സ്ത്രീകള്‍ക്കായുള്ള പദ്ധതികള്‍, കര്‍ഷക ക്ഷേമ പദ്ധതികള്‍, ഡിജിറ്റല്‍ ഇന്ത്യ, സാമ്പത്തിക പരിഷ്‌കാരങ്ങള്‍, ശുചിത്വ ഭാരതം തുടങ്ങി കേന്ദ്ര സര്‍ക്കാറിന്റെ വിവിധ ക്ഷേമ പദ്ധതികളെ കുറിച്ചുള്ള വിവരങ്ങള്‍ ആണ് ഉള്‍ക്കൊള്ളിച്ചിരിക്കുന്നത്. 10 ദിവസം നീണ്ടുനില്‍ക്കുന്ന പ്രദര്‍ശനം ഡിസംബര്‍ 10ന് സമാപിക്കും.
    
    
    (Release ID: 1511836) Visitor Counter : 5