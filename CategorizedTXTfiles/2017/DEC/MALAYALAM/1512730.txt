      ആരോഗ്യ, കുടുംബക്ഷേമ മന്ത്രാലയം

      ആരോഗ്യ രംഗത്തെ വര്‍ദ്ധിച്ച സഹകരണത്തിന് ഇന്ത്യയും മൊറോക്കോയും ധാരണാപത്രത്തില്‍ ഒപ്പ് വച്ചു
      Posted On: 14 DEC 2017 6:01PM by PIB Thiruvananthpuram


    ആരോഗ്യ പരിചരണ രംഗത്ത് വര്‍ദ്ധിച്ച സഹകരണത്തിന് ഇന്ത്യയും മൊറോക്കോയും തമ്മില്‍ ധാരണാപത്രം ഒപ്പ് വച്ചു. ഇന്ത്യയ്ക്ക് വേണ്ടി കേന്ദ്ര ആരോഗ്യ കുടുംബക്ഷേമ മന്ത്രി ശ്രീ. ജെ.പി. നദ്ദയും, മൊറോക്കോയുടെ ആരോഗ്യമന്ത്രി ഡോ. അബ്ദല്‍കാദര്‍ അമാരെയുമാണ് ന്യൂ ഡല്‍ഹിയില്‍ ധാരണാപത്രത്തില്‍ ഒപ്പ് വച്ചത്. സഹകരണത്തിനുള്ള പ്രധാനമേഖലകള്‍ ഇവയാണ്:
    · കാന്‍സര്‍, കുട്ടികളിലെ ഹൃദയരോഗങ്ങള്‍, പകര്‍ച്ചവ്യാധികളല്ലാത്ത രോഗങ്ങള്‍
    · ഔഷധങ്ങളുടെ നിയന്ത്രണവും ഗുണനിലവാരം നിശ്ചയിക്കലും.
    · പകര്‍ച്ച വ്യാധികള്‍
    · മാതൃ ശിശു, നവജാത ശിശു ആരോഗ്യ സംരക്ഷണം
    · മികച്ച മാതൃകകള്‍ കൈമാറുന്നതിന് ആശുപത്രികളെ തമ്മില്‍ ബന്ധിപ്പിക്കല്‍
    · ആരോഗ്യ സേവനങ്ങളുടെയും ആശുപത്രികളുടെയും ഭരണ നിര്‍വ്വഹണത്തില്‍ പരിശീലനം
    പുതുച്ചേരിയിലെ ജവഹര്‍ലാല്‍ ഇന്‍സ്റ്റിറ്റ്യൂട്ട് ഓഫ് പോസ്റ്റ് ഗ്രാജുവേറ്റ് മെഡിക്കല്‍ എജ്യൂക്കേഷന്‍ ആന്റ് റിസര്‍ച്ചും (ജിപ്മര്‍) മൊറോക്കോയിലെ മറാകാഷ് മുഹമ്മദ് VI യൂണിവേഴ്‌സിറ്റി ആശുപത്രിയും തമ്മില്‍ മറ്റൊരു ധാരണാപത്രവും ഒപ്പ് വച്ചു. ഇത് പ്രകാരം ഇരു സ്ഥാപനങ്ങളും ടെലി മെഡിസിന്‍ മേഖലയില്‍ സഹകരണം ഉറപ്പ് വരുത്തും.
    ND MRD – 936

    
    
    (Release ID: 1512730) Visitor Counter : 4