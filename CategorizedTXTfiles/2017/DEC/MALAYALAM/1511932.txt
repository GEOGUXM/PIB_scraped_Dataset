      PIB Headquarters

      റബ്ബര്‍നടീലിലും പരിപാലനത്തിലും പരിശീലനം
      Posted On: 05 DEC 2017 6:09PM by PIB Thiruvananthpuram


    റബ്ബറിന്റെ നടീല്‍ രീതികള്‍, പരിപാലനം, ഇടക്കൃഷി, കളനാശനം എന്നിവയുള്‍ക്കൊള്ളിച്ചുകൊണ്ടുള്ള ഏകദിനപരിശീലനം ഡിസംബര്‍ 12-ന് കോട്ടയത്തുള്ള റബ്ബര്‍ ട്രെയിനിങ് ഇന്‍സ്റ്റിറ്റ്യൂട്ടില്‍ വച്ചു നടക്കും. പരിശീലനഫീസ് 500 രൂപ (18% ജി.എസ്.ടി. പുറമെ). പട്ടികജാതി-പട്ടിക വര്‍ഗ്ഗത്തില്‍പെട്ടവര്‍ക്ക് ജാതിസര്‍ട്ടിഫിക്കറ്റ് ഹാജരാക്കുന്ന പക്ഷം ഫീസിനത്തില്‍ 50 ശതമാനം ഇളവു ലഭിക്കും. കൂടാതെ, റബ്ബറുത്പാദകസംഘത്തില്‍ അംഗങ്ങളായിട്ടുള്ളവര്‍ക്ക് അംഗത്വസര്‍ട്ടിഫിക്കറ്റു ഹാജരാക്കിയാല്‍ ഫീസില്‍ 25 ശതമാനം ഇളവു ലഭിക്കുന്നതാണ്.


    പരിശീലനത്തില്‍ പങ്കെടുക്കുന്നതിന് ഫീസ് അടച്ചതിന്റെ രേഖയും അപേക്ഷകന്റെ ഫോണ്‍ നമ്പറും സഹിതം ഇ മെയിലായോ (training@rubberboard.org.in) റബ്ബര്‍ ട്രെയിനിങ് ഇന്‍സ്റ്റിറ്റ്യൂട്ടില്‍ നേരിട്ടോ അപേക്ഷിക്കേണ്ടതാണ്. പരിശീലനഫീസ് ഡയറക്ടര്‍ (ട്രെയിനിങ്), റബ്ബര്‍ ട്രെയിനിങ് ഇന്‍സ്റ്റിറ്റ്യൂട്ട്, കോട്ടയം - 686 009 എന്ന വിലാസത്തില്‍ മണിയോര്‍ഡര്‍/ഡിമാന്റ് ഡ്രാഫ്റ്റ്/ അക്കൗണ്ട് ട്രാന്‍സ്ഫര്‍ (സെന്‍ട്രല്‍ ബാങ്ക് ഓഫ് ഇന്ത്യയുടെ ഐ.എഫ്.എസ്. കോഡ് - CBIN 0284156 അക്കൗണ്ട് നമ്പര്‍ 1450300184ലേക്ക്) ആയി അടയ്ക്കാവുന്നതാണ്. കൂടുതല്‍ വിവരങ്ങള്‍ക്ക് ഫോണ്‍ 04812351313, 2353127, 2353168. Fax No.0481-2353187 & Mob. No.9447860941.
    ND MRL– 782

    
    
    (Release ID: 1511932) Visitor Counter : 4