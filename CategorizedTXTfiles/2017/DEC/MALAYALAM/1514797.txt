      രാജ്യരക്ഷാ മന്ത്രാലയം

      ധീരതാ പുരസ്‌കാരങ്ങളെക്കുറിച്ച് ഓണ്‍ലൈന്‍ ക്വിസ് മത്സരം
      Posted On: 29 DEC 2017 6:12PM by PIB Thiruvananthpuram


    യുവാക്കള്‍ക്കിടയിലും ബഹുജനങ്ങള്‍ക്കിടയിലും ദേശീയതയും ദേശഭക്തിയും ഉളവാക്കുന്നതിനായി രാജ്യരക്ഷാ മന്ത്രാലയം MyGov.in ന്നുമായി ചേര്‍ന്ന് ധീരതാ അവാര്‍ഡുകളെക്കുറിച്ച് ഒരു ഓണ്‍ലൈന്‍ ക്വിസ് മത്സരം സംഘടിപ്പിക്കുന്നു. പരം വീര ചക്ര, മഹാവീര്‍ ചക്ര, ആശോക ചക്ര, കീര്‍ത്തി ചക്ര, ശൗര്യ ചക്ര എന്നീ ധീരതാ പുരസ്‌കാരങ്ങളെക്കുറിച്ച് 2018 ജനുവരി 1 മുതല്‍ 10 വരെയാണ് ക്വിസ് മത്സരം സംഘടിപ്പിക്കുന്നത്. ധീരതാ പുരസ്‌കാരങ്ങളെക്കുറിച്ചുള്ള പ്രാഥമിക വിവരങ്ങള്‍ സംബന്ധിച്ചുള്ള ചോദ്യങ്ങള്‍ www.gallantryawards.gov.in എന്ന ഓണ്‍ലൈന്‍ പോര്‍ട്ടലില്‍ ലഭ്യമാണ്. ക്വിസ് മത്സരത്തിന്റെ മുഖ്യ സവിശേഷതകള്‍ താഴെ ചേര്‍ക്കുന്നു:


    1. https://quiz.mygov.in എന്ന ലിങ്കില്‍ ജനുവരി 1 മുതല്‍ 10 വരെ 10 ദിവസ കാലയളവിലാണ് മത്സരം.
    2. ഹിന്ദി, ഇംഗ്ലീഷ് ഭാഷകളിലാണ് മത്സരം.
    3. 18 വയസ്സിനുതാഴെയും മുകളിലുമായി രണ്ട് വിഭാഗങ്ങള്‍ ഉണ്ടായിരിക്കും
    4. വിജയികളില്‍ ഒന്ന്, രണ്ട്, മൂന്ന് സ്ഥാനക്കാരെ കൂടാതെ രണ്ട് പ്രോത്സാഹന സമ്മാനങ്ങളും ഏര്‍പ്പെടുത്തിയിട്ടുണ്ട്. ഒന്നാം സ്ഥാനം 1,00,00 രൂപയും രണ്ടാം സ്ഥാനം 75,000 രൂപയും മുന്നാം സ്ഥാനം 50,000 രൂപയുമാണ്. 15, 000 രൂപ വീതമാണ് പ്രോത്സാഹന സമ്മാനങ്ങള്‍.
    വിജയികള്‍ക്ക് 2018 ലെ റിപ്പബ്ലിക് ദിനാഘോഷങ്ങള്‍ക്കിടെ സമ്മാനങ്ങള്‍ വിതരണം ചെയ്യും. ജനുവരി 26 ന് നടക്കുന്ന റിപ്പബ്ലിക്ക് ദിന പരേഡിലും, 28ന് നടക്കുന്ന ബീറ്റിങ്ങ് റിട്രീറ്റിലും വിജയികള്‍ക്ക് ക്ഷണമുണ്ടാകും. ജനുവരി 25 മുതല്‍ 29 വരെയുള്ള അഞ്ചുദിവസക്കാലയളവില്‍ ഡെല്‍ഹിയിലെത്താനും തിരിച്ചുപോകാനുമുള്ള യാത്രാ ചിലവും, താമസവും ഗവണ്‍മെന്റ് നല്‍കും. തേര്‍ഡ് എസി യാത്രാടിക്കറ്റോ അല്ലെങ്കില്‍ തത്തുല്ല്യമായ തുകയോ നല്‍കും. 18 വയസ്സിനുതാഴെയുള്ള വിജയികളുടെ കാര്യത്തില്‍ ഒരു രക്ഷകര്‍ത്താവിന്റെയും വനിതാ വിജയികളുടെ കാര്യത്തില്‍ ഒരു സഹയാത്രികയുടെയും ചിലവുകളും ഗവണ്‍മെന്റ് വഹിക്കും.
    GK MRD – 981

    
    
    (Release ID: 1514797) Visitor Counter : 4