      വിനോദസഞ്ചാര മന്ത്രാലയം

      വിദേശ വിനോദ സഞ്ചാരികളുടെ എണ്ണത്തില്‍ വര്‍ദ്ധന
      Posted On: 12 DEC 2017 7:59PM by PIB Thiruvananthpuram


    ഇന്ത്യയിലെത്തുന്ന വിദേശ വിനോദ സഞ്ചാരികളുടെ എണ്ണത്തില്‍ 2017 നവംബര്‍ മാസത്തില്‍ കഴിഞ്ഞ വര്‍ഷം ഇതേ കാലയളവിനെ അപേക്ഷിച്ച് 14.4 ശതമാനം വളര്‍ച്ച രേഖപ്പെടുത്തി. 2016 നവംബറില്‍ 8.78 ലക്ഷം വിദേശ വിനോദ സഞ്ചാരികള്‍ ഇന്ത്യയിലെത്തിയപ്പോള്‍, ഇക്കൊല്ലം അത് 10.05 ലക്ഷമായി ഉയര്‍ന്നു.
    ബംഗ്ലാദേശില്‍ നിന്നാണ് ഇക്കാലയളവില്‍ ഏറ്റവുമധികം യാത്രക്കാര്‍ ഇന്ത്യയിലെത്തിയത്; 16.77 ശതമാനം. അമേരിക്ക(14.77%), യുകെ(9.93%), റഷ്യ(4.41%), കാനഡ(4.39%), ഓസ്‌ട്രേലിയ(3.96%), മലേഷ്യ(3.50%), ജര്‍മ്മനി(2.90%), ഫ്രാന്‍സ്(2.51%), ശ്രീലങ്ക(2.32%), ചൈന(2.26%), സിംഗപ്പൂര്‍(2.04%), ജപ്പാന്‍(2.03%), തായ്‌ലന്‍ഡ്(1.87%), ദക്ഷിണ കൊറിയ(1.31%)എന്നിവിടങ്ങളില്‍ നിന്നും നിരവധി വിനോദസഞ്ചാരികള്‍ ഇന്ത്യ സന്ദര്‍ശിക്കാനെത്തി.
    ഇ-ടൂറിസ്റ്റ് വിസ സംവിധാനം ഉപയോഗപ്പെടുത്തി ഇന്ത്യയിലെത്തിയ വിനോദസഞ്ചാരികളുടെ എണ്ണത്തിലും വന്‍വര്‍ദ്ധന രേഖപ്പെടുത്തി. 2017 നവംബര്‍ മാസത്തില്‍ 2.14 ലക്ഷം വിദേശ വിനോദസഞ്ചാരികള്‍ ഇ-ടൂറിസ്റ്റ് വിസ സംവിധാനം ഉപയോഗപ്പെടുത്തി ഇന്ത്യയിലെത്തി. കഴിഞ്ഞ വര്‍ഷം ഇതേ കാലയളവില്‍ ഇന്ത്യയിലെത്തിയ 1.37 ലക്ഷം വിദേശ വിനോദസഞ്ചാരികളുടെ എണ്ണവുമായി താരതമ്യം ചെയ്യുമ്പോള്‍ 56.2 ശതമാനത്തിന്റെ വളര്‍ച്ചയാണിത്. യുകെയില്‍ നിന്നുള്ള സഞ്ചാരികളാണ് ഈ സംവിധാനം ഏറ്റവുമധികം ഉപയോഗപ്പെടുത്തിയത്; 17.1 %.


    
    BSN (12.12.2017)
    

    
    (Release ID: 1512438) Visitor Counter : 7