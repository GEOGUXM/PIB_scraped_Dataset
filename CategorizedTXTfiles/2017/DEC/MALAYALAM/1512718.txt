      ആഭ്യന്തരകാര്യ മന്ത്രാലയം

      കേരളത്തിന് 125.47 കോടി രൂപയുടെ വരള്‍ച്ചാ ദുരിതാശ്വാസം കേന്ദ്രം അനുവദിച്ചു
      Posted On: 13 DEC 2017 6:22PM by PIB Thiruvananthpuram


    കേരളത്തിന് 2016-17 ലെ വരള്‍ച്ചാ ദുരിതാശ്വാസമായി 125.47 കോടി രൂപ കേന്ദ്ര ഗവണ്‍മെന്റ് അനുവദിച്ചു. കേന്ദ്ര ആഭ്യന്തര മന്ത്രി ശ്രീ. രാജ് നാഥ് സിംഗിന്റെ അദ്ധ്യക്ഷതയില്‍ ന്യൂ ഡല്‍ഹിയില്‍ ഇന്ന് ചേര്‍ന്ന യോഗമാണ് ഈ തീരുമാനം കൈക്കൊണ്ടത്. ഇതില്‍ 112.05 കോടി രൂപ ദേശീയ ദുരന്ത നിവാരണ നിധിയില്‍ നിന്നും, 13.42 കോടി രൂപ ദേശീയ ഗ്രാമീണ കുടിവെള്ള പദ്ധതിയില്‍ നിന്നുമാണ് അനുവദിച്ചിട്ടുള്ളത്.
    യോഗത്തില്‍ കേന്ദ്ര ധനമന്ത്രി അരുണ്‍ ജെയ്റ്റ്‌ലി, കേന്ദ്ര കൃഷി കര്‍ഷക ക്ഷേമ മന്ത്രി ശ്രീ. രാധാ മോഹന്‍ സിംഗ്, കേന്ദ്ര ആഭ്യന്തര സെക്രട്ടറി ശ്രീ. രാജീവ് ഗൗബ എന്നിവരും കേന്ദ്ര ആഭ്യന്തര, ധനകാര്യ, കൃഷി മന്ത്രാലയങ്ങളിലെയും, നിതി ആയോഗിലെയും മുതിര്‍ന്ന ഉദ്യോഗസ്ഥരും സംബന്ധിച്ചു.
    വെള്ളപ്പൊക്ക ദുരിതാശ്വാസ സഹായമായി മണിപ്പൂരിന് 130.65 കോടി രൂപയും, മിസോറാമിന് 49.02 കോടി രൂപയും അനുവദിക്കാനും യോഗം തീരുമാനിച്ചു.
    ND MRD – 931

    
    
    (Release ID: 1512718) Visitor Counter : 8