      স্বরাষ্ট্র মন্ত্রক

      কেন্দ্রীয় স্বরাষ্ট্র মন্ত্রকের স্বাধীনতা সংগ্রামী এবং পুনর্বাসন সম্পর্কিত দপ্তরটির কাজকর্ম পর্যালোচনা করলেন শ্রী রাজনাথ সিং
      Posted On: 19 DEC 2017 2:11PM by PIB Kolkata


    কেন্দ্রীয় স্বরাষ্ট্র মন্ত্রকের স্বাধীনতা সংগ্রামী ও পুনর্বাসন দপ্তরের কাজকর্ম আজ পর্যালোচনা করেন স্বরাষ্ট্র মন্ত্রী শ্রী রাজনাথ সিং। স্বরাষ্ট্রপ্রতিমন্ত্রী শ্রী হংসরাজ গঙ্গারাম আহির, স্বরাষ্ট্র সচিব শ্রী রাজীব গৌবা এবং মন্ত্রকের পদস্থ আধিকারিকরা এদিন যোগ দেন এই পর্যালোচনা বৈঠকে। স্বাধীনতা সংগ্রামীদের পেনশন, পুনর্বাসন প্রকল্প এবং শত্রু সম্পত্তি সম্পর্কিত বিষয়গুলি নিয়েও বৈঠকে পর্যালোচনা করেন শ্রী রাজনাথ সিং।
    
    শত্রু সম্পত্তি আইন, ২০১৭’র নতুন সংস্থানগুলির গুরুত্ব বিবেচনার জন্যনির্দেশ দেন স্বরাষ্ট্র মন্ত্রী। এই আইনটি সম্প্রতি সংশোধিত আকারে চালু করা হয়েছে।
    
    বৈঠকে স্থির হয় যে, স্বতন্ত্রতা সৈনিক সম্মান যোজনার আওতায় ব্যাঙ্ক অ্যাকাউন্টের মাধ্যমে সংশ্লিষ্ট স্বাধীনতা যোদ্ধাদের কাছে পেনশন পৌঁছে দেওয়ার বিষয়টিকে আরও সংহত করে তোলা হবে। এই লক্ষ্যে আরও শক্তিশালী করে তোলা হবে পেনশন বন্টন সম্পর্কিত নজরদারি সেলটিকে (পিডিএমসি)। স্বরাষ্ট্র মন্ত্রীকে অবহিত করা হয়যে, ৭৩ শতাংশ পেনশন অ্যাকাউন্টের সঙ্গেই এখন আধার যোগ করা হয়েছে। ২৩টি ব্যাঙ্কের সবকটির সঙ্গেই যত দ্রুত সম্ভব সমন্বয় প্রচেষ্টার মধ্য দিয়ে এই মাত্রাকে ১০০ শতাংশে নিয়ে যাওয়ার জন্য জোরদার প্রচেষ্টা চালানো হচ্ছে।

    
    
    (Release ID: 1513149) Visitor Counter : 13