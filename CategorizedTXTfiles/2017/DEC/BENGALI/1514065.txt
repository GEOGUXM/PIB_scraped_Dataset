      নারীওশিশুবিকাশমন্ত্রক

      নতুন ‘জাতীয় পুষ্টি অভিযান’কে জন-আন্দোলন রূপে গ্রহণ করা হবে
      Posted On: 26 DEC 2017 1:03PM by PIB Kolkata


    কেন্দ্রীয় সরকার দেশেঅপুষ্টি, বৃদ্ধি ব্যহত হওয়া, রক্তাল্পতা ইত্যাদি সমস্যা মোকাবিলার জন্য সম্প্রতি নতুন এক ‘জাতীয় পুষ্টি অভিযান’ (এন.এন.এম.) শুরু করার অনুমোদন দিয়েছে| ২০১৭-১৮থেকে ২০১৯-২০২০ এই তিন বছরের জন্য যাতে ব্যয় হবে ৯০৪৬.১৭ কোটি টাকা| শুক্রবার লোকসভায় এক তারকা চিহ্নিত প্রশ্নের উত্তরে কেন্দ্রীয় নারী ও শিশু উন্নয়ন মন্ত্রকের প্রতিমন্ত্রী ডক্টর বীরেন্দ্র কুমার এই তথ্য জানিয়েছেন|
    
    ডক্টর বীরেন্দ্র কুমার আরও জানান, এই মিশনের প্রধান উল্লেখযোগ্য বিষয়গুলো হচ্ছে: (১)বিভিন্ন কর্মসূচির সঙ্গে সমন্বয় সুনিশ্চিত করা; (২)সুনির্দিষ্ট লক্ষ্য অর্জনে রাজ্য/কেন্দ্রশাসিত অঞ্চলগুলোকে উত্সাহ দেওয়া; (৩)আই.সি.ডি.এস.-এর জন্য তথ্য ও যোগাযোগ প্রযুক্তি নির্ভর প্রকৃত সময়ের পর্যবেক্ষণ (আই.সি.টি.-আর.টি.এম.); (৪)নীতি আয়োগের মূল্যায়ন;(৫)জাতীয় পর্যায়ে জাতীয় পুষ্টি সংস্থান কেন্দ্র (এন.এন.আর.সি.) এবং রাজ্য/কেন্দ্রশাসিত অঞ্চল পর্যায়ে রাজ্য পুষ্টি সংস্থান কেন্দ্র (এস.এন.আর.সি.)গঠন; (৬)সঠিক সময়ে সতর্কতার সঙ্গে হস্তক্ষেপের মাধ্যমে ওজন সুনিশ্চিত করতে ওজন মাপার যন্ত্র দেওয়া; (৭)সমাজের সকল অংশে সচেতনতা বৃদ্ধি, স্থানীয় প্রতিষ্ঠানের মাধ্যমে তথ্য-শিক্ষা-যোগাযোগ, পুষ্টির বিষয় নিয়ে মানুষকে শিক্ষা দিয়ে উদ্ভাবনা ও জন-আন্দোলন,শিশুদের জন্য পুষ্টি নিয়ে অনলাইন কোর্স, লোকসঙ্গীতের মাধ্যমে পুষ্টি এবং জল-স্বাস্থ্যবিধি-স্বাস্থ্য বিধান(ডব্লিউ.এ.এস.এইচ.—ওয়াশ) নিয়ে বার্তা, পুষ্টি নিয়ে মেসেজ পাঠানো ও রিং-টোন,অঙ্গনওয়ারি কেন্দ্রে শিশুদের জন্য যোগ-ব্যায়াম; (৮)মানব সম্পদ শক্তিশালী করা;(৯)বৃদ্ধি ব্যহত হওয়ার বিষয়টিকে প্রথমেই শনাক্ত করার জন্য ৬ বছরের নিচের শিশুদের ওজন ও উচ্চতার পরিমাপ করা এবং (১০)প্রশিক্ষণ ও দক্ষতাকে শক্তিশালী করা, সবাইকেযুক্ত করা, বিশেষভাবে অপুষ্টির শিকার শিশুদের সমাজ ভিত্তিক ব্যবস্থাপনা|
    
    এন.এন.এম.-এর সূচনা: ২০১৭-১৮ সালে ৩১৫ জেলায়,২০১৮-১৯ সালে ২৩৫ জেলায় এবং বাকি জেলাগুলোতে ২০১৯-২০২০ সালে| এই মিশনে ১০ কোটিরও বেশি মানুষ উপকৃত হবেন|
    
    লক্ষ্য: এন.এন.এম.-এর লক্ষ্য হচ্ছেঅপুষ্টি, বৃদ্ধি ব্যহত হওয়া ও রক্তাল্পতা (কম বয়সের ছেলেমেয়ে, মহিলা ও বয়সন্ধিকালের মেয়েদের ক্ষেত্রে) এবং জন্মের সময় কম ওজন হওয়াকেও প্রতি বছরে যথাক্রমে ২%, ২%, ৩% ও ২% হারে কমিয়ে আনা|
    
    আগের জাতীয় পুষ্টি অভিযানে উপর্যুক্ত এই বিষয়গুলোর ঘাটতি ছিল|
    
    এই পরিষেবা ব্যবহারের ক্ষেত্রে আধার নম্বরকে পরিচয়-জ্ঞাপক নথি হিসেবে ব্যবহার করা হবে, যাতে সরকারি এই পদ্ধতিতে স্বচ্ছতা ও দক্ষতা নিয়ে আসা যায় এবং সুবিধা প্রাপকরা যাতে সঠিকভাবে তাপেতে পারেন| তাছাড়া আধার ব্যবহার করায় একজনের পরিচয় জ্ঞাপনের জন্য নানা ধরনের নথির প্রয়োজন হবেনা| যাদের আধার কার্ড নেই, তারা যাতে আধার কার্ড পেতে পারেন, তার জন্য সংলিষ্ট কর্মীরা সহযোগিতা করবেন| সেই সময় পর্যন্ত তারা বিকল্প পরিচয়-জ্ঞাপক নথিদিয়ে অঙ্গনওয়ারি পরিষেবা পাবেন|
    
    তথ্য-প্রযুক্তি নির্ভর সঠিক ব্যবস্থাপনার জন্য এন.এন.এম.-এর কমন এপ্লিকেশন সফটওয়্যার থাকবে| যারা এই অভিযানে কাজ করবেন, তাদের কাছে এই প্রযুক্তি সহায়ক হবে| জেলা ও ব্লক স্তরে সহায়তার জন্য প্রজেক্ট স্টাফকে দায়িত্ব দেওয়া হবে| অঙ্গনওয়ারি কেন্দ্রে যেসব তথ্য সংগ্রহ করা হয়, সেই তথ্য সংগ্রহের জন্য মহিলা তত্ত্বাবধায়ক (এল.এস.) ও অঙ্গনওয়ারি কর্মীদের(এ.ডব্লিউ.ডব্লিউ.) ট্যাবলেট, স্মার্টফোন ও তথ্য-প্রযুক্তির সরঞ্জাম প্রদান করা হয়| এই কাজটি করার জন্য অঙ্গনওয়ারি কর্মীদের প্রতি মাসে পাঁচশ টাকা করেও দেওয়া হয়|

    
    
    (Release ID: 1514065) Visitor Counter : 10