      বস্ত্রমন্ত্রক

      ২২তম পোশাক রপ্তানি পুরস্কার ২০১৬-১৭ প্রদান অনুষ্ঠান
      Posted On: 20 DEC 2017 1:26PM by PIB Kolkata


    কেন্দ্রীয় বস্ত্র বয়ন এবং তথ্য ও সম্প্রচার মন্ত্রী শ্রীমতী স্মৃতি জুবিন ইরানি বলেছেন যে, বস্ত্র বয়ন মন্ত্রক প্রাকৃতিক তন্তু উৎপাদনশীলতা এবং তন্তুজাত দ্রব্যের বৈচিত্রায়নের লক্ষ্যে গবেষক, কৃষক এবং শিল্পের মধ্যে জ্ঞান বিনিময়ের জন্যএকটি জ্ঞান-ভিত্তিক নেটওয়ার্ক পরিচালন ব্যবস্থা রূপায়ণ করছে। ‘টেক্সটাইল ইন্ডিয়া ২০১৭’ নামে বস্ত্র বয়ন শিল্পের যে বিরাট বাণিজ্যিক উদ্যোগ হয়েছে, তার সাফল্যকে এগিয়ে নিয়ে যেতে সরকার এই কাজে হাত দিয়েছে। নতুন দিল্লিতে ২০১৭’র ১৮ নভেম্বর পোশাক রপ্তানি উন্নয়ন পর্ষদ (এইপিসি)-এর ২২তম রপ্তানি পুরস্কার প্রদান অনুষ্ঠানে মন্ত্রী একথা বলেন।
    
    তিনি বলেন, ভারতীয় রপ্তানিকার করা যাতে আরও ভালোভাবে বিভিন্ন বাজারে রপ্তানি করতে পারেন, তার জন্য সুনির্দিষ্ট লক্ষ্যে ও বস্ত্র বয়ন রপ্তানি ক্ষেত্রের সমস্যার সমাধানে সরকার বিশেষ কিছু পদক্ষেপ গ্রহণ করেছে। শ্রীমতী ইরানি বলেন, বস্ত্র বয়নশিল্পের সঙ্গে যুক্ত কর্মীদের দক্ষতা বৃদ্ধির ওপরও বিশেষ গুরুত্ব দেওয়া হচ্ছে। রেশম ও পাটের মতো ক্ষেত্রে উন্নয়নের জন্য তাঁর মন্ত্রক একটি নীতি প্রণয়নের উদ্যোগ নিয়েছে। পুরস্কার-প্রাপকদের তিনি অভিনন্দন জানান।
    
    কেন্দ্রীয় শিল্প ও বাণিজ্য মন্ত্রী শ্রী সুরেশ প্রভু বলেন, বস্ত্র বয়নক্ষেত্রের সম্ভাবনা যথাযথভাবে বাস্তবায়নের জন্য তাঁর মন্ত্রক বিভিন্ন পদক্ষেপ গ্রহণ করেছে। তিনি অর্থনৈতিক বৃদ্ধির ক্ষেত্রে বিশ্ব বাণিজ্যের গুরুত্বের কথা তুলে ধরে নতুন নতুন পণ্যদ্রব্যের বাজার খুঁজে বের করতে সমীক্ষার ওপর জোর দেন। দ্বিপাক্ষিক এবং বহুপাক্ষিক পর্যায়ের আলাপ-আলোচনার মাধ্যমে বস্ত্র বয়ন শিল্প যাতে নতুন বাজার খুঁজে পায়, সরকার সেই লক্ষ্যে কাজ করে যাচ্ছে।
    
    বস্ত্র বয়ন দপ্তরের প্রতিমন্ত্রী শ্রী অজয় টামটা রপ্তানি ক্ষেত্রে যাঁরা ভালো কাজ করেছেন, তাঁদের সম্মান জানানোর জন্য পোশাক রপ্তানি উন্নয়ন পর্ষদকে ধন্যবাদ দেন। তিনি দেশের দক্ষ ও অর্ধ দক্ষ শ্রমিকদের জীবিকার্জনের ক্ষেত্রে পোশাক শিল্পের গুরুত্বের কথা তুলে ধরেন।
    
    নিতি আয়োগের মুখ্য কার্যনির্বাহী আধিকারিক শ্রী অমিতাভ কান্ত বলেন, বস্ত্রবয়ন শিল্প ক্ষেত্র থেকে একদিকে যেমন কর্মসংস্থান হয়, অন্যদিকে দেশের অর্থনৈতিক বৃদ্ধিতেও এর অবদান রয়েছে। এই কারণেই নিতি আয়োগও বস্ত্র বয়ন শিল্প ক্ষেত্রকে বিশেষ গুরুত্ব দিয়ে থাকে।
    
    2
    
    নতুন দিল্লির লা মেরিডিয়ান হোটেলে ২২তম রপ্তানি পুরস্কার ২০১৬-১৭ প্রদান অনুষ্ঠান হয়। মোট ১৮টি শ্রেণীতে বস্ত্র বয়ন শিল্প ক্ষেত্রের শীর্ষ স্থানীয় রপ্তানিকারকদের এই অনুষ্ঠানে পুরস্কৃত করা হয়।
    
    পোশাক রপ্তানি উন্নয়ন পর্ষদের চেয়ারম্যান শ্রী অশোক রজনী, প্রধান প্রধান পোশাক রপ্তানিকারক সংস্থা সহ অন্যান্য বিশিষ্ট ব্যক্তিবর্গ এই অনুষ্ঠানে উপস্থিত ছিলেন। ভারতীয় পোশাক রপ্তানি সংস্থাগুলির অভিনব দৃষ্টিভঙ্গী ও রপ্তানি ক্ষেত্রে সাফল্যের স্বীকৃতি হিসাবে এই পুরস্কার দেওয়া হয়ে থাকে।

    
    
    (Release ID: 1513285) Visitor Counter : 5