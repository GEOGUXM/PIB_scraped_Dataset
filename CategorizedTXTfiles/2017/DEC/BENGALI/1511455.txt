      স্বরাষ্ট্র মন্ত্রক

      এন.সি.আর.বি. প্রকাশনার “ক্রাইম ইন ইন্ডিয়া ২০১৬—পরিসংখ্যান” প্রকাশ করলেন কেন্দ্রীয় স্বরাষ্ট্রমন্ত্রী শ্রী রাজনাথ সিং গত তিন বছরে খুন, দাঙ্গা, ছিনতাই ও ডাকাতির ঘটনার হ্রাসের প্রবণতা
      Posted On: 01 DEC 2017 1:25PM by PIB Kolkata


    স্বরাষ্ট্র মন্ত্রকের অধীনস্ত জাতীয় অপরাধ রেকর্ড ব্যুরো’র (এন.সি.আর.বি.) প্রকাশনা “ক্রাইম ইন ইন্ডিয়া ২০১৬—পরিসংখ্যান”-এর বৃহস্পতিবার আনুষ্ঠানিক প্রকাশ করলেন কেন্দ্রীয় স্বরাষ্ট্রমন্ত্রী শ্রী রাজনাথ সিং| এই প্রতিবেদনে প্রথমবারের মতো ১৯টি মেট্রোপলিটন শহরের (২০ লক্ষের বেশি জনসংখ্যার) চিত্র দেখানো হয়েছে, যেখানে “হিংসাত্মক অপরাধ”, “মহিলাদের বিরুদ্ধে অপরাধ”, “শিশুদের বিরুদ্ধে অপরাধ”, “জুভেনাইলের সঙ্গে আইনের সংঘাত”,“এস.সি./এস.টি.’র বিরুদ্ধে অপরাধ”, “অর্থনৈতিক অপরাধ”, “সাইবার অপরাধ”, “প্রবীণ নাগরিকদের বিরুদ্ধে অপরাধ” এবং “পুলিশ ও আদালতের মামলার নিষ্পত্তি” নিয়ে অনুচ্ছেদ রয়েছে|
    
    এই প্রকাশনার উল্লেখযোগ্য বিষয়ের মধ্যে রয়েছে “নিখোঁজ ব্যক্তি ও শিশু” নিয়ে একটি নতুন অনুচ্ছেদ এবং সি.এ.পি.এফ./সি.পি.ও. (আসাম রাইফেলস,সি.আই.এস.এফ., বি.এস.এফ., সি.আর.পি.এফ., এন.আই.এ. এবং এস.এস.বি.) যেসব অস্ত্র, গোলাবারুদ, নেশা জাতীয় পণ্য এবং টাকা উদ্ধার ও আটক করেছে, প্রথমবারের মতো তার পরিসংখ্যান| তাছাড়া রেলওয়ে আইন ১৯৮৯ এবং রেলওয়ে সম্পত্তি (বেআইনি দখল) আইন ১৯৬৬-এরঅধীনে আর.পি.এফ. যেসব মামলা নথিভুক্ত করেছে এবং তার নিষ্পত্তি করেছে, তার নতুনতালিকা|
    
    গত তিন বছরে খুনের মামলার হ্রাসের প্রবণতা পরিলক্ষিত হচ্ছে| ২০১৫ সালের ৩২,১২৭টি খুনের মামলা ৫.২% কমে গিয়ে ২০১৬ সালে ৩০,৪৫০টি হয়েছে| এই সময়ের মধ্যে দাঙ্গার মামলা কমেছে ৫ শতাংশ| অর্থাত ২০১৫ সালে যেখানে ৬৫,২৫৫ টি মামলা ছিল, সেখানে ২০১৬ সালে কমে গিয়ে হয়েছে ৬১,৯৭৪ টি| ছিনতাইয়ের মামলা কমেছে১১.৮ শতাংশ| ডাকাতির ঘটনা ২০১৫ সালের ৩,৯৭২ টি থেকে কমে গিয়ে ২০১৬ সালে হয়েছে৩,৭৯৫টি|
    
    “মহিলাদের বিরুদ্ধে অপরাধের” ক্ষেত্রে ২০১৪ সালের(৩,৩৯,৪৫৭ টি) তুলনায় ২০১৬ (৩,৩৮,৯৫৪ টি) সালে উল্লেখযোগ্যভাবে হ্রাস পেয়েছে| যদিও২০১৫ সালের (৩,২৯,২৪৩ টি) তুলনায় তা বেড়ে গেছে| “জুভেনাইলের সঙ্গে আইনের সংঘাত”-এরঅধীনে গৃহীত মামলাও হ্রাস পেয়েছে| এক্ষেত্রে ২০১৪ সালে যেখানে ছিল ৩৮,৪৫৫টি মামলা, সেখানে ২০১৬ সালে হয়েছে ৩৫,৮৪৯টি মামলা| যদিও ২০১৫ সালের (৩৩,৪৩৩টি) তুলনায় তাকিছুটা বেড়েছে| অন্যদিকে তপশিলি জাতিদের বিরুদ্ধে নৃশংসতা/অপরাধ ২০১৫ সালের (৩৮,৬৭০টি)তুলনায় ২০১৬ সালে (৪০,৮০১টি) ৫.৫ শতাংশ বৃদ্ধি পেয়েছে| তপশিলি উপজাতিদের বিরুদ্ধে নৃশংসতা/অপরাধ ২০১৫ সালের (৬,২৭৬টি) তুলনায় ২০১৬ সালে (৬,৫৬৮টি) বৃদ্ধি পেয়েছে ৪.৭শতাংশ| যদিও তা ২০১৪ সালের (৬,৮২৭টি) তুলনায় অনেকটাই কমেছে|
    
    ২০১৬ সালের ৪৮,৩১,৫১৫টি বিচারযোগ্য অপরাধের মধ্যে ভারতীয় দণ্ডবিধির (আই.পি.সি.) অপরাধ ২৯,৭৫,৭১১টি এবং বিশেষ ও স্থানীয় আইনের (এস.এল.এল.)অপরাধ ১৮,৫৫,৮০৪টি ছিল | যা ২০১৫ সালের (৪৭,১০,৬৭৬টি) তুলনায় সামান্য কিছু ২.৬ শতাংশ বৃদ্ধি পেয়েছে| এর মধ্যে আই.পি.সি. অপরাধ বেড়েছে খুব সামান্য অর্থাত ০.৯ শতাংশ(২০১৫ সালের ২৯,৪৯,৪০০টি’র তুলনায় ২০১৬ সালে ২৯,৭৫,৭১১টি)| রাজ্যের হিসেবে আই.পি.সি. অপরাধের ক্ষেত্রে উত্তরপ্রদেশে হয়েছে ৯.৫ শতাংশ এবং এরপর মধ্যপ্রদেশে ৮.৯ শতাংশ, মহারাষ্ট্রে ৮.৮ শতাংশ এবং কেরালায় ৮.৭ শতাংশ| অন্যদিকে শহরগুলির ক্ষেত্রে সর্বমোট আই.পি.সি.’র মধ্যে দিল্লিতে হয়েছে ৩৮.৮ শতাংশ এবং এরপর রয়েছে বেঙ্গালুরুতে ৮.৯ শতাংশ এবং মুম্বাইয়ে ৭.৭ শতাংশ|
    
    এর সম্পূর্ণ প্রতিবেদন রয়েছে এন.সি.আর.বি.’র ওয়েবসাইটে: www.ncrb.gov.in .

    
    
    (Release ID: 1511455) Visitor Counter : 8