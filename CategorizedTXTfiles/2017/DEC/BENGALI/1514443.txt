      নীতিআয়োগ

      অটল টিঙ্কারিং ল্যাবস্‌ কর্মসূচির সঙ্গে যুক্ত করা হচ্ছে আরও দেড় হাজার বিদ্যালয়কে
      Posted On: 28 DEC 2017 12:34PM by PIB Kolkata


    দেশের শিল্প ও শিক্ষা প্রতিষ্ঠান গুলিতে উদ্ভাবন ও শিল্পোদ্যোগ সম্পর্কিত আগ্রহের প্রসারে নীতি আয়োগের অটল উদ্ভাবন মিশনের আওতায় অটল টিঙ্কারিং ল্যাবস্‌(এটিএল) গড়ে তোলার লক্ষ্যে নির্বাচিত করা হয়েছে আরও দেড় হাজার স্কুলকে। ‘আগামী দিনে উদ্ভাবনের কাজে দেশের ১০ লক্ষ কিশোর ও তরুণ ছেলেমেয়েকে যুক্ত করা’ - এটিএল-এর এই মূল লক্ষ্য পূরণে এটি আরেকটি বিশেষ পদক্ষেপ বলে মনে করা হচ্ছে। নতুন এটিএল সম্পর্কিত এই ঘোষণার মধ্য দিয়ে ভারতের বিভিন্ন প্রান্তের ২,৪৪১টি স্কুলকে এই কর্মসূচির আওতায় নিয়ে আসা হ’ল।
    
    অটল উদ্ভাবন মিশনের এটিএল কর্মসূচির আওতায় ২,৪৪১টি স্কুলকে ২৫ হাজারেরও বেশি আবেদনের ভিত্তিতে নির্বাচিত করা হয়েছে। এই আবেদনপত্রগুলি জমা পড়েছে দুটি ভিন্নভিন্ন পর্যায়ে।
    
    প্রধানমন্ত্রীর ‘সৃজনশীল ভারত, উদ্ভাবনী ভারত’ গড়ে তোলার লক্ষ্য ও চিন্তাভাবনাকে বাস্তবায়িত করতে এটিএল কর্মসূচিটি স্পর্শ করে যাবে সমাজের সকল স্তরকে।
    
    

    
    (Release ID: 1514443) Visitor Counter : 16