      প্রধানমন্ত্রীরদপ্তর

      নয়ডা এবং দক্ষিণ দিল্লির মধ্যে মেট্রোর ম্যাজেন্টা লাইনের উদ্বোধন করবেন প্রধানমন্ত্রী
      Posted On: 26 DEC 2017 5:31PM by PIB Kolkata


    ২৫ ডিসেম্বর নয়াদিল্লি মেট্রোর নতুন ম্যাজেন্টা লাইনের একটি অংশের উদ্বোধন করবেন প্রধানমন্ত্রী শ্রী নরেন্দ্র মোদী। এই অংশটি নয়ডার বোটানিক্যাল গার্ডেন অঞ্চলটিকে যুক্ত করেছে দিল্লির কালকাজি মন্দিরের সঙ্গে। এর ফলে, নয়ডা ও দক্ষিণদিল্লির মধ্যে যাতায়াতের সময়ে অনেকটাই সাশ্রয় হবে। উদ্বোধন উপলক্ষে নয়ডায় একজন সমাবেশেও ভাষণ দেবেন প্রধানমন্ত্রী।
    
    দেশের নাগরিক পরিবহণ ব্যবস্থার আধুনিকীকরণে কেন্দ্রীয় সরকারের বিশেষ কর্মপ্রচেষ্টার একটি অঙ্গ হ’ল মেট্রোর এই সংযোগ প্রকল্পটি। দেশের শহরাঞ্চলগুলিতে দ্রুত গণপরিবহণ ব্যবস্থাকে যে ক্রমশ প্রযুক্তি-কেন্দ্রিক এবং পরিবেশ-বান্ধব করে তোলা হচ্ছে – এই ঘটনা তারই প্রমাণ।
    
    এ বছর অর্থাৎ ২০১৭’তে এটি হ’ল প্রধানমন্ত্রীর তৃতীয় মেট্রো লাইন উদ্বোধন। এর আগে জুন মাসে তিনি কোচি মেট্রো এবং গত নভেম্বরে হায়দরাবাদ মেট্রো জাতির উদ্দেশেউৎসর্গ করেছিলেন। দুটি অনুষ্ঠানেই জনসমাবেশে ভাষণ দেওয়ার আগে উদ্বোধন করা নতুন লাইনটি ধরে মেট্রো সফর করেছেন তিনি।
    
    জাতীয় রাজধানী অঞ্চলে বিভিন্ন অনুষ্ঠানে যোগ দিতে যাওয়ার সময়ে মেট্রো’তে প্রায়ই সফর করেছেন শ্রী নরেন্দ্র মোদী। ২০১৬’র জানুয়ারি’তে তিনি এবং ফরাসি প্রেসিডেন্ট মিঃ ওল্যাদঁ আন্তর্জাতিক সৌর সহযোগিতা কেন্দ্রের সদর দপ্তরটি যৌথভাবে উদ্বোধনের লক্ষ্যে দিল্লি থেকে গুরগাঁও পর্যন্ত মেট্রো রেলে সফর করেছিলেন। সাম্প্রতিককালে এ বছর এপ্রিল মাসে শ্রী মোদী এবং অস্ট্রেলিয়ার প্রধানমন্ত্রী মিঃম্যালকম টার্নবুল একত্রে মেট্রো সফর করেন অক্ষরধাম মন্দির পরিদর্শনের জন্য।
    
    প্রসঙ্গত উল্লেখ্য, দেশের গণপরিবহণ ব্যবস্থাকে দ্রুত ও আধুনিক করে তুলতে গত সাড়ে তিন বছরে প্রায় ১৬৫ কিলোমিটার দৈর্ঘ্যের ৯টি মেট্রো প্রকল্পের সূচনা করেছে কেন্দ্রীয় সরকার। অন্যদিকে, মোট ১৪০ কিলোমিটার বিস্তৃতির আরও ৫টি নতুন মেট্রো রেলপ্রকল্পের অনুমোদনের কাজও সম্পূর্ণ হয়েছে। প্রস্তাব রয়েছে, পরবর্তী দু’বছরে আড়াইশো কিলোমিটার দৈর্ঘ্য বরাবর মেট্রো লাইন পাতার।

    
    
    (Release ID: 1514135) Visitor Counter : 5