      নারীওশিশুবিকাশমন্ত্রক

      প্রধানমন্ত্রী মাতৃ বন্দনা যোজনা সম্পর্কে তথ্য রাজ্যসভায়
      Posted On: 29 DEC 2017 11:54AM by PIB Kolkata


    প্রধানমন্ত্রী মাতৃবন্দনা যোজনার আওতায় মাতৃত্বকালীন সুযোগ-সুবিধা সম্প্রসারিত হয়েছে সকল অন্তঃসত্ত্বা এবং প্রসূতি মায়েদের জন্য। তবে, কেন্দ্রীয় সরকার, রাজ্য সরকার এবং রাষ্ট্রায়ত্ত সংস্থার নিয়মিত কর্মীরা এই সুবিধা ভোগ করতে পারবেন না। তাছাড়া, যাঁরাএ সম্পর্কিত সুযোগ-সুবিধা অন্যভাবে পেয়ে থাকেন, তাঁরাও এই যোজনার অন্তর্ভুক্ত নন। প্রধানমন্ত্রী মাতৃ বন্দনা যোজনার সুযোগ-সুবিধা শুধুমাত্র জীবিত প্রথম সন্তানটির ক্ষেত্রেই সীমাবদ্ধ থাকবে।
    
    আজ রাজ্যসভায় এক প্রশ্নের লিখিত জবাবে এই তথ্য পেশ করেন কেন্দ্রীয় নারী ও শিশুবিকাশ প্রতিমন্ত্রী ডঃ বীরেন্দ্র কুমার। তিনি জানান, শিশুদের মধ্যে অপুষ্টি ও মৃত্যুর ঘটনার কার্যকর মোকাবিলায় অঙ্গনওয়াড়ি পরিষেবা কর্মসূচির আওতায় প্রদেয় সুযোগ-সুবিধা সকল অন্তঃসত্ত্বা মহিলা এবং প্রসূতি মায়েরা গ্রহণ করতে পারবেন তাঁদের দ্বিতীয় সন্তানের ক্ষেত্রেও।
    
    ডঃ কুমার প্রশ্নোত্তরকালে আরও জানান যে প্রধানমন্ত্রী মাতৃ বন্দনা যোজনা রূপায়িত হচ্ছে দেশের সবক’টি জেলাতেই এ বছরের ১ জানুয়ারি থেকে। এর আওতায় প্রত্যেক সুফলভোগীকে দেওয়া হয় ৫ হাজার টাকার সহায়তা। এছাড়াও, প্রাতিষ্ঠানিক প্রসবের পর জননী সুরক্ষা যোজনার আওতায় প্রসূতি মায়েদের দেওয়া হয় আরও কিছু আর্থিক সহায়তা। এর ফলে, সংশ্লিষ্ট সুফলভোগী গড়ে ৬ হাজার টাকার মতো সহায়তা লাভ করে থাকেন। এই যোজনার আওতায় এ বছরের ২৬ ডিসেম্বর পর্যন্ত নথিভুক্ত সুফলভোগীর সংখ্যা হল ২,১৩,৯৩১।

    
    
    (Release ID: 1514574) Visitor Counter : 9