      অর্থমন্ত্রক

      উত্তর প্রদেশের কয়েকটি পর্যটন কেন্দ্রে আর্থ-সামাজিক সুযোগ-সুবিধা পৌঁছে দিতে বিশ্ব ব্যাঙ্কের সঙ্গে ঋণ সহায়তা চুক্তি
      Posted On: 29 DEC 2017 5:34PM by PIB Kolkata


    কয়েকটি সুনির্দিষ্ট গন্তব্যে স্থানীয় অধিবাসীদের কাছে পর্যটন সম্পর্কিত সুফল পৌঁছে দেওয়ার লক্ষ্যে বৃহস্পতিবার বিশ্ব ব্যাঙ্কের সঙ্গে ৪০ মিলিয়ন মার্কিন ডলার পরিমাণের ঋণ সহায়তা চুক্তিতে আবদ্ধ হল ভারত। চুক্তিতে ভারতের পক্ষে স্বাক্ষর করেন কেন্দ্রীয় অর্থনৈতিক বিষয়সমূহ দপ্তরের যুগ্মসচিব শ্রী সমীর কুমার খারে এবং বিশ্ব ব্যাঙ্কের পক্ষে এদেশের দায়িত্বপ্রাপ্ত বর্তমান নির্দেশক মিঃ জনব্লোমকুয়িস্ট। চুক্তির রূপায়ণ সম্পর্কিত বিষয়টিতে স্বাক্ষর দেন উত্তর প্রদেশ সরকারের পর্যটন দপ্তরের মহানির্দেশক এবং বিশ্ব ব্যাঙ্কের পক্ষে এদেশে কর্মরত সংশ্লিষ্ট নির্দেশক।


    এই কর্মসূচি রূপায়ণে মোট ব্যয় হবে ৫৭.১৪ মিলিয়ন মার্কিন ডলার। এর মধ্যে বিশ্ব ব্যাঙ্ক দেবে ৪০ মিলিয়ন মার্কিন ডলার এবং বাকি অর্থ সংগৃহীত হবে উত্তর প্রদেশ সরকারের বাজেট সংস্থান থেকে। প্রকল্পটি আগামী পাঁচ বছরের মধ্যে সম্পূর্ণ হবে বলে আশা করা হচ্ছে। আগ্রা, মথুরা, বৃন্দাবন, বারসানা এবং গোবর্ধনে এই প্রকল্প রূপায়িত হলে সেখানকার স্থায়ী অধিবাসী এবং শিল্পোদ্যোগের সঙ্গে যুক্ত হতে আগ্রহী ব্যক্তিদের কাছে আর্থ-সামাজিক এবং পরিবেশগত সুফল পৌঁছে দেওয়া সম্ভব হবে বলে আশা করা হচ্ছে।

    
    
    (Release ID: 1514674) Visitor Counter : 5