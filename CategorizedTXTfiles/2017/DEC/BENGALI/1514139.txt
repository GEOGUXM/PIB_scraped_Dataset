      প্রধানমন্ত্রীরদপ্তর

      জম্মু ও কাশ্মীরের স্কুল ছাত্রীদের একটি দলের সঙ্গে আলাপচারিতা প্রধানমন্ত্রীর
      Posted On: 26 DEC 2017 5:34PM by PIB Kolkata


    জম্মু ও কাশ্মীরের শ্রীনগর থেকে আগত ৩০ জন স্কুল ছাত্রীর একটি দল শনিবার এখানে দেখা করে প্রধানমন্ত্রী শ্রী নরেন্দ্র মোদীর সঙ্গে।
    
    এই দলটি বর্তমানে ভারতীয় সেনাবাহিনী আয়োজিত অপারেশন সদ্ভাবনার একটি অঙ্গ হিসাবে ভারতের বিভিন্ন প্রান্ত সফর করছে।
    
    শিক্ষা, বিশেষত কন্যাসন্তানের শিক্ষা, স্বচ্ছ ভারত এবং ছাত্রীদের স্বপ্ন ওআশা-আকাঙ্খার মতো বিষয়গুলি নিয়ে প্রধানমন্ত্রী এদিন আলোচনা করেন ছাত্রীদের ঐ দলটির সঙ্গে।
    
    প্রধানমন্ত্রীর সঙ্গে আলাপচারিতাকালে ছাত্রীদের বিভিন্ন প্রশ্নের জবাবে কন্যাসন্তানদের শিক্ষার প্রসারে গৃহীত বিভিন্ন পদক্ষেপগুলি ব্যাখ্যা করেন প্রধানমন্ত্রী। স্বচ্ছ ভারত মিশনের মাধ্যমে স্বাস্থ্য ও পর্যটনের মতো বিষয়গুলি যেবিশেষভাবে উৎসাহলাভ করবে – এ কথাও প্রসঙ্গত উল্লেখ করেন তিনি। মনযোগ বৃদ্ধি করতে যোগাভ্যাসের উপকারিতার বিষয়টিও ছাত্রীদের কাছে ব্যাখ্যা করেন প্রধানমন্ত্রী।
    
    জম্মু ও কাশ্মীরের তরুণ-তরুণীরা যে এখন আরও বেশি সংখ্যায় সিভিল সার্ভিসেস-এ যোগদান করতে আগ্রহী হয়ে উঠেছে – একথার উল্লেখ করে প্রধানমন্ত্রী বলেন যে, এই সমস্ততরুণ ছেলেমেয়েদের মধ্যে ক্রীড়া সম্ভাবনারও প্রকাশ ঘটছে। তিনি বলেন, ভারতের ভবিষ্যৎ খুবই উজ্জ্বল। এই পরিস্থিতিতে জম্মু ও কাশ্মীরের তরুণ ও যুবকদের জাতির প্রতি করণীয় অনেক কিছুই রয়েছে।

    
    
    (Release ID: 1514139) Visitor Counter : 5