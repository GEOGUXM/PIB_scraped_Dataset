      নারীওশিশুবিকাশমন্ত্রক

      ‘বেটি বাঁচাও বেটি পড়াও’ কর্মসূচির লোগোর ওপর আলোকচিত্র প্রতিযোগিতা
      Posted On: 28 DEC 2017 12:29PM by PIB Kolkata


    ‘বেটি বাঁচাও বেটি পড়াও’ কর্মসূচির ওপর একটি আলোকচিত্র প্রতিযোগিতার আয়োজন করেছে কেন্দ্রীয় নারী ও শিশু বিকাশ মন্ত্রক। ‘বেটি বাঁচাও বেটি পড়াও’ লোগোর ওপর তোলা একটি ছবি এই প্রতিযোগিতায় পাঠানো যাবে। এ সম্পর্কে নারী ও শিশু বিকাশ দপ্তরের কেন্দ্রীয় মন্ত্রী শ্রীমতী মানেকা সঞ্জয় গান্ধী জানিয়েছেন গত ৩ বছরে এই বিশেষ কর্মসূচিটির সাফল্য তুলে ধরতেই এই প্রতিযোগিতার আয়োজন। ‘বেটি বাঁচাও বেটি পড়াও’ কর্মসূচির মাধ্যমে সমাজের ইতিবাচক মানসিকতার বিশেষ প্রতিফলন ঘটেছে দেশের প্রায় সর্বত্র। বাস, অটো রিক্সা,ক্যাব, স্কুল, চায়ের দোকান ও পানের দোকান, রেস্তোরাঁ ইত্যাদি বিভিন্ন স্থানে ‘বেটি বাঁচাও বেটি পড়াও’-এর লোগোর সন্ধান পেলে তার একটি ছবি তুলে এই প্রতিযোগিতায় অংশগ্রহণ করা যাবে। wcdbbbp@gmail.com – এই ঠিকানায় একটি ট্যাগলাইন সহ এই ছবি পাঠাতে হবে।
    
    প্রতিযোগিতা সম্পর্কে বিশদ তথ্য ও বিবরণ পাওয়া যাবে কেন্দ্রীয় নারী ও শিশু বিকাশ মন্ত্রকের ফেসবুক ও ট্যুইটার অ্যাকাউন্ট WCD (@MinistryWCD) -এ। <wcdbbbp@gmail.com-এ">wcdbbbp@gmail.com -এ লোগোর ছবি পাঠানোর শেষ তারিখ ২২ জানুয়ারি, ২০১৮।
    

    
    (Release ID: 1514442) Visitor Counter : 12