      উত্তর-পূর্বাঞ্চলেরউন্নয়নসংক্রান্তমন্ত্রক

      বর্ষশেষের পর্যালোচনা: উত্তর-পূর্বাঞ্চল উন্নয়নমন্ত্রক (ডোনার)
      Posted On: 21 DEC 2017 1:39PM by PIB Kolkata


    নিম্নলিখিত বিষয়গুলো হচ্ছে ২০১৭ সালে উত্তর-পূর্বাঞ্চল উন্নয়নমন্ত্রকের (ডোনার) কাজের কিছু উল্লেখযোগ্য বিষয়:
    
    *এক ঐতিহাসিক সিদ্ধান্ত অনুযায়ী ভারতের রাষ্ট্রপতি নভেম্বর মাসে ভারতীয় বন (সংশোধনী) অধ্যাদেশ, ২০১৭ এর ঘোষণা দেন, যাতে বনহীন এলাকায় জন্মানো বাঁশকে ‘গাছ’ হিসেবে চিহ্নিত করা থেকে বাদ দেওয়া যায়| এর ফলে বনহীন এলাকায় জন্মানো বাঁশকে অর্থনৈতিক ব্যবহারের জন্য এখন আর পারমিট বা অনুমতিপত্রের প্রয়োজন হবেনা| প্রধানমন্ত্রী শ্রী নরেন্দ্র মোদির পৌরহিত্যে কেন্দ্রীয় মন্ত্রিসভার বৈঠকে এই সিদ্ধান্তকে সাধুবাদ জানানো হয়| কেননা ভারতীয় বন আইন, ১৯২৭ মোতাবেক বাঁশকে ‘গাছ’ হিসেবে চিহ্নিত করা হয়, যা বনহীন এলাকায় অ-কৃষকদের পক্ষে বাঁশচাষের ক্ষেত্রে এক বিশেষ বাধা হিসেবে প্রমাণিত হয়েছে|
    
    *অক্টোবর মাসে সরকার উত্তর-পূর্বাঞ্চলে (এন.ই.আর.)জলসম্পদের সঠিক ব্যবস্থাপনার জন্য নীতি আয়োগের ভাইস-চেয়ারম্যানকে প্রধান করে একটি উচ্চ-পর্যায়ের কমিটি গঠন করে| এর আগে আগস্ট মাসে প্রধানমন্ত্রী শ্রী নরেন্দ্র মোদিউত্তর-পূর্বাঞ্চলের বন্যাক্রান্ত এলাকাগুলোর পরিস্থিতি এবং ত্রাণ সহায়তার কাজ পর্যালোচনার জন্য গুয়াহাটি গিয়েছিলেন, এর পরবর্তী পর্যায় হিসেবেই এই কমিটি গঠিত হয়| এই কমিটি জলবিদ্যুত, কৃষি, জৈব-বৈচিত্র্য সংরক্ষণ, বন্যার ক্ষতি কমানো,অভ্যন্তরীণ জলপথ পরিবহন, বন, মত্স্যচাষ, ইকো-ট্যুরিজম ইত্যাদি ক্ষেত্রে যথোপযুক্তজল ব্যবস্থাপনার সর্বোচ্চ সুবিধাকে খুঁজে বের করবে| ডোনার মন্ত্রক এক্ষেত্রে সমন্বয়কারী হিসেবে কাজ করবে| এই কমিটি কর্ম পরিকল্পনা সহ তাদের প্রতিবেদন আগামী জুন২০১৮-এর মধ্যে জমা দেবে| একই মাসে ডোনার মন্ত্রক উত্তর-পূর্বাঞ্চলের চারটি রাজ্যআসাম, নাগাল্যান্ড, মনিপুর ও মিজোরামের বন্যাক্রান্ত এলাকাগুলোর পুনর্গঠনের জন্য২০০ কোটি টাকার মঞ্জুরি দিয়েছে| এ বছর নজিরবিহীন বন্যা পরিলক্ষিত হয়েছে এবং একই সময়ের আগের মাস থেকে ১০০ শতাংশ বেশি বৃষ্টিপাত হয়েছে| এর আগে আগস্ট মাসে প্রধানমন্ত্রী শ্রী নরেন্দ্র মোদি যখন এই চারটি রাজ্যের বন্যা পরিস্থিতিপর্যালোচনা করতে গিয়েছিলেন, তখন তিনি ২,০০০ কোটি টাকার একটি বন্যাত্রাণের প্যাকেজের ঘোষণা দিয়েছিলেন|
    
    *ডোনার মন্ত্রক উত্তর-পূর্বাঞ্চল পরিষদকে (এন.ই.সি.)ঢেলে সাজিয়ে পুনরুজ্জীবিত করে নতুন একটি বিন্যাসে পরিণত করার জন্য ব্যাপকভাবে পরীক্ষা-নিরীক্ষা শুরু করেছে, যাতে তা সম্পূর্ণ অঞ্চলের জন্য একটি গুরুত্বপূর্ণ সংস্থানও গবেষণা কেন্দ্র হিসেবে কার্যকর ভুমিকা পালন করতে পারে এবং একে গোটাউত্তর-পূর্বের উন্নয়নের জন্য উদ্ভাবনার একটি কেন্দ্র হিসেবে গড়ে তোলা যায়| প্রতিমন্ত্রী ডক্টর জিতেন্দ্র সিং বলেন, এনিয়ে একটি প্রস্তাব ইতোমধ্যেই দেওয়া হয়ে গেছে এবং বর্তমানে তা কেন্দ্রীয় সরকারের সক্রিয় বিবেচনার অধীনে রয়েছে| এন.ই.সি. দীর্ঘকাল আগে ১৯৭০-এর প্রথম দিকে গঠিত হয়েছিল, যার লক্ষ্য ছিল এই অঞ্চলের উন্নয়নে বিশেষ দৃষ্টিভঙ্গি দেওয়া|
    
    *প্রতিমন্ত্রী ডক্টর জিতেন্দ্র সিং গত ৩ ডিসেম্বর‘উত্তর-পূর্ব পাহাড় এলাকা উন্নয়ন’-এর জন্য তামেংলং জেলা দিয়ে শুরু করে পাইলটভিত্তিতে প্রথম পর্যায়ে কাজ করতে দু’ বছরের জন্য ৯০ কোটি টাকার ঘোষণা দেন| নয়াদিল্লিতে দু’সপ্তাহের “উত্তর-পূর্বাঞ্চল হস্তকারু ও হস্ততাঁত প্রদর্শনী ও বিক্রিমেলা”র উদ্বোধন করে তিনি বলেন, এনিয়ে ডোনার মন্ত্রক ব্যয় দফতরের সঙ্গে বিস্তারিত আলোচনা করে যাচ্ছে এবং এটা উপলব্ধি করা গেছে যে, উত্তর-পূর্বাঞ্চলের রাজ্যগুলোর পাহাড়ি এলাকা উন্নয়নের জন্য জনকল্যাণে অতিরিক্ত উদ্দেশ্য সাধনের জন্য একটি অতিরিক্ত উপ-প্রকল্প বর্তমানের প্রকল্পের অধীনে তৈরি করা যেতে পারে|
    
    *প্রতিমন্ত্রী ডক্টর জিতেন্দ্র সিং গত ০৫ জুন ২০১৭তারিখে মনিপুরের ইম্ফলে উত্তর-পূর্বাঞ্চলের জন্য “পাহাড়ি এলাকা উন্নয়ন কর্মসূচি”(এইচ.এ.ডি.পি.)-এর সূচনার ঘোষণা দেন| মনিপুর সরকারের পাশাপাশি ডোনার মন্ত্রক এবংনেডফি (উত্তর-পূর্বাঞ্চল উন্নয়ন অর্থ নিগম লিমিটেড)-এর যৌথ উদ্যোগে বিনিয়োগকারী ও উদ্যোগীদের এক সম্মেলনে এই ঘোষণা দেন তিনি| এই প্রকল্পে ত্রিপুরা, মনিপুর ও আসামের পাহাড়ি এলাকা উপকৃত হবে|
    
    *নয়া দিল্লিতে গত ১৬ নভেম্বর দু’দিনের “দ্বাদশউত্তর-পূর্বাঞ্চল বাণিজ্য সম্মেলনের” উদ্বোধন করেন প্রতিমন্ত্রী ডক্টর জিতেন্দ্র সিং|এই সম্মেলনের লক্ষ্য ছিল উত্তর-পূর্বাঞ্চলে বাণিজ্য সম্ভাবনার সুযোগ সন্ধান করা| যেখানে সরকারি ও বেসরকারি সহযোগিতায় পরিকাঠামো ও যোগাযোগ, দক্ষতা উন্নয়ন, আর্থিক সংযুক্তি এবং পরিষেবা ক্ষেত্রে বিশেষ করে পর্যটন, আতিথেয়তা ও খাদ্য প্রক্রিয়াকরণক্ষেত্রে উন্নয়ন নিয়ে আলোচনা হয়|
    
    *দেশের মধ্যে প্রথম হেলিকপ্টারে করে “এয়ার ডিসপেন্সারি”পেতে চলেছে উত্তর-পূর্বাঞ্চল| এর জন্য প্রাথমিক তহবিল হিসেবে উত্তর-পূর্বাঞ্চলউন্নয়ন মন্ত্রক (ডোনার) ইতোমধ্যেই ২৫ কোটি টাকা দিয়েছে| প্রতিমন্ত্রী ডক্টর জিতেন্দ্র সিং বলেন, যে সমস্ত দুর্গম ও প্রত্যন্ত এলাকায় চিকিত্সক ও চিকিত্সা সুবিধা সহজলভ্য নয়, সেখানে হেলিকপ্টারে করে ডিসপেন্সারি/ও.পি.ডি. পরিষেবা দেওয়ার জন্য ডোনার মন্ত্রক একটা প্রক্রিয়ার উদ্ভাবনা করেছে| ডোনার মন্ত্রক এই প্রস্তাবটি পাঠানোর পর তা গ্রহণ করা হয়েছে এবং এটি বর্তমানে অসামরিক বিমান পরিবহন মন্ত্রকের প্রক্রিয়ার চূড়ান্ত পর্যায়ে রয়েছে|
    
    *গত ১৬ আগস্ট ২০১৭ তারিখে একটি ঘোষণা দেওয়া হয়েছিল যে,নয়া দিল্লিতে উত্তর-পূর্বাঞ্চল সাংস্কৃতিক ও তথ্যকেন্দ্র খোলা হবে| দিল্লি উন্নয়নকর্তৃপক্ষ (ডি.ডি.এ.) এই উত্তর-পূর্বাঞ্চল সাংস্কৃতিক ও তথ্যকেন্দ্র নির্মাণেরজন্য উত্তর-পূর্বাঞ্চল পরিষদকে (এন.ই.সি.) প্রায় ৬ কোটি টাকা মূল্যে দ্বারকারসেক্টর-১৩ এলাকায় ৫৩৪১.৭৫ বর্গমিটার (১.৩২ একর) জমি বরাদ্দ করেছে| এই কেন্দ্রটি নয়া দিল্লিতে উত্তর-পূর্বাঞ্চলের জন্য একটি সাংস্কৃতিক ও সম্মেলন/তথ্যকেন্দ্র হিসেবে কাজ করবে|
    
    *নয়া দিল্লির জওহরলাল নেহেরু বিশ্ববিদ্যালয়ের(জে.এন.ইউ.) ক্যাম্পাসে ‘বরাক হোস্টেল’ নির্মাণের জন্য ২৪ জুলাই ২০১৭ তারিখে ভিত্তিপ্রস্তর স্থাপন করা হয়| এই অনুষ্ঠানে ডক্টর জিতেন্দ্র সিং গুরুত্বের সঙ্গেউল্লেখ করেন যে, এই বিশ্ববিদ্যালয়ে ৮ হাজারেরও বেশি ছাত্রছাত্রী রয়েছে, কিন্তুতাদের মধ্যে অন্য যেকোনো রাজ্যের তুলনায় উত্তর-পূর্বাঞ্চলের ছাত্রছাত্রীই বেশি| তিনি জানান, গতবছর ব্যাঙ্গালুরু বিশ্ববিদ্যালয়েরও উত্তর-পূর্বাঞ্চলের শুধুমাত্র ছাত্রীদের জন্য একটি হোস্টেলের শিলান্যাস করা হয়েছে|
    
    *নয়া দিল্লিতে মর্যাদাপূর্ণ ‘ওয়ার্ল্ড ফুড ইন্ডিয়া ২০১৭’অনুষ্ঠানে গত ৪ নভেম্বর “উত্তর-পূর্ব ভারত: জৈব উত্পাদনের কেন্দ্র; অনাবিষ্কৃত সম্ভাবনা” নামের এক সম্মেলন অনুষ্ঠিত হয়| উত্তর-পূর্বাঞ্চলে প্রায় ৫০ প্রজাতির বাঁশ, ১৪ প্রজাতির বিভিন্ন রকমের কলা এবং ১৭ প্রজাতির লেবুজাতীয় ফল রয়েছে| তাছাড়া আনারস ও কমলার মত ফলও এখানে প্রচুর পরিমাণে উত্পাদিত হয়| উত্তর-পূর্বাঞ্চলের আসাম,ত্রিপুরা ও মিজোরামে তিনটি মেগা ফুড পার্ক রয়েছে| সিকিম রাজ্যকে দেশের প্রথম জৈবরাজ্য হিসেবে ঘোষণা দেওয়া হয়েছে|
    
    *নয়া দিল্লিতে ডোনারের জন্য জাপান-ভারত সমন্বয় ফোরামের(জে.আই.সি.এফ.) প্রথম বৈঠক অনুষ্ঠিত হয় ৩ আগস্ট ২০১৭ তারিখে| এতে ভারতে প্রতিনিধিত্ব করেন ডোনার সচিব শ্রী নবীন ভার্মা এবং জাপানের প্রতিনিধিদের নেতৃত্বে ছিলেন ভারতে নিযুক্ত জাপানের রাষ্ট্রদূত শ্রী কেনজি হিরামাত্সু| এতে সহযোগিতার জন্য ভারতের পক্ষে যেসব অগ্রাধিকারের ক্ষেত্র চিহ্নিত হয়েছে তার মধ্যে রয়েছে,যোগাযোগ ও সড়ক সংযোগের উন্নয়ন, বিশেষ করে আন্তঃ-রাজ্য সড়ক ও জেলার প্রধান সড়ক;বিপর্যয় মোকাবিলা; খাদ্য প্রক্রিয়াকরণ; জৈবচাষ ও পর্যটন|
    
    *তেজপুর বিশ্ববিদ্যালয়ে গত ১৯ জুলাই ২০১৭ তারিখে ডোনারমন্ত্রক এবং উত্তর-পূর্বাঞ্চল উন্নয়ন অর্থ নিগম লিমিটেডের (নেডফি) যৌথ উদ্যোগে “অগ্রগামী বাণিজ্য ধারণার প্রতিকূলতা” শীর্ষক এক অনুষ্ঠানের আয়োজন করা হয়|উত্তর-পূর্বাঞ্চলের ছাত্রছাত্রী ও নবীন উদ্যোগীদের জন্য শিল্পক্ষেত্র ও শিক্ষাক্ষেত্রের মধ্যে মত বিনিময়ের লক্ষ্যে একটি মঞ্চ প্রদান করতে যে বিশ্ববিদ্যালয় সম্পর্ক-২০১৭’র সূচনা হয়েছে, এটি ছিল তারই অঙ্গ| অনুষ্ঠানে বাণিজ্য পরিকল্পনা নিয়ে প্রতিযোগিতার আয়োজন করা হয়| সব মিলিয়ে এতে ৬০টি পরিকল্পনা জমা পড়ে|যা থেকে ১৫টি পরিকল্পনাকে বাছাই করা হয় এবং সেগুলির জন্য যে উপস্থাপনা করা হয়েছিল,তার ওপর ভিত্তি করে তিনটি বাণিজ্য পরিকল্পনাকে পুরস্কৃত করা হয়|
    
    *মেঘালয়ের শিলঙে থাকা উত্তর-পূর্বাঞ্চল পরিষদের(এন.ই.সি.) সদর দফতরের একটি ই-অফিস খোলা হয়েছে নয়া দিল্লিতে| ভিডিও কনফারেন্সিং-এর মাধ্যমে গত ৩ মে ২০১৭ তারিখে এর সূচনা হয়| এর আনুষ্ঠানিক সূচনার জন্য শিলঙেরএন.ই.সি. থেকে একটি ফাইল জমা দেওয়া হয় নয়া দিল্লির ডোনার মন্ত্রকের দফতরে, যাসঙ্গে সঙ্গেই এন.ই.সি.’র পরবর্তী পূর্ণাঙ্গ বৈঠকে আলোচনার জন্য যথাযথভাবে অনুমোদিতহয়|
    
    *নয়া দিল্লিতে গত ৯-১০ মার্চ ২০১৭ তারিখে একাদশউত্তর-পূর্বাঞ্চল বাণিজ্য সম্মেলন (এন.ই.বি.এস.) আয়োজিত হয়| দু’দিনের এই অনুষ্ঠানটি বিনিয়োগের সুবিধা, এন.ই.আর.-এর ক্ষমতা দর্শানো এবং উত্তর-পূর্বাঞ্চল কীধরনের বাণিজ্য সুবিধা প্রদান করতে পারে, তার উপস্থাপনার এক মঞ্চ হিসেবে কাজ করে| অনুষ্ঠানে এক ভিডিও কনফারেন্সের মাধ্যমে পাঠানো বার্তায় কেন্দ্রীয় রেলমন্ত্রী জানিয়েছেন, আই.আর.সি.টি.সি. ওয়েবসাইটের মাধ্যমে বিশ্বজুড়ে এন.ই.আর.-এর হস্তকারু ওহস্ততাঁতের সামগ্রী বিক্রি করার সুবিধার জন্য খুব শীঘ্রই একটি ই-কমার্স পোর্টালের সূচনা করা হবে| তিনি বলেন, দার্জিলিং গোর্খা হিল কাউন্সিল দার্জিলিং পর্যন্ত রেল যোগাযোগ সম্প্রসারিত করার জন্য ভূমি প্রদানের নিশ্চয়তা দিয়েছে, যা পর্যায়ক্রমে সিকিম পর্যন্ত বর্ধিত করা হবে|
    
    *নয়া দিল্লিতে ৯ সেপ্টেম্বর ২০১৭ তারিখে দু’দিনের“উত্তর-পূর্বের আহ্বান” শীর্ষক উত্সবের উদ্বোধন হয়| অনুষ্ঠানে ডোনার মন্ত্রক ওউত্তর-পূর্বাঞ্চল উন্নয়ন অর্থ নিগম লিমিটেডের যৌথ উদ্যোগের ‘নর্থ-ইস্ট ভেনচারফান্ড’-এরও সূচনা করা হয়| এই তহবিলের লক্ষ্য হচ্ছে উত্তর-পূর্বাঞ্চলে উদ্যোগ এবংস্টার্ট-আপের ক্ষেত্রে উত্সাহ বৃদ্ধি করা| এটি হচ্ছে এই অঞ্চলের জন্য প্রথমবারেরমত সুনির্দিষ্ট কোনো বিনিয়োগ তহবিল, যার মূলধন হচ্ছে ১০০ কোটি টাকা| তাছাড়া উত্তর-পূর্বাঞ্চলে স্থায়ী পর্যটনে উত্সাহ বৃদ্ধির লক্ষ্য নিয়ে গঠিত উত্তর-পূর্বাঞ্চল পর্যটন উন্নয়ন পরিষদেরও সূচনা করেন মন্ত্রী|
    
    *চন্ডিগড়ে অনুষ্ঠিত হয় তিনদিনের (০৬-০৮ মার্চ ২০১৭)“গন্তব্য উত্তর-পূর্বাঞ্চল ২০১৭”| উত্তর-পূর্বাঞ্চলের উন্নয়নের জন্য যথাযথ প্রযুক্তির ব্যবহারের লক্ষ্য নিয়েই ডোনার মন্ত্রক এর আয়োজন করেছিল|
    
    *জি.এস.টি.’র বিভিন্ন দিক নিয়ে উত্তর-পূর্বাঞ্চলের বিভিন্ন রাজ্যের সাংসদদের সঙ্গে প্রতিমন্ত্রী ডক্টর জিতেন্দ্র সিং-এর বিস্তারিত আলোচনা হয়| নয়া দিল্লিতে ০৮ জুন ২০১৭ তারিখে ডোনার মন্ত্রকের জন্য সংসদীয় পরামর্শমূলক কমিটির বৈঠকে উত্তর-পূর্বাঞ্চলের হস্তকারু ও হস্ততাঁত পণ্য, ফুল-ঝাড়ু এবং বাঁশের বিভিন্ন পণ্যের ওপর কর-ব্যবস্থা নিয়ে সদস্যরা তাঁদের দৃষ্টিভঙ্গি তুলেধরেন|
    
    *গুয়াহাটিতে গত ১১ জানুয়ারি আয়োজিত ‘ডিজিধন মেলা’র উদ্বোধন করেন প্রতিমন্ত্রী ডক্টর জিতেন্দ্র সিং এবং মুখ্যমন্ত্রী শ্রী সর্বানন্দ সনোয়াল| অনুষ্ঠানে শ্রী সর্বানন্দ সনোয়াল নগদহীন অর্থনীতির উদ্যোগের লক্ষ্যে “টকা-পয়সা”নামের ই-ওয়ালেটের সূচনা করেন| তথ্য-প্রযুক্তি দফতর ও নীতি আয়োগের সঙ্গে সম্মিলিতভাবে আসাম সরকার এই মেলার আয়োজন করেছিল|

    
    
    (Release ID: 1513571) Visitor Counter : 13