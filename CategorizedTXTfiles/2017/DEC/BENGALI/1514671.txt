      অর্থমন্ত্রক

      বিটকয়েন সহ ভার্চ্যুয়াল কারেন্সিতে লগ্নি ও লেনদেন সম্পর্কে জনসাধারণকে সতর্ক করে দিল কেন্দ্রীয় অর্থ মন্ত্রক
      Posted On: 29 DEC 2017 5:30PM by PIB Kolkata


    সাম্প্রতিককালে ভারতে এবং আন্তর্জাতিক ক্ষেত্রে বিটকয়েন সহ ভার্চ্যুয়াল কারেন্সিগুলির মূল্য বৃদ্ধি পেয়েছে। কিন্তু বাস্তবে এগুলির বিশ্বাসযোগ্য মূল্য নেই এবং কোনও স্থায়ী সম্পদ থেকেও এগুলির সৃষ্টি হয়নি। সুতরাং, বিটকয়েন এবং অন্যান্য ভার্চ্যুয়াল কারেন্সির মূল্য হ্রাস বা বৃদ্ধি পাওয়ার ঘটনা শুধুমাত্র অনুমান, রটনা ও গুজবের বিষয়মাত্র।পঞ্জি প্রকল্পগুলিতে অর্থলগ্নির বিষয়টি যথেষ্ট ঝুঁকিপূর্ণ। এর ফলে, খুচরো ক্রেতাএবং বিনিয়োগকারীরা সর্বস্বান্ত হয়ে যেতে পারেন। এই পরিস্থিতিতে পঞ্জি প্রকল্প থেকে ক্রেতা ও গ্রাহক সাধারণের সতর্ক ও সচেতন থাকতে পরামর্শ দিয়েছে কেন্দ্রীয় অর্থমন্ত্রক।
    
    আজ এক বিবৃতি মারফৎ অর্থ মন্ত্রক আরও জানিয়েছে যে, এই ধরণের ভার্চ্যুয়াল কারেন্সিগুলির পেছনে সরকারের আর্থিক কোনও সমর্থন বা দায়বদ্ধতা নেই। এমনকি, এগুলিতেলগ্নি বা এর সাহায্যে কেনাকাটার বিষয়টিরও কোনও রকম আইনি বৈধতা নেই। সুতরাং, ভার্চ্যুয়াল কারেন্সিগুলি আদৌ কোনও কারেন্সি নয়। অনেক সময় এগুলিকে মুদ্রা বলেও বর্ণনা করা হয়।যদিও বাস্তবিক ক্ষেত্রে এই ধরণের মুদ্রার কোনও অস্তিত্বই নেই। সুতরাং, ভার্চ্যুয়াল কারেন্সিগুলি যেমন আদৌ কোনও কারেন্সি নয়, তেমনই এগুলি কোনরকম মুদ্রাও নয়। বিনিয়োগের মাধ্যম হিসাবে ভার্চ্যুয়াল কারেন্সিগুলি সরকার বা ভারতীয় শীর্ষব্যাঙ্কের দ্বারা অনুমোদিতও নয়। তাছাড়া, সরকার নিজে কিংবা অন্য কোনও নিয়ন্ত্রক সংস্থা কোনও এজেন্সিকে ভার্চ্যুয়াল কারেন্সির বিষয়টি দেখাশোনা বা নিয়ন্ত্রণ করার দায়িত্বও দেয়নি। যে সমস্ত ব্যক্তি বিটকয়েন সহ ভারচ্যুয়াল কারেন্সিতে বিনিয়োগ বালেনদেনে যুক্ত হতে আগ্রহী, তাঁদের এই বাস্তব সত্যটিকে মেনে নিতে পরামর্শ দিয়েছে অর্থ মন্ত্রক। কোনও ব্যক্তিই যাতে ক্ষতিগ্রস্ত বা প্রতারিত না হন, সেই লক্ষ্যেই অর্থ মন্ত্রকের এই সতর্কবার্তা।
    
    প্রসঙ্গত উল্লেখ্য, বিটকয়েনের গ্রাহক, ব্যবহারকারী এবং বাণিজ্যিক ব্যক্তিদের ইতিমধ্যেই তিনবার সতর্ক করে দেওয়া হয়েছে ভারতীয় শীর্ষ ব্যাঙ্কের পক্ষ থেকে। ২০১৩’র ডিসেম্বর, ২০১৭’র ফেব্রুয়ারি এবং ২০১৭’র ডিসেম্বর মাসে এ সম্পর্কে সতর্কবার্তা প্রচারিত ও প্রকাশিত হয়েছে।
    

    
    (Release ID: 1514671) Visitor Counter : 8