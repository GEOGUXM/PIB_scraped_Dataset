      নারীওশিশুবিকাশমন্ত্রক

      তিন তালাক বিল নিয়ে প্রকাশিত খবরের পরিপ্রেক্ষিতে মহিলাও শিশু উন্নয়ন মন্ত্রকের বিবৃতি
      Posted On: 19 DEC 2017 1:58PM by PIB Kolkata


    তিন তালাক নিয়ে মহিলা ও শিশু উন্নয়ন মন্ত্রকের অবস্থান সংক্রান্ত, ১৭ ডিসেম্বর ২০১৭ তারিখে ইংরেজী দৈনিক দ্য ইন্ডিয়ান এক্সপ্রেস-তে প্রকাশিত প্রতিবেদনটি সম্পূর্ণ অসংলগ্ন । প্রতিবেদনটি ইচ্ছাকৃতভাবে ভুল লেখা হয়েছেও এতে তথ্য গত ভুল রয়েছে ।
    
    
    
    তিন তালাকের বিরোধিতায় মন্ত্রক সর্বদা স্পষ্ট অবস্থান নিয়ে চলেছে । মাননীয়া মন্ত্রী শ্রীমতী মেনকা সঞ্জয় গান্ধী ২০১৭ সালের জানুয়ারী মাসে তিন তালাক বিষয়ে বিচার-বিবেচনা করার জন্য একটি মন্ত্রীগোষ্ঠী গঠনের অনুরোধ জানান কারণ এই মন্ত্রক মাননীয়া সু্প্রিম কোর্ট তিন তালাক কেসের অন্যতম উত্তরদাতা । তাৎক্ষণিক তালাককে ফৌজদারী অপরাধ হিসেবে গন্য করার জন্য কেন্দ্রীয় মন্ত্রিসভার প্রস্তাব কে নারী ও শিশু কল্যান মন্ত্রক সম্পূর্ণভাবে সমর্থন করেছে ।
    
    
    
    
    
    শুক্রবার কেন্দ্রীয় মন্ত্রিসভা তাৎক্ষনিক তিন তালাককে ফৌজদারী অপরাধ হিসেবে গন্য করে একটি বিল মঞ্জুর করেছে । বিল অনুযায়ী , মুসলিম সম্প্রদায়ের কোনো স্বামী তাৎক্ষনিকভাবে তিন তালাক দিলে তার তিন বছর পর্যন্ত জেল হতে পারে ।
    
    মৌখিকভাবে বা লিখে বা ইলেক্ট্রনিক মাধ্যম ব্যবহার করে তিন তালাক প্রদানের প্রথাকে নিষিদ্ধ করা হয়েছে এবং একে অপরাধ হিসেবে গন্য করা হবে । বিলে, নির্যাতিতা মুসলিম মহিলা ও তার ওপর নির্ভর সন্তানের জন্য আর্থিক সাহায্যের সংস্থান রয়েছে । ঐ মহিলা তাঁর নাবালক শিশুর জন্যও আইনী অধিকার পাবেন বলেও বিলে উল্লেখ করা হয়েছে ।
    
    মন্ত্রক মুসলিম সমাজের মহিলাদের সামাজিক ও আইনগত ক্ষমতায়নের জন্য অবিরাম কাজ করে চলেছে এবং তাদের সহায়তায় সর্বদা দৃঢ় পদক্ষেপনিচ্ছে । ‘ দ্যইন্ডিয়ান এক্সপ্রেস” সংবাদপত্রে প্রকাশিত প্রতিবেদনে মন্ত্রকের চিন্তাভাবনা প্রতিফলিত হয়নি ।
    
    মহিলা ও শিশু উন্নয়ন মন্ত্রক দৃঢ়ভাবে মনে করে যে তিন তালাকের মত একটি গুরুত্বপুর্ণ বিষয়ে এধরনের সংবাদ প্রকাশের পূর্বে সংশ্লিষ্ট সংবাদপত্রর উচিত ছিল মন্ত্রকের বিবৃতি নেওয়া ।
    
    
    
    

    
    (Release ID: 1513147) Visitor Counter : 6