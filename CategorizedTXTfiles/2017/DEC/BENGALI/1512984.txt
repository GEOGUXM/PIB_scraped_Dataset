      কেন্দ্রীয়মন্ত্রিসভা

      উত্তর-পূর্বাঞ্চলের জন্য এন.এল.সি.পি.আর. প্রকল্পের মেয়াদ ২০২০ সালের মার্চ মাস পর্যন্ত বর্ধিতকরণের অনুমোদন কেন্দ্রীয় মন্ত্রিসভায় নতুন প্রকল্প এন.ই.এস.আই.ডি.এস.-এর সূচনা মার্চ ২০২০-এর মধ্যে করারও অনুমোদন
      Posted On: 18 DEC 2017 2:29PM by PIB Kolkata


    প্রধানমন্ত্রী শ্রী নরেন্দ্র মোদির পৌরহিত্যে কেন্দ্রীয় মন্ত্রিসভা শুক্রবার ৯০:১০ অনুপাতের পদ্ধতিতে চলা বর্তমানের নন-ল্যাপ্সেবল সেন্ট্রাল পুল অফ রিসোর্স (এন.এল.সি.পি.আর.) প্রকল্পে ৫৩০০.০০ কোটি টাকা খরচ করার পাশাপাশি তা মার্চ ২০২০ পর্যন্ত তা চালিয়ে যাওয়ার অনুমোদন দিয়েছে| এর মধ্য দিয়ে বর্তমান প্রকল্পগুলো সম্পূর্ণ করা সম্ভব হবে|
    
    কেন্দ্রীয় মন্ত্রিসভা এছাড়া ২০১৭-১৮ থেকে নতুন কেন্দ্রীয় ক্ষেত্রের প্রকল্প “নর্থ-ইস্ট স্পেশাল ইনফ্রাস্ট্রাকচার ডেভেলপমেন্ট স্কিম” (এন.ই.এস.আই.ডি.এস.)-এর সূচনারও অনুমোদন দিয়েছে, যাতে কেন্দ্রীয় সরকারের ১০০ শতাংশ অর্থ সহায়তায় বিশেষ ক্ষেত্রগুলোতে মার্চ ২০২০ পর্যন্ত পরিকাঠামো নির্মাণের ঘাটতি পূরণ করা সম্ভব হয়|
    
    এন.ই.এস.আই.ডি.এস.-এর বিশেষত্ব:
    
    এই নতুন প্রকল্পের আওতায় বিশেষ করে নিম্নলিখিতক্ষেত্রের পরিকাঠামো নির্মাণের বিষয় থাকবে:
    
    ক) জল সরবরাহ, বিদ্যুত, যোগাযোগ এবং পর্যটনে উত্সাহ প্রদানকারী প্রকল্পের সঙ্গে সংযুক্ত ক্ষেত্রের ব্যবহারিক পরিকাঠামো;
    
    খ) শিক্ষা ও স্বাস্থ্যের সামাজিক ক্ষেত্রের প্রাথমিক পরিকাঠামো|
    
    এন.ই.এস.আই.ডি.এস.-এর সুবিধা:
    
    এন.ই.এস.আই.ডি.এস.-এর মাধ্যমে হওয়া সম্পদ শুধুমাত্র যে এই অঞ্চলের স্বাস্থ্য সুরক্ষা ও শিক্ষা সুবিধার ক্ষেত্রকেই শক্তিশালী করবে তা নয়, এর মধ্য দিয়ে পর্যটনও বৃদ্ধি পাবে এবং তাতে স্থানীয় যুব অংশের মধ্যে কর্মসংস্থানের সুযোগও বাড়বে| এই প্রকল্প আসন্ন দিনগুলোতে এই অঞ্চলের সার্বিক উন্নয়নের এক অনুঘটক হিসেবে কাজ করবে|

    
    
    (Release ID: 1512984) Visitor Counter : 5