      রাষ্ট্রপতিরসচিবালয়

      মিজোরাম বিধানসভার বিশেষ অধিবেশনে ভাষণ দিলেন রাষ্ট্রপতি; বললেন ভারতকে এর সমৃদ্ধশালী মানব সংযোগকে ব্যবহারিক ও পরিকাঠামোগত সংযোগের সঙ্গে পরিপূরক করে গড়ে তুলতে হবে
      Posted On: 04 DEC 2017 11:49AM by PIB Kolkata


    রাষ্ট্রপতি শ্রী রামনাথ কোবিন্দ বৃহস্পতিবার (৩০ নভেম্বর ২০১৭) আইজলে মিজোরাম বিধানসভার বিশেষ অধিবেশনে ভাষণ দিলেন|
    
    রাষ্ট্রপতি তাঁর ভাষণে বলেন, মিজোরাম একটি পরিপক্ক ও সম্মানজনক রাজনৈতিক সংস্কৃতির জন্য উল্লেখযোগ্য| মিজোরামের বিধানসভা হচ্ছে মিজোরামের রাজনৈতিক সংস্কৃতির পাশাপাশি রাজ্যের মানুষের আশা আকাঙ্ক্ষার প্রতিরূপ| মিজোরাম বিধানসভার ৪৫ বছরের ইতিহাস যে এর মসৃণ পরিচালনার জন্য খ্যাত হয়ে রয়েছে, তার উল্লেখ করে রাষ্ট্রপতি এর প্রশংসা করেন ও অভিনন্দন জানান| তিনি উল্লেখ করেন, এর সদস্যদের আচরণ ও অংশগ্রহণ উচ্চ গুণাবলীকেই প্রদর্শিত করে| আমাদের গণতন্ত্রের জন্য এবং এরজন্য কীভাবে একটি বিধানসভা পরিচালিত হওয়া উচিত,তার জন্য এই বিধানসভা একটি আদর্শ স্বরূপ|
    
    মিজোরামের জনজীবনে যে সম্মান ও মর্যাদার বিষয় রয়েছে তার প্রশংসা করে রাষ্ট্রপতি বলেন, এই বিষয়টি হৃদয়গ্রাহী| এটা এই রাজ্যের সমৃদ্ধ সমাজেরও এক প্রতীক| ১৯৮৬ সালে যে মিজো সন্ধিচুক্তি হয়েছে, তার স্বাক্ষর, রূপায়ণ ও তার প্রতি আনুগত্য গোটা পৃথিবীর কাছে এক উজ্জ্বল উদাহরণ| যে সন্ত্রাসের পরিবেশ মিজো সমাজের সঙ্গে দেশের বিভেদ তৈরি করে দিচ্ছিল, সেইসন্ত্রাসের পরিবেশকে যেভাবে সমাপ্ত করা হয়েছে, তা এক অসাধারণ পদ্ধতি|
    
    রাষ্ট্রপতি উল্লেখ করেন যে, রাজনৈতিক সংশ্লিষ্টদের পাশাপাশি সামাজিক গোষ্ঠী, গির্জা, গির্জার সঙ্গে সংশ্লিষ্টগণ, মহিলা সংগঠন এবং অন্যান্য অসরকারি সংস্থাগুলো একসঙ্গে মিলে মিজোরামের শান্তি ও উন্নয়নের পরিবেশ তৈরি করেছেন| তিনি পু লালডেঙ্গার দূরদৃষ্টি সম্পন্ন নেতৃত্বের পাশাপাশি বর্তমান মুখ্যমন্ত্রী পু লাল থানহাওলার প্রচেষ্টা ও ঔদার্যের উল্লেখ করেন| রাষ্ট্রপতি বলেন, এক্ষেত্রে মিজোরামের আরও এক বলিষ্ট নেতার নাম উল্লেখ করতে হয়,তিনি হচ্ছেন সম্মাননীয় ব্রিগেডিয়ার টি. সাইলো| মিজোরামের পাশাপাশি ভারতও এইদেশ নেতাদের কাছে ঋণী|
    
    রাষ্ট্রপতি বলেন, ভারত আশ্চর্যময় একবৈচিত্র্যময় দেশ| আমাদের দেশে এমনকি আমাদের রাজ্যগুলোতেও আমরা জাতিগত ও ধর্মীয় বিভিন্নতার পাশাপাশি ভাষাগত, সাংস্কৃতিক, প্রথাগত, পোশাক-আশাকের ভিন্নতা, খাবারের অভ্যাস, রন্ধনশৈলী ইত্যাদির নানা রূপ দেখতে পাই| এই বৈচিত্র্যই হচ্ছে আমাদের শক্তি| এটাই আমাদের সবাইকে সমৃদ্ধ করেছে এবং আমাদের ঐক্যের জন্য ও বিস্ময়কর ভারতের জন্য অবদান রেখেছে|
    
    রাষ্ট্রপতি বলেন, অর্থনৈতিক সংহতি এবংশিক্ষা অথবা কাজের জন্য এক স্থানের মানুষের অন্য স্থানে যাতায়াতের ফলে আমরা একে অপরের সঙ্গে অনেক বেশি পরিচিত| উদাহরণ দিয়ে রাষ্ট্রপতি বলেন, মিজোরামের নারী-পুরুষকে কেরালার আতিথেয়তা শিল্পে অথবা পুনের কোনো তথ্য-প্রযুক্তির কোম্পানিতেকাজ করতে দেখা যায়| তাঁরা সেখানে অবদান রাখেন, রোজগার করেন, তাঁদের পেশাদারিত্বের জন্য তাঁরা উল্লেখযোগ্য হয়ে ওঠেন এবং তাঁরা আমাদের বৈচিত্র্যময় সমাজে সাংস্কৃতিক সম্পদ যোগ করেন| মানুষের সঙ্গে মানুষের এই যোগাযোগই আমাদের দেশকে অনন্য করে তুলেছে| মিজোরামে এবং এর সঙ্গে উত্তর-পূর্বাঞ্চলের বাকি অংশের ব্যবহারিক ও পরিকাঠামোগত সংযোগের সঙ্গে সম্পৃক্ত হওয়া গুরুত্বপূর্ণ|
    
    রাষ্ট্রপতি বলেন, শতাব্দীর পর শতাব্দী দক্ষিণ এশিয়া এবং দক্ষিণ-পূর্ব এশিয়াকে সাংস্কৃতিক অভিন্নতার পাশাপাশি এক বহুমিশ্রিত ব্যবসায়িক অঞ্চল হিসেবে দেখা হয়ে আসছে| সেই প্রক্রিয়া ও অঞ্চলের ঠিক মাঝখানেই মিজোরামের অবস্থান| মিজোরামের ভৌগোলিক অবস্থান এর সবচেয়ে বড় সম্পদ হয়ে উঠতে পারে এবং ভারত সরকার সেই লক্ষ্য সুনিশ্চিত করার জন্যই কাজ করছে|

    
    
    (Release ID: 1511642) Visitor Counter : 4