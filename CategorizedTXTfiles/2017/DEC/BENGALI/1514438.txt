      উপ-রাষ্ট্রপতিরসচিবালয়

      কুলভূষণ যাদবের সঙ্গে তাঁর পরিবারের সদস্যদের সাক্ষাৎকারকে ঘিরে পাকিস্তানের আচার-আচরণ সম্পূর্ণ অমানবিক – বললেন উপরাষ্ট্রপতি
      Posted On: 28 DEC 2017 12:13PM by PIB Kolkata


    শ্রী কুলভূষণযাদবের সঙ্গে তাঁর পরিবারের সদস্যদের যেভাবে সাক্ষাৎকারের ব্যবস্থা করা হয়েছিল তা পুরোপুরি অমানবিক। পাকিস্তানের এই আচরণ ভারতীয়দের আবেগকে আঘাত করেছে।
    
    হার্ভার্ড,স্ট্যানফোর্ড এবং এমআইটি-র শিক্ষক ও ছাত্রছাত্রীদের সঙ্গে আলাপচারিতাকালে এই মন্তব্য করেন উপরাষ্ট্রপতি শ্রী এম ভেঙ্কাইয়া নাইডু। হার্ভার্ড, স্ট্যানফোর্ড এবং এমআইটি-র ১৭ সদস্যের এই প্রতিনিধিদলের সঙ্গে তিনি ৪০ মিনিট ধরে কথা বলেন। ভারতের শক্তি, সুযোগ ও সম্ভাবনা এবং চ্যালেঞ্জের মোকাবিলা সম্পর্কে প্রতিনিধিদের বিভিন্নপ্রশ্নেরও তিনি উত্তর দেন।
    
    প্রসঙ্গত উপরাষ্ট্রপতি বলেন, সবক’টি দেশের স্বার্থ রক্ষায় ও কল্যাণে এই অঞ্চলে শান্তি বজায় রাখতে ভারত আগ্রহী। কিন্তু, কোন কোন দেশের দৃষ্টিভঙ্গি ও আচার-আচরণ তার সম্পূর্ণ বিপরীত। পাকিস্তান কর্তৃপক্ষ যেভাবে শ্রী কুলভূষণ যাদবের স্ত্রীকে তাঁর মঙ্গলসূত্র খুলে দেওয়ার জন্য জোর করেছিল,তা ভারতীয় জনসাধারণ মেনে নিতে পারেন না। এছাড়াও, কুলভূষণ যাদবের সঙ্গে তাঁর পরিবারের সদস্যদের সাক্ষাৎকারকে ঘিরে যে ধরনের নিয়ন্ত্রণ ও বিধি-নিষেধ পাকিস্তানের পক্ষ থেকে জোর করে চাপিয়ে দেওয়া হয়েছিল, তা কখনই পাকিস্তানের পক্ষেও মঙ্গলজনক হতে পারে না ।

    
    
    (Release ID: 1514438) Visitor Counter : 14