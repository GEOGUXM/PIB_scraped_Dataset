      রাষ্ট্রপতিরসচিবালয়

      হর্নবিল উত্সব এবং নাগাল্যান্ড রাজ্য গঠন দিবস উদযাপন অনুষ্ঠানের উদ্বোধন করলেন রাষ্ট্রপতি
      Posted On: 04 DEC 2017 11:43AM by PIB Kolkata


    রাষ্ট্রপতি শ্রী রামনাথ কোবিন্দ নাগাল্যান্ড-এর কিসামায় শুক্রবার (১ ডিসেম্বর ২০১৭) হর্নবিল উত্সব ও নাগাল্যান্ড রাজ্য গঠন দিবস উদযাপন অনুষ্ঠানের উদ্বোধন করলেন|
    
    অনুষ্ঠানে ভাষণ দিতে গিয়ে রাষ্ট্রপতি বলেন, যুগের পর যুগ ধরে সঙ্গীত, নৃত্য ও খাবারের মধ্য দিয়ে সংরক্ষিত সমৃদ্ধ নাগা সংস্কৃতি ও ঐতিহ্যের যথাযথ প্রদর্শনী হচ্ছে এই হর্নবিল উত্সব| কিসমায় হর্নবিল উত্সব এবং আন্তর্জাতিক সঙ্গীত উত্সব নাগা সমাজের বৈচিত্র্যকেই চিত্রিত করে|
    
    রাষ্ট্রপতি বলেন, গত অর্ধ শতাব্দী নাগাল্যান্ডের জন্য একাধারে সাফল্য ও সমস্যার সময় ছিল| রাজ্যের মানুষ অনেক পরীক্ষার মধ্য দিয়ে এসেছেন, কিন্তু তাদের অত্যাবশ্যক প্রতিভা ও প্রজ্ঞা, তাদের আবশ্যিক উত্কর্ষতা স্পষ্টরূপে প্রতিয়মান হয়ে উঠেছে| আজ নাগাল্যান্ড ইতিহাস রচনারদ্বার প্রান্তে এসে দাঁড়িয়েছে| সন্ত্রাসবাদী সমস্যার এত বছরের পর এখন আশার আলো দেখাদিয়েছে| রাজ্যের মানুষের, নাগরিক সমাজ প্রতিষ্ঠানগুলোর এবং সংশ্লিষ্ট সবার সহযোগিতায় দীর্ঘস্থায়ী শান্তির সুযোগ রয়েছে| তিনি প্রত্যয় ব্যক্ত করেন যে, সবারজন্য সুষ্ঠু ও সবার আকাঙ্ক্ষা পূরণের মতো একটি চূড়ান্ত চুক্তি খুব শীঘ্রই হবে|
    
    রাষ্ট্রপতি বলেন, নাগাল্যান্ডের যুবসমাজ দেশের গর্ব| তারা ডক্টর টি. আও-এর সফল উত্তরাধিকারী| যে ডাক্তার-খেলোয়াড় ছিলেন স্বাধীনতার পরে আমাদের প্রথম জাতীয় ফুটবল দলের অধিনায়ক এবং তিনি ১৯৪৮ সালের লন্ডন অলিম্পিকসে ভারতীয় দলের নেতৃত্ব দিয়েছিলেন| ভারতের বাকি অংশের কাছে নাগাল্যান্ডের যুবসমাজ প্রেরণা স্বরূপ| রাজ্যের স্বনামখ্যাত মেয়ে তেমসুতুলা ইমসং বারানসীতে গঙ্গানদীর ঘাট পরিচ্ছন্ন করার উল্লেখযোগ্য কাজ করে দেশের মানুষের হৃদয় জয় করেছেন| আরেকমেয়ে চিয়েওয়েলু থেলে দিল্লি পুলিশে তার ব্যাচের পুলিশ অফিসারদের মধ্যে সেরা প্রশিক্ষণার্থী কমান্ডো বিবেচিত হয়েছেন| দেশের সশস্ত্র বাহিনীর সর্বাধিনায়ক হিসেবে রাষ্ট্রপতি বলেন, তিনি আমাদের নাগা সেনা জওয়ান ও আধিকারিকদের জন্য অত্যন্ত গর্বিত|
    
    রাষ্ট্রপতি বলেন, নাগাল্যান্ডের অনেক কিছুই দেওয়ার রয়েছে| রাজ্যের শক্তি নিহিত রয়েছে এর জৈব ফসল, ফুল ও ফলের উত্পাদনের মধ্যে| নাগাল্যান্ডে রয়েছে দুষ্প্রাপ্য সবঔষধি গাছপালা, যা কর্মসংস্থান তৈরিতে এবং অর্থনীতিকে এগিয়ে নিয়ে যেতে সহায়তা করতে পারে| তিনি তাঁর ভাষণে বিশ্বের সবচেয়ে ঝাল মরিচ, যাকে স্থানীয়ভাবে মরিচের রাজা বলাহয়, সেই জলোকিয়া মরিচের উল্লেখ করে বলেন, একে বোতলজাত করে বিশ্বের সবচেয়ে ঝাল আচার আমাদের তৈরি করতে হবে| তিনি উল্লেখ করেন যে, একটি আকর্ষণীয় পর্যটন গন্তব্য হওয়ার সম্ভাবনা নাগাল্যান্ডের রয়েছে| কেননা এখানে ঐতিহ্য ও সংস্কৃতির সঙ্গে নয়না ভিরাম প্রাকৃতিক সৌন্দর্যের এক অনন্য মিশ্রণ রয়েছে|
    
    রাষ্ট্রপতি বলেন, আমাদের দেশ এখন এক দীর্ঘ পদযাত্রায় এগিয়ে যাচ্ছে এবং বিশ্বেরদ্রুত বর্ধমান অর্থনীতির মধ্যে একটি হয়ে উঠেছে| তাছাড়া আমরা এক বৈচিত্র্যপূর্ণ জাতি| আমাদের ভাষাগত, জাতিগত, ধর্মীয় ও ভৌগলিক বিভিন্নতা ভারতকে এক বিশেষ দেশ হিসেবে চিহ্নিত করেছে এবং এটাই আমাদের সবচেয়ে বড় শক্তি| ভারতবাসী হিসেবে এখন এক রোমাঞ্চকরসময় এবং নাগা হিসেবেও এখন এক উদ্দীপক সময়| ভারতের কাহিনীর কেন্দ্রবিন্দুতে রয়েছে নাগাল্যান্ড এবং উত্তর-পূর্বাঞ্চল| নাগাল্যান্ডের উন্নয়ন ছাড়া ভারতের উন্নয়ন অসম্পূর্ণ থেকে যাবে|

    
    
    (Release ID: 1511639) Visitor Counter : 4