      নির্বাচনকমিশন

      পশ্চিমবঙ্গ ও রাজস্থানের শূন্য লোকসভা ও বিধানসভা আসনগুলিতে উপ-নির্বাচনের দিনক্ষণ ঘোষণা করল নির্বাচন কমিশন
      Posted On: 29 DEC 2017 11:58AM by PIB Kolkata


    লোকসভায় পশ্চিমবঙ্গ ও রাজস্থানের শূন্য আসনগুলি পূরণ করার জন্য সংসদীয় উপ-নির্বাচনের নির্ঘন্ট ঘোষিত হয়েছে। একই সঙ্গে,প্রকাশিত হয়েছে ঐ দুটি রাজ্যের শূন্য বিধানসভা আসনগুলিতে উপ-নির্বাচনের দিনক্ষণ। পশ্চিমবঙ্গ থেকে বর্তমানে লোকসভার যে আসনটি খালি রয়েছে সেটি হল উলুবেড়িয়া। অন্যদিকে, রাজস্থান থেকে লোকসভারশূন্য দুটি আসন হল – আলওয়ার এবং আজমের।
    
    ঐ দুটি রাজ্যের বিধানসভাতে বর্তমানে শূন্যআসনের সংখ্যা মোট দুটি। এগুলি হল – পশ্চিমবঙ্গের নোয়াপাড়া এবং রাজস্থানের মণ্ডলগড়।
    
    শূন্য লোকসভা ও বিধানসভার আসনগুলিতে উপ-নির্বাচনের যে নির্ঘন্ট প্রকাশিত হয়েছে, তা হল –
    
    নির্ঘন্ট
    
    দিনক্ষণ
    
    গেজেট বিজ্ঞপ্তির তারিখ
    
    ০৩.০১.২০১৮ (বুধবার)
    
    মনোনয়নপত্র পেশ করার শেষ দিন
    
    ১০.০১.২০১৮ (বুধবার)
    
    মনোনয়নপত্রগুলি পরীক্ষার দিন
    
    ১১.০১.২০১৮ (বৃহস্পতিবার)
    
    মনোনয়নপত্র প্রত্যাহারের শেষ তারিখ
    
    ১৫.০১.২০১৮ (সোমবার)
    
    নির্বাচন অনুষ্ঠিত হওয়ার তারিখ
    
    ২৯.০১.২০১৮ (সোমবার)
    
    ভোট গণনার তারিখ
    
    ০১.০২.২০১৮ (বৃহস্পতিবার)
    
    যে তারিখের পূর্বেই সমগ্র উপ-নির্বাচন প্রক্রিয়া সম্পূর্ণ হবে
    
    ০৩.০২.২০১৮ (শনিবার)
    
    ভোটারতালিকা
    
    পশ্চিমবঙ্গের ২৬-উলুবেড়িয়া সংসদীয় নির্বাচন কেন্দ্র এবং রাজস্থানের ৮-আলওয়ার এবং ১৩-আজমের সংসদীয় নির্বাচন কেন্দ্রগুলির জন্য ০১.০১.২০১৮ পর্যন্ত সংশোধিত ভোটার তালিকা অনুসরণ করা হবে। এ সম্পর্কিত চূড়ান্ত ভোটার তালিকা প্রকাশ করা হবে ০২.০১.২০১৮তারিখে।
    
    বৈদ্যুতিন ভোটগ্রহণ যন্ত্র (ইভিএম) এবং ভিভিপ্যাট
    
    উপ-নির্বাচনের জন্য ভোটগ্রহণ কেন্দ্রগুলিতে ইভিএম এবং ভিভিপ্যাট ব্যবহারের সিদ্ধান্ত নিয়েছে নির্বাচন কমিশন। পর্যাপ্ত সংখ্যক ইভিএম ও ভিভিপ্যাট ইতিমধ্যেই সংগৃহীত হয়েছে। ভোটগ্রহণ পর্বযাতে এই যন্ত্রগুলির সাহায্যে সুষ্ঠুভাবে সম্পন্ন হয়, তা নিশ্চিত করার সবরকম ব্যবস্থাই গ্রহণ করা হয়েছে।
    
    ভোটারদের পরিচিতি
    
    উপ-নির্বাচনের সময় ভোটারদের নিজস্ব পরিচয়পত্র পেশ বাধ্যতামূলক বলে ঘোষণা করেছে নির্বাচন কমিশন। একজন ভোটারকে চিহ্নিত করার জন্য ভোটার কার্ড অর্থাৎ, এপিক-কে মূল প্রমাণ হিসাবে ধরাহবে। তবে, ভোটার তালিকায় নথিভুক্ত কোন যোগ্য ভোটারই যাতে ভোটদানের সুযোগ থেকে বঞ্চিত না থাকেন সেজন্য গ্রাহ্য অন্যান্য পরিচিতিপত্র সম্পর্কে যথা সময়ে কমিশনের পক্ষ থেকে নির্দেশ জারি করা হবে।
    
    আদর্শ আচরণবিধি
    
    যে জেলাগুলিতে এইউপ-নির্বাচন অনুষ্ঠিত হবে, সেখানে সার্বিক বা ক্ষেত্র বিশেষে আংশিকভাবে আদর্শ আচরণবিধি বলবৎ থাকবে। এ সম্পর্কিত বিশদ ও বিস্তারিত তথ্য নির্বাচন কমিশনের ওয়েবসাইটে দেখা যাবে। এই আচরণবিধি প্রযোজ্য হবে সকল প্রার্থী, রাজনৈতিক দল এবং সংশ্লিষ্ট রাজ্য সরকারগুলির ওপর। সংশ্লিষ্ট রাজ্য এবং কেন্দ্রীয় সরকারের ওপরও এই আদর্শ আচরণবিধি প্রযোজ্য থাকবে।
    
    ভারতীয় নির্বাচন কমিশনের পক্ষ থেকে আজ এই তথ্য প্রকাশ করা হয়েছে ।

    
    
    (Release ID: 1514575) Visitor Counter : 6