      রেলমন্ত্রক

      রেলযাত্রীদের জন্য হেল্পলাইন
      Posted On: 29 DEC 2017 11:52AM by PIB Kolkata


    রেল সুরক্ষাবাহিনীর প্রত্যেক বিভাগীয় সিকিউরিটি কন্ট্রোল রুমগুলিতে সর্বভারতীয় যাত্রী নিরাপত্তা সংক্রান্ত হেল্পলাইন নং ১৮২-টি কাজ করে চলেছে। রেল সুরক্ষা বাহিনীর কর্মীদের দ্বারাই এটি নিয়ন্ত্রিত হয় দিবারাত্র। এক্তিয়ারভুক্ত বিভাগীয় সিকিউরিটি কন্ট্রোল রুমে কোন বিপদে পড়া যাত্রীর অভিযোগ জমা পড়লে, অভিযোগের প্রকৃতি, ট্রেন বাযাত্রীর নির্দিষ্ট স্থান জানা যায় এবং সেইমতো তৎক্ষণাৎ যাত্রীকে সহায়তা দেওয়া হয় কোনোট্রেন এসকর্টিং কর্মীর দ্বারা বা পরের স্টেশনে যেখানে ট্রেন থামবে এবং যেখানে রেল সুরক্ষা বাহিনী বা সরকারি রেল পুলিশ রয়েছে তাদের কর্মীর দ্বারা। এছাড়া, অভিযোগের খুঁটিনাটি দেখে, যেখানে পুলিশ বা রেলের অন্যান্য বিভাগের পদক্ষেপ প্রয়োজন, সেখানেও প্রয়োজনীয় ব্যবস্থা নেওয়া হয়ে থাকে। যাত্রীর কাছ থেকে সেবায় নিযুক্ত থাকা রেল সুরক্ষা বাহিনীর কর্মী মতামত নিয়ে নেন যাতে যাত্রীকে প্রদেয় সহায়তার মান নির্ধারণকরা সম্ভব হয়। এই হেল্পলাইন চালু হওয়ার পর থেকে নভেম্বর মাস পর্যন্ত মোট ৩৭,৮৮২-জনযাত্রীকে সহায়তা দেওয়া হয়েছে।
    
    গতকাল লোকসভায় লিখিতভাবে দেওয়া রেল প্রতিমন্ত্রী শ্রী রাজেন গোহাইনের উত্তরের ভিত্তিতে এই প্রেস বিজ্ঞপ্তিটি প্রস্তুত করা হয়েছে।

    
    
    (Release ID: 1514573) Visitor Counter : 6