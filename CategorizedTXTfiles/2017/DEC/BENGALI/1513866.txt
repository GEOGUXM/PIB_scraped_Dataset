      অর্থমন্ত্রক

      বিমুদ্রাকরণ পরবর্তীকালে করদাতাদের সংখ্যায় উল্লেখযোগ্য বৃদ্ধি
      করদাতাদের সংখ্যায় উল্লেখযোগ্য বৃদ্ধি

      Posted On: 22 DEC 2017 3:49PM by PIB Kolkata

    ২০১৬’র নভেম্বর থেকে ২০১৭’র মার্চ পর্যন্ত প্রায় ৯০০টি গোষ্ঠীর বিরুদ্ধে অভিযান চালিয়ে ৭ হাজার ৯০০ কোটি টাকারও বেশি অঘোষিত আয়ের সন্ধান পেয়েছে আয়কর দপ্তর। ঐ সময়কালে ৮ হাজার ২০০টি সমীক্ষার ফলে অঘোষিত আয়ের হদিশ পাওয়া গেছে ৬ হাজার ৭০০ কোটি টাকারও বেশি । অন্যদিকে , এপ্রিল ২০১৭ থেকে অক্টোবর, ২০১৭ পর্যন্ত ২৭৫টি গোষ্ঠীর বিরুদ্ধে আয়কর দপ্তরের অভিযানের ফলে খোঁজ পাওয়া গেছে ৭ হাজার ৮০০ কোটি টাকারও বেশি অঘোষিত আয় ও উপার্জনের । ঐ একই সময়কালে দপ্তরের পক্ষ থেকে সমীক্ষার কাজ চালানো হয় ৩ হাজার ৬১টি যা থেকে অঘোষিত আয়ের সন্ধান মিলেছে ২ হাজার ৪০০ কোটি টাকারও বেশি।


    আয়কর দপ্তরের উদ্যোগ ও তৎপরতায় বিমুদ্রাকরণ পরবর্তীকালে দেশে করদাতার সংখ্যাও উল্লেখযোগ্যভাবে বৃদ্ধি পেয়েছে। বর্তমান আর্থিক বছরের ৭ নভেম্বর, ২০১৭ পর্যন্ত ৩ কোটি ৮৯ লক্ষ আয়কর রিটার্ন দাখিল করা হয়েছে। তুলনায় বিগত আর্থিক বছরে এই সংখ্যা ছিল ৩ কোটি ২৫ লক্ষ। অর্থাৎ, বিগত এক বছরের মধ্যে আয়কর রিটার্ন দাখিলের হার বৃদ্ধি পেয়েছে ১৯.৫ শতাংশ। গত নভেম্বর মাস পর্যন্ত ২০১৭-১৮ আর্থিক বছরে প্রত্যক্ষ কর সংগ্রহের মাত্রা বৃদ্ধি পেয়েছে ৪.৮ লক্ষ কোটি টাকা। তুলনায় বিগত আর্থিক বছরে বৃদ্ধির মাত্রা ছিল ৪.২০ লক্ষ কোটি টাকা। অর্থাৎ, বৃদ্ধির হার এক্ষেত্রে পরিলক্ষিত হয়েছে ১৪.৩ শতাংশ।

    
    
    (Release ID: 1513866) Visitor Counter : 8