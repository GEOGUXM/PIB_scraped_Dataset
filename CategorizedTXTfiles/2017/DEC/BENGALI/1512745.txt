      প্রধানমন্ত্রীরদপ্তর

      সিঙ্গাপুরের এমেরিটাস বরিষ্ঠ মন্ত্রী মিঃ গোহ্‌চোক টঙ্গ-এর সঙ্গে আলাপচারিতা ভারতের প্রধানমন্ত্রীর
      Posted On: 15 DEC 2017 1:58PM by PIB Kolkata


    সিঙ্গাপুরের এমেরিটাস বরিষ্ঠ মন্ত্রী মিঃ গোহ্‌চোক টঙ্গ বুধবার এখানে এক সাক্ষাৎকারে মিলিত হন ভারতের প্রধানমন্ত্রী শ্রী নরেন্দ্র মোদীর সঙ্গে।
    
    মিঃ টঙ্গ-এর সঙ্গে দীর্ঘদিনের মৈত্রী সম্পর্কের কথা আলাপচারিতাকালে স্মরণ করেন শ্রী মোদী। এ বছরের প্রথম দিকে সরকারি নীতি সম্পর্কিত লি কুয়ান ইউ স্কুলের পরিচালন পর্ষদের চেয়ারম্যানের দায়িত্বভার গ্রহণকরার জন্য মিঃ গোহ্‌ চোক টঙ্গ-কে অভিনন্দিত করেন তিনি।
    
    সাম্প্রতিক বছরগুলিতে ভারত ও সিঙ্গাপুরের মধ্যেবেশ কিছু উচ্চ পর্যায়ের সফর বিনিময় কর্মসূচির উল্লেখ প্রসঙ্গে এই বিষয়টি যেভাবে গুরুত্বলাভ করেছে, তাতে সন্তোষ প্রকাশ করেন প্রধানমন্ত্রী। এই ধরণের সফর বিনিময় কর্মসূচিকে আন্তরিকভাবে স্বাগতও জানান তিনি।
    
    বাণিজ্য ও বিনিয়োগ, সংযোগ ও যোগাযোগ এবং সুরক্ষা ও নিরাপত্তার মতো ক্ষেত্রগুলিতে যেভাবে দ্বিপাক্ষিক সহযোগিতা বৃদ্ধি পেয়েছে, তারও বিশেষ প্রশংসা করেন তিনি।
    
    শ্রী মোদী বলেন, ভারতের ‘পূবের জন্য কাজ কর’ নীতিতে সিঙ্গাপুর একটি বিশেষ স্থান অধিকার করে রয়েছে। ভারত-আসিয়ান শক্তিশালী সম্পর্কের ভিত্তিতেই এই সম্পর্ক প্রসার লাভ করেছে বলে মনে করেন তিনি। আসিয়ান-এর সঙ্গে ভারতের সম্পর্ক স্থাপনের পথে মিঃ গোহ্‌ চোক টঙ্গ-এর যে বিশেষ ভূমিকা ও অবদান রয়েছে, একথাও স্বীকার করেন শ্রী নরেন্দ্র মোদী।
    
    এদিনের সাক্ষাৎকারকালে পারস্পরিক স্বার্থসংশ্লিষ্ট বিভিন্ন আঞ্চলিক তথা আন্তর্জাতিক বিষয়গুলি সম্পর্কেও আলোচনা ও মতবিনিময় করেন দুই নেতা।

    
    
    (Release ID: 1512745) Visitor Counter : 5