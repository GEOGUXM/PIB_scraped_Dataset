      প্রধানমন্ত্রীরদপ্তর

      ভারতের প্রধানমন্ত্রী সকাশে রাশিয়ার উপ-প্রধানমন্ত্রী মিঃ দিমিত্রি রোগোজিন
      Posted On: 26 DEC 2017 5:37PM by PIB Kolkata


    রাশিয়ার উপ-প্রধানমন্ত্রী মিঃ দিমিত্রি রোগোজিন শনিবার বিকেলে এখানে এক সাক্ষাৎকারে মিলিত হন ভারতের প্রধানমন্ত্রী শ্রী নরেন্দ্র মোদীর সঙ্গে।
    
    এ বছর মিঃ রোগোজিন-এর তৃতীয় ভারত সফর উপলক্ষে তাঁকে আন্তরিকভাবে স্বাগত জানান প্রধানমন্ত্রী। এ বছর উচ্চ পর্যায়ের বিনিময় কর্মসূচির প্রসারে বিশেষ সন্তোষ প্রকাশ করেন তিনি। সেই সঙ্গে, গত জুন মাসে দ্বিপাক্ষিক বার্ষিক শীর্ষ বৈঠক উপলক্ষেতাঁর নিজের সেন্ট পিটার্সবার্গ সফরের কথাও স্মরণ করেন শ্রী মোদী।
    
    উপ-প্রধানমন্ত্রী রোগোজিন দ্বিপাক্ষিক সম্পর্কের নিরন্তর এবং বৈচিত্র্যময় প্রসার সম্পর্কিত বিষয়গুলি নিয়ে আলোচনা করেন ভারতের প্রধানমন্ত্রীর সঙ্গে। বিশেষত,শক্তি ও জ্বালানি ক্ষেত্রে স্থায়ী সহযোগিতার সম্পর্ক এবং উচ্চ প্রযুক্তি ক্ষেত্রে সহযোগিতার লক্ষ্যে এক অভিন্ন পন্থা অনুসরণের মতো বিষয় দুটি বিশেষভাবে উঠে আসে দুইনেতার আলোচনার মধ্যে।
    
    প্রসঙ্গত, রাশিয়ার প্রেসিডেন্ট মিঃ পুতিনের শুভেচ্ছা ও অভিনন্দনের বার্তা তিনি পৌঁছে দেন শ্রী মোদীর কাছে। প্রত্যুত্তরে ভারতের প্রধানমন্ত্রীও রাশিয়ার প্রেসিডেন্টের প্রতি তাঁর আন্তরিক শুভেচ্ছা ও অভিনন্দনের বার্তা উচ্চারণ করেন।

    
    
    (Release ID: 1514142) Visitor Counter : 7