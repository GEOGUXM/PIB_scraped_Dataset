      যুবওক্রীড়াবিষয়কমন্ত্রক

      ২০১৭-তে ক্রীড়া দপ্তরের উল্লেখযোগ্য সাফল্য ও উদ্যোগ
      Posted On: 21 DEC 2017 1:51PM by PIB Kolkata


    ২০১৭-তে ক্রীড়া দপ্তরের উল্লেখযোগ্য সাফল্য নিম্নরূপ : -
    
    
    
    প্যারা অ্যাথলিটদের জন্য প্রশিক্ষণ কেন্দ্র
    
    
    
    কেন্দ্রীয় ক্রীড়া মন্ত্রী গুজরাটের গান্ধীনগরে গত ৫ ফেব্রুয়ারি প্যারাঅ্যাথলিটদের জন্য স্বতন্ত্র একটি প্রশিক্ষণ কেন্দ্রের ভিত্তিপ্রস্তর স্থাপন করেছেন। কেন্দ্রটি গড়ে তুলতে খরচ ধরা হয়েছে আনুমানিক ৫০ কোটি টাকা। প্যারাঅ্যাথলিটদের আন্তর্জাতিক প্রতিযোগিতায় (এশিয়ান গেমস্‌, কমনওয়েলথ গেমস্‌ ও অলিম্পিকগেমস্‌) আরও বেশি সাফল্য অর্জনের লক্ষ্যে প্রশিক্ষিত করে তুলতে এই কেন্দ্রটিতে বিশ্বমানের সুযোগ-সুবিধা থাকছে। এছাড়াও, থাকছে সম্পূর্ণ শীতাতপ নিয়ন্ত্রিত ইন্ডোরহল, ১০০ শয্যাবিশিষ্ট আধুনিক শীতাতপ নিয়ন্ত্রিত হোস্টেল, বিদেশি অতিথিদের শীতাতপ নিয়ন্ত্রিত বিশেষ সুসজ্জিত কক্ষে থাকার ব্যবস্থা এবং শারীরিক নানা কসরতের জন্য খোলামেলা জায়গা।
    
    
    
    আন্তর্জাতিক বক্সিং অ্যাকাডেমি
    
    
    
    দেশে দুটি বিশ্বমানের বক্সিং (মুষ্টিযুদ্ধ) অ্যাকাডেমি স্থাপনের জন্য আন্তর্জাতিক বক্সিং অ্যাসোসিয়েশন, বক্সিং ফেডারেশন অফ ইন্ডিয়া এবং স্পোর্ট অথরিটি অফ ইন্ডিয়া (সাই)-এরমধ্যে গত ১ মার্চ একটি ত্রিপাক্ষিক চুক্তি স্বাক্ষরিত হয়েছে। নয়াদিল্লির ইন্দিরাগান্ধী ইন্ডোর স্টেডিয়ামে একটি ও অন্যটি রোহতকের রাজীব গান্ধী স্পোর্টস কমপ্লেক্সে গড়ে তোলা হবে।
    
    
    
    মহিলা ক্রীড়াবিদদের অভাব-অভিযোগ সমাধানের জন্য উচ্চস্তরীয় কমিটি
    
    
    
    মহিলাদের খেলাধূলার প্রতি আরও বেশি করে উৎসাহিত করার বিভিন্ন দিক নিয়ে আলাপ-আলোচনা করতে গত৮ মার্চ আন্তর্জাতিক নারী দিবস উপলক্ষে নয়াদিল্লিতে যুব বিষয়ক ও ক্রীড়া মন্ত্রকেরপক্ষ থেকে ‘ভারতে মহিলা ও ক্রীড়া’ শীর্ষক এক সম্মেলনের আয়োজন করা হয়। মহিলা ক্রীড়াবিদদের অভাব-অভিযোগ নিষ্পত্তি ও আরও বেশি সংখ্যক মহিলাদের খেলাধূলার প্রতি উৎসাহিত করার বিষয়টি দেখার জন্য মন্ত্রকের আধিকারিক, মহিলা সাংবাদিকদের নিয়ে একটি কমিটি গঠন করা হয়েছে।
    
    
    
    ২২তম এশিয়ান অ্যাথলেটিক চ্যাম্পিয়নশিপ, ২০১৭-র সফল আয়োজন
    
    
    
    ওডিশার ভুবনেশ্বরে গত ৬-৯ জুলাই ২২তম এশিয়ান অ্যাথলেটিক চ্যাম্পিয়নশিপের আয়োজন সাফল্যের সঙ্গে করা হয়েছে। এই প্রতিযোগিতায় ভারত ১২টি স্বর্ণ, ৫টি রৌপ্য এবং ১২টি ব্রোঞ্জপদক মিলিয়ে ২৯টি পদক জিতে সবার ওপরে জায়গা করে নিয়েছে।
    
    
    
    গ্রামীণ ম্যারাথন
    
    
    
    মন্ত্রক গত ৬আগস্ট দিল্লির গ্রামীণ এলাকার (নিজামপুর গ্রাম) যুবকদের নিয়ে প্রথম গ্রামীণ ম্যারাথনের আয়োজন করে। এই ম্যারাথনে প্রায় ১৫ হাজার যুব অংশ নেয়। এ ধরনের কর্মসূচি আয়োজনের উদ্দেশ্য হ’ল – গ্রামীণ এলাকা ও আদিবাসী অঞ্চলের প্রতিভাসম্পন্ন ও সম্ভাবনাময় যুবকদের খুঁজে বের করতে এমন এক উপযুক্ত মঞ্চ প্রদান করা, যাতে তাঁদের যথার্থ প্রশিক্ষণ দিয়ে বিশ্ব মঞ্চে ভারতের প্রতিনিধিত্ব করার সুযোগ করে দেওয়া যায়।
    
    
    
    গ্রামীণ ক্রীড়া
    
    
    
    গ্রামীণ ক্রীড়া বা গ্রামীণ খেল মহোৎসবের প্রথম পর্ব গত ২৮ আগস্ট থেকে ৩ সেপ্টেম্বর পর্যন্তদিল্লির নিজামপুর গ্রামে আয়োজিত হয়। কুস্তি, মুষ্টিযুদ্ধ, অ্যাথলেটিক্স প্রভৃতির মতো ব্যক্তিগত পর্যায়ের খেলাগুলিকে জনপ্রিয় করে তুলতেই এ ধরনের কর্মসূচির আয়োজন।
    
    
    
    ক্রীড়া প্রতিভা অনুসন্ধান পোর্টালের সূচনা
    
    
    
    দেশের যুব সম্প্রদায়ের মধ্য থেকে সেরা ও সম্ভাবনাময় যুবক-যুবতীদের হদিশ পেতে গত ২৮ আগস্ট নয়াদিল্লির ইন্দিরা গান্ধী স্টেডিয়ামে ক্রীড়া প্রতিভা অনুসন্ধান পোর্টালের সূচনা হয়েছে। উপ-রাষ্ট্রপতি শ্রী এম ভেঙ্কাইয়া নাইডু এই পোর্টালের উদ্বোধন করেন। অনুষ্ঠানে ক্রীড়া মন্ত্রী, অর্জুন পুরস্কারে জয়ী ব্যক্তিত্ব ও কয়েক হাজার স্কুলপড়ুয়া উপস্থিত ছিলেন। প্রতিভা সম্পন্ন যুবাদের নানা সাফল্য পোর্টালে আপলোড করতেই এই উদ্যোগ।
    
    ভারত-অস্ট্রেলিয়াক্রীড়া অংশীদারিত্ব
    
    অস্ট্রেলিয়ার প্রধানমন্ত্রী শ্রী ম্যালকম টার্নবুল-এর ভারত সফরের সময় দু’দেশের মধ্যে ক্রীড়া সম্পর্কে আরও অগ্রগতির জন্য গত ১০ এপ্রিল ভারত সরকার ও অস্ট্রেলিয়া সরকারের মধ্যে পাঁচটি সমঝোতা স্বাক্ষরিত হয়েছে। এছাড়াও, ক্রীড়া ক্ষেত্রে সহযোগিতা বৃদ্ধির জন্যদু’দেশ গত ১২ এপ্রিল মুম্বাইয়ে ক্রীড়া অংশীদারিত্ব কর্মসূচির সূচনা করেছে।
    
    
    
    ক্ষমতাপ্রাপ্ত স্টিয়ারিং কমিটি
    
    
    
    আগামী তিনটি অলিম্পিক গেমস্‌-এ (টোকিও-২০২০, প্যারিস-২০২৪ এবং লস্‌ অ্যাঞ্জেলস্‌-২০২৮) ভারতীয় ক্রীড়াবিদদের অংশগ্রহণকে আরও সুদূরপ্রসারী করে তুলতে স্বল্পমেয়াদী, মাঝারি ও দীর্ঘমেয়াদী এক সুসংহত কর্মপরিকল্পনা তৈরির জন্য গত জানুয়ারি মাসে গঠিত অলিম্পিক টাস্ক ফোর্সের প্রস্তাবের ওপর ভিত্তি করে মন্ত্রক একটি ক্ষমতাপ্রাপ্ত স্টিয়ারিং কমিটি গঠনের অনুমতি দিয়েছে।
    
    
    
    অভিনব বিন্দ্রাফাউন্ডেশন ট্রাস্টকে আর্থিক সাহায্য
    
    
    
    বেঙ্গালুরু পাডুকোন-দ্রাবিড় সেন্টার ফর স্পোর্টস এক্সেলেন্স প্রতিষ্ঠানে খেলোয়াড়দের পুনর্বাসন, ফিটনেস-প্রশিক্ষণ ও ক্রীড়া বিজ্ঞান সংক্রান্ত একটি সর্বাধুনিক মানের সুযোগ-সুবিধা কেন্দ্র গড়ে তুলতে অভিনব বিন্দ্রা ফাউন্ডেশন ট্রাস্ট’কে মন্ত্রকের পক্ষ থেকে পাঁচ কোটি টাকা মঞ্জুর করা হয়েছে।
    
    
    
    প্রখ্যাত অ্যাথলিটদের মাসিক ৫০ হাজার টাকার ভাতা
    
    
    
    টার্গেট অলিম্পিক পোডিয়াম (টপ) প্রকল্পে আওতাধীন অ্যাথলিটদের আন্তর্জাতিক ক্রীড়া প্রতিযোগিতায় অংশগ্রহণের জন্য প্রস্তুতিপর্ব চলাকালীন নিজস্ব কিছু খরচ মেটাতে মাসিক ৫০ হাজারটাকা ভাতা দেওয়ার সিদ্ধান্ত নিয়েছে মন্ত্রক। অলিম্পিক টাস্ক ফোর্স-এর দেওয়া প্রস্তাব অনুযায়ী মন্ত্রকের এই সিদ্ধান্ত।
    
    
    
    খেলো ইন্ডিয়া কর্মসূচির সংস্কার
    
    
    
    কেন্দ্রীয় মন্ত্রিসভা ২০১৭-১৮ থেকে ২০১৯-২০ পর্যন্ত ১,৭৫৬ কোটি টাকা খরচের বিনিময়ে খেলো ইন্ডিয়া কর্মসূচির সংশোধনে অনুমোদন দিয়েছে। ভারতীয় ক্রীড়া ইতিহাসে এই কর্মসূচি এক যুগান্তকারী পদক্ষেপ হয়ে উঠতে চলেছে। এ ধরনের কর্মসূচি রূপায়ণের উদ্দেশ্য হ’ল –ব্যক্তিত্ব গঠন, জনগোষ্ঠীতে অগ্রগতি, আর্থিক বিকাশ ও জাতীয় উন্নয়নের এক অভিন্নহাতিয়ার হিসাবে ক্রীড়া ক্ষেত্রের সামগ্রিক বিন্যাস। সার্বিকভাবে এই কর্মসূচির প্রভাব পরিকাঠামো, প্রতিভা অন্বেষণ, সামুদায়িক ক্রীড়ার প্রসার, প্রশিক্ষণে উৎকর্ষতা, প্রতিযোগিতা কাঠামো ও ক্রীড়া অর্থনীতির ওপর পড়বে।
    
    
    
    সকলের জন্য খেলাধূলা সংক্রান্ত জাতীয় কর্মশিবির
    
    
    
    বিভিন্ন রাজ্যসরকার, স্পোর্টস অথরিটি অফ ইন্ডিয়া (সাই), জাতীয় ক্রীড়া সংগঠন, ভারতীয় অলিম্পিক অ্যাসোসিয়েশন, ক্রীড়া দপ্তর, জাতীয় পর্যবেক্ষক প্রভৃতি সংস্থা থেকে প্রায় ৮০ জনপ্রতিনিধিকে একত্রিত করে গত ২৬ সেপ্টেম্বর নয়াদিল্লিতে ‘সকলের জন্য খেলাধূলা’শীর্ষক জাতীয় স্তরের একটি কর্মশিবির আয়জিত হয়। ক্রীড়া ক্ষেত্রের সঙ্গে যুক্তসংশ্লিষ্ট সবপক্ষের মধ্যে সমন্বয় বজায় রাখা এবং খেলাধূলার বিভিন্ন উপকারিতাসম্বন্ধে সচেতনতা বৃদ্ধির উদ্দেশ্যেই এই কর্মশিবিরের আয়োজন। শিবিরে স্পোর্টস ইংল্যান্ড সংস্থার বিশেষজ্ঞরা সামাজিক ক্রীড়া ও লিঙ্গসমতা সম্পর্কে বিবরণী পেশ করেন।
    
    
    
    ফিফা অনুর্দ্ধ –১৭ বিশ্বকাপ সফল আয়োজন
    
    
    
    ফিফা অনুর্দ্ধ –১৭ বিশ্বকাপের ১৭তম সংস্করণ সাফল্যের সঙ্গে গত ৬-২৮ অক্টোবর আয়োজিত হয়েছে। এইপ্রথম ভারতে এত বড় মাপের আন্তর্জাতিক ফুটবল প্রতিযোগিতা আয়জিত হ’ল। দেশের ছয়টিশহরে – জওহরলাল নেহরু স্টেডিয়াম, নয়াদিল্লি; ফাতোরদা, গোয়া; জওহারলাল নেহরু স্টেডিয়াম, কোচি; ইন্দিরা গান্ধী অ্যাথলেটিক্স স্টেডিয়াম, গুয়াহাটি; বিবেকানন্দ যুবভারতী ক্রীড়াঙ্গন (সল্টলেক) কলকাতা এবং ডিওয়াই পাটিল স্টেডিয়াম নবি মুম্বাইয়ে বিশ্বকাপের খেলাগুলি অনুষ্ঠিত হয়। গত ২৮ অক্টোবর কলকাতার সল্টলেক স্টেডিয়ামে রেকর্ড সংখ্যক দর্শকের উপস্থিতিতে ইংল্যান্ড ও স্পেনের মধ্যে ফাইনাল ম্যাচ অনুষ্ঠিত হয়। প্রতিযোগিতায় ইংল্যান্ড চ্যাম্পিয়ন হয়।
    
    
    
    মিশন ১১ মিলিয়ন
    
    
    
    ভারতে ফুটবলকে জনপ্রিয় করে তুলতে ক্রীড়া মন্ত্রক, অল ইন্ডিয়া ফুটবল ফেডারেশন ও ফিফার যৌথ উদ্যোগেমিশন ১১ মিলিয়ন কর্মসূচি শুরু হয়েছে। উদ্দেশ্য ছিল – গত ৩০ সেপ্টেম্বরের মধ্যেদেশের ১ কোটি ১০ লক্ষ ছেলেমেয়েকে এই কর্মসূচিতে সামিল করা। ভারত সরকার ফুটবলের প্রসারে ও এই খেলাকে জনপ্রিয় করে তোলার লক্ষ্যে কর্মসূচি রূপায়ণের জন্য প্রায় ১২কোটি ৫৫ লক্ষ টাকা মঞ্জুর করে। সমপরিমাণ অর্থ সর্বভারতীয় ফুটবল ফেডারেশন ও ফিফা’রপক্ষ থেকেও ব্যয় করা হয়। ইতিমধ্যেই প্রায় ১ কোটি ১০ লক্ষ শিশুকে এই কর্মসূচির আওতায় নিয়ে আসা হয়েছে।
    
    
    
    মণিপুরে জাতীয় ক্রীড়া বিশ্ববিদ্যালয়
    
    
    
    মণিপুরে জাতীয়ক্রীড়া বিশ্ববিদ্যালয় স্থাপনের প্রস্তাব কেন্দ্রীয় অর্থমন্ত্রী তাঁর ২০১৪-১৫-রবাজেট ভাষণে আনুষ্ঠানিকভাবে ঘোষণা করেন। নিতি আয়োগের পক্ষ থেকেও বিশ্ব বিদ্যালয় স্থাপনের নৈতিক অনুমোদন পাওয়া গেছে। বিশ্ববিদ্যালয়টি স্থাপনে পাঁচ বছর সময় ধার্যকরা হয়েছে। এজন্য আনুমানিক খরচ ধরা হয়েছে ৫০০ কোটি টাকা। প্রস্তাবিত বিশ্ববিদ্যালয়ে প্রশিক্ষণ কর্মসূচি পরিচালনার জন্য চারটি স্কুল থাকছে। এগুলি হ’ল –স্কুল অফ স্পোর্টস সায়েন্স অ্যান্ড স্পোর্টস মেডিসিন; স্কুল অফ স্পোর্ট ম্যানেজমেন্ট অ্যান্ড টেকনোলজি; স্কুল অফ স্পোর্টস্‌ এডুকেশন এবং স্কুল অফ ইন্টার ডিসিপ্লিনারি স্টাডিজ।
    
    
    
    ক্রীড়া বিশ্ববিদ্যালয় স্থাপনের জন্য মণিপুর সরকার পশ্চিম ইম্ফল জেলায় প্রায় ৩২৬ একর জমি কেন্দ্রীয় ক্রীড়া মন্ত্রককে দিয়েছে। হিন্দুস্থান স্টিল ওয়ার্কস্‌ কন্সট্রাকশন লিমিটেড বিশ্ববিদ্যালয়টি গড়ে তুলবে। বিশ্ববিদ্যালয়ে পঠন-পাঠনের মান যাতে আন্তর্জাতিক পর্যায়ের হয়, তার জন্য কেন্দ্রীয় ক্রীড়া মন্ত্রক অস্ট্রেলিয়ার ক্যানবেরা ও ভিক্টোরিয়া বিশ্ববিদ্যালয়ের সঙ্গে গত এপ্রিল মাসে সমঝোতাপত্র স্বাক্ষর করেছে। প্রাথমিকভাবে ঠিক হয়েছে দু-বছরের কোর্সে পঠন-পাঠনের জন্য প্রতিটি বিভাগে ৬০জন করে ছাত্রছাত্রী ভর্তি নেওয়া হবে।
    
    অলিম্পিক টাক্সফোর্স
    
    আগামী তিনটি অলিম্পিক গেমস্‌ (টোকিও-২০২০, প্যারিস-২০২৮ এবং লস অ্যাঞ্জেলস্‌-২০১৮)-এর জন্য ভারতীয় খেলোয়াড়দের সঠিক প্রস্তুতির লক্ষ্যে একটি সুসংবদ্ধ কর্ম পরিকল্পনা তৈরি করতেগত জানুয়ারি মাসে অলিম্পিক টাস্ক ফোর্স গঠন করা হয়। খেলোয়াড়দের ক্রীড়ার যাবতীয় সুযোগ-সুবিধা,প্রশিক্ষণপর্ব থেকে খেলোয়াড় নির্বাচন প্রক্রিয়া ও অন্যান্য স্বার্থ সংশ্লিষ্ট বিষয়গুলির জন্য একটি সম্পূর্ণ কর্মকৌশল তৈরির দায়িত্ব ঐ কমিটিকে দেওয়া হয়। কমিটিগত আগস্ট মাসে তাদের প্রতিবেদন মন্ত্রকে জমা দিয়েছে।

    
    
    (Release ID: 1513572) Visitor Counter : 16