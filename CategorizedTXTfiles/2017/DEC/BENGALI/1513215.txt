      নারীওশিশুবিকাশমন্ত্রক

      বেটি বাঁচাও, বেটি পড়াও প্রকল্পের নামে নকল ফর্ম পূরণ না করতে সাধারণ মানুষকে সতর্ক করা হচ্ছে
      Posted On: 19 DEC 2017 5:30PM by PIB Kolkata


    কেন্দ্রীয় মহিলা ও শিশু কল্যাণ মন্ত্রক এ বছরের গোড়া থেকেই ‘ বেটি বাঁচাও, বেটি পড়াও ’ প্রকল্পের নামে নগদে অর্থ দেওয়ার মিথ্যা প্রতিশ্রুতি দিয়ে প্রতারিত মেয়ে বা মহিলাদের কাছ থেকে পূরন করা নকল ফর্ম পেয়ে আসছে। এ ধরনের ‘ নকল বা জাল ’ সুযোগ-সুবিধা বা নগদ অর্থপাওয়ার ক্ষেত্রে এমন কোন প্রতিশ্রুতি যুক্ত প্রকল্প, কেন্দ্রীয় সরকার বা মন্ত্রকের তরফে ঘোষনা বা জারি করা হয় নি। বেটি বাঁচাও, বেটি পড়াও ’ প্রকল্পে ব্যক্তিগতভাবে নগদ অর্থ হস্তান্তরের কোনও সংস্হান নেই। প্রকল্পের আওতায় সমাজের গভীরে প্রোথিত বিভিন্নচ্যালেঞ্জ দূর করা, কন্যা শিশুদের সুরক্ষা ও নিরাপত্তা সংক্রান্ত্র আইনগুলি কঠোরভাবে বলবৎ করা, শিশুকন্যাদের শিক্ষা ব্যবস্হায় উন্নতি, জীবনযাপনের মান বাড়াতে মহিলা ক্ষমতায়নের বিষয়গুলিতে গুরুত্ব দেওয়া হচ্ছে। এই প্রকল্প কোনওভাবেই নগদসুবিধা হস্তান্তর কর্মসূচি নয়। প্রকল্পটি জেলা শাসকের কার্যালয়ের মাধ্যমে সংশ্লিষ্ট জেলায়-জেলায় রূপায়িত হয়। সচেতনতা প্রসারের কাজে স্বীকৃত গণ-মাধ্যমগুলিকে কাজে লাগানো হয়।
    
    ‘ বেটি বাঁচাও, বেটি পড়াও ’ প্রকল্পের নামে কিছু দুরভি সন্ধিপরায়ন ব্যক্তি নগদ অর্থ বা অন্যান্য সুবিধা পাইয়ে দেওয়ার উদ্যোগ উত্তরপ্রদেশে প্রথম শুরু করে। ধীরে ধীরে এটি হরিয়ানা, উত্তরাখন্ড, পাঞ্জাব, হিমাচলপ্রদেশ ওদিল্লীতে ছড়িয়ে পড়ে। কয়েকটি ক্ষেত্রে বিহার, পশ্চিমবঙ্গ, কেরালা, রাজস্হান থেকেও নকল ফর্ম পাওয়া গেছে। মন্ত্রকের কাছে রেজিস্ট্রি পোস্টে এ ধরনের লক্ষ লক্ষ ফর্ম এসেছে। বিষয়টি নিয়ে সংশ্লিষ্ট রাজ্যগুলির কর্তৃপক্ষের সঙ্গে মন্ত্রকের কথা হয়েছে।এ ধরনের বেআইনী কর্মকান্ড প্রতিরোধে গন-বিজ্ঞপ্তি জারি করে সতর্কীকরণবার্তা প্রকাশিত হয়েছে। বিভ্রান্তিকর অপপ্রচার থেকে মানুষকে সচেতন করতে টিভি, রেডিও, সোশাল মিডিয়া ও মন্ত্রকের ওয়েবসাইটের মাধ্যমে সতর্ক করা হচ্ছে। এছাড়াও, রাজ্য সরকারগুলি উপযুক্ত ব্যবস্হা নিয়েছে। এসব সত্ত্বেও বহু মানুষ বিভ্রান্তির কবলে পড়ে নগদ অর্থপাওয়ার লোভে নিজের ব্যক্তিগত তথ্য প্রকাশ করে ফেলছেন।
    
    এই পরিস্হিতিতে মন্ত্রক সিদ্ধান্ত নিয়েছে যে, ঐ ধরনের নকল ও বে-আইনী ফর্ম মন্ত্রকে এসে পৌঁছালে তার প্রেক্ষিতে কোনো বিজ্ঞপ্তি জারি না করেই সেগুলি দ্রুত নষ্ট করে ফেলা হবে। সংশ্লিষ্ট বিষয়ে একটি বিজ্ঞপ্তি জারি হয়েছে এবং মন্ত্রকের ওয়েবসাইটে তাপ্রকাশ করা হয়েছে।
    
    সাধারণ মানুষকে এ ধরনের বিভ্রান্তিকর ও প্রতারণামূলক কার্যকলাপ থেকে দূরে থাকতে পুনরায় পরামর্শ দেওয়া হচ্ছে যাতে তাদের অর্থ, শ্রম ও সময় নষ্ট না হয়।

    
    
    (Release ID: 1513215) Visitor Counter : 7