      কেন্দ্রীয়মন্ত্রিসভা

      ভারত ও ইটালির মধ্যে স্বাস্থ্য ও ওষুধ ক্ষেত্রে সহযোগিতার জন্য মউ-এর অনুমোদন কেন্দ্রীয় মন্ত্রীসভায়
      ভারত ও ইটালির মধ্যে স্বাস্থ্য ও ওষুধ ক্ষেত্রে সহযোগিতা

      Posted On: 20 DEC 2017 9:38PM by PIB Kolkata

    প্রধানমন্ত্রী শ্রী নরেন্দ্র মোদির পৌরহিত্যে কেন্দ্রীয় মন্ত্রিসভা বুধবার ভারত ও কিউবার মধ্যে স্বাস্থ্যবিজ্ঞান ও ওষুধের ক্ষেত্রে সহযোগিতার জন্য সমঝোতা স্মারকের (মউ) এক্স-পোস্ট-ফ্যাক্টো অনুমোদন দিল| গত ২৯ নভেম্বর ২০১৭ তারিখে নয়া দিল্লিতে এই মউ স্বাক্ষরিত হয়|


    মউ-এর মধ্যে সহযোগিতার নিম্নলিখিত বিষয় রয়েছে:


    ১) চিকিত্সক, মেডিক্যাল আধিকারিক, অন্যান্য স্বাস্থ্য পেশাজীবী এবং বিশেষজ্ঞদের আদানপ্রদান;


    ২) মানবসম্পদ, স্বাস্থ্য পরিষেবার উন্নয়নে এবং স্বাস্থ্য সুরক্ষা সুবিধা নির্মাণে সহায়তা;


    ৩) স্বাস্থ্যক্ষেত্রে মানবসম্পদের স্বল্পকালীন প্রশিক্ষণ;


    ৪) ফার্মাসিউটিক্যাল ও মেডিক্যাল যন্ত্রপাতিতে নিয়ন্ত্রণ এবং তথ্যের আদানপ্রদান;


    ৫) ওষুধ শিল্প এবং দুই পক্ষের চিহ্নিত অন্যান্য বিষয়ে বানিজ্য উন্নয়নের সুযোগে সহায়তা;


    ৬) জেনেরিক এবং আবশ্যিক ওষুধের সংগ্রহ এবং ওষুধ সরবরাহে সহায়তা;


    ৭) স্বাস্থ্য যন্ত্রপাতি এবং ওষুধ সগ্রহ;


    ৮) নিউরোকার্ডিওভাসকুলার রোগ, ক্যান্সার, মানসিক স্বাস্থ্য সহ এন.সি.ডি. প্রতিরোধে সহায়তা;


    ৯) পতঙ্গ বাহিত রোগ ও সংক্রামক রোগের ক্ষেত্রে জলবায়ু পরিবর্তনের প্রভাব নিয়ে সহযোগিতা;


    ১০) খাদ্য শিল্পের সঙ্গে যুক্তদের গবেষণা ও প্রশিক্ষণ;


    ১১) খাদ্য সুরক্ষা ও স্বাস্থ্যকর খাদ্যাভ্যাসের জন্য নাগরিকদের তথ্য প্রদান ও যোগাযোগ;


    ১২) সহযোগিতার অন্য আরও ক্ষেত্র যা উভয়পক্ষের পারস্পরিক সিদ্ধান্তে স্থিরীকৃত হতে পারে|


    সহযোগিতার এই ক্ষেত্রকে আরও বিস্তারিতভাবে দেখার জন্য এবং মউ-এর রূপায়ণ সঠিকভাবে হওয়ার জন্য একটি যৌথ কার্যকরী গোষ্ঠী (জে.ডব্লিউ.জি.) গঠন করা হবে|

    
    
    (Release ID: 1513544) Visitor Counter : 5