      ਭਾਰਤ ਚੋਣ ਕਮਿਸ਼ਨ

      ਸਾਰੇ ਪੋਲਿੰਗ ਸਟੇਸ਼ਨਾਂ ਉੱਤੇ ਵੀਵੀਪੈਟ ਦੀ 100% ਤਾਇਨਾਤੀ ਨਾਲ ਸੁਤੰਤਰ ਅਤੇ ਨਿਰਪੱਖ ਚੋਣਾਂ ਵਿਚ ਵੋਟਰਾਂ ਦਾ ਭਰੋਸਾ ਵਧਿਆ ਈਸੀਆਈ ਵਲੋਂ ਸਖ਼ਤ ਸੁਰੱਖਿਆ ਪ੍ਰਬੰਧਾਂ ਦੀ ਪਾਲਣਾ ਅਤੇ ਪ੍ਰਸ਼ਾਸਕੀ ਪ੍ਰੌਟੋਕੋਲ ਕਾਰਨ ਚੋਣਾਂ ਵਿਚ ਕਿਸੇ ਸੰਭਾਵਿਤ ਗੜਬੜ ਦੀ ਕੋਈ ਗੁੰਜਾਇਸ਼ ਨਹੀਂ ਬਚੀ
      Posted On: 12 DEC 2017 6:08PM by PIB Chandigarh


    100 % deployment of VVPATs at all Polling Stations bolsters confidence of voters in free & fair elections


    Strict adherence to ECI’s stringent security & administrative protocols leaves no room for any possibility of electoral malpractices


    ECI puts in place robust administrative safeguards and security protocols for use of Electronic Voting Machines (EVMs) and Voter Verifiable Paper Audit Trail (VVPATs) for 2nd phase of polls in Gujarat on 14th December, 2017


    ਸਾਰੇ ਪੋਲਿੰਗ ਸਟੇਸ਼ਨਾਂ ਉੱਤੇ ਵੀਵੀਪੈਟ ਦੀ 100% ਤਾਇਨਾਤੀ ਨਾਲ ਸੁਤੰਤਰ ਅਤੇ ਨਿਰਪੱਖ ਚੋਣਾਂ ਵਿਚ ਵੋਟਰਾਂ ਦਾ ਭਰੋਸਾ ਵਧਿਆ


    ਈਸੀਆਈ ਵਲੋਂ ਸਖ਼ਤ ਸੁਰੱਖਿਆ ਪ੍ਰਬੰਧਾਂ ਦੀ ਪਾਲਣਾ ਅਤੇ ਪ੍ਰਸ਼ਾਸਕੀ ਪ੍ਰੌਟੋਕੋਲ ਕਾਰਨ ਚੋਣਾਂ ਵਿਚ ਕਿਸੇ ਸੰਭਾਵਿਤ ਗੜਬੜ ਦੀ ਕੋਈ ਗੁੰਜਾਇਸ਼ ਨਹੀਂ ਬਚੀ


    14 ਦਸੰਬਰ 2017 ਨੂੰ ਗੁਜਰਾਤ ਵਿਚ ਵੋਟਿੰਗ ਦਾ ਦੂਜਾ ਦੌਰ ਅਤੇ ਇਸ ਦੌਰ ਲਈ ਭਾਰਤੀ ਚੋਣ ਕਮਿਸ਼ਨ ਵਲੋਂ ਸਖ਼ਤ ਪ੍ਰਸ਼ਾਸਕੀ ਸੁਰੱਖਿਆ ਪ੍ਰੌਟੋਕੋਲ ਅਪਣਾਇਆ ਗਿਆ ਹੈ ਅਤੇ ਇਲੈਕਟ੍ਰਾਨਿਕ ਵੋਟਿੰਗ ਮਸ਼ੀਨਾਂ (ਈਵੀਐਮਜ਼) ਅਤੇ ਵੋਟਰ ਵੈਰੀਫਾਈਏਬਲ ਪੇਪਰ ਆਡਿਟ ਟਰੇਲ (ਵੀਵੀਪੈਟਜ਼) ਦੇ ਪ੍ਰਬੰਧ


    ਚੋਣ ਕਮਿਸ਼ਨ ਨੇ ਗੁਜਰਾਤ ਵਿਚ ਪ੍ਰਸ਼ਾਸਕੀ ਪ੍ਰਬੰਧਾਂ , ਸੁਰੱਖਿਆ ਪ੍ਰੌਟੋਕੋਲਜ਼ ਅਤੇ ਢੰਗਾਂ ਉੱਤੇ ਚੈਕਸ ਅਤੇ ਬੈਲੈਂਸ ਦਾ ਇਕ ਵਿਸਤ੍ਰਿਤ ਢਾਂਚਾ ਲਾਗੂ ਕੀਤਾ ਹੈ ਜਿਸ ਅਧੀਨ ਈਵੀਐਮ/ਵੀਵੀਪੈਟਜ਼ ਦੀ ਕੋਈ ਦੁਰਵਰਤੋਂ ਨਹੀਂ ਹੋ ਸਕੇਗੀ ਜਾਂ ਈਵੀਐਮਜ਼ ਅਤੇ ਵੀਵੀਪੈਟਜ਼ ਦੀ ਵਰਤੋਂ ਵਿਚ ਕੋਈ ਗੜਬੜ ਨਹੀਂ ਹੋ ਸਕੇਗੀ । ਇਹ ਸੁਰੱਖਿਆ ਪ੍ਰਬੰਧ ਈਸੀਆਈ ਵਲੋਂ ਪੂਰੀ ਪਾਰਦਰਸ਼ਤਾ ਨਾਲ ਅਤੇ ਸਿਆਸੀ ਪਾਰਟੀਆਂ , ਉਮੀਦਵਾਰਾਂ ਅਤੇ ਉਨ੍ਹਾਂ ਦੇ ਨੁਮਾਇੰਦਿਆਂ ਦੀ ਸਰਗਰਮ ਅਤੇ ਦਸਤਾਵੇਜ਼ੀ ਸ਼ਮੂਲੀਅਤ ਨਾਲ ਲਾਗੂ ਕੀਤੇ ਜਾ ਰਹੇ ਹਨ ਤਾਂਕਿ ਈਵੀਐਮ ਅਤੇ ਵੀਵੀਪੈਟ ਪ੍ਰਤੀ ਉਨ੍ਹਾਂ ਦਾ ਭਰੋਸਾ ਵਧ ਸਕੇ । ਇਹ ਸਾਰੇ ਕੰਮ ਅਤੇ ਢੰਗ ਜ਼ਿਲਾ ਚੋਣ ਅਧਿਕਾਰੀਆਂ (ਡੀਈਓਜ਼) , ਰਿਟਰਨਿੰਗ ਅਫਸਰਾਂ (ਆਰਓਜ਼) , ਅਸਿਸਟੈਂਟ ਰਿਟਰਨਿੰਗ ਅਫਸਰਾਂ ਅਤੇ ਚੋਣ ਨਾਲ ਸੰਬੰਧਤ ਹੋਰ ਅਧਿਕਾਰੀਆਂ ਰਾਹੀਂ ਲਾਗੂ ਕੀਤੇ ਜਾਣਗੇ । ਇਹ ਸਾਰੇ ਅਧਿਕਾਰੀ ਚੋਣ ਕਮਿਸ਼ਨ ਕੋਲ ਇਸ ਵੇਲੇ ਡੈਪੂਟੇਸ਼ਨ ’ਤੇ ਹਨ ਅਤੇ ਇਸੇ ਦੀ ਨਿਗਰਾਨੀ, ਹਦਾਇਤਾਂ ਅਤੇ ਕੰਟਰੋਲ ਅਧੀਨ ਕੰਮ ਕਰ ਰਹੇ ਹਨ ।


    ਈਸੀਆਈ ਦਾ ਸਖ਼ਤ ਸੁਰੱਖਿਆ ਅਤੇ ਪ੍ਰਸ਼ਾਸਕੀ ਪ੍ਰੌਟੋਕੋਲ ਚੋਣ ਮਸ਼ੀਨਰੀ ਵਲੋਂ ਲਾਗੂ ਹੋਣ ਨਾਲ ਚੋਣਾਂ ਦੇ ਪਹਿਲੇ ਪੜਾਅ ਵਿਚ 9 ਦਸੰਬਰ, 2017 ਨੂੰ ਕਿਸੇ ਕਿਸਮ ਦੀ ਕੋਈ ਸੰਭਾਵੀ ਚੋਣ ਗੜਬੜ ਨਹੀਂ ਹੋਈ । ਈਵੀਐਮਜ਼ ਅਤੇ ਵੀਵੀਪੈਟਜ਼ ਵਿਚ ਟੈਕਨੀਕਲ ਗੜਬੜ (ਟੁੱਟੇ ਹੋਣ /ਬਟਨ ਖਰਾਬ ਹੋਣ , ਡਿਸਪਲੇ ਨਾ ਹੋਣ) ਦੀਆਂ ਮਾਮੂਲੀ ਪ੍ਰਤੀਸ਼ਤ ਘਟਨਾਵਾਂ ਦੀ ਰਿਪੋਰਟ ਮਿਲੀ ਸੀ । ਇਹ ਨੁਕਸ ਪਤਾ ਲੱਗਣ ਉੱਤੇ ਤੁਰੰਤ ਮਸ਼ੀਨਾਂ ਹੀ ਬਦਲ ਦਿੱਤੀਆਂ ਗਈਆਂ ਸਨ ਤਾਂਕਿ ਚੋਣਾਂ ਠੀਕ ਢੰਗ ਨਾਲ ਨੇਪਰੇ ਚੜ੍ਹ ਸਕਣ । ਪਹਿਲੇ ਪੜਾਅ ਦੀ ਪੋਲਿੰਗ ਦੌਰਾਨ ਸਿਰਫ 0.75% ਬੈਲਟ ਯੂਨਿਟਾਂ(ਬੀਯੂਜ਼ ) , 0.75% ਕੰਟਰੋਲ ਯੂਨਿਟਾਂ (ਸੀਯੂਜ਼) , ਅਤੇ 2.8 % ਵੀਵੀਪੈਟਜ਼ ਦੇ ਤਕਨੀਕੀ ਨੁਕਸਾਂ (ਟੁੱਟ ਹੋਏ /ਖਰਾਬ ਹੋਏ ਬਟਨ , ਡਿਸਪਲੇ ਨਾ ਹੋਣ ਦੇ) ਦੇ ਮਾਮਲੇ ਸਾਹਮਣੇ ਆਏ । ਸਾਰੇ ਪੋਲਿੰਗ ਸਟੇਸ਼ਨਾਂ ਉੱਤੇ 100% ਵੀਵੀਪੈਟ ਦੀ ਤਾਇਨਾਤੀ ਨਾਲ ਵੋਟਰਾਂ ਵਿਚ ਪੂਰਾ ਭਰੋਸਾ ਰਿਹਾ ਅਤੇ ਉਨ੍ਹਾਂ ਨੂੰ ਚੋਣ ਅਮਲ ਦੀ ਪਾਰਦਰਸ਼ਤਾ ਅਤੇ ਸਹੀ ਹੋਣ ਦਾ ਯਕੀਨ ਰਿਹਾ ।


    ਗੁਜਰਾਤ ਅਤੇ ਹਿਮਾਚਲ ਪ੍ਰਦੇਸ਼ ਵਿਚ ਹੋ ਰਹੀਆਂ ਚੋਣਾਂ ਕਾਰਕੇ ਚੋਣ ਕਮਿਸ਼ਨ ਨੇ ਵੀਵੀਪੈਟ ਪੇਪਰ ਸਲਿੱਪਾਂ ਦੀ ਲਾਜ਼ਮੀ ਪੁਸ਼ਟੀ ਕਰਨ ਦਾ ਫ਼ੈਸਲਾ ਕੀਤਾ ਸੀ ਅਤੇ ਹਰ ਅਸੈਂਬਲੀ ਹਲਕੇ ਵਿਚ ਇਕ ਪੋਲਿੰਗ ਬੂਥ ਵਿਚ ਤਸਦੀਕ ਕਰਵਾਈ ਜਾਣੀ ਹੈ ਤਾਂਕਿ ਚੋਣ ਅਮਲ ਵਿਚ ਵਧੇਰੇ ਪਾਰਦਰਸ਼ਤਾ ਅਤੇ ਭਰੋਸਾ ਬਣਿਆ ਰਹੇ । ਇਸ ਲਈ ਗੁਜਰਾਤ ਵਿਚ ਘੱਟੋ ਘੱਟ 182 ਪੋਲਿੰਗ ਸਟੇਸ਼ਨਾਂ ਅਤੇ ਹਿਮਾਚਲ ਵਿਚ 68 ਪੋਲਿੰਗ ਸਟੇਸ਼ਨਾਂ ਵਿਚ ਵੀਵੀਪੈਟਜ਼ ਦੀ ਮੁੜ ਗਿਣਤੀ ਵੋਟਾਂ ਦੀ ਗਿਣਤੀ ਦੌਰਾਨ ਹੀ ਕਰਵਾਈ ਜਾਵੇਗੀ ।


    ਵੋਟਾਂ ਦੀ ਗਿਣਤੀ ਮੁਕੰਮਲ ਹੋਣ ਤੋਂ ਬਾਅਦ ਕੰਟਰੋਲ ਯੂਨਿਟਾਂ ਅਤੇ ਵੀਵੀਪੈਟਸ ਨੂੰ ਮੁੜ ਸੀਲ ਕਰ ਦਿੱਤਾ ਜਾਵੇਗਾ ਅਤੇ ਉਨ੍ਹਾਂ ਨੂੰ ਸੁਰੱਖਿਅਤ ਸਟੌਰੇਜ ਲਈ ਸਟ੍ਰਾਂਗ ਰੂਮ ਵਿਚ ਭੇਜ ਦਿੱਤਾ ਜਾਵੇਗਾ ।


    ਕਮਿਸ਼ਨ ਨੂੰ ਪੂਰਾ ਭਰੋਸਾ ਹੈ ਅਤੇ ਉਸ ਦਾ ਪੱਕਾ ਯਕੀਨ ਹੈ ਕਿ ਕਿਸੇ ਵੀ ਗ਼ੈਰ ਅਧਿਕਾਰਤ ਵਿਅਕਤੀ ਨੂੰ ਈਵੀਐਮਜ਼ ਅਤੇ ਵੀਵੀਪੈਟਜ਼ ਕੋਲ ਪਹਿਲਾਂ , ਗਿਣਤੀ ਦੌਰਾਨ ਅਤੇ ਬਾਅਦ ਵਿਚ ਨਹੀਂ ਪਹੁੰਚਣ ਦਿੱਤਾ ਜਾਵੇਗਾ । ਇਸ ਤੋਂ ਇਲਾਵਾ ਗਿਣਤੀ ਤੋਂ ਬਿਨਾ ਕੋਈ ਵੀਈਵੀਐਮ ਅਤੇ ਵੀਵੀਪੈਟ ਕਿਸੇ ਵੀ ਸਟੇਜ ਉੱਤੇ ਅੰਦਰ ਦਾਖਲ ਨਹੀਂ ਹੋ ਸਕੇਗੀ , ਕਿਉਂਕਿ ਈਵੀਐਮ/ ਵੀਵੀਪੈਟ ਸਰਗਰਮੀਆਂ ਸਾਰੀਆਂ ਸੰਬੰਧਤ ਧਿਰਾਂ ਦੀ ਮੌਜੂਦਗੀ ਵਿਚ ਹੀ ਕੀਤੀਆਂ ਜਾਂਦੀਆਂ ਹਨ ਅਤੇ ਈਟੀਐਸ ਰਾਹੀਂ ਉਨ੍ਹਾਂ ਦੀ ਟ੍ਰੈਕਿੰਗ ਹੁੰਦੀ ਹੈ ।


    ਕਮਿਸ਼ਨ ਦੇਸ਼ ਦੇ ਲੋਕਾਂ ਨੂੰ ਮੁੜ ਯਕੀਨ ਦਿਵਾਉਣਾ ਚਾਹੁੰਦਾ ਹੈ ਕਿ ਉਸ ਵਲੋਂ ਚੋਣਾਂ ਦੇ ਅਮਲ ਦੀ ਪਵਿੱਤਰਤਾ , ਦਿਆਨਤਦਾਰੀ , ਅਤੇ ਸਾਖ਼ ਕਾਇਮ ਰੱਖਣ ਵਿਚ ਕੋਈ ਕਸਰ ਨਹੀਂ ਛੱਡੀ ਜਾਵੇਗੀ ਅਤੇ ਲੋਕਾਂ ਦੇ ਭਰੋਸੇ ਨੂੰ ਭਾਰਤੀ ਲੋਕਤੰਤਰ ਵਿਚ ਕਾਇਮ ਰੱਖਿਆ ਜਾਵੇਗਾ ।


    ਭਾਰਤੀ ਚੋਣ ਕਮਿਸ਼ਨ


    ਨਵੀਂ ਦਿੱਲੀ 12 ਦਸੰਬਰ , 2017

    
    
    (Release ID: 1512367) Visitor Counter : 3