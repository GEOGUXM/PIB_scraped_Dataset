      ਆਯੂਸ਼

      ਆਯੁਸ਼ ਅਤੇ ਵੈਲਨੈੱਸ ਬਾਰੇ ਨਵੀਂ ਦਿੱਲੀ ਵਿੱਚ ਅੰਤਰਰਾਸ਼ਟਰੀ ਕਾਨਫਰੰਸ ਅਤੇ ਪ੍ਰਦਰਸ਼ਨੀ ਸਫਲਤਾ ਨਾਲ ਸੰਪੰਨ
      Posted On: 08 DEC 2017 4:57PM by PIB Chandigarh


    International Conference cum Exhibition on AYUSH and Wellness concludes successfully in New Delhi


    ਆਯੁਸ਼ ਅਤੇ ਵੈਲਨੈੱਸ ਬਾਰੇ ਨਵੀਂ ਦਿੱਲੀ ਵਿੱਚ ਅੰਤਰਰਾਸ਼ਟਰੀ ਕਾਨਫਰੰਸ ਅਤੇ ਪ੍ਰਦਰਸ਼ਨੀ ਸਫਲਤਾ ਨਾਲ ਸੰਪੰਨ


    ਆਯੁਸ਼ ਮੰਤਰਾਲਾ , ਵਪਾਰ ਅਤੇ ਸਨਅਤ ਮੰਤਰਾਲਾ ਅਤੇ ਫਾਰਮੈਕਸਿਲ ਵੱਲੋਂ ਫਿੱਕੀ ਦੇ ਸਹਿਯੋਗ ਨਾਲ ਕਰਵਾਈ ਗਈ ਪਹਿਲੀ ਆਯੁਸ਼ ਅਤੇ ਵੈਲਨੈੱਸ ਸਿਸਟਮ ਬਾਰੇ ਅੰਤਰਰਾਸ਼ਟਰੀ ਕਾਨਫਰੰਸ ਅਤੇ ਪ੍ਰਦਰਸ਼ਨੀ '' ਇੰਟਰਨੈਸ਼ਨਲ ਆਰੋਗਯ , 2017 '' ਅੱਜ ਖਤਮ ਹੋ ਗਈ । ਇਸ ਵਿੱਚ 70 ਤੋਂ ਵੱਧ ਦੇਸ਼ਾਂ ਦੇ ਡੈਲੀਗੇਟਾਂ ਅਤੇ ਭਾਰਤ ਭਰ ਤੋਂ ਆਏ ਦਰਸ਼ਕਾਂ ਨੇ ਹਿੱਸਾ ਲਿਆ ।


    4 ਤੋਂ 7 ਦਸੰਬਰ ਤੱਕ ਆਯੋਜਿਤ ਇਹ ਚਾਰ ਦਿਨਾਂ ਸਮਾਰੋਹ ਰਾਸ਼ਟਰੀ ਸਿਹਤ ਨੀਤੀ , 2017 ਦੇ ਸਬੰਧ ਵਿੱਚ ਕਰਵਾਇਆ ਗਿਆ ਅਤੇ ਇਸ ਵਿੱਚ ਆਯੁਸ਼ ਦੀ ਸਮਰੱਥਾ ਨੂੰ ਮੁੱਖ ਧਾਰਾ ਵਿੱਚ ਲਿਆਉਣ ਦੀ ਹਮਾਇਤ ਕੀਤੀ ਗਈ । ਇਸ ਕੰਮ ਨੂੰ ਅੱਗੇ ਵਧਾਉਣ ਲਈ ਕਈ ਮੁੱਦਿਆਂ ਉੱਤੇ ਵੱਖ-ਵੱਖ ਪਲੈਨਰੀ ਸੈਸ਼ਨ ਆਯੋਜਿਤ ਕੀਤੇ ਗਏ । ਇਨ੍ਹਾਂ ਦੇ ਵਿਸ਼ਿਆਂ ਵਿੱਚ ਸੰਗਠਤ ਸਿਹਤ ਸੰਭਾਲ ਵਿੱਚ ਵਪਾਰ ਦੇ ਮੌਕੇ , ਆਯੁਸ਼ ਬਰਾਂਡ ਨੂੰ ਤਿਆਰ ਕਰਨਾ , ਆਯੁਸ਼ ਬਾਰੇ ਵਿਸ਼ਵ ਰੈਗੂਲੇਟਰੀ ਮੁੱਦੇ ਅਤੇ ਮਿਆਰੀਕਰਣ ਅਤੇ ਰੈਗੂਲੇਸ਼ਨ ਨਾਲ ਸਬੰਧਤ ਮੁੱਦੇ ਸ਼ਾਮਿਲ ਸਨ ।


    ਸਮਾਪਤੀ ਸਮਾਰੋਹ ਵਿੱਚ ਬੋਲਦੇ ਹੋਏ ਆਯੁਸ਼ ਰਾਜ ਮੰਤਰੀ (ਸੁਤੰਤਰ ਚਾਰਜ) ਸ਼੍ਰੀ ਸ਼੍ਰੀਪਦ ਯਸ਼ੁਨਾਇਕ ਨੇ ਕਿਹਾ ਕਿ ਪਿਛਲੇ ਕੁਝ ਦਿਨਾਂ ਵਿੱਚ ਅਸੀਂ ਆਯੁਸ਼ ਸਿਸਟਮ ਦੀ ਅਹਿਮੀਅਤ ਬਾਰੇ ਚਰਚਾ ਕੀਤੀ ਅਤੇ ਇਸ ਦੇ ਗੁਣਾਂ ਦਾ ਲਾਭ ਉਠਾਉਣ ਬਾਰੇ ਗੱਲਬਾਤ ਹੋਈ । ਉਨ੍ਹਾਂ ਕਿਹਾ ਕਿ ਮਨੁੱਖਤਾ ਦੀ ਭਲਾਈ ਲਈ ਇਸ ਦੀ ਵਿਸ਼ਾਲ ਸਮਰੱਥਾ ਉੱਤੇ ਵਿਸ਼ੇਸ਼ ਧਿਆਨ ਦਿੱਤਾ ਗਿਆ । ਸ਼੍ਰੀ ਨਾਇਕ ਨੇ ਕਿਹਾ ਕਿ ਅਸੀਂ ਇਸ ਕਾਨਫਰੰਸ ਵਿੱਚ 70 ਦੇਸ਼ਾਂ ਤੋਂ ਡੈਲੀਗੇਟਾਂ ਨੂੰ ਸ਼ਾਮਿਲ ਹੁੰਦੇ ਵੇਖਿਆ । ਉਨ੍ਹਾਂ ਨੇ ਰਵਾਇਤੀ ਦਵਾਈਆਂ ਦੇ ਵਿਕਾਸ ਲਈ ਕੰਮ ਕਰਨ ਪ੍ਰਤੀ ਆਪਣੀ ਇੱਛਾ ਅਤੇ ਇਰਾਦਾ ਜਤਾਇਆ ।

    
    
    (Release ID: 1512314) Visitor Counter : 3