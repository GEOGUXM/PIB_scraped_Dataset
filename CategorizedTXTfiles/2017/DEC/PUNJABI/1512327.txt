      ਕਿਰਤ ਤੇ ਰੋਜ਼ਗਾਰ ਮੰਤਰਾਲਾ

      ਈਐੱਸਆਈ (ESI) ਸਕੀਮ ਇਸ ਵੇਲੇ ਦੇਸ਼ ਦੇ 461 ਤੋਂ ਵੱਧ ਜ਼ਿਲ੍ਹਿਆਂ ਵਿੱਚ ਲਾਗੂ ਹੈ ਜਿਸ ਰਾਹੀਂ ਭਾਰਤ ਦੀ ਕਰੀਬ 10% ਅਬਾਦੀ ਨੂੰ ਲਾਭ ਪਹੁੰਚ ਰਿਹੈ — ਸੰਤੋਸ਼ ਕੁਮਾਰ ਗੰਗਵਾਰ
      Posted On: 08 DEC 2017 5:21PM by PIB Chandigarh


    ESI scheme has presence now in over 461 districts of the country providing benefit to around 10 percent of Indian population- Santosh Kumar Gangwar


    ਈਐੱਸਆਈ ( ESI ) ਸਕੀਮ ਇਸ ਵੇਲੇ ਦੇਸ਼ ਦੇ 461 ਤੋਂ ਵੱਧ ਜ਼ਿਲ੍ਹਿਆਂ ਵਿੱਚ ਲਾਗੂ ਹੈ ਜਿਸ ਰਾਹੀਂ ਭਾਰਤ ਦੀ ਕਰੀਬ 10 % ਅਬਾਦੀ ਨੂੰ ਲਾਭ ਪਹੁੰਚ ਰਿਹੈ — ਸੰਤੋਸ਼ ਕੁਮਾਰ ਗੰਗਵਾਰ


    ਕੇਂਦਰੀ ਕਿਰਤ ਅਤੇ ਰੋਜ਼ਗਾਰ ਰਾਜ ਮੰਤਰੀ (ਸੁਤੰਤਰ ਚਾਰਜ) , ਸ਼੍ਰੀ ਸੰਤੋਸ਼ ਕੁਮਾਰ ਗੰਗਵਾਰ ਨੇ ਐਲਾਨ ਕੀਤਾ ਹੈ ਕਿ ਈਐੱਸਆਈ ਸਕੀਮ ਇਸ ਵੇਲੇ ਨਿਰੰਤਰ ਤਰੱਕੀ ਦੇ ਰਾਹ ਉੱਤੇ ਹੈ ਅਤੇ ਦੇਸ਼ ਦੇ 461 ਤੋਂ ਵੱਧ ਜ਼ਿਲ੍ਹਿਆਂ ਵਿੱਚ ਲਾਗੂ ਹੈ ਜਿਸ ਨਾਲ ਭਾਰਤ ਦੀ 10% ਦੇ ਕਰੀਬ ਅਬਾਦੀ ਨੂੰ ਇਸ ਦਾ ਲਾਭ ਪਹੁੰਚ ਰਿਹਾ ਹੈ । ਉਹ ਈਐੱਸਆਈ ਕਾਰਪੋਰੇਸ਼ਨ ਦੀ 172ਵੀਂ ਮੀਟਿੰਗ ਨੂੰ ਸੰਬੋਧਨ ਕਰ ਰਹੇ ਸਨ । ਇਸ ਮੀਟਿੰਗ ਵਿੱਚ ਸੇਵਾ ਪ੍ਰਦਾਨ ਕਰਨ ਵਾਲੇ ਢਾਂਚੇ ਵਿੱਚ ਸੁਧਾਰ ਲਈ ਕਈ ਅਹਿਮ ਫੈਸਲੇ ਲਏ ਗਏ ।


    ਆਪਣੀ ਸੇਵਾ ਵਿੱਚ ਸੁਧਾਰ ਲਈ ਈਐੱਸਆਈ ਕਾਰਪੋਰੇਸ਼ਨ ਨੇ ਇਸ ਤੋਂ ਪਹਿਲਾਂ ਇੱਕ ਸਹਾਇਕ ਕਾਰਪੋਰੇਸ਼ਨ/ਸੁਸਾਇਟੀ ਰਾਜ ਪੱਧਰ ਉੱਤੇ ਕਾਇਮ ਕਰਨ ਦਾ ਫ਼ੈਸਲਾ ਕੀਤਾ ਸੀ । ਇਸ ਸਬੰਧੀ ਰਾਜ ਸਰਕਾਰਾਂ ਤੋਂ ਮਿਲੇ ਪ੍ਰਤੀਕਰਮਾਂ ਅਤੇ ਸੁਝਾਵਾਂ ਦੇ ਅਧਾਰ ਉੱਤੇ ਫ਼ੈਸਲਾ ਕੀਤਾ ਗਿਆ ਕਿ ਜਿਹੜੇ ਰਾਜ ਚਾਹੁਣ ਉਨ੍ਹਾਂ ਵਿੱਚ ਮੈਮੋਰੰਡਮ ਆਵ੍ ਐਸੋਸੀਏਸ਼ਨ ਆਵ੍ ਇੰਪਲਾਈਜ਼ ਸਟੇਟ ਇੰਸ਼ੋਰੈਂਸ ਸੁਸਾਇਟੀ (ਈਐੱਸਆਈਐੱਸ) ਨੂੰ ਸੋਧਿਆ ਜਾਵੇ । ਇਸ ਤਰ੍ਹਾਂ ਕਾਇਮ ਹੋਣ ਵਾਲੀ ਸੁਸਾਇਟੀ ਇੱਕ ਪ੍ਰਬੰਧਕੀ ਅਤੇ ਸਿਹਤ ਸੰਭਾਲ ਸੰਸਥਾ ਬਣ ਜਾਵੇਗੀ ਜਿਸ ਵਿੱਚ ਰਾਜ ਵਿੱਚ ਮੈਡੀਕਲ ਲਾਭਾਂ ਅਤੇ ਮੈਡੀਕਲ ਅਦਾਰਿਆਂ ਦਾ ਪ੍ਰਬੰਧਨ ਅਤੇ ਪ੍ਰਸ਼ਾਸਨ ਚਲਾਇਆ ਜਾਵੇਗਾ । ਇਸ ਤੋਂ ਇਲਾਵਾ ਰਾਜ ਸਰਕਾਰਾਂ ਦੀਆਂ ਈਐੱਸਆਈਐੱਸ ਡਿਸਪੈਂਸਰੀਆਂ ਨੂੰ ਚਲਾਇਆ ਅਤੇ ਸੰਭਾਲਿਆ ਵੀ ਜਾਵੇਗਾ ।


    ਇਸ ਮੀਟਿੰਗ ਵਿੱਚ ਅਲਵਰ , ਰਾਜਸਥਾਨ ਵਿੱਚ 50 ਬਿਸਤਰਿਆਂ ਦੇ ਮੈਡੀਕਲ ਸਹੂਲਤਾਂ ਵਾਲੇ ਹਸਪਤਾਲ ਅਤੇ ਪਟਨਾ ਬਿਹਾਰ ਵਿਖੇ 100 ਬਿਸਤਰਿਆਂ ਦੇ ਹਸਪਤਾਲ ਨੂੰ ਵੀ ਸ਼ੁਰੂ ਕਰਨ ਦੀ ਪ੍ਰਵਾਨਗੀ ਦਿੱਤੀ ਗਈ ।


    *****

    
    
    (Release ID: 1512327) Visitor Counter : 3