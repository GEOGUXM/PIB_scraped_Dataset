      ਨੀਤੀ ਆਯੋਗ

      ਨੀਤੀ ਆਯੋਗ ਵੱਲੋਂ ਅਟੱਲ ਟਿੰਕਰਿੰਗ ਲੈਬ ਦੇ ਕਮਿਊਨਿਟੀ ਦਿਵਸ ਦੀ ਸ਼ੁਰੂਆਤ
      Posted On: 14 DEC 2017 4:47PM by PIB Chandigarh


    NITI Aayog launches ATL Community Day


    ਨੀਤੀ ਆਯੋਗ ਵੱਲੋਂ ਅਟੱਲ ਟਿੰਕਰਿੰਗ ਲੈਬ ਦੇ ਕਮਿਊਨਿਟੀ ਦਿਵਸ ਦੀ ਸ਼ੁਰੂਆਤ


    ਰਸਮੀ ਸਿਖਿਆ ਸੈਕਟਰ ਵਿੱਚ ਸੂਚੀਬੱਧ ਨਹੀਂ ਹੋਏ 200 ਤੋਂ ਵੱਧ ਵਿਦਿਆਰਥੀਆਂ ਨਾਲ ਗੱਲਬਾਤ ਕਰਨ ਵਾਲੇ 25 ਨੌਜਵਾਨ , ਸਿਖਿਅਕ


    ਨੀਤੀ ਆਯੋਗ ਦਾ ਅਟੱਲ ਖੋਜ ਮਿਸ਼ਨ ਕੱਲ੍ਹ ਸ਼ੁਕਰਵਾਰ , 15 ਦਸੰਬਰ , 2017 ਨੂੰ ਰਾਸ਼ਟਰੀ ਰਾਜਧਾਨੀ ਵਿੱਚ ਅਟੱਲ ਟਿੰਕਰਿੰਗ ਲੈਬ ਦੇ ਕਮਿਊਨਿਟੀ ਦਿਵਸ ਦੀ ਸ਼ੁਰੂਆਤ ਕਰੇਗਾ । ਇਹ ਦਿਨ ਕਮਿਊਨਿਟੀ ਅਭਿਆਨ ਪਹਿਲ ਵਜੋਂ ਮਨਾਇਆ ਜਾਏਗਾ ਜਿਸ ਵਿੱਚ 200 ਤੋਂ ਵੱਧ ਵਿਦਿਆਰਥੀਆਂ ਨਾਲ 25 ਨੌਜਵਾਨ ਸਿਖਿਅਕ ਵਿਚਾਰ ਚਰਚਾ ਕਰਨਗੇ ਜਿਨ੍ਹਾਂ ਨੂੰ ਰਸਮੀ ਸਿਖਿਆ ਪ੍ਰਣਾਲੀ ਵਿੱਚ ਸੂਚੀਬੱਧ ਨਹੀਂ ਕੀਤਾ ਗਿਆ ।


    ਨੀਤੀ ਆਯੋਗ ਦੇ ਪ੍ਰਮੁੱਖ ਕਾਰਜਕਾਰੀ ਅਧਿਕਾਰੀ ਸ਼੍ਰੀ ਅਮਿਤਾਭ ਇਸ ਪਹਿਲ ਦੀ ਸ਼ੁਰੂਆਤ ਕਰਨਗੇ । ਇਸ ਦੌਰਾਨ ਸਿਖਿਅਕ ਨਵੀਂ ਦਿੱਲੀ ਦੇ ਚਾਰ ਸਥਾਨਾਂ ਦਾ ਦੌਰਾ ਕਰਕੇ ਵਿਭਿੰਨ ਗ਼ੈਰ-ਸਰਕਾਰੀ ਸੰਗਠਨਾਂ ( NGOs )ਦੇ ਬੱਚਿਆਂ ਨਾਲ ਸੰਖੇਪ ਸੈਸ਼ਨ ਆਯੋਜਿਤ ਕਰਨਗੇ ਅਤੇ ਉਨ੍ਹਾਂ ਨੂੰ ਦੱਸਣਗੇ ਕਿਵੇਂ ਨਵੇਂ ਆਚਾਰ-ਵਿਹਾਰ ਨਾਲ ਸਮਾਜਿਕ ਸਮੱਸਿਆਵਾਂ ਨੂੰ ਹੱਲ ਕੀਤਾ ਜਾ ਸਕਦਾ ਹੈ ।


    ਅਟੱਲ ਟਿੰਕਰਿੰਗ ਪ੍ਰਯੋਗਸ਼ਾਲਾ ਭਾਈਚਾਰਕ ਅਭਿਆਨ ਪਹਿਲ ਦਾ ਉਦੇਸ਼ ਭਾਈਚਾਰੇ ਦੇ ਅਜਿਹੇ ਬੱਚਿਆਂ ਤੱਕ ਨਵੇਂ ਆਚਾਰ-ਵਿਹਾਰ ਪਹੁੰਚਾ ਕੇ ਅਟਲ ਟਿੰਕਰਿੰਗ ਪ੍ਰਯੋਗਸ਼ਾਲਾਵਾਂ ਦੇ ਪ੍ਰਭਾਵ ਨੂੰ ਵਧਾਉਣਾ ਹੈ ਜੋ ਰਸਮੀ ਸਿਖਿਆ ਸੰਸਥਾਨਾਂ ਵਿੱਚ ਨਹੀਂ ਜਾਂਦੇ ਹਨ । ਇਸ ਪਹਿਲ ਦਾ ਮਕਸਦ ਇਨ੍ਹਾਂ ਬੱਚਿਆਂ ਨੂੰ ਸਮੱਸਿਆ ਦੇ ਸਮਾਧਾਨ ਯੋਗ ਬਣਾਉਣ ਲਈ ਅਟਲ ਟਿੰਕਰਿੰਗ ਪ੍ਰਯੋਗਸ਼ਾਲਾਵਾਂ ਦੇ ਵਿਦਿਆਰਥੀਆਂ ਵਾਂਗ ਹੀ ਸਿਖਿਆ ਉਪਕਰਣ ਉਪਲੱਬਧ ਕਰਨਾ ਹੈ । ਇਨ੍ਹਾਂ ਸਰਗਰਮੀਆਂ ਵਿੱਚ ਹਿੱਸਾ ਲੈਣ ਵਾਲੇ ਗ਼ੈਰ-ਸਰਕਾਰੀ ਸੰਗਠਨਾਂ ਵਿੱਚ ਦਿੱਵਿਆਂਗ ਬੱਚਿਆਂ , ਬੇਸਹਾਰਾ ਅਤੇ ਕੰਮ-ਕਾਜ ਕਰਨ ਵਾਲੇ ਬੱਚਿਆਂ ਅਤੇ ਸਮਾਜ ਦੇ ਕਮਜ਼ੋਰ ਵਰਗ ਦੀਆਂ ਲੜਕੀਆਂ ਲਈ ਕੰਮ ਕਰਨ ਵਾਲੇ ਸੰਗਠਨ ਸ਼ਾਮਲ ਹਨ ।


    *****

    
    
    (Release ID: 1512601) Visitor Counter : 4