      ਪ੍ਰਿਥਵੀ ਵਿਗਿਆਨ ਮੰਤਰਾਲਾ

      ਮੰਤਰੀ ਮੰਡਲ ਨੇ ਹੈਦਰਾਬਾਦ ਵਿੱਚ ਅਪ੍ਰੇਸ਼ਨਲ ਓਸ਼ਨੋਗ੍ਰਾਫੀ ਲਈ ਅੰਤਰਰਾਸ਼ਟਰੀ ਟ੍ਰੇਨਿੰਗ ਸੈਂਟਰ ਕਾਇਮ ਕਰਨ ਲਈ ਯੂਨੈਸਕੋ ਨਾਲ ਸਮਝੌਤੇ ਨੂੰ ਪ੍ਰਵਾਨਗੀ ਦਿੱਤੀ
      Posted On: 15 DEC 2017 5:26PM by PIB Chandigarh


    Cabinet approves Agreement with UNESCO on establishment of International Training Centre for Operational Oceanography in Hyderabad


    ਮੰਤਰੀ ਮੰਡਲ ਨੇ ਹੈਦਰਾਬਾਦ ਵਿੱਚ ਅਪ੍ਰੇਸ਼ਨਲ ਓਸ਼ਨੋਗ੍ਰਾਫੀ ਲਈ ਅੰਤਰਰਾਸ਼ਟਰੀ ਟ੍ਰੇਨਿੰਗ ਸੈਂਟਰ ਕਾਇਮ ਕਰਨ ਲਈ ਯੂਨੈਸਕੋ ਨਾਲ ਸਮਝੌਤੇ ਨੂੰ ਪ੍ਰਵਾਨਗੀ ਦਿੱਤੀ


    ਕੇਂਦਰੀ ਮੰਤਰੀ ਮੰਡਲ ਨੇ ਅੱਜ ਇੱਥੇ ਪ੍ਰਧਾਨ ਮੰਤਰੀ ਸ੍ਰੀ ਨਰੇਂਦਰ ਮੋਦੀ ਦੀ ਪ੍ਰਧਾਨਗੀ ਹੇਠ ਹੋਈ ਮੀਟਿੰਗ ਵਿਚ ਹੈਦਰਾਬਾਦ ਵਿਖੇ ਯੂਨੈਸਕੋ ਦੇ ਸ੍ਰੇਣੀ 2 ) ਅਪ੍ਰੇਸ਼ਨਲ ਓਸ਼ਨੋਗ੍ਰਾਫੀ ਲਈ ਇਕ ਅੰਤਰਰਾਸ਼ਟਰੀ ਟ੍ਰੇਨਿੰਗ ਸੈਂਟਰ ਕਾਇਮ ਕਰਨ ਦੇ ਸਮਝੌਤੇ ਨੂੰ ਪ੍ਰਵਾਨਗੀ ਦਿੱਤੀ ।


    ਇਸ ਸਮਝੌਤੇ ਦਾ ਉਦੇਸ਼ ਹਿੰਦ ਮਹਾਸਾਗਰ ਦੇ ਨਾਲ ਲੱਗਦੇ ਦੇਸ਼ਾਂ (ਆਈਓਆਰ) , ਅਫਰੀਕੀ ਦੇਸ਼ਾਂ , ਜੋ ਕਿ ਭਾਰਤ ਅਤੇ ਅਟਲਾਂਟਿਕ ਸਾਗਰ ਦੇ ਨਾਲ ਲੱਗਦੇ ਹਨ , ਛੋਟੇ ਟਾਪੂਆਂ , ਜੋ ਕਿ ਕਿ ਯੂਨੈਸਕੋ ਅਧੀਨ ਆਉਂਦੇ ਹਨ , ਲਈ ਸਮਰੱਥਾ ਦਾ ਵਿਕਾਸ ਕਰਨਾ ਹੈ । ਆਪਰੇਸ਼ਨ ਓਸ਼ਨੋਗ੍ਰਾਫੀ ਇਕ ਸਿਸਟੇਮੈਟਿਕ ਓਸ਼ਨੋਗ੍ਰਾਫੀ ਅਧਿਅਨ ਦੀ ਸਰਗਰਮੀ ਹੈ ਜੋ ਕਿ ਵੱਖ-ਵੱਖ ਖੇਤਰਾਂ ਨੂੰ ਸੂਚਨਾ ਪ੍ਰਦਾਨ ਕਰਨ ਲਈ ਹੈ । ਇਹ ਮਛੇਰਿਆਂ , ਹੰਗਾਮੀ ਮੈਨੇਜਮੈਂਟ , ਜਹਾਜ਼ਰਾਨੀ , ਬੰਦਰਗਾਹ , ਤਟੀ ਰਾਜਾਂ , ਜਲ ਸੈਨਾ , ਤੱਟ ਰੱਖਿਅਕਾਂ , ਅਤੇ ਵਾਤਾਵਰਣ ਲਈ ਸਰਗਰਮ ਹੈ ।


    ਕੇਂਦਰ ਸਰਕਾਰ ਸਮਰੱਥਾ ਨਿਰਮਾਣ ਅਤੇ ਟ੍ਰੇਨਿੰਗ , ਗਿਆਨ ਸਾਂਝਾ ਕਰਨ ਅਤੇ ਸੂਚਨਾਵਾਂ ਦੇ ਅਦਾਨ ਪ੍ਰਦਾਨ ਵਰਗੇ ਵੱਖ-ਵੱਖ ਖੇਤਰਾਂ ਵਿਚ ਸਹਾਇਤਾ ਮੁਹੱਈਆ ਕਰਵਾਏਗੀ । ਭਾਰਤ , ਯੂਨੈਸਕੋ ਦੀ ਕਾਰਜ ਯੋਜਨਾ ਦੇ ਪ੍ਰਭਾਵ ਅਤੇ ਦ੍ਰਿਸ਼ਤਾ ਨੂੰ ਵਧਾ ਕੇ ਯੂਨੈਸਕੋ ਅਤੇ ਅੰਤਰ ਸਰਕਾਰੀ ਸਮੁੰਦਰੀ ਵਿਗਿਆਨ ਕਮਿਸ਼ਨ (ਆਈਓਸੀ) ਲਈ ਇੱਕ ਅਹਿਮ ਸੋਮੇ ਦੀ ਨੁਮਾਇੰਦਗੀ ਕਰ ਸਕਦਾ ਹੈ ।


    ਯੂਨੈਸਕੋ ਦੇ ਸ਼੍ਰੇਣੀ-2 ਦੇ ਕੇਂਦਰ ਦੀ ਸਥਾਪਨਾ ਹਿੰਦ ਮਹਾਸਾਗਰ ਵਿੱਚ ਭਾਰਤ ਨੂੰ ਇਕ ਮੋਹਰੀ ਦੇਸ਼ ਵਜੋਂ ਉੱਭਰਨ ਦਾ ਮੌਕਾ ਪ੍ਰਦਾਨ ਕਰੇਗੀ । ਇਹ ਭਾਰਤ ਅਤੇ ਹਿੰਦ ਮਹਾਸਾਗਰ ਦੀਆਂ ਸਰਹੱਦਾਂ ਨਾਲ ਜੁੜੇ ਦੱਖਣੀ -ਏਸ਼ਿਆਈ ਅਤੇ ਅਫਰੀਕੀ ਦੇਸ਼ਾਂ ਸਮੇਤ ਹਿੰਦ ਮਹਾਸਾਗਰ ਅਧੀਨ ਆਉਣ ਵਾਲੇ ਦੇਸ਼ਾਂ ਨਾਲ ਸਹਿਯੋਗ ਵਧਾਉਣ ਅਤੇ ਰਿਸ਼ਤਿਆਂ ਸੁਧਾਰਨ ਵਿੱਚ ਮਦਦ ਕਰੇਗਾ । ਕੇਂਦਰ ਸਮੁੰਦਰੀ ਅਤੇ ਤਟੀ ਸਥਿਰਤਾ ਨਾਲ ਜੁੜੇ ਮੁੱਦਿਆਂ ਦਾ ਹੱਲ ਕੱਢਣ ਦੀ ਦਿਸ਼ਾ ਵਿੱਚ ਦੁਨੀਆ ਭਰ ਵਿੱਚ ਤਕਨੀਕੀ ਅਤੇ ਮੈਨੇਜਮੈਂਟ ਸਮਰੱਥਾ ਨੂੰ ਵਧਾਉਣ ਦੀ ਲੋੜ ਨੂੰ ਪੂਰਾ ਕਰੇਗਾ ਅਤੇ ਸਮੁੰਦਰ ਨਾਲ ਜੁੜੇ ਕੁਦਰਤੀ ਖਤਰਿਆਂ ਨਾਲ ਨਿਪੁੰਨਤਾ ਨਾਲ ਨਜਿੱਠਣ ਲਈ ਚੰਗਾ ਮਾਹੌਲ ਤਿਆਰ ਕਰੇਗਾ । ਇਹ ਕੇਂਦਰ , ਸਮੁੰਦਰ ਵਿਗਿਆਨਕ ਖੋਜ ਸਮਰੱਥਾ ਨਿਰਮਾਣ ਨਾਲ ਜੁੜੇ ਨਿਰੰਤਰ ਵਿਕਾਸ ਟੀਚੇ-14 (ਐੱਸਡੀਜੀ-14) ਨੂੰ ਹਾਸਲ ਕਰਨ ਵਿੱਚ ਅਹਿਮ ਯੋਗਦਾਨ ਦੇ ਸਕਦਾ ਹੈ ਜੋ ਛੋਟੇ ਟਾਪੂ ਵਾਲੇ ਵਿਕਾਸਸ਼ੀਲ ਦੇਸ਼ਾਂ ਅਤੇ ਸਭ ਤੋਂ ਘੱਟ ਵਿਕਸਿਤ ਦੇਸ਼ਾਂ ਨੂੰ ਮਦਦ ਕਰਨ ਦੇ ਭਾਰਤ ਦੇ ਵਾਅਦੇ ਨੂੰ ਵੀ ਪੂਰਾ ਕਰੇਗਾ ।


    ਇਹ ਕੇਂਦਰ , ਮੁਹਾਰਤ ਵਿੱਚ ਵਿਕਾਸ ਕਰਨ ਲਈ ਵਚਨਬੱਧ ਹੈ ਜਿਸ ਨਾਲ ਦੇਸ਼ ਦੇ ਅੰਦਰ ਅਤੇ ਬਾਹਰ ਰੋਜ਼ਗਾਰ ਦੇ ਮੌਕੇ ਵਧਣਗੇ । ਸੀ -2 ਸੀ ਦੀ ਸਥਾਪਨਾ ਨਾਲ ਭਾਰਤ ਵਿੱਚ ਰੁਜ਼ਗਾਰ ਨਿਰਮਾਣ ਲਈ ਸਹਾਇਕ ਵਿਕਾਸ ਦੀ ਦਿਸ਼ਾ ਵਿੱਚ ਵਾਧੇ ਦੀ ਉਮੀਦ ਹੈ । ਇਸ ਵੇਲੇ ਇਹ ਕੇਂਦਰ ਹੈਦਰਾਬਾਦ ਵਿੱਚ ਭਾਰਤੀ ਸਮੁੰਦਰੀ ਸੂਚਨਾ ਸੇਵਾ ਕੇਂਦਰ (ਆਈਐੱਨਸੀਓਆਈਐੱਸ) ਉੱਤੇ ਮੁਹੱਈਆ ਸਟੇਟ ਆਵ੍ ਦੀ ਆਰਟ ਸਹੂਲਤ ਲਈ ਕੰਮ ਕਰ ਰਿਹਾ ਹੈ । ਹੁਣ ਤੱਕ ਇਸ ਕੇਂਦਰ ਤੋਂ ਸਮੁੰਦਰੀ ਵਿਗਿਆਨ ਦੀਆਂ ਵੱਖ ਵੱਖ ਕਿਸਮਾਂ ਵਿੱਚ 681 ਵਿਗਿਆਨੀਆਂ ਨੂੰ ਸਿਖਲਾਈ ਦਿੱਤੀ ਜਾ ਚੁੱਕੀ ਹੈ ਜਿਨ੍ਹਾਂ ਵਿੱਚੋਂ 576 ਵਿਗਿਆਨੀ ਭਾਰਤ ਅਤੇ 105 ਵਿਗਿਆਨੀ ਦੁਨੀਆ ਭਰ ਦੇ ਹੋਰ ਦੇਸ਼ਾਂ ਤੋਂ ਹਨ । ਇਸ ਕੇਂਦਰ ਵਿੱਚ ਇਮਾਰਤ ਅਤੇ ਟ੍ਰੇਨਿੰਗ ਹੋਸਟਲ ਵਰਗੀਆਂ ਸਹੂਲਤਾਂ ਨੂੰ ਸਥਾਪਤ ਕੀਤਾ ਜਾ ਰਿਹਾ ਹੈ । ਇਸ ਪੂਰੀ ਯੋਜਨਾ ਅਤੇ ਸਮਝੌਤੇ ਅਧੀਨ ਦੁਨੀਆ ਭਰ ਤੋਂ ਵਿਸ਼ਵ ਪੱਧਰ ਦੀਆਂ ਪ੍ਰਤਿਭਾਵਾਂ ਅਤੇ ਟ੍ਰੇਨੀਆਂ ਨੂੰ ਸੱਦਣ ਅਤੇ ਲੰਬੀ ਮਿਆਦ ਦੇ ਕੋਰਸ (3-9 ਮਹੀਨੇ) ਦਾ ਖਾਕਾ ਤਿਆਰ ਕਰਨ ਦਾ ਵੀ ਪ੍ਰਬੰਧ ਕੀਤਾ ਗਿਆ ਹੈ ।

    
    
    (Release ID: 1513043) Visitor Counter : 4