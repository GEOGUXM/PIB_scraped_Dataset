      ਵਿੱਤ ਮੰਤਰਾਲਾ

      ਅਸੈੱਸਮੈਂਟ ਸਾਲ 2015-16 ਲਈ ਇਨਕਮ ਟੈਕਸ ਰਿਟਰਨਜ਼ ਸਬੰਧੀ ਅੰਕੜੇ ਜਾਰੀ
      Posted On: 20 DEC 2017 6:08PM by PIB Chandigarh


    Release of Income Tax Return Statistics for AY 2015-16


    ਅਸੈੱਸਮੈਂਟ ਸਾਲ 2015-16 ਲਈ ਇਨਕਮ ਟੈਕਸ ਰਿਟਰਨਜ਼ ਸਬੰਧੀ ਅੰਕੜੇ ਜਾਰੀ


    ਜਨਤਕ ਖੇਤਰ ( Public Domain ) ਵਿੱਚ ਵੱਧ ਤੋਂ ਵੱਧ ਜਾਣਕਾਰੀ ਦੇਣ ਦੇ ਆਪਣੇ ਪ੍ਰਯਤਨਾਂ ਨੂੰ ਜਾਰੀ ਰੱਖਦੇ ਹੋਏ ਸੈਂਟਰਲ ਬੋਰਡ ਆਵ੍ ਡਾਇਰੈਕਟ ਟੈਕਸਿਜ਼ (ਸੀਬੀਡੀਟੀ) ਨੇ ਅਸੈੱਸਮੈਂਟ ਵਰ੍ਹੇ 2015-16 ਲਈ ਦਾਇਰ ਹੋਈਆਂ ਰਿਟਰਨਾਂ ਦੇ ਸਬੰਧ ਵਿੱਚ ਭੁਗਤਾਨ ਯੋਗ ਆਮਦਨ ਅਤੇ ਕਰ ਦੀ ਵੰਡ ਸਬੰਧੀ ਡੈਟਾ ਜਾਰੀ ਕੀਤਾ ਹੈ। ਇਸ ਰਿਲੀਜ਼ ਨਾਲ ਪਿਛਲੇ ਚਾਰ ਅਸੈੱਸਮੈਂਟ ਸਾਲਾਂ ਦਾ ਵਿਸਤ੍ਰਿਤ ਆਮਦਨ ਕਰ ਡੈਟਾ (ਵਿੱਤੀ ਸਾਲ 2000-01 ਤੋਂ 2016-17 ਤੱਕ ਟਾਈਮ ਸੀਰੀਜ਼ ਦੇ ਤੱਥਾਂ ਤੋਂ ਇਲਾਵਾ) ਜਨਤਕ ਖੇਤਰ ਵਿੱਚ ਉਪਲੱਬਧ ਹੋ ਗਿਆ ਹੈ ਜੋ ਖੋਜੀਆਂ, ਵਿਦਵਾਨਾਂ, ਨੀਤੀ ਧਾਰਕਾਂ, ਵਿਦਿਆਰਥੀਆਂ ਅਤੇ ਹੋਰ ਹਿਤ-ਧਾਰਕਾਂ ਨੂੰ ਆਮਦਨ ਅਤੇ ਕਰ ਭੁਗਤਾਨਾਂ ਵਿੱਚ ਰੁਝਾਨਾਂ ਦੇ ਬਿਹਤਰ ਵਿਸ਼ਲੇਸ਼ਣ ਕਰਨ ਯੋਗ ਬਣਾਏਗਾ।


    ਅਸੈੱਸਮੈਂਟ ਸਾਲ 2015-16 ਲਈ ਦਾਇਰ ਹੋਈਆਂ ਰਿਟਰਨਾਂ ਦੇ ਸਬੰਧ ਵਿੱਚ ਜਾਰੀ ਕੀਤੀ ਗਈ ਆਮਦਨ ਅਤੇ ਕਰ ਦੀ ਵੰਡ ਸਬੰਧੀ ਰਿਲੀਜ਼ ਕੀਤਾ ਗਿਆ ਡੈਟਾ ਹੁਣ www.incometaxindia.gov.in . ‘ ਤੇ ਉਪਲੱਬਧ ਹੈ।


    ਇਸ ਤੋਂ ਪਹਿਲਾਂ ਸੈਂਟਰਲ ਬੋਰਡ ਆਵ੍ ਡਾਇਰੈਕਟ ਟੈਕਸਿਜ਼ (ਸੀਬੀਡੀਟੀ) ਸਿੱਧੀਆਂ ਟੈਕਸ ਉਗਰਾਹੀਆਂ, ਟੈਕਸ ਦੇਣ ਵਾਲਿਆਂ ਦੀ ਗਿਣਤੀ, ਉਗਰਾਹੀ ਦੀ ਲਾਗਤ ਆਦਿ ਅਤੇ ਜਾਰੀ ਪੈਨ ( PAN ) ਕਾਰਡਾਂ ਦੀ ਗਿਣਤੀ ਅਤੇ ਵੱਖ-ਵੱਖ ਅਸੈੱਸਮੈਂਟ ਸਾਲਾਂ ਲਈ ਦਾਇਰ ਰਿਟਰਨਾਂ ਵਿੱਚ ਭੁਗਤਾਨ ਯੋਗ ਆਮਦਨ ਅਤੇ ਕਰ ਦੀ ਵੰਡ ਨਾਲ ਸਬੰਧਤ ਡੈਟਾ ਦੀ ਟਾਈਮ ਸੀਰੀਜ਼ ਜਾਰੀ ਕਰਦਾ ਰਿਹਾ ਹੈ। ਇਸ ਸੀਰੀਜ਼ ਵਿੱਚ ਅਸੈੱਸਮੈਂਟ ਸਾਲ 2012-13,2013-14 ਅਤੇ 2014-15 ਦੀ ਘੋਸ਼ਿਤ ਆਮਦਨ ਅਤੇ ਭੁਗਤਾਨਯੋਗ ਟੈਕਸ ਦਾ ਵਿਸ਼ਲੈਸ਼ਣ ਸੀਬੀਡੀਟੀ ਵੱਲੋਂ ਪਿਛਲੇ ਸਾਲ ਜਾਰੀ ਕੀਤਾ ਜਾ ਚੁੱਕਾ ਹੈ ਅਤੇ ਸੋਧਿਆ ਹੋਇਆ ਟਾਈਮ-ਸੀਰੀਜ਼ ਡੈਟਾ ਇਸ ਸਾਲ ਦੇ ਸ਼ੁਰੂ ਵਿੱਚ ਪਹਿਲਾਂ ਹੀ ਜਾਰੀ ਹੋ ਚੁੱਕਾ ਹੈ।


    **************

    
    
    (Release ID: 1513412) Visitor Counter : 18