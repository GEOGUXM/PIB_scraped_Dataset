      ਗ੍ਰਹਿ ਮੰਤਰਾਲਾ

      ਐੱਨਡੀਐੱਮਏ ਵੱਲੋਂ ਹਰਿਆਣਾ ਵਿੱਚ ਭੁਚਾਲ ਤੋਂ ਬਚਾਅ ਲਈ ਪੂਰਵ ਅਭਿਆਸ ਕੀਤਾ ਜਾਵੇਗਾ
      Posted On: 07 DEC 2017 5:40PM by PIB Chandigarh


    NDMA to conduct mock exercise on earthquake in Haryana


    Orientation Conference held to ensure smooth facilitation of the exercise


    ਐੱਨਡੀਐੱਮਏ ਵੱਲੋਂ ਹਰਿਆਣਾ ਵਿੱਚ ਭੁਚਾਲ ਤੋਂ ਬਚਾਅ ਲਈ ਪੂਰਵ ਅਭਿਆਸ ਕੀਤਾ ਜਾਵੇਗਾ


    ਇਸ ਨੂੰ ਸਹੀ ਢੰਗ ਨਾਲ ਨੇਪਰੇ ਚਾੜ੍ਹਨ ਲਈ ਓਰੀਐਂਟੇਸ਼ਨ ਕਾਨਫਰੰਸ ਕੀਤੀ ਗਈ


    ਰਾਸ਼ਟਰੀ ਆਪਦਾ ਪ੍ਰਬੰਧਨ ਅਥਾਰਟੀ ( ਐੱਨਡੀਐੱਮਏ ) ਵੱਲੋਂ ਹਰਿਆਣਾ ਵਿੱਚ 21 ਦਸੰਬਰ , 2017 ਨੂੰ ਭੁਚਾਲ ਤੋਂ ਬਚਾਅ ਸਬੰਧੀ ਇੱਕ ਰਾਜ ਪੱਧਰੀ ਪੂਰਵ ਅਭਿਆਸ ਕੀਤਾ ਜਾਵੇਗਾ । ਇਹ ਅਭਿਆਸ ਹਰਿਆਣਾ ਸਟੇਟ ਆਪਦਾ ਪ੍ਰਬੰਧਨ ਅਥਾਰਟੀ ( ਐੱਚਐੱਸਡੀਐੱਮਏ ) ਦੇ ਸਹਿਯੋਗ ਨਾਲ ਆਯੋਜਿਤ ਕੀਤਾ ਜਾਵੇਗਾ । ਇਹ ਭੁਚਾਲ ਬਾਰੇ ਰਾਜ ਪੱਧਰ ਦਾ ਪਹਿਲਾ ਪੂਰਵ ਅਭਿਆਸ ਹੋਵੇਗਾ ਜਿਸ ਵਿੱਚ ਰਾਜ ਦੇ ਸਾਰੇ ਜ਼ਿਲ੍ਹਿਆਂ ਨੂੰ ਸ਼ਾਮਲ ਕੀਤਾ ਜਾਵੇਗਾ ਅਤੇ ਇਸ ਨਾਲ ਕਿਸੇ ਵੱਡੀ ਆਪਦਾ , ਭੁਚਾਲ ਆਦਿ , ਦੀ ਸੂਰਤ ਵਿੱਚ ਤਿਆਰੀ ਅਤੇ ਪ੍ਰਤੀਕ੍ਰਿਰਿਆ ਪ੍ਰਬੰਧਨ ਨੂੰ ਸੁਧਾਰਨ ਵਿੱਚ ਮਦਦ ਮਿਲੇਗੀ ।


    ਇਸ ਅਭਿਆਸ ਤੋਂ ਪਹਿਲਾਂ ਬੀਤੇ ਦਿਨ ਇੱਕ ਓਰੀਐਂਟੇਸ਼ਨ ਕਾਨਫਰੰਸ ਦਾ ਆਯੋਜਨ ਚੰਡੀਗੜ੍ਹ ਦੇ ਐਮਰਜੈਂਸੀ ਅਪਰੇਸ਼ਨ ਸੈਂਟਰ ( ਐੱਸਈਓਸੀ ) ਕੀਤਾ ਗਿਆ । ਇਸ ਵਿੱਚ ਸਬੰਧਤ ਅਧਿਕਾਰੀ , ਜਿਨ੍ਹਾਂ ਵਿੱਚ ਰਾਜ ਦੇ ਐਡੀਸ਼ਨਲ ਮੁੱਖ ਸਕੱਤਰ , ਗ੍ਰਹਿ ਸਕੱਤਰ , ਮਾਲ ਸਕੱਤਰ , ਡਾਇਰੈਕਟਰ ਜਨਰਲ ਅਤੇ ਐਡੀਸ਼ਨਲ ਡਾਇਰੈਕਟਰ ਜਨਰਲ ਪੁਲਿਸ , ਲਾਈਨ ਡਾਇਰੈਕਟੋਰੇਟਸ ਦੇ ਮੁਖੀ ਅਤੇ ਫੌਜ ਦੀ ਪੱਛਮੀ ਅਤੇ ਦੱਖਣ-ਪੱਛਮੀ ਕਮਾਨ , ਸੀਆਰਪੀਐੱਫ ਅਤੇ ਐੱਨਡੀਆਰਐੱਫ ਦੇ ਨੁਮਾਇੰਦੇ ਸ਼ਾਮਲ ਹੋਏ । ਹੋਰ ਜ਼ਿਲ੍ਹਿਆਂ ਦੇ ਅਧਿਕਾਰੀਆਂ ਨੇ ਵੀਡੀਓ ਕਾਨਫਰੰਸ ਰਾਹੀਂ ਇਸ ਵਿੱਚ ਹਿੱਸਾ ਲਿਆ ।


    ਐੱਨਡੀਐੱਮਏ ਨੇ ਹੁਣ ਤੱਕ ਵੱਖ-ਵੱਖ ਰਾਜਾਂ ਅਤੇ ਕੇਂਦਰ ਸ਼ਾਸਤ ਪ੍ਰਦੇਸ਼ਾਂ ਵਿੱਚ ਆਪਦਾ ਵਾਲੀਆਂ ਵੱਖ-ਵੱਖ ਸਥਿਤੀਆਂ ਨਾਲ ਸਬੰਧਤ 600 ਤੋਂ ਵੱਧ ਅਜਿਹੇ ਅਭਿਆਸ ਕੀਤੇ ਹਨ । ਇਨ੍ਹਾਂ ਦਾ ਉਦੇਸ਼ ਆਪਦਾ ਵਾਲੀਆਂ ਵੱਖ-ਵੱਖ ਸਥਿਤੀਆਂ ਲਈ ਤਿਆਰੀ ਅਤੇ ਹੁੰਗਾਰੇ ਦੀ ਸਮੀਖਿਆ ਨੂੰ ਮਜ਼ਬੂਤ ਕਰਨਾ ਹੈ ।

    
    
    (Release ID: 1512347) Visitor Counter : 4