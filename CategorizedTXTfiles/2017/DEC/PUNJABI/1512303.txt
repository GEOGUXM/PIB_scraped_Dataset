      ਵਿੱਤ ਮੰਤਰਾਲਾ

      ਕਾਲੇ ਧਨ ਦੇ ਖ਼ਿਲਾਫ਼ ਰੈਵਨਿਊ ਇੰਟੈਲੀਜੈਂਸ ਡਾਇਰੈਕਟੋਰੇਟ (ਡੀਆਰਆਈ) ਦੀ ਵੱਡੀ ਕਾਰਵਾਈ
      Posted On: 10 DEC 2017 4:15PM by PIB Chandigarh


    DRI Strikes Against Black Money - Recovers about Rs.50 Crores of Demonetized Currency


    ਕਾਲੇ ਧਨ ਦੇ ਖ਼ਿਲਾਫ਼ ਰੈਵਨਿਊ ਇੰਟੈਲੀਜੈਂਸ ਡਾਇਰੈਕਟੋਰੇਟ (ਡੀਆਰਆਈ) ਦੀ ਵੱਡੀ ਕਾਰਵਾਈ


    ਕੇਂਦਰ ਸਰਕਾਰ ਦੀ ਪ੍ਰਮੁੱਖ ਖੁਫ਼ੀਆ ਸੰਸਥਾ ਰੈਵਨਿਊ ਇੰਟੈਲੀਜੈਂਸ ਡਾਇਰੈਕਟੋਰੇਟ(ਡੀਆਰਆਈ) ਨੇ ਗੁਜਰਾਤ ਵਿੱਚ ਭਰੂਚ ਸ਼ਹਿਰ ਵਿੱਚ ਛਾਪਾ ਮਾਰ ਕੇ ਇੱਕ ਦਫ਼ਤਰ ਵਿੱਚੋਂ 48.91 ਕਰੋੜ ਰੁਪਏ ਬਰਾਮਦ ਕੀਤੇ ਹਨ। ਇਹ ਰੁਪਏ ਬੰਦ ਹੋ ਚੁੱਕੇ ਪੰਜ ਸੌ ਅਤੇ ਇੱਕ ਹਜ਼ਾਰ ਦੀ ਰਾਸ਼ੀ ਵਿੱਚ ਸਨ।


    ਡੀਆਰਆਈ ਸੂਰਤ ਦੇ ਅਧਿਕਾਰੀਆਂ ਨੇ ਖੁਫ਼ੀਆ ਜਾਣਕਾਰੀ ਮਿਲਣ ਤੋਂ ਬਾਅਦ ਸੀਜੀਐੱਸਟੀ ਵਡੋਦਰਾ-2 ਦੇ ਅਧਿਕਾਰੀਆਂ ਨਾਲ ਮਿਲ ਕੇ ਭਰੂਚ ਦੇ ਜੀਆਈਡੀਸੀ ਪਨੋਲੀ ਸਥਿਤ ਯਮੁਨਾ ਬਿਲਡਿੰਗ ਮਟੀਰਿਅਲ ਦੇ ਦਫ਼ਤਰ ਵਿੱਚ ਛਾਪਾ ਮਾਰਿਆ ਅਤੇ 500 ਤੇ 1 ਹਜ਼ਾਰ ਦੇ ਪੁਰਾਣੇ ਨੋਟਾਂ ਵਿੱਚ 48 ਕਰੋੜ 90 ਲੱਖ, 96 ਹਜ਼ਾਰ ਰੁਪਏ ਬਰਾਮਦ ਕੀਤੇ।


    ਹਾਲ ਹੀ ਵਿੱਚ ਅਧਿਸੂਚਿਤ ਕੀਤੇ ਗਏ ਸਪੈਸ਼ਲ ਬੈਂਕ ਨੋਟ (ਦੇਣਦਾਰੀ ਦੀ ਸਮਾਪਤੀ) 2017 ਦੌਰਾਨ ਅਨੁਛੇਦ 7 ਦੇ ਅੰਤਰਗਤ ਭਾਗ 5 ਦੀ ਉਲੰਘਣਾ ਤਹਿਤ ਇਸ ਮਾਮਲੇ ਵਿੱਚ 10 ਹਜ਼ਾਰ ਰੁਪਏ ਤੱਕ ਜਾਂ ਉਲੰਘਣਾ ਵਿਚ ਸ਼ਾਮਲ ਰਾਸ਼ੀ ਦਾ 5 ਗੁਣਾਂ ਜ਼ਿਆਦਾ ਜ਼ੁਰਮਾਨਾ ਲਗਾਇਆ ਜਾ ਸਕਦਾ ਹੈ।


    ਇਸ ਮਾਮਲੇ ਵਿੱਚ ਡੀਆਰਆਈ ਵੱਲੋਂ ਜ਼ਬਤ ਕੁੱਲ ਰਾਸ਼ੀ ਦੇ 49 ਕਰੋੜ ਹੋਣ ਦੇ ਕਾਰਨ ਜ਼ੁਰਮਾਨਾ 245 ਕਰੋੜ ਰੁਪਏ ਤੱਕ ਹੋਣ ਦੀ ਉਮੀਦ ਹੈ। ਜਾਂਚ ਵਿੱਚ ਸਾਹਮਣੇ ਵਾਲੇ ਲੋਗੋ ਦੀ ਪੜਤਾਲ ਵੀ ਕੀਤੀ ਜਾਏਗੀ ਅਤੇ ਇਸ ਦੇ ਦੂਰਗਾਮੀ ਪ੍ਰਭਾਵ ਹੋ ਸਕਦੇ ਹਨ।


    
    *****

    
    
    (Release ID: 1512303) Visitor Counter : 3