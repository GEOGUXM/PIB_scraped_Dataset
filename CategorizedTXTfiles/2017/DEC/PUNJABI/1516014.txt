      ਰਸਾਇਣ ਤੇ ਖਾਦ ਮੰਤਰਾਲਾ

      ਸਲਾਨਾ ਸਮੀਖਿਆ -2017 : ਰਸਾਇਣ ਅਤੇ ਖਾਦ ਮੰਤਰਾਲਾ
      Posted On: 22 DEC 2017 3:27PM by PIB Chandigarh


    Year End Review- 2017 : MINISTRY OF CHEMICALS & FERTILIZER
    
    DEPARTMENT OF FERTILIZERS


    
    ਰਸਾਇਣ ਅਤੇ ਖਾਦ ਮੰਤਰਾਲਾ


    ਸਲਾਨਾ ਸਮੀਖਿਆ -2017 : ਰਸਾਇਣ ਅਤੇ ਖਾਦ ਮੰਤਰਾਲਾ


    ਖਾਦ ਵਿਭਾਗ


    ਯੂਰੀਆ ਮੁੱਲ ਨਿਧਾਰਣ ਨੀਤੀ – 2015 : ਨਵੀਂ ਯੂਰੀਆ ਨੀਤੀ – 2015 ਨੂੰ 25 ਮਈ, 2015 ਨੂੰ ਨੋਟੀਫਾਈ ਕੀਤਾ ਗਿਆ ਸੀ। ਇਸ ਦੇ ਉਦੇਸ਼ ਇਹ ਹਨ :

      * ਸਵਦੇਸ਼ੀ ਯੂਰੀਆ ਉਤਪਾਦਨ ਨੂੰ ਅਧਿਕਤਮ ਪੱਧਰ `ਤੇ ਪਹੁੰਚਾਉਣਾ
      * ਯੂਰੀਆ ਇਕਾਈਆਂ ਦੀ ਊਰਜਾ ਦਕਸ਼ਤਾ ਵਧਾਉਣਾ
      * ਭਾਰਤ ਸਰਕਾਰ `ਤੇ ਸਬਸਿਡੀ ਬੋਝ ਨੂੰ ਤਰਕਸੰਗਤ ਕਰਨਾ
      * ਲਾਗਤ ਤੋਂ ਅਧਿਕ ਸੰਕਲਪ `ਤੇ ਅਧਾਰਤ ਪੁਨਰਅਨੁਮਾਨਤ/ਅੰਦਾਜ਼ਨ ਸਮਰੱਥਾ (ਆਰਏਸੀ) ਤੱਕ ਰਿਆਇਤ ਅਧਾਰਤ ਮੁੱਲ ਨਿਰਧਾਰਣ। ਐੱਨਸੀਯੂ ਲਈ ਐੱਮਆਰਪੀ ਕੁੱਲ ਮਿਲਾ ਕੇ 5360 ਰੁਪਏ ਪ੍ਰਤੀ ਮੀਟ੍ਰਿਕ ਟਨ ਜਮਾ (ਪਲੱਸ) ਐੱਮਆਰਪੀ ਦਾ 5% ਤੈਅ ਕੀਤੀ ਗਈ।

    2016 – 17 ਦੌਰਾਨ ਯੂਰੀਆ ਉਤਪਾਦਨ

      * ਸਾਲ 2016-17 ਦੌਰਾਨ 242.01 ਐੱਲਐੱਮਟੀ ਯੂਰੀਆ ਦਾ ਉਤਪਾਦਨ ਹੋਇਆ, ਜੋ ਸਾਲ 2012-13 ਵਿੱਚ ਉਤਪਾਦਤ 225.75 ਐੱਮਐੱਲਟੀ ਅਤੇ ਸਾਲ 2013-14 ਵਿੱਚ ਉਤਪਾਦਤ 227.15 ਐੱਮਐੱਲਟੀ ਦੀ ਤੁਲਨਾ ਵਿੱਚ ਕਾਫੀ ਅਧਿਕ ਹੈ।

    ਯੂਰੀਆ ਦੀ ਨਿੰਮ ਕੋਟਿੰਗ :

      * 100% ਨਿੰਮ ਕੋਟਡ ਉਤਪਾਦਨ 25 ਮਈ, 2015 ਨੂੰ ਜ਼ਰੂਰੀ ਕਰ ਦਿੱਤਾ ਗਿਆ।
      * 100% ਨਿੰਮ ਕੋਟਿੰਗ ਹਾਸਲ ਕਰ ਲਈ ਗਈ।
      * 1 ਸਤੰਬਰ, 2015 : ਸਵਦੇਸ਼ ਵਿੱਚ ਉਤਪਾਦਤ ਯੂਰੀਆ
      * 1 ਦਸੰਬਰ, 2015 : ਆਯਾਤ ਹੋਇਆ ਯੂਰੀਆ

    50 ਕਿਲੋ ਦੀ ਮੌਜੂਦਾ ਬੋਰੀ ਦੀ ਜਗ੍ਹਾ `ਤੇ 45 ਕਿਲੋ ਦੀ ਯੂਰੀਆ ਬੋਰੀ ਦਾ ਚਲਨ ਸ਼ੁਰੂ : ਇਸ ਦੇ ਲਈ 4 ਸਤੰਬਰ, 2017 ਨੂੰ ਜਾਰੀ ਨੋਟੀਫਿਕੇਸ਼ਨ ਦੇਖੋ। ਸਰਕਾਰ ਨੇ 50 ਕਿਲੋ ਦੀ ਮੌਜੂਦਾ ਬੋਰੀ ਦੀ ਜਗ੍ਹਾ 45 ਕਿਲੋ ਦੀ ਯੂਰੀਆ ਬੋਰੀ ਦਾ ਚਲਨ ਸ਼ੁਰੂ ਕਰਨ ਦਾ ਫੈਸਲਾ ਕੀਤਾ ਹੈ।


    ਨਵੀਂ ਨਿਵੇਸ਼ ਨੀਤੀ : ਨਵੀਂ ਨਿਵੇਸ਼ ਨੀਤੀ (ਐੱਨਆਈਪੀ) ਉਪਬੰਧਾਂ ਤਹਿਤ, ਇਸ ਦੀਆਂ ਸੋਧਾਂ ਦੇ ਨਾਲ ਪੜ੍ਹੋ, ਮੈਟਿਕਸ ਫਰਟੀਲਾਈਜ਼ਰਸ ਐਂਡ ਕੈਮਿਕਲਸ ਲਿਮਿਟਡ (ਮੈਟਿਕਸ) ਨੇ ਪੱਛਮੀ ਬੰਗਾਲ ਸਥਿਤ ਪਾਨਾਗੜ੍ਹ ਵਿੱਚ ਇੱਕ ਸੀਬੀਐੱਮ ਅਧਾਰਤ ਨਵਾਂ ਅਮੋਨੀਆ-ਯੂਰੀਆ ਕੰਪਲੈਕਸ ਸਥਾਪਤ ਕੀਤਾ ਹੈ, ਜਿਸ ਦੀ ਸਲਾਨਾ ਸਥਾਪਤ ਸਮਰੱਥਾ 1.3 ਐੱਮਐੱਮਟੀ ਹੈ। ਮੈਟਿਕਸ ਦਾ ਕਮਰਸ਼ੀਅਲ ਉਤਪਾਦਨ 1 ਅਕਤੂਬਰ, 2017 ਨੂੰ ਸ਼ੁਰੂ ਹੋ ਗਿਆ ਹੈ।


    ਫਾਸਫੇਟਕ ਅਤੇ ਪੋਟਾਸ਼ਕ (ਪੀਐਂਡਕੇ) ਖਾਦਾਂ ਦੀ ਦਰਾਂ ਵਿੱਚ ਕਮੀ : ਵਿਭਾਗ ਨੇ ਖਾਦ ਕੰਪਨੀਆਂ ਨੂੰ ਪੀਐਂਡਕੇ ਖਾਦਾਂ ਦੀਆਂ ਦਰਾਂ ਘਟਾਉਣ ਲਈ ਉਤਸ਼ਾਹਿਤ ਕੀਤਾ ਸੀ, ਜਿਸ ਨਾਲ ਜੂਨ, 2016 ਤੋਂ ਪ੍ਰਤੀ 50 ਕਿਲੋ ਡੀਏਪੀ, ਐੱਮਓਪੀ ਅਤੇ ਜਟਿਲ ਖਾਦਾਂ ਦੀ ਐੱਮਆਰਪੀ ਵਿੱਚ ਕ੍ਰਮਵਾਰ : 125, 250 ਅਤੇ 50 ਰੁਪਏ ਦੀ ਕਮੀ ਆਈ। ਦਸੰਬਰ, 2016 ਤੋਂ ਪ੍ਰਤੀ 50 ਕਿਲੋ ਡੀਏਪੀ ਦੀ ਕੀਮਤ 65 ਰੁਪਏ ਹੋਰ ਘਟ ਗਈ ਹੈ।


    ਐੱਸਐੱਸਪੀ ਇਕਾਈਆਂ ਲਈ ਘੱਟੋ-ਘੱਟ ਸਲਾਨਾ ਉਤਪਾਦਨ ਭਾਵ ਘੱਟੋ-ਘੱਟ ਸਮਰੱਥਾ ਉਪਯੁਕਤ ਪੈਮਾਨੇ ਨੂੰ ਹਟਾਉਣਾ: ਐੱਸਐੱਸਪੀ ਇਕਾਈਆਂ ਲਈ ਜ਼ਰੂਰੀ 50 % ਸਮਰੱਥਾ ਉਪਯੋਗ ਅਤੇ 40 ਹਜ਼ਾਰ ਐੱਮਟੀ ਦੇ ਘੱਟੋ-ਘੱਟ ਉਤਪਾਦਨ ਦੇ ਉਪਬੰਧ ਨੂੰ ਹਟਾਉਣ ਦਾ ਫੈਸਲਾ ਕੀਤਾ ਹੈ, ਜੋ ਕਿ ਸਬਸਿਡੀ ਲਈ ਯੋਗ ਹੋਣ ਨਾਲ ਸਬੰਧਤ ਹੈ।


    ਐੱਫਸੀਆਈਐੱਲ ਦੀਆਂ ਸਿੰਦਰੀ ਅਤੇ ਗੋਰਖਪੁਰ ਇਕਾਈਆਂ ਅਤੇ ਐੱਚਐੱਪਸੀਐੱਲ ਦੀ ਬਰੌਨੀ ਇਕਾਈ ਦਾ ਮੁੜ ਸਥਾਪਨ : ਮੰਤਰੀ ਮੰਡਲ ਨੇ 13 ਜੁਲਾਈ, 2016 ਨੂੰ ਆਯੋਜਿਤ ਬੈਠਕ ਵਿੱਚ ‘ਨਾਮਜ਼ਦਗੀ’ ਦੇ ਜ਼ਰੀਏ ਜਨਤਕ ਖੇਤਰ ਦੀਆਂ ਇਕਾਈਆਂ ਭਾਵ ਨੈਸ਼ਨਲ ਥਰਮਲ ਪਾਵਰ ਕਾਰਪੋਰੇਸ਼ਨ , ਕੋਲ ਇੰਡੀਆ ਲਿਮਿਟਡ, ਭਾਰਤ ਤੇਲ ਨਿਗਮ ਲਿਮਿਟਡ ਅਤੇ ਭਾਰਤੀ ਖਾਦ ਨਿਗਮ ਲਿਮਿਟਡ/ਹਿੰਦੁਸਤਾਨ ਫਰਟੀਲਾਈਜ਼ਰ ਕਾਰਪੋਰੇਸ਼ਨ ਲਿਮਿਟਡ ਦੇ ਇੱਕ ਵਿਸ਼ੇਸ਼ ਉਦੇਸ਼ ਵਾਹਨ (ਐੱਸਪੀਵੀ) ਦੇ ਜ਼ਰੀਏ ਗੋਰਖਪੁਰ, ਸਿੰਦਰੀ ਅਤੇ ਬਰੌਨੀ ਇਕਾਈਆਂ ਦੇ ਮੁੜ ਸਥਾਪਨ ਨੂੰ ਪ੍ਰਵਾਨਗੀ ਦਿੱਤੀ ਸੀ। ਉਸ ਅਨੁਸਾਰ,ਹਿੰਦੁਸਤਾਨ ਖਾਦ ਅਤੇ ਰਸਾਇਣ ਲਿਮਿਟਡ (ਐੱਚਯੂਆਰਐੱਲ) ਨਾਮਕ ਇੱਕ ਐੱਸਪੀਵੀ ਦਾ ਗਠਨ ਕੀਤਾ ਗਿਆ ਹੈ।


    ਗੋਰਖਪੁਰ, ਸਿੰਦਰੀ ਅਤੇ ਬਰੌਨੀ ਇਕਾਈਆਂ ਦੀ ਮੌਜੂਦਾ ਸਥਿਤੀ ਕੁਝ ਇਸ ਪ੍ਰਕਾਰ ਹੈ : ਪ੍ਰੋਜੈਕਟ ਦੀਆਂ ਪੂਰੀਆਂ ਗਤੀਵਿਧੀਆਂ ਪ੍ਰਗਤੀ `ਤੇ ਹਨ। ਇਨ੍ਹਾਂ ਤਿੰਨਾਂ ਪ੍ਰੋਜੈਕਟਾਂ ਦੇ ਸੰਦਰਭ ਵਿੱਚ ਹੇਠ ਲਿਖੀਆਂ ਪ੍ਰੋਜੈਕਟ ਤੋਂ ਪਹਿਲੀਆਂ ਗਤੀਵਿਧੀਆਂ ਪੂਰੀਆਂ ਹੋ ਗਈਆਂ ਹਨ :


    1. ਪੂਰਵ-ਸੰਭਾਵਨਾ


    2. ਭੂ-ਤਕਨੀਕੀ ਜਾਂਚ ਅਤੇ ਭੂਗੋਲਿਕ ਅਧਿਐਨ


    ਉਪਰੋਕਤ ਤਿੰਨਾਂ ਪ੍ਰੋਜੈਕਟਾਂ ਵਿੱਚ ਅਕਤੂਬਰ, 2020 ਤੱਕ ਉਤਪਾਦਨ ਸ਼ੁਰੂ ਹੋਣ ਦੀ ਉਮੀਦ ਹੈ।


    ਆਦਰਸ਼ ਖਾਦ ਪ੍ਰਚੂਨ ਦੁਕਾਨ :

      * ਬਜਟ 2016-17 ਵਿੱਚ ਅਗਲੇ ਤਿੰਨ ਸਾਲਾਂ ਦੌਰਾਨ 2000 ਆਦਰਸ਼ ਖਾਦ ਪ੍ਰਚੂਨ ਦੁਕਾਨਾਂ ਖੋਲਣ ਦਾ ਐਲਾਨ ਕੀਤਾ ਗਿਆ ਸੀ।
      * ਇਨ੍ਹਾਂ ਦੁਕਾਨਾਂ ਵਿੱਚ ਉੱਚਿਤ ਦਰਾਂ `ਤੇ ਗੁਣਵੱਤਾ ਭਰਪੂਰ ਖਾਦਾਂ ਦੀ ਵਿਕਰੀ ਕਰਨ, ਮਿੱਟੀ ਪ੍ਰੀਖਣ, ਬੀਜ ਪ੍ਰੀਖਣ, ਪੋਸ਼ਕ ਤੱਤਾਂ ਦੇ ਸੰਤੁਲਿਤ ਉਪਯੋਗ ਨੂੰ ਵਧਾਉਣ ਵਰਗੀਆਂ ਜ਼ਰੂਰੀ ਸੇਵਾਵਾਂ ਉਪਲੱਬਧ ਕਰਵਾਈਆਂ ਜਾਣਗੀਆਂ।
      * ਇਨ੍ਹਾਂ ਦੁਕਾਨਾ ਵਿੱਚ ਵੱਖ-ਵੱਖ ਉਪਕਰਨਾਂ ਜਿਵੇਂ ਟਰੈਕਟਰ, ਲੇਜ਼ਰ ਲੈਵਲਰ, ਰੋਟਾਵੇਟਰ, ਫ਼ਸਲ ਕਟਾਈ ਮਸ਼ੀਨ ਤੇ ਥਰੈਸ਼ਰ ਅਤੇ ਛਿੜਕਣ ਵਾਲੇ ਔਜਾਰਾਂ ਦੇ ਨਾਲ-ਨਾਲ ਕਹੀ ਅਤੇ ਦਾਤਰੀ ਵਰਗੇ ਛੋਟੇ ਔਜਾਰਾ ਨੂੰ ਵੀ ਕਿਰਾਏ `ਤੇ ਦੇਣ ਵਰਗੀਆਂ ਕੁਝ ਵਿਕਲਪਕ ਸੇਵਾਵਾਂ ਉਪਲੱਬਧ ਕਰਵਾਈਆਂ ਜਾਣਗੀਆਂ।

    ਮਈ 2017 ਤੱਕ 2000 ਆਦਰਸ਼ ਖਾਦ ਪ੍ਰਚੂਨ ਦੁਕਾਨਾਂ ਖੋਲ੍ਹੀਆਂ ਜਾ ਚੁੱਕੀਆਂ ਹਨ।


    ਖਾਦ ਸਬਸਿਡੀ ਯੋਜਨਾ ਤਹਿਤ ਪ੍ਰਤੱਖ ਲਾਭ ਤਬਾਦਲੇ ਯੋਜਨਾ ਅਤੇ ਕਿਸਾਨਾਂ ਲਈ ਲੋੜੀਂਦੇ ਲਾਭ:

      * ਅਨੁਮਾਨਤ 19 ਜ਼ਿਲਿਆਂ ਵਿੱਚੋਂ 17 ਜ਼ਿਲ੍ਹਿਆਂ ਵਿੱਚ ਪਾਇਲਟ ਪ੍ਰੋਜੈਕਟ ਲਾਗੂ ਕੀਤੇ ਗਏ ਹਨ।
      * ਬਾਕੀ ਦੋ ਜ਼ਿਲ੍ਹਿਆਂ ਵਿੱਚ ਪੀਓਐੱਸ ਮਸ਼ੀਨਾਂ ਲਗਾਉਣ ਅਤੇ ਪ੍ਰਚੂਨ ਵਿਕਰੇਤਾਵਾਂ ਨੂੰ ਟਰੇਨਿੰਗ ਦੇਣ ਦਾ ਕਾਰਜ ਜਾਰੀ ਹੈ।
      * ਵਿਭਾਗ ਨੇ ਖਾਦ ਯੋਜਨਾ ਤਹਿਤ ਪ੍ਰਤੱਖ ਲਾਭ ਤਬਾਦਲੇ (ਡੀਬੀਟੀ) ਨੂੰ ਦੇਸ਼ ਭਰ ਵਿੱਚ ਲਾਗੂ ਕਰਨ ਲਈ ਇੱਕ ਵਿਸਤ੍ਰਿਤ ਯੋਜਨਾ ਤਿਆਰ ਕੀਤੀ ਹੈ, ਜੋ ਰਾਜ ਸਰਕਾਰਾਂ ਦੀਆਂ ਤਿਆਰੀਆਂ ਅਤੇ ਖਾਦ ਕੰਪਨੀਆਂ ਵੱਲੋਂ ਪੀਓਐੱਸ ਮਸ਼ੀਨਾਂ ਲਗਾਏ ਜਾਣ `ਤੇ ਅਧਾਰਤ ਹੈ।
      * ਕੁੱਲ ਮਿਲਾ ਕੇ 2,04,996 ਪੀਓਐੱਸ ਮਸ਼ੀਨਾਂ ਲਗਾਏ ਜਾਣ ਦੀ ਜ਼ਰੂਰਤ ਹੈ, ਜਿਨ੍ਹਾਂ ਵਿੱਚੋਂ 1,82,898 ਮਸ਼ੀਨਾਂ ਪ੍ਰਾਪਤ ਹੋ ਗਈਆਂ ਹਨ ਅਤੇ ਦੇਸ਼ ਭਰ ਵਿੱਚ 1,45,968 ਮਸ਼ੀਨਾਂ ਲਗਾਈਆਂ ਜਾ ਚੁੱਕੀਆਂ ਹਨ।
      * ਵੱਖ-ਵੱਖ ਰਾਜਾਂ/ ਕੇਂਦਰ ਸਾਸ਼ਤ ਪ੍ਰਦੇਸ਼ਾਂ ਨੂੰ 1 ਸਤੰਬਰ, 2017 ਤੋਂ ‘ਗੋ-ਲਾਇਵ ਮੋਡ’ ਵਿੱਚ ਰੱਖ ਦਿੱਤਾ ਗਿਆ ਹੈ।
      * ਇਸ ਮਿਤੀ ਤੱਕ 14 ਰਾਜਾਂ ਸਾਸ਼ਤ ਪ੍ਰਦੇਸ਼ਾਂ ਨੂੰ ਪ੍ਰਤੱਖ ਲਾਭ ਤਬਾਦਲੇ ਡੀਬੀਟੀ ਰੂਪ-ਰੇਖਾ ਤਹਿਤ ਲਿਆਂਦਾ ਜਾ ਚੁੱਕਿਆ ਹੈ।
      * ਰਾਸ਼ਟਰੀ ਪੱਧਰ `ਤੇ ਪ੍ਰਤੱਖ ਲਾਭ ਤਬਾਦਲੇ ਡੀਬੀਟੀ ਨੂੰ ਵੱਖ-ਵੱਖ ਪੜਾਵਾਂ ਵਿੱਚ ਲਾਗੂ ਕਰਨ ਦੀਆਂ ਅਨੁਮਾਨਤ ਤਰੀਕਾਂ ਦਾ ਉਲੇਖ ਹੇਠ ਲਿਖੀ ਸਾਰਣੀ ਵਿੱਚ ਕੀਤਾ ਗਿਆ ਹੈ:
                                                                                                                                                     
ਕ੍ਰ . ਸੰ .  ਰਾਜਾਂ / ਕੇਂਦਰ ਸਾਸ਼ਤ ਪ੍ਰਦੇਸ਼ਾਂ ਦੇ ਨਾਮ                                                                                      ਗੋ-ਲਾਇਵ ਸਮਾਂ ਮਿਆਦ
                                                                                                                                                     
                                                                                                                                                     
                                                                                                                                                     
1           ਦਿੱਲੀ ਐੱਨਸੀਟੀ                                                                                                           1 ਸਤੰਬਰ , 2017   
                                                                                                                                                     
                                                                                                                                                     
                                                                                                                                                     
2           ਮਿਜ਼ੋਰਮ, ਦਮਨ ਤੇ ਦਿਊ, ਦਾਦਰਾ ਅਤੇ ਨਗਰ ਹਵੇਲੀ, ਮਣੀਪੁਰ, ਨਾਗਾਲੈਂਡ, ਗੋਆ, ਪੁਡੂਚੇਰੀ                                                1 ਅਕਤੂਬਰ , 2017  
                                                                                                                                                     
                                                                                                                                                     
                                                                                                                                                     
3           ਰਾਜਸਥਾਨ, ਉੱਤਰਾਖੰਡ, ਮਹਾਰਾਸ਼ਟਰ, ਅੰਡੇਮਾਨ ਤੇ ਨਿਕੋਬਾਰ ਦੀਪ ਸਮੂਹ, ਅਸਾਮ, ਤ੍ਰਿਪੁਰਾ                                                1 ਨਵੰਬਰ , 2017   
                                                                                                                                                     
                                                                                                                                                     
                                                                                                                                                     
4           ਆਂਧਰਾ ਪ੍ਰਦੇਸ਼, ਹਰਿਆਣਾ, ਪੰਜਾਬ, ਛੱਤੀਸਗੜ੍ਹ ਅਤੇ ਮੱਧ ਪ੍ਰਦੇਸ਼                                                                   1 ਦਸੰਬਰ , 2017   
                                                                                                                                                     
                                                                                                                                                     
                                                                                                                                                     
5           ਕੇਰਲ, ਬਿਹਾਰ, ਕਰਨਾਟਕ, ਜੰਮੂ-ਕਸ਼ਮੀਰ, ਝਾਰਖੰਡ, ਤੇਲੰਗਾਨਾ, ਪੱਛਮੀ ਬੰਗਾਲ, ਓਡੀਸ਼ਾ, ਉੱਤਰ ਪ੍ਰਦੇਸ਼, ਗੁਜਰਾਤ, ਹਿਮਾਚਲ ਪ੍ਰਦੇਸ਼ ਅਤੇ ਤਮਿਲਨਾਡੂ  1 ਜਨਵਰੀ , 2018   
                                                                                                                                                     
                                                                                                                                                     

    ਫਾਰਮਾਸਿਊਟੀਕਲ ਵਿਭਾਗ


    ਪ੍ਰਧਾਨ ਮੰਤਰੀ ਭਾਰਤੀ ਜਨ ਔਸ਼ਧੀ ਪ੍ਰੋਜੈਕਟ (ਪੀਐੱਮਬੀਜੇਪੀ)

      * 01 ਜਨਵਰੀ, 2017 ਤੋਂ ਲੈ ਕੇ 18 ਦਸੰਬਰ, 2017 ਤੱਕ ਦੇ ਸਮੇਂ ਦੌਰਾਨ 3019 ਪੀਐੱਮਬੀਜੇਪੀ ਕੇਂਦਰ ਚਾਲੂ ਕਰ ਦਿੱਤੇ ਗਏ ਹਨ। ਇਸ ਯੋਜਨਾ ਦੇ ਉਤਪਾਦ ਬਾਸਕਿਟ ਦਾ ਵਿਸਤਾਰ ਕਰ ਕੇ ਇਸ ਵਿੱਚ 652 ਦਵਾਈਆਂ ਅਤੇ 154 ਸਰਜੀਕਲ ਅਤੇ ਉਪਭੋਗ ਪਦਾਰਥਾਂ ਨੂੰ ਸ਼ਾਮਲ ਕਰ ਲਿਆ ਗਿਆ ਹੈ, ਜਿਸ ਵਿੱਚ ਸਾਰੀਆਂ ਮੈਡੀਕਲ ਸ਼੍ਰੇਣੀਆਂ ਜਿਵੇਂ ਕਿ ਸੰਕਰਮਣ ਰੋਕੂ, ਸ਼ੂਗਰ ਰੋਕੂ, ਦਿਲ ਦੇ ਰੋਗ ਸਬੰਧੀ, ਕੈਂਸਰ ਰੋਧੀ, ਜਠਰਾਂਤ੍ਰ ਦਵਾਈਆਂ ਆਦਿ ਨੂੰ ਕਵਰ ਕੀਤਾ ਗਿਆ ਹੈ।
      * ਦੇਸ਼ ਭਰ ਵਿੱਚ ਪੀਐੱਮਬੀਜੇਪੀ ਕੇਂਦਰ ਖੋਲਣ ਨੂੰ ਉਤਸ਼ਾਹਿਤ ਕਰਨ ਲਈ ਵੱਖ-ਵੱਖ ਰਾਜ ਸਰਕਾਰਾਂ/ਸੰਗਠਨਾਂ/ਗ਼ੈਰ ਸਰਕਾਰੀ ਸੰਗਠਨਾਂ (ਐੱਨਜੀਓ) ਨਾਲ ਸਮਝੌਤੇ ਕੀਤੇ ਗਏ ਹਨ। 02 ਨਵੰਬਰ, 2017 ਤੱਕ ਵੱਖ-ਵੱਖ ਵਿਅਕਤੀਆਂ ਵੱਲੋਂ 36564 ਅਰਜ਼ੀਆਂ ਪ੍ਰਾਪਤ ਹੋਈਆਂ ਹਨ, ਜਿਨ੍ਹਾਂ ਵਿੱਚੋਂ ਸਾਰਿਆਂ ਨੂੰ ਸਿਧਾਂਤਕ ਪ੍ਰਵਾਨਗੀ ਦੇ ਦਿੱਤੀ ਗਈ ਹੈ।

    ਸਟੰਟ ਪਵਾਉਣ ਅਤੇ ਗੋਡੇ ਬਦਲਾਉਣ ਦੀਆਂ ਵੱਧ ਤੋਂ ਵੱਧ ਕੀਮਤਾਂ ਦੀ ਸੀਮਾ ਹੱਦ ਤੈਅ ਕਰਨਾ :

      * ਕੋਰੋਨਰੀ ਸਟੰਟ ਦੀਆਂ ਵੱਧ ਤੋਂ ਵੱਧ ਕੀਮਤਾਂ 01 ਅਪ੍ਰੈਲ, 2017 ਨੂੰ ਸੋਧ ਦਿੱਤੀਆਂ ਗਈਆਂ ਹਨ । ਸਾਰੇ ਦਿਲ ਸਟੰਟ ਹੁਣ 7400 ਰੁਪਏ ਤੋਂ ਲੈ ਕੇ 30180 ਰੁਪਏ ਤੱਕ ਦੀ ਮੁੱਲ ਸੀਮਾਂ ਵਿੱਚ ਉਪਲੱਬਧ ਹਨ।
      * ਗੋਡੇ ਬਦਲਾਉਣ ਦੀਆਂ ਵੱਧ ਤੋਂ ਵੱਧ ਕੀਮਤਾਂ 16 ਅਗਸਤ, 2017 ਤੋਂ ਤੈਅ ਕਰ ਦਿੱਤੀਆਂ ਗਈਆਂ ਹਨ। ਵੱਖ – ਵੱਖ ਤਰ੍ਹਾਂ ਦੇ ਗੋਡੇ ਬਦਲਾਉਣਾ ਹੁਣ 54,720 ਰੁਪਏ ਤੋਂ ਲੈ ਕੇ 1,13,950 ਰੁਪਏ ਤੱਕ ਦੀ ਮੁੱਲ ਸੀਮਾਂ ਵਿੱਚ ਉਪਲੱਬਧ ਹਨ ।
      * ਕੋਰੋਨਰੀ ਸਟੰਟ ਦੀਆਂ ਕੀਮਤਾਂ ਵਿੱਚ 85% ਤੱਕ ਦੀ ਕਮੀ ਕੀਤੀ ਗਈ ਹੈ, ਜਦੋਂ ਕਿ ਗੋਡੇ ਬਦਲਾਉਣ ਦੀਆਂ ਕੀਮਤਾਂ ਵਿੱਚ ਮੁੱਲ ਸੀਮਾ ਤੈਅ ਕਰਨ ਤੋਂ ਪਹਿਲਾਂ ਦੇ ਰੇਟਾਂ ਵਿੱਚ 69% ਦੀ ਕਮੀ ਕੀਤੀ ਗਈ ਹੈ।
      * ਆਮ ਜਨਤਾ ਨੂੰ 5,950 ਕਰੋੜ ਰੁਪਏ ਦੀ ਕੁੱਲ ਅਨੁਮਾਨਿਤ ਬੱਚਤ : ਕੋਰੋਨਰੀ ਸਟੰਟ ਦੀਆਂ ਕੀਮਤਾਂ ਦੀ ਸੀਮਾ ਤੈਅ ਕਰਨ ਨਾਲ 4450 ਕਰੋੜ ਰੁਪਏ ਦੀ ਅਨੁਮਾਨਤ ਬੱਚਤ ਅਤੇ ਗੋਡੇ ਬਦਲਾਉਣ ਦੀਆਂ ਕੀਮਤਾਂ ਤੈਅ ਕਰਨ ਨਾਲ 1500 ਕਰੋੜ ਰੁਪਏ ਦੀ ਅਨੁਮਾਨਤ ਬੱਚਤ ਹੋਈ ਹੈ।

    ਐੱਨਪੀਪੀਏ ਨੇ ਜਨਵਰੀ 2017 ਤੋਂ ਲੈ ਕੇ ਨਵੰਬਰ, 2017 ਤੱਕ ਦੇ ਸਮੇਂ ਦੌਰਾਨ 255 ਫਾਰਮੂਲੇਸ਼ਨਸ ਦੇ ਵੱਧ ਤੋਂ ਵੱਧ ਮੁੱਲ ਤੈਅ ਕੀਤੇ ਹਨ ਜਿਸ ਨਾਲ ਐੱਨਐੱਲਈਐੱਮ 2015 ਦੇ ਤਹਿਤ ਮੁੱਲ ਕੰਟਰੋਲ ਦੇ ਦਾਇਰੇ ਵਿੱਚ ਕੁੱਲ ਮਿਲਾ ਕੇ 849 ਫਾਰਮੂਲੇਸ਼ਨਸ ਆ ਗਈਆਂ ਹਨ। ਅਨੁਸੂਚਿਤ ਫਾਰਮੂਲੇਂਸ਼ਨਸ ਦੀਆਂ ਵੱਧ ਤੋਂ ਵੱਧ ਕੀਮਤਾਂ ਤੈਅ ਕੀਤੇ ਜਾਣ ਨਾਲ ਖਪਤਕਾਰਾਂ ਨੂੰ 2643.37 ਕਰੋੜ ਰੁਪਏ ਦੀ ਬੱਚਤ ਹੋਈ ਹੈ।


    ਜਨਵਰੀ 2017 ਤੋਂ ਲੈ ਕੇ ਨਵੰਬਰ 2017 ਤੱਕ ਦੇ ਸਮੇਂ ਦੌਰਾਨ ਦਵਾ ਕੰਪਨੀਆਂ ਤੋਂ ਓਵਰਚਾਰਜਿੰਗ ਦੀ ਮੱਦ ਵਿੱਚ 179.45 ਕਰੋੜ ਰੁਪਏ ਵਸੂਲੇ ਗਏ ਅਤੇ ਇਸ ਸਮੇਂ ਦੌਰਾਨ ਓਵਰਚਾਰਜਿੰਗ ਦੇ ਕਾਰਣ 728.99 ਕਰੋੜ ਰੁਪਏ ਦੇ 226 ਮੰਗ ਨੋਟਿਸ (ਖ਼ੁਦ ਜਾਇਜ਼ਾ ਲੈਣ ਦੇ ਮਾਮਲਿਆਂ ਸਹਿਤ) ਜਾਰੀ ਕੀਤੇ ਗਏ।


    ਫਾਰਮਾ ਡੇਟਾ ਬੈਂਕ ਦਵਾ ਨਿਰਮਾਤਾ/ ਮਾਰਕੀਟਿੰਗ / ਆਯਾਤਕਾਂ / ਡਿਸਟੀਬਿਊਟਰ ਕੰਪਨੀਆਂ ਨੂੰ ਇੱਕ ਅਜਿਹਾ ਪਲੇਟਫਾਰਮ ਉਪਲੱਬਧ ਕਰਵਾਉਂਦਾ ਹੈ, ਜਿੱਥੇ ਉਹ ਦਵਾ (ਮੁੱਲ ਕੰਟਰੋਲ) ਆਦੇਸ਼, 2013 (ਡੀਪੀਸੀਓ, 2013) ਦੇ ਨਿਰਧਾਰਤ ਫਾਰਮ, II ਫਾਰਮ III ਅਤੇ ਫਾਰਮ V ਵਿੱਚ ਜ਼ਰੂਰੀ ਰਿਟਰਨ ਔਨਲਾਈਨ ਭਰ ਸਕਦੇ ਹਨ। ਇਸੇ ਤਰ੍ਹਾਂ ਇਸ ਪਲੇਟਫਾਰਮ `ਤੇ ਡੀਪੀਸੀਓ, 2013 ਤਹਿਤ ‘ਨਵੀਂ ਦਵਾ’ ਦੀ ਕੀਮਤ ਮਨਜ਼ੂਰੀ ਸਬੰਧੀ ਅਰਜ਼ੀਆਂ ਵੀ ਔਨਲਾਈਨ ਭਰੀਆਂ ਜਾ ਸਕਦੀਆਂ ਹਨ। 11 ਦਸੰਬਰ, 2017 ਤੱਕ 64804 ਉਤਪਾਦਾਂ ਲਈ 862 ਕੰਪਨੀਆਂ ਰਜ਼ਿਸਟਰਡ ਕੀਤੀਆਂ ਗਈਆਂ ਹਨ। ਰਜਿਸਟਰਡ ਕੀਤੀਆਂ ਗਈਆਂ 862 ਕੰਪਨੀਆਂ ਵਿੱਚੋਂ 121 ਕੰਪਨੀਆਂ ਦੀ ਫਾਰਮ V ਅਨੁਕੂਲਤਾ ਸਥਿਤੀ ਉਨ੍ਹਾਂ ਵੱਲੋਂ ਰਜਿਸਟਰਡ ਉਤਪਾਦਾਂ ਦੇ ਸਬੰਧ ਵਿੱਚ 100% ਰਹੀ ਹੈ।


    ਮੋਬਾਈਲ ਐਪ/ ਹੋਰ ਟੂਲ : ਐੱਨਪੀਪੀਏ ਨੇ ਦੇਸ਼ ਦੀ ਆਮ ਜਨਤਾ ਦੇ ਹਿਤ ਵਿੱਚ 28 ਅਗਸਤ, 2016 ਨੂੰ ਆਪਣਾ ਮੋਬਾਈਲ ਐਪ ‘ਫਾਰਮਾ ਸਹੀ ਦਾਮ’ ਲਾਂਚ ਕੀਤਾ ਹੈ, ਜਿਸ ਦੇ ਜ਼ਰੀਏ ਕੋਈ ਵੀ ਵਿਅਕਤੀ ਬਹੁਤ ਅਸਾਨੀ ਨਾਲ ਕਿਸੇ ਫਾਰਮੁਲੇਸ਼ਨ ਦੇ ਬ੍ਰਾਂਡ ਨਾਮ ਸੰਗਠਨ, ਵੱਧ ਤੋਂ ਵੱਧ ਮੁੱਲ ਅਤੇ ਐੱਮਆਰਪੀ ਨੂੰ ਸਰਚ ਕਰ ਸਕਦਾ ਹੈ। ਇਸ ਐਪ ਨੂੰ ਐਂਡਰੌਇਡ ਅਧਾਰਤ ਮੋਬਾਈਲ ਫੋਨ ਦੇ ਜ਼ਰੀਏ ਗੂਗਲ ਪਲੇ ਸਟੋਰ ਅਤੇ ਆਈਓਐੱਸ ਅਧਾਰਤ ਮੋਬਾਈਲ ਫੋਨ (ਆਈ ਫੋਨ) ਦੇ ਜ਼ਰੀਏ ਐਪ ਸਟੋਰ ਤੋਂ ਮੁਫ਼ਤ ਡਾਊਨਲੋਡ ਕੀਤਾ ਜਾ ਸਕਦਾ ਹੈ। ਇਸੇ ਤਰ੍ਹਾਂ ਐੱਨਪੀਪੀਏ ਦੀ ਵੈੱਬਸਾਈਟ `ਤੇ ਉਪਲੱਬਧ ‘ਸਰਚ ਮੈਡੀਸਨ ਪ੍ਰਾਈਸ’ ਨਾਮ ਦੇ ਟੂਲ ਨੂੰ ਉਪਯੋਗ ਕਰ ਕੇ ਅਧਿਸੂਚਿਤ ਫਾਰਮੂਲੇਸ਼ਨਸ ਦੇ ਵੱਧ ਤੋਂ ਵੱਧ ਮੁੱਲਾਂ ਦਾ ਪਤਾ ਲਗਾਇਆ ਜਾ ਸਕਦਾ ਹੈ।


    ਫਾਰਮਾਸਿਊਟੀਕਲ ਸੰਵਰਧਨ ਤੇ ਵਿਕਾਸ ਯੋਜਨਾ ( ਪੀਪੀਡੀਐੱਸ )


      * ਇਹ ਸਕੀਮ ਸਾਲ 2008 (ਫਾਰਮਾਸਿਊਟੀਕਲ ਵਿਭਾਗ ਦੇ ਗਠਨ ਤੋਂ ਬਾਅਦ) ਵਿੱਚ ਸ਼ੁਰੂ ਕੀਤੀ ਗਈ ਸੀ , ਜਿਸ ਦਾ ਉਦੇਸ਼ ਸੰਮੇਲਨਾਂ ਅਤੇ ਪ੍ਰਦਰਸ਼ਨੀਆਂ ਲਈ ਵਿੱਤੀ ਸਹਾਇਤਾ ਪ੍ਰਦਾਨ ਕਰਕੇ ਫਾਰਮਾਸਿਊਟੀਕਲ ਖੇਤਰ ਵਿੱਚ ਵੱਖ-ਵੱਖ ਉਤਪਾਦਾਂ ਦਾ ਪ੍ਰਮੋਸ਼ਨ , ਵਿਕਾਸ ਅਤੇ ਨਿਰਯਾਤਤ ਪ੍ਰਮੋਸ਼ਨ ਕਰਨਾ ਹੈ । ਇਸ ਦੇ ਤਹਿਤ ਨਿਰਯਾਤ ਅਤੇ ਨਿਵੇਸ਼ ਲਈ ਭਾਰਤ ਆਉਣ ਵਾਲੇ ਅਤੇ ਇੱਥੋਂ ਵਿਦੇਸ਼ ਜਾਣ ਵਾਲੇ ਡੈਲੀਗੇਸ਼ਨਾਂ ਲਈ ਵੀ ਵਿੱਤੀ ਸਹਾਇਤਾ ਮੁਹੱਈਆ ਕਰਵਾਈ ਜਾਂਦੀ ਹੈ । ਇਸੇ ਤਰ੍ਹਾਂ ਫਾਰਮਾਸਿਊਟੀਕਲ ਖੇਤਰ ਦੇ ਵਿਕਾਸ ਅਤੇ ਨਿਰਯਾਤ ਦੇ ਨਾਲ-ਨਾਲ ਇਸ ਖੇਤਰ ‘ਤੇ ਵਿਆਪਕ ਅਸਰ ਪਾਉਣ ਵਾਲੇ ਵੱਖ-ਵੱਖ ਮਹੱਤਵਪੂਰਨ ਮੁੱਦਿਆਂ ‘ਤੇ ਅਧਿਐਨ ਸੈਸ਼ਨ ਆਯੋਜਿਤ ਕਰਨ ਲਈ ਵੀ ਵਿੱਤੀ ਮਦਦ ਦਿੱਤੀ ਜਾਂਦੀ ਰਹੀ ਹੈ ।


      * 2 ਨਵੰਬਰ , 2017 ਤੱਕ 17 ਸਰਗਰਮੀਆਂ ਲਈ ਵਿੱਤੀ ਸਹਾਇਤਾ ਮੁਹੱਈਆ ਕਰਵਾਈ ਗਈ ।


      * ਰਾਸ਼ਟਰੀ ਫਾਰਮਾਸਿਊਟੀਕਲ ਨੀਤੀ ਬਣਾਉਣ ‘ਤੇ ਵਿਚਾਰ ਕੀਤਾ ਜਾ ਰਿਹਾ ਹੈ , ਤਾਂਕਿ ਫਾਰਮਾ ਖੇਤਰ ਦੇ ਸਾਰੇ ਪਹਿਲੂਆਂ ਨੂੰ ਕਵਰ ਕੀਤਾ ਜਾ ਸਕੇ ।

      * ਰਾਸ਼ਟਰੀ ਫਾਰਮਾ ਸਿੱਖਿਆ ਅਤੇ ਖੋਜ ਸੰਸਥਾਨ (ਨਾਈਪਰ) : ਛੱਤੀਸਗੜ੍ਹ , ਮਹਾਰਾਸ਼ਟਰ ਅਤੇ ਰਾਜਸਥਾਨ ਵਿੱਚ ਇੱਕ-ਇੱਕ ਨਾਈਪਰ ਦੀ ਸਥਾਪਨਾ ਸਬੰਧੀ ਸਰਕਾਰੀ ਐਲਾਨ ਦੇ ਬਾਅਦ ਇਨ੍ਹਾਂ ਤਿੰਨਾਂ ਰਾਜਾਂ ਦੀਆਂ ਸਰਕਾਰਾਂ ਨਾਈਪਰ ਖੋਲ੍ਹਣ ਲਈ ਕ੍ਰਮਵਾਰ: ਝਾਲਾਵਾੜੁ , ਰਾਇਪੁਰ ਅਤੇ ਨਾਗਪੁਰ ਵਿੱਚ ਭੂਮੀ ਮੁੱਹਈਆ ਕਰਵਾਉਣ ‘ਤੇ ਸਹਿਮਤ ਹੋ ਗਈਆਂ ਹਨ ।

    ਰਸਾਇਣ ਅਤੇ ਪੈਟਰੋ-ਰਸਾਇਣ ਵਿਭਾਗ


    ਅਸਾਮ ਗੈਸ ਕ੍ਰੈਕਰ ਪ੍ਰੋਜੈਕਟ (ਏਜੀਸੀਪੀ)


    ਕੇਂਦਰ ਸਰਕਾਰ , ਅਖਿਲ ਅਸਾਮ ਵਿਦਿਆਰਥੀ ਯੂਨੀਅਨ (ਏਏਐੱਸਯੂ) ਅਤੇ ਅਖਿਲ ਅਸਾਮ ਗਣ ਸੰਗਰਾਮ ਪਰਿਸ਼ਦ (ਏਏਜੀਪੀ) ਦਰਮਿਆਨ ਹਸਤਾਖਰ ਹੋਏ ਸਹਿਮਤੀ ਪੱਤਰ ਨੂੰ ਧਿਆਨ ਵਿੱਚ ਰੱਖਦੇ ਹੋਏ 15 ਅਗਸਤ , 1985 ਨੂੰ ਅਸਾਮ ਗੈਸ ਕ੍ਰੈਕਰ ਪ੍ਰੋਜੈਕਟ ‘ਤੇ ਪਹਿਲ ਕੀਤੀ ਗਈ , ਜਿਸ ਦਾ ਉਦੇਸ਼ ਉੱਤਰ-ਪੂਰਬੀ ਖੇਤਰ ਦਾ ਸਮੁੱਚਾ ਸਮਾਜਿਕ-ਆਰਥਿਕ ਵਿਕਾਸ ਕਰਨਾ ਹੈ । 2 ਜਨਵਰੀ , 2016 ਨੂੰ ਇਸ ਪ੍ਰੋਜੈਕਟ ਦੀ ਸ਼ੁਰੂਆਤ ਕੀਤੀ ਗਈ ਅਤੇ 5 ਫਰਵਰੀ , 2016 ਨੂੰ ਡਿਬਰੂਗੜ੍ਹ( Dibrugarh ) ਦੇ ਲੇਪੇਤਕਾਤਾ( Lepetkata ) ਸਥਿਤ ਬੀਸੀਪੀਐੱਲ ਕੰਪਲੈਕਸ ਵਿੱਚ ਭਾਰਤ ਦੇ ਮਾਣਯੋਗ ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਵੱਲੋਂ ਇਸ ਰਾਸ਼ਟਰ ਨੂੰ ਸਮਰਪਿਤ ਕੀਤਾ ਗਿਆ । ਪ੍ਰੋਜੈਕਟ ਨਾਲ ਸਬੰਧਤ ਪਲਾਂਟ ਵਿੱਚ ਲਗਭਗ 700 ਲੋਕਾਂ ਲਈ ਸਿੱਧੇ ਰੋਜ਼ਗਾਰ ਅਤੇ ਪ੍ਰੋਜੈਕਟ ਕੰਪਲੈਕਸ ਦੇ ਅੰਦਰ ਲਗਭਗ 1500 ਲੋਕਾਂ ਲਈ ਅਸਿੱਧੇ ਰੋਜ਼ਗਾਰ ਉਤਪੰਨ ਹੋਏ ਹਨ । ਉੱਤਰ-ਪੂਰਬੀ ਖੇਤਰ ਸਥਿਤ ਡਾਊਨਸਟ੍ਰੀਮ ਰਸਾਇਣ ਅਤੇ ਪੈਟਰੋ-ਰਸਾਇਣ ਉਦਯੋਗ ਨੂੰ ਬੀਸੀਪੀਐੱਲ ਤੋਂ ਕੱਚਾ ਮਾਲ ਪ੍ਰਾਪਤ ਹੋਵੇਗਾ ਅਤੇ ਉੱਤਰ-ਪੂਰਬੀ ਖੇਤਰ ਵਿੱਚ ਕਈ ਡਾਊਨਸਟ੍ਰੀਮ ਪਲਾਸਟਿਕ ਪ੍ਰੋਸੈੱਸਿੰਗ ਉਦਯੋਗ ਅਤੇ ਸਹਾਇਕ ਇਕਾਈਆਂ ਦੀ ਸਥਾਪਨਾ ਜ਼ਰੀਏ ਲਗਭਗ 1 ਲੱਖ ਲੋਕਾਂ ਲਈ ਰੋਜ਼ਗਾਰ ਪੈਦਾ ਹੋਣ ਦੀ ਉਮੀਦ ਹੈ ।


    ਇਸ ਪਲਾਂਟ ਵਿੱਚ ਫਿਲਹਾਲ ਮ ਜ਼ਬੂਤੀਕਰਨ ਪ੍ਰਕਿਰਿਆ ਜਾਰੀ ਹੈ ਅਤੇ ਹੋਰ ਉਪ-ਉਤਪਾਦਾਂ ਦੇ ਇਲਾਵਾ ਪੌਲਇਥਿਲੀਨ( Polyethylene ) ਦੀ 2 , 20 , 000 ਟਨ ਦੀ ਸਲਾਨਾ ਉਤਪਾਦਨ ਸਮਰੱਥਾ ਅਤੇ ਪੌਲੀਪ੍ਰੌਪਿਲੀਨ( Polypropylene ) ਦੀ 60 , 000 ਟਨ ਦੀ ਸਲਾਨਾ ਉਤਪਾਦਨ ਸਮਰੱਥਾ ਦੇ ਸਨਮੁੱਖ ਬੀਸੀਪੀਐੱਲ ਨੇ ਸਾਲ 2016-17 ਦੌਰਾਨ ਲਗਭਗ 1 , 00 , 000 ਟਨ ਪੌਲੀਮਰ ਦਾ ਉਤਪਾਦਨ ਕੀਤਾ ਹੈ ।


    ਹਿੰਦੁਸਤਾਨ ਔਰਗੈਨਿਕ ਕੈਮੀਕਲਜ਼ ਲਿਮਿਟਡ (ਐੱਚਓਸੀਐੱਲ)


    ਭਾਰਤ ਸਰਕਾਰ/ਸੀਸੀਈਏ ਨੇ 17 ਮਈ , 2017 ਨੂੰ ਐੱਚਓਸੀਐੱਲ ਦੀ ਪੁਨਰਗਠਨ ਯੋਜਨਾ ਨੂੰ ਪ੍ਰਵਾਨਗੀ ਦੇ ਦਿੱਤੀ ਹੈ , ਜਿਸ ਵਿੱਚ ਡਾਈ-ਨਾਈਟ੍ਰੋਜਨ ਟੈਟ੍ਰੋਔਕਸਾਈਡ (ਐੱਨ2ਓ4) ਪਲਾਂਟ ਨੂੰ ਛੱਡ ਕੇ ਐੱਚਓਸੀਐੱਲ ਦੀ ਰਸਾਇਣੀ ਯੂਨਿਟ ਦੇ ਸਾਰੇ ਗ਼ੈਰ-ਲਾਭਕਾਰੀ ਪਲਾਂਟਾਂ ਦੇ ਸੰਚਾਲਨ ਨੂੰ ਬੰਦ ਕਰਨਾ ਸ਼ਾਮਲ ਹੈ । ਐੱਨ2ਓ4 ਪਲਾਂਟ ਨੂੰ ‘ਜਿਹੋ ਜਿਹਾ ਵੀ ਹੈ , ਜਿੱਥੇ ਵੀ ਹੈ’ ਦੇ ਅਧਾਰ ‘ਤੇ ਇਸਰੋ( ISRO ) ਨੂੰ ਟ੍ਰਾਂਸਫਰ ਕਰਨਾ ਤੈਅ ਕੀਤਾ ਗਿਆ ।


    ਇਸ ਪੁਨਰਗਠਨ ਸਕੀਮ ਨੂੰ ਲਾਗੂ ਕਰਨ ਦੇ ਲਈ ਵਿਭਾਗ/ਐੱਚਓਸੀਐੱਲ ਵੱਲੋਂ ਲਾਜ਼ਮੀ ਕਦਮ ਉਠਾਏ ਜਾ ਰਹੇ ਹਨ । ਐੱਨ2ਓ4 ਪਲਾਂਟ ਨੂੰ ਛੱਡ ਕੇ ਰਸਾਇਣ ਯੂਨਿਟ ਸਥਿਤ ਸਾਰੇ ਪਲਾਂਟਾਂ ਨੂੰ ਬੰਦ ਕਰ ਦਿੱਤਾ ਗਿਆ ਹੈ । ਉੱਥੇ ਹੀ , ਐੱਨ2ਓ4 ਪਲਾਂਟ ਨੂੰ 1 ਅਕਤੂਬਰ , 2017 ਨੂੰ ਇਸਰੋ ( ISRO ) ਨੂੰ ਟ੍ਰਾਂਸਫਰ ਕਰ ਦਿੱਤਾ ਗਿਆ ਹੈ ।


    ਪੈਟਰੋਲੀਅਮ , ਰਸਾਇਣ ਅਤੇ ਪੈਟਰੋਰਸਾਇਣਨਿਵੇਸ਼ ਖੇਤਰ (ਪੀਸੀਪੀਆਈਆਰ )

      * ਰਸਾਇਣ ਅਤੇ ਪੈਟਰੋਰਸਾਇਣ ਵਿਭਾਗ ਨੇ ਕਲਸਟਰ ਅਧਾਰਤ ਵਿਕਾਸ ਦੇ ਸੰਕਲਪ ਨੂੰ ਉਤਸ਼ਾਹਤ ਕਰਨ ਲਈ ਪੈਟਰੋਲੀਅਮ , ਰਸਾਇਣ ਅਤੇ ਪੈਟਰੋਰਸਾਇਣ ਨਿਵੇਸ਼ ਖੇਤਰਾਂ (ਪੀਸੀਪੀਆਈਆਰ) ਨੂੰ ਉਤਸ਼ਾਹਤ ਕਰਨ ਦੀ ਨੀਤੀ ਅਪਣਾਈ ਹੈ । ਹੁਣ ਤੱਕ ਚਾਰ ਪੀਸੀਪੀਆਈਆਰ ਨੂੰ ਪ੍ਰਵਾਨਗੀ ਦੇ ਦਿੱਤੀ ਗਈ ਹੈ ।
      * ਪੂਰੀ ਤਰ੍ਹਾਂ ਨਾਲ ਅਮਲ ਵਿੱਚ ਆ ਜਾਣ ਦੇ ਬਾਅਦ ਪੀਸੀਪੀਆਈਆਰ ਵਿੱਚ ਲਗਭਗ 7.63 ਲੱਖ ਕਰੋੜ ਰੁਪਏ ਦਾ ਨਿਵੇਸ਼ ਹੋਣ ਦੀ ਉਮੀਦ ਹੈ ਅਤੇ ਇਸ ਦੇ ਨਾਲ ਹੀ ਲਗਭਗ 34 ਲੱਖ ਲੋਕਾਂ ਲਈ ਰੋਜ਼ਗਾਰ ਪੈਦਾ ਹੋਣ ਦੀ ਉਮੀਦ ਹੈ ।

    ਕੇਂਦਰੀ ਇੰਸਟੀਟਿਊਟ ਆਵ੍ ਪਲਾਸਟਿਕ ਇੰਜੀਨੀਅਰਿੰਗ ਐਂਡ ਟੈਕਨੋਲੋਜੀ (ਸਿਪੇਟ) :

      * ਸਰਕਾਰ ਨੇ ਕੇਂਦਰੀ ਇੰਸਟੀਟਿਊਟ ਆਵ੍ ਪਲਾਸਟਿਕ ਇੰਜੀਨੀਅਰਿੰਗ ਐਂਡ ਟੈਕਨੋਲੋਜੀ (ਸਿਪੇਟ) ਦੇ 16 ਨਵੇਂ ਕੇਂਦਰਾਂ ਦੀ ਸਥਾਪਨਾ ਨੂੰ ਪ੍ਰਵਾਨਗੀ ਦੇ ਦਿੱਤੀ ਹੈ , ਜਿਸ ਦੇ ਨਾਲ ਹੀ ਇਨ੍ਹਾਂ ਕੇਂਦਰਾਂ ਦੀ ਕੁੱਲ ਸੰਖਿਆ 23 ਤੋਂ ਵੱਧ ਕੇ 39 ਹੋ ਜਾਵੇਗੀ ।
      * ਜਨਵਰੀ-ਨਵੰਬਰ , 2017 ਦੌਰਾਨ ਸਿਪੇਟ ਨੇ ਲਗਭਗ 60 , 000 ਲੋਕਾਂ ਨੂੰ ਕੌਸ਼ਲ ਸਿਖਲਾਈ ਪ੍ਰਦਾਨ ਕੀਤੀ ਹੈ ।
      * ਸਿਪੇਟ ਦੇ 36 ਕੌਸ਼ਲ ਸਿਖਲਾਈ ਕੋਰਸਾਂ ਨੂੰ ਰਾਸ਼ਟਰੀ ਕੌਸ਼ਲ ਵਿਕਾਸ ਅਤੇ ਉੱਦਮਤਾ ਨੀਤੀ ‘ਤੇ ਅਧਾਰਤ ਐੱਨਐੱਸਕਿਉਐੱਫ ਦੇ ਅਨੁਰੂਪ ਕੀਤਾ ਗਿਆ ਹੈ । ਇਸ ਨਾਲ ਦੇਸ਼ ਭਰ ਵਿੱਚ ਇੱਕਸਾਰ ਅਤੇ ਮਿਆਰੀ ਕੌਸ਼ਲ ਸਿਖਲਾਈ ਵਿਵਸਥਾ ਸੁਨਿਸ਼ਚਿਤ ਹੋਵੇਗੀ ।

    *****


    

    
    (Release ID: 1516014) Visitor Counter : 6
    
    
    
    
    

    
    
    
    
    
    
    
    
    
    
    
    
    
    
    
    
*