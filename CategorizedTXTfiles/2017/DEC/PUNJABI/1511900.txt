      ਜਲ ਸੰਸਾਧਨ,ਦਰਿਆ ਵਿਕਾਸ ਅਤੇ ਗੰਗਾ ਕਾਇਆ-ਕਲਪ ਮੰਤਰਾਲਾ

      ਪਾਵਰ ਸਰਕਟ ਵਾਂਗ ਹੀ ਵਾਟਰ ਸਰਕਟ ਵੀ ਵਿਕਸਤ ਕੀਤੇ ਜਾਣਗੇ — ਨਿਤਿਨ ਗਡਕਰੀ
      Posted On: 05 DEC 2017 7:06PM by PIB Chandigarh


    Water circuits to be developed on the lines of power circuits says Nitin Gadkari


    ਪਾਵਰ ਸਰਕਟ ਵਾਂਗ ਹੀ ਵਾਟਰ ਸਰਕਟ ਵੀ ਵਿਕਸਤ ਕੀਤੇ ਜਾਣਗੇ — ਨਿਤਿਨ ਗਡਕਰੀ


    ਜਹਾਜ਼ਰਾਨੀ , ਜਲ ਸੰਸਾਧਨ , ਦਰਿਆਈ ਵਿਕਾਸ ਅਤੇ ਗੰਗਾ ਕਾਇਆਕਲਪ ਮੰਤਰੀ, ਸ਼੍ਰੀ ਨਿਤਿਨ ਗਡਕਰੀ ਨੇ ਨਦੀਆਂ ਦੀ ਕੁਨੈਕਟਿਵਿਟੀ , ਬੈਰਾਜ , ਡੈਮ , ਰਬੜ ਡੈਮਜ਼ , ਬੰਨ੍ਹ , ਬੂੰਦ ਅਤੇ ਪਾਈਪ ਸਿੰਚਾਈ ਦੀ ਲੋੜ ਉੱਤੇ ਜ਼ੋਰ ਦਿੱਤਾ ਹੈ ਅਤੇ ਦੇਸ਼ ਵਿੱਚ ਪਾਣੀ ਦੀ ਵਧੀਆ ਸੰਭਾਲ ਲਈ ਪਾਵਰ ਸਰਕਟਸ ਵਾਂਗ ਹੀ ਵਾਟਰ ਸਰਕਟ ਕਾਇਮ ਕਰਨ ਦੀ ਲੋੜ ਦੱਸੀ ਹੈ । ਨਵੀਂ ਦਿੱਲੀ ਵਿਖੇ ਅੱਜ ਦੂਜੇ ਇੰਡੀਆ ਵਾਟਰ ਇੰਪੈਕਟ ਸਮਿੱਟ 2017 ਨੂੰ ਸੰਬੋਧਨ ਕਰਦੇ ਹੋਏ ਮੰਤਰੀ ਨੇ ਉਪਰੋਕਤ ਵਿਚਾਰ ਪ੍ਰਗਟਾਏ ।


    ਸਿਖਰ ਸੰਮੇਲਨ ਨੂੰ ਸੰਬੋਧਨ ਕਰਦੇ ਹੋਏ ਮੰਤਰੀ ਨੇ ਕਿਹਾ ਕਿ ਪਾਣੀ ਮੁਹੱਈਆ ਹੋਣਾ ਕੋਈ ਸਮੱਸਿਆ ਨਹੀਂ ਪਰ ਸਾਨੂੰ ਉਸ ਦਾ ਪ੍ਰਬੰਧ ਅਤੇ ਉਸ ਦੀ ਸੰਭਾਲ ਦਾ ਤਰੀਕਾ ਸਿੱਖਣਾ ਪਵੇਗਾ । ਮੰਤਰੀ ਨੇ ਕਿਹਾ ਕਿ ਭਾਰਤ ਸਰਕਾਰ ਨੇ 2022 ਤੱਕ ਕਿਸਾਨਾਂ ਦੀ ਆਮਦਨ ਦੁੱਗਣੀ ਕਰਨ ਦਾ ਟੀਚਾ ਰੱਖਿਆ ਅਤੇ ਜੇ ਪਾਣੀ ਦਾ ਢੁਕਵਾਂ ਪ੍ਰਬੰਧ ਨਾ ਹੋਇਆ ਤਾਂ ਅਜਿਹਾ ਕਰਨਾ ਮੁਸ਼ਕਲ ਹੋਵੇਗਾ । ਸ਼੍ਰੀ ਗਡਕਰੀ ਨੇ ਕਿਹਾ ਕਿ ਬੂੰਦ ਅਤੇ ਪਾਈਪ ਸਿੰਚਾਈ ਨਾਲ ਪਾਣੀ ਜ਼ਾਇਆ ਨਹੀਂ ਹੋਵੇਗਾ ਅਤੇ ਇਹ ਕਿਸਾਨਾਂ ਨੂੰ ਸਸਤਾ ਵੀ ਮਿਲੇਗਾ । ਉਨ੍ਹਾਂ ਹੋਰ ਕਿਹਾ ਕਿ ਦਰਿਆਵਾਂ ਨੂੰ ਜੋੜਨ ਦੇ ਪ੍ਰੋਗਰਾਮ ਨਾਲ ਨਾਜ਼ੁਕ ਖੇਤਰਾਂ , ਜਿਵੇਂ ਕਿ ਤਾਮਿਲਨਾਡੂ , ਕਰਨਾਟਕ , ਤੇਲੰਗਾਨਾ ਅਤੇ ਮਹਾਰਾਸ਼ਟਰ ਵਿੱਚ ਪਾਣੀ ਸੰਕਟ ਘਟੇਗਾ ।


    ਕੇਂਦਰੀ ਪੇਅਜਲ ਅਤੇ ਸਵੱਛਤਾ ਮੰਤਰੀ ਕੁਮਾਰੀ ਉਮਾ ਭਾਰਤੀ ਨੇ ਕਿਹਾ ਕਿ ਸਰਕਾਰ ਦੇ ਪ੍ਰੋਗਰਾਮ ਤੋਂ ਇਲਾਵਾ ਆਮ ਆਦਮੀ ਦੀ ਸੰਕਲਪ ਸ਼ਕਤੀ '' ਅਵਿਰਲ ਤੇ ਨਿਰਮਲ ਗੰਗਾ '' ਦਾ ਟੀਚਾ ਹਾਸਲ ਕਰਨਾ ਬਹੁਤ ਜ਼ਰੂਰੀ ਹੈ । ਉਨ੍ਹਾਂ ਕਿਹਾ ਕਿ ਬਹੁਤ ਸਾਰੀਆਂ ਗੱਲਾਂ ਹੋ ਚੁੱਕੀਆਂ ਹਨ ਅਤੇ ਹੁਣ ਨਤੀਜੇ ਹਾਸਲ ਕਰਨ ਲਈ ਕਾਰਵਾਈ ਕਰਨ ਦੀ ਲੋੜ ਹੈ । ਮੰਤਰੀ ਨੇ ਕਿਹਾ ਕਿ ਉਹ ਚਾਹੁੰਦੇ ਹਨ ਕਿ ਗੰਗਾ ਦੀ ਸਫਾਈ ਨਾਲ ਸਬੰਧਤ ਜੋ ਵੀ ਪ੍ਰੋਜੈਕਟ ਹਨ ਉਹ ਅਕਤੂਬਰ 2018 ਤੱਕ ਸ਼ੁਰੂ ਹੋ ਜਾਣ ।


    ਡੈਲੀਗੇਟਾਂ ਦਾ ਸਵਾਗਤ ਕਰਦੇ ਹੋਏ ਜਲ ਸੰਸਾਧਨਾਂ , ਦਰਿਆਈ ਵਿਕਾਸ ਅਤੇ ਗੰਗਾ ਕਇਆਕਲਪ ਮੰਤਰਾਲਾ ਦੇ ਸਕੱਤਰ ਸ਼੍ਰੀ ਯੂ ਪੀ ਸਿੰਘ ਨੇ ਦੇਸ਼ ਦੇ ਕਈ ਹਿੱਸਿਆਂ ਵਿੱਚ ਜ਼ਮੀਨ ਹੇਠਲੇ ਪਾਣੀ ਦਾ ਪੱਧਰ ਕਾਫੀ ਨੀਵਾਂ ਜਾਣ ਉੱਤੇ ਡੂੰਘੀ ਚਿੰਤਾ ਪ੍ਰਗਟਾਈ ।


    ਸੈਂਟਰ ਫਾਰ ਗੰਗਾ ਰਿਵਰ ਬੇਸਿਨ ਮੈਨੇਜਮੈਂਟ ਐਂਡ ਸਟਡੀਜ਼ ਵੱਲੋਂ '' ਵਿਜ਼ਨ ਗੰਗਾ '' ਨਾਮ ਦਾ ਇੱਕ ਦਸਤਾਵੇਜ਼ੀ ਪਰਚਾ ਇਸ ਮੌਕੇ ਜਾਰੀ ਕੀਤਾ ਗਿਆ ।


    ਇਸ ਚਾਰ-ਦਿਨਾ ਸੰਮੇਲਨ ਦਾ ਆਯੋਜਨ ਸੈਂਟਰ ਫਾਰ ਗੰਗਾ ਰਿਵਰ ਬੇਸਿਨ ਮੈਨੇਜਮੈਂਟ ਐਂਡ ਸਟਡੀਜ਼ , ਆੱਈ ਆੱਈ ਟੀ ਕਾਨਪੁਰ ਵੱਲੋਂ ਨੈਸ਼ਨਲ ਮਿਸ਼ਨ ਫਾਰ ਕਲੀਨ ਗੰਗਾ , ਜਲ ਸੰਸਾਧਨ, ਦਰਿਆਈ ਵਿਕਾਸ ਅਤੇ ਗੰਗਾ ਕਾਇਆਕਲਪ ਮੰਤਰਾਲੇ ਵੱਲੋਂ ਕੀਤਾ ਗਿਆ ਜਿਸ ਵਿੱਚ ਮੁੱਖ ਧਿਆਨ '' ਪਾਣੀ ਦੀ ਮਹੱਤਤਾ , ਗੰਗਾ ਦੀ ਕਾਇਆਕਲਪ '' ਉੱਤੇ ਦਿੱਤਾ ਜਾ ਰਿਹਾ ਹੈ । ਸੰਮੇਲਨ ਵਿੱਚ ਜਲ ਸੰਸਾਧਨ ਖੇਤਰ ਨਾਲ ਸਬੰਧਤ ਵੱਡੇ ਅਤੇ ਛੋਟੇ ਮੁੱਦਿਆਂ ਦਾ ਹੱਲ ਲੱਭਿਆ ਜਾ ਰਿਹਾ ਹੈ । ਅਜਿਹਾ ਪਹਿਲਾ ਸੰਮੇਲਨ 2012 ਵਿੱਚ ਹੋਇਆ ਸੀ ।

    
    
    (Release ID: 1511900) Visitor Counter : 3