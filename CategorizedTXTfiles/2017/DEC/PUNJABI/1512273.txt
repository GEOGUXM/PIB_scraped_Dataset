      ਇਲੈਕਟ੍ਰੌਨਿਕਸ ਅਤੇ ਸੂਚਨਾ ਟੈਕਨੋਲੋਜੀ ਮੰਤਰਾਲਾ

      ਸ਼੍ਰੀ ਰਵੀਸ਼ੰਕਰ ਪ੍ਰਸਾਦ ਨੇ ਪਹਿਲੇ "ਐੱਨਆਈਸੀ-ਸੀਈਆਰਟੀ" ਦੀ ਸ਼ੁਰੂਆਤ ਕੀਤੀ
      Posted On: 11 DEC 2017 3:54PM by PIB Chandigarh


    Sh. Ravi Shankar Prasad launches first NIC CERT
    
    CERT to prevent & predict cyber attacks on government utilities


    ਸ਼੍ਰੀ ਰਵੀਸ਼ੰਕਰ ਪ੍ਰਸਾਦ ਨੇ ਪਹਿਲੇ "ਐੱਨਆਈਸੀ-ਸੀਈਆਰਟੀ" ਦੀ ਸ਼ੁਰੂਆਤ ਕੀਤੀ


    ਸੀਈਆਰਟੀ, ਸਰਕਾਰੀ ਸੰਸਥਾਵਾਂ ’ਤੇ ਹੋਣ ਵਾਲੇ ਸਾਈਬਰ ਹਮਲਿਆਂ ਨੂੰ ਰੋਕੇਗਾ


    ਕਾਨੂੰਨ ਅਤੇ ਨਿਆਂ , ਇਲੈਕਟ੍ਰਾਨਿਕਸ ਅਤੇ ਸੂਚਨਾ ਟੈਕਨੋਲੋਜੀ ਮੰਤਰੀ ਸ਼੍ਰੀ ਰਵੀਸ਼ੰਕਰ ਪ੍ਰਸਾਦ ਨੇ ਅੱਜ ( 11 ਦਸੰਬਰ 2017) ਰਾਸ਼ਟਰੀ ਸੂਚਨਾ ਵਿਗਿਆਨ ਕੇਂਦਰ ਤਹਿਤ "ਐੱਨਆਈਸੀ-ਸੀਈਆਰਟੀ" ਦਾ ਉਦਘਾਟਨ ਕੀਤਾ ।


    ਉਦਘਾਟਨ ਸਮਾਰੋਹ ਦੌਰਾਨ , ਸ਼੍ਰੀ ਪ੍ਰਸਾਦ ਨੇ ਕਿਹਾ ਕਿ ਡਿਜ਼ੀਟਲ ਇੰਡੀਆ ਪਹਿਲ ਦੇ ਹਿੱਸੇ ਵਜੋਂ, ਸਰਕਾਰ ਨੇ ਆਪਣੀਆਂ ਕਈ ਸੇਵਾਵਾਂ ਨੂੰ ਆਨਲਾਈਨ ਕੀਤੀ ਹੈ। ਉਨ੍ਹਾਂ ਨੇ ਕਿਹਾ ਕਿ ਭਾਵੇਂ ਆਨ ਲਾਈਨ ਸਿਸਟਮ ਨਾਲ ਕਈ ਸਰਕਾਰੀ ਸੇਵਾਵਾਂ ਤੱਕ ਨਾਗਰਿਕਾਂ ਦੀ ਪਹੁੰਚ ਸੌਖੀ ਹੋਈ ਹੈ, ਇਸ ਨੇ ਲੋਕਾਂ ਨੂੰ ਸਾਈਬਰਸਪੇਸ ਨਾਲ ਜੁੜੇ ਖ਼ਤਰਿਆਂ ਦੇ ਪ੍ਰਤੀ ਸੁਚੇਤ ਵੀ ਕੀਤਾ ਹੈ।


    ਸ਼੍ਰੀ ਪ੍ਰਸਾਦ ਨੇ ਕਿਹਾ ਕਿ ਹਾਲ ਹੀ ਵਿੱਚ ਸਾਈਬਰ ਹਮਲਿਆਂ ਵਿੱਚ ਤੇਜ਼ੀ ਆਈ ਹੈ , ਜਿਸ ਨਾਲ ਡਾਟਾ ਚੋਰੀ ਹੋਣ ਦੀਆਂ ਚਿੰਤਾਵਾਂ ਵਧ ਗਈਆਂ ਹਨ । ਇਸ ਨਾਲ ਨਿਪਟਣ ਲਈ ਸਰਕਾਰ ਡਾਟਾ ਸੁਰੱਖਿਆ ਐਕਟ ਦਾ ਮਸੌਦਾ ਤਿਆਰ ਕਰ ਰਹੀ ਹੈ । ਉਨ੍ਹਾਂ ਨੇ ਕਿਹਾ ਕਿ ਇੰਟਰਨੈਟ ਬਹੁਤ ਤੇਜ਼ੀ ਨਾਲ ਵਧ ਰਿਹਾ ਹੈ ਅਤੇ ਇਹ ਹਰ ਵਿਅਕਤੀ ਦੇ ਜੀਵਨ ਵਿੱਚ ਸ਼ਾਮਲ ਹੈ । ਇਸ ਲਈ ਮੌਜੂਦਾ ਸੁਰੱਖਿਆ ਢਾਂਚੇ ਨੂੰ ਮਜ਼ਬੂਤ ਕਰਨ ਦੀ ਜ਼ਰੂਰਤ ਹੈ ।


    ਉਨ੍ਹਾਂ ਨੇ ਐੱਨਆਈਸੀ ਦੇ ਕੰਮ-ਕਾਜ ਦੀ ਸ਼ਲਾਘਾ ਕਰਦੇ ਹੋਏ ਕਿਹਾ ਗਿਆ ਕਿ ਐੱਨਆਈਸੀ ਲੰਬੇ ਸਮੇਂ ਤੋਂ ਸਰਕਾਰੀ ਸਾਈਬਰਸਪੇਸ ਦੀ ਸੁਰੱਖਿਆ ਲਈ ਕੰਮ ਕਰ ਰਿਹਾ ਹੈ । ਇਸ ਕੇਂਦਰ ਦੀ ਸਥਾਪਨਾ ਤੋਂ ਐੱਨਆਈਸੀ ਨੇ ਆਪਣੇ ਅਨੁਭਵ ਅਤੇ ਵਿਸ਼ੇਸ਼ਤਾ ਦੇ ਪੱਧਰ ਨੂੰ ਹੋਰ ਉੱਚਾ ਕੀਤਾ ਹੈ ।


    *****

    
    
    (Release ID: 1512273) Visitor Counter : 6