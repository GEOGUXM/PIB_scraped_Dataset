      ਰੱਖਿਆ ਮੰਤਰਾਲਾ

      ਨਾਵਿਕਾ ਸਾਗਰ ਪਰਿਕਰਮਾ - ਆਈਐੱਨਐੱਸਵੀ ਤਰਿਣੀ ਲਿਟਲਟਨ ਤੋਂ ਰਵਾਨਾ
      Posted On: 12 DEC 2017 6:07PM by PIB Chandigarh


    Navika Sagar Parikrama - INSV Tarini departs from Lyttelton


    ਨਾਵਿਕਾ ਸਾਗਰ ਪਰਿਕਰਮਾ - ਆਈਐੱਨਐੱਸਵੀ ਤਰਿਣੀ ਲਿਟਲਟਨ ਤੋਂ ਰਵਾਨਾ


    ਭਾਰਤੀ ਨੌਸੈਨਾ ਦੀ ਸਮੁੰਦਰੀ ਪੋਤ (ਆਈਐੱਨਐੱਸਵੀ) ਤਰਿਣੀ ਅੱਜ ਸਵੇਰੇ (12 ਦਸੰਬਰ , 2017) ਅੱਗੇ ਦੀ ਯਾਤਰਾ ਲਈ ਪੋਰਟ ਸਟੇਨਲੇ (ਫਾਕਲੈਂਡਸ) ਰਵਾਨਾ ਹੋ ਗਈ ਹੈ । ਆਈਐੱਨਐੱਸਵੀ ਤਰਿਣੀ 29 ਨਵੰਬਰ , 2017 ਨੂੰ ਆਪਣੀ ਪੂਰੀ ਵਿਸ਼ਵ ਯਾਤਰਾ ਦੇ ਦੂਜੇ ਫੇਜ਼ ਨੂੰ ਪੂਰਾ ਕਰਨ ਤੋਂ ਬਾਅਦ ਲਿਟਲਟਨ ਪਹੁੰਚੀ ਸੀ। ਮਹਿਲਾਵਾਂ ਦੀ ਪਾਰਟੀ ਦੀ ਇਸ ਇਤਿਹਾਸਕ ਯਾਤਰਾ ਦੀ ਅਗਵਾਈ ਲੈਫਟਿਨੈਂਟ ਕਮਾਂਡਰ ਵਰਤਿਕਾ ਜੋਸ਼ੀ ਕਰ ਰਹੀ ਹੈ ਅਤੇ ਇਸ ਵਿੱਚ ਲੈਫਟਿਨੈਂਟ ਕਮਾਂਡਰ ਪ੍ਰਤਿਭਾ ਜਾਮਵਲ, ਪੀ ਸਵਾਤੀ ਅਤੇ ਲੈਫਟਿਨੈਂਟ ਐੱਸ ਵਿਜੈ ਦੇਵੀ , ਬੀ ਐਸ਼ਵਰਯਾ ਅਤੇ ਪਾਇਲ ਗੁਪਤਾ ਸ਼ਾਮਲ ਹਨ ।


    ਆਈਐੱਨਐੱਸਵੀ ਤਰਿਣੀ ਦੇ 29 ਨਵੰਬਰ , 2017 ਨੂੰ ਲਿਟਲਟਨ ਪਹੁੰਚਣ ’ਤੇ ਕ੍ਰਾਈਸਟ ਚਰਚ ਦੇ ਡਿਪਟੀ ਮੇਅਰ ਸ਼੍ਰੀ ਐਂਡਰਯੂ ਟਰਨਰ ਨੇ ਰਸਮੀ ਸਵਾਗਤ ਕੀਤਾ । ਕਮਿਊਨਿਟੀ ਦੇ ਮੈਂਬਰਾਂ ਵੱਲੋਂ ਪਰੰਪਰਿਕ ਮਾਓਰੀ ਸੰਸਕ੍ਰਿਤੀ ਦੇ ਅਨੁਰੂਪ ਵੀ ਦਲ ਦਾ ਸਵਾਗਤ ਕੀਤਾ ਗਿਆ।


    ਕ੍ਰਾਈਸਟ ਚਰਚ ਸੈਂਟਰਲ ਦੇ ਮਾਣਯੋਗ ਸੰਸਦ ਸ਼੍ਰੀ ਡੰਕਨ ਵੈਬ ਨੇ ਵੀ ਪੋਰਟ ’ਤੇ ਜਾ ਕੇ ਪਾਰਟੀ ਦਾ ਸਵਾਗਤ ਕੀਤਾ। ਲਿਟਲਟਨ ਯਾਤਰਾ ਦੌਰਾਨ ਚਾਲਕ ਪਾਰਟੀ ਦੇ ਕਈ ਪ੍ਰੋਗਰਾਮ ਸਨ ਜਿਨ੍ਹਾਂ ਵਿੱਚ ਕ੍ਰਾਈਸਟ ਚਰਚ ਸ਼ਹਿਰ ਦੀ ਮੇਅਰ ਸੁਸ਼੍ਰੀ ਲਿਅਨੇ ਦਾਲਜਿਲ ਨਾਲ ਮੁਲਾਕਾਤ ਸ਼ਾਮਲ ਹੈ । ਨਿਊਜ਼ੀਲੈਂਡ ਦੀ ਰਾਸ਼ਟਰੀ ਮਹਿਲਾ ਕੌਂਸਲ ਨੇ ਵੀ ਚਾਲਕ ਪਾਰਟੀ ਨੂੰ ਗੱਲਬਾਤ ਲਈ ਸੱਦਾ ਦਿੱਤਾ ਸੀ ।


    ਹਾਈ ਕਮਿਸ਼ਨ ਵੱਲੋਂ 30 ਨਵੰਬਰ , 2017 ਨੂੰ ਆਯੋਜਿਤ ਸਵਾਗਤ ਸਮਾਰੋਹ ਦੌਰਾਨ ਆਈਐੱਨਐੱਸਵੀ ਤਰਿਣੀ ਦੀ ਚਾਲਕ ਪਾਰਟੀ ਨੂੰ ਕਈ ਹਿੱਤ ਧਾਰਕਾਂ ਦੇ ਨਾਲ ਚਰਚਾ ਦਾ ਵੀ ਮੌਕਾ ਮਿਲਿਆ । ਇਸ ਸਮਾਰੋਹ ਵਿੱਚ ਭਾਰਤੀ ਭਾਈਚਾਰੇ ਦੇ ਸੰਸਦ ਮੈਂਬਰ , ਅਧਿਕਾਰੀ , ਵਪਾਰੀ , ਸਿੱਖਿਆਵਿਸ਼ੇਸ਼ੱਗ , ਨੇਤਾ ਅਤੇ ਪੱਤਰਕਾਰਾਂ ਸਮੇਤ ਲਗਭਗ 100 ਵਿਸ਼ੇਸ਼ ਮਹਿਮਾਨ ਹਾਜ਼ਰ ਸਨ ।


    ਆਈਐੱਨਐੱਸਵੀ ਤਰਿਣੀ ਨੂੰ 3 ਦਸੰਬਰ , 2017 ਨੂੰ ਕ੍ਰਾਈਸਟ ਚਰਚ ਦੇ ਲਿਟਲਟਨ ਬੰਦਰਗਾਹ (ਐੱਲਪੀਸੀ) ' ਤੇ ਦਰਸ਼ਕਾਂ ਲਈ ਖੋਲ੍ਹਿਆ ਗਿਆ ਸੀ। ਇਸ ਦੌਰਾਨ ਸਾਰੇ ਵਰਗਾਂ ਦੇ ਲੱਗਭਗ 200 ਦਰਸ਼ਕਾਂ ਨੇ ਪੋਰਟ ਦਾ ਅਵਲੋਕਨ ਕੀਤਾ ਅਤੇ ਪਾਰਟੀ ਦੇ ਮੈਂਬਰਾਂ ਨਾਲ ਗੱਲਬਾਤ ਕੀਤੀ । ਕ੍ਰਾਈਸਟ ਚਰਚ ਸ਼ਹਿਰ ਵਿੱਚ '' ਸਾਂਤਾ ਪਰੇਡ '' ਦੇ ਨਾਮ ਨਾਲ ਪ੍ਰਸਿੱਧ ਪਰੰਪਰਾਗਤ ਤਿਉਹਾਰ ਦੇ ਜਲੂਸ ਵਿੱਚ ਵੀ ਪਾਰਟੀ ਦਾ ਸਵਾਗਤ ਕੀਤਾ ਗਿਆ। 05 ਦਸੰਬਰ, 2017 ਨੂੰ ਪ੍ਰੀਬੱਲਟਨ ਸਕੂਲ ਵਿੱਚ ਪਾਰਟੀ ਨਾਲ ਚਰਚਾ ਅਤੇ ਪ੍ਰਸਤੁਤੀ ਸੈਸ਼ਨ ਵਿੱਚ 200 ਤੋਂ ਵੱਧ ਸਕੂਲੀ ਬੱਚੇ ਹਾਜ਼ਰ ਸਨ ।


    ਚਾਲਕ ਦਲ ਦੇ ਮੈਂਬਰ, ਨੇਵਲ ਪਾਉਂਟ ਯਾਚ ਕਲੱਬ , ਕੈਂਟਰਬਰੀ ਅਤੇ ਆਰਾ ਸੰਸਥਾਨ , ਨਿਊਜੀਲੈਂਡ ਵੀ ਗਏ ਜਿੱਥੇ '' ਨਾਵਿਕਾ ਸਾਗਰ ਪਰਿਕਰਮਾ '' ’ਤੇ ਦਰਸ਼ਕਾਂ ਦੇ ਸਾਹਮਣੇ ਪੇਸ਼ਕਾਰੀ ਦਿੱਤੀ ਗਈ। ਬੰਦਰਗਾਹ ’ਤੇ ਯਾਤਰਾ ਦੌਰਾਨ ਚਾਲਕ ਦਲ ਦੇ ਮੈਂਬਰਾਂ ਨੇ ਪ੍ਰਰੰਪਰਾਗਤ ਮਾਓਰੀ ਸੰਸਕ੍ਰਿਤੀ ਕੇਂਦਰ , ' ਰੇਹੂਆ ਮਾਰੀ ' ਦਾ ਵੀ ਦੌਰਾ ਕੀਤਾ । ਚਾਲਕ ਦਲ ਦੇ ਮੈਂਬਰ ਕ੍ਰਾਈਸਟ ਚਰਚ ਦੇ ਆਸ-ਪਾਸ ਦੇ ਯਾਤਰੀ ਸਥਾਨਾਂ ’ਤੇ ਵੀ ਗਏ ਜਿਨ੍ਹਾਂ ਵਿੱਚ ਹੈਂਮਰ ਹਾਟ ਸਪ੍ਰਿੰਗਜ਼ ਅਤੇ ਫ੍ਰੈਂਚ ਹਾਰਬਰ , ਅਕਰੋਵਾ ਆਦਿ ਸ਼ਾਮਲ ਹਨ ।


    ਆਈਐੱਨਐੱਸਵੀ ਤਰਿਣੀ ਦੀ ਲਿਟਲਟਨ ਯਾਤਰਾ ਨੂੰ ਨਿਊਜੀਲੈਂਡ ਦੇ ਪ੍ਰਿੰਟ ਅਤੇ ਇਲੈਕਟ੍ਰੌਨਿਕ ਮੀਡੀਆ ਦੇ ਨਾਲ ਹੀ ਪ੍ਰਜਾਤੀ ਮੀਡੀਆ ਵਿੱਚ ਵੀ ਵਿਆਪਕ ਤੌਰ ’ਤੇ ਕਵਰ ਕੀਤਾ ਗਿਆ ਸੀ।


    

    
    (Release ID: 1512365) Visitor Counter : 3