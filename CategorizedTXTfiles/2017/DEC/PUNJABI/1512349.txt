      ਖਪਤਕਾਰ ਮਾਮਲੇ, ਖੁਰਾਕ ਅਤੇ ਜਨਤਕ ਵੰਡ ਮੰਤਰਾਲਾ

      ਜਨਤਕ ਵੰਡ ਪ੍ਰਣਾਲੀ ਸੁਧਾਰਾਂ ’ਤੇ ਰਾਸ਼ਟਰੀ ਕਾਨਫਰੰਸ
      Posted On: 07 DEC 2017 5:43PM by PIB Chandigarh


    National Conference on PDS Reforms


    ਜਨਤਕ ਵੰਡ ਪ੍ਰਣਾਲੀ ਸੁਧਾਰਾਂ ’ਤੇ ਰਾਸ਼ਟਰੀ ਕਾਨਫਰੰਸ


    ਭਾਰਤ ਸਰਕਾਰ ਦੇ ਖ਼ੁਰਾਕ ਅਤੇ ਜਨਤਕ ਵੰਡ ਵਿਭਾਗ ਨੇ ਰਾਜਾਂ ਅਤੇ ਕੇਂਦਰ ਸ਼ਾਸਤ ਪ੍ਰਦੇਸ਼ਾਂ ਨਾਲ ਮਿਲ ਕੇ ਨਜ਼ਰ-ਅੰਦਾਜ਼ੀ ਅਤੇ ਸ਼ਿਕਾਇਤ ਨਿਵਾਰਣ ਲਈ ਫੇਅਰ ਪਰਾਈਸ ਸ਼ਾਪਸ (ਉੱਚਿਤ ਮੁੱਲ ਵਾਲੀਆਂ ਦੁਕਾਨਾਂ) ਦੀ ਆਟੋਮੇਸ਼ਨ , ਸਪਲਾਈ ਚੇਨ ਮੈਨੇਜਮੈਂਟ ਦਾ ਕੰਪਿਊਟਰੀਕਰਨ ਅਤੇ ਨੈਸ਼ਨਲ ਫੂਡ ਸਕਿਉਰਿਟੀ ਐਕਟ ( NFSA ) , 2013 ਦੇ ਉਪ-ਬੰਧਾਂ ਨੂੰ ਲਾਗੂ ਕਰਕੇ ਦੇਸ਼ ਦੀ , ਜਨਤਕ ਵੰਡ ਪ੍ਰਣਾਲੀ ਦੇ ਕੰਮਕਾਜ ਨੂੰ ਸੁਧਾਰਨ ’ਤੇ ਬਹੁਤ ਜ਼ੋਰ ਦਿੱਤਾ ਹੈ । ਇਨ੍ਹਾਂ ਯਤਨਾਂ ਨੂੰ ਜਾਰੀ ਰੱਖਦੇ ਹੋਏ ਆਂਧਰਾ ਪ੍ਰਦੇਸ਼ ਦੇ ਵਿਜੈਵਾੜਾ ਵਿਖੇ 4 ਤੋਂ 5 ਦਸੰਬਰ , 2017 ਨੂੰ ਜਨਤਕ ਵੰਡ ਪ੍ਰਣਾਲੀ ਸੁਧਾਰਾਂ ’ਤੇ ਦੋ ਦਿਨਾ ਰਾਸ਼ਟਰੀ ਕਾਨਫਰੰਸ ਕਰਵਾਈ ਗਈ । ਐੱਨਆਈਸੀ ( NIC ) , ਡਬਲਿਊਐੱਫਪੀ ( WFP )ਅਤੇ ਜੀਆਈਜੈੱਡ ( GIZ ) ਦੇ ਨਾਲ-ਨਾਲ 20 ਰਾਜਾਂ ਦੇ ਨੁਮਾਇੰਦਿਆਂ ਨੇ ਇਸ ਕਾਨਫਰੰਸ ’ਚ ਸ਼ਮੂਲੀਅਤ ਕੀਤੀ । ਜਿਨ੍ਹਾਂ ਅਹਿਮ ਪਹਿਲੂਆਂ ’ਤੇ ਇਸ ਵਰਕਸ਼ਾਪ ਵਿੱਚ ਵਿਚਾਰ-ਵਟਾਂਦਰਾ ਕੀਤਾ ਗਿਆ ਉਨ੍ਹਾਂ ਵਿੱਚ ਆਨਲਾਈਨ ਸਿਸਟਮਜ਼ ਦਾ ਨਿਰੰਤਰ ਕੰਮ-ਕਾਜ , ਸ਼ਿਕਾਇਤ ਨਿਵਾਰਣ ਰਣਨੀਤੀ , ਸਮਾਜ ਦੇ ਵਾਂਝੇ ਵਰਗਾਂ ਤੱਕ ਪਹੁੰਚ ਕਰਨੀ , ਲਾਭ-ਪਾਤਰੀਆਂ ਨੂੰ ਬਣਦਾ ਅਨਾਜ ਮਿਲਣ ਦੇ ਹੱਕਾਂ ਦੀ ਰਖਵਾਲੀ ਅਤੇ ਉਚਿਤ ਮੁੱਲ ਦੁਕਾਨਾਂ ਦੀ ਵਿਵਹਾਰਿਕਤਾ ਆਦਿ ਸ਼ਾਮਲ ਹਨ । ਉਚਿਤ ਮੁੱਲ ਵਾਲੀਆਂ ਦੁਕਾਨਾਂ ਵਿੱਚ ਗ੍ਰਾਮੀਣ ਮਾਲ (Mall) ਸਥਾਪਤ ਕਰਨ ਲਈ ਆਂਧਰਾ ਪ੍ਰਦੇਸ਼ ਸਰਕਾਰ ਨੇ ਰਿਲਾਂਇੰਸ ਗਰੁੱਪ ਨਾਲ 10 ਜ਼ਿਲ੍ਹਿਆਂ ਅਤੇ ਭਵਿੱਖ ਵਿੱਚ ਤਿੰਨ ਹੋਰ ਜ਼ਿਲ੍ਹਿਆਂ ਲਈ ਗਠਬੰਧਨ ਕੀਤਾ ਹੈ ।


    *****

    
    
    (Release ID: 1512349) Visitor Counter : 3