      ਸੂਚਨਾ ਤੇ ਪ੍ਰਸਾਰਣ ਮੰਤਰਾਲਾ

      ਸਾਲ ਅੰਤ ਸਮੀਖਿਆ-2017: ਸੂਚਨਾ ਅਤੇ ਪ੍ਰਸਾਰਣ ਮੰਤਰਾਲਾ
      Posted On: 22 DEC 2017 10:49AM by PIB Chandigarh


    Year End Review- 2017: Ministry of I&B


    ਸਾਲ ਅੰਤ ਸਮੀਖਿਆ- 2017: ਸੂਚਨਾ ਅਤੇ ਪ੍ਰਸਾਰਣ ਮੰਤਰਾਲਾ


    ਲੋਕਾਂ ਨੂੰ ਸੂਚਨਾ ਦੇਣ , ਸਿੱਖਿਅਤ ਕਰਨ ਅਤੇ ਮਨੋਰੰਜਨ ਦੀ ਜ਼ਿੰਮੇਵਾਰੀ ਸੰਭਾਲਣ ਵਾਲੇ ਸੂਚਨਾ ਅਤੇ ਪ੍ਰਸਾਰਣ ਮੰਤਰਾਲੇ ਨੇ ਆਪਣੇ ਉਦੇਸ਼ਾਂ ਨੂੰ ਹਾਸਲ ਕਰਨ ਲਈ ਬੀਤੇ ਇੱਕ ਸਾਲ ਦੌਰਾਨ ਕਈ ਕਦਮ ਉਠਾਏ ਹਨ। ਇਹ ਸੂਚਨਾ ਖੇਤਰ ਵਿੱਚ ਅੰਤਰਰਾਸ਼ਟਰੀ ਪੱਧਰ ' ਤੇ ਇਥੋਪੀਆ ਨਾਲ ਭਾਗੀਦਾਰੀ , ਵਿਆਪਕ ਮਲਟੀਮੀਡੀਆ ਅਭਿਆਨ , ਭਾਰਤ ਵਿੱਚ ਪ੍ਰੈੱਸ ਨੂੰ ਆਰਐੱਨਆਈ ਸਾਲਾਨਾ ਰਿਪੋਰਟ ਜਾਰੀ ਕਰਨਾ ਆਦਿ ਕਈ ਪਹਿਲਾਂ ਦਾ ਗਵਾਹ ਬਣਿਆ ਹੈ। ਇਸੇ ਪ੍ਰਕਾਰ ਫ਼ਿਲਮ ਖੇਤਰ 48 ਵੀਂ ਆਈਐੱਫਐੱਫਆਈ ਦੇ ਸਫਲ ਸਮਾਗਮ ਅਤੇ ਪ੍ਰਸਾਰਣ ਖੇਤਰ ਝਾਰਖੰਡ ਲਈ 24 x 7 ਡੀਡੀ ਚੈਨਲ ਦੀ ਸ਼ੁਰੂਆਤ ਦਾ ਗਵਾਹ ਬਣਿਆ ਹੈ।


    ਮੰਤਰਾਲੇ ਦੀਆਂ ਵਿਭਿੰਨ ਖੇਤਰਾਂ ਵਿੱਚ ਕੀਤੀਆਂ ਗਈਆਂ ਪਹਿਲਾਂ ਨਿਮਨਲਿਖਤ ਹਨ:


    ਸੂਚਨਾ ਖੇਤਰ


    • ਨੌਜਵਾਨ ਪੀੜ੍ਹੀ ਨੂੰ ਭਾਰਤ ਦੀ ਅਮੀਰ ਅਤੇ ਵਿਭਿੰਨ ਸੰਸਕ੍ਰਿਤੀ ਅਤੇ ਇਤਿਹਾਸ ਤੋਂ ਜਾਣੂ ਕਰਾਉਣ ਲਈ ਕਿਤਾਬਾਂ ਦੇ ਸੰਯੁਕਤ ਪ੍ਰਕਾਸ਼ਨ ਲਈ ਪ੍ਰਕਾਸ਼ਨ ਵਿਭਾਗ ਅਤੇ ਸਸਤੇ ਸਾਹਿਤ ਮੰਡਲ ਵਿਚਕਾਰ ਸਮਝੌਤਾ ਹੋਇਆ। ਇਸ ਨਾਲ ਵਿਭਿੰਨ ਵਿਸ਼ਿਆਂ ' ਤੇ ਲੋਕਾਂ ਦੇ ਵਿਚਕਾਰ ਚੰਗੇ ਸਾਹਿਤ ਦੀ ਉਪਲੱਬਧਤਾ ਵਧੇਗੀ।


    • ਭਾਰਤ ਅਤੇ ਇਥੋਪੀਆ ਦੇ ਵਿਚਕਾਰ ' ਸੂਚਨਾ , ਸੰਚਾਰ ਅਤੇ ਮੀਡੀਆ ਦੇ ਖੇਤਰ ਵਿੱਚ ਭਾਗੀਦਾਰੀ ' ' ਤੇ ਇੱਕ ਸਮਝੌਤਾ ਹੋਇਆ। ਇਸ ਸਮਝੌਤੇ ਨਾਲ ਰੇਡਿਓ , ਪ੍ਰਿੰਟ ਮੀਡੀਆ , ਟੀਵੀ , ਸੋਸ਼ਲ ਮੀਡੀਆ ਆਦਿ ਜਨਤਕ ਮੀਡੀਆ ਟੂਲਜ਼ ਦੇ ਵਿਚਕਾਰ ਭਾਗੀਦਾਰੀ ਨੂੰ ਪ੍ਰੋਤਸਾਹਨ ਮਿਲੇਗਾ। ਇਸ ਨਾਲ ਦੋਹਾਂ ਦੇਸ਼ਾਂ ਦੇ ਲੋਕਾਂ ਨੂੰ ਜ਼ਿਆਦਾ ਅਵਸਰ ਮਿਲਣਗੇ ਅਤੇ ਸਰਕਾਰ ਦੇ ਪ੍ਰਤੀ ਭਰੋਸੇਯੋਗਤਾ ਵਧੇਗੀ।


    • ਸਰਕਾਰ ਵੱਲੋਂ ਅੰਤਰਰਾਸ਼ਟਰੀ ਯੋਗ ਦਿਵਸ , ਸਵੱਛ ਭਾਰਤ , ਮੇਕ ਇਨ ਇੰਡੀਆ , ਸਕਿੱਲ ਇੰਡੀਆ , ਡਿਜੀਟਲ ਇੰਡੀਆ , ਰਾਸ਼ਟਰੀ ਏਕਤਾ ਦਿਵਸ ਵਰਗੇ 360 ਡਿਗਰੀ ਮਲਟੀਮੀਡੀਆ ਅਭਿਆਨਾਂ ਦੀ ਸ਼ੁਰੂਆਤ ਕੀਤੀ ਗਈ। ਇਸ ਵਿੱਚ ਮਲਟੀਮੀਡੀਆ ਪ੍ਰਦਰਸ਼ਨੀਆਂ , ਇਨਫੋਗ੍ਰਾਫਿਕਸ , ਐਨੀਮੇਸ਼ਨ , ਗ੍ਰਾਫਿਕ ਪਲੇਟਸ , ਲਘੂ ਵੀਡਿਓ ਦੀ ਵਰਤੋਂ ਨਾਲ ਸੋਸ਼ਲ ਮੀਡੀਆ ਅਭਿਆਨ , ਪ੍ਰੋਗਰਾਮ/ਸੰਮੇਲਨਾਂ ਦਾ ਸਿੱਧਾ ਪ੍ਰਸਾਰਣ ਆਦਿ ਸ਼ਾਮਲ ਹਨ।


    • ਛੇਵੇ ਰਾਸ਼ਟਰੀ ਫੋਟੋਗ੍ਰਾਫੀ ਪੁਰਸਕਾਰਾਂ ਦਾ ਆਯੋਜਨ ਕੀਤਾ ਗਿਆ। ਸ਼੍ਰੀ ਰਘੁ ਰਾਏ ਨੂੰ ਲਾਇਫਟਾਈਮ ਅਚੀਵਮੈਂਟ ਪੁਰਸਕਾਰ ਦਿੱਤਾ ਗਿਆ। ਸ਼੍ਰੀ ਕੇ.ਕੇ. ਮੁਸਤਫਾ ਨੂੰ ਸਾਲ ਦੇ ਪੇਸ਼ੇਵਰ ਫੋਟੋਗ੍ਰਾਫਰ ਅਤੇ ਸ਼੍ਰੀ ਰਵਿੰਦਰ ਕੁਮਾਰ ਨੂੰ ਸਾਲ ਦਾ ਗੈਰ ਪੇਸ਼ੇਵਰ (ਸ਼ੌਕੀਆ) ਫੋਟੋਗ੍ਰਾਫਰ ਦਾ ਪੁਰਸਕਾਰ ਮਿਲਿਆ।


    • ਚੰਪਾਰਣ ਸੱਤਿਆਗ੍ਰਹਿ ਸ਼ਤਾਬਦੀ ਸਮਾਰੋਹ ਦੇ ਮੌਕੇ ' ਤੇ ਤਿੰਨ ਹੈਰੀਟੇਜ ਪੁਸਤਕਾਂ ਰਿਲੀਜ਼ ਕੀਤੀਆਂ ਗਈਆਂ।


    • ਬੱਚਿਆਂ ਦੇ ਵਿਚਕਾਰ ਸਵੱਛਤਾ ਦੀ ਭਾਵਨਾ ਨੂੰ ਵਿਕਸਤ ਕਰਨ ਲਈ ਪ੍ਰਕਾਸ਼ਨ ਵਿਭਾਗ ਨੇ ' ਸਵੱਛ ਜੰਗਲ ਕੀ ਕਹਾਨੀ-ਦਾਦੀ ਕੀ ਜ਼ੁਬਾਨੀ ' ਸਿਰਲੇਖ ਵਾਲੀਆਂ ਪੁਸਤਕਾਂ ਦੇ ਸੈੱਟ ਨੂੰ 15 ਭਾਰਤੀ ਭਾਸ਼ਾਵਾਂ ਵਿੱਚ ਪ੍ਰਕਾਸ਼ਿਤ ਕੀਤਾ।


    • ' ਸਾਥ ਹੈ ਵਿਸ਼ਵਾਸ ਹੈ , ਹੋ ਰਿਹਾ ਵਿਕਾਸ ਹੈ ' ਪ੍ਰਦਰਸ਼ਨੀ ਦਾ ਆਯੋਜਨ ਕੀਤਾ ਗਿਆ ਅਤੇ ਸਰਕਾਰ ਦੀਆਂ ਵਿਭਿੰਨ ਖੇਤਰਾਂ ਵਿੱਚ ਬੀਤੇ 3 ਸਾਲ ਦੀਆਂ ਉਪਲੱਬਧੀਆਂ ਦੇ ਪ੍ਰਦਰਸ਼ਨ ਲਈ ਵਿਭਿੰਨ ਰਾਜਾਂ ਦੀਆਂ ਰਾਜਧਾਨੀਆਂ ਵਿੱਚ 5-7 ਦਿਨ ਦੀਆਂ ਪ੍ਰਦਰਸ਼ਨੀਆਂ ਲਗਾਈਆਂ ਗਈਆਂ।


    • ਮਹਾਤਮਾ ਗਾਂਧੀ ਦੇ ਸੰਗ੍ਰਹਿ ਕਾਰਜਾਂ ਦੇ 100 ਸੰਸਕਰਣਾਂ ਨੂੰ ਜਾਰੀ ਕੀਤਾ ਗਿਆ। ਮਹਾਤਮਾ ਗਾਂਧੀ ਦੇ ਸੰਗ੍ਰਹਿ ਕਾਰਜ (ਸੀਡਬਲਯੂਐੱਮਜੀ) ਗਾਂਧੀ ਦੇ ਵਿਚਾਰਾਂ ਦੇ ਵਿਰਾਸਤੀ ਦਸਤਾਵੇਜ਼ ਹਨ ਜਿਨ੍ਹਾਂ ਨੂੰ ਲਿਖਣ ਦੀ ਸ਼ੁਰੂਆਤ ਉਨ੍ਹਾਂ ਨੇ ਸਾਲ 1884 ਵਿੱਚ ਕੀਤੀ ਸੀ ਜਦੋਂ ਉਨ੍ਹਾਂ ਦੀ ਉਮਰ ਸਿਰਫ਼ 15 ਸਾਲ ਸੀ ਅਤੇ ਜਿਨ੍ਹਾਂ ਨੂੰ ਲਿਖਣ ਦਾ ਕਾਰਜ ਉਨ੍ਹਾਂ ਨੇ 30 ਜਨਵਰੀ , 1948 ਨੂੰ ਹੱਤਿਆ ਹੋਣ ਤੱਕ ਕੀਤਾ ਸੀ।


    • ਪੀਆਈਬੀ ਦੀ ਵੈੱਬਸਾਇਟ ' ਤੇ ਵਸਤੂ ਅਤੇ ਸੇਵਾ ਕਰ (ਜੀਐੱਸਟੀ) ' ਤੇ ਇੱਕ ਵਿਸ਼ੇਸ਼ ਵੈੱਬਪੇਜ ਤਿਆਰ ਕੀਤਾ ਗਿਆ ਹੈ ਅਤੇ ਇਹ ਅਜਿਹਾ ਇਕੱਲਾ ਪਲੈਟਫਾਰਮ ਹੈ ਜਿੱਥੇ ਨਵੀਂ ਕਰ ਪ੍ਰਣਾਲੀ ਦੀ ਪੂਰੀ ਜਾਣਕਾਰੀ ਉਪਲੱਬਧ ਹੈ।


    • ਆਰਐੱਨਆਈ ਸਾਲਾਨਾ ਰਿਪੋਰਟ-ਪ੍ਰਿੰਟ ਮੀਡੀਆ ਲਈ ਇੱਕ ਅਹਿਮ ਸੂਚਕ ' ਪ੍ਰੈੱਸ ਇਨ ਇੰਡੀਆ ' ਦੀ ਸ਼ੁਰੂਆਤ ਕੀਤੀ ਗਈ। ਰਿਪੋਰਟ ਵਿੱਚ ਵਿਸ਼ੇਸ਼ ਕਰਕੇ ਖੇਤਰੀ ਭਾਸ਼ਾ ਦੇ ਪ੍ਰਕਾਸ਼ਨਾਂ ਸਮੇਤ ਸਮੁੱਚੇ ਉਦਯੋਗ ਦੇ ਵਿਕਾਸ ਦੀ ਰੂਪਰੇਖਾ ਦਾ ਵਿਸ਼ਲੇਸ਼ਣ ਕੀਤਾ ਗਿਆ।


    ਪ੍ਰਸਾਰਣ ਖੇਤਰ


    • ਫੇਜ਼ 3 ਦੇ ਸ਼ਹਿਰੀ ਖੇਤਰਾਂ ਵਿੱਚ ਐਨਾਲੌਗ ਸਿਗਨਲਜ਼ ਨੂੰ ਬੰਦ ਕਰ ਦਿੱਤਾ ਗਿਆ ਹੈ। ਕੇਬਲ ਟੀਵੀ ਨੈੱਟਵਰਕਸ (ਨਿਯਮ) ਕਾਨੂੰਨ ਦੇ ਸੈਕਸ਼ਨ 11 ਤਹਿਤ ' ਅਧਿਕਾਰਤ ਅਧਿਕਾਰੀ ' ਅਜਿਹੀ ਸਥਿਤੀ ਵਿੱਚ ਐੱਮਐੱਮਓ/ਕੇਬਲ ਸੰਚਾਲਕਾਂ ਦੇ ਉਪਕਰਨ ਨੂੰ ਜ਼ਬਤ ਕਰ ਸਕਦੇ ਹਨ , ਜੇਕਰ ਉਹ 31 ਜਨਵਰੀ , 2017 ਦੇ ਬਾਅਦ ਫੇਜ਼ III ਦੇ ਸ਼ਹਿਰੀ ਖੇਤਰਾਂ ਵਿੱਚ ਐਨਾਲੌਗ ਸਿਗਨਲ ਨੂੰ ਜਾਰੀ ਰੱਖਦੇ ਹਨ।


    • ਡਿਜੀਟਲ ਇੰਡੀਆ ਰਾਊਂਡ ਟੇਬਲ ਸੰਮੇਲਨ ਦਾ ਆਯੋਜਨ ਕੀਤਾ ਗਿਆ। ਡਿਜੀਟਲ ਰੇਡਿਓ ਟੈਕਨਾਲੋਜੀ ਕਿਫਾਇਤੀ ਦਰਾਂ ' ਤੇ ਸਰੋਤਿਆਂ ਨੂੰ ਬਿਹਤਰ ਗੁਣਵੱਤਾ ਪੂਰਨ ਆਡਿਓ ਅਤੇ ਭਰੋਸੇਮੰਦ ਸੇਵਾ ਉਪਲੱਬਧ ਕਰਾਏਗੀ। ਆਕਾਸ਼ਵਾਣੀ ਮਤਲਬ ਆਲ ਇੰਡੀਆ ਰੇਡਿਓ ਪਹਿਲੇ ਹੀ ਰੇਡਿਓ ਪ੍ਰਸਾਰਣ ਦੇ ਡਿਜੀਟਲੀਕਰਨ ਦੇ ਪਹਿਲੇ ਪੜਾਅ ਵਿੱਚ 37 ਸ਼ਕਤੀਸ਼ਾਲੀ ਟਰਾਂਸਮੀਟਰਾਂ ਦੀ ਇੰਸਟਾਲੇਸ਼ਨ ਅਤੇ ਅਪਗ੍ਰੇਡ ਕਰਨ ਦੇ ਕੰਮ ਨੂੰ ਪੂਰਾ ਕਰ ਚੁੱਕਾ ਹੈ।


    • ਸਰਕਾਰ ਦੀਆਂ ਵਿਭਿੰਨ ਪ੍ਰਮੁੱਖ ਯੋਜਨਾਵਾਂ ਦੀ ਸਫਲਤਾ ਦੀਆਂ ਕਹਾਣੀਆਂ ' ਤੇ ਦੂਰਦਰਸ਼ਨ ਵੱਲੋਂ 14 ਲਘੂ ਫਿਲਮਾਂ ਦਾ ਨਿਰਮਾਣ ਕੀਤਾ ਗਿਆ ਜਿਨ੍ਹਾਂ ਦਾ ਲੋਕਾਂ ਦੇ ਜੀਵਨ ' ਤੇ ਸਾਕਾਰਾਤਮਕ ਅਸਰ ਪਿਆ ਅਤੇ ਦੇਸ਼ ਵਿੱਚ ਵਿਆਪਕ ਤਬਦੀਲੀ ਸੁਨਿਸ਼ਚਤ ਹੋਈ ਸੀ।


    • ਝਾਰਖੰਡ ਲਈ ਇੱਕ ਅਲੱਗ 24 x 7 ਡੀਡੀ ਚੈਨਲ ਦਾ ਐਲਾਨ ਕੀਤਾ ਗਿਆ। ਇਸ 24 x 7 ਚੈਨਲ ਦੀ ਸ਼ੁਰੂਆਤ ਤੱਕ ਡੀਡੀ ਬਿਹਾਰ ' ਤੇ ਡੀਡੀ ਰਾਂਚੀ ਦੇ ਪ੍ਰੋਗਰਾਮਾਂ ਦਾ ਪ੍ਰਸਾਰਣ ਹੋਏਗਾ।


    • ਅਫ਼ਗਾਨਿਸਤਾਨ-ਪਾਕਿਸਤਾਨ ਖੇਤਰ ਦੀ ਸੀਮਾ ' ਤੇ ਪ੍ਰਸਾਰਣ ਲਈ 100 ਕੇਡਬਲਯੂ ਦੇ 2 ਨਵੇਂ ਸ਼ਾਰਟਵੇਵ ਸੌਲਿਡ ਸਟੇਟ ਡਿਜੀਟਲ ਟਰਾਂਸਮੀਟਰ ਲਗਾਉਣ ਦਾ ਐਲਾਨ ਕੀਤਾ ਗਿਆ।


    • ਡੀਡੀ ਨਿਊਜ਼ ਦੀ ਨਵੀਂ ਵੈੱਬਸਾਇਟ ਦੀ ਸ਼ੁਰੂਆਤ ਕੀਤੀ ਗਈ।


    • ਸਰਦਾਰ ਪਟੇਲ ਯਾਦਗਾਰੀ ਲੈਕਚਰ 2017 ਕਰਾਇਆ ਗਿਆ।


    ਫਿਲਮ ਖੇਤਰ


    • ਦਿੱਲੀ ਵਿੱਚ ਭਾਰਤੀ ਪੈਨੋਰਮਾ (ਚਿੱਤਰਮਾਲਾ) ਫਿਲਮ ਮਹਾਉਤਸਵ ਦਾ ਆਯੋਜਨ ਕੀਤਾ ਗਿਆ। ਇਸ ਮਹਾਉਤਸਵ ਦੀ ਸ਼ੁਰੂਆਤ ਬੋਬੋ ਖੁਰੈਜ਼ਮ ਵੱਲੋਂ ਨਿਰਦੇਸ਼ਿਤ ' ਇਮਾ ਸਾਬਿਤਰੀ ' ਅਤੇ ਅਕਸ਼ੈ ਸਿੰਘ ਵੱਲੋਂ ਨਿਰਦੇਸ਼ਿਤ ਹਿੰਦੀ ਫਿਲਮ ' ਪਿੰਕੀ ਬਿਊਟੀ ਪਾਰਲਰ ' ਦਿਖਾਉਣ ਨਾਲ ਹੋਈ। ਇਸ ਵਿੱਚ ਅਜਿਹੀਆਂ 5 ਪ੍ਰਸਿੱਧ ਫਿਲਮਾਂ ਨੂੰ ਵੀ ਦਿਖਾਇਆ ਗਿਆ ਜਿਨ੍ਹਾਂ ਵਿੱਚ ਸ਼੍ਰੀ ਓਮ ਪੁਰੀ ਨੇ ਅਭਿਨੈ ਕੀਤਾ ਸੀ।


    • ਰਾਸ਼ਟਰੀ ਫਿਲਮ ਵਿਰਾਸਤ ਮਿਸ਼ਨ ਤਹਿਤ ਫਿਲਮ ਕੰਡੀਸ਼ਨ ਅਸੈਸਮੈਂਟ ਪ੍ਰਾਜੈਕਟ ਦੀ ਸ਼ੁਰੂਆਤ ਕੀਤੀ ਗਈ। ਫ਼ਿਲਮਾਂ ਸੰਭਾਲਣ ਲਈ ਦੁਨੀਆ ਦੇ ਆਪਣੀ ਤਰ੍ਹਾਂ ਦੇ ਵਿਸ਼ੇਸ਼ ਪ੍ਰੋਜੈਕਟ ਨਾਲ ਭਵਿੱਖ ਦੀਆਂ ਪੀੜ੍ਹੀਆਂ ਲਈ ਫਿਲਮੀ ਵਿਰਾਸਤ ਦੀ ਅਮੀਰੀ ਵਧੇਗੀ। ਐੱਨਐੱਫਏਆਈ ਵਿੱਚ 1,32,000 ਫਿਲਮ ਰੀਲ੍ਹਾਂ ਰੱਖਣ ਦੀ ਸ਼ਰਤ ਹੋਏਗੀ ਅਤੇ ਪਹਿਲੇ ਪੜਾਅ ਦੌਰਾਨ ਆਰਐੱਫਆਈਡੀ ਟੈਗਿੰਗ ਰਾਹੀਂ ਹਰ ਫਿਲਮ ' ਤੇ ਨਜ਼ਰ ਰੱਖੀ ਜਾਏਗੀ ਅਤੇ ਨਿਗਰਾਨੀ ਕੀਤੀ ਜਾਏਗੀ।


    • ਉੱਤਰ ਪੂਰਬੀ ਫਿਲਮ ਮਹਾਉਤਸਵ- ਭਾਰਤੀ ਰਾਸ਼ਟਰੀ ਫਿਲਮ ਸੰਗ੍ਰਹਿ , ਪੂਣੇ ਵਿੱਚ ਉੱਤਰ ਪੂਰਬੀ ਫਿਲਮ ਮਹਾਉਤਸਵ ਦਾ ਆਯੋਜਨ ਕੀਤਾ ਗਿਆ। ਗੋਆ ਵਿੱਚ ਹੋਏ ਆਈਐੱਫਐੱਫਆਈ ਵਿੱਚ ਭਾਗ ਲੈਣ ਲਈ ਪਹਿਲੀ ਵਾਰ ਉੱਤਰ ਪੂਰਬ ਦੇ 10 ਫਿਲਮ ਨਿਰਮਾਤਾਵਾਂ ਨੂੰ ਸਪਾਂਸਰ ਕੀਤਾ ਗਿਆ।


    • ਦਿੱਲੀ ਵਿੱਚ ਭੋਜਪੁਰੀ ਫਿਲਮ ਮਹਾਉਤਸਵ ਦਾ ਆਯੋਜਨ ਕੀਤਾ ਗਿਆ। ਇਸ ਮਹਾਉਤਸਵ ਵਿੱਚ ਰਾਸ਼ਟਰੀ ਪੁਰਸਕਾਰ ਜੇਤੂ ਫਿਲਮ ' ਕਬ ਹੋਈ ਗਵਾਨਾ ਹਮਾਰ ' ਸ਼ਾਮਲ ਸੀ ਅਤੇ ਆਈਐੱਫਐੱਫਆਈ ਦੇ ਭਾਰਤੀ ਚਿੱਤਰਮਾਲਾ ਭਾਗ ਵਿੱਚ ਪ੍ਰਦਰਸ਼ਨ ਲਈ ਦੋ ਫਿਲਮਾਂ-ਨਿਤਿਨ ਚੰਦਰਾ ਦੀ ' ਦੇਸਬਾ ' ਅਤੇ ਮੰਗੇਸ਼ ਜੋਸ਼ੀ ਦੀ ਫਿਲਮ ' ਹੀ ' ਦੀ ਚੋਣ ਵੀ ਕੀਤੀ ਗਈ।


    • ਫਿਲਮ ਮਹਾਉਤਸਵਾਂ ਅਤੇ ਭਾਰਤ ਵੱਲੋਂ ਸਥਾਪਿਤ ਫਿਲਮ ਫੈਸਿਲਿਟੇਸ਼ਨ ਆਫਿਸ ਪਲੈਟਫਾਰਮ ਦੀ ਵਰਤੋਂ ਰਾਹੀਂ ਭਾਰਤ ਅਤੇ ਯੂਕਰੇਨ ਦੀ ਦੁਵੱਲੀ ਭਾਗਦਾਰੀ ਨੂੰ ਮਜ਼ਬੂਤ ਬਣਾਇਆ ਗਿਆ।


    • ਫਿਲਮ ਅਤੇ ਟੈਲੀਵਿਜ਼ਨ ਵਿੱਚ ਲਘੂ ਕੋਰਸਾਂ ਨੂੰ ਪ੍ਰੋਤਸਾਹਨ ਦੇਣ ਲਈ ਐੱਫਟੀਆਈਆਈ ਅਤੇ ਕੈਨਨ ਦੇ ਵਿਚਕਾਰ ਸਮਝੌਤਾ ਹੋਇਆ ਜਿਸ ਨਾਲ ਤਕਨੀਕੀ ਭਾਗੀਦਾਰੀ ਦੇ ਤੌਰ ' ਤੇ ਹੁਨਰ ਕੇਂਦਰਿਤ ਕੋਰਸਾਂ ਵਿੱਚ ਸਹਿਯੋਗ ਦਿੱਤਾ ਜਾ ਸਕੇ। ਇਨ੍ਹਾਂ ਘੱਟ ਸਮੇਂ ਦੇ ਕੋਰਸਾਂ ਨੂੰ ਰਾਜ ਸਰਕਾਰਾਂ , ਯੂਨੀਵਰਸਿਟੀਆਂ ਅਤੇ ਸਿੱਖਿਆ ਸੰਸਥਾਨਾਂ ਨਾਲ ਭਾਗੀਦਾਰੀ ਨਾਲ ਆਯੋਜਿਤ ਕੀਤਾ ਜਾਏਗਾ।


    • ਵਿਦੇਸ਼ੀ ਫਿਲਮ ਨਿਰਮਾਤਾਵਾਂ ਲਈ ਵੀਜੇ ਦੀ ਨਵੀਂ ਸ਼੍ਰੇਣੀ ਬਣਾਈ ਗਈ ਜਿਸ ਨਾਲ ਦੇਸ਼ ਵਿੱਚ ਆਉਣ ਲਈ ਉਨ੍ਹਾਂ ਨੂੰ ਅਸਾਨੀ ਨਾਲ ਵੀਜ਼ਾ ਜਾਰੀ ਹੋ ਸਕੇ। ਫਿਲਮ ਵੀਜ਼ਾ ਅਤੇ ਫਿਲਮ ਫੈਸਿਲਿਟੇਸ਼ਨ ਆਫਿਸ (ਐੱਫਐੱਫਓ) ਦੋਹਾਂ ਦਾ ਉਦੇਸ਼ ਭਾਰਤ ਨੂੰ ਦੁਨੀਆ ਦੇ ਪ੍ਰਮੁੱਖ ਫਿਲਮ ਨਿਰਮਾਣ ਸਥਾਨ ਦੇ ਤੌਰ ' ਤੇ ਪ੍ਰੋਤਸਾਹਨ ਦੇਣਾ ਹੈ।


    • ਦਿੱਲੀ ਵਿੱਚ 64 ਵੇਂ ਰਾਸ਼ਟਰੀ ਫਿਲਮ ਪੁਰਸਕਾਰਾਂ ਦਾ ਆਯੋਜਨ ਕੀਤਾ ਗਿਆ। ' ਕਸਾਵ ' ਨੂੰ ਸਰਵਸ਼੍ਰੇਸ਼ਠ ਫੀਚਰ ਫਿਲਮ ਅਤੇ ' ਸਾਥਾਮਾਨਮ ਭਵਾਥਿ ' ਨੂੰ ਸੰਪੂਰਨ ਮਨੋਰੰਜਨ ਦੀ ਦ੍ਰਿਸ਼ਟੀ ਨਾਲ ਸਰਵਸ੍ਰੇਸ਼ਠ ਫਿਲਮ ਦਾ ਪੁਰਸਕਾਰ ਦਿੱਤਾ ਗਿਆ। ਅਕਸ਼ੈ ਕੁਮਾਰ ਨੂੰ ਫਿਲਮ ' ਰੁਸਤਮ ' ਲਈ ਸਰਵਸ੍ਰੇਸ਼ਠ ਅਭਿਨੇਤਾ , ਮਲਿਆਲਮ ਫਿਲਮ ' ਮੀਨਾਮਿਨੁੰਗੂ ' ਲਈ ਸੁਰਭੀ ਨੂੰ ਸਰਵਸ੍ਰੇਸ਼ਠ ਅਭਿਨੇਤਰੀ ਦਾ ਪੁਰਸਕਾਰ , ਮਰਾਠੀ ਫਿਲਮ ' ਵੈਂਟੀਲੇਟਰ ' ਲਈ ਰਾਜੇਸ਼ ਮਾਪੁਸਕਰ ਨੂੰ ਸਰਵਸ਼੍ਰੇਸ਼ਠ ਨਿਰਦੇਸ਼ਕ ਦਾ ਪੁਰਸਕਾਰ ਦਿੱਤਾ ਗਿਆ।


    • ਪ੍ਰਸਿੱਧ ਨਿਰਦੇਸ਼ਕ ਅਤੇ ਅਭਿਨੇਤਾ ਸ਼੍ਰੀ ਕਾਸਿਨਾਧੁਨੀ ਵਿਸ਼ਵਨਾਥ ਨੂੰ ਸਾਲ 2016 ਦੇ ਦਾਦਾ ਸਾਹਿਬ ਫਾਲਕੇ ਪੁਰਸਕਾਰ ਨਾਲ ਸਨਮਾਨਤ ਕੀਤਾ ਗਿਆ।


    • 48 ਵੇਂ ਭਾਰਤੀ ਅੰਤਰਰਾਸ਼ਟਰੀ ਫਿਲਮ ਮਹਾਉਤਸਵ (ਆਈਐੱਫਐੱਫਆਈ) , 2017 ਦਾ ਆਯੋਜਨ ਗੋਆ ਵਿੱਚ ਕੀਤਾ ਗਿਆ। ਕੁੱਲ 82 ਦੇਸ਼ਾਂ ਦੀਆਂ 196 ਫਿਲਮਾਂ , ਭਾਰਤ ਵਿੱਚ 64 ਅੰਤਰਰਾਸ਼ਟਰੀ ਫਿਲਮਾਂ ਦਾ ਪ੍ਰੀਮੀਅਰ , 3 ਵਿਸ਼ਵ ਪ੍ਰੀਮੀਅਰ , 28 ਆਸਕਰ ਪ੍ਰਸਤੁਤੀਆਂ ਦਾ ਪ੍ਰਦਰਸ਼ਨ ਕੀਤਾ ਗਿਆ। ਉੱਥੇ ਹੀ ਪਹਿਲੀ ਵਾਰ ' ਰੈਟਰੋਸਪੈਕਟਿਵ ਜੇਮਜ਼ ਬਾਂਡ ' ਫਿਲਮ ਦਾ ਪ੍ਰਸਾਰਣ ਕੀਤਾ ਗਿਆ। ਇੱਕ ਸੰਗ੍ਰਹਿ ਕੀਤੀਆਂ ਕਲਾਸਿਕ ਫਿਲਮਾਂ ਦਾ ਵਿਸ਼ੇਸ਼ ਭਾਗ ਹੋਇਆ ਜਿਸ ਵਿੱਚ ਟੋਰਾਂਟੋ ਅੰਤਰਰਾਸ਼ਟਰੀ ਫਿਲਮ ਮਹਾਉਤਸਵ ਵੱਲੋਂ ਤਿਆਰ ਪ੍ਰੋਗਰਾਮ ' ਤੇ ਜ਼ਿਆਦਾ ਜ਼ੋਰ ਰਿਹਾ। ਪਿਛਲੀ ਮਿਤੀ ਤੋਂ ਲਾਗੂ ਲਾਇਫਟਾਈਮ ਅਚੀਵਮੈਂਟ ਪੁਰਸਕਾਰ ਐਟਮ ਅਗੋਯਾਨ ਅਤੇ ਸਾਲ ਦੀ ਭਾਰਤੀ ਫਿਲਮ ਸ਼ਖ਼ਸੀਅਤ ਦਾ ਪੁਰਸਕਾਰ ਸ਼੍ਰੀ ਅਮਿਤਾਭ ਬੱਚਨ ਨੂੰ ਦਿੱਤਾ ਗਿਆ।


    • ਦਸਤਾਵੇਜ਼ੀ , ਲਘੂ ਅਤੇ ਐਨੀਮੇਸ਼ਨ ਫਿਲਮ (ਐੱਮਆਈਐੱਫਐੱਫ) , 2018 ਲਈ ਆਯੋਜਿਤ ਮੁੰਬਈ ਅੰਤਰਰਾਸ਼ਟਰੀ ਫਿਲਮ ਮਹਾਉਤਸਵ ਨੂੰ ਸ਼ਾਨਦਾਰ ਸਫਲਤਾ ਮਿਲ ਰਹੀ ਹੈ , ਗੋਲਡਨ ਅਤੇ ਸਿਲਵਰ ਕੌਂਚ ਪੁਰਸਕਾਰਾਂ ( Silver Conch Awards ) ਦੀ ਦੌੜ ਵਿੱਚ 782 ਫਿਲਮਾਂ ਬਣੀਆਂ ਹੋਈਆਂ ਹਨ। ਇਸ ਦੀ ਸ਼ੁਰੂਆਤ 28 ਜਨਵਰੀ , 2018 ਵਿੱਚ ਰਾਸ਼ਟਰੀ ਲਲਿਤ ਕਲਾ ਕੇਂਦਰ , ਮੁੰਬਈ ਵਿੱਚ ਹੋਏਗੀ।


    ********************


    

    
    (Release ID: 1513943) Visitor Counter : 6