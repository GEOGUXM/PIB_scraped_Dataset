      ਸੰਸਦੀ ਮਾਮਲੇ

      ਸਲਾਨਾ ਸਮੀਖਿਆ 2017 : ਸੰਸਦੀ ਮਾਮਲੇ ਮੰਤਰਾਲਾ
      Posted On: 28 DEC 2017 5:18PM by PIB Chandigarh


    Ministry of Parliamentary Affairs


    Year End Review 2017 : Ministry of Parliamentary Affairs

    ਸੰਸਦੀ ਮਾਮਲੇ ਮੰਤਰਾਲਾ


    ਸਲਾਨਾ ਸਮੀਖਿਆ 2017 : ਸੰਸਦੀ ਮਾਮਲੇ ਮੰਤਰਾਲਾ

    ਬਜਟ ਸੈਸ਼ਨ 2017:

          + ਭਾਰਤੀ ਵਿਧਾਨਕਾਰੀ ਦੇ ਇਤਿਹਾਸ ਵਿੱਚ ਪਹਿਲੀ ਵਾਰ ਕੇਂਦਰੀ ਬਜਟ 01 ਫਰਵਰੀ ਨੂੰ ਪੇਸ਼ ਕੀਤਾ ਗਿਆ। ਇਹ ਇੱਕ ਬਹੁਤ ਵੱਡਾ ਵਿੱਤੀ ਸੁਧਾਰ ਹੈ ਤਾਂਕਿ ਮੰਤਰਾਲਿਆਂ ਨੂੰ ਆਪਣੇ ਵਿਕਾਸਾਤਮਕ ਪ੍ਰੋਜੈਕਟਾਂ ਨੂੰ ਲਾਗੂ ਕਰਨ ਲਈ ਪੂਰੇ ਫੰਡ ਉਪਲੱਬਧ ਕਰਵਾਏ ਜਾ ਸਕਣ। ਬਜਟ ਅਗਾਊਂ ਪੇਸ਼ ਕੀਤੇ ਜਾਣ ਤੋਂ ਬਾਅਦ ਲੇਖਾ ਅਨੁਦਾਨ ਦੀ ਵੀ ਜ਼ਰੂਰਤ ਨਹੀਂ ਪਈ।

          + ਸੰਨ 2017 ਵਿੱਚ ਆਮ ਬਜਟ ਅਤੇ ਰੇਲਵੇ ਬਜਟ ਵੀ ਪਹਿਲੀ ਵਾਰ ਮਿਲਾ ਦਿੱਤੇ ਗਏ ਅਤੇ ਸੰਗਠਿਤ ਕੇਂਦਰੀ ਬਜਟ ਪੇਸ਼ ਕੀਤਾ ਗਿਆ। ਬਜਟ ਸੈਸ਼ਨ ਦੌਰਾਨ ਲੋਕ ਸਭਾ ਦੀ ਉਤਪਾਦਕਤਾ 113.27% ਅਤੇ ਰਾਜ ਸਭਾ ਦੀ 92.43% ਰਹੀ। ਬਜਟ ਸੈਸ਼ਨ 2017 ਦੌਰਾਨ ਸੰਸਦ ਦੇ ਦੋਹਾਂ ਸਦਨਾਂ ਵੱਲੋਂ 18 ਬਿਲ ਪਾਸ ਕੀਤੇ ਗਏ।


          + ਮਾਲ ਅਤੇ ਸਰਵਿਸ ਟੈਕਸ (ਜੀਐੱਸਟੀ): ਬਜਟ ਸੈਸ਼ਨ 2017 ਦੌਰਾਨ ਜੀਐੱਸਟੀ ਨੂੰ ਸਮਰੱਥ ਬਣਾਉਣ ਵਾਲੇ ਸਾਰੇ ਐਕਟ ਪਾਸ ਕਰਵਾ ਲਏ ਗਏ। ਕੇਂਦਰੀ ਮਾਲ ਅਤੇ ਸਰਵਿਸ ਟੈਕਸ ਬਿਲ 2017, ਸੰਗਠਿਤ ਮਾਲ ਅਤੇ ਸਰਵਿਸ ਟੈਕਸ ਬਿਲ 2017, ਮਾਲ ਅਤੇ ਸਰਵਿਸ ਟੈਕਸ (ਰਾਜਾਂ ਨੂੰ ਮੁਆਵਜ਼ਾ) ਬਿਲ 2017 ਅਤੇ ਕੇਂਦਰ ਸਾਸ਼ਿਤ ਪ੍ਰਦੇਸ਼ ਮਾਲ ਅਤੇ ਸਰਵਿਸ ਟੈਕਸ ਬਿਲ 2017 ਨਾਮ ਦੇ 4 ਇਤਿਹਾਸਕ ਬਿਲ ਸੰਸਦ ਦੇ ਦੋਹਾਂ ਸਦਨਾਂ ਵੱਲੋਂ ਪਾਸ ਕੀਤੇ ਗਏ, ਜਿਸ ਦੇ ਕਾਰਣ ਮਾਲ ਅਤੇ ਸਰਵਿਸ ਟੈਕਸ 01 ਜੁਲਾਈ, 2017 ਨੂੰ ਪੂਰੇ ਦੇਸ਼ ਵਿੱਚ ਲਾਗੂ ਕੀਤਾ ਜਾ ਸਕਿਆ।

          + ਮੌਨਸੂਨ ਸੈਸ਼ਨ 2017
      * ਲੋਕ ਸਭਾ ਵਿੱਚ 17 ਬਿਲ ਪੇਸ਼ ਕੀਤੇ ਗਏ।
      * ਦੋਹਾਂ ਸਦਨਾਂ ਵੱਲੋਂ 13 ਬਿਲ ਪਾਸ ਕੀਤੇ ਗਏ।
      * ਮੌਨਸੂਨ ਸੈਸ਼ਨ ਦੌਰਾਨ ‘ਭਾਰਤ ਛੱਡੋ ਅੰਦੋਲਨ’ ਦੀ 75ਵੀਂ ਵਰ੍ਹੇਗੰਢ ਮਨਾਉਣ ਲਈ 09.08.2017 ਨੂੰ ਦੋਹਾਂ ਸਦਨਾਂ ਵਿੱਚ ‘ਭਾਰਤ ਛੱਡੋ ਅੰਦੋਲਨ’ ਦੀ 75ਵੀਂ ਵਰ੍ਹੇਗੰਢ `ਤੇ ਇੱਕ ਵਿਸ਼ੇਸ਼ ਚਰਚਾ ਆਯੋਜਿਤ ਕੀਤੀ ਗਈ ਅਤੇ ਸਾਰੀਆਂ ਪਾਰਟੀਆਂ ਦਰਮਿਆਨ ਵਿਆਪਕ ਸਹਿਮਤੀ ਨਾਲ ‘2022 ਤੱਕ ਨਵਾਂ ਭਾਰਤ’ ਬਣਾਉਣ ਲਈ ‘ਸਕੰਲਪ ਸੇ ਸਿੱਧੀ’ ਦਾ ਸੰਕਲਪ ਪਹਿਲੀ ਵਾਰ ਲਿਆ ਗਿਆ।
      * ਮਾਲ ਅਤੇ ਸਰਵਿਸ ਟੈਕਸ (ਜੀਐੱਸਟੀ) ਦਾ ਜੰਮੂ ਅਤੇ ਕਸ਼ਮੀਰ ਰਾਜ ਤੱਕ ਵਿਸਤਾਰ ਮੌਨਸੂਨ ਸੈਸ਼ਨ 2017 ਦੌਰਾਨ ਇੱਕ ਇਤਿਹਾਸਕ ਉਪਲੱਬਧੀ ਸੀ ਕਿਉਂਕੀ ਸਬੰਧਤ ਬਿਲਾਂ ਦੇ ਪਾਸ ਹੋਣ ਨਾਲ ਰਾਜ ਦੀ ਬਾਕੀ ਦੇਸ਼ ਦੇ ਨਾਲ ਆਰਥਿਕ ਏਕਤਾ ਕਾਇਮ ਹੋਵੇਗੀ।
      * ਲੋਕ ਸਭਾ ਦੀ ਉਤਪਾਦਕਤਾ 77.94% ਜਦੋਂ ਕਿ ਰਾਜ ਸਭਾ ਦੀ 79.95% ਸੀ।

    ਸਰਦ ਰੁੱਤ ਸੈਸ਼ਨ 2017 (26.12.2017 ਤੱਕ)

      * ਲੋਕਸਭਾ ਵਿੱਚ 9 ਬਿਲ ਪੇਸ਼ ਕੀਤੇ ਗਏ।
      * ਸੰਸਦ ਦੇ ਦੋਹਾਂ ਸਦਨਾਂ ਵੱਲੋਂ 2 ਬਿਲ ਪਾਸ ਕੀਤੇ ਗਏ।

    ਵਿਦੇਸ਼ਾਂ ਵਿੱਚ ਆਪਣੇ ਹਮਰੁਤਬਿਆ ਅਤੇ ਰਾਏ ਨਿਰਮਾਤਿਆਂ ਦੇ ਨਾਲ ਰਾਸ਼ਟਰੀ ਨੀਤੀਆਂ ਅਤੇ ਵੱਖ-ਵੱਖ ਉਪਲੱਬਧੀਆਂ `ਤੇ ਚਰਚਾ ਕਰਨ ਅਤੇ ਭਾਰਤ ਦੇ ਪੱਖ ਵਿੱਚ ਉਨ੍ਹਾਂ ਦੀ ਸਦਭਾਵਨਾ ਅਤੇ ਪੱਖ ਸੁਨਿਸ਼ਚਿਤ ਕਰਨ ਦੇ ਦ੍ਰਿਸ਼ਟੀਕੋਣ ਨਾਲ 29 ਮਈ ਤੋਂ 6 ਜੂਨ, 2017 ਤੱਕ ਤਤਕਾਲੀ ਸੰਸਦੀ ਕਾਰਜ ਰਾਜ ਮੰਤਰੀ ਸ਼੍ਰੀ ਐੱਸ ਐੱਸ ਆਹਲੂਵਾਲੀਆ ਦੀ ਅਗਵਾਈ ਵਿੱਚ ਵੱਖ-ਵੱਖ ਰਾਜਨੀਤਿਕ ਪਾਰਟੀਆਂ (ਲੋਕ ਸਭਾ/ ਰਾਜ ਸਭਾ) ਦੇ 10 ਨੇਤਾਵਾਂ/ ਸੰਸਦ ਮੈਂਬਰਾਂ ਦੇ ਭਾਰਤੀ ਸਦਭਾਵਨਾ ਡੈਲੀਗੇਸ਼ਨ ਨੇ ਸਵੀਡਨ, ਨਾਰਵੇ ਅਤੇ ਇਜ਼ਰਾਈਲ ਦਾ ਦੌਰਾ ਕੀਤਾ।


    ਤਤਕਾਲੀ ਸੰਸਦੀ ਕਾਰਜ ਰਾਜ ਮੰਤਰੀ ਸ਼੍ਰੀ ਐੱਸ ਐੱਸ ਆਹਲੂਵਾਲੀਆ ਨੇ ਕੇਂਦਰੀ ਸਕੂਲਾਂ ਲਈ 29ਵੇਂ ਰਾਸ਼ਟਰੀ ਯੁਵਾ ਸੰਸਦ ਮੁਕਾਬਲੇ 2016-17 ਅਤੇ ਦਿੱਲੀ ਦੇ ਸਕੂਲਾਂ ਲਈ 51ਵੇਂ ਯੁਵਾ ਸੰਸਦ ਮੁਕਾਬਲੇ ਲਈ ਇਨਾਮ ਵੰਡੇ। 25 ਕੇਂਦਰੀ ਸਕੂਲਾਂ ਤੇ 33 ਦਿੱਲੀ ਦੇ ਸਕੂਲਾਂ ਦੇ ਵਿਦਿਆਰਥੀਆਂ, ਪ੍ਰਿੰਸੀਪਲਾਂ ਅਤੇ ਅਧਿਆਪਕਾਂ ਨੇ ਮੰਤਰੀ ਤੋਂ ਟ੍ਰਾਫੀਆਂ ਅਤੇ ਇਨਾਮ ਪ੍ਰਾਪਤ ਕੀਤੇ। ਯੁਵਾ ਸੰਸਦ ਯੋਜਨਾ ਦਾ ਉਦੇਸ਼ ਯੁਵਾ ਪੀੜ੍ਹੀ ਨੂੰ ਸਵੈ-ਅਨੁਸ਼ਾਸਨ ਦੀ ਭਾਵਨਾ, ਵੱਖਰੇ ਵਿਚਾਰਾਂ ਪ੍ਰਤੀ ਸਹਿਣਸ਼ੀਲਤਾ( tolerance of diverse opinion ), ਵਿਚਾਰਾਂ ਦਾ ਸਹੀ ਪ੍ਰਗਟਾਵਾ ਅਤੇ ਇੱਕ ਲੋਕਤੰਤਰੀ ਜੀਵਨ ਢੰਗ ਦੇ ਹੋਰ ਗੁਣਾਂ ਨੂੰ ਸਮਝਣਾ ਹੈ। ਇਸ ਦੇ ਇਲਾਵਾ ਇਸ ਯੋਜਨਾ ਵਿੱਚ ਵਿਦਿਆਰਥੀਆਂ ਨੂੰ ਸੰਸਦ ਦੀ ਪ੍ਰਕਿਰਿਆ ਅਤੇ ਕਾਰਜਵਿਧੀ, ਚਰਚਾ ਅਤੇ ਬਹਿਸ ਕਰਨ ਦੀਆਂ ਤਕਨੀਕਾਂ ਤੋਂ ਜਾਣੂ ਕਰਵਾਉਣਾ ਅਤੇ ਉਨ੍ਹਾਂ ਵਿੱਚ ਆਤਮਵਿਸ਼ਵਾਸ , ਅਗਵਾਈ ਦਾ ਗੁਣ ਅਤੇ ਲੋਕਤੰਤਰ ਦੇ ਹਾਲਮਾਰਕ – ਪ੍ਰਭਾਵੀ ਭਾਸ਼ਣ ਦੀ ਕਲਾ ਅਤੇ ਹੁਨਰ ਨੂੰ ਵਿਕਸਿਤ ਕਰਨਾ ਹੈ।


    ਭਾਰਤ ਛੱਡੇ ਅੰਦੋਲਨ ਦੀ 75ਵੀਂ ਵਰ੍ਹੇਗੰਢ : ਮੰਤਰਾਲੇ ਨੇ ਭਾਰਤ ਛੱਡੋ ਅੰਦੋਲਨ ਦੀ 75ਵੀਂ ਵਰ੍ਹੇਗੰਢ ਮਨਾਉਣ ਅਤੇ ਭਾਰਤ ਦੀ ਸੁਤੰਤਰਤਾ ਦੀ 75ਵੀਂ ਵਰ੍ਹੇਗੰਢ ‘2022 ਤੱਕ ਨਵਾਂ ਭਾਰਤ’ ਬਣਾਉਣ ਦੇ ਸੰਕਲਪ ਵਜੋਂ ਫੇਰ ਤੋਂ ਭਾਵਨਾ ਜਗਾਉਣ ਲਈ ਅਗਸਤ-ਅਕਤੂਬਰ 2017 ਦੇ ਮਹੀਨੇ ਦੌਰਾਨ ਪੂਰੇ ਦੇਸ਼ ਵਿੱਚ 39 ਵੱਖ-ਵੱਖ ਸਥਾਨਾਂ `ਤੇ ਇੱਕ ਪ੍ਰਦਰਸ਼ਨੀ ਅਤੇ ਸੱਭਿਆਚਾਰਕ ਪ੍ਰੋਗਰਾਮ ਆਯੋਜਿਤ ਕੀਤੇ।


    ‘ਨਯਾਂ ਭਾਰਤ ਕਰਕੇ ਰਹੇਗੇ’ ਸਿਰਲੇਖ ਹੇਠ ਪ੍ਰਦਰਸ਼ਨੀ ਆਯੋਜਿਤ ਕੀਤੀ ਗਈ। ਇਸ ਦੇ ਇਲਾਵਾ ਨਿਊ ਡਿਜੀਟਲ ਭਾਰਤ ਦੇ ਸੰਕਲਪ ਅਨੁਰੂਪ 65% ਸਮੱਗਰੀ ਡਿਜੀਟਲ , ਵੀਡੀਓ ਅਤੇ ਸੰਵਾਦਾਤਮਕ ਰੂਪ ਵਿੱਚ ਰੱਖੀ ਗਈ।


    ਪ੍ਰਦਰਸ਼ਨੀਆਂ 1857 ਤੋਂ 1947 ਤੱਕ ਦੇ ਭਾਰਤੀ ਸੁਤੰਤਰਤਾ ਅੰਦੋਲਨ `ਤੇ ਕੇਂਦਰਿਤ ਸਨ ਜਿਨ੍ਹਾਂ ਵਿੱਚ ਅੰਗ੍ਰੇਜੀ ਸਾਸ਼ਨ ਤੋਂ ਸੁਤੰਤਰਤਾ ਹਾਸਲ ਕਰਨ ਲਈ ਸ਼ੁਰੂ ਕੀਤੀਆਂ ਗਈਆਂ ਵੱਖ-ਵੱਖ ਗਤੀਵਿਧੀਆਂ – ‘ਸੁਤੰਤਰਤਾ ਦਾ ਪਹਿਲਾ ਸੰਗ੍ਰਾਮ- 1857’, ‘ਚੰਪਾਰਣ ਸੱਤਿਆਗ੍ਰਹਿ’, ‘ਅਸਹਿਯੋਗ ਅੰਦੋਲਨ’, ‘ਡਾਂਡੀ ਯਾਤਰਾ’ ਅਤੇ ‘ਭਾਰਤ ਛੱਡੋ ਅੰਦੋਲਨ’ ਦਾ ਪ੍ਰਦਰਸ਼ਨ ਕੀਤਾ ਗਿਆ।


    ਇਹ ਪ੍ਰੋਗਰਾਮ ਭਾਰਤ ਦੇ ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਦੇ ਛੇ ਸੂਤਰੀ ਸੰਕਲਪ ਭਾਵ ਭ੍ਰਿਸ਼ਟਾਚਾਰ ਮੁਕਤ, ਗ਼ਰੀਬੀ ਮੁਕਤ, ਗੰਦਗੀ ਮੁਕਤ, ਸੰਪਰਦਾਇਕਤਾ ਮੁਕਤ, ਆਤੰਕਵਾਦ ਮੁਕਤ ਅਤੇ ਜਾਤੀਵਾਦ ਮੁਕਤ ਦੇਸ਼ ਦੇ ਲਈ ਸ਼ੁਰੂ ਕੀਤੇ ਗਏ ਜਨ ਅਭਿਆਨ ਦੇ ਅਨੁਰੂਪ ਸੀ।


    
    *****

    
    
    (Release ID: 1515511) Visitor Counter : 5
    
    
    
    
    

  
  
  
  
*