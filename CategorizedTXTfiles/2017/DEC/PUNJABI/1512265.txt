      ਮਹਿਲਾ ਤੇ ਬਾਲ ਵਿਕਾਸ ਮੰਤਰਾਲਾ

      ਮਹਿਲਾ ਅਤੇ ਬਾਲ ਵਿਕਾਸ ਮੰਤਰਾਲਾ ਨੇ ''ਰਾਸ਼ਟਰੀ ਪੌਸ਼ਟਿਕ ਖੁਰਾਕ ਮਿਸ਼ਨ'' ਲਈ ਲੋਗੋ ਅਤੇ ਟੈਗਲਾਈਨ ਮੁਕਾਬਲੇ ਦਾ ਐਲਾਨ ਕੀਤਾ, 1 ਲੱਖ ਰੁਪਏ ਦਾ ਇਨਾਮ ਹੋਵੇਗਾ
      Posted On: 11 DEC 2017 3:45PM by PIB Chandigarh


    WCD Ministry launches logo and tagline contest for ‘National Nutrition Mission’ with Rs 1 lakh prize money


    ਮਹਿਲਾ ਅਤੇ ਬਾਲ ਵਿਕਾਸ ਮੰਤਰਾਲਾ ਨੇ '' ਰਾਸ਼ਟਰੀ ਪੌਸ਼ਟਿਕ ਖੁਰਾਕ ਮਿਸ਼ਨ '' ਲਈ ਲੋਗੋ ਅਤੇ ਟੈਗਲਾਈਨ ਮੁਕਾਬਲੇ ਦਾ ਐਲਾਨ ਕੀਤਾ , 1 ਲੱਖ ਰੁਪਏ ਦਾ ਇਨਾਮ ਹੋਵੇਗਾ


    ਮਹਿਲਾ ਅਤੇ ਬਾਲ ਵਿਕਾਸ ਮੰਤਰਾਲਾ ਨੇ ਇੱਕ ਮੁਕਾਬਲੇ ਦਾ ਐਲਾਨ ਕੀਤਾ ਹੈ ਜਿਸ ਵਿੱਚ ਉਸਾਰੂ ਸੋਚਣੀ ਵਾਲਿਆਂ ਨੂੰ ਆਪਣੇ ਵੱਕਾਰੀ '' ਰਾਸ਼ਟਰੀ ਪੌਸ਼ਟਿਕ ਖੁਰਾਕ ਮਿਸ਼ਨ '' ( ਨੈਸ਼ਨਲ ਨਿਊਟਰੀਸ਼ਨ ਮਿਸ਼ਨ) ਲਈ ਇੱਕ ਲੋਗੋ ਦਾ ਡਿਜ਼ਾਈਨ ਤਿਆਰ ਕਰਨ ਅਤੇ ਇਕ ਟੈਗਲਾਈਨ ਦਾ ਸੁਝਾਅ ਦੇਣ ਲਈ ਕਿਹਾ ਗਿਆ ਹੈ । ਜੋ ਸ਼ਹਿਰੀ ਆਪਣੇ ਡਿਜ਼ਾਈਨ ਨੂੰ ਰਾਸ਼ਟਰੀ ਪੱਧਰ ’ਤੇ ਦਰਸਾਉਣ ਦੇ ਚਾਹਵਾਨ ਹਨ , ਇਹ ਉਨ੍ਹਾਂ ਲਈ ਇੱਕ ਮੌਕਾ ਹੈ ।


    ਭਾਰਤ ਸਰਕਾਰ ਨੇ ਇੱਕ ਰਾਸ਼ਟਰੀ ਪੌਸ਼ਟਿਕ ਖੁਰਾਕ ਮਿਸ਼ਨ ਨੂੰ ਪ੍ਰਵਾਨਗੀ ਦਿੱਤੀ ਹੈ ਤਾਂ ਕਿ ਗਰਭਵਤੀ ਔਰਤਾਂ , ਮਾਤਾਵਾਂ ਅਤੇ ਬੱਚਿਆਂ ਦਾ ਸਮੁੱਚਾ ਵਿਕਾਸ ਯਕੀਨੀ ਬਣ ਸਕੇ ਅਤੇ ਉਨ੍ਹਾਂ ਨੂੰ ਢੁਕਵੀਂ ਪੌਸ਼ਟਿਕ ਖੁਰਾਕ ਮਿਲ ਸਕੇ । ਇਸ ਪ੍ਰੋਗਰਾਮ ਦਾ ਉਦੇਸ਼ ਵਿਕਾਸ ਰੁਕਣ ਨੂੰ ਘੱਟ ਕਰਨਾ , ਘੱਟ ਪੌਸ਼ਟਿਕ ਖੁਰਾਕ , ਅਨੀਮੀਆ ਅਤੇ ਘੱਟ ਜਨਮ ਦਰ ਨੂੰ ਠੀਕ ਕਰਨਾ ਹੈ । ਇਸ ਦੇ ਹਿਸਾਬ ਨਾਲ ਇਹ ਮਹਿਸੂਸ ਕੀਤਾ ਗਿਆ ਹੈ ਕਿ ਇੱਕ ਢੁਕਵਾਂ ਲੋਗੋ ਅਤੇ ਟੈਗਲਾਈਨ ਤਿਆਰ ਕੀਤੀ ਜਾਵੇ ਤਾਂ ਕਿ ਆਮ ਜਨਤਾ ਵਿੱਚ ਇਸ ਪ੍ਰਤੀ ਜਾਗਰੂਕਤਾ ਪੈਦਾ ਹੋ ਸਕੇ ।


    ਮਹਿਲਾ ਅਤੇ ਬਾਲ ਵਿਕਾਸ ਮੰਤਰੀ ਸ਼੍ਰੀਮਤੀ ਮੇਨਕਾ ਸੰਜੈ ਗਾਂਧੀ ਨੇ ਕਿਹਾ ਕਿ '' ਜਿਵੇਂ ਕਿ ਪਹਿਲਾਂ ਤੋਂ ਰਵਾਇਤ ਚੱਲੀ ਆ ਰਹੀ ਹੈ ਕਿ ਮੰਤਰਾਲਾ ਨੇ ਨਾਗਰਿਕਾਂ ਨਾਲ ਜੁੜਨ ਲਈ ਉਨ੍ਹਾਂ ਤੋਂ ਐਂਟਰੀਆਂ ਮੰਗਦਾ ਹੈ । ਇਸ ਰਵਾਇਤ ਅਧੀਨ ਪਹਿਲਾਂ ਕਰਵਾਏ ਗਏ ਮੁਕਾਬਲਿਆਂ ਨੂੰ ਮੰਤਰਾਲਾ ਦੇ ਸੋਸ਼ਲ ਮੀਡੀਆ ਪਲੇਟਫਾਰਮ ਉੱਤੇ ਮਿਲੇ ਭਰਵੇਂ ਹੁੰਗਾਰੇ ਨੂੰ ਵੇਖਦੇ ਹੋਏ ਇਹ ਪ੍ਰਸਤਾਵ ਰੱਖਿਆ ਗਿਆ ਹੈ ਕਿ ਇਸ ਮੁਕਾਬਲੇ ਦੇ ਜੇਤੂ ਨੂੰ 1 ਲੱਖ ਰੁਪਏ ਦਾ ਇਨਾਮ ਦਿੱਤਾ ਜਾਵੇਗਾ ।


    ਮੁਕਾਬਲੇ ਵਿੱਚ ਹਿੱਸਾ ਲੈਣ ਵਾਲਿਆਂ ਨੂੰ ਲੋਗੋ ਜਾਂ ਟੈਗਲਾਈਨ ਜਾਂ ਦੋਵੇਂ ਭੇਜਣ ਦੀ ਖੁਲ੍ਹ ਹੋਵੇਗੀ । ਜੇ ਜਿਊਰੀ ਵੱਲੋਂ ਚੁਣੇ ਗਏ ਲੋਗੋ ਅਤੇ ਟੈਗਲਾਈਨ ਵੱਖ ਵੱਖ ਵਿਅਕਤੀਆਂ ਦੇ ਹੋਣਗੇ ਤਾਂ ਇਨਾਮ ਦੀ ਰਕਮ ਵੰਡ ਦਿੱਤੀ ਜਾਵੇਗੀ ।


    ਮੁਕਾਬਲੇ ਦੇ ਵੇਰਵੇ ਮਹਿਲਾ ਅਤੇ ਬਾਲ ਵਿਕਾਸ ਮੰਤਰਾਲਾ ਦੇ ਫੇਸਬੁੱਕ ਅਤੇ ਟਵਿਟਰ ਖਾਤੇ ( @MinistryWCD) ਉੱਤੇ ਮੁਹੱਈਆ ਹੋਣਗੇ । ਆਪਣੀਆਂ ਐਂਟਰੀਆਂ nnm.mwcd@gmail.com ਉੱਤੇ 17 ਦਸੰਬਰ , 2017 ਤੱਕ ਭੇਜੀਆਂ ਜਾ ਸਕਦੀਆਂ ਹਨ ।


    Read more on bit.ly/2BGM59i


    Terms & Conditions: http://bit.ly/2ACKnGA


    

    *****

    
    
    (Release ID: 1512265) Visitor Counter : 3