      ਸਿਹਤ ਤੇ ਪਰਿਵਾਰ ਭਲਾਈ ਮੰਤਰਾਲਾ

      ਸ਼੍ਰੀ ਜੇਪੀ ਨੱਡਾ ਵੱਲੋਂ ਵਿਸ਼ਵਵਿਆਪੀ ਸਿਹਤ ਕਵਰੇਜ ਦਿਵਸ, 2017 ਦੇ ਮੌਕੇ ਉੱਤੇ ਨਵੀਂ ਪਹਿਲਕਦਮੀ ਦੀ ਸ਼ੁਰੂਆਤ
      Posted On: 11 DEC 2017 3:55PM by PIB Chandigarh


    Shri J P Nadda launches new initiatives on Universal Health Coverage Day, 2017


    We are committed to advancing the agenda of Universal Health Coverage in the country: J P Nadda


    ਸ਼੍ਰੀ ਜੇਪੀ ਨੱਡਾ ਵੱਲੋਂ ਵਿਸ਼ਵਵਿਆਪੀ ਸਿਹਤ ਕਵਰੇਜ ਦਿਵਸ , 2017 ਦੇ ਮੌਕੇ ਉੱਤੇ ਨਵੀਂ ਪਹਿਲਕਦਮੀ ਦੀ ਸ਼ੁਰੂਆਤ


    ਅਸੀਂ ਦੇਸ਼ ਵਿਚ ਵਿਸ਼ਵਵਿਆਪੀ ਸਿਹਤ ਕਵਰੇਜ ਦਿਵਸ ਦੇ ਏਜੰਡੇ ਨੂੰ ਅੱਗੇ ਵਧਾਉਣ ਲਈ ਵਚਚਨਬੱਧ ਹਾਂ-ਜੇ ਪੀ ਨੱਡਾ


    ਅਸੀਂ ਦੇਸ਼ ਵਿਚ ਵਿਸ਼ਵਵਿਆਪੀ ਸਿਹਤ ਕਵਰੇਜ ਦਿਵਸ ਦੇ ਏਜੰਡੇ ਨੂੰ ਅੱਗੇ ਵਧਾਉਣ ਲਈ ਵਚਚਨਬੱਧ ਹਾਂ ਅਤੇ ਇਸ ਉਦੇਸ਼ ਦੀ ਪੂਰਤੀ ਲਈ ਕਈ ਪਹਿਲਕਦਮੀਆਂ ਕੀਤੀਆਂ ਹਨ । ਇਹ ਸ਼ਬਦ ਕੇਂਦਰੀ ਸਿਹਤ ਅਤੇ ਪਰਿਵਾਰ ਕਲਿਆਣ ਮੰਤਰੀ ਸ੍ਰੀ ਜੇਪੀ ਨੱਡਾ ਨੇ ਇਥੇ ਵਿਸ਼ਵਵਿਆਪੀ ਸਿਹਤ ਕਵਰੇਜ ਦਿਵਸ 2017 (ਯੂਨੀਵਰਸਲ ਹੈਲਥ ਕਵਰੇਜ ਡੇ2017) ਮਨਾਉਣ ਲਈ ਆਯੋਜਿਤ ਇਕ ਸਮਾਰੋਹ ਨੂੰ ਸੰਬੋਧਨ ਕਰਦੇ ਹੋਏ ਕਹੇ । ਵਿੱਤ ਰਾਜ ਮੰਤਰੀ ਸ੍ਰੀ ਐਸਪੀ ਸ਼ੁਕਲਾ ਵੀ ਇਸ ਸਮਾਰੋਹ ਵਿਚ ਮੌਜੂਦ ਸਨ । ਕੇਂਦਰੀ ਸਿਹਤ ਮੰਤਰੀ ਅਤੇ ਵਿੱਤ ਰਾਜ ਮੰਤਰੀ ਨੇ ਇਸ ਮੌਕੇ ਉੱਤੇ ' ਲਕਸ਼ਯ ' - ਲੇਬਰ ਰੂਮ ਕੁਆਲਟੀ ਇਨੀਸ਼ੀਏਟਿਵ , ਸਿਹਤ ਵਰਕਰਾਂ , ਜੋ ਕਿ ਸਰਹੱਦੀ ਖੇਤਰਾਂ ਵਿਚ ਸਧਾਰਨ ਅਤੇ ਗੰਭੀਰ ਜਣੇਪੇ ਦਾ ਪ੍ਰਬੰਧ ਕਰਦੇ ਹਨ , ਲਈ ਇਕ ਸੁਰੱਖਿਅਤ ਲੇਬਰ ਰੂਮ ਮੋਬਾਈਲ ਐਪਲੀਕੇਸ਼ਨ ਦੀ ਸ਼ੁਰੂਆਤ ਕੀਤੀ । ਮੰਤਰੀਆਂ ਨੇ ਓਬਸਟੈਟਰਿਕ ਹਾਈ ਡਿਪੈਂਡੈਂਸੀ ਯੂਨਿਟਸ (ਐਚ ਡੀ ਯੂਜ਼) ਅਤੇ ਇਨਟੈਂਸਿਵ ਕੇਅਰ ਯੂਨਿਟਸ (ਆਈ ਸੀ ਯੂਜ਼) ਲਈ ਕੰਮਕਾਜੀ ਦਿਸ਼ਾ ਨਿਰਦੇਸ਼ ਵੀ ਜਾਰੀ ਕੀਤੇ ।


    ਇਸ ਮੌਕੇ ਉਤੇ ਹਾਜ਼ਰ ਲੋਕਾਂ ਨੂੰ ਸੰਬੋਧਨ ਕਰਦੇ ਹੋਏ ਸ਼੍ਰੀ ਨੱਡਾ ਨੇ ਕਿਹਾ ਕਿ ਇਹ ਸਾਲ ਕਾਫੀ ਅਹਿਮ ਹੈ ਕਿਉਂਕਿ ਇਸ ਵਿੱਚ ਰਾਸ਼ਟਰੀ ਸਿਹਤ ਨੀਤੀ 2017 ਨੂੰ ਪ੍ਰਵਾਨਗੀ ਮਿਲੀ ਹੈ ਜਿਸ ਵਿੱਚ ਇਹ ਵਿਵਸਥਾ ਹੈ ਕਿ ਕਿਸੇ ਨੂੰ ਵੀ ਵਿੱਤੀ ਤਕਲੀਫ ਵਿੱਚ ਪਾਏ ਬਿਨਾਂ ਸਭ ਤੋਂ ਉੱਚਾ ਸੰਭਵ ਸਿਹਤ ਪੱਧਰ ਹਾਸਲ ਕੀਤਾ ਜਾਵੇ । ਪ੍ਰਧਾਨ ਮੰਤਰੀ ਡਾਇਲਸਿਸ ਪ੍ਰੋਗਰਾਮ ਦੀ ਸ਼ੁਰੂਆਤ ਵੀ ਕੀਤੀ ਜਾ ਚੁੱਕੀ ਹੈ ਜਿਥੇ ਕਿ 1.43 ਲੱਖ ਮਰੀਜ਼ਾਂ ਨੇ 1069 ਡਾਇਲਸਿਸ ਯੂਨਿਟਾਂ ਤੋਂ ਮੁਫ਼ਤ ਸੇਵਾਵਾਂ ਹਾਸਲ ਕੀਤੀਆਂ ਹਨ ਅਤੇ ਮੁਫਤ ਦਵਾਈਆਂ ਅਤੇ ਡਾਇਗਨਾਸਟਿਕਸ ਪ੍ਰੋਗਰਾਮ ' ਅੰਮ੍ਰਿਤ ' ਅਧੀਨ ਤਕਰੀਬਨ 47 ਲੱਖ ਮਰੀਜ਼ਾਂ ਨੇ ਅੰਮ੍ਰਿਤ ਫਾਰਮੇਸੀਆਂ ਤੋਂ ਸਸਤੀਆਂ ਦਵਾਈਆਂ ਹਾਸਲ ਕੀਤੀਆਂ ਹਨ ।


    ਸ਼੍ਰੀ ਨੱਡਾ ਨੇ ਇਹ ਵੀ ਕਿਹਾ ਕਿ ਵਿਸਤ੍ਰਿਤ ਮੁੱਢਲੀ ਸਿਹਤ ਸੰਭਾਲ ਅਧੀਨ ਸਰਕਾਰ ਨੇ 1.5 ਲੱਖ ਉਪ ਸਿਹਤ ਕੇਂਦਰਾਂ ਨੂੰ ਸਿਹਤ ਅਤੇ ਵੈੱਲਨੈਸ ਸੈਂਟਰਾਂ ਵਿੱਚ ਤਬਦੀਲ ਕਰਨ ਦਾ ਐਲਾਨ ਕੀਤਾ ਹੈ ।


    ਵਿਸ਼ਵਵਿਆਪੀ ਸਿਹਤ ਕਵਰੇਜ (ਯੂ ਐਚ ਸੀ) ਦੇ ਟੀਚੇ ਨੂੰ ਹਾਸਲ ਕਰਨਾ ਵਿਸ਼ਵ ਭਰ ਵਿੱਚ ਸਿਹਤ ਸਿਸਟਮ ਵਿੱਚ ਸੁਧਾਰ ਦਾ ਮੁੱਖ ਧੁਰਾ ਬਣ ਗਿਆ ਹੈ । ਯੂਐਚਸੀ ਦਾ ਭਾਵ ਇਹ ਯਕੀਨੀ ਬਣਾਉਣਾ ਹੈ ਕਿ ਹਰ ਇਕ ਦੀ ਸਿਹਤ ਸੰਭਾਲ ਤੱਕ ਪਹੁੰਚ ਹੋਵੇ ਅਤੇ ਉਨ੍ਹਾਂ ਨੂੰ ਇਸ ਲਈ ਕਿਸੇ ਵੀ ਮਾਲੀ ਸੰਕਟ ਦਾ ਸਾਹਮਣਾ ਨਾ ਕਰਨਾ ਪਵੇ । ਇਸ ਨੂੰ ' ਇਕਹਿਰੀ ਬਹੁਤ ਸ਼ਕਤੀਸ਼ਾਲੀ ਧਾਰਨਾ ਕਿਹਾ ਜਾਂਦਾ ਹੈ ਜੋ ਕਿ ਹੁਣ ਤੱਕ ਜਨ ਸਿਹਤ ਲਈ ਪੇਸ਼ ਕੀਤੀ ਗਈ ਹੈ । ' ਦਸੰਬਰ , 2012 ਵਿੱਚ ਸੰਯੁਕਤ ਰਾਸ਼ਟਰ ਨੇ ਇੱਕ ਇਤਿਹਾਸਕ ਮਤਾ ਪਾਸ ਕੀਤਾ ਸੀ ਜਿਸ ਵਿੱਚ ਵਿਸ਼ਵਵਿਆਪੀ ਸਿਹਤ ਕਵਰੇਜ ਦੀ ਤਾਈਦ ਕੀਤੀ ਗਈ ਸੀ । ਸਤੰਬਰ , 2015 ਵਿੱਚ ਸੰਯੁਕਤ ਰਾਸ਼ਟਰ ਸਸਟੇਨੇਬਲ ਡਿਵੈਲਪਮੈਂਟ ਗੋਲਜ਼ (ਐਸਡੀਜੀਜ਼) ਦਾ ਟੀਚਾ 2030 ਤੱਕ ਹਾਸਲ ਕਰਨ ਲਈ ਯੂਐਚਸੀ ਦੀਆਂ ਪ੍ਰਾਪਤੀਆਂ ਦਾ ਜ਼ਿਕਰ ਕੀਤਾ ਗਿਆ । ਯੂਐਚਸੀ ਦਿਵਸ ਜੋ ਕਿ ਪਹਿਲੀ ਵਾਰੀ 12 ਦਸੰਬਰ , 2014 ਨੂੰ ਮਨਾਇਆ ਗਿਆ ਸੀ , ਦਾ ਉਦੇਸ਼ ਸੰਯੁਕਤ ਰਾਸ਼ਟਰ ਦੇ ਇਤਿਹਾਸਕ ਮਤੇ ਦੀ ਵਰ੍ਹੇਗੰਢ ਮਨਾਉਣਾ ਸੀ ।


    ******

    
    
    (Release ID: 1512274) Visitor Counter : 3