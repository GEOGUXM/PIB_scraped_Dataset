      ਖੇਤੀਬਾੜੀ ਮੰਤਰਾਲਾ

      ਭਾਰਤ ਖੇਤੀਬਾੜੀ ਅਤੇ ਸਬੰਧਤ ਖੇਤਰਾਂ ਵਿਚ ਨਾਈਜੀਰੀਆ ਦੀ ਤਰਜੀਹ ਅਨੁਸਾਰ ਯੋਗਦਾਨ ਪਾਵੇਗਾ: ਸ਼੍ਰੀ ਰਾਧਾ ਮੋਹਨ ਸਿੰਘ
      Posted On: 12 DEC 2017 5:05PM by PIB Chandigarh


    India to contribute to Nigerian Government’s priorities in the field of agriculture and allied sectors: Shri Radha Mohan Singh
    
    Indian has increases training slots under Indian Technical and Economic Cooperation (ITEC) to Nigeria: Shri Singh


    India had announced in 2015 concessional loans of US $10 billion to African countries: Shri Singh


    Shri Radha Mohan Singh met Nigerian Minister of Agriculture, H.E. Chief AuduOgbeh


    ਭਾਰਤ ਖੇਤੀਬਾੜੀ ਅਤੇ ਸਬੰਧਤ ਖੇਤਰਾਂ ਵਿਚ ਨਾਈਜੀਰੀਆ ਦੀ ਤਰਜੀਹ ਅਨੁਸਾਰ ਯੋਗਦਾਨ ਪਾਵੇਗਾ: ਸ਼੍ਰੀ ਰਾਧਾ ਮੋਹਨ ਸਿੰਘ


    ਭਾਰਤ ਸਰਕਾਰ ਨੇ ਭਾਰਤੀ ਤਕਨੀਕੀ ਅਤੇ ਆਰਥਿਕ ਸਹਿਯੋਗ (ਆਈਟੀਈਸੀ) ਪ੍ਰੋਗਰਾਮ ਦੇ ਅਧੀਨ ਇੱਕ ਸਾਲ ਦੇ ਸਿਖਲਾਈ ਕਾਰਜ-ਕਾਲਾਂ ਦੀ ਸੰਖਿਆ ਨਾਈਜੀਰੀਆ ਲਈ ਵਾਧਾ ਦਿੱਤੀ ਹੈ: ਸ਼੍ਰੀ ਸਿੰਘ


    ਭਾਰਤ ਨੇ 2015 ਵਿਚ ਰਿਆਇਤੀ ਦਰਾਂ ' ਤੇ ਅਫ਼ਰੀਕੀ ਦੇਸ਼ਾਂ ਨੂੰ 10 ਬਿਲੀਅਨ ਅਮਰੀਕੀ ਡਾਲਰ ਦਾ ਕਰਜ਼ਾ ਦੇਣ ਦਾ ਐਲਾਨ ਕੀਤਾ ਹੈ: ਸ਼੍ਰੀ ਸਿੰਘ


    ਸ਼੍ਰੀ ਰਾਧਾ ਮੋਹਨ ਸਿੰਘ ਨੇ ਨਾਈਜੀਰੀਆ ਦੇ ਖੇਤੀਬਾੜੀ ਮੰਤਰੀ ਸ਼੍ਰੀ ਆਦੂਓਗਬੇਹ ( AuduOgbeh ) ਨਾਲ ਮੀਟਿੰਗ ਕੀਤੀ


    ਕੇਂਦਰੀ ਖੇਤੀਬਾੜੀ ਅਤੇ ਕਿਸਾਨ ਭਲਾਈ ਮੰਤਰੀ ਸ਼੍ਰੀ ਰਾਧਾ ਮੋਹਨ ਸਿੰਘ ਨੇ ਕਿਹਾ ਕਿ ਭਾਰਤ ਸਮਝਦਾ ਹੈ ਕਿ ਨਾਈਜੀਰੀਆ ਦੀ ਸੰਘੀ ਸਰਕਾਰ ਦੀ ਨਵੀਨਤਮ ਗਤੀਵਿਧੀਆਂ ਨੂੰ ਸੰਚਾਲਿਤ ਕਰਨ ਵਿੱਚ ਕਾਫੀ ਰੁਚੀ ਹੈ, ਖਾਸ ਤੌਰ ' ਤੇ ਉਹ ਗ੍ਰੀਨ ਵਿਕਲਪਕ ਸ਼ੁਰੂਆਤ ਅਧੀਨ -ਇੱਕ ਸੜਕ ਦਾ ਨਕਸ਼ਾ ਤਿਆਰ ਕਰਨ ਦੀ ਚਾਹਵਾਨ ਹੈ ਤਾਂ ਜੋ ਨਾਈਜੀਰੀਆ ਨੂੰ ਖੇਤੀਬਾੜੀ ਵਿੱਚ ਸਵੈ-ਨਿਰਭਰ ਅਤੇ ਖੇਤੀਬਾੜੀ ਉਤਪਾਦਾਂ ਦਾ ਵੱਡਾ ਨਿਰਯਾਤਕਰਤਾ ਬਣਾਇਆ ਜਾ ਸਕੇ। ਖੇਤੀਬਾੜੀ ਮੰਤਰੀ ਨੇ ਇਹ ਗੱਲ ਅੱਜ ਖੇਤੀ ਭਵਨ, ਨਵੀਂ ਦਿੱਲੀ ਵਿੱਚ ਨਾਈਜੀਰੀਆ ਦੇ ਖੇਤੀਬਾੜੀ ਮੰਤਰੀ ਸ਼੍ਰੀ ਆਦੂਓਗਬੇਹ ਨਾਲ ਹੋਈ ਮੀਟਿੰਗ ਵਿੱਚ ਕਹੀ ।


    ਖੇਤੀਬਾੜੀ ਮੰਤਰੀ ਨੇ ਕਿਹਾ ਕਿ ਭਾਰਤ 1960 ਵਿਆਂ ਦੇ ਮੱਧ ਤੱਕ ਭੋਜਨ ਦੀ ਕਮੀ ਵਾਲਾ ਦੇਸ਼ ਸੀ,ਪਰ ਅੱਜ ਭਾਰਤ ਘਰੇਲੂ ਖਪਤ ਨਾਲੋਂ ਵਧੇਰੇ ਅਨਾਜ ਦਾ ਉਤਪਾਦਨ ਕਰ ਰਿਹਾ ਹੈ । ਅੱਜ ਭਾਰਤ ਖੇਤੀ ਉਤਪਾਦਾਂ ਦਾ ਇਕ ਬਿਹਤਰੀਨ ਉਤਪਾਦਕ ਦੇਸ਼ ਹੈ । ਉਨ੍ਹਾਂ ਨੇ ਕਿਹਾ ਕਿ ਭਾਰਤ ਨੂੰ ਖੇਤੀਬਾੜੀ ਦੇ ਕਿਸੇ ਵੀ ਖੇਤਰ ਵਿਚ ਨਾਈਜੀਰੀਆ ਦੀ ਤਰਜੀਹ ਅਨੁਸਾਰ ਭਾਰਤ ਦੇ ਤਜ਼ਰਬੇ ਅਤੇ ਮੁਹਾਰਤ ਨੂੰ ਸਾਂਝਾ ਕਰਨ ਵਿਚ ਖੁਸ਼ੀ ਹੋਵੇਗੀ।


    ਭਾਰਤ ਦੇ ਖੇਤੀਬਾੜੀ ਮੰਤਰੀ ਨੇ ਕਿਹਾ ਕਿ ਭਾਰਤ ਨੇ 2015 ਵਿੱਚ ਰਿਆਇਤੀ ਦਰਾਂ ' ਤੇ ਅਫ਼ਰੀਕੀ ਦੇਸ਼ਾਂ ਨੂੰ 10 ਬਿਲੀਅਨ ਅਮਰੀਕੀ ਡਾਲਰ ਦਾ ਕਰਜ਼ਾ ਦੇਣ ਦਾ ਐਲਾਨ ਕੀਤਾ ਹੈ । ਉਨ੍ਹਾਂ ਨੇ ਕਿਹਾ ਕਿ ਉਨ੍ਹਾਂ ਨੂੰ ਇਹ ਵੀ ਦੱਸਿਆ ਗਿਆ ਕਿ 20 ਤੋਂ ਵੱਧ ਅਧਿਕਾਰੀਆਂ ਨੇ ਖੇਤੀਬਾੜੀ ਨਾਲ ਸਬੰਧਤ ਖੇਤਰਾਂ ਵਿੱਚ ਥੋੜ੍ਹੇ ਸਮੇਂ ਦੀ ਸਮਰੱਥਾ ਨਿਰਮਾਣ ਪ੍ਰੋਗਰਾਮਾਂ ਵਿੱਚ ਹਿੱਸਾ ਲਿਆ ਹੈ।ਹਾਲ ਹੀ ਵਿਚ , ਭਾਰਤ ਸਰਕਾਰ ਨੇ ਭਾਰਤੀ ਤਕਨੀਕੀ ਅਤੇ ਆਰਥਿਕ ਸਹਿਯੋਗ (ਆਈਟੀਈਸੀ) ਪ੍ਰੋਗਰਾਮ ਦੇ ਅਧੀਨ ਇੱਕ ਸਾਲ ਵਿੱਚ ਸਿਖਲਾਈ ਕਾਰਜ-ਕਾਲਾਂ ਦੀ ਸੰਖਿਆ ਨਾਈਜੀਰੀਆ ਲਈ 200 ਤੋਂ ਵਧਾ ਕੇ 310 ਕਰ ਦਿੱਤੀ ਹੈ ਜਿਸ ਵਿਚ ਖੇਤੀਬਾੜੀ ਅਤੇ ਸਬੰਧਤ ਖੇਤਰਾਂ ਵਿਚ ਥੋੜੇ ਸਮੇਂ ਦੇ ਸਿਖਲਾਈ ਪ੍ਰੋਗਰਾਮ ਸ਼ਾਮਲ ਹਨ । ਭਾਰਤ ਦੇ ਖੇਤੀਬਾੜੀ ਮੰਤਰੀ ਨੇ ਨਾਈਜੀਰੀਆ ਦੇ ਖੇਤੀ ਮੰਤਰੀ ਨੂੰ ਬੇਨਤੀ ਕੀਤੀ ਕਿ ਇਸ ਰਿਆਇਤੀ ਕਰਜ਼ੇ (ਸ਼ਾਖ ਪੱਤਰ) ਅਤੇ ਖੇਤੀਬਾੜੀ ਅਤੇ ਸਬੰਧਤ ਖੇਤਰਾਂ ਲਈ ਸਿਖਲਾਈ ਪ੍ਰੋਗਰਾਮ ਦਾ ਲਾਭ ਉਠਾਉਣ ।


    ਖੇਤੀਬਾੜੀ ਮੰਤਰੀ ਨੇ ਕਿਹਾ ਕਿ ਇਹ ਤਸੱਲੀਬਖ਼ਸ਼ ਸਥਿਤੀ ਹੈ ਕਿ ਪਿਛਲੇ ਕੁਝ ਸਾਲਾਂ ਤੋਂ ਭਾਰਤ, ਨਾਈਜੀਰੀਆ ਦਾ ਸਭ ਤੋਂ ਵੱਡਾ ਵਪਾਰਕ ਸਾਥੀ ਰਿਹਾ ਹੈ ਅਤੇ ਨਾਈਜੀਰੀਆ,ਅਫਰੀਕਾ ਵਿੱਚ ਭਾਰਤ ਦਾ ਸਭ ਤੋਂ ਵੱਡਾ ਵਪਾਰਕ ਹਿੱਸੇਦਾਰ ਹੈ । ਵਪਾਰ ਦੀ ਮਾਤਰਾ ਵਿੱਚ ਹੋਰ ਵਾਧਾ ਹੋਣ ਦੀ ਸੰਭਾਵਨਾ ਹੈ । ਨਾਈਜੀਰੀਆ ਤਾਜੇ ਅੰਗੂਰ , ਕਾਲੀ ਮਿਰਚ , ਕਣਕ , ਮੱਕੀ , ਚਾਵਲ ਅਤੇ ਕਪਾਹ ਦੀ ਦਰਾਮਦ ਕਰਨ ਬਾਰੇ ਸੋਚ ਸਕਦਾ ਹੈ ।


    ਇਸ ਮੌਕੇ ਭਾਰਤ ਦੇ ਕੇਂਦਰੀ ਖੇਤੀਬਾੜੀ ਅਤੇ ਕਿਸਾਨ ਮੰਤਰੀ ਸ਼੍ਰੀ ਰਾਧਾ ਮੋਹਨ ਸਿੰਘ ਨੇ ਨਾਈਜੀਰੀਆ ਦੇ ਖੇਤੀਬਾੜੀ ਖੇਤਰ ਵਿੱਚ ਨਿਵੇਸ਼ਕ ਅਤੇ ਖੇਤੀਬਾੜੀ ਸੇਵਾਵਾਂ , ਖੇਤੀਬਾੜੀ ਮਸ਼ੀਨਰੀ ਅਤੇ ਤਕਨਾਲੋਜੀ ਸਹਾਇਤਾ ਪ੍ਰਦਾਨ ਕਰਨ ਵਾਲੇ ਨਾਈਜੀਰਿਆਈ ਖੇਤੀਬਾੜੀ ਖੇਤਰਾਂ ਵਿੱਚ ਸੰਭਾਵਨਾਵਾਂ ਦਾ ਪਤਾ ਲਗਾਉਣ ਲਈ ਭਾਰਤੀ ਕੰਪਨੀਆਂ ਨੂੰ ਉਤਸ਼ਾਹਿਤ ਕਰਨ ਲਈ ਨਾਈਜੀਰੀਆ ਦੇ ਖੇਤੀਬਾੜੀ ਮੰਤਰੀ ਦਾ ਧੰਨਵਾਦ ਕੀਤਾ । ਖੇਤੀਬਾੜੀ ਮੰਤਰੀ ਨੇ ਪਿਛਲੇ ਹਫਤੇ 5 ਦਸੰਬਰ , 2017 ਨੂੰ ਆਬੂਜਾ ਵਿੱਚ ਭਾਰਤੀ ਹਾਈ ਕਮਿਸ਼ਨ ਵੱਲੋਂ ਆਯੋਜਿਤ ‘ਖੇਤੀ ਅਤੇ ਸਹਾਇਕ ਖੇਤਰਾਂ ਵਿੱਚ ਭਾਰਤ-ਨਾਈਜੀਰੀਆ ਸਹਿਯੋਗ: ਮੌਕੇ ਅਤੇ ਭਵਿੱਖ ਦੀ ਰਣਨੀਤੀ’ ਨਾਮ ਦੇ ਵਪਾਰ ਮੇਲੇ ਦੇ ਉਦਘਾਟਨ ਲਈ ਨਾਈਜੀਰੀਆ ਦੇ ਖੇਤੀ ਮੰਤਰੀ ਦਾ ਧੰਨਵਾਦ ਕੀਤਾ ।


    ਭਾਰਤ ਦੇ ਖੇਤੀਬਾੜੀ ਮੰਤਰੀ ਨੇ ਕਿਹਾ ਕਿ ਭਾਰਤ ਅਤੇ ਨਾਈਜੀਰੀਆ ਦਰਮਿਆਨ ਸੁਹਿਰਦ ਅਤੇ ਦੋਸਤਾਨਾ ਸਬੰਧ ਹਨ । ਦੋਵੇਂ ਦੇਸ਼ ਵੱਖ-ਵੱਖ ਧਰਮਾਂ ਅਤੇ ਵਿਸ਼ੇਸ਼ ਸੰਸਕ੍ਰਿਤੀ ਵਾਲੇ ਵਿਕਸਸ਼ੀਲ ਦੇਸ਼ ਹਨ। ਦੋਵੇਂ ਦੇਸ਼ ਲੋਕਤੰਤਰ, ਵੱਖ-ਵੱਖ ਧਰਮਾਂ ਨੂੰ ਮੰਨਣ ਵਾਲੇ ਸਮਾਜ ਅਤੇ ਮਨੁੱਖੀ ਅਧਿਕਾਰਾਂ ਅਤੇ ਕਾਨੂੰਨ ਦਾ ਸਨਮਾਨ ਕਰਦੇ ਹਨ। ਉਨ੍ਹਾਂ ਨੇ ਕਿਹਾ ਕਿ ਭਾਰਤ ਸਰਕਾਰ ਨੂੰ ਖੇਤੀਬਾੜੀ ਅਤੇ ਸਬੰਧਤ ਖੇਤਰਾਂ ਵਿੱਚ ਨਾਈਜੀਰੀਆ ਸਰਕਾਰ ਦੀਆਂ ਤਰਜੀਹਾਂ ਵਿਚ ਯੋਗਦਾਨ ਦੇਣ ’ਤੇ ਖੁਸ਼ੀ ਹੋਵੇਗੀ ।


    *****


    

    
    (Release ID: 1512488) Visitor Counter : 3