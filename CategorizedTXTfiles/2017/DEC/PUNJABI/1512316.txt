      ਗ੍ਰਹਿ ਮੰਤਰਾਲਾ

      ਸ਼੍ਰੀ ਰਾਜਨਾਥ ਸਿੰਘ ਨੇ ਕੋਹਿਮਾ ਅਤੇ ਦੀਮਾਪੁਰ ਵਿੱਚ ਮਹਿਲਾ ਪੁਲਿਸ ਥਾਣੇ ਕਾਇਮ ਕਰਨ ਦੀ ਸਰਾਹਨਾ ਕੀਤੀ
      Posted On: 08 DEC 2017 5:01PM by PIB Chandigarh


    Shri Rajnath Singh hails the setting up of Women’s Police Stations in Kohima and Dimapur for empowering women


    ਸ਼੍ਰੀ ਰਾਜਨਾਥ ਸਿੰਘ ਨੇ ਕੋਹਿਮਾ ਅਤੇ ਦੀਮਾਪੁਰ ਵਿੱਚ ਮਹਿਲਾ ਪੁਲਿਸ ਥਾਣੇ ਕਾਇਮ ਕਰਨ ਦੀ ਸਰਾਹਨਾ ਕੀਤੀ


    

    ਕੇਂਦਰੀ ਗ੍ਰਹਿ ਮੰਤਰੀ, ਸ਼੍ਰੀ ਰਾਜਨਾਥ ਸਿੰਘ ਨੇ ਨਾਗਾਲੈਂਡ ਦੀ 15 ਇੰਡੀਆ ਰਿਜ਼ਰਵ (ਮਹਿਲਾ) ਬਟਾਲੀਅਨ ਬਣਾਉਣ ਅਤੇ ਮਹਿਲਾਵਾਂ ਨੂੰ ਅਧਿਕਾਰ ਸੰਪਨ ਬਣਾਉਣ ਲਈ ਕੋਹਿਮਾ ਤੇ ਦੀਮਾਪੁਰ ਵਿੱਚ ਮਹਿਲਾ ਪੁਲਿਸ ਥਾਣੇ ਕਾਇਮ ਕਰਨ ਲਈ ਰਾਜ ਸਰਕਾਰ ਦੀ ਭੂਮਿਕਾ ਦੀ ਸਰਾਹਨਾ ਕੀਤੀ। ਸ਼੍ਰੀ ਰਾਜਨਾਥ ਸਿੰਘ ਅੱਜ ਕੋਹਿਮਾ ਵਿੱਚ ਕਿਸਾਮਾ ਪਿੰਡ ਵਿੱਚ ਹੌਰਨਬਿਲ ਫੈਸਟੀਵਲ ( Hornbill festival ) 2017 ਵਿੱਚ ਮੁੱਖ ਮਹਿਮਾਨ ਵਜੋਂ ਸ਼ਾਮਲ ਹੋਏ। ਉਨ੍ਹਾਂ ਇਸ ਮੌਕੇ ‘ ਤੇ ਨਾਗਾਲੈਂਡ ਦੇ ਲੋਕਾਂ ਨੂੰ ਵਧਾਈ ਦਿੱਤੀ। ਨਾਗਾਲੈਂਡ ਦੇ ਰਾਜਪਾਲ ਸ਼੍ਰੀ ਪੀਬੀ ਆਚਾਰਯ ਨੇ ਹੌਰਨਬਿਲ ਫੈਸਟੀਵਲ ਦੇ 8ਵੇਂ ਦਿਨ ਗ੍ਰਹਿ ਮੰਤਰੀ ਦਾ ਸਵਾਗਤ ਕੀਤਾ।


    ਨਾਗਾਲੈਂਡ ਦੇ ਮੁੱਖ ਮੰਤਰੀ ਸ਼੍ਰੀ ਟੀਆਰ ਜੇਲਿਯਾਂਗ ( Shri TR Zeliang ) ਨੇ ਸਵਾਗਤੀ ਭਾਸ਼ਣ ਦਿੱਤਾ। ਇਸ ਮੌਕੇ ‘ ਤੇ ਨਾਗਾਲੈਂਡ ਦੇ ਵੱਖ-ਵੱਖ ਕਲਾਕਾਰਾਂ ਨੇ ਸੱਭਿਆਚਾਰਕ ਪ੍ਰੋਗਰਾਮ ਪੇਸ਼ ਕੀਤੇ। ਬਾਅਦ ਵਿੱਚ ਗ੍ਰਹਿ ਮੰਤਰੀ ਨੇ ਥਾਪਾ ਇੰਡੋਰ ਸਪੋਰਟਸ ਕੰਪਲੈਕਸ ਅਤੇ ਅਸਾਮ ਰਾਈਫਲਸ ਪਰਿਸਰ ਸੁਖੋਵੀ, ਦੀਮਾਪੁਰ ਵਿੱਚ ਸੈਨਿਕ ਸੰਮੇਲਨ ਦਾ ਉਦਘਾਟਨ ਕੀਤਾ। ਉਨ੍ਹਾਂ ਨਾਲ ਅਸਾਮ ਰਾਈਫਲਸ ਦੇ ਡਾਇਰੈਕਟਰ ਜਨਰਲ ਲੈਫਟੀਨੈਂਟ ਜਨਰਲ ਚੌਕੀਨ ਚੌਹਾਨ ਸਨ । ਇਸ ਮੌਕੇ ‘ ਤੇ ਉਨ੍ਹਾਂ ਕਿਹਾ ਕਿ ਸੁਰੱਖਿਆ ਜਵਾਨਾਂ ਦੇ ਤਿਆਗ ਨੂੰ ਧਨ ਨਾਲ ਨਹੀਂ ਆਂਕਿਆ ਜਾ ਸਕਦਾ ਅਤੇ ਮਹਿਲਾਵਾਂ ਦੇ ਜਬਰਦਸਤ ਯੋਗਦਾਨ ਨੂੰ ਘੱਟ ਕਰਕੇ ਨਹੀਂ ਦੇਖਿਆ ਜਾਣਾ ਚਾਹੀਦਾ।


    *****

    
    
    (Release ID: 1512316) Visitor Counter : 3