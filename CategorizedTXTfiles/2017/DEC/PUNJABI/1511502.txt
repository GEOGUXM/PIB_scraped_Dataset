      ਰੱਖਿਆ ਮੰਤਰਾਲਾ

      ਰੱਖਿਆ ਮੰਤਰਾਲਾ ਹਥਿਆਰਬੰਦ ਬਲ ਝੰਡਾ ਦਿਵਸ ਨੂੰ ਮਨਾਉਣ ਲਈ ਇੱਕ ਵਿਸ਼ੇਸ਼ ਮੁਹਿੰਮ ਚਲਾਵੇਗਾ ਅਤੇ ਲੋਕਾਂ ਨੂੰ ਦਿੱਵਿਆਂਗ ਸਾਬਕਾ ਫੌਜੀਆਂ, ਜੰਗੀ ਵਿਧਵਾਵਾਂ ਅਤੇ ਸ਼ਹੀਦਾਂ ਦੇ ਬੱਚਿਆਂ ਦੀ ਭਲਾਈ ਲਈ ਪੈਸਾ ਦੇਣ ਲਈ ਉਤਸ਼ਾਹਿਤ ਕਰੇਗਾ
      Posted On: 01 DEC 2017 4:51PM by PIB Chandigarh


    Ministry of Defence to launch a special campaign to celebrate Armed Forces Flag Day and encourage the public to contribute towards the welfare of disabled ex-servicemen, war widows & children of martyrs


    ਰੱਖਿਆ ਮੰਤਰਾਲਾ ਹਥਿਆਰਬੰਦ ਬਲ ਝੰਡਾ ਦਿਵਸ ਨੂੰ ਮਨਾਉਣ ਲਈ ਇੱਕ ਵਿਸ਼ੇਸ਼ ਮੁਹਿੰਮ ਚਲਾਵੇਗਾ ਅਤੇ ਲੋਕਾਂ ਨੂੰ ਦਿੱਵਿਆਂਗ ਸਾਬਕਾ ਫੌਜੀਆਂ , ਜੰਗੀ ਵਿਧਵਾਵਾਂ ਅਤੇ ਸ਼ਹੀਦਾਂ ਦੇ ਬੱਚਿਆਂ ਦੀ ਭਲਾਈ ਲਈ ਪੈਸਾ ਦੇਣ ਲਈ ਉਤਸ਼ਾਹਿਤ ਕਰੇਗਾ


    ਸੰਨ 1949 ਤੋਂ ਹੀ 7 ਦਸੰਬਰ ਦੇ ਦਿਨ ਨੂੰ ਦੇਸ਼ ਭਰ ਵਿੱਚ ਹਥਿਆਰਬੰਦ ਬਲ ਝੰਡਾ ਦਿਵਸ ਵਜੋਂ ਮਨਾਇਆ ਜਾ ਰਿਹਾ ਹੈ । ਇਹ ਦਿਨ ਉਨ੍ਹਾਂ ਸ਼ਹੀਦ ਫੌਜੀਆਂ ਦੇ ਸਨਮਾਨ ਵਿੱਚ ਮਨਾਇਆ ਜਾਂਦਾ ਹੈ ਜੋ ਕਿ ਦੇਸ਼ ਦੀ ਇੱਜ਼ਤ ਲਈ ਸਾਡੀਆਂ ਸਰਹੱਦਾਂ ਦੀ ਰਾਖੀ ਕਰਦੇ ਹੋਏ ਦਲੇਰੀ ਨਾਲ ਲੜੇ ਅਤੇ ਸ਼ਹੀਦ ਹੋਏ ।


    ਹਥਿਆਰਬੰਦ ਬਲ ਝੰਡਾ ਦਿਵਸ ਫੰਡ 1993 ਵਿੱਚ ਉਨ੍ਹਾਂ ਦਿੱਵਿਆਂਗ ਫੌਜੀਆਂ , ਜੰਗੀ ਵਿਧਵਾਵਾਂ , ਸ਼ਹੀਦਾਂ ਦੇ ਬੱਚਿਆਂ ਅਤੇ ਅਜਿਹੇ ਹੋਰ ਲਾਭਪਾਤਰੀਆਂ ਨੂੰ ਮਦਦ ਦੇਣ ਲਈ ਕਾਇਮ ਕੀਤਾ ਗਿਆ ਸੀ ਜਿਨ੍ਹਾਂ ਨੂੰ ਕਿ ਸਾਡੀ ਸੰਭਾਲ ਅਤੇ ਮਦਦ ਦੀ ਲੋੜ ਹੁੰਦੀ ਹੈ ।


    ਇਸ ਸਾਲ ਰੱਖਿਆ ਮੰਤਰਾਲਾ 1 ਤੋਂ 7 ਦਸੰਬਰ 2017 ਤੱਕ ਇਕ ਸਪਤਾਹਿਕ ਡਿਜੀਟਲ ਮੁਹਿੰਮ ਦਾ ਆਯੋਜਨ ਕਰ ਰਿਹਾ ਹੈ ਜਿਸ ਨੂੰ ਕਿ ਹਥਿਆਰਬੰਦ ਬਲ ਸਪਤਾਹ ਵਜੋਂ ਮਨਾਇਆ ਜਾ ਰਿਹਾ ਹੈ । ਇਹ ਮੁਹਿੰਮ ਸਾਰੇ ਦੇਸ਼ ਨੂੰ ਹਥਿਆਰਬੰਦ ਬਲਾਂ ਨਾਲ ਇਕਜੁੱਟਤਾ ਦਰਸਾਉਣ ਲਈ ਇਕਮੁੱਠ ਕਰੇਗੀ ।


    ਮੁਹਿੰਮ ਦਾ ਉਦੇਸ਼ ' ਹਥਿਆਰਬੰਦ ਬਲਾਂ ਦੇ ਝੰਡਾ ਦਿਵਸ ' ਪ੍ਰਤੀ ਜਾਗਰੂਕਤਾ ਪੈਦਾ ਕਰਨਾ ਅਤੇ ਲੋਕਾਂ ਨੂੰ ਇਸ ਲਈ ਦਿਲ ਖੋਲ੍ਹ ਕੇ ਦਾਨ ਦੇਣ ਲਈ ਪ੍ਰੇਰਿਤ ਕਰਨਾ ਹੈ । ਨਕਦੀ ਰਹਿਤ ਭੁਗਤਾਨ ਦੇ ਕਈ ਢੰਗ ਇਸ ਉਦੇਸ਼ ਲਈ ਮੁਹੱਈਆ ਕਰਵਾਏ ਗਏ ਹਨ । ਤੁਸੀਂ ਆਪਣਾ ਅੰਸ਼ਦਾਨ ਪੇ ਟੀ ਐੱਮ ਨੰਬਰ 8800462175 ਅਤੇ ਯੂ ਪੀ ਆਈ ਕੋਡ armedforcesflagdayfund@sbi ਉੱਤੇ ਭੇਜ ਸਕਦੇ ਹੋ । ਕ੍ਰੈਡਿਟ/ਡੈਬਿਟ ਕਾਰਡ ਜਾਂ ਨੈੱਟ ਬੈਕਿੰਗ ਰਾਹੀਂ ਅੰਸ਼ਦਾਨ ਲਈ ksb.gov.in/armed-forces-flag-day-fund.htm ਉੱਤੇ ਲਾਗ ਇਨ ਕਰੋ ।


    

    
    (Release ID: 1511502) Visitor Counter : 3