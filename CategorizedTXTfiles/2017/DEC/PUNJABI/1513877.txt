      ਮੰਤਰੀ ਮੰਡਲ

      ਮੰਤਰੀ ਮੰਡਲ ਨੇ ਐੱਫ਼ਐੱਮ ਫੇਜ਼ III ਦੇ ਬੈਚ III ਦੀ ਈ ਬੋਲੀ ਕਰਵਾਉਣ ਨੂੰ ਪ੍ਰਵਾਨਗੀ ਦਿੱਤੀ
      Posted On: 20 DEC 2017 6:06PM by PIB Chandigarh


    Cabinet approves conducting of FM Phase-III e-auctions Batch-III


    ਮੰਤਰੀ ਮੰਡਲ ਨੇ ਐੱਫ਼ਐੱਮ ਫੇਜ਼ III ਦੇ ਬੈਚ III ਦੀ ਈ ਬੋਲੀ ਕਰਵਾਉਣ ਨੂੰ ਪ੍ਰਵਾਨਗੀ ਦਿੱਤੀ


    ਕੇਂਦਰੀ ਮੰਤਰੀ ਮੰਡਲ ਨੇ ਪ੍ਰਧਾਨ ਮੰਤਰੀ ਸ੍ਰੀ ਨਰੇਂਦਰ ਮੋਦੀ ਦੀ ਪ੍ਰਧਾਨਗੀ ਹੇਠ ਹੋਈ ਮੀਟਿੰਗ ਵਿੱਚ 236 ਸ਼ਹਿਰਾਂ ਵਿੱਚ 683 ਚੈਨਲਾਂ ਦੀ ਬੋਲੀ ਅਗਲੇ ਬੈਚਾਂ ਵਿੱਚ ਕਰਵਾਉਣ ਨੂੰ ਪ੍ਰਵਾਨਗੀ ਦਿੱਤੀ । ਇਸ ਨਾਲ ਹੋਰ ਸ਼ਹਿਰਾਂ ਵਿਚ ਐੱਫ਼ਐੱਮ ਰੇਡੀਓ ਦੇ ਨਵੇਂ ਅਤੇ ਵਧੇ ਹੋਏ ਅਨੁਭਵ ਦਾ ਤੁਆਰਫ਼ ਹੋਵੇਗਾ ।


    ਮੰਤਰੀ ਮੰਡਲ ਵਲੋਂ 2011 ਵਿੱਚ ਪ੍ਰਵਾਨਤ ਕੀਤੀਆਂ ਐੱਫ਼ਐੱਮ ਪਾਲਿਸੀ ਗਾਈਡਲਾਈਲਜ਼/ਦਿਸ਼ਾ ਨਿਰਦੇਸ਼ ਵਿੱਚ ਫੇਸ III ਦੇ ਪਹਿਲੇ ਬੈਚ ਵਿੱਚ 2015 ਵਿੱਚ 56 ਸ਼ਹਿਰਾਂ ਵਿੱਚ 97 ਚੈਨਲ ਅਤੇ 2016 ਵਿੱਚ ਦੂਜੇ ਬੈਚ ਵਿੱਚ 48 ਸ਼ਹਿਰਾਂ ਵਿੱਚ 66 ਚੈਨਲ ਬੋਲੀ ਰਾਹੀਂ ਵੇਚੇ ਗਏ ਸਨ ।


    ਤੀਸਰੇ ਬੈਚ ਦੀ ਬੋਲੀ ਦੇ ਐਲਾਨ ਨਾਲ ਦੇਸ਼ ਭਰ ਵਿੱਚ ਉਨ੍ਹਾਂ ਸਹਿਰਾਂ ਨੂੰ ਲਾਭ ਹੋਵੇਗਾ ਜਿਥੇ ਕਿ ਇਸ ਵੇਲੇ ਕੋਈ ਨਿੱਜੀ ਐੱਫ਼ਐੱਮ ਚੈਨਲ ਨਹੀਂ ਹੈ । ਇਨ੍ਹਾਂ ਵਿੱਚ ਜੰਮੂ ਕਸ਼ਮੀਰ ਅਤੇ ਉੱਤਰ ਪੂਰਬੀ ਖੇਤਰ ਦੇ ਸਰਹੱਦੀ ਸੂਬਿਆਂ ਦੇ ਕਈ ਸ਼ਹਿਰ ਸ਼ਾਮਲ ਹਨ ਜਿੱਥੇ ਅਬਾਦੀ 1 ਲੱਖ ਤੋਂ ਘੱਟ ਹੈ । ਬੋਲੀ ਦਾ ਇਹ ਬੈਚ ਉਨ੍ਹਾਂ ਜ਼ਿਲ੍ਹਿਆਂ ਦੇ ਸ਼ਹਿਰਾਂ ਨੂੰ ਕਵਰ ਕਰੇਗਾ ਜੋ ਖੱਬੇ ਪੱਖੀ ਅੱਤਵਾਦ ਤੋਂ ਬੁਰੀ ਤਰ੍ਹਾਂ ਪ੍ਰਭਾਵਿਤ ਹਨ । ਇਸ ਨਾਲ ਸ੍ਰੋਤਿਆਂ ਨੂੰ ਸੁਣਨ ਲਈ ਵਧੀਆ ਸਮੱਗਰੀ ਮਿਲਣ ਤੋਂ ਇਲਾਵਾ ਅਤੇ ਨਵੇਂ ਸ਼ਹਿਰਾਂ ਵਿੱਚ ਐੱਫ਼ਐੱਮ ਦੀ ਸ਼ੁਰੂਆਤ ਹੋਵੇਗੀ ।


    ਐੱਫ਼ਐੱਮ ਫੇਸ III ਦੀ ਨੀਲਾਮੀ ਦੇ ਪੂਰਾ ਹੋਣ ਨਾਲ ਸਾਰੇ 29 ਸੂਬਿਆਂ ਅਤੇ 7 ਵਿਚੋਂ 6 ਕੇਂਦਰ ਸ਼ਾਸਿਤ ਪ੍ਰਦੇਸ਼ਾਂ (ਸਿਰਫ ਦਾਦਰਾ ਨਗਰ ਹਵੇਲੀ ਨੂੰ ਛੱਡ ਕੇ) ਵਿੱਚ ਨਿੱਜੀ ਐੱਫ਼ਐੱਮ ਰੇਡੀਓ ਪ੍ਰਸਾਰਣ ਅਧੀਨ ਆ ਜਾਣਗੇ । ਇਸ ਨਾਲ ਸਿੱਧੇ ਅਤੇ ਅਸਿੱਧੇ ਤੌਰ ਤੇ ਪੈਨ ਇੰਡੀਆ ਅਧਾਰ ਉੱਤੇ 10,000 ਲੋਕਾਂ ਲਈ ਰੁਜ਼ਗਾਰ ਦਾ ਪ੍ਰਬੰਧ ਹੋਵੇਗਾ । ਇਨ੍ਹਾਂ ਬੋਲੀਆਂ ਤੋਂ 1,100 ਕਰੋੜ ਰੁਪਏ ਹਾਸਲ ਹੋਣ ਦੀ ਆਸ ਹੈ ।


    ਸੰਪੂਰਨ ਪਾਰਦਰਸ਼ਤਾ ਨੂੰ ਯਕੀਨੀ ਬਣਾਉਣ ਲਈ ਸਾਈਮਲਟੇਨੀਅਸ ਮਲਟੀਪਲ ਰਾਊਂਡ ਅਸੈਂਡਿੰਗ ਢੰਗ (ਐੱਸਐੱਮਆਰ ਏ) ਅਪਣਾਇਆ ਜਾ ਰਿਹਾ ਹੈ ।


    **********

    
    
    (Release ID: 1513877) Visitor Counter : 1