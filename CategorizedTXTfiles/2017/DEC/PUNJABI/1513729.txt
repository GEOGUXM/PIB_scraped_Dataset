      ਗ੍ਰਹਿ ਮੰਤਰਾਲਾ

      ਐੱਨਡੀਐੱਮਏ ਵੱਲੋਂ ਹਰਿਆਣਾ ਵਿੱਚ ਭੂਚਾਲ ਬਾਰੇ ਨਕਲੀ ਅਭਿਆਸ
      Posted On: 21 DEC 2017 5:59PM by PIB Chandigarh


    NDMA conducts mock exercise in Haryana on earthquake


    ਐੱਨਡੀਐੱਮਏ ਵੱਲੋਂ ਹਰਿਆਣਾ ਵਿੱਚ ਭੂਚਾਲ ਬਾਰੇ ਨਕਲੀ ਅਭਿਆਸ


    ਰਾਸ਼ਟਰੀ ਆਪਦਾ ਪ੍ਰਬੰਧਨ ਅਥਾਰਟੀ (ਐੱਨਡੀਐੱਮਏ) ਵੱਲੋਂ ਅੱਜ ਹਰਿਆਣਾ ਵਿੱਚ ਰਾਜ ਪੱਧਰੀ ਭੂਚਾਲ ਬਾਰੇ ਨਕਲੀ ਅਭਿਆਸ ਕੀਤਾ ਗਿਆ । ਰਾਜ ਸਰਕਾਰ ਵੱਲੋਂ ਆਪਦਾ ਸਥਿਤੀ ਵਿੱਚ ਤਿਆਰੀ ਅਤੇ ਪ੍ਰਤੀਕਿਰਿਆ ਵਿਧੀ ਦਾ ਜਾਇਜ਼ਾ ਲੈਣ ਲਈ ਅਜਿਹਾ ਅਭਿਆਸ ਕੀਤਾ ਗਿਆ । ਇਹ ਅਭਿਆਸ ਹਰਿਆਣਾ ਰਾਜ ਆਪਦਾ ਪ੍ਰਬੰਧਨ ਅਥਾਰਟੀ (ਐੱਸਡੀਐੱਮਏ) ਦੇ ਸਹਿਯੋਗ ਨਾਲ ਕੀਤਾ ਗਿਆ ।


    ਇਹ ਅਭਿਆਸ ਰਿਕਟਰ ਪੈਮਾਨੇ ਉੱਤੇ 6.8 ਦੀ ਤੀਬਰਤਾ ਵਾਲਾ ਭੂਚਾਲ ਮੰਨ ਕੇ ਕੀਤਾ ਗਿਆ ਜਿਸ ਦਾ ਕੇਂਦਰ ਗੁਰੂਗਰਾਮ ਅਤੇ ਪੱਛਮ ਵਿੱਚ ਜੈਪੁਰ ਰਿੱਜ ( Ridge ) ਅਤੇ ਸੋਹਨਾ ਫਾਲਟ ਲਾਈਨ ਦੇ ਨਾਲ ਸੀ ।


    ਇਹ ਅਭਿਆਸ 122 ਚੋਣਵੇਂ ਸਥਾਨਾਂ ਉੱਤੇ ਇੱਕੋ ਸਮੇਂ ਕੀਤਾ ਗਿਆ ਜਿਨ੍ਹਾਂ ਵਿੱਚ ਹਸਪਤਾਲ , ਸ਼ਾਪਿੰਗ ਮਾਲ , ਸਕੂਲ , ਉੱਚੀਆਂ ਰਿਹਾਇਸ਼ੀ ਇਮਾਰਤਾਂ ਅਤੇ ਵੱਡੇ ਖਤਰਨਾਕ ਯੂਨਿਟ ਸ਼ਾਮਿਲ ਸਨ ਜੋ ਕਿ ਰਾਜ ਦੇ ਸਾਰੇ 22 ਜ਼ਿਲ੍ਹਿਆਂ ਵਿੱਚ ਫੈਲੇ ਹੋਏ ਸਨ । ਇਸ ਦਾ ਉਦੇਸ਼ ਪ੍ਰਸ਼ਾਸਨ ਦੀ ਸਰੋਤ ਜੁਟਾਉਣ ਦੀ ਸਮਰੱਥਾ ਦਾ ਜਾਇਜ਼ਾ ਲੈਣਾ ਅਤੇ ਪ੍ਰਭਾਵਿਤ ਵਰਗਾਂ ਤੱਕ ਤੁਰੰਤ ਪਹੁੰਚ ਕਰਨਾ ਸੀ ।


    ਰਾਜ ਪੱਧਰੀ ਇਹ ਅਭਿਆਸ ਸਾਇਰਨ ਵੱਜਣ ਨਾਲ ਸ਼ੁਰੂ ਹੋਇਆ ਜਿਸ ਦਾ ਮਤਲਬ ਸੀ ਕਿ ਭੂਚਾਲ ਆ ਗਿਆ ਹੈ । ਹਰ ਵਿਅਕਤੀ ਮੇਜ਼ ਦੇ ਹੇਠਾਂ ਵੜ ਗਿਆ ਅਤੇ ਆਪਣੇ ਸਿਰ ਢੱਕ ਲਏ । ਇੱਕ ਵਾਰੀ ਭੂਚਾਲ ਖਤਮ ਹੋਇਆ ਤਾਂ ਪ੍ਰਭਾਵਿਤਾਂ ਨੂੰ ਉਥੋਂ ਕੱਢਣ ਦੀ ਮੁਹਿੰਮ ਸ਼ੁਰੂ ਕੀਤੀ ਗਈ । ਤੁਰੰਤ ਬਾਅਦ ਰਾਜ ਐਮਰਜੈਂਸੀ ਆਪ੍ਰੇਸ਼ਨ ਸੈਂਟਰ (ਐੱਸਈਓਸੀ) ਨੂੰ ਸਰਗਰਮ ਕੀਤਾ ਗਿਆ ।

    
    
    (Release ID: 1513729) Visitor Counter : 13