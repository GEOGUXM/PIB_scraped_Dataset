      ਮਹਿਲਾ ਤੇ ਬਾਲ ਵਿਕਾਸ ਮੰਤਰਾਲਾ

      ਸ਼੍ਰੀਮਤੀ ਮੇਨਕਾ ਸੰਜੈ ਗਾਂਧੀ ਨੇ ਨਵੀਂ ਦਿੱਲੀ ਵਿੱਚ ਹਿੰਸਾ ਦੀ ਬਹੁ-ਖੇਤਰੀ ਪ੍ਰਤਿਕਿਰਿਆ ਨੂੰ ਮਜ਼ਬੂਤ ਕਰਨ ਵਿੱਚ ਸਖੀ ਵੰਨ ਸਟਾਪ (One Stop) ਸੈਂਟਰਾਂ ਦੀ ਭੂਮਿਕਾ ’ਤੇ ਦੋ ਦਿਨਾਂ ਰਾਸ਼ਟਰੀ ਕਾਰਜਸ਼ਾਲਾ ਦਾ ਉਦਘਾਟਨ ਕੀਤਾ
      Posted On: 15 DEC 2017 5:30PM by PIB Chandigarh


    Smt Maneka Sanjay Gandhi inaugurates the two day National Workshop on Role of Sakhi One Stop Centres in Strengthening Multi Sectoral Response to Violence in New Delhi today


    ਸ਼੍ਰੀਮਤੀ ਮੇਨਕਾ ਸੰਜੈ ਗਾਂਧੀ ਨੇ ਨਵੀਂ ਦਿੱਲੀ ਵਿੱਚ ਹਿੰਸਾ ਦੀ ਬਹੁ-ਖੇਤਰੀ ਪ੍ਰਤਿਕਿਰਿਆ ਨੂੰ ਮਜ਼ਬੂਤ ਕਰਨ ਵਿੱਚ ਸਖੀ ਵੰਨ ਸਟਾਪ ( One Stop ) ਸੈਂਟਰਾਂ ਦੀ ਭੂਮਿਕਾ ’ਤੇ ਦੋ ਦਿਨਾਂ ਰਾਸ਼ਟਰੀ ਕਾਰਜਸ਼ਾਲਾ ਦਾ ਉਦਘਾਟਨ ਕੀਤਾ


    ਮਹਿਲਾ ਅਤੇ ਬਾਲ ਵਿਕਾਸ ਮੰਤਰੀ ਸ਼੍ਰੀਮਤੀ ਮੇਨਕਾ ਸੰਜੈ ਗਾਂਧੀ ਨੇ ਅੱਜ ਨਵੀਂ ਦਿੱਲੀ ਵਿੱਚ ਹਿੰਸਾ ਦੇ ਬਹੁ-ਖੇਤਰੀ ਪ੍ਰਤਿਕਰਮ ਨੂੰ ਮਜ਼ਬੂਤ ਕਰਨ ਵਿੱਚ ਸਖੀ ਵੰਨ ਸਟਾਪ ( One Stop ) ਸੈਂਟਰਾਂ ਦੀ भू ਭੂਮਿਕਾ ’ ਤੇ ਦੋ ਦਿਨਾਂ ਵਰਕਸ਼ਾਪ ਦਾ ਉਦਘਾਟਨ ਕੀਤਾ। ਵਰਕਸ਼ਾਪ ਮਹਿਲਾ ਅਤੇ ਬਾਲ ਵਿਕਾਸ ਮੰਤਰਾਲੇ ਵੱਲੋਂ ਕਰਾਈ ਜਾ ਰਹੀ ਹੈ। ਦੇਸ਼ ਭਰ ਦੇ 33 ਰਾਜਾਂ ਅਤੇ ਕੇਂਦਰ ਸ਼ਾਸਿਤ ਪ੍ਰਦੇਸ਼ਾਂ ਤੋਂ ਲਗਭਗ 400 ਸਖੀ ਵੰਨ ਸਟਾਪ ( One Stop ) ਸੈਂਟਰਾਂ ਦੇ ਕਾਰਜਕਰਤਾ ਅਤੇ ਨੋਡਲ ਕਰਮਚਾਰੀ ਇਸ ਦੋ ਦਿਨਾ ਵਰਕਸ਼ਾਪ ਵਿੱਚ ਹਿੱਸਾ ਲੈ ਰਹੇ ਹਨ।


    ਸਹਿਭਾਗੀਆਂ ਨੂੰ ਸੰਬੋਧਨ ਕਰਦੇ ਹੋਏ ਸ਼੍ਰੀਮਤੀ ਮੇਨਕਾ ਸੰਜੈ ਗਾਂਧੀ ਨੇ ਕਿਹਾ ਕਿ ਵੰਨ ਸਟਾਪ ( One Stop ) ਸੈਂਟਰ ਸਕੀਮ ਹਿੰਸਾ ਤੋਂ ਪ੍ਰਭਾਵਿਤ ਔਰਤਾਂ ਦੀ ਸੁਰੱਖਿਆ ਅਤੇ ਸਹਾਇਤਾ ਲਈ ਇੱਕ ਬਹੁਤ ਗੰਭੀਰ ਦਖ਼ਲ ਹੈ। ਸਕੀਮ ਦੀ ਮਹੱਤਤਾ ਨੂੰ ਧਿਆਨ ਵਿੱਚ ਰੱਖਦੇ ਹੋਏ, ਇਸ ਗੱਲ ਨੂੰ ਯਕੀਨੀ ਬਣਾਉਣਾ ਹੋਵੇਗਾ ਕਿ ਓਐੱਸਸੀਜ਼ ( OSCS ) ਇੱਕ ਪ੍ਰੋਫੈਸ਼ਨਲ ਅਤੇ ਪ੍ਰਭਾਵਸ਼ਾਲੀ ਢੰਗ ਨਾਲ ਚਲ ਰਹੀਆਂ ਹਨ। ਮੁਸੀਬਤ ਸਮੇਂ ਜੋ ਮਹਿਲਾਵਾਂ ਇੰਨ੍ਹਾਂ ਸੈਂਟਰਾਂ ਵਿੱਚ ਆਉਂਦੀਆਂ ਹਨ, ਉਨ੍ਹਾਂ ਨਾਲ ਪੂਰੀ ਹਮਦਰਦੀ ਨਾਲ ਪੇਸ਼ ਆਉਣਾ ਹੈ। ਉਨ੍ਹਾਂ ਕਿਹਾ ਕਿ ਵੰਨ ਸਟਾਪ ਸੈਂਟਰਾਂ ਦਾ ਉਦੇਸ਼ ਅਜਿਹੀਆਂ ਔਰਤਾਂ ਨੂੰ ਸੁਰੱਖਿਅਤ ਅਤੇ ਖੁਸ਼ਗਵਾਰ ਮਾਹੌਲ ਮੁਹੱਈਆ ਕਰਨਾ ਹੈ। ਮੰਤਰੀ ਨੇ ਅੱਗੇ ਕਿਹਾ ਕਿ ਪਹਿਲਾਂ ਵੰਨ ਸਟਾਪ ਸੈਂਟਰ ਛਤੀਸਗੜ੍ਹ ਦੇ ਰਾਏਪੁਰ ਵਿਖੇ ਸਥਾਪਤ ਕੀਤਾ ਗਿਆ ਸੀ ਅਤੇ ਥੋੜ੍ਹੇ ਹੀ ਸਮੇਂ ਵਿੱਚ ਇਹ ਮੁਸੀਬਤ ਮਾਰੀਆਂ ਔਰਤਾਂ ਲਈ ਸੰਜੀਵਨੀ ਬਣ ਗਿਆ। ਉਸ ਸਮੇਂ ਤੋਂ ਦੇਸ਼ ਭਰ ਦੇ ਕਈ ਰਾਜਾਂ ਵਿੱਚ ਬਹੁਤ ਸਾਰੇ ਓਐੱਸਸੀ ਸੈਂਟਰ ਸਥਾਪਤ ਕੀਤੇ ਗਏ ਹਨ।


    ਮਹਿਲਾ ਅਤੇ ਬਾਲ ਵਿਕਾਸ ਸੱਕਤਰ, ਸ਼੍ਰੀ ਰਾਕੇਸ਼ ਸ਼੍ਰੀਵਾਸਤਵ ਨੇ ਵੀ ਵੰਨ ਸਟਾਪ ਸੈਂਟਰ ਸਕੀਮ ਦੀ ਮਹੱਤਤਾ ’ਤੇ ਚਾਨਣਾ ਪਾਇਆ ਅਤੇ ਸਹਿਭਾਗੀਆਂ ਨੂੰ ਪੂਰੀ ਸ਼ਿੱਦਤ ਨਾਲ ਕੰਮ ਕਰ ਕੇ ਇਸ ਸਕੀਮ ਨੂੰ ਵੱਡੀ ਸਫ਼ਲਤਾ ਬਣਾਉਣ ਲਈ ਕਿਹਾ ਤਾਂ ਕਿ ਦੇਸ਼ ਦੀਆਂ ਲੱਖਾਂ ਪੀੜਤ ਔਰਤਾਂ ਨੂੰ ਰਾਹਤ ਮਿਲ ਸਕੇ।


    *****

    
    
    (Release ID: 1512796) Visitor Counter : 6