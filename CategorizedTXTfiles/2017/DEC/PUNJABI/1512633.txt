      ਘੱਟ ਗਿਣਤੀ ਮਾਮਲੇ ਮੰਤਰਾਲਾ

      ਸ਼੍ਰੀ ਮੁਖਤਾਰ ਅਬਾਸ ਨਕਵੀ ਨੇ ਹੱਜ 2018 ਦੇ ਪ੍ਰਈਵੇਟ ਟੂਰ ਅਪਰੇਟਰਾਂ ਲਈ ਪੋਰਟਲ ਸ਼ੁਰੂ ਕੀਤਾ ਹੱਜ ਲਈ ਅਰਜ਼ੀਆਂ ਦੀ ਅੰਤਿਮ ਮਿਤੀ 22 ਦਸੰਬਰ ਤੱਕ ਵਧਾਈ
      Posted On: 14 DEC 2017 6:24PM by PIB Chandigarh


    Shri Mukhtar Abbas Naqvi Launches Portal for private tour operators for Haj 2018
    
    Last date for Haj application Extended upto De


    cember 22 ਸ਼੍ਰੀ ਮੁਖਤਾਰ ਅਬਾਸ ਨਕਵੀ ਨੇ ਹੱਜ 2018 ਦੇ ਪ੍ਰਈਵੇਟ ਟੂਰ ਅਪਰੇਟਰਾਂ ਲਈ ਪੋਰਟਲ ਸ਼ੁਰੂ ਕੀਤਾ


    ਹੱਜ ਲਈ ਅਰਜ਼ੀਆਂ ਦੀ ਅੰਤਿਮ ਮਿਤੀ 22 ਦਸੰਬਰ ਤੱਕ ਵਧਾਈ


    ਕੇਂਦਰੀ ਘੱਟ ਗਿਣਤੀ ਮਾਮਲੇ ਮੰਤਰੀ ਸ਼੍ਰੀ ਮੁਖਤਾਰ ਅਬਾਸ ਨਕਵੀ ਨੇ ਕਿਹਾ ਹੈ ਕਿ ਮੁਸਲਿਮ ਮਹਿਲਾਵਾਂ ਦੇ “ਮਹਿਰਮ” (ਪੁਰਖ ਸਾਥੀ) ਦੇ ਬਿਨਾਂ ਹੱਜ ’ਤੇ ਜਾਣ ਤੇ ਲੱਗੀ ਪਾਬੰਦੀ ਨੂੰ ਸਰਕਾਰ ਵੱਲੋਂ ਹਟਾਉਣ ਦੇ ਫੈਸਲੇ ਦੇ ਬੇਹੱਦ ਸਕਾਰਾਤਮਕ ਨਤੀਜੇ ਨਿਕਲੇ ਹਨ ਕਿਉਂਕਿ ਦੇਸ਼ ਦੀ ਮਹਿਲਾਵਾਂ “ਮਹਿਰਮ” ਤੋਂ ਬਿਨਾਂ ਹੱਜ ਤੇ ਜਾਣ ਲਈ ਵੱਡੀ ਸੰਖਿਆ ਵਿੱਚ ਅਰਜ਼ੀਆਂ ਭੇਜ ਰਹੀਆਂ ਹਨ। ਅੱਜ ਇੱਥੇ ਨਿਜੀ ਟੂਰ ਅਪਰੇਟਰਾਂ ਲਈ ਇੱਕ ਪੋਰਟਲ ਦੀ ਸ਼ੁਰੂਆਤ ਕਰਦੇ ਹੋਏ ਸ਼੍ਰੀ ਨਕਵੀ ਨੇ ਕਿਹਾ ਕਿ “ਮਹਿਰਮ” ਦੇ ਬਿਨਾਂ ਮੁਸਲਿਮ ਮਹਿਲਾਵਾਂ ਨੂੰ ਹੱਜ ’ਤੇ ਜਾਣ ਦੀ ਪ੍ਰਵਾਨਗੀ ਦੇਣ ਦੇ ਸਰਕਾਰ ਦੇ ਫੈਸਲੇ ਦਾ ਦੇਸ਼ ਭਰ ਵਿੱਚ ਸਵਾਗਤ ਹੋਇਆ ਹੈ। ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਦੀ ਅਗਵਾਈ ਹੇਠ ਸਰਕਾਰ ਵੱਲੋਂ ਮਹਿਲਾਵਾਂ ਨੂੰ ਅਧਿਕਾਰ ਸੰਪੰਨ ਬਣਾਉਣ ਦੀ ਦਿਸ਼ਾ ਵਿੱਚ ਇਹ ਇੱਕ ਹੋਰ ਮਹੱਤਵਪੂਰਨ ਕਦਮ ਹੈ।


    ਉਨ੍ਹਾਂ ਨੇ ਕਿਹਾ ਕਿ ਹੱਜ 2018 ਲਈ ਅਰਜ਼ੀਆਂ ਦੀ ਪ੍ਰਕਿਰਿਆ 15 ਨਵੰਬਰ ਤੋਂ ਸ਼ੁਰੂ ਹੋ ਚੁੱਕੀ ਹੈ ਅਤੇ “ਮਹਿਰਮ” ਤੋਂ ਬਿਨਾਂ ਹੱਜ ਜਾਣ ਲਈ ਹੁਣ ਤੱਕ (13 ਦਸੰਬਰ) 1000 ਤੋਂ ਵੱਧ ਮਹਿਲਾਵਾਂ ਆਵੇਦਨ ਕਰ ਚੁੱਕੀਆਂ ਹਨ। ਹੱਜ ਲਈ ਆਵੇਦਨ ਦੀ ਆਖਰੀ ਮਿਤੀ 22 ਦਸੰਬਰ ਤੱਕ ਵਧਾ ਦਿੱਤੀ ਗਈ ਹੈ। ਨਵੀਂ ਹੱਜ ਨੀਤੀ ਅਨੁਸਾਰ 45 ਸਾਲ ਤੋਂ ਵੱਧ ਉਮਰ ਦੀਆਂ ਮਹਿਲਾਵਾਂ ਜਿਹੜੀਆਂ ਮਰਦ ਸਾਥੀ ਤੋਂ ਬਿਨਾਂ ਹੱਜ ਤੇ ਜਾਣਾ ਚਾਹੁੰਦੀਆਂ ਹਨ, ਉਨ੍ਹਾਂ ਨੂੰ 4 ਜਾਂ ਵੱਧ ਮਹਿਲਾਵਾਂ ਦੇ ਸਮੂਹ ਵਿੱਚ ਹੱਜ ਯਾਤਰਾ ’ਤੇ ਜਾਣ ਦੀ ਇਜਾਜਤ ਦੇ ਦਿੱਤੀ ਗਈ ਹੈ।


    ਸ਼੍ਰੀ ਨਕਵੀ ਨੇ ਕਿਹਾ ਕਿ ਘੱਟ ਗਿਣਤੀ ਮਾਮਲੇ ਮੰਤਰਾਲੇ ਨੇ ਪ੍ਰਾਈਵੇਟ ਟੂਰ ਅਪਰੇਟਰਾਂ ਲਈ ਪਹਿਲੀ ਵਾਰ ਪੋਰਟਲ ਸ਼ੁਰੂ ਕੀਤਾ ਹੈ ਤਾਂ ਜੋ ਹੱਜ ਨਾਲ ਜੁੜੀ ਸੰਪੂਰਨ ਪ੍ਰਕਿਰਿਆ ਪੂਰੀ ਤਰ੍ਹਾਂ ਪਾਰਦਰਸ਼ੀ ਹੋ ਸਕੇ। ਇਹ ਪੋਰਟਲ ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਦੇ ਡਿਜੀਟਲ ਇੰਡੀਆ ਪ੍ਰੋਗਰਾਮ ਨੂੰ ਅੱਗੇ ਵਧਾਉਣ ਲਈ ਵਿਕਸਤ ਕੀਤਾ ਗਿਆ ਹੈ। ਇਸ ਪੋਰਟਲ ਤੋਂ ਪ੍ਰਾਈਵੇਟ ਟੂਰ ਅਪਰੇਟਰਾਂ ਅਤੇ ਹੱਜ ਯਾਤਰੀਆਂ ਦੇ ਕਈ ਮੁੱਦਿਆਂ ਦਾ ਹੱਲ ਹੋ ਸਕੇਗਾ।


    ***

    
    
    (Release ID: 1512633) Visitor Counter : 3