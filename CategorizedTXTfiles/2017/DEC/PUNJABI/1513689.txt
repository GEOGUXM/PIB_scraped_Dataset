      ਗ੍ਰਹਿ ਮੰਤਰਾਲਾ

      ਮਣੀਪੁਰ ਦੇ ਵਿਦਿਆਰਥੀਆਂ ਦੇ ਸਮੂਹ ਨੇ ਰਾਜ ਮੰਤਰੀ (ਗ੍ਰਹਿ) ਸ਼੍ਰੀ ਕਿਰੇਨ ਰਿਜੀਜੂ ਨਾਲ ਭੇਂਟ ਕੀਤੀ
      Posted On: 21 DEC 2017 5:11PM by PIB Chandigarh


    Group of students from Manipur call on MoS (Home) Shri Kiren Rijiju


    ਮਣੀਪੁਰ ਦੇ ਵਿਦਿਆਰਥੀਆਂ ਦੇ ਸਮੂਹ ਨੇ ਰਾਜ ਮੰਤਰੀ (ਗ੍ਰਹਿ) ਸ਼੍ਰੀ ਕਿਰੇਨ ਰਿਜੀਜੂ ਨਾਲ ਭੇਂਟ ਕੀਤੀ


    42 ਵੀਂ ਅਸਾਮ ਰਾਈਫਲਜ਼ ਵੱਲੋਂ ਆਯੋਜਿਤ ਰਾਸ਼ਟਰੀ ਏਕਤਾ ਯਾਤਰਾ ਵਿੱਚ ਭਾਗ ਲੈਣ ਵਾਲੇ ਮਣੀਪੁਰ ਦੇ ਬਿਸ਼ਨਪੁਰ ਜ਼ਿਲ੍ਹੇ ਦੇ 18 ਵਿਦਿਆਰਥੀਆਂ ਦੇ ਇੱਕ ਸਮੂਹ ਨੇ ਅੱਜ ਇੱਥੇ ਗ੍ਰਹਿ ਮਾਮਲਿਆਂ ਦੇ ਰਾਜ ਮੰਤਰੀ ਸ਼੍ਰੀ ਕਿਰੇਨ ਰਿਜੀਜੂ ਨਾਲ ਮੁਲਾਕਾਤ ਕੀਤੀ । ਇਹ ਯਾਤਰਾ 14 ਤੋਂ 26 ਦਸੰਬਰ , 2017 ਤੱਕ ਕੌਮੀ ਰਾਜਧਾਨੀ ਅਤੇ ਆਗਰੇ ਲਈ ਆਯੋਜਿਤ ਕੀਤੀ ਜੀ ਰਹੀ ਹੈ ।


    ਇਸ ਮੌਕੇ ' ਤੇ ਬੋਲਦਿਆਂ , ਸ਼੍ਰੀ ਰਿਜੀਜੂ ਨੇ ਅਪਰੇਸ਼ਨ ਸਦਭਾਵਨਾ ਅਧੀਨ ਰਾਸ਼ਟਰੀ ਏਕਤਾ ਯਾਤਰਾ ਆਯੋਜਨ ਲਈ ਅਸਾਮ ਰਾਈਫਲਜ਼ ਦੀ ਸ਼ਲਾਘਾ ਕੀਤੀ , ਜਿਸ ਨਾਲ ਦੂਰ ਦੁਰਾਡੇ ਦੇ ਬੱਚਿਆਂ ਨੂੰ ਭਾਰਤ ਦੀ ਮਹਾਨਤਾ ਨੂੰ ਖੋਜਣ ਲਈ ਰਾਸ਼ਟਰੀ ਰਾਜਧਾਨੀ ਅਤੇ ਹੋਰ ਇਤਿਹਾਸਕ ਸ਼ਹਿਰਾਂ ਨੂੰ ਵੇਖਣ ਦਾ ਮੌਕਾ ਮਿਲਿਆ ।


    ਵਿਦਿਆਰਥੀਆਂ ਨਾਲ ਗੱਲਬਾਤ ਕਰਦੇ ਹੋਏ ਸ਼੍ਰੀ ਰਿਜੀਜੂ ਨੇ ਕਿਹਾ ਕਿ ਕੌਮੀ ਏਕਤਾ ਯਾਤਰਾ ਅਸਾਮ ਰਾਈਫਲਜ਼ ਦੁਆਰਾ ਇਕ ਵਧੀਆ ਪਹਿਲਕਦਮੀ ਹੈ ਕਿਉਂਕਿ ਇਹ ਇਹਨਾਂ ਵਿਦਿਆਰਥੀਆਂ ਵਿੱਚੋਂ ਬਹੁਤਿਆਂ ਲਈ ਰਾਜ ਦੇ ਬਾਹਰ ਇਹ ਪਹਿਲੀ ਫੇਰੀ ਹੈ । ਉਨ੍ਹਾਂ ਨੇ ਬੱਚਿਆਂ ਨੂੰ ਪਰਿਵਾਰ ਅਤੇ ਦੋਸਤਾਂ ਨਾਲ ਆਪਣੇ ਤਜ਼ਰਬੇ ਸਾਂਝੇ ਕਰਨ ਲਈ ਕਿਹਾ ।


    ਰਾਸ਼ਟਰੀ ਏਕਤਾ ਟੂਰ ਦਾ ਉਦੇਸ਼ ਸਦਭਾਵਨਾ ਤੇ ਜਾਗਰੂਕਤਾ ਨੂੰ ਉਤਸ਼ਾਹਿਤ ਕਰਨਾ ਹੈ । ਇਸ ਦੌਰੇ ਦਾ ਉਦੇਸ਼ ਵਿਦਿਆਰਥੀਆਂ ਨੂੰ ਕੌਮ ਨਾਲ ਜੋੜਨਾ ਅਤੇ ਵਿਭਿੰਨਤਾ ਵਿੱਚ ਏਕਤਾ ਦੇ ਸੰਕਲਪ ਨੂੰ ਉਤਸ਼ਾਹਿਤ ਕਰਨਾ ਹੈ ।

    
    
    (Release ID: 1513689) Visitor Counter : 12