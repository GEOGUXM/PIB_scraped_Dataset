      ਸਮਾਜਿਕ ਨਿਆਂ ਤੇ ਸਸ਼ਕਤੀਕਰਨ ਮੰਤਰਾਲਾ

      ਸ਼੍ਰੀ ਥਾਵਰਚੰਦ ਗਹਿਲੋਤ ਨੇ ਜਥੇਬੰਦੀਆਂ ਨੂੰ ਅੱਗੇ ਆ ਕੇ ਆਪਣੀਆਂ ਕਾਰਪੋਰੇਟ ਸਮਾਜਿਕ ਜ਼ਿੰਮੇਵਾਰੀਆਂ ਨੂੰ ਨਿਭਾ ਕੇ ਦਿੱਵਯਾਂਗ ਜਨਾਂ ਦੀ ਮਦਦ ਕਰਨ ਲਈ ਕਿਹਾ
      Posted On: 15 DEC 2017 3:04PM by PIB Chandigarh


    Shri Thaawarchand Gehlot calls upon organizations to come forward to fulfil their Corporate Social Responsibility by helping Divyangjans


    Airport Authority of India Sponsors 115 children with profound hearing loss for Cochlear Implant Surgeries under CSR project


    ਸ਼੍ਰੀ ਥਾਵਰਚੰਦ ਗਹਿਲੋਤ ਨੇ ਜਥੇਬੰਦੀਆਂ ਨੂੰ ਅੱਗੇ ਆ ਕੇ ਆਪਣੀਆਂ ਕਾਰਪੋਰੇਟ ਸਮਾਜਿਕ ਜ਼ਿੰਮੇਵਾਰੀਆਂ ਨੂੰ ਨਿਭਾ ਕੇ ਦਿੱਵਯਾਂਗ ਜਨਾਂ ਦੀ ਮਦਦ ਕਰਨ ਲਈ ਕਿਹਾ


    ਭਾਰਤ ਦੀ ਹਵਾਈ ਅੱਡਾ ਅਥਾਰਟੀ ਨੇ ਸੁਣਨ ਸ਼ਕਤੀ ਦੀ ਭਾਰੀ ਕਮੀ ਦੇ ਸ਼ਿਕਾਰ 115 ਬੱਚਿਆਂ ਨੂੰ ਸੀ ਐਸ ਆਰ ਪ੍ਰਾਜੈਕਟ ਅਧੀਨ ਕੌਕਲੀਅਰ ਇੰਪਲਾਂਟ ਸਰਜਰੀ ਲਈ ਸਪਾਂਸਰ ਕੀਤਾ


    ਕੇਂਦਰੀ ਸਮਾਜਿਕ ਨਿਆਂ ਅਤੇ ਸਸ਼ਕਤੀਕਰਣ ਮੰਤਰੀ ਸ਼੍ਰੀ ਥਾਵਰਚੰਦ ਗਹਿਲੋਤ ਨੇ ਜਥੇਬੰਦੀਆਂ , ਜਨਤਕ ਖੇਤਰਾਂ ਅਤੇ ਕਾਰਪੋਰੇਟ ਖੇਤਰਾਂ ਨੂੰ ਕਿਹਾ ਹੈ ਕਿ ਉਹ ਅੱਗੇ ਆ ਕੇ ਆਪਣੀ ਕਾਰਪੋਰੇਟ ਸਮਾਜਿਕ ਜ਼ਿੰਮੇਵਾਰੀ (ਸੀਐੱਸਆਰ) ਨਿਭਾਉਣ ਅਤੇ ਅਪੰਗਤਾ ਦਾ ਸ਼ਿਕਾਰ ਲੋਕਾਂ (ਦਿੱਵਯਾਂਗ ਜਨ) ਦੀ ਮਦਦ ਕਰਨ । ਉਨ੍ਹਾਂ ਭਾਰਤੀ ਹਵਾਈ ਅੱਡਾ ਅਥਾਰਟੀ (ਏਏਆਈ) ਅਤੇ ਬਿਜਲੀ ਫਾਇਨਾਂਸ ਕਾਰਪੋਰੇਸ਼ਨ (ਪੀਐੱਫਸੀ) ਨੂੰ ਇਸ ਗੱਲ ਤੇ ਵਧਾਈ ਦਿੱਤੀ ਕਿ ਉਨ੍ਹਾਂ ਨੇ ਬੱਚਿਆਂ ਦੀ ਕੌਕਲੀਅਰ ਇੰਪਲਾਂਟ ਸਰਜਰੀ ਲਈ ਸੀ ਐਸ ਆਰ ਪਹਿਲਕਦਮੀ ਕੀਤੀ ਹੈ । ਇਹ ਸਰਜਰੀ ਆਰਟੀਫਿਸ਼ਿਅਲ ਲਿੰਬਜ਼ ਮੈਨੂਫੈਕਚਰਿੰਗ ਕਾਰਪੋਰੇਸ਼ਨ ਆਵ੍ ਇੰਡੀਆ ( Alimco) ਵੱਲੋਂ ਕਰਵਾਈ ਜਾ ਰਹੀ ਹੈ । ਉਨ੍ਹਾਂ ਕਿਹਾ ਕਿ ਇਹ ਬੜੀ ਖੁਸ਼ੀ ਦੀ ਗੱਲ ਹੈ ਕਿ ਜਨਤਕ ਖੇਤਰ ਦੇ ਅਦਾਰਿਆਂ ਅਤੇ ਕਾਰਪੋਰੇਟ ਸੈਕਟਰਾਂ ਵੱਲੋਂ ਆਪਣੀ ਸਮਾਜਿਕ ਜ਼ਿੰਮੇਵਾਰੀ ਨਿਭਾਉਣ ਲਈ ਅੱਗੇ ਆ ਕੇ ਕੰਮ ਕੀਤਾ ਜਾ ਰਿਹਾ ਹੈ ਅਤੇ ਦਿੱਵਯਾਂਗ ਜਨਾਂ ਦੀ ਮਦਦ ਕੀਤੀ ਜਾ ਰਹੀ ਹੈ । ਸ਼੍ਰੀ ਗਹਿਲੋਤ ਕੱਲ੍ਹ ਇੱਥੇ ' ਸੀਐੱਸਆਰ ਸਮਿੱਟ ਫਾਰ ਪਾਇਅਨੀਅਰਿੰਗ ਕੌਕਲੀਅਰ ਇੰਪਲਾਂਟ ਸਰਜਰੀ ਅੰਡਰ ਸੀਐੱਸਆਰ ਇਨੀਸ਼ੀਏਟਿਵ ਆਵ੍ ਏਏਆਈ ਥਰੂ ਅਲਿਮਕੋ ' ਦੇ ਉਦਘਾਟਨੀ ਸਮਾਰੋਹ ਨੂੰ ਸੰਬੋਧਨ ਕਰ ਰਹੇ ਸਨ ।


    ਸ਼੍ਰੀ ਗਹਿਲੋਤ ਨੇ ਕਿਹਾ ਕਿ ਇਕ ਅਨੁਮਾਨ ਤੋਂ ਪਤਾ ਲਗਦਾ ਹੈ ਕਿ ਤਕਰੀਬਨ 35,000 ਬੱਚਿਆਂ ਨੂੰ ਸਾਲ ਵਿੱਚ ਕੌਕਲੀਅਰ ਇੰਪਲਾਂਟ ਦੀ ਜ਼ਰੂਰਤ ਹੁੰਦੀ ਹੈ । ਭਾਰਤ ਸਰਕਾਰ ਨੇ ਏਡੀਆਈਪੀ ਸਕੀਮ ਅਧੀਨ 500 ਬੱਚਿਆਂ ਨੂੰ ਸਪਾਂਸਰ ਕਰਨ ਦਾ ਪ੍ਰਸਤਾਵ ਰੱਖਿਆ ਹੁੰਦਾ ਹੈ ਜੋ ਕਿ ਲੋੜ ਤੋਂ ਬਹੁਤ ਘੱਟ ਹੈ । ਹੁਣ ਤੱਕ ਤਕਰੀਬਨ 1000 ਕੌਕਲੀਅਰ ਇੰਪਲਾਂਟ ਸਰਜਰੀਆਂ ਸਫ਼ਲਤਾ ਨਾਲ ਨੇਪਰੇ ਚਾੜ੍ਹੀਆਂ ਗਈਆਂ ਹਨ ਜੋ ਕਿ ਭਾਰਤ ਸਰਕਾਰ ਦੇ ਏਡੀਆਈਪੀ ਅਧੀਨ ਅਤੇ ਸੀਐੱਸਆਰ ਫੰਡਾਂ ਰਾਹੀਂ ਕੀਤੀਆਂ ਗਈਆਂ ਹਨ ।


    ਇਸ ਘਰੇਲੂ ਟ੍ਰੇਨਿੰਗ ਅਮਲ ਦੇ ਵੇਰਵੇ ਵੈੱਬਸਾਈਟ www.cochlearimplant.in ਉੱਤੇ ਮੁਹੱਈਆ ਹਨ । 12 ਮਹੀਨੇ ਤੋਂ 5 ਸਾਲ ਤੱਕ ਦੀ ਉਮਰ ਦੇ ਬੱਚੇ ਭਾਰਤ ਸਰਕਾਰ ਦੀ ਏਡੀਆਈਪੀ ਸਕੀਮ ਅਧੀਨ ਕੌਕਲੀਅਰ ਇੰਪਲਾਂਟ ਦੇ ਯੋਗ ਹਨ ।


    ****

    
    
    (Release ID: 1512756) Visitor Counter : 3