      ਯੁਵਾ ਮਾਮਲੇ ਤੇ ਖੇਡ ਮੰਤਰਾਲਾ

      ਕਰਨਲ ਰਾਜਯਵਰਧਨ ਰਾਠੌੜ ਨੇ ਏਆਈਬੀਏਯੂਥ ਵਿਸ਼ਵ ਬਾਕਸਿੰਗ ਚੈਂਪੀਅਨਸ਼ਿਪ ਦੇ ਜੇਤੂਆਂ ਨੂੰ ਸਨਮਾਨਤ ਕੀਤਾ
      Posted On: 08 DEC 2017 4:59PM by PIB Chandigarh


    Col Rajyavardhan Rathore felicitates winners of AIBA Youth World Boxing Championship


    ਕਰਨਲ ਰਾਜਯਵਰਧਨ ਰਾਠੌੜ ਨੇ ਏਆਈਬੀਏਯੂਥ ਵਿਸ਼ਵ ਬਾਕਸਿੰਗ ਚੈਂਪੀਅਨਸ਼ਿਪ ਦੇ ਜੇਤੂਆਂ ਨੂੰ ਸਨਮਾਨਤ ਕੀਤਾ


    ਯੁਵਾ ਮਾਮਲੇ ਤੇ ਖੇਡ ਰਾਜ ਮੰਤਰੀ (ਸੁਤੰਤਰ ਚਾਰਜ) ਕਰਨਲ ਰਾਜਯਵਰਧਨ ਸਿੰਘ ਰਾਠੌੜ ਨੇ ਨੈਸ਼ਨਲ ਸਪੋਰਟਸ ਫੈਡਰੇਸ਼ਨਾਂ (ਐੱਨ ਐੱਸ ਐੱਫਜ਼) ਨੂੰ ਕਿਹਾ ਹੈ ਕਿ ਉਹ ਆਪਣੇ ਕੰਮਕਾਜ ਵਿੱਚ ਪਾਰਦਰਸ਼ਤਾ ਲਿਆਉਣ । ਬੀਤੇ ਦਿਨੀਂ ਗੋਹਾਟੀ ਵਿੱਚ ਸੰਪੰਨ ਹੋਈ ਏ ਆਈ ਬੀ ਏ ਯੂਥ ਵਿਸ਼ਵ ਬਾਕਸਿੰਗ ਚੈਂਪੀਅਨਸ਼ਿਪ ਵਿੱਚ ਭਾਰਤ ਲਈ ਮੈਡਲ ਜੇਤੂਆਂ ਦੇ ਸਨਮਾਨਤ ਸਮਾਰੋਹ ਨੂੰ ਸੰਬੋਧਨ ਕਰਦਿਆਂ ਮੰਤਰੀ ਨੇ ਕਿਹਾ ਕਿ ਫੈਡਰੇਸ਼ਨਾਂ ਨੂੰ ਫੰਡਿੰਗ , ਫੰਡਾਂ ਦੀ ਵਰਤੋਂ , ਵੱਖ-ਵੱਖ ਖੇਡਾਂ ਲਈ ਖਿਡਾਰੀਆਂ ਦੀ ਚੋਣ ਅਤੇ ਅਜਿਹੀ ਚੋਣ ਦੇ ਨਤੀਜਿਆਂ ਨੂੰ ਚੋਣ ਸਮਾਪਤ ਹੋਣ ਤੋਂ ਤੁਰੰਤ ਬਾਅਦ ਵੈੱਬਸਾਈਟ ਉੱਤੇ ਪਾਉਣਾ ਚਾਹੀਦਾ ਹੈ ।


    ਕਰਨਲ ਰਾਠੌੜ ਨੇ ਐਲਾਨ ਕੀਤਾ ਕਿ ਉਨ੍ਹਾਂ ਦੇ ਮੰਤਰਾਲੇ ਵੱਲੋਂ ਯੂਥ ਵਰਲਡ ਵੂਮੈਨ ਬਾਕਸਿੰਗ ਚੈਂਪੀਅਨਸ਼ਿਪ ਵਿੱਚ ਸੋਨੇ ਦਾ ਮੈਡਲ ਜਿੱਤਣ ਵਾਲੀ ਖਿਡਾਰਨ ਨੂੰ 6.7 ਲੱਖ ਰੁਪਏ ਦਿੱਤੇ ਜਾਣਗੇ । ਇਸ ਵਰਗ ਵਿੱਚ 5 ਜੇਤੂ ਨੀਤੂ , ਜਯੋਤੀ , ਸਾਕਸ਼ੀ , ਸ਼ਸ਼ੀ ਚੋਪੜਾ ਅਤੇ ਅੰਕੁਸ਼ਤਾ ਬੋਰੋ ਹਨ । ਕਾਂਸੀ ਦਾ ਤਗਮਾ ਜਿੱਤਣ ਵਾਲੀਆਂ ਦੋ ਖਿਡਾਰਨਾਂ ਅਨੁਪਮਾ ਅਤੇ ਨੇਹਾ ਯਾਦਵ ਨੂੰ 2.70 ਲੱਖ ਰੁਪਏ ਦਿੱਤੇ ਜਾਣਗੇ ।


    ਇਸ ਮੌਕੇ ‘ਤੇ ਖੇਡ ਮੰਤਰੀ ਨੇ ਏਆਈਬੀਏ ਇਲੀਟ ਮੈੱਨ ਵਰਲਡ ਚੈਂਪੀਅਨਸ਼ਿਪ , ਜੋ ਕਿ ਸਤੰਬਰ , 2017 ਵਿੱਚ ਜਰਮਨੀ ਵਿੱਚ ਆਯੋਜਿਤ ਹੋਈ , ਵਿੱਚ ਕਾਂਸੀ ਦਾ ਮੈਡਲ ਜਿੱਤਣ ਵਾਲੇ ਗੌਰਵ ਬਿਧੂਰੀ ਨੂੰ ਵੀ ਸਨਮਾਨਤ ਕੀਤਾ ।


    ਇਸ ਮੌਕੇ ‘ ਤੇ ਬਾਕਸਰ ਮੈਰੀ ਸੀ ਕੌਮ ਨੇ ਵੀ ਸੰਖੇਪ ਭਾਸ਼ਣ ਦਿੱਤਾ ਅਤੇ ਵੱਖ ਵੱਖ ਚੈਂਪੀਅਨਸ਼ਿਪਾਂ ਵਿੱਚ ਉਨ੍ਹਾਂ ਦੀ ਸ਼ਾਨਦਾਰ ਕਾਰਗੁਜ਼ਾਰੀ ਲਈ ਬਾਕਸਰਾਂ ਦੀ ਪ੍ਰਸ਼ੰਸਾ ਕੀਤੀ ।


    ਭਾਰਤ ਨੇ ਗੁਹਾਟੀ ਵਿੱਚ 5 ਸੋਨੇ ਦੇ ਅਤੇ 2 ਕਾਂਸੀ ਦੇ ਮੈਡਲ ਜਿੱਤੇ ਸਨ ਅਤੇ ਉਸ ਨੂੰ ਟੀਮ ਚੈਂਪੀਅਨ ਦਾ ਖਿਤਾਬ ਹਾਸਲ ਹੋਇਆ ਸੀ , ਰੂਸ ਨੂੰ ਪਹਿਲਾ ਰਨਰ ਅੱਪ ਅਤੇ ਕਜ਼ਾਕਿਸਤਾਨ ਨੂੰ ਦੂਜਾ ਰਨਰ ਅੱਪ ਐਲਾਨਿਆ ਗਿਆ ।

    
    
    (Release ID: 1512315) Visitor Counter : 3