      ਜਲ ਸਪਲਾਈ ਅਤੇ ਸੈਨੀਟੇਸ਼ਨ ਮੰਤਰਾਲਾ

      ਸਲਾਨਾ ਸਮੀਖਿਆ-2017 :ਪੇਅਜਲ ਅਤੇ ਸਵੱਛਤਾ ਮੰਤਰਾਲਾ
      Posted On: 20 DEC 2017 4:52PM by PIB Chandigarh


    Year End Review-2017: Ministry of Drinking Water and Sanitation


    ਸਲਾਨਾ ਸਮੀਖਿਆ -2017 :ਪੇਅਜਲ ਅਤੇ ਸਵੱਛਤਾ ਮੰਤਰਾਲਾ


    ਸਵੱਛ ਭਾਰਤ ਮਿਸ਼ਨ


    ਸਰਬਭੌਮਿਕ ਸਵੱਛਤਾ ਖੇਤਰ ਪ੍ਰਾਪਤ ਕਰਨ ਦੇ ਯਤਨਾਂ ਵਿੱਚ ਤੇਜ਼ੀ ਲਿਆਉਣ ਅਤੇ ਸੁਰੱਖਿਅਤ ਸਵੱਛਤਾ ਦੀ ਪਹੁੰਚ `ਤੇ ਧਿਆਨ ਕੇਂਦਰਿਤ ਕਰਨ ਲਈ, ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਨੇ 2 ਅਕਤੂਬਰ, 2014 ਨੂੰ ਮਹਾਤਮਾ ਗਾਂਧੀ ਦੀ ਜਯੰਤੀ `ਤੇ ਸਵੱਛ ਭਾਰਤ ਮਿਸ਼ਨ (ਐੱਸਬੀਐੱਮ) ਦੀ ਸ਼ੁਰੂਆਤ ਕੀਤੀ। ਐੱਸਬੀਐੱਮ ਦਾ ਉਦੇਸ਼ 2 ਅਕਤੂਬਰ, 2019 ਤੱਕ ਖੁੱਲੇ ਵਿੱਚ ਪਖਾਨੇ ਜਾਣ ਤੋਂ ਮੁਕਤ (ਓਡੀਐੱਫ) ਰਾਸ਼ਟਰ ਅਤੇ ਸਵੱਛ ਭਾਰਤ ਬਣਾਉਣਾ ਹੈ, ਜਿਸ ਨਾਲ ਉਨ੍ਹਾਂ ਦੀ 150ਵੀਂ ਜਯੰਤੀ `ਤੇ ਉਪਯੁਕਤ ਸ਼ਰਧਾਂਜਲੀ ਦਿੱਤੀ ਜਾਵੇ।


    ਓਡੀਐੱਫ ਨਤੀਜਿਆਂ ਦੀ ਉਪਲੱਬਧੀ ਲਈ ਵਿਹਾਰ ਪਰਿਵਰਤਨ `ਤੇ ਵਿਸ਼ੇਸ਼ ਧਿਆਨ ਦੇਣਾ ਇੱਕ ਮੁੱਢਲੀ ਜ਼ਰੂਰਤ ਹੈ। ਮੰਤਰਾਲਾ ਇਸ ਨੂੰ ਆਪਣੇ ਸੂਚਨਾ, ਸਿੱਖਿਆ ਅਤੇ ਸੰਚਾਰਨ (ਆਈਈਸੀ) ਪ੍ਰੋਗਰਾਮਾਂ ਰਾਹੀਂ ਕਰ ਰਿਹਾ ਹੈ। ਇਹ ਲਿੰਗਕ ਸੰਵੇਦਨਸ਼ੀਲ ਸੂਚਨਾ, ਵਿਹਾਰ ਪਰਿਵਰਤਨ ਦਿਸ਼ਾ-ਨਿਰਦੇਸ਼ ਅਤੇ ਵੱਖ-ਵੱਖ ਜਨ ਸਿੱਖਿਆ ਗਤੀਵਿਧੀਆਂ ਨੂੰ ਪ੍ਰੋਤਸਾਹਨ ਦਿੰਦਾ ਹੈ। ਮੰਤਰਾਲੇ ਨੇ 2017 ਵਿੱਚ ਲਿੰਗਕ ਦਿਸ਼ਾ ਨਿਰਦੇਸ਼ ਅਤੇ 2015 ਵਿੱਚ ਮਾਸਕ ਧਰਮ ਪ੍ਰਬੰਧਨ ਦਿਸ਼ਾ ਨਿਰਦੇਸ਼ਾਂ ਨੂੰ ਜਾਰੀ ਕੀਤਾ।


    2 ਅਕਤੂਬਰ, 2014 ਨੂੰ ਐੱਸਬੀਐੱਮ (ਜੀ) ਦੀ ਸ਼ੁਰੂਆਤ ਸਮੇਂ ਸਵੱਛਤਾ ਖੇਤਰ 38.70% ਸੀ। ਇਹ 18 ਦਸੰਬਰ, 2017 ਨੂੰ ਵਧਕੇ 74,15% ਤੱਕ ਪਹੁੰਚ ਗਿਆ।

                                                                                  
ਐੱਸਬੀਐੱਮ (ਜੀ) ਉਪਲੱਬਧੀਆਂ                                                           
                                                                                  
                                                                                  
                                                                                  
                                                                                  
                                                                                                                                      
2 ਅਕਤੂਬਰ, 2014 ਤੋਂ ਆਈਐੱਚਐੱਚਐੱਲ ਦਾ ਨਿਰਮਾਣ (ਲੱਖ ਵਿੱਚ) 568.15                          2 ਅਕਤੂਬਰ 2014 ਤੋਂ ਸਵੱਛਤਾ ਖੇਤਰ ਵਿੱਚ 35.45 % ਦਾ ਵਾਧਾ
                                                                                                                                      
                                                                                                                                      
                                                                                                                                      
ਸਵੈ ਘੋਸ਼ਿਤ ਓਡੀਐੱਫ ਦੀ ਸੰਖਿਆ 255                                                       ਨਮਾਮੀ ਗੰਗੇ ਵਿੱਚ ਓਡੀਐੱਫ ਪਿੰਡ 4470                  
                                                                                                                                      
                                                                                                                                      
                                                                                                                                      
ਓਡੀਐੱਫ ਰਾਜ/ਸੰਘ ਸ਼ਾਸਿਤ ਪ੍ਰਦੇਸ਼ 8                                                       ਸਵੈ ਘੋਸ਼ਿਤ ਓਡੀਐੱਫ ਪਿੰਡਾਂ ਦੀ ਸੰਖਿਆ 2,92,896         
                                                                                                                                      
                                                                                                                                      
( ਸਿੱਕਮ, ਹਿਮਾਚਲ ਪ੍ਰਦੇਸ਼, ਕੇਰਲ, ਉੱਤਰਾਖੰਡ, ਹਰਿਆਣਾ, ਗੁਜਰਾਤ, ਦਮਨ ਅਤੇ ਦੀਪ ਅਤੇ ਚੰਡੀਗੜ੍ਹ )                                                    
                                                                                                                                      
                                                                                                                                      

    ਸਵੱਛ ਭਾਰਤ ਮਿਸ਼ਨ : ਸਵੱਛਤਾ ਨੂੰ ਹਰ ਕਿਸੇ ਦਾ ਕਾਰਜ ਖੇਤਰ ਬਣਾਉਣਾ


    ਐੱਮਡੀਡਬਲਿਊਐੱਸ ਵਿੱਚ ਐੱਸਬੀਐੱਸ-ਗ੍ਰਾਮੀਣ ਦੀ ਬਣਦੀ ਜ਼ਿਮੇਵਾਰੀ ਇਲਾਵਾ ਸਵੱਛ ਭਾਰਤ ਦੀ ਉਪਲੱਬਧੀ ਦੀ ਦਿਸ਼ਾ ਵਿੱਚ ਸਾਰੀਆਂ ਗਤੀਵੀਧੀਆਂ ਅਤੇ ਪਹਿਲਾਂ ਦਾ ਆਯੋਜਨ ਅਤੇ ਤਾਲਮੇਲ ਕਰਨਾ ਜ਼ਰੂਰੀ ਹੈ। ਇਸ ਜ਼ਿੰਮੇਵਾਰੀ ਨੂੰ ਪੂਰਾ ਕਰਨ ਲਈ, ਮੰਤਰਾਲਾ ਨਿਰੰਤਰ ਹੋਰ ਸਾਰੇ ਮੰਤਰਾਲਿਆਂ, ਰਾਜ ਸਰਕਾਰਾਂ ਸਥਾਨਕ ਸੰਸਥਾਵਾਂ, ਗ਼ੈਰ ਸਰਕਾਰੀ ਸੰਗਠਨਾਂ, ਵਿਸ਼ਵਾਸ ਸੰਗਠਨਾਂ, ਮੀਡੀਆ ਅਤੇ ਹਿੱਤ ਧਾਰਕਾਂ ਨਾਲ ਮਿਲ ਕੇ ਕੰਮ ਕਰਦਾ ਹੈ। ਇਹ ਦ੍ਰਿਸ਼ਟੀਕੋਣ ਪ੍ਰਧਾਨ ਮੰਤਰੀ ਦੇ ਸੱਦੇ `ਤੇ ਅਧਾਰਿਤ ਹੈ ਕਿ ਸਵੱਛਤਾ ਸਿਰਫ਼ ਵਿਭਾਗਾਂ ਦਾ ਹੀ ਨਹੀਂ ਹਰ ਕਿਸੇ ਦਾ ਕੰਮ ਹੋਵੇ । ਬਹੁਤ ਸਾਰੀਆਂ ਵਿਸ਼ੇਸ਼ ਪਹਿਲਾਂ ਅਤੇ ਪਰਿਯੋਜਨਾ ਨੂੰ ਬਹੁਤ ਤੇਜ਼ੀ ਨਾਲ ਇਸ ਪ੍ਰਕਿਰਿਆਂ ਵਿੱਚ ਸਫ਼ਲਤਾ ਪ੍ਰਾਪਤ ਕੀਤੀ ਹੈ। ਸਾਰੇ ਹਿੱਤ ਧਾਰਕਾਂ ਦੀ ਪ੍ਰਤੀਕ੍ਰਿਰਿਆ ਬੇਹੱਦ ਉਤਸ਼ਾਹਜਨਕ ਹੈ।


    ਸਵੱਛਤਾ ਪਖਵਾੜਾ


    ਕੇਂਦਰੀ ਮੰਤਰਾਲਿਆਂ ਅਤੇ ਵਿਭਾਗਾਂ ਨੂੰ ਉਨ੍ਹਾਂ ਦੇ ਅਧਿਕਾਰ ਖੇਤਰ ਵਿੱਚ ਸ਼ਾਮਲ ਕਰਦੇ ਹੋਏ ਸਵੱਛਤਾ ਪਖਵਾੜੇ ਦੀ ਸ਼ੁਰੂਆਤ ਅਪ੍ਰੈਲ 2016 ਵਿੱਚ ਸਵੱਛਤਾ ਮੁੱਦਿਆਂ ਅਤੇ ਕਾਰਜ ਪ੍ਰਣਾਲੀਆਂ `ਤੇ ਧਿਆਨ ਕੇਂਦਰਿਤ ਕਰਨ ਦੇ ਉਦੇਸ਼ ਨਾਲ ਕੀਤੀ ਗਈ ਸੀ। ਪਖਵਾੜਾ ਗਤੀਵਿਧੀਆਂ ਦੀ ਯੋਜਨਾ ਵਿੱਚ ਸਹਾਇਤਾ ਲਈ ਮੰਤਰਾਲਿਆਂ ਦਰਮਿਆਨ ਅਗੇਤਰੇ ਹੀ ਇੱਕ ਸਲਾਨਾ ਕੈਲੰਡਰ ਭੇਜਿਆ ਜਾਂਦਾ ਹੈ।


    ਨਮਾਮੀ ਗੰਗੇ


    ਨਮਾਮੀ ਗੰਗੇ ਪ੍ਰੋਗਰਾਮ ਜਲ ਸੰਸਾਧਨ ਮੰਤਰਾਲੇ (ਐੱਮਓਡਬਲਿਊਆਰ) ਦੀ ਇੱਕ ਪਹਿਲ ਹੈ ਜਿਸ ਦੇ ਅਧੀਨ ਗੰਗਾ ਨਦੀ ਦੇ ਕਿਨਾਰਿਆਂ `ਤੇ ਵੱਸੇ ਪਿੰਡਾਂ ਨੂੰ ਖੁੱਲ੍ਹੇ ਵਿੱਚ ਪਖਾਨੇ ਜਾਣ ਤੋਂ ਮੁਕਤ ਬਣਾਇਆ ਜਾ ਰਿਹਾ ਹੈ ਅਤੇ ਐੱਮਡੀਡਬਲਿਊ ਵੱਲੋਂ ਠੋਸ ਅਤੇ ਤਰਲ ਵੇਸਟ ਮਨੈਜਮੈਂਟ ਨੂੰ ਲਾਗੂ ਕੀਤਾ ਜਾ ਰਿਹਾ ਹੈ।


    ਉੱਤਰਾਖੰਡ, ਉੱਤਰ ਪ੍ਰਦੇਸ਼, ਬਿਹਾਰ, ਝਾਰਖੰਡ ਅਤੇ ਪੱਛਮੀ ਬੰਗਾਲ ਦੇ 52 ਜਿਲ੍ਹਿਆਂ ਵਿੱਚ ਸਥਿਤ ਸਾਰੇ 4470 ਪਿੰਡਾਂ ਨੂੰ ਰਾਜ ਸਰਕਾਰਾਂ ਦੀ ਮਦਦ ਨਾਲ ਖੁੱਲ੍ਹੇ ਵਿੱਚ ਪਖਾਨੇ ਤੋਂ ਮੁਕਤ ਐਲਾਨ ਕੀਤਾ ਗਿਆ ਹੈ। ਹੁਣ ਮੰਤਰਾਲੇ ਨੇ ਐੱਨਐੱਮਸੀਜੀ ਦੇ ਸਹਿਯੋਗ ਨਾਲ ਗੰਗਾ ਨਦੀ ਦੇ ਕਿਨਾਰਿਆਂ ਦੇ 24 ਪਿੰਡਾਂ ਨੂੰ ਗੰਗਾ ਗ੍ਰਾਮ ਵਿੱਚ ਬਦਲਣ ਦੀ ਜ਼ਿੰਮੇਵਾਰੀ ਲਈ ਹੈ।


    ਸਵੱਛਤਾ ਐਕਸ਼ਨ ਪਲਾਨ (ਐੱਸਏਪੀ)


    ਸਵੱਛਤਾ ਲਈ ਅਪਣੀ ਤਰ੍ਹਾਂ ਦੇ ਪਹਿਲੇ ਅੰਤਰ-ਮੰਤਰਾਲਾ ਪ੍ਰੋਗਰਾਮ ਐੱਸਏਪੀ, ਪ੍ਰਧਾਨ ਮੰਤਰੀ ਦੀ ਪਰਿਕਲਪਨਾ ਦਾ ਇੱਕ ਦ੍ਰਿੜ ਸਾਕਾਰ ਰੂਪ ਹੈ ਕਿ ਸਵੱਛਤਾ ਹਰ ਕਿਸੇ ਦਾ ਕੰਮ ਹੈ। ਸਾਰੇ ਕੇਂਦਰੀ ਮੰਤਰਾਲਿਆਂ/ਵਿਭਾਗਾਂ ਨੇ ਉੱਚਿਤ ਬਜਟ ਪ੍ਰਬੰਧਾਂ ਨਾਲ ਮਹੱਤਵਪੂਰਨ ਤਰੀਕੇ ਨਾਲ ਇਸ ਉਦੇਸ਼ ਦੀ ਪ੍ਰਾਪਤੀ ਲਈ ਕੰਮ ਕਰਨਾ ਸ਼ੁਰੂ ਕਰ ਦਿੱਤਾ ਹੈ। ਇਸ ਦੇ ਲਈ ਵਿੱਤ ਮੰਤਰਾਲੇ ਵੱਲੋਂ ਅਲੱਗ ਤੋਂ ਬਜਟ ਹੈੱਡ ਬਣਾਇਆ ਗਿਆ ਹੈ। ਵਿੱਤੀ ਵਰ੍ਹੇ 2017-18 ਦੌਰਾਨ 77 ਮੰਤਰਾਲਿਆਂ/ਵਿਭਾਗਾਂ ਨੇ ਆਪਣੇ ਐੱਸਏਪੀ ਲਈ 12468.62 ਕਰੋੜ ਰੁਪਏ ਦੀ ਰਾਸ਼ੀ ਦੇ ਉਪਯੋਗ ਦੀ ਵਚਨਬੱਧਤਾ ਕੀਤੀ ਹੈ। ਐੱਸਏਪੀ ਲਾਗੂ ਕਰਨ ਦਾ ਕੰਮ 1 ਅਪ੍ਰੈਲ 2017 ਤੋਂ ਲਾਗੂ ਕਰ ਦਿੱਤਾ ਗਿਆ ਹੈ।


    ਸਵੱਛ ਪ੍ਰਤਿਸ਼ਠਤ ਸਥਾਨ (ਐੱਸਆਈਪੀ)


    ਮਾਣਯੋਗ ਪ੍ਰਧਾਨ ਮੰਤਰੀ ਦੀ ਪ੍ਰੇਰਣਾ ਦੇ ਅੰਤਰਗਤ, ਮੰਤਰਾਲੇ ਨੇ ਪੂਰੇ ਭਾਰਤ ਵਿੱਚ ਅਜਿਹੇ 100 ਸਥਾਨਾਂ ਦੀ ਸਵੱਛਤਾ `ਤੇ ਧਿਆਨ ਕੇਂਦਰਤ ਕਰਦੇ ਹੋਏ ਬਹੁ-ਹਿਤਧਾਰਕ ਪਹਿਲ ਕੀਤੀ ਹੈ ਜੋ ਆਪਣੀ ਵਿਰਾਸਤ, ਧਾਰਮਿਕ ਅਤੇ ਸੰਸਕ੍ਰਿਤਕ ਮਹੱਤਵ ਕਾਰਨ ‘‘ਪ੍ਰਤਿਸ਼ਠਿਤ’’ ਹਨ।


    ਇਸ ਪਹਿਲ ਦਾ ਟੀਚਾ ਇਨ੍ਹਾਂ ਸਥਾਨਾਂ ਵਿੱਚ ਸਵੱਛਤਾ ਦੀ ਸਥਿਤੀ ਵਿੱਚ ਉੱਚੇ ਪੱਧਰ ਤੱਕ ਸੁਧਾਰ ਕੀਤੇ ਜਾਣਾ ਹੈ । ਇਸ ਪਹਿਲ ਵਿੱਚ ਸ਼ਹਿਰੀ ਵਿਕਾਸ, ਸੈਰ-ਸਪਾਟਾ ਅਤੇ ਸੱਭਿਆਚਾਰਕ ਮੰਤਰਾਲੇ ਦੇ ਨਾਲ ਐੱਮਡੀਡਬਲਿਊ ਇੱਕ ਨੋਡਲ ਮੰਤਰਾਲੇ ਵਜੋਂ ਜੁੜਿਆ ਹੋਇਆ ਹੈ। ਹੁਣ ਤੱਕ ਪਹਿਲੇ ਦੋ ਪੜਾਵਾਂ ਵਿੱਚ 20 ਪ੍ਰਤਿਸ਼ਠਿਤ ਥਾਵਾਂ `ਤੇ ਕਾਰਵਾਈ ਨੂੰ ਅੰਜਾਮ ਦਿੱਤਾ ਜਾ ਚੁੱਕਾ ਹੈ। ਇਨ੍ਹਾਂ ਸਾਰੇ 20 ਪ੍ਰਤਿਸ਼ਠਿਤ ਸਥਾਨਾਂ ਨੂੰ ਵਿੱਤੀ ਅਤੇ ਤਕਨੀਕੀ ਸਹਾਇਤਾ ਲਈ ਪੀਐੱਸਯੂ ਜਾਂ ਕਾਰਪੋਰੇਟਸ ਵਜੋਂ ਨਾਮਜ਼ਦ ਕੀਤਾ ਗਿਆ ਹੈ।


    ਸਵੱਛ ਸ਼ਕਤੀ, 8 ਮਾਰਚ, 2017


    ਸਵੱਛ ਸ਼ਕਤੀ ਦਾ ਅਯੋਜਨ 8 ਮਾਰਚ, 2017 ਨੂੰ ਅੰਤਰਰਾਸ਼ਟਰੀ ਮਹਿਲਾ ਦਿਵਸ ਦੇ ਅਵਸਰ `ਤੇ ਗਾਂਧੀਨਗਰ ਦੇ ਮਹਾਤਮਾ ਮੰਦਰ ਵਿੱਚ ਕੀਤਾ ਗਿਆ ਸੀ। ਇਸ ਅਵਸਰ `ਤੇ ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਨੇ ਜਨਸਭਾ ਨੂੰ ਵੀ ਸੰਬੋਧਨ ਕੀਤਾ। ਦੇਸ਼ ਭਰ ਤੋਂ ਲਗਭਗ 6,000 ਚੁਣੇ ਹੋਏ ਮਹਿਲਾ ਸਰਪੰਚਾਂ, ਹੇਠਲੇ ਪੱਧਰ ਦੇ ਕਾਮਿਆ ਨੇ ਇਸ ਸਮਾਰੋਹ ਵਿੱਚ ਭਾਗ ਲਿਆ ਅਤੇ ਗ੍ਰਾਮੀਣ ਭਾਰਤ ਵਿੱਚ ਸਵੱਛ ਭਾਰਤ ਨੂੰ ਇੱਕ ਵਾਸਤਵਿਕਤਾ ਬਣਾਉਣ ਦੀ ਦਿਸ਼ਾ ਵਿੱਚ ਯੋਗਦਾਨ ਪਾਉਣ ਵਾਲੇ ਸਵੱਛਤਾ ਚੈਂਪੀਅਨਾਂ ਨੂੰ ਸਨਮਾਨਿਤ ਕੀਤਾ ਗਿਆ।


    ਖੁੱਲ੍ਹੇ ਵਿੱਚ ਪਖਾਨੇ ਤੋਂ ਮੁਕਤੀ (ਐੱਫਓਡੀ) ਹਫ਼ਤਾ (09 ਅਗਸਤ -15 ਅਗਸਤ )


    ਗ੍ਰਾਮੀਣ ਖੇਤਰਾਂ ਦੇ ਸਾਰੇ ਭਾਈਚਾਰਿਆਂ ਵਿੱਚ ਜਾਗਰੂਕਤਾ ਪੈਦਾ ਕਰਨ ਅਤੇ ਲੋਕ ਪ੍ਰਚਾਰ ਰਾਹੀਂ ਅੰਦਰੂਨੀ ਵਿਹਾਰ ਪਰਿਵਰਤਨ ਕਰਨ ਲਈ ਘਰ ਤੋਂ ਘਰ ਤੱਕ, ਸਵੱਛਤਾ ਰੱਥਾਂ, ਰੈਲੀਆਂ, ਮੈਰਾਥਨਾਂ ਚੈਂਪੀਅਨਾਂ ਨੂੰ ਪ੍ਰੋਤਸਾਹਨ, ਪ੍ਰੋਸ਼ਨੋਤਰੀ/ਚਿੱਤਰਕਾਰੀ ਮੁਕਾਬਲਿਆਂ ਵਰਗੀਆਂ ਆਈਈਸੀ ਗਤੀਵੀਧੀਆਂ ਦਾ ਅਯੋਜਨ ਕੀਤਾ ਗਿਆ।


    ਸਵੱਛ ਸੰਕਲਪ ਸੇ ਸਵੱਛ ਸਿੱਧੀ ਮੁਕਾਬਲਾ (17 ਅਗਸਤ – 08 ਸਤੰਬਰ)


    ਮਾਣਯੋਗ ਪ੍ਰਧਾਨ ਮੰਤਰੀ ਨੇ ਸੰਕਲਪ ਸੇ ਸਵੱਛ ਸਿੱਧੀ ਅਧੀਨ 2022 ਤੱਕ ਇੱਕ ਨਵਾਂ ਭਾਰਤ ਬਣਾਉਣ ਦਾ ਸੱਦਾ ਦਿੱਤਾ, ਤਾਂ ਕਿ ਸਮੂਹਿਕ ਰੂਪ ਵਿੱਚ ਸਾਰਿਆਂ ਨੂੰ ਭਾਰਤ ਤੋਂ ਗੰਦਗੀ ਦੇ ਖਾਤਮੇ ਲਈ ਇੱਕ ਸਕੰਲਪ ਦਿੱਤਾ ਜਾ ਸਕੇ। ਇਸ ਪਰਿਕਲਪਨਾ ਨੂੰ ਅੱਗੇ ਵਧਾਉਣ ਦੀ ਦਿਸ਼ਾ ਵਿੱਚ, ਪੇਅਜਲ ਅਤੇ ਸਵੱਛਤਾ ਮੰਤਰਾਲੇ ਨੇ ਸਵੱਛਤਾ ਨੂੰ ਜਨ ਅੰਦੋਲਨ ਬਣਾਉਣ ਦੀ ਦਿਸ਼ਾ ਵਿੱਚ ਇੱਕ ਮਹੱਤਵਪੂਰਨ ਕਦਮ ਵਜੋਂ 17 ਅਗਸਤ ਤੋਂ 8 ਸਤੰਬਰ 2017 ਦਰਮਿਆਨ ਇੱਕ ਦੇਸ਼ ਵਿਆਪੀ ਫ਼ਿਲਮ, ਲੇਖ ਅਤੇ ਚਿੱਤਰਕਾਰੀ ਮੁਕਾਬਲੇ ਦਾ ਆਯੋਜਨ ਕੀਤਾ। ਵਿਹਾਰ ਪਰਿਵਰਤਨ ਦੇ ਟੀਚੇ ਨੂੰ ਲੈ ਕੇ, ਵਿਸ਼ੇਸ਼ ਰੂਪ ਵਿੱਚ ਪੁਰਸ਼ਾਂ ਵੱਲੋ ਪਖਾਨੇ ਦੇ ਉਪਯੋਗ ਨੂੰ ਉਤਸ਼ਾਹਿਤ ਕਰਨ ਲਈ ਅਮਿਤਾਭ ਬਚਨ ਦੇ ਨਾਲ ‘ਬੰਦ ਦਰਵਾਜ਼ਾ’ ਨਾਮ ਦ ਸਿਰਲੇਖ ਨਾਲ ਪ੍ਰਗਤੀਸ਼ੀਲ ਜਨ ਮੀਡੀਆ ਅਭਿਆਨ ਦੀ ਸ਼ੁਰੂਆਤ ਕੀਤੀ ਗਈ ਹੈ। ਇਸ ਅਭਿਆਨ ਵਿੱਚ ਹਿੰਦੀ ਅਤੇ 9 ਭਾਸ਼ਾਵਾਂ ਸਹਿਤ 5 ਟੀਵੀ ਅਤੇ ਰੇਡੀਓ ਸਪੌਟ ਸ਼ਾਮਲ ਹਨ ਅਤੇ ਇਸ ਨੂੰ ਦੇਸ਼ ਭਰ ਦੇ ਜਨ ਮੀਡੀਆ `ਤੇ ਸਫ਼ਲਤਾ ਨਾਲ ਸ਼ੁਰੂ ਕੀਤਾ ਜਾ ਚੁੱਕਾ ਹੈ।


    ਸਵੱਛਤਾ ਹੀ ਸੇਵਾ (ਐੱਸਐੱਚਐੱਸ) 16 ਸਤੰਬਰ – 02 ਅਕਤੂਬਰ, 2017


    ਪ੍ਰਧਾਨ ਮੰਤਰੀ ਨੇ 27 ਅਗਸਤ, 2017 ਨੂੰ ਆਪਣੇ ਮਨ ਕੀ ਬਾਤ ਪ੍ਰੋਗਰਾਮ ਦੇ ਸੰਬੋਧਨ ਵਿੱਚ, ਰਾਸ਼ਟਰ ਨੂੰ ਸਵੱਛਤਾ ਦੀ ਭਾਵਨਾ ਦਾ ਸੱਦਾ ਦਿੰਦੇ ਹੋਏ 15 ਸਤੰਬਰ ਤੋਂ 02 ਅਕਤੂਬਰ,2017 ਦੌਰਾਨ, ਸਵੱਛਤਾ ਗਤੀਵੀਧੀਆਂ ਵਿੱਚ ਤੇਜ਼ੀ ਲਿਆਉਣ ਲਈ ਸਾਰੇ ਗ਼ੈਰ ਸਰਕਾਰੀ ਸੰਗਠਨਾਂ, ਸਕੂਲਾਂ, ਯੂਨੀਵਰਸਿਟੀਆਂ, ਸਮਾਜਿਕ, ਸੱਭਿਆਚਾਰਕ ਅਤੇ ਰਾਜਨੀਤਕ ਨੇਤਾਵਾਂ, ਕਾਰਪੋਰੇਟਾਂ, ਸਰਕਾਰੀ ਅਧਿਕਾਰੀਆਂ, ਕਲੈਕਟਰਾਂ ਅਤੇ ਸਰਪੰਚਾਂ ਨੂੰ ਸ਼੍ਰਮਦਾਨ ਗਤੀਵੀਧੀਆਂ ਨੂੰ ਲਾਗੂ ਕਰਨ ਦਾ ਸੱਦਾ ਦਿੱਤਾ। ਪ੍ਰਧਾਨ ਮੰਤਰੀ, ਨਰੇਂਦਰ ਮੋਦੀ ਨੇ ਵਾਰਾਣਸੀ ਦੇ ਸ਼ਹਿਨਸ਼ਾਹਪੁਰ ਪਿੰਡ ਵਿੱਚ ਦੋ ਟੋਇਆ ਵਾਲੇ ਪਖਾਨੇ ਦੇ ਨਿਰਮਾਣ ਵਿੱਚ ਸ਼੍ਰਮਦਾਨ ਦੇ ਅਭਿਆਨ ਦੀ ਅਗਵਾਈ ਕੀਤੀ। ਉਨ੍ਹਾਂ ਨੇ ਕਿਹਾ ਕਿ ‘ਸਵੱਛਤਾ ਨੂੰ ਸੁਭਾਅ’ ਬਣਾਉਣਾ ਹੈ – ਅਤੇ ਆਪਣੇ ਰਾਸ਼ਟਰ ਨੂੰ ਸਵੱਛ ਬਣਾਉਣ ਲਈ ਇਹ ਸਾਡੀ ਸਾਰਿਆਂ ਦੀ ਸਮੂਹਿਕ ਜ਼ਿੰਮੇਵਾਰੀ ਹੈ’ ਐੱਸਐੱਚਐੱਸ ਨੂੰ ਇੱਕ ਵਿਆਪਕ ਪ੍ਰਤੀਕ੍ਰਿਰਿਆ ਮਿਲੀ ਅਤੇ ਵੱਖ-ਵੱਖ ਗਤੀਵੀਧੀਆਂ ਦੇ ਰਾਹੀਂ ਸਵੱਛਤਾ ਪ੍ਰਤੀ ਸ਼੍ਰਮਦਾਨ ਲਈ ਸਵੈ-ਇੱਛਾ ਨਾਲ ਸੇਵਾ ਲਈ ਦੇਸ਼ ਭਰ ਵਿੱਚ ਸਸ਼ਸ਼ਤ੍ਰ ਬਲਾਂ ਅਤੇ ਦਿੱਵਯਾਗਾਂ ਸਹਿਤ ਨਾਗਰਿਕਾਂ ਨੇ ਵੱਡੇ ਪੈਮਾਨੇ `ਤੇ ਇਸ ਵਿੱਚ ਸਮੂਹਿਕ ਭਾਗੀਦਾਰੀ ਨੂੰ ਅੰਜਾਮ ਦਿੱਤਾ ਹੈ।


    <><><><><><>

    
    
    (Release ID: 1514113) Visitor Counter : 8