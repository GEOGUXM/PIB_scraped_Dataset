      ਸੱਭਿਆਚਾਰ ਮੰਤਰਾਲਾ

      ਇੰਦਰਾ ਗਾਂਧੀ ਰਾਸ਼ਟਰੀ ਕਲਾ ਕੇਂਦਰ (IGNCA) ਵਿਖੇ ਬੋਧ ਸੰਤ ਪੂਜਨੀਕ ਕੁਸ਼ੋਕ ਬਕੁਲਾ ਰਿਨਪੋਚੇ ‘ਤੇ ਫੋਟੋ ਪ੍ਰਦਰਸ਼ਨੀ 20 ਦਸੰਬਰ ਤੋਂ 31 ਦਸੰਬਰ, 2017 ਤੱਕ
      Posted On: 21 DEC 2017 5:55PM by PIB Chandigarh


    Photo Exhibition on Boddh Saint Ven. Kushok Bakula Rinpoche from December 20-31, 2017 at IGNCA


    ਇੰਦਰਾ ਗਾਂਧੀ ਰਾਸ਼ਟਰੀ ਕਲਾ ਕੇਂਦਰ (IGNCA) ਵਿਖੇ ਬੋਧ ਸੰਤ ਪੂਜਨੀਕ ਕੁਸ਼ੋਕ ਬਕੁਲਾ ਰਿਨਪੋਚੇ ‘ਤੇ ਫੋਟੋ ਪ੍ਰਦਰਸ਼ਨੀ 20 ਦਸੰਬਰ ਤੋਂ 31 ਦਸੰਬਰ, 2017 ਤੱਕ


    ਗ੍ਰਹਿ ਮਾਮਲੇ ਰਾਜ ਮੰਤਰੀ ਸ਼੍ਰੀ ਕਿਰੇਨ ਰਿਜੀਜੂ ਨੇ 20 ਦਸੰਬਰ,2017 ਨੂੰ ਇੰਦਰਾ ਗਾਂਧੀ ਰਾਸ਼ਟਰੀ ਕਲਾ ਕੇਂਦਰ (IGNCA) ਵਿਖੇ ਭਾਰਤ ਵਿੱਚ ਮੰਗੋਲੀਆ ਦੇ ਰਾਜਦੂਤ ਸ਼੍ਰੀ ਗੋਨਚਿੰਗ ਗੈਨਬੋਲਡ ਦੀ ਮੌਜੂਦਗੀ ਵਿੱਚ ਦੂਰਅੰਦੇਸ਼ੀ ਬੋਧ ਸੰਤ ਪੂਜਨੀਕ ਕੁਸ਼ੋਕ ਬਕੁਲਾ ਰਿਨਪੋਚੇ ‘ਤੇ ਫੋਟੋ ਪ੍ਰਦਰਸ਼ਨੀ ਦਾ ਉਦਘਾਟਨ ਕੀਤਾ। ਇਹ ਪ੍ਰਦਰਸ਼ਨੀ ਇੰਦਰਾ ਗਾਂਧੀ ਰਾਸ਼ਟਰੀ ਕਲਾ ਕੇਂਦਰ ਦੇ ਪੂਰਬੀ ਏਸ਼ੀਆਂ ਪ੍ਰੋਗਰਾਮ ਯੂਨਿਟ ਵੱਲੋਂ ਪੂਜਨੀਕ ਕੁਸ਼ੋਕ ਬਕੁਲਾ ਦੀ ਜਨਮ ਸ਼ਤਾਬਦੀ ਮਨਾਉਣ ਲਈ ਆਯੋਜਿਤ ਕੀਤੀ ਗਈ ਹੈ। ਉਹ ਆਧੁਨਿਕ ਲੱਦਾਖ ਦੇ ਨਿਰਮਾਤਾ ਸਨ। ਜਨਤਾ ਲਈ ਇਹ ਪ੍ਰਦਰਸ਼ਨੀ 20 ਦਸੰਬਰ ਤੋਂ 31 ਦਸੰਬਰ ਤੱਕ ਖੁਲ੍ਹੀ ਰਹੇਗੀ।


    ਉਦਘਾਟਨੀ ਸਮਾਰੋਹ ਵਿੱਚ ਸ਼੍ਰੀ ਕਿਰੇਨ ਰਿਜੀਜੂ ਨੇ ਕਿਹਾ ਕਿ ਪੂਜਨੀਕ ਬਕੁਲਾ ਰਿਨਪੋਚੇ ਇੱਕ ਸੰਨਿਆਸੀ-ਕਾਰਕੁਨ ਸਨ ਜਿਨ੍ਹਾਂ ਨੇ ਸ਼ਾਂਤੀ ਕਾਇਮ ਕਰਨ ਵਿੱਚ ਮਦਦ ਕੀਤੀ ਸੀ ਅਤੇ ਲੌਰਡ ਬੁੱਧ ਦੀਆਂ ਸਿੱਖਿਆਵਾਂ ਨੂੰ ਵਿਸ਼ਵ ਦੇ ਵੱਖ-ਵੱਖ ਹਿੱਸਿਆਂ ਵਿੱਚ ਫੈਲਾਇਆ ਸੀ। ਉਹ ਵਿਸ਼ਵ ਸ਼ਾਂਤੀ, ਵਾਤਾਵਰਣ ਸੰਭਾਲ ਅਤੇ ਅੰਤਰ-ਆਸਥਾ ਸੰਵਾਦ ਲਈ ਕੰਮ ਕਰਨ ਵਾਲੇ ਕਈ ਰਾਸ਼ਟਰੀ ਅਤੇ ਅੰਤਰਰਾਸ਼ਟਰੀ ਸੰਗਠਨਾਂ ਨਾਲ ਜੁੜੇ ਹੋਏ ਸਨ। ਮੰਤਰੀ ਨੇ ਅੱਗੇ ਕਿਹਾ ਕਿ ਵੱਖ-ਵੱਖ ਦੇਸ਼ਾਂ ਦੇ ਉਨ੍ਹਾਂ ਲੋਕਾਂ ਵਿੱਚ ਧਰਮ ਦੀ ਜੋਤ ਮੁੜ ਜਗਾਉਣ ਵਿੱਚ ਉਨ੍ਹਾਂ ਮਹੱਤਵਪੂਰਨ ਭੂਮਿਕਾ ਨਿਭਾਈ ਜਿਨ੍ਹਾਂ ਨੂੰ ਤਾਨਾਸ਼ਾਹ ਕਮਿਊਨਿਸਟ ਸ਼ਾਸਨ ਦੌਰਾਨ ਰੂਹਾਨੀ ਅਜ਼ਾਦੀ ਤੋਂ ਵਾਂਝਿਆਂ ਰੱਖਿਆ ਗਿਆ ਸੀ। ਸ਼੍ਰੀ ਰਿਜੀਜੂ ਨੇ ਕਿਹਾ ਕਿ ਮੰਗੋਲੀਆ, ਰੂਸ ਅਤੇ ਚੀਨ ਸਮੇਤ ਕਈ ਦੇਸ਼ਾਂ ਵਿੱਚ ਬੁੱਧਵਾਦ ਨੂੰ ਮੁੜ ਸੁਰਜੀਤ ਕਰਨ ਵਿੱਚ ਉਨ੍ਹਾਂ ਦੇ ਯੋਗਦਾਨ, ਉਨ੍ਹਾਂ ਦੀ ਸ਼ਖਸੀਅਤ ਬਾਰੇ ਬਹੁਤ ਕੁਝ ਕਹਿ ਜਾਂਦੇ ਹਨ।

    
    
    (Release ID: 1513720) Visitor Counter : 10