      ਬਿਜਲੀ ਮੰਤਰਾਲਾ

      ਰਾਜਾਂ ਅਤੇ ਕੇਂਦਰ ਸ਼ਾਸਿਤ ਪ੍ਰਦੇਸ਼ਾਂ ਦੇ ਬਿਜਲੀ ਅਤੇ ਨਵੀਂ ਅਤੇ ਅਖੁੱਟ ਊਰਜਾ ਮੰਤਰੀਆਂ ਦੀ ਕਾਨਫਰੰਸ ਸਮਾਪਤ
      Posted On: 08 DEC 2017 5:25PM by PIB Chandigarh


    Conference of Power and New & Renewable Energy Ministers of States and UTs Concludes


    Resolution for Future Roadmap to Reform Power Sector and ensure 24x7 Power for All adopted by wide consensus among States


    ਰਾਜਾਂ ਅਤੇ ਕੇਂਦਰ ਸ਼ਾਸਿਤ ਪ੍ਰਦੇਸ਼ਾਂ ਦੇ ਬਿਜਲੀ ਅਤੇ ਨਵੀਂ ਅਤੇ ਅਖੁੱਟ ਊਰਜਾ ਮੰਤਰੀਆਂ ਦੀ ਕਾਨਫਰੰਸ ਸਮਾਪਤ


    ਬਿਜਲੀ ਖੇਤਰ ਵਿੱਚ ਸੁਧਾਰ ਅਤੇ ਭਵਿੱਖ ਦਾ ਪ੍ਰੋਗਰਾਮ ਤਿਆਰ ਕਰਨ ਅਤੇ ਸਭ ਲਈ 24 ਘੰਟੇ ਬਿਜਲੀ ਸਪਲਾਈ ਯਕੀਨੀ ਬਣਾਉਣ ਲਈ ਰਾਜਾਂ ਨੇ ਤਕਰੀਬਨ ਸਰਬਸੰਮਤੀ ਨਾਲ ਮਤਾ ਪਾਸ ਕੀਤਾ


    ਰਾਜਾਂ ਅਤੇ ਕੇਂਦਰ ਸ਼ਾਸਿਤ ਪ੍ਰਦੇਸ਼ਾਂ ਦੇ ਬਿਜਲੀ ਅਤੇ ਨਵੀਂ ਅਤੇ ਅਖੁੱਟ ਊਰਜਾ ਬਾਰੇ ਮੰਤਰੀਆਂ ਦੀ ਕਾਨਫਰੰਸ ਬੀਤੀ ਸ਼ਾਮ ਇੱਥੇ ਸਮਾਪਤ ਹੋਈ । ਇਸ ਦੀ ਪ੍ਰਧਾਨਗੀ ਕੇਂਦਰੀ ਬਿਜਲੀ ਅਤੇ ਨਵੀਂ ਅਤੇ ਅਖੁੱਟ ਊਰਜਾ ਰਾਜ ਮੰਤਰੀ (ਸੁਤੰਤਰ ਚਾਰਜ) ਸ਼੍ਰੀ ਰਾਜ ਕੁਮਾਰ ਸਿੰਘ ਨੇ ਕੀਤੀ ਅਤੇ ਇਸ ਵਿੱਚ 17 ਰਾਜਾਂ ਅਤੇ ਇੱਕ ਕੇਂਦਰ ਸ਼ਾਸਿਤ ਪ੍ਰਦੇਸ਼ ਦੇ ਬਿਜਲੀ ਅਤੇ ਊਰਜਾ ਮੰਤਰੀ ਸ਼ਾਮਲ ਹੋਏ ।


    ਸ਼੍ਰੀ ਸਿੰਘ ਨੇ ਮੰਤਰਾਲਾ ਦੇ ਸੀਨੀਅਰ ਅਧਿਕਾਰੀਆਂ ਵਲੋਂ ਵੱਖ-ਵੱਖ ਮੁੱਦਿਆਂ ਉੱਤੇ ਪੇਸ਼ ਕੀਤੇ ਵਿਚਾਰਾਂ ਦਾ ਜਾਇਜ਼ਾ ਲਿਆ ਅਤੇ ਸਾਰੇ ਰਾਜਾਂ ਦੇ ਮੰਤਰੀਆਂ ਅਤੇ ਅਧਿਕਾਰੀਆਂ ਨਾਲ ਡੂੰਘਾਈ ਨਾਲ ਚਰਚਾ ਕੀਤੀ । ਇਸ ਤੋਂ ਇਲਾਵਾ ਮੰਤਰੀ ਨੇ ਆਪਣੇ ਮੰਤਰਾਲੇ ਦੇ ਅਧਿਕਾਰੀਆਂ ਨੂੰ ਹਦਾਇਤ ਕੀਤੀ ਕਿ ਉਹ ਵੱਖ-ਵੱਖ ਰਾਜਾਂ ਵੱਲੋਂ ਮਿਲੇ ਸੁਝਾਵਾਂ ਨੂੰ ਨੋਟ ਕਰਨ ਜਿਨ੍ਹਾਂ ਨੂੰ ਬਾਅਦ ਵਿੱਚ ਵਿਚਾਰਿਆ ਜਾਵੇਗਾ । ਸ਼੍ਰੀ ਸਿੰਘ ਨੇ ਸਾਰੀਆਂ ਰਾਜ ਸਰਕਾਰਾਂ ਨੂੰ ਵਾਰ-ਵਾਰ ਭਰੋਸਾ ਦਿੱਤਾ ਕਿ ਉਹ ਬਿਜਲੀ ਖੇਤਰ ਨਾਲ ਸਬੰਧਤ ਕਿਸੇ ਵੀ ਮੁੱਦੇ ਲਈ ਉਨ੍ਹਾਂ ਦੇ ਮੰਤਰਾਲੇ ਨਾਲ ਸੰਪਰਕ ਕਰਨ ।


    ਕਾਨਫਰੰਸ ਦੀ ਸਮਾਪਤੀ ਉੱਤੇ ਇੱਕ ਮਤਾ ਵੱਡੀ ਸਹਿਮਤੀ ਨਾਲ ਪਾਸ ਕੀਤਾ ਗਿਆ ਜਿਸ ਦੇ ਮੁੱਖ ਨੁਕਤੇ ਇਸ ਤਰ੍ਹਾਂ ਹਨ—


    ਨਵੀਂ ਅਤੇ ਅਖੁੱਟ ਊਰਜਾ


    ਰਾਜ ਵਾਅਦਾ ਕਰਦੇ ਹਨ-


    ਐੱਨਆਈਡਬਲਿਊਈ/ਹੋਰ ਏਜੰਸੀਆਂ ਦੀਆਂ ਸੇਵਾਵਾਂ ਲੈ ਕੇ ਵੱਡੇ ਪੱਧਰ ਉੱਤੇ ਗਰਿੱਡ ਸੰਗਠਤ ਕਰਨ ਲਈ ਭਵਿੱਖਬਾਣੀ ਅਤੇ ਅਖੁੱਟ ਊਰਜਾ ਦੀ ਸ਼ਡਿਊਲਿੰਗ ਯਕੀਨੀ ਬਣਾਈ ਜਾਵੇਗੀ ।


    ਸਹੀ ਸਮੇਂ ਦਾ ਡਾਟਾ ਤਿਆਰ ਕਰਨ ਲਈ ਮੀਟਿੰਗ ਅਤੇ ਸੰਚਾਰ ਦਾ ਲੋੜੀਂਦਾ ਢਾਂਚਾ ਸਾਰੇ ਸਬਸਟੇਸ਼ਨਾਂ ਦੇ ਪੱਧਰ ਉੱਤੇ ਸਥਾਪਤ ਕੀਤਾ ਜਾਵੇਗਾ ।


    ਸੂਰਜੀ/ਹਵਾਈ ਊਰਜਾ ਦੀ ਬੋਲੀ ਲਈ ਇੱਕ ਟਰਾਜੈਕਟ੍ਰੀ ਪੇਸ਼ ਕੀਤੀ ਜਾਵੇਗੀ (ਜਿਸ ਵਿੱਚ ਸਲਾਨਾ ਯੋਜਨਾ ਦਾ ਜ਼ਿਕਰ ਹੋਵੇਗਾ) ਅਤੇ ਬੋਲੀ ਦੇ ਨਿਰਧਾਰਤ ਪ੍ਰੋਗਰਾਮ ਵਿੱਚ ਹਿੱਸਾ ਲਿਆ ਜਾਵੇਗਾ ।


    ਹਰ ਸਾਲ ਆਰਪੀਓ ਟੀਚਾ ਪੂਰਾ ਕੀਤਾ ਜਾਵੇਗਾ ।


    ਬਿਜਲੀ ਉਤਪਾਦਨ ਦੇ ਵਿਕੇਂਦ੍ਰੀਕਰਣ ਨੂੰ ਉਤਸ਼ਾਹਿਤ ਕੀਤਾ ਜਾਵੇਗਾ ਅਤੇ ਇਸ ਲਈ ਕਰਨਾਟਕ , ਤੇਲੰਗਾਨਾ , ਮਹਾਰਾਸ਼ਟਰ ਅਤੇ ਗੁਜਰਾਤ ਵਿੱਚ ਲਾਗੂ ਮਾਡਲਾਂ ਤੋਂ ਸੇਧ ਲਈ ਜਾਵੇਗੀ ।


    ਸੋਲਰ ਪਾਰਕ ਸਕੀਮ ਅਧੀਨ 20000 ਮੈਗਾਵਾਟ ਦੀ ਸਮਰੱਥਾ ਵਾਲੇ ਵਾਧੂ ਸੋਲਰ ਪਾਰਕਾਂ ਦੀ ਸਥਾਪਨਾ ਲਈ ਪ੍ਰਸਤਾਵ ਪੇਸ਼ ਕੀਤੇ ਜਾਣਗੇ ।


    ਸੂਰਜੀ ਛੱਤਾਂ ਨੂੰ ਉਤਸ਼ਾਹਿਤ ਕੀਤਾ ਜਾਵੇਗਾ ਅਤੇ ਅਤੇ ਰੁਕਾਵਟਾਂ ਰਹਿਤ ਗ੍ਰਿਡ ਕੁਨੈਕਟਿਵਟੀ ਯਕੀਨੀ ਬਣਾਈ ਜਾਵੇਗੀ ।


    ਡੀਜ਼ਲ ਪੰਪਾਂ ਦੀ ਥਾਂ ਉੱਤੇ ਸੂਰਜੀ ਪੰਪਾਂ ਨੂੰ ਲਗਾਉਣ ਨੂੰ ਉਤਸ਼ਾਹਿਤ ਕੀਤਾ ਜਾਵੇਗਾ ।


    ਕਿਸਾਨ ਊਰਜਾ ਸੁਰਕਸ਼ਾ ਏਵਮ ਉਥਾਨ ਮਹਾਂਭਿਯਾਨ (ਕੇਯੂਐੱਸਯੂਐੱਮ) ਵਿੱਚ ਹਿੱਸਾ ਲੈ ਕੇ 10,000 ਮੈਗਾਵਾਟ ਦੀ ਕੇਂਦਰੀਕ੍ਰਿਤ ਗਰਾਊਂਡ ਮਾਊਂਟਿਡ ਗਰਿੱਡ ਕਾਇਮ ਕਰਨ ਵਿੱਚ ਮਦਦ ਕੀਤੀ ਜਾਵੇਗਾ ਜੋ ਕਿ ਸੂਰਜੀ ਊਰਜਾ ਪਲਾਂਟ ਨਾਲ ਜੁੜੀ ਹੋਵੇਗੀ । ਇਸ ਤੋਂ ਇਲਾਵਾ 1,750 ਲੱਖ ਸਟੈਂਡ ਅਲੋਨ ਸੋਲਰ ਪੰਪਸ ਅਤੇ 10 ਲੱਖ ਗਰਿੱਡ ਸਬੰਧਤ ਖੇਤੀ ਪੰਪਾਂ ਦਾ ਸੂਰਜੀਕਰਨ ਕੀਤਾ ਜਾਵੇਗਾ ਅਤੇ 50,000 ਟਿਊਬਵੈੱਲਾਂ ਵਾਲੇ ਲਿਫਟ ਸਿੰਚਾਈ ਪ੍ਰੋਜੈਕਟਾਂ ਨੂੰ ਵਿੱਤੀ ਸਾਲ 2021-22 ਤੱਕ ਸਥਾਪਿਤ ਕੀਤਾ ਜਾਵੇਗਾ । ਇਸ ਦਾ ਉਦੇਸ਼ ਕਿਸਾਨਾਂ ਨੂੰ ਵਿੱਤੀ ਅਤੇ ਪਾਣੀ ਸੁਰੱਖਿਆ ਮੁਹੱਈਆ ਕਰਵਾਉਣਾ ਹੈ ।


    ਘੱਟੋ-ਘੱਟ ਇੱਕ ਸ਼ਹਿਰ ਦੀ ਪਛਾਣ ਕਰਕੇ ਇਸ ਨੂੰ 100% ਅਖੁੱਟ ਊਰਜਾ ਸ਼ਹਿਰ ਵਜੋਂ ਵਿਕਸਤ ਕੀਤਾ ਜਾਵੇਗਾ ।


    ਆਪਣੇ ਸਮਾਪਤੀ ਭਾਸ਼ਣ ਵਿੱਚ ਸ਼੍ਰੀ ਸਿੰਘ ਨੇ ਮਾਹਿਰਾਂ ਦਾ ਇੱਕ ਸਲਾਹਕਾਰੀ ਗਰੁੱਪ ਕਾਇਮ ਕਰਨ ਦਾ ਪ੍ਰਸਤਾਵ ਰੱਖਿਆ ਜੋ ਕਿ ਰਾਜ ਸਰਕਾਰਾਂ ਨਾਲ ਉਨ੍ਹਾਂ ਦੇ ਬਿਜਲੀ ਖੇਤਰਾਂ ਵਿੱਚ ਚੰਗੇ ਅਤੇ ਨਵੇਂ ਢੰਗਾਂ ਨੂੰ ਅਪਣਾਉਣ ਅਤੇ ਪੁਰਾਣੇ ਢੰਗਾਂ ਅਤੇ ਟੈਕਨੋਲੋਜੀਆਂ ਨੂੰ ਹਟਾਉਣ ਬਾਰੇ ਸਲਾਹ ਮਸ਼ਵਰਾ ਕਰੇਗਾ । ਸ਼੍ਰੀ ਸਿੰਘ ਨੇ ਕਿਹਾ ਕਿ ਅਜਿਹਾ ਕਰਕੇ ਭਾਰਤ ਦਾ ਬਿਜਲੀ ਖੇਤਰ ਇੱਕ ਨਿਪੁੰਨ ਖੇਤਰ ਬਣ ਜਾਵੇਗਾ ਅਤੇ ਦੇਸ਼ ਦੇ ਹਰ ਨਾਗਰਿਕ ਲਈ ਜੀਵਨ ਨੂੰ ਅਸਾਨ ਬਣਾ ਦੇਵੇਗਾ ।


    *****

    
    
    (Release ID: 1512329) Visitor Counter : 4