      सड़क परिवहन एवं राजमार्ग मंत्रालय

      भारत और मोरक्को ने जल संसाधन, सड़क और समुद्री क्षेत्रों में सहयोग के लिए समझौतों पर हस्‍ताक्षर किये
      Posted On: 14 DEC 2017 5:16PM by PIB Delhi


    मोरक्‍को सरकार के एक शिष्‍टमंडल ने वहां के उपकरण, यातायात, लॉजिस्टिक्‍स और जल मंत्री श्री अब्‍दुलकादिर अमारा के नेतृत्‍व में सड़क यातायात एवं राजमार्ग, नौवहन और जल संसाधन, नदी विकास तथा गंगा संरक्षण मंत्री श्री नितिन गडकरी से आज यहां मुलाकात की। दोनों पक्षों ने सड़क यातायात, जल संसाधन और समुद्री क्षेत्र में भारत-मोरक्‍को द्विपक्षीय सहयोग संबंधी विषयों पर चर्चा की। दोनों देशों ने निम्‍नलिखित सहमति-ज्ञापनों/समझौतों पर हस्‍ताक्षर किये –

     1. जल संसाधन के क्षेत्र में सहयोग पर सहमति-ज्ञापन।
     2. भारतीय समुद्री विश्‍वविद्यालय और मोरक्‍को के हायर इंस्‍टीट्यूट ऑफ मैरीटाइम स्‍टडीज के बीच सहयोग के लिए समझौता।
     3. मोरक्‍को के नेशनल पोर्ट्स एजेंसी और भारतीय समुद्री विश्‍वविद्यालय के बीच प्रशिक्षण में सहयोग के लिए समझौता।
     4. मोरक्‍को के इंस्‍टीट्यूट ऑफ ट्रेनिंग इन इंजन्‍स एंड रोड मेन्टिनेंस तथा भारतीय राजमार्ग अभियन्‍ता अकादमी (आईएएचई) के बीच समझौता।

    इस अवसर पर श्री नितिन गडकरी ने कहा कि वे दोनों देशों के बीच सड़क यातायात, जल संसाधन और समुद्री क्षेत्रों में बड़े सहयोग की उम्‍मीद करते हैं।


    ***


    वीके/एएम/एकेपी/जीआरएस-5864

    
    
    (Release ID: 1512612) Visitor Counter : 55
    
    
    
    
    

4.