      पृथ्‍वी विज्ञान मंत्रालय

      दक्षिण-पूर्व बंगाल की खाड़ी पर कम दबाव का क्षेत्र (1415 बजे)
      Posted On: 07 DEC 2017 6:14PM by PIB Delhi


    दक्षिण-पूर्व बंगाल की खाड़ी और इसके आस-पास बना कम दवाब का क्षेत्र पिछले छह घंटों के दौरान 20 किलोमीटर प्रति घंटे की गति से उत्तर-पूर्वोत्तर की ओर बढ़ गया है और 7 दिसम्बर 2017 को भारतीय मानक समय (आईएसटी) 11:30 बजे 12.2 उत्तर अक्षांश और 87.9 पूर्व-देशान्तर के निकट गोपालपुर के दक्षिण-दक्षिणपूर्व में लगभग 840 किलोमीटर और मछलीपट्टनम के पूर्व-दक्षिणपूर्व से 850 किलोमीटर पर मध्य केन्द्रित था।


    इस कम दबाव के क्षेत्र के उत्‍तर-उत्तरपश्चिम की ओर बढ़ने तथा 9 दिसंबर सुबह तक उत्तर आंध्र प्रदेश और दक्षिण ओडिशा पहुंचने की संभावना है। अगले 24 घंटों के दौरान इसके तेजी से गहरे दबाव में तब्‍दील होने की संभावना है। हालांकि, 9 दिसंबर सुबह तक उत्तरी आंध्र प्रदेश और दक्षिणी ओडिशा के तटीय इलाकों के पास पहुंचने पर इसके कुछ कुछ कमजोर होने की संभावना है।


    चेतावनी -


    भारी बरसात -

      * अगले 24 घंटों के दौरान अधिकतम अंडमान द्वीप और निकोबार द्वीप के कुछ स्थानों पर बारिश हो सकती है।
      * उत्‍तरी आंध्र प्रदेश के कई जगहों पर खासकर दूरदराज के इलाकों में 8 से 9 दिसम्‍बर 2017 के बीच, ओडिशा में 8 से 10 दिसम्बर 2017 के दौरान, पश्चिम बंगाल के तटीय इलाकों में 8 दिसम्बर, 2017 को भारी बारिश हो सकती है।

    हवाएं-

      * अगले 24 घंटों के दौरान अंडमान द्वीप के आस-पास 40-50 किलोमीटर प्रति घंटे की रफ्तार से चलने वाली हवाएं 60 किलोमीटर प्रति घंटे तक पहुंच सकती है और जो कि बाद में धीमी हो सकती है।
      * उत्तरी आंध्र प्रदेश और ओडिशा के तटवर्ती इलाकों में 7 दिसम्‍बर 2017 की शाम से लेकर 9 दिसम्‍बर 2017 की सुबह तक 40-50 किलोमीटर प्रति घंटे की रफ्तार से चलने वाली हवाएं 60 किमी प्रति घंटे तक पहुंच सकती हैं तथा जो कि बाद में धीमी हो सकती है।

    समुद्री स्थिति-

      * अगले 24 घंटों के दौरान अंडमान द्वीप के आस-पास समुद्री स्थिति खराब से अति खराब हो सकती है।
      * उत्तरी आंध्र प्रदेश और ओडिशा के तटवर्ती इलाकों में 7 दिसम्बर 2017 की शाम से लेकर 9 दिसम्बर, 2017 की सुबह तक समुद्री स्थिति खराब से अति खराब हो सकती है।

    सलाह-

      * अंडमान द्वीप समूह में रहने वाले मछुआरों को सलाह दी जाती है कि वे 8 दिसम्बर, 2017 पूर्वाह्न तक समुद्र में न जाएं और इसी समय निकोबार द्वीप समूह में रहने वाले मछुआरों को सलाह दी जाती है कि वे समुद्र में न जाएं।
      * 7 से 8 दिसम्बर के दौरान उत्तरी तमिलनाडु और दक्षिणी आंध्र प्रदेश तटवर्ती इलाकों के समुद्र में मछुआरों को गहराई में न जाने की सलाह दी जाती है। 9 दिसम्बर 2017 की सुबह तक उत्तरी आंध्र प्रदेश और ओडिशा तटवर्ती इलाकों के समुद्रों में मछुआरों का न जाने की सलाह दी जाती है।

    ***


    वीके/एसके–

    
    
    (Release ID: 1512069) Visitor Counter : 40
    
    
    
    
    

*