      रक्षा मंत्रालय

      हिंदी पखवाड़ा पुरस्कार वितरण समारोह
      Posted On: 01 DEC 2017 7:23PM by PIB Delhi


    सैन्य प्रशिक्षण के महानिदेशक लेफ्टिनेंट जनरल हरपाल सिंह, एवीएसएम, वीएसएम ने 01 दिसंबर, 2017 को हिंदी पखवाड़ा के प्रतिभागियों को पुरस्कार प्रदान किए। पुरस्कार वितरण समारोह रक्षा मंत्रालय (सेना) के समेकित मुख्‍यालय द्वारा इस वर्ष 01 से 15 सितंबर, 2017 तक आयोजित विभिन्न हिंदी प्रतियोगिताओं के विजेताओं को पुरस्कार प्रदान करने के लिए आयोजित किया गया था। कुल 71 प्रतिभागियों को नकद पुरस्कार और प्रमाण पत्र प्रदान किए गए। बड़ी संख्या में रक्षा मंत्रालय (सेना) के समेकित मुख्यालय में कार्य करने वालों ने इन प्रतियोगिताओं में हिस्सा लिया था। राजभाषा हिंदी में कार्य करने के लिए रक्षा कर्मियों और नागरिकों को बढ़ावा देने हेतु प्रतिवर्ष हिंदी पखवाड़े के दौरान निबंध लेखन, यात्रा वृत्तांत, वाद-विवाद और कविता पाठ जैसी प्रतियोगिताएं आयोजित की जाती हैं। इसके अलावा आधिकारिक हिंदी भाषा के उपयोग पर त्रैमासिक रिपोर्ट तैयार की जाती है। आधिकारिक हिंदी भाषा के प्रयोग को बढ़ावा देने के लिए रक्षा मंत्रालय (सेना) के समेकित मुख्यालय की विभिन्न शाखाओं में त्रैमासिक कार्यशालाएं भी आयोजित की जाती हैं।

    *****


    
    
    वीएल/एमके/सीएस- 5697

    
    
    (Release ID: 1511565) Visitor Counter : 69