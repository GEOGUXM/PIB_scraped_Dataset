      गृह मंत्रालय

      जम्‍मू-कश्‍मीर महिला फुटबॉल खिलाड़ियों ने केंद्रीय गृह मंत्री श्री राजनाथ सिंह से मुलाकात की
      Posted On: 05 DEC 2017 7:53PM by PIB Delhi


    जम्‍मू-कश्‍मीर महिला फुटबॉल खिलाड़ियों ने आज यहां केंद्रीय गृह मंत्री श्री राजनाथ सिंह से मुलाकात की। तीन अधिकारियों सहित 25 खिलाड़ियों की जम्‍मू-कश्‍मीर ‘चीफ मिनिस्‍टर्स XI’ टीम हाल ही में महाराष्‍ट्र के कोल्‍हापुर में भारतीय महिला फुटबॉल लीग चैम्‍पियनशिप में शामिल हुई थी।
    
    22 लड़कियों में 11 जम्‍मू-कश्‍मीर की हैं, जिनमें से 4 जम्‍मू क्षेत्र और 2 लद्दाख से हैं। बातचीत के दौरान लड़कियों ने गृहमंत्री से कहा कि खेल के बेहतर बुनियादी ढांचे और सुविधाएं तैयार करने के आवश्‍यकता और राज्‍य के युवाओं की आकांक्षाओं को पूरा करने के लिए अधिक अवसर उपलब्‍ध कराने पर ध्‍यान दिया जाना चाहिए।
    
    श्री राजनाथ सिंह ने बताया कि राज्‍य में खेल सुविधाओं के उन्‍नयन के लिए अतिरिक्‍त 100 करोड़ रूपये का विशेष प्रावधान किया गया है।
    
    राजनाथ सिंह ने एक ट्वीट संदेश में कहा, ‘जम्‍मू-कश्‍मीर की पहली महिला फुटबॉल टीम की युवा और ऊर्जावान लड़कियों से मुलाकात हुई। वे फुटबॉल को लेकर अत्‍यंत उत्‍साहित थीं। ये लड़कियां नए युग की ‘लैंगिक सीमा को तोड़ने’ की भूमिका अदा कर, दूसरों के लिए उदाहरण बन रही हैं। मैं उन्‍हें सफलता और भविष्‍य के लिए शुभकामनाएं देता हूं।’
    
    केंद्रीय गृह मंत्री ने तत्काल ही राज्य की मुख्यमंत्री सुश्री महबूबा मुफ्ती फोन पर से बात कर युवा खिलाड़ियों की चिंताओं के निवारण के लिए तुरंत कदम उठाने को कहा।
    
    कोच सतपाल सिंह ने कहा कि जम्‍मू और कश्‍मीर खेल परिषद ने राज्‍य में कुल 22 जिलों में से 19 राज्‍य फुटबॉल अकादमी स्‍थापित की हैं। जम्‍मू–कश्‍मीर चीफ मिनिस्‍टर्स XI’ टीम में 11 लड़कियां देश के अन्‍य भाग से हैं, जिनमें से 6 हरियाणा, 3 ओडिशा और 1-1 बिहार तथा झारखंड से हैं।

    *****


    
    
    वीके/एएम/एमके/एसकेपी – 5733

    
    
    (Release ID: 1511907) Visitor Counter : 36