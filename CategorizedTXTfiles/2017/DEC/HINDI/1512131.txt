      सूक्ष्‍म, लघु एवं मध्‍यम उद्यम मंत्रालय

      श्री गिरिराज सिंह ने सूक्ष्‍म, लघु और मध्‍यम उद्यम के लिए सार्वजनिक खरीद पोर्टल-एमएसएमई संबंध शुरू किया
      यह पोर्टल सीपीएसई द्वारा एमएसई से सार्वजनिक खरीद के कार्यान्‍वयन की निगरानी में मदद करेगा

      Posted On: 08 DEC 2017 6:31PM by PIB Delhi

    सूक्ष्‍म, लघु और मध्‍यम उद्यम मंत्रालय में राज्‍य मंत्री श्री गिरिराज सिंह ने आज यहां एक सार्वजनिक खरीद पोर्टल ‘एमएसएमई संबंध’ की शुरूआत की। इस पोर्टल का उद्देश्‍य केन्‍द्रीय सार्वजनिक क्षेत्र के उद्यमों द्वारा एमएसएमई से सार्वजनिक खरीद के कार्यान्‍वयन की निगरानी करना है।


    श्री गिरिराज सिंह एमएसई के लिए सार्वजनिक खरीद पोर्टल की शुरूआत पर आयोजित समारोह को संबोधित करते हुए


    इस अवसर पर श्री गिरिराज सिंह ने कहा कि एमएसएमई को उचित महत्‍व नहीं दिया गया है। उन्‍होंने कहा कि प्रधानमंत्री के शब्‍दों में कृषि क्षेत्र के बाद एमएसएमई क्षेत्र सबसे ज्‍यादा रोजगार पैदा कर सकता है। श्री सिंह ने कहा कि उद्योग में 80 प्रतिशत नौकरियां एमएसएमई द्वारा केवल 20 प्रतिशत निवेश के साथ दी जाती हैं। उन्‍होंने साझेदारों से अपील की कि वे पोर्टल का लाभ उठाएं। उन्‍होंने इस तथ्‍य को उजागर किया कि इस तरह का पोर्टल व्‍यवसाय को आसान बनाने और सरकार की ‘मेक इन इंडिया’ पहल में प्रमुख भूमिका निभा सकता है। उन्‍होंने कहा कि सरकार एमएसएमई को हर तरह से मदद करने के लिए तैयार है।


    एमएसएमई सचिव डॉ. ए.के. पांडा ने बताया कि सूक्ष्‍म और लघु उद्यम की सीपीएसई द्वारा खरीदे गये उत्‍पादों के बारे में जानकारी तक पहुंच होगी। अत: इससे एमएसई को खरीद प्रक्रिया में भाग लेने में मदद मिलेगी।


    *****


    वीएल/एएम/केपी/वाईबी-5784

    
    
    (Release ID: 1512131) Visitor Counter : 51