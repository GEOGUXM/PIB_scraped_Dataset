      स्‍वास्‍थ्‍य एवं परिवार कल्‍याण मंत्रालय

      स्वास्थ्य मंत्रालय और रोटरी इंडिया के बीच टीकाकरण के लक्ष्य को पूरा करने के लिए समझौता पत्र पर हस्ताक्षर
      Posted On: 06 DEC 2017 7:25PM by PIB Delhi


    स्वास्थ्य एवं परिवार कल्याण मंत्रालय और रोटरी इंडिया के बीच आज एक समझौता पत्र पर हस्ताक्षर हुए। इस समारोह की अध्यक्षता केन्द्रीय स्वास्थ्य एवं परिवार कल्याण मंत्री श्री जे. पी. नड्डा ने की। समझौते पर संयुक्त सचिव (आर सी एच) वंदना गुरनानी और रोटरी इंटरनेशल इंडिया के अध्यक्ष दीपक कपूर ने हस्ताक्षर किये। नेशनल पोलियो प्लस पोलियो मुक्त कार्यक्रम, मिशन इन्द्रधनुष के तहत नियमित टीकाकरण और गहन मिशन इन्द्रधनुष को सहयोग प्रदान करेगा।


    सहयोग के मुख्य विषय निम्नलिखित हैं।

     1. लाभार्थियों को एकजुट करना, विशेषकर शहरी बस्तियों में और पिछडें क्षेत्रों में जहां कोई जागरूक करने वाला न हो।
     2. एनसीसी, एनवाईके, एनएसएस के सदस्यों को सहयोग एवं प्रोत्साहन देना ताकि वें जागरूकता कार्यक्रमों में सक्रियता से भाग लें।
     3. नवीन तरीकों से जागरूकता पैदा करना। निजी पेशेवरों और स्थानीय नेताओं को पोलियो मुक्त कार्यक्रम, नियमित टीकाकरण और गहन मिशन इन्द्रधनुष जैसे कार्यक्रमों में शामिल करना।

    भारत में रोटरी इंटरनेशनल इंडिया नेशनल पोलियो प्लस समिति और स्वास्थ्य मंत्रालय संयुक्त रूप से कार्यक्रमों के प्रति जागरूकता फैलाने के लिए राज्यों और जिलों की मदद करेंगे।


    देश के सबसे कमजोर बच्चों तक पहुंचने की प्रतिबद्धता के साथ कार्यक्रम का समापन हुआ।


    ***


    वीके/बीपी/एमएम- 5751

    
    
    (Release ID: 1512004) Visitor Counter : 64
    
    
    
    
    

3.