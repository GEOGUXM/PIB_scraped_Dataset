      श्रम और रोजगार मंत्रालय

      अक्‍टूबर, 2017 का औद्योगिक कामगारों के लिए उपभोक्ता मूल्य सूचकांक
      Posted On: 01 DEC 2017 4:45PM by PIB Delhi


    अक्‍टूबर, 2017 में औद्योगिक कामगारों के लिए अखिल भारतीय उपभोक्ता मूल्य सूचकांक (सीपीआई-आईडब्ल्यू) दो अंक बढ़कर 287 हो गया। 1-मासिक प्रतिशत बदलाव के आधार पर पिछले वर्ष की इसी अवधि की बढ़ोतरी (+) 0.36 की की प्रतिशत तुलना में यह सितम्‍बर, 2017 और अक्‍टूबर, 2017 के बीच (+) 0.70 प्रतिशत बढ़ा। मौजूदा सूचकांक में अधिकतम दबाव खाद्य समूह के कारण आया, जो कुल परिवर्तन में (+) 1.94 प्रतिशत था। जिंस के स्तर पर चावल, दूध (भैंस), प्‍याज, करेला, बैंगन, पत्‍तागोभी, फूलगोभी, गाजर, लौंकी, फ्रेंचबीन, धनियापत्‍ती, भिंडी, परवल, आलू, टमाटर, तरोई, सिगरेट, रसोई गैस, डॉक्‍टरों की फीस, सिनेमा शुल्‍क, मरम्‍मत शुल्‍क, दर्जी का शुल्‍क इत्‍यादि के अधिक रहने के कारण यह बढ़ोतरी हुई है। हालांकि अरहर दाल, ताजा मछली, पोल्‍ट्री (चिकन), हरी मिर्च, मटर, सेब, केला, संतरा, पेट्रोल इत्‍यादि की कीमतें कम रहने के कारण इस बढ़ोतरी पर रोक लगी है।


    अक्‍टूबर, 2017 के लिए मासिक सीपीआई-आईडब्लयू के संदर्भ में साल-दर-साल मुद्रास्फीति 3.24 प्रतिशत रही, जबकि पिछले महीने यह 2.89 प्रतिशत थी और पिछले वर्ष की सामान अवधि में यह आंकड़ा 3.35 प्रतिशत था। इसी तरह खाद्य मुद्रा स्फीति 2.26 प्रतिशत रही, जबकि पिछले महीने यह 1.30 प्रतिशत थी और पिछले वर्ष की सामान अवधि के दौरान यह 2.99 प्रतिशत थी।


    केन्द्रीय स्तर पर दार्जिलिंग और तिरुचिरापल्ली में सबसे अधिक बढ़ोतरी (प्रत्‍येक में 10 अंक) दर्ज की गई। इसके बाद मुंगेर, जमालपुर (8 अंक) और पुद्दुचेरी (7 अंक) रही। अन्य स्थानों के संबंध में 6 अंको की बढ़ेतरी 2 केन्द्रों, 5 अंकों की 8 केन्द्रों, 4 अंकों की 7 केन्‍द्रों, 3 अंकों की 8 केन्‍द्रों, 2 अंकों की 19 केन्‍द्रों और 1 अंक की 14 केन्‍द्रों पर बढ़ोतरी दर्ज की गई। इसके विपरीत मरकारा में सबसे अधिक की 4 अंकों की कमी दर्ज की गई। इसके बाद गोवा और भावनगर (प्रत्‍येक में 3 अंक) की कमी हुई। इनके अलावा 1 केन्द्र में 2 अंकों और 6 केन्‍द्रों में 1 अंक की गिरावट देखी गई। शेष 6 केन्‍द्रों के सूचकांक स्थिर बने रहे।


    33 केन्द्रों की सूचकांक अखिल भारतीय सूचकांक से अधिक रहे और 43 केन्द्रों के सूचकांक राष्ट्रीय औसत से कम रहे। मदुरई और अमृतसर केन्द्रों के सूचकांक अखिल भारतीय सूचकांक के बराबर रहे।


    नवम्‍बर, 2017 के लिए सीपीआई-आईडब्ल्यू की अगली श्रृंखला शुक्रवार 29 दिसंबर, 2017 को जारी की जाएगी। उसे कार्यालय की वेबसाइट www.labourbureaunew.gov.in पर उपलब्ध करा दिया जाएगा।


    *****


    वीएल/एमके/वाईबी- 5684

    
    
    (Release ID: 1511499) Visitor Counter : 110