      रक्षा मंत्रालय

      रक्षा राज्य मंत्री ने भारतीय वायु सेना के ऑनलाइन परीक्षा के लिए वेब पोर्टल का उद्घाटन किया
      Posted On: 11 DEC 2017 7:58PM by PIB Delhi


    रक्षा राज्य मंत्री श्री सुभाष भामरे ने आज वायु सेना मुख्यालय में भारतीय वायु सेना की ऑनलाइन परीक्षा के लिए एक वेब पोर्टल का उद्घाटन किया। इस अवसर पर उन्होंने भारतीय वायुसेना को प्रधानमंत्री श्री नरेन्द्र मोदी के 'डिजिटल भारत' के दृष्टिकोण में योगदान के लिए बधाई दी। उन्होंने प्रगत संगणन विकास केंद्र (सी-डीएसी) के सहयोग से ऑनलाइन परीक्षा प्रणाली तैयार करने के लिए भी भारतीय वायु सेना को बधाई दी। इस अवसर पर एयर मार्शल एसबी देव पीवीएसएम, एवीएसएम, वीएम, वीएसएम, एडीसी, वाइस चीफ ऑफ एयर स्टाफ के साथ अन्य वरिष्ठ वायु सेना अधिकारी भी उपस्थित थे।
    
    भारतीय वायुसेना उन तीन सेवाओं में पहले स्थान पर है, जिसने अधिकारियों और एयरमैन कैडर की भर्ती के लिए सूचना प्रौद्योगिकी आधारित ऑनलाइन परीक्षण प्रणाली को अपनाया है। इस प्रस्ताव को 24 अक्टूबर, 2016 को रक्षा मंत्री ने सिद्धांत रूप में अनुमोदित किया था। सी-डैक के सहयोग से भारतीय वायुसेना जनवरी, 2018 से ऑनलाइन परीक्षा प्रणाली अपनाने जा रहा है। जिसके लिए ऑनलाइन पंजीकरण 15 दिसंबर, 2017 से शुरू होंगे।
    
    भारतीय वायुसेना और सी-डीएसी के बीच 31 अक्टूबर, 2017 को एक समझौता पत्र पर हस्ताक्षर किए गए थे। 2018 में होने वाली एफ-कैट और एयरमैन कैडर की परीक्षा नई प्रणाली के आधार पर होगी।

    ***


    
    
    वीएल/एएम/बीएस/सीएस-5810

    
    
    (Release ID: 1512213) Visitor Counter : 62