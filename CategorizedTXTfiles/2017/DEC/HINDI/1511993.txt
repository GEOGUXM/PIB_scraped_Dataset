      सूचना और प्रसारण मंत्रालय

      भारत में खेलों को प्रत्येक घर तक पहुंचाने में मीडिया की महत्वपूर्ण भूमिका हैः कर्नल राठौर
      मंत्री का सीआईआई बिग पिक्चर समिट में भाषण

      Posted On: 06 DEC 2017 6:38PM by PIB Delhi

    सूचना और प्रसारण राज्य मंत्री श्री कर्नल राज्यवर्धन राठौर ने कहा कि खेलों को स्कूलों में अनिवार्य बनाने से पूर्व घर में अनिवार्य बनाया जाना चाहिए। उन्होंने कहा कि भारत में खेलों को हर घर में पहुंचाने के लिए मीडिया की महत्वपूर्ण भूमिका है। कर्नल राठौर आज सीआईआई बिग पिक्चर समिट में महत्वपूर्ण भाषण दे रहे थे।


    देश में खेलों को बढ़ावा देने में मोबाइल फोन एप्लेकिशनों (एप) की भूमिका के बारे में बोलते हुए उन्होंने कहा कि खेल संबंधी सूचनाएं मोबाइल एपों के माध्यम से सहज रूप से उपलब्ध होनी चाहिए। उन्होंने आगे सुझाव दिया कि देश में खेल संबंधी आधारभूत संरचनाओं को जानने के लिए मोबाइल एपों का इस्तेमाल किया जा सकता है ताकि नागरिक अपने आस-पास खेल सुविधाओं से अवगत रहें।


    खेलों को बढ़ावा देने में भारत सरकार के प्रयासों के बारे में कर्नल राठौर ने कहा कि सरकार ने अनुसंधान और विकास के लिए 6 खेल विश्वविद्यालयों को पहले ही राशि उपलब्ध कराई है। मंत्री ने यह भी कहा कि सरकार सभी निर्माताओं को सर्वश्रेष्ठ खेल उपकरण बनाने के लिए एक स्थान पर लाने का और भारत को स्वस्थ एवं खुशहाल देश बनाने के सभी प्रयास कर रही है।


    ***


    वीके/एएम/पीसी/डीके–5748

    
    
    (Release ID: 1511993) Visitor Counter : 88