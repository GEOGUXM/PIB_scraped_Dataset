      सड़क परिवहन एवं राजमार्ग मंत्रालय

      दूसरी भारत-म्यांमार-थाईलैंड मोटर रैली
      गुवाहटी से बैंकाक तक का पहला चरण सफलता पूर्वक सम्पन्न, रैली अब वापसी चरण में

      Posted On: 12 DEC 2017 7:05PM by PIB Delhi

    दूसरी भारत-म्यांमार-थाईलैंड मित्रता मोटर रैली (आईएमटी-2) ने 3 दिसम्बर, 2017 को गुवाहटी से बैंकाक तक का अपना पहला चरण सफलता पूर्वक सम्पन्न किया। रैली की शुरूआत 25 नवम्बर, 2017 को गुवाहटी से हुई थी। इस रैली में 20 एसयूवी गाड़ियों में 5 महिलाओं सहित कुल 50 प्रतिभागियों ने हिस्सा लिया। रात्रि पड़ाव कोहिमा और इम्फाल में था। इसके बाद थाईलैंड के मंत्री (वाणिज्य) श्री थाराडोल थोंगरूअंग ने सीमावर्ती शहर मोरेह में रैली को हरी झण्डी दिखाई। इसके पश्चात म्यांमार में कलय, बगन, मंडले, यंगोन और माउलेमाइन होते हुए रैली 2 दिसम्बर को थाईलैंड के मैय सोट बार्डर और अन्ततः 3 दिसम्बर को बैंकाक पहुंची।


    आईएमटी 2 मोटर रैली का आयोजन कलिंग मोटर स्पोर्टस क्लब ने महिन्द्रा एडवेंचर के सहयोग से किया है। भारत में म्यांमार और थाईलैंड के दूतावासों तथा म्यांमार और थाईलैंड स्थित भारतीय दूतावासों ने रैली को सहयोग प्रदान किया। भारत सरकार के सड़क परिवहन व राजमार्ग मंत्रालय, विदेश मंत्रालय और भूमि कस्टम विभागों ने भी रैली को सहयोग प्रदान किया।


    रैली की तस्वीरों के लिए निम्न लिंको को क्लिक करेः-


    https://drive.google.com/open?id=1wqLOcHKtVXs2rIDxN3hybVfUtbZsGZ0H


    https://m.facebook.com/story.php?story_fbid=1545997248770508&id=100000807431879


    https://m.facebook.com/story.php?story_fbid=10213823683562638&id=1123873040


    https://m.facebook.com/story.php?story_fbid=10213824039131527&id=1123873040


    *****


    वीके /जेके/सीएल—5828

    
    
    (Release ID: 1512389) Visitor Counter : 62