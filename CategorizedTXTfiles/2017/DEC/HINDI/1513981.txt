      गृह मंत्रालय

      गृहमंत्री श्री राजनाथ सिंह एसएसबी के 54वें वर्षगांठ परेड में शामिल हुए
      Posted On: 23 DEC 2017 7:55PM by PIB Delhi


    सशस्‍त्र सीमा बल (एसएसबी) ने आज यहां 25वीं बटालियन के भव्‍य परिसर में 54वां वर्षगांठ समारोह मनाया। केंद्रीय गृहमंत्री श्री राजनाथ सिंह ने मुख्‍य अतिथि के तौर पर भव्‍य परेड की सलामी ली और एसएसबी के महानिदेशक श्री रजनी कांत मिश्रा के साथ परेड का निरीक्षण किया। एसएसबी की सातों सीमाओं के सैन्‍य दलों तथा एक महिला दल ने परेड में हिस्‍सा लिया।


    परेड के पश्‍चात गृहमंत्री ने वीरता के लिए सीटी/जीडी श्री संजीत कुमार (मरणोपरांत) को राष्‍ट्रपति पुलिस पदक प्रदान किया। पुरस्‍कार को उनकी पत्‍नी श्रीमती मनु शर्मा ने ग्रहण किया। स्‍वर्गीय सीटी/जीडी श्री संजीत कुमार ने 2015 में झारखंड के दुमका में नक्‍सलियों के खिलाफ लड़ाई में अपनी मातृभूमि के लिए प्राणों की आहुति दी थी। श्री राजनाथ सिंह ने 23 सुरक्षा बल कर्मियों को उनकी विशिष्‍ट सेवा के लिए भारतीय पुलिस मेडल प्रदान किए। उन्‍होंने एसएसबी के चार कर्मियों को प्रशिक्षण में विशिष्‍टता के लिए केंद्रीय गृहमंत्री मेडल से सम्‍मानित किया।


    कार्यक्रम के पश्‍चात एसएसबी कर्मियों ने बहादुरी के अद्भूत करतबों का प्रदर्शन किया। डॉग स्‍क्‍वैर्ड, डेयर डेविल टीम और पारकर कार्यक्रम के प्रदर्शन बहुत रोमांचकारी थे। वीरगति प्राप्‍त सुरक्षा कर्मियों के स्‍मरण में एक झांकी निकाली गई। इस झांकी का नाम ‘प्राइड ऑफ इंडिया’ था और इसमें सुरक्षा कर्मियों की बहादुरी और उनके बलिदानों की प्रस्‍तुति की गई थी।


    ***


    वीके/जेके/एनआर-6093

    
    
    (Release ID: 1513981) Visitor Counter : 252