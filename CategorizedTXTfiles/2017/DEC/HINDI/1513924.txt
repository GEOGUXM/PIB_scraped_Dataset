      उप राष्ट्रपति सचिवालय

      भारत जैसी बढ़ती और विशाल अर्थव्‍यवस्‍था के लिए उच्‍च गुणवत्‍ता वाले परिसरों की आवश्‍यकता : उपराष्‍ट्रपति
      
      उपराष्ट्रूपति ने अंतर्राष्ट्रीसय प्रदर्शनी सह-कनवेंशन सेन्टीर की आधारशिला रखी

      Posted On: 22 DEC 2017 8:12PM by PIB Delhi

    उपराष्‍ट्रपति श्री एम.वेंकैया नायडू ने कहा है कि भारत जैसे बढ़ती और विशाल अर्थव्‍यवस्‍था को सरकार से सरकार और व्‍यवसाय से व्‍यवसाय तथा व्‍यवसाय से उपभोक्‍ता आयोजनों के लिए उच्‍च गुणवत्‍ता के परिसरों की आवश्‍यकता है। श्री वेंकैया नायडू आज यहां प्रगति मैदान में अंतर्राष्‍ट्रीय प्रदर्शनी सह-कनवेंशन सेन्‍टर (आईईसीसी) तथा एकीकृत ट्रांजिट कोरिडोर विकास परियोजना की आधारशिला रखने के बाद समारोह को संबोधित कर रहे थे। इस अवसर पर वाणिज्‍य और उद्योग मंत्री श्री सुरेश प्रभु और अन्‍य अतिथि उपस्थित थे।


    उपराष्‍ट्रपति ने कहा कि विश्‍व के प्रमुख आयोजनों को आकर्षित करने के लिए दिल्‍ली तथा एनसीआर क्षेत्र को अंतर्राष्‍ट्रीय मानकों वाली आधुनिक सुविधाओं की आवश्‍यकता है। उन्‍होंने विश्‍वास व्‍यक्‍त किया कि यह परिसर विश्‍व की सर्वाधिक प्रबंधित कनवेंशन तथा प्रदर्शनी परिसर के रूप में विकसित होगा।


    उपराष्‍ट्रपति ने कहा कि आईईसीसी परियोजना भारत में व्‍यापार की जड़ों को मजबूत बनाएगी और विदेशों में प्रोत्‍साहित करेगी। उन्‍होंने कहा कि सरकार ने सेवा और वस्‍तु कर, मेक इन इंडिया, स्‍टार्टअप इंडिया तथा स्‍टार्टअप के लिए फंडों के फंड, डिजिटल इंडिया जैसे अनेक आर्थिक सुधारों को लागू किया है और प्रत्‍यक्ष विदेशी निवेश को उदार बनाया है, घरेलू कारोबार तथा निवेश में सुधार किया है, जिससे भारत में बड़े स्‍तर पर विदेशी निवेश हो रहा है।


    वीके / एएम / एजी / जीआरएस - 6083


    

    
    (Release ID: 1513924) Visitor Counter : 182
    
    
      Read this release in: English