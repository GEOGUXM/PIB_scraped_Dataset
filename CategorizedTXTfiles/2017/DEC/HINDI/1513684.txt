      रक्षा मंत्रालय

      जज एडवोकेट जनरल विभाग ने 34वां कोर दिवस मनाया
      Posted On: 21 DEC 2017 5:07PM by PIB Delhi


    जज एडवोकेट जनरल (जेएजी) विभाग ने 21 दिसंबर, 2017 को अपना 34वां कोर दिवस मनाया। इस अवसर पर इंडिया गेट के अमर जवान ज्योति पर पुष्पांजलि अर्पित की गई। एडजुटेंट जनरल तथा जेएजी विभाग के कर्नल कमांडेंट लेफ्टिनेंट जनरल अश्विनी कुमार ने मेजर जनरल वी सी चित्रवंशी तथा अन्य अधिकारियों, जवानों और पूर्व अधिकारियों के साथ पुष्पांजलि अर्पित की।


    जेएजी विभाग सेना की न्यायिक और विधि शाखा है जो अनुशासन के मामलों और मुकदमों को देखता है। विभाग मानव अधिकार और विधि के शासन के पालन में सभी रैंकों की सहायता करता है।


    जेएजी विभाग की उत्पत्ति और विकास इंग्लैंड में सैनिक कानून विकास से जुड़ा है और इसका इतिहास ब्रिटिश “ आर्टिकल ऑफ वार-1385 ” से शुरू होता है। आज ही के दिन वर्ष 1949 में संसद में सैन्य कानून बनाने के लिए विधेयक प्रस्तुत किया गया था।


    *****


    वीके / एएम / एजी/सीएस - 6056

    
    
    (Release ID: 1513684) Visitor Counter : 130