      राष्ट्रपति सचिवालय

      राष्‍ट्रपति कल 32वें भारतीय अभियांत्रिकी कांग्रेस के समापन समारोह में शामिल होंगे
      Posted On: 22 DEC 2017 8:26PM by PIB Delhi


    राष्‍ट्रपति श्री रामनाथ कोविंद कल (23 दिसम्‍बर, 2017) चेन्‍नई में इंस्‍टीट्यूशन ऑफ इंजीनियर्स (इंडिया) द्वारा आयोजित 32वें भारतीय अभियांत्रिकी कांग्रेस के समापन समारोह में शामिल होंगे। राष्‍ट्रपति बनने के बाद यह उनकी पहली तमिलनाडु यात्रा है। दिन की शुरुआत में वे रामेश्‍वरम स्थित डॉ. ए.पी.जे अब्‍दुल कलाम मेमोरियल जाएंगे।


    24 दिसम्‍बर, 2017 को राष्‍ट्रपति सिकंदराबाद स्थित राष्‍ट्रपति निलयम पहुंचेंगे। इसी दिन राष्‍ट्रपति, तेलंगाना और आंध्र प्रदेश के राज्‍यपाल श्री ईएसएल नरसिम्‍हन द्वारा आयोजित रात्रि भोज में शामिल होंगे।


    25 दिसम्‍बर, 2017 को राष्‍ट्रपति तेलंगाना और आंध्र प्रदेश के उच्‍च न्‍यायालय के मुख्‍य न्‍यायाधीश व अन्‍य न्‍यायाधीशों से भेंट करेंगे। इसी दिन वे कान्‍हा शांति वनम जाएंगे और वहां एक पौधा लगाएंगे।


    26 दिसम्‍बर, 2017 को राष्‍ट्रपति सिकंदराबाद के राष्‍ट्रपति निलयम में राज्‍य के मंत्रियों, अधि‍कारियों, गणमान्‍य व्‍यक्तियों व शिक्षाविदों के सम्‍मान में एक प्रीति भोज की मेजबानी करेंगे।


    27 दिसम्‍बर, 2017 को राष्‍ट्रपति गुंटूर स्थित आचार्य नागार्जुन विश्वि़द्यालय में इंडियन इकोनोमिक एसोसिएशन के शताब्‍दी समारोह का उद्घाटन करेंगे।


    ***


    वीके/एएम/जेके/एसकेपी-6085


    

    

    
    (Release ID: 1513931) Visitor Counter : 254
    
    
      Read this release in: English