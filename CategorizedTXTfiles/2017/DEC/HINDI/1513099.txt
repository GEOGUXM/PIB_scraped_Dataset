      संस्‍कृति मंत्रालय

      राष्‍ट्रीय संग्रहालय इमारत के तीसरे चरण का संस्‍कृति मंत्री ने भूमि पूजन किया
      
      भगवान राम हमेशा से प्रेरणा स्रोत –डॉक्‍टर महेश शर्मा

      Posted On: 18 DEC 2017 6:47PM by PIB Delhi

    संग्रहालय दिवस के अवसर पर आज नई दिल्‍ली में केन्द्रीय संस्‍कृ‍ति, पर्यावरण, वन एवं जलवायु परिवर्तन राज्‍य मंत्री (स्‍वतंत्र प्रभार) डॉक्‍टर महेश शर्मा ने राष्‍ट्रीय संग्रहालय की इमारत के तीसरे चरण के निर्माण से पहले भूमि पूजन किया। इस अवसर पर डॉक्‍टर शर्मा ने ‘राम अभिराम’ भारतीय कला और संस्‍कृति में भगवान राम के सौंदर्य से जुड़ी एक प्रदर्शनी का भी उद्घाटन किया।


    अपने संबोधन में डॉक्‍टर महेश शर्मा ने कहा कि हमें भविष्‍य की पीढि़यों के लिए समृद्ध विरासत छोड़ने की आवश्‍यकता है और यह प्रदर्शनी भारतीय कला और संस्‍कृति में भगवान राम के महत्‍व को जानने में मददगार साबित होगी। उन्‍होंने कहा कि भगवान राम का मंत्रमुग्‍ध करने वाला व्‍यक्तित्‍व सदैव से लेखकों, चित्रकारों और लोक कलाकारों के लिए प्रेरणादायी रहा है।


    डॉक्‍टर शर्मा ने कहा कि इन प्रदर्शनियों में ऐसे चित्र शामिल हैं, जो पहली बार लोगों को देखने के लिए उपलब्‍ध हो रहे हैं। इनको कलाकारों ने कई माध्‍यमों के जरिये अभिव्‍यक्‍त किया है।


    इस अवसर पर डॉक्‍टर महेश शर्मा ने भारतीय पुरातत्‍व विभाग के पूर्व महानिदेशक प्रोफेसर बी बी लाल की पांच पुस्‍तकों का विमोचन किया।


    ***


    वीके/बीपी/आरएन–6002


    

    
    (Release ID: 1513099) Visitor Counter : 172