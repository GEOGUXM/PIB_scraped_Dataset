      गृह मंत्रालय

      कोलकाता में अंतर्राष्‍ट्रीय हवाई अड्डे पर सीबीआरएन आपात स्थिति‍ से निपटने के लिए प्रशिक्षण कार्यक्रम
      Posted On: 18 DEC 2017 8:29PM by PIB Delhi


    कोलकाता में नेताजी सुभाष चंद्र बोस अंतर्राष्ट्रीय हवाई अड्डे पर आज सीबीआरएन आपात स्थिति से निपटने के लिए 5 दिवसीय प्रशिक्षण कार्यक्रम शुरू हुआ। इस कार्यक्रम का आयोजन राष्ट्रीय आपदा प्रबंधन प्राधिकरण (एनडीएमए) कर रहा है। इसका उद्देश्य हवाईअड्डे पर आपात तैयारियों को मजबूत करना है और सीबीआरएन यानि केमीकल, बायोलॉजिकल, रेडियोलॉजिकल और न्यूक्लियर खतरों से प्रभावी तरीके निपटना है।


    कार्यक्रम के तहत व्याख्यान, फील्ड प्रशिक्षण, निजी सुरक्षा उपकरण (पीपीई) के उपयोग तथा पहचान और स्थिति से निपटने के तौर तरीकों का प्रदर्शन होगा। हवाईअड्डों पर आपात स्थिति से निपटने वाले कर्मचारियों को प्रशिक्षण के साथ-साथ प्राथमिक उपचार देने की भी ट्रेनिंग दी जाएगी। कार्यक्रम में 200 कर्मचारियों को प्रशिक्षण दिया जाएगा। एनडीएमए भारतीय विमानपत्तन प्राधिकरण (एएआई) और न्यूक्लियर मेडिसिन और अलाइड साइंसेज संस्थान (आईएनएमएएस) के सहयोग से प्रशिक्षण कार्यक्रम का आयोजन कर रहा है।


    चेन्नई हवाई अड्डे पर पहले प्रशिक्षण कार्यक्रम के बाद, इस तरह के प्रशिक्षण कार्यक्रमों की श्रृंखला में यह दूसरा राज्य है। देश के विभिन्न हवाई अड्डों पर भी यह कार्यक्रम आयोजित करने की योजना है।


    ***


    वीके/बीपी/आरएन–6007


    

    
    (Release ID: 1513123) Visitor Counter : 345