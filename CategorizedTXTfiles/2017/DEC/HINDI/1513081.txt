      रक्षा मंत्रालय

      सीमा सड़क संगठन के मुख्य अभियंताओं का वार्षिक सम्मेलन 2017
      Posted On: 18 DEC 2017 6:24PM by PIB Delhi


    सीमा सड़क संगठन(बीआरओ) पुणे में जीआरईएफ केन्‍द्र में अपने मुख्‍य अभियंताओं और उपकरण प्रबन्‍धन के वार्षिक सम्‍मेलन 2017 का आयोजन कर रहा है। यह सम्‍मेलन 18 से 20 दिसम्‍बर, 2017 तक चलेगा। तीन दिवसीय इस सम्‍मेलन में सीमा सड़क के महानिदेशक और विभिन्‍न परियोजनाओं से जुड़े इसके 18 मुख्‍य अभियंता हिस्‍सा लेंगे। यह सम्‍मेलन बीआरओ के भविष्‍य के कामकाज और वर्तमान प्रदर्शन के मूल्‍यांकन सहित कई महत्‍वपूर्ण मसलों पर विचार-विमर्श के लिए मंच प्रदान करता है। रक्षा राज्‍यमंत्री सुभाष भामरे 19 दिसम्‍बर, 2017 को सम्‍मेलन को सम्‍बोधित करेंगे।


    बीआरओ सेना के रणनीतिक और ऑपरेशनल ढांचे के लिए आवश्‍यक जरूरतों को पूरा करने में महत्‍वपूर्ण भूमिका निभाता है। यह संगठन सीमा से सटे क्षेत्रों में सामाजिक आर्थिक विकास में भी योगदान देता है। बीआरओ करीब 52000 किलोमीटर सड़कों का निर्माण कर चुका है। इसके अलावा 598 महत्‍वपूर्ण स्‍थायी पुलों का निर्माण कर चुका है, जिनकी लम्‍बाई 49200 मीटर है। संगठन ने दुर्गम और दूर-दराज के क्षेत्रों में 19 हवाईपट्टियों का निर्माण किया है। बीआरओ 5 हवाई पट्टियों और 4325 किलोमीटर 180 सड़कों से बर्फ हटाने काम भी करता है।


    ****


    वीके/बीपी/आरएन–6000

    
    
    (Release ID: 1513081) Visitor Counter : 172