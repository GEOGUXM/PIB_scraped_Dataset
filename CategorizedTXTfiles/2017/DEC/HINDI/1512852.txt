      सड़क परिवहन एवं राजमार्ग मंत्रालय

      एनएचएआई ने भारतमाला परियोजाना को समयबद्ध तरीके से कार्यान्वित करने के उद्देश्य से अपने अधिकारियों को प्रोत्साहित करने की योजना शुरू की
      Posted On: 15 DEC 2017 7:20PM by PIB Delhi


    देशभर में सामान एवं लोगों के सुचारू आवागमन में दक्षता लाने के लिए भारत सरकार द्वारा शुरू की गई भारतमाला परियोजना के कार्यान्वयन में तेज़ी लाने के लिए एनएचएआई ने अपने अधिकारियों को प्रोत्साहित करने के लिए एक प्रोत्साहन योजना शुरू करने का निर्णय लिया है।


    योजना के तहत न केवल परियोजना को निर्धारित समय से पूर्व संपन्न करने का प्रावधान किया गया है, बल्कि परियोजना को पूरा करने में होने वाली देरी से सामान्य रूप से बढ़ने वाली लागत को बचाने का उद्देश्य भी रखा गया है। यह योजना मेहनती और जुझारू अधिकारियों को पुरस्कृत करेगी और अन्य अधिकारियों को अधिक कुशलता के साथ कार्य करने के लिए प्रेरित करने का काम करेगी।


    इस योजना के अंतर्गत सौंपी गई परियोजनाओं को निर्धारित समय में पूरा करने वाले एनएचएआई के अधिकारियों को प्रमाणपत्र, ट्रॉफी, प्रोत्साहन पत्र आदि तमाम पुरस्कारों सहित नकद ईनाम भी दिया जाएगा।


    *****


    एएम/पीजी -5892


    

    
    (Release ID: 1512852) Visitor Counter : 78