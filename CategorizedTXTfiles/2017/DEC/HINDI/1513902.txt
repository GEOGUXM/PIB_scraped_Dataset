      रक्षा मंत्रालय

      लेफ्टिनेंट जनरल बी.एस.सहरावत ने एनसीसी महानिदेशक का कार्यभार संभाला
      Posted On: 22 DEC 2017 7:22PM by PIB Delhi


    लेफ्टिनेंट जनरल बी.एस.सहरावत ने राष्‍ट्रीय कैडेट कोर (एनसीसी) के महानिदेशक का पदभार संभाल लिया है। जनरल ऑफिसर तीसरी पीढ़ी के सेना अधिकारी हैं। वह राष्‍ट्रीय रक्षा अकादमी खड़कवासला तथा भारतीय सैन्‍य अकादमी, देहरादून के विद्यार्थी रहे हैं। उन्‍हें दिसम्‍बर 1980 में कुमाऊं रेजमेंट की 13वीं बटालियन (रेजांग ला) में कमीशन किया गया था।


    लेफ्टिनेंट जनरल बी.एस.सहरावत ने प्रतिष्ठित एनडीसी कोर्स सहित सभी पेशेवर कोर्स लिए है। लेफ्टिनेंट जनरल बी.एस.सहरावत उस्‍मानिया विश्‍वविद्यालय, हैदराबाद से प्रबंधन अध्‍ययन में पोस्‍ट ग्रेजुएट हैं और उन्‍होंने मद्रास विश्‍वविद्यालय से एम.फिल किया है। लेफ्टिनेंट जनरल बी.एस.सहरावत ने हाल में ‘सेना में मानव पूंजी प्रबंधन’ विषय पर पीएचडी कार्य पूरा किया है।


    उन्‍होंने देश के विभिन्‍न भागों तथा विदेशों में अनेक स्‍टॉफ तथा कमान नियुक्तियों में सेवा दी है। इसमें एक वर्ष के लिए इराक तथा कुवैत में सैन्‍य पर्यवेक्षक कार्य शामिल है। लेफ्टिनेंट जनरल बी.एस.सहरावत को 2008 में बिहार में कोसी नदी में आई बाढ़ के दौरान सेना पदक प्रदान किया गया।


    वीके / एएम / एजी / जीआरएस - 6077


    

    
    (Release ID: 1513902) Visitor Counter : 138
    
    
      Read this release in: English