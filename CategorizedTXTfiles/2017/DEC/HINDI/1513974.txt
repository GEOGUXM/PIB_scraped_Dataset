      अणु ऊर्जा विभाग

      परमाणु ऊर्जा विभाग
      Posted On: 22 DEC 2017 7:02PM by PIB Delhi


    कुडनकुलम परमाणु ऊर्जा परियोजना (केकेएनपीपी) की दूसरी इकाई (1000 मेगावाट) ने दिनांक 31 मार्च 2017 से वाणिज्यिक परिचालन शुरू किया। इसके साथ, स्थापित परमाणु ऊर्जा क्षमता 6780 मेगावाट हो गई है।


    कुडनकुलम परमाणु ऊर्जा परियोजना (इकाइयां 1, 2)


      * भारत सरकार ने फ्लीट मोड में 700 मेगावाट के 10 स्वदेशी पीएचडब्ल्यूआर के निर्माण कार्य को शुरू करने तथा कुडनकुलम में 2 और रिएक्टरों की स्थापना के लिए प्रशासनिक अनुमोदन और वित्तीय मंजूरी प्रदान कर दी है।इस पहल से ऑर्डरों की निरंतरता सुनिश्चित कर, हमारी पीछे चल रहे उच्च प्रौद्योगिकी उद्योग को पुनर्जीवित करने में काफी मदद मिलेगी।


      * दिनांक 29 जून 2017 को पहली बार कंकरीट डाले जाने के साथ केकेएनपीपी इकाई 3 और 4 का निर्माण कार्य शुरू हो चुका है।


      * प्रोटोटाइप फास्ट ब्रीडर रिएक्टर (पीएफबीआर) फ्रंट में, निर्माण कार्य पूरा होने के बाद, इसे चालू करने से संबंधित गतिविधियां सभी सुरक्षा आवश्यकताओं को पूरा करते हुए क्रमिक प्रगति पर हैं।


    पीएफबीआर का समग्र दृश्‍य


      * भारत ने इस वर्ष अप्रैल में बांग्लादेश के साथ दो पूरक समझौतों सहित सिविल न्‍यूक्लियर सहयोग समझौते पर हस्ताक्षर किए हैं। हम बांग्लादेश में रूपपुर परमाणु ऊर्जा संयंत्र की स्थापना के लिए हमारे रूसी और बांग्लादेशी भागीदारों के साथ सहयोग कर रहे हैं।


      * डीएई द्वारा विकसित एक 6 मीटर शिप बोर्न टर्मिनल (एसबीटी) को एक जहाज पर समावेशित किया गया और उसे गहरे समुद्र में तैनात किया गया। एसबीटी ने कार्टोसैट-2 ई मिशन के 23 जून, 2017 के दौरान इसरो लांच वेकिल पीएसएलवी-सी 38 पर निगरानी रखी थी।


    शिप बोर्न टर्मिनल (एसबीटी)


      * बाबा बैद्यनाथ मंदिर, दियोघर (झारखंड) के पवित्र शिव गंगा तालाब में एक 1000 मीटर घन जल शोधन संयंत्र को दिनांक 9 जुलाई, 2017 को चालू करते हुए उसका उद्घाटन किया गया। यह संयंत्र आईएस 2296 के अनुसार बाह्य जल उपयोग के लिए मानक जल की पूर्ति कर रहा है।


      * कैंसर देखभाल के क्षेत्र में, डीएई ने पूरे देश में 6 अतिरिक्त सुविधाओं का निर्माण / उन्नयन कर बड़े पैमाने पर विस्तार कार्य शुरू किया है। इससे अगले 4-5 वर्षों में 70,000 के वर्तमान आंकड़े की तुलना में दुगुने नए रोगियों को उपचार दिए जाने में मदद मिलेगी।

                                 
  टाटा मेमोरियल अस्पताल, मुंबई   
                                 
                                 
  होमी भाभा कैंसर अस्पताल, संगरूर
                                 
                                 
  
  
  

      * डीएई ने एक कम लागत वाली हस्‍त चालित 12-चैनल टेलि-ईसीजी मशीन विकसित की है, जो एक साथ सभी 12 ईसीजी चैनलों को रिकॉर्ड करती है और सलाह के लिए सृजित रिपोर्ट को डॉक्टर के मोबाइल फोन पर भेजती है। यह मशीन दूर-दराज के ग्रामीण स्थानों पर नैदानिक उद्देश्यों के लिए उपयुक्त है, रोगी को निदान केन्द्र में स्थानांतरित करने में सामान्य रूप से लगने वाले समय की बचत करती है।

                        
12 चैनल टेलि-ईसीजी उपकरण
                        
                        
                        
                        
                        

    दिनांक 15 अगस्त, 2017 को बार्क (बीएआरसी) से प्रौद्योगिकी हस्तांतरण के तहत मैसर्स कार्डिया लैब्स, नई दिल्ली द्वारा एटोम (ATOM) की शुरूआत की गई।

      * लोकप्रिय फल, लीची की शेल्‍फ लाइफ बढ़ाने के लिए आईसीएआर-राष्ट्रीय लीची अनुसंधान केंद्र (एनआरसीएल), मुशाहरी, मुजफ्फरपुर में, हाल ही में एक लीची प्रसंस्करण संयंत्र स्थापित किया गया था। इस तकनीक के प्रदर्शन ने स्थानीय निकायों को बड़े पैमाने पर किसानों द्वारा प्रौद्योगिकी को अंगीकृत किए जाने के लिए उत्साहित किया है। इस उत्पाद की शेल्फ लाइफ बढ़ जाने से इसके निर्यात को भी बढ़ावा मिलेगा।
                                            
                                            
                                            
                                            
लंबे समय तक भंडारण के लिए लीची का सतही उपचार
                                            
                                            

      * फ्रंटियर विज्ञान क्षेत्र में, डीएई ने गहन विषय पर अनुसंधान करने के लिए एक यूरेनियम खदान में एक छोटी भूमिगत अनुसंधान प्रयोगशाला की स्थापना की है। इससे सभी पीढ़ियों के वैज्ञानिक प्रोत्साहित होंगे।

                                                                                               
                                                                                               
                                                                                               
                                                                                               
गहन विषय पर एक अध्ययन करने के लिए भूमिगत विज्ञान प्रयोगशाला का दिनांक 2 सितंबर, 2017 को उद्घाटन
                                                                                               
                                                                                               
                                                                                               

      * ‘विज्ञान और प्रौद्योगिकी, पर्यावरण और वन’ पर संसदीय स्थायी समिति ने दिनांक 28 जुलाई से 12 अगस्त 2017 के दौरान पार्लियामेंट एनेक्सी बिल्डिंग, नई दिल्ली में "विज्ञान और प्रौद्योगिकी अभिनव" पर प्रदर्शनी का आयोजन किया था। परमाणु ऊर्जा विभाग (डीएई) ने इस कार्यक्रम में भाग लिया था।


    राज्य सभा और लोकसभा के लगभग 82 सांसदों, श्री सुरेश प्रभु, माननीय रेल मंत्री (तत्‍कालीन), लोकसभा अध्यक्ष, श्रीमती सुमित्रा महाजन, श्रीमती रेणुका चौधरी तथा अन्य गणमान्य व्यक्तियों ने डीएई पेवेलियन का दौरा कर अनेक वैज्ञानिकों से विस्तृत बातचीत की।


    विभिन्‍न आगंतुकों ने विभाग की उपलब्धियों पर उसकी सराहना की और कई सांसदों ने खाद्य प्रसंस्करण, सीवेज शोधन, स्वास्थ्य देखभाल आदि पर अपने संबंधित क्षेत्रों में सुविधाएं स्थापित करने की इच्छा व्यक्त की।


    श्रीमती सुमित्रा महाजन, अध्यक्ष, लोकसभा का दौरा


      * डीएई के सार्वजनिक क्षेत्र उपक्रमों (पीएसयू) और औद्योगिक इकाइयों में समग्र रूप से सुधार हुआ है।


    यूरेनियम कॉर्पोरेशन ऑफ इंडिया लिमिटेड (यूसीआईएल) ने दूसरा उच्चतम उत्पादन हासिल किया है। इसे कई बाधाओं के बावजूद हासिल किया गया।


    Tmallapalle माइन


    परमाणु ईंधन कॉम्प्लेक्स (एनएफसी) ने ईंधन तत्वों, ज़िरकोनियम स्पोंज और अन्य सामग्रियों का अभी तक का सबसे अधिक उत्पादन किया है।


    37 एलिमेंट प्राकृतिक यूरेनियम ऑक्साइड ईंधन बंडल


    पीएफबीआर ईंधन सब असेम्‍बली


    बीडब्ल्यूआर के लिए 36 एलिमेंट यूरेनियम समृद्ध ईंधन बंडल


    इस साल इलेक्ट्रानिक्स कारपोरेशन ऑफ इंडिया लिमिटेड (ईसीआईएल) ने, विशेष रूप से चुनाव संबंधी उपकरण और भारतीय सेना के लिए फ़्यूज़ के कारण, रिकॉर्ड ऑर्डर हासिल किए हैं। ईसीआईएल की आज तक टर्नओवर भी सर्वाधिक थी।


    इलेक्ट्रॉनिक फ़्यूज़ ईवीएम और वीवीएपीएटी


    बोर्ड ऑफ रेडियेशन एंड आईसोटोप टेक्‍नोलॉजी (बीआरआईटी) ने अपनी आज तक की सबसे अधिक बिक्री टर्नओवार हासिल की है और वह देश के प्रत्‍येक भाग में रेडियो-आइसोटोप की आपूर्ति करने में सक्षम रही है।

    
    
    

    

    रेड्डी-टू-यूज रेडियो फॉर्मास्‍यूटीकल्‍स


    इंडियन रियर अर्थ लिमिटेड (आईआरईएल) ने बड़े घाटे से उभरकर इस वर्ष मामूली लाभ हासिल किया है। इस अवधि के दौरान इसकी टर्नओवर भी काफी बढ़ी है। यह उपलब्धि कई समस्‍याएं महसूस किए जाने के बावजूद है।

  
  
  

    पर्यावरण अनुकूल ड्रेजिंग / उत्‍खनन प्रक्रिया


    *****


    वीएल/एएम/जीबीपी/आरके

    
    
    (Release ID: 1513974) Visitor Counter : 740
    
    
    
    
    

    
    
    
    
    
    
    
    
    
    
    
    
    
    
    
    
    
    
    
*