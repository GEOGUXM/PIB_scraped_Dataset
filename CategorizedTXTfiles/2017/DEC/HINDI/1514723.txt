      जल संसाधन, नदी विकास एवं गंगा संरक्षण मंत्रालय

      सीडब्‍ल्‍यूसी ने उझ परियोजना का डीपीआर प्रस्‍तुत किया
      Posted On: 29 DEC 2017 7:33PM by PIB Delhi


    सिंधु जल संधि के तहत भारत के अधिकारों के उपयोग में तेजी लाने की प्रतिबद्धता के अंतर्गत केन्‍द्रीय जल आयोग ने उझ परियोजना का डीपीआर कल जम्‍मू-कश्‍मीर के पीएचई , सिंचाई व बाढ़ नियंत्रण मंत्री श्री शामलाल चौधरी को सौंपी। इस परियोजना के अंतर्गत राबी नदी की सहायक उझ नदी के 0.65 एमएएफ जल का भंडारण किया जाएगा। इससे 30000 हेक्‍टेयर भूमि की सिंचाई होगी और 200 मेगावाट से ज्‍यादा जल विद्युत का उत्‍पादन होगा। दिसंबर , 2016 में प्रधानमंत्री के मुख्‍य सचिव की अध्‍यक्षता में सिंधु जल पर गठित टास्‍क फोर्स की बैठक हुई थी। इस बैठक में यह निर्णय लिया गया था कि डीपीआर का कार्य तेजी से पूरा किया जाएगा। इससे भारत को जल प्रवाह के एक हिस्‍से का उपयोग करने में सहायता मिलेगी , जो अभी बिना उपयोग के सीमा पार चला जाता है।


    ***


    वीके/एएम/जेके/वाईबी–6147

    
    
    (Release ID: 1514723) Visitor Counter : 479