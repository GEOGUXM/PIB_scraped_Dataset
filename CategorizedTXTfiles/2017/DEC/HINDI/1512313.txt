      रक्षा मंत्रालय

      सेमीकंडक्टर उपकरणों की भौतिकी पर अन्तर्राष्ट्रीय कार्यशालाः आईडब्ल्यूपीएसडी 2017
      Posted On: 11 DEC 2017 4:49PM by PIB Delhi


    रक्षा अनुसंधान और विकास संगठन (डीआरडीओ) की प्रमुख अनुसंधान प्रयोगशाला सौलिड स्टेट फिजीक्स लेबोरेट्री (एसएसपीएल), आईआईटी दिल्ली, के संयुक्त तत्वावधान में सेमीकंडक्टरो उपकरणों की सोसायटी, सेमीकंडक्टर सोसायटी (भारत) तथा इन्फोरमेशन डिस्प्ले सोसायटी के सहयोग से सेमीकंडक्टर उपकरणों की भौतिकी पर 19 वीं अन्तर्राष्ट्रीय कार्यशाला का आयोजन कर रही है। इसरो के अध्यक्ष और अंतरिक्ष विभाग के सचिव डा. ए.एस.किरण आईआईटी दिल्ली में 12 दिसम्बर, 2017 को इस कार्यशाला का उद्घाटन करेंगे। इस अवसर पर डीआरडीओ के अध्यक्ष तथा रक्षा विभाग (आर एण्ड डी) के सचिव डा. एस. क्रिस्टोफर भी उपस्थित रहेंगे।


    2 वर्षों के अंतराल में आयोजित होने वाली आईडब्ल्यूपीएसडी की यह कार्यशाला अत्याधुनिक सेमीकंडक्टर तकनीक का प्रमुख अंतर्राष्ट्रीय मंच है। इस आयोजन से भारतीय अनुसंधान कर्मियों को अंतर्राष्ट्रीय ख्याति प्राप्त विशेषज्ञों से विचार-विमर्श करने का अवसर मिला है। राष्ट्रीय शैक्षिक संस्थानों, सरकारी प्रयोगशालाओं तथा उद्योग जगत के प्रमुख अनुसंधानकर्ता तथा अंतर्राष्ट्रीय स्तर के वैज्ञानिक और अनुसंधान कर्मी सेमीकंडक्टर के शोध व विकास की तकनीक पर चर्चा करेंगे।


    सेमीकंडक्टर उपकरणों का उपयोग रक्षा तथा अंतरिक्ष विभागों द्वारा किया जाता है। इलेक्ट्रोनिक उपकरणों में भी इसका इस्तेमाल होता है।


    130 से भी ज्यादा अंतराष्ट्रीय ख्याति प्राप्त विशेषज्ञ कार्यशाला में व्याख्यान देंगे। राष्ट्रीय संस्थानों जैसे टीआईएफआर, एनपीएल, आईआईएससी, आईआईटी, एनआईटी, सीईआरआई आदि के 500 शोधकर्ता कार्यशाला में भाग लेंगे और 500 से अधिक शोध पत्र प्रस्तुत किए जाएंगे।


    *****


    वीके/जेके/सीएल—5821

    
    
    (Release ID: 1512313) Visitor Counter : 85