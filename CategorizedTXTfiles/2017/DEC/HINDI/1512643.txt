      रक्षा मंत्रालय

      जम्मू-कश्मीर के उधमपुर से आए छात्रों ने सेना अध्यक्ष से मुलाकात की
      Posted On: 14 DEC 2017 6:46PM by PIB Delhi


    जम्मू-कश्मीर के उधमपुर जिले से आए 25 छात्रों ने आज (14 दिसम्बर 2017) नई दिल्ली स्थित साउथ ब्लॉक में सेना अध्यक्ष जनरल बिपिन रावत से मुलाकात की। ये छात्र भारतीय सेना द्वारा शुरू की गई राष्ट्रीय एकता यात्रा का हिस्सा हैं। इस यात्रा को 11 दिसम्बर 2017 को उधमपुर से रवाना किया गया था। यात्रा के दौरान इन छात्रों ने दिल्ली और आगरा में विभिन्न सांस्कृतिक और ऐतिहासिक स्थलों का दौरा किया। राष्ट्रीय एकता की भावना बढ़ाने के लिए भारतीय सेना के वर्तमान पहुंच कार्यक्रम के तहत ऐसे दौरे देश की समृद्ध विरासत के साथ साथ वर्तमान में चल रही विकास गतिविधियों और उद्योग संबंधी विभिन्न पहलों तक पहुंचाते हैं। ऐसी पहलों से करियर के विभिन्न विकल्प उनके सामने आते हैं और उन्हें जानी-मानी हस्तियों से मिलने का अवसर मिलता है। जनरल रावत ने छात्रों के साथ अपने अनुभव बांटे और उन्हें मेहनत से कार्य करने तथा राष्ट्र निर्माण की प्रक्रिया में सक्रिय योगदान देने के लिए प्रेरित किया।


    ****


    वीके/केपी/एल-5878

    
    
    (Release ID: 1512643) Visitor Counter : 28