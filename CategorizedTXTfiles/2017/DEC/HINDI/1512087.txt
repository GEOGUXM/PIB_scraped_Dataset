      वित्‍त मंत्रालय

      15वें वित्‍त आयोग के अध्‍यक्ष श्री एन.के. सिंह ने रिजर्व बैंक के गवर्नर डॉ. उर्जित पटेल से मुलाकात की; दोनों ने आयोग के विस्‍तृत कार्यों को पूरा करने के लिए आरबीआई द्वारा दी जा सकने वाली तकनीकी और अन्‍य सहायता के बारे में चर्चा की
      Posted On: 07 DEC 2017 5:40PM by PIB Delhi


    15वें वित्‍त आयोग के अध्‍यक्ष श्री एन.के. सिंह ने आज मुंबई में रिजर्व बैंक के गवर्नर डॉ. उर्जित पटेल से मुलाकात की। विचार-विमर्श के दौरान, दोनों ने आयोग के विस्‍तृत कार्यों को पूरा करने के लिए आरबीआई द्वारा दी जा सकने वाली तकनीकी और अन्‍य सहायता के बारे में चर्चा की।
    
    रिजर्व बैंक के पास संपूर्ण वित्‍तीय सहायता से जुड़े मामलों के आंकड़े और तकनीकी विशेषताएं हैं। रिजर्व बैंक का राज्‍य वित्‍त प्रभाग काफी लंबे समय से उभरते हुए वित्‍तीय परिदृश्‍य और राज्‍य की वित्‍तीय स्‍थिति के बारे में जानकारी देने का समृद्ध भंडार रहा है। श्री सिंह ने बताया कि आयोग को रिजर्व बैंक के विश्‍लेषणात्‍मक और क्षेत्र संबंधी ज्ञान से इन विशेष क्षेत्रों में काफी लाभ मिलेगा। रिजर्व बैंक विश्‍लेषणात्‍मक पत्रों को तैयार करने में और कुछ जटिल मुद्दों का विश्‍लेषण करने में आयोग की मदद कर सकता है, जिसकी आयोग को अपने कार्यों को निपटाने में जरूरत पड़ सकती है।
    
    बैठक में 15वें वित्‍त आयोग के सचिव श्री अरविन्‍द मेहता भी मौजूद थे।

    ***


    वीके/एएम/केपी/एसकेपी–5765

    
    
    (Release ID: 1512087) Visitor Counter : 50