      प्रधानमंत्री कार्यालय

      प्रधानमंत्री कल मिजोरम और मेघालय के दौरे पर जाएंगे, विभिन्‍न विकास परियोजनाओं का उद्घाटन करेंगे
      Posted On: 15 DEC 2017 8:26PM by PIB Delhi


    प्रधानमंत्री श्री नरेन्‍द्र मोदी कल मिजोरम और मेघालय के दौरे पर जाएंगे, जहां वह विभिन्‍न विकास परियोजनाओं का उद्घाटन करेंगे।


    प्रधानमंत्री ने कहा,‘अद्भुत एवं आकर्षक पूर्वोत्‍तर निमंत्रित कर रहा है। मैं कल मिजोरम और मेघालय के दौरे को लेकर उत्‍सुक हूं, जहां विभिन्‍न विकास परियोजनाओं का उद्घाटन किया जाएगा। इन परियोजनाओं से पूर्वोत्‍तर की विकास यात्रा को नई गति मिलेगी।


    यह मेरा सौभाग्‍य है कि आइजोल में कल आयोजित होने वाले कार्यक्रम के दौरान ट्युरिअल जल विद्युत परियोजना को राष्‍ट्र को समर्पित करने का अवसर मुझे मिल रहा है। इस परियोजना का पूरा हो जाना मिजोरम की जनता के लिए एक वरदान है।


    युवा शक्ति को एक नया आयाम देते हुए डोनर ने 100 करोड़ रुपये का एक पूर्वोत्‍तर उद्यम पूंजी कोष बनाया है। कल मैं इस कोष से उद्यमियों को चेक वितरित करूंगा। पूर्वोत्‍तर के युवाओं के बीच उद्यमिता की भावना इस क्षेत्र के सशक्तिकरण के लिहाज से अत्‍यंत महत्‍वपूर्ण है।


    शिलांग में मैं शिलांग-नोंगस्‍टोइन-रोंगजेंग-टूरा सड़क का उद्घाटन करूंगा। इस परियोजना से कनेक्टिविटी बेहतर होगी और आर्थिक विकास को नई गति मिलेगी। मैं एक सार्वजनिक सभा को संबोधित करूंगा।


    हमें पूर्वोत्‍तर में असीम संभावनाएं नजर आ रही हैं और हम इस क्षेत्र की समग्र प्रगति के लिए सब कुछ करने को प्रतिबद्ध हैं।’


    ***


    एएम/आरआरएस/वाईबी – 5900

    
    
    (Release ID: 1512864) Visitor Counter : 174