      नीति आयोग

      प्रधानमंत्री की आर्थिक सलाहकार परिषद की तीसरी बैठक आयोजित
      Posted On: 20 DEC 2017 8:32PM by PIB Delhi


    प्रधानमंत्री की आर्थिक सलाहकार परिषद (ईएसी-पीएम) की तीसरी बैठक आज आयोजित की गई। यह बैठक ईएसी-पीएम के अध्‍यक्ष एवं नीति आयोग के सदस्‍य डॉ. बिबेक देबरॉय की अध्‍यक्षता में आयोजित की गई।
    
    रोजगार एवं विकास पर जारी विचार-विमर्श को आगे बढ़ाते हुए दो प्रस्‍तुतियां दी गईं। नीति आयोग के सदस्‍य डॉ. रमेश चन्‍द ने ‘कृषि एवं संबद्ध क्षेत्रों में कृषि उत्‍पादकता, आय एवं रोजगार अनुकूल विकास को बढ़ावा देने के लिए रणनीतिक विकल्‍पों’ पर एक प्रस्‍तुति दी।
    
    ग्रामीण विकास मंत्रालय में सचिव श्री अमरजीत सिन्‍हा ने ‘गरीबी मुक्‍त पंचायतों के लिए मिशन अंत्‍योदय’ पर एक प्रस्‍तुति दी।
    
    ईएसी-पीएम में ओएसडी श्री किशोर देसाई ने परिषद के समक्ष व्‍यापार से संबंधित मुद्दों पर एक प्रस्‍तुति दी। परिषद के अंशकालिक सदस्‍यों डॉ. रथिन रॉय और डॉ. सुरजीत भल्‍ला ने इकोनॉमी पर नजर रखने वाले मॉनीटर पर अपडेट पेश किया। ईएसी-पीएम ने अपनी बैठक के दौरान इन मुद्दों पर विचार-विमर्श किया।


    ***


    वीके/एएम/आरआरएस/वाईबी-6025

    
    
    (Release ID: 1513518) Visitor Counter : 175