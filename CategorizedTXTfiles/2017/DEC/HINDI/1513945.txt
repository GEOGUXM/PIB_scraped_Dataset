      प्रधानमंत्री कार्यालय

      प्रधानमंत्री 25 दिसम्‍बर को नई मेट्रो लाइन का उद्घाटन करेंगे, जिससे नोएडा और दक्षिण दिल्‍ली के बीच यात्रा समय में कमी आएगी।
      Posted On: 23 DEC 2017 1:36PM by PIB Delhi


    प्रधानमंत्री श्री नरेन्‍द्र मोदी 25 दिसम्‍बर को दिल्‍ली मेट्रो की नई मेजंटा लाइन के एक हिस्‍से का उद्घाटन करेंगे। यह लाइन नोएडा में बोटोनिकल गार्डन को दिल्‍ली के कालका जी मंदिर से जोड़ेगी। इससे नोएडा और दक्षिण दिल्‍ली के बीच यात्रा में लगने वाले समय में महत्‍वपूर्ण कमी आएगी। इस अवसर पर प्रधानमंत्री नोएडा में एक जनसभा को भी संबोधित करेंगे।


    नई लाइन के चालू हो जाने से देश में शहरी परिवहन को आधुनिक बनाने में सरकार के प्रयासों में एक ओर अध्‍याय जुड़ जाएगा। यह लाइन प्रौद्यागिकी केंन्द्रित और पर्यावरण के अनुकूल तीव्र शहरी परिवहन प्रणालियों की दिशा में एक कदम सिद्ध होगी।


    2017 में यह तीसरी मेट्रो लाइन है जिसका उद्घाटन प्रधानमंत्री करेंगे, इससे पहले उन्‍होंने जून में कोच्चि मेट्रो और नवम्‍बर में हैदराबाद मेट्रो राष्‍ट्र को समर्पित की थी। इन दोनों अवसरों पर प्रधानमंत्री ने जनसभा के स्‍थल पर पहुंचने से पहले नई मेट्रो लाइनों से कुछ दूरी तक यात्रा की थी।


    श्री नरेन्‍द्र मोदी राष्‍ट्रीय राजधानी क्षेत्र में अपने कार्यक्रमों में हिस्‍सा लेने के लिए मेट्रो से सफर करते हैं। जून 2016 में प्रधानमंत्री और फ्रांस के राष्‍ट्रपति फ्रांस्वा ओलांद ने दिल्‍ली से गुरूग्राम तक यात्रा की थी जहां उन्‍हें संयुक्‍त रूप से इंटरनेशनल सोलर एलाइंस के मुख्‍यालय की आधारशिला रखनी थी। हाल ही में अप्रैल 2017 में प्रधानमंत्री मोदी और ऑस्‍ट्रेलिया के प्रधानमंत्री मैल्‍कम टर्नबुल ने अक्षरधाम मंदिर तक मेट्रो से सफर किया था।


    तीव्र परिवहन प्रणालियों के जरिए कनेक्टिविटी बढाने के लक्ष्‍य को ध्‍यान में रखते हुए पिछले साढ़े तीन वर्ष की अवधि में करीब 165 किलोमीटर की दूरी कवर करने वाली नौ मेट्रो परियोजनाएं चालू की हैं। पांच नई मेट्रो रेल परियाजनाओं का अनुमोदन किया गया है जिनसे 140 किलोमीटर लम्‍बी मेट्रो लाइन का निर्माण होगा। अगले दो वर्षों में करीब 250 किलोमीटर लम्‍बी मेट्रो लाइनों को चालू करने का प्रस्‍ताव है।


    वी. कासोटिया/आरएसबी/एमबी-6089


    

    
    (Release ID: 1513945) Visitor Counter : 250