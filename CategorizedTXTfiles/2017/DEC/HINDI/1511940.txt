      सामाजिक न्‍याय एवं अधिकारिता मंत्रालय

      राष्ट्र ने डॉ. भीमराव अम्बेडकर के 62वें महापरिनिर्वाण दिवस पर श्रद्धांजलि दी
      Posted On: 06 DEC 2017 12:31PM by PIB Delhi


    राष्ट्रपति श्री रामनाथ कोविंद के नेतृत्व में संपूर्ण राष्ट्र ने आज भारत रत्न बाबा साहेब डॉ. बी.आर. अम्बेडकर को उनके 62वें महापरिनिर्वाण दिवस पर श्रद्धांजलि दी। राष्ट्रपति श्री कोविंद ने संसद भवन परिसर में स्थित बाबा साहेब की प्रतिमा पर पुष्पांजलि अर्पित की।


    भारतीय संविधान के जनक डॉ. अम्बेडकर की प्रतिमा पर उपराष्ट्रपति श्री एम. वेंकैया नायडू, प्रधानमंत्री श्री नरेन्द्र मोदी और लोकसभा अध्यक्ष श्रीमती सुमित्रा महाजन ने भी श्रद्धांजलि अर्पित की।


    पुष्पांजलि अर्पित करने वालों में केंद्रीय सामाजिक न्याय और अधिकारिता मंत्री श्री थावर चंद गहलोत, केंद्रीय सामाजिक न्याय और अधिकारिता राज्यमंत्री श्री किशन पाल गुर्जर, श्री विजय सांपला, श्री राम दास अठावले और अन्य गणमान्य व्यक्ति भी सम्मिलित थे।


    कार्यक्रम का आयोजन केंद्रीय सामाजिक न्याय और अधिकारिता मंत्रालय के अंतर्गत स्वायत्तशासी संगठन अम्बेडकर प्रतिष्ठान ने किया था।


    *****


    वीके/एएम/एजे/एमएस – 5736

    
    
    (Release ID: 1511940) Visitor Counter : 47