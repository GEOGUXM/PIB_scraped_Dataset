      प्रधानमंत्री कार्यालय

      जनवादी चीन गणराज्‍य के स्‍टेट काउंसिलर श्री यांग जिची प्रधानमंत्री से मिले
      Posted On: 22 DEC 2017 7:16PM by PIB Delhi


    जनवादी चीन गणराज्‍य के स्‍टेट काउंसिलर और सीमा मसले पर चीन के विशेष प्रतिनिधि श्री यांग जिची ने आज प्रधानमंत्री श्री नरेन्‍द्र मोदी से मुलाकात की।


    श्री यांग जिची ने प्रधानमंत्री को राष्‍ट्रपति जी.जिनपिंग और प्रधानमंत्री ली केकियांग की ओर से शुभकामनाएं दी।


    श्री यांग जिची तथा श्री अजीत डोभाल ने सीमा मसले पर चीन और भारत के विशेष प्रतिनिधियों की 20वें दौर की बातचीत की जानकारी प्रधानमंत्री को दी।


    प्रधानमंत्री ने सितम्‍बर, 2017 में 9वें ब्रिक्‍स सम्‍मेलन के लिए जियामिन यात्रा और वहां राष्‍ट्रपति जी.जिनपिंग से मुलाकात को याद करते हुए कहा कि मजबूत भारत-चीन संबंध न केवल भारत और चीन की जनता के पारस्‍परिक लाभ के लिए महत्‍वपूर्ण है, बल्कि क्षेत्र और विश्‍व के लिए भी महत्‍वपूर्ण है।


    वीके / एएम / एजी / जीआरएस - 6080


    

    
    (Release ID: 1513896) Visitor Counter : 175
    
    
      Read this release in: English