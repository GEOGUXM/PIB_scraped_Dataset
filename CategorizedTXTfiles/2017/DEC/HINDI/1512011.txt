      युवा कार्यक्रम एवं खेल मंत्रालय

      सुशील कुमार और मैरी सी कॉम ने राष्‍ट्रीय खेल पर्यवेक्षक के पद से इस्‍तीफा दिया
      Posted On: 06 DEC 2017 8:15PM by PIB Delhi


    पहलवान श्री सुशील कुमार और मुक्‍केबाज सुश्री मैरी सी कॉम ने राष्‍ट्रीय खेल पर्यवेक्षक के पद से अपना - अपना त्‍याग पत्र दे दिया है। दोनों वरिष्‍ठ खिलाडी अपने – अपने क्षेत्रों पहलवानी (पुरूष) तथा मुक्‍केबाजी (महिला) में अभी भी सक्रिय हैं इसलिए उनका मानना है कि इस पद पर रहना हित के टकराव के रूप में देखा जा सकता है। खेल परंपरा को ध्‍यान में रखते हुए दोनों खिलाडियों ने अपने पद से इस्‍तीफा दे दिया है।
    
    युवा कार्य और खेल मंत्रालय ने उनके इस्‍तीफे स्‍वीकार कर लिये हैं। युवा कार्य और खेल राज्‍य मंत्री (स्‍वतंत्र प्रभार) कर्नल राज्‍य वर्धन राठौर ने श्री सुशील कुमार और सुश्री मैरी कॉम को उनकी सेवाओं के लिए धन्‍यवाद दिया तथा कहा कि सरकार उनके समृद्ध दृष्टिकोण और विशेषज्ञता का लाभ उठाती रहेगी। उन्‍होंने कहा कि खिलाडि़यों के अनुभव देश में खेल के विकास में महत्‍वपूर्ण भूमिका निभायेंगे।

    *****


    
    
    वीके/एएम/एमके/एस–5747

    
    
    (Release ID: 1512011) Visitor Counter : 67