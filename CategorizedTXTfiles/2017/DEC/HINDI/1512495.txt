      गृह मंत्रालय

      गृहमंत्री ने मणिपुर, मिजोरम और केरल को केन्द्रीय सहायता के लिए उच्चस्तरीय समिति की बैठक की
      Posted On: 13 DEC 2017 5:23PM by PIB Delhi


    केन्द्रीय गृहमंत्री श्री राजनाथ सिंह ने आज यहां मणिपुर, मिजोरम और केरल को केन्द्रीय सहायता के लिए उच्चस्तरीय समिति की बैठक की। यह बैठक मणिपुर और मिजोरम में बाढ़ और भू-स्खलन के मद्देनजर केन्द्रीय सहायता और केरल में सूखा (रबी एवं खरीफ) पड़ने की स्थिति पर राज्य को केन्द्रीय सहायता प्रदान करने के संबंध में बुलाई गयी थी।
    
    बैठक में वित्त एवं कार्पोरेट मंत्री श्री अरूण जेटली, कृषि एवं किसान कल्याण मंत्री श्री राधा मोहन सिंह, गृह सचिव श्री राजीव गाबा और गृह, कृषि मंत्रालयों तथा नीति आयोग के वरिष्ठ अधिकारी भी उपस्थित थे।
    
    उच्चस्तरीय समिति ने मणिपुर के लिए राष्ट्रीय आपदा राहत कोष से 130.65 करोड़ रुपये की सहायता राशि मंजूर की। समिति ने मिजोरम के लिए आपदा राहतकोष से 42.77 करोड़ रुपये सहित कुल 49.02 करोड़ रुपये की धनराशि को मंजूरी दी। इसी तरह राज्य को राष्ट्रीय ग्रामीण पेयजल कार्यक्रम से 6.24 करोड़ रुपये की धनराशि भी स्वीकार की। समिति ने केरल लिए भी 125.47 करोड़ रुपये मंजूर किये, जिसमें राष्ट्रीय आपदा राहत कोष से 112.05 करोड़ रुपये और राष्ट्रीय ग्रामीण पेयजल कार्यक्रम से 13.42 करोड़ रुपये शामिल हैं।

    ***


    
    
    वीके/एकेपी/एमएम-5851

    
    
    (Release ID: 1512495) Visitor Counter : 25