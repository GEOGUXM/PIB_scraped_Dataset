      इलेक्ट्रानिक्स एवं आईटी मंत्रालय

      श्री रविशंकर प्रसाद ने पहले "एनआईसी-सीईआरटी" का उद्घाटन किया
      सीईआरटी सरकारी संस्थानों पर होने वाले साइबर हमलों से रक्षा करेगा
      Posted On: 11 DEC 2017 7:24PM by PIB Delhi


    विधि एवं न्याय, इलेक्ट्रॉनिक्स एवं सूचना प्रौद्योगिकी मंत्री ने श्री रविशंकर प्रसाद ने आज (11 दिसंबर 2017) इलेक्ट्रॉनिक्स और सूचना प्रौद्योगिकी मंत्रालय के राष्ट्रीय सूचना विज्ञान केंद्र के तहत "एनआईसी-सीईआरटी" का उद्घाटन किया।


    उद्घाटन समारोह के दौरान, श्री प्रसाद ने कहा कि डिजिटल भारत पहल के तहत सरकार ने अपनी कई सेवाओं को ऑनलाइन किया है। उन्होंने कहा कि भले ही ऑनलाइन प्रणाली से कई सरकारी सेवाओं तक नागरिकों की पहुंच सुगम हुई हो, लेकिन लोगों को साइबरस्पेस से जुड़े खतरों के प्रति भी सजग करना होगा।


    श्री प्रसाद ने कहा कि हाल ही में साइबर हमलों में तेजी आई है, जिससे डाटा चोरी होने की चिंताएं बढ़ गईं हैं, इससे निपटने के लिए सरकार डाटा संरक्षण अधिनियम का मसौदा तैयार कर रही है। उन्होंने कहा कि इंटरनेट बेहद तेजी से बढ़ रहा है और यह प्रत्येक व्यक्ति के जीवन में शामिल है इसलिए मौजूदा सुरक्षा ढांचे को मजबूत करने की आवश्यकता है।


    उन्होंने कहा कि एनआईसी के उल्लेखनीय काम-काज की सराहना करते हुए कहा कि एनआईसी लंबे समय से सरकारी साइबरस्पेस की सुरक्षा के लिए काम कर रहा है। इस केंद्र की स्थापना से एनआईसी ने अपने अनुभव और विशेषज्ञता के स्तर को और ऊंचा किया है।


    ***


    वीएल/एएम/बीएस/सीएस-5807

    
    
    (Release ID: 1512209) Visitor Counter : 74