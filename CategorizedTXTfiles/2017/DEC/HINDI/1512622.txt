      राष्ट्रपति सचिवालय

      राष्ट्रपति का 15, 16 दिसंबर, 2017 को उत्तर प्रदेश का दौरा
      Posted On: 14 DEC 2017 6:06PM by PIB Delhi


    राष्ट्रपति श्री राम नाथ कोविंद 15 और 16 दिसंबर, 2017 को उत्तर प्रदेश (लखनऊ तथा इलाहाबाद) के दौरे पर जाएंगे।
    
    15 दिसंबर, 2017 को राष्ट्रपति लखनऊ में बौद्ध भिक्षु भदन्त प्रज्ञानंदजी के पार्थिव शरीर को श्रद्धांजलि अर्पित करेंगे। दिन में राष्ट्रपति बाबा साहेब भीमराव अम्डेकर विश्वविद्यालय के 7वें दीक्षांत समारोह में शिरकत करेंगे तथा लखनऊ में अम्बेडकर भवन का उद्घाटन करेंगे।
    
    उसी दिन राष्ट्रपति इलाहाबाद पहुंचेंगे तथा चंद्रशेखर आजाद पार्क, इलाहाबाद में स्वतंत्रता सेनानी चंद्रशेखर आजाद की मूर्ति पर माल्यार्पण करेंगे। राष्ट्रपति मोती लाल नेहरू राष्ट्रीय प्रौद्योगिकी संस्थान, इलाहाबाद के 14वें दीक्षांत समारोह में भी उपस्थित रहेंगे।
    
    16 दिसंबर, 2017 को राष्ट्रपति वापस दिल्ली आने से पूर्व इलाहाबाद उच्च न्यायालय की ‘न्याय ग्राम’ परियोजना का शिलान्यास करेंगे।

    ***


    
    
    वीके/एएम/जेडी/एमएस—5866

    
    
    (Release ID: 1512622) Visitor Counter : 38