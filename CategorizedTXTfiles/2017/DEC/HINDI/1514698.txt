      वित्‍त मंत्रालय

      नवंबर, 2017 तक भारत सरकार के मासिक परिव्यय की मुख्य बातें
      Posted On: 29 DEC 2017 6:37PM by PIB Delhi


    नवंबर, 2017 तक भारत सरकार के मासिक परिव्यय का संग्रहण कर लिया गया है और रिपोर्ट प्रकाशित कर दी गई है। प्रमुख बातें इस प्रकार हैः


    भारत सरकार ने नवंबर, 2017 तक 8,66,710 करोड़ रुपये (पिछले बीई 2017-18 की कुल प्राप्तियों का 54.2 प्रतिशत) की प्राप्ति की है। इसमें कर राजस्व 6,99,392 करोड़ रुपये, गैर कर राजस्व से 1,05,469 करोड़ रुपये तथा गैर ऋण पूंजी प्राप्तियों से 61,849 करोड़ रुपये शामिल हैं। गैर ऋण पूंजी प्राप्तियों में ऋणों की उगाही से प्राप्त (9,471 करोड़ रुपये) तथा सार्वजनिक प्रतिष्ठानों के विनिवेश से प्राप्त 52,378 करोड़ रुपये शामिल हैं।


    इस अवधि में भारत सरकार द्वारा करों के हिस्से को विकेन्द्रित करने से राज्य सरकारों को 3,85,268 करोड़ रुपये का अंतरण। भारत सरकार द्वारा 14,78,815 करोड़ रुपये (पिछले बीई 2017-18 का 68.9 प्रतिशत) का कुल व्यय किया गया है। इसमें से 12,94,700 करोड़ रुपये राजस्व खाते में किया गया और 1,84,115 करोड़ रुपये पूंजी खाते में है। कुल राजस्व व्यय में से 3,09,799 करोड़ रुपये ब्याज भुगतान खाते में तथा 2,06,068 करोड़ रुपये प्रमुख सब्सिडी खाते में है।


    * **


    वीके/एएम/एजी/डीके – 6144


    

    
    (Release ID: 1514698) Visitor Counter : 251
    
    
      Read this release in: English