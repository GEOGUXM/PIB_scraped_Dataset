      महिला एवं बाल विकास मंत्रालय

      महिला और बाल विकास मंत्रालय के ‘राष्ट्रीय पोषण मिशन’ पर एक लाख की ईनामी राशि वाली लोगो और टेगलाइन प्रतियोगिता
      Posted On: 11 DEC 2017 5:59PM by PIB Delhi


    महिला और बाल विकास मंत्रालय ने अपने महत्वपूर्ण 'राष्ट्रीय पोषण मिशन' के लिए ‘लोगो’ डिजाइन करने और एक टैगलाइन का सुझाव देने के लिए प्रतियोगिता शुरू की है। यह रचनात्मक नागरिकों के लिए अच्छा अवसर है, जो राष्ट्रीय मंच पर अपने द्वारा डिजाइन किए गए ‘लोगो’ को देखना चाहते हैं।


    भारत सरकार ने राष्ट्रीय पोषण मिशन को गर्भवती महिलाओं, माताओं और बच्चों के समग्र विकास और पर्याप्त पोषण सुनिश्चित करने के लिए मंजूरी दी है। इस कार्यक्रम का लक्ष्य स्टंटिंग, कुपोषण, एनीमिया और निम्न जन्म दर के स्तर को कम करना है। मिशन के प्रति नागरिकों में जागरूकता पैदा करने के लिए एक प्रभावी ‘लोगो’ और टैगलाइन की आवश्यकता महसूस की गई। जिसके बाद इस प्रतियोगिता का आयोजन हो रहा है।


    महिला एवं बाल विकास मंत्री श्रीमती मेनका संजय गांधी ने कहा है कि उनके मंत्रालय का नागरिकों के साथ सदैव सहभागिता का प्रयास रहा है। मंत्रालय ने इसको ध्यान में रखते हुए नागरिकों से प्रविष्टियां आमंत्रित की गई हैं। मंत्रालय के सोशल मीडिया प्लेटफॉर्म चल रही इस तरह की अन्य प्रतियोगिताओं पर उत्साहजनक प्रतिक्रिया मिली है, जिसको देखते हुए विजेता को 1 लाख रुपये का पुरस्कार देने का प्रस्ताव है।


    प्रतियोगी एक लोगो या एक टैगलाइन या दोनों भेज सकते हैं। यदि निर्णायक मंडल द्वारा लोगो और टैगलाइन अलग-अलग प्रतिभागियों से चुनी जाती है, तो पुरस्कार राशि को दोनों में बांट दिया जाएगा।


    प्रतियोगिता का विवरण मंत्रालय के फेसबुक और ट्विटर अकाउंट (@MinistryWCD) पर उपलब्ध है। मंत्रालय के ईमेल nnm.mwcd@gmail.com पर प्रविष्टियां जमा करने की अंतिम तिथि 17 दिसंबर, 2017 है।


    अधिक जानकारी के लिए - bit.ly/2BGM59i


    नियम एवं शर्तें : http://bit.ly/2ACKnGA


    ***


    वीएल/एएम/बीएस/सीएस-5804

    
    
    (Release ID: 1512201) Visitor Counter : 131