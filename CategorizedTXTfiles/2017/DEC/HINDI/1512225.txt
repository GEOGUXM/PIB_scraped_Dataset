      पर्यटन मंत्रालय

      नवंबर, 2017 के दौरान विदेशी पर्यटकों के आगमन में नवंबर 2016 के मुकाबले 14.4 प्रतिशत का इजाफा
      
      नवंबर, 2017 के दौरान ई-पर्यटक वीजा पर विदेशी पर्यटकों के आगमन में नवंबर, 2016 के मुकाबले 56.2 प्रतिशत की वृद्धि
      Posted On: 12 DEC 2017 12:57PM by PIB Delhi


    पर्यटन मंत्रालय आप्रवासन ब्यूरो (बीओआई) से प्राप्त राष्ट्रीयता-वार एवं बंदरगाह-वार आंकड़ों के आधार पर विदेशी पर्यटकों के आगमन (एफटीए) के सा‍थ-साथ ई-पर्यटक वीजा पर विदेशी पर्यटकों के आगमन के मासिक अनुमानों का भी संकलन करता है।


    नवंबर, 2017 के दौरान एफटीए और ई-पर्यटक वीजा पर एफटीए से जुड़ी खास बातें निम्नलिखित रहीं :


    विदेशी पर्यटकों का आगमन (एफटीए) :


    नवंबर, 2017 के दौरान एफटीए का आंकड़ा 10.05 लाख का रहा, जबकि नवंबर 2016 में यह 8.78 लाख और नवंबर, 2015 में 8.16 लाख था।


    नवंबर, 2016 की तुलना में नवंबर, 2017 के दौरान एफटीए की वृद्धि दर 14.4 प्रतिशत रही, जबकि नवंबर, 2015 की तुलना नवंबर 2016 में वृद्धि दर 7.6 प्रतिशत रही थी।


    जनवरी-नवंबर, 2017 के दौरान एफटीए का आंकड़ा 90.01 लाख का रहा, जो पिछले साल की समान अवधि के मुकाबले 15.6 प्रतिशत की बढ़ोतरी दर्शाता है। इसी तरह जनवरी-नवंबर, 2015 के मुकाबले जनवरी-नवंबर, 2016 में एफटीए 9.4 प्रतिशत की वृद्धि के साथ 77.83 लाख के स्‍तर पर पहुंच गया था।


    शीर्ष 15 स्रोत देशों में नवंबर, 2017 के दौरान भारत में एफटीए में सर्वाधिक हिस्सा बांग्लादेश (16.77%) का रहा। इसके बाद हिस्‍सा क्रमश: अमेरिका (14.77%), ब्रिटेन (9.93%), रूसी संघ (4.41%), कनाडा (4.39%), ऑस्ट्रेलिया (3.96%), मलेशि‍या (3.50%), जर्मनी (2.90%), फ्रांस (2.51%), श्रीलंका (2.32%), चीन (2.26%), सिंगापुर (2.04%),जापान (2.03%), थाईलैंड (1.87%) और कोरिया गणराज्‍य (1.31%) का रहा।


    शीर्ष 15 हवाई अड्डों में नवंबर, 2017 के दौरान भारत में एफटीए में सर्वाधिक हिस्सा दिल्ली हवाई अड्डा (29.76 %) का रहा। इसके बाद हिस्सा क्रमशः मुंबई हवाई अड्डा (17.20%), हरिदासपुर लैंड चेक पोस्ट (8.40 %), चेन्नई हवाई अड्डा (5.78%), बेंगलुरू हवाई अड्डा (5.44%), डाबोलिम (गोवा) हवाई अड्डा (5.37%), कोलकाता हवाई अड्डा (4.62%), हैदराबाद हवाई अड्डा (3.02 %), कोच्चि हवाई अड्डा (2.88 %), अहमदाबाद हवाई अड्डा (2.46 %), गेडे रेल लैंड चेक पोस्‍ट (1.91%), सोनौली लैंड चेक पोस्‍ट (1.88 %), त्रिची हवाई अड्डा (1.46%), घोजाडंगा लैंड चेक पोस्ट (1.29%) और त्रिवेंद्रम हवाई अड्डा (1.28 %) का रहा।


    ई-पर्यटक वीजा पर विदेशी पर्यटकों का आगमन (एफटीए)


    नवंबर, 2017 के दौरान ई-पर्यटक वीजा पर कुल मिलाकर 2.14 लाख विदेशी पर्यटक आए, जबकि नवंबर, 2016 में यह संख्‍या 1.37 लाख थी। यह 56.2 प्रतिशत की वृद्ध‍ि‍ दर्शाता है।


    जनवरी-नवंबर, 2017 के दौरान ई-पर्यटक वीजा पर कुल मिलाकर 14.57 लाख विदेशी पर्यटक आए, जबकि जनवरी-नवंबर, 2016 में यह संख्‍या 9.17 लाख थी। यह 58.8 प्रतिशत की बढ़ोतरी दर्शाता है।


    नवंबर, 2017 के दौरान ई-पर्यटक वीजा सुविधाओं का लाभ उठाने वाले शीर्ष 15 स्रोत देशों की हिस्‍सेदारी कुछ इस तरह रही : ब्रिटेन (17.1%), अमेरिका (11.6%), रूसी संघ (6.6%), फ्रांस (5.7%), जर्मनी (4.8%), चीन (4.8%), ऑस्ट्रेलिया (4.5%), कनाडा (4.3%), कोरिया गणराज्‍य (2.6%), थाईलैंड (2.4%), इटली (2.4%), सिंगापुर (2.1%), ओमान (1.8%), स्‍पेन (1.8%) और नीदरलैंड (1.5%)।


    नवंबर, 2017 के दौरान ई-पर्यटक वीजा पर विदेशी पर्यटकों के आगमन में शीर्ष 15 हवाई अड्डों की हिस्‍सेदारी कुछ इस तरह रही : नई दिल्ली हवाई अड्डा (44.5%), मुंबई हवाई अड्डा (18.7%), डाबोलिम (गोवा) हवाई अड्डा (10.1%), चेन्नई हवाई अड्डा (5.8%), कोच्चि हवाई अड्डा (5.4%), कोलकाता हवाई अड्डा (3.6%), हैदराबाद हवाई अड्डा (2.9%), त्रिवेंद्रम हवाई अड्डा (2.5%), अमृतसर हवाई अड्डा (1.3%), अहमदाबाद हवाई अड्डा (1.2%), गया हवाई अड्डा (1.1%), जयपुर हवाई अड्डा (0.8%), त्रिची हवाई अड्डा (0.5%), लखनऊ हवाई अड्डा (0.5%) और कालीकट हवाई अड्डा (0.3%) ।


    वीके/एएम/एमके/एसके-5814

    
    
    (Release ID: 1512225) Visitor Counter : 43