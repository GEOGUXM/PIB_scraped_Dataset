      सूक्ष्‍म, लघु एवं मध्‍यम उद्यम मंत्रालय

      सूक्ष्म, लघु एवं मध्यम उद्यमिता (एमएसएमई) मंत्रालय द्वारा स्वच्छता पखवाड़े का आयोजन
      Posted On: 15 DEC 2017 7:41PM by PIB Delhi


    केन्द्रीय राज्य मंत्री (स्वतंत्र प्रभार) श्री गिरिराज सिंह ने स्वच्छता पखवाड़ा (01 से 15 दिसंबर 2017) के समापन अवसर पर आज स्वच्छता पुरस्कार वितरित किए। औद्योगिक क्लस्टरों, उद्योग संघों और सूक्ष्म, लघु एवं मध्यम उद्यमिता मंत्रालय के विभिन्न कार्यालयों को स्वच्छता अभियान में उनके योगदान के लिए सम्मानित किया गया। इस अवसर पर एमएसएमई के सचिव डॉ. अरुण कुमार पांडा, डीडब्ल्यूएस के सचिव श्री परमेश्वरन अय्यर और स्वच्छ भारत मिशन के महानिदेशक श्री अक्षय कुमार राउत सहित मंत्रालय के अन्य गणमान्य लोग एवं वरिष्ठ अधिकारी मौजूद थे।


    अपने क्षेत्रीय कार्यालयों और देशभर में फैले विभिन्न संगठनों की मदद से इस मंत्रालय द्वारा पहली बार स्वच्छता पखवाड़े का भव्य आयोजन किया गया। इस पखवाड़े के दौरान नवीन एवं नवाचार तकनीक पर जागरूकता अभियान और सेमिनारों का आयोजन किया गया। इस दौरान वृक्षारोपण, पेंटिंग प्रतियोगिता, निबंध एवं नारा लेखन प्रतियोगिता आदि में स्कूल के विद्यार्थियों को भी शामिल किया गया था।


    इस अवसर पर अपने विचार रखते हुए श्री गिरिराज सिंह ने कहा कि महात्मा गांधी की जयंती पर वर्ष 2014 में प्रधानमंत्री श्री नरेन्द्र मोदी द्वारा शुरू किया गया स्वच्छ भारत अभियान भारत के बारे में दुनिया के नज़रिये को बदल रहा है। एमएसएमई मंत्रालय और इसके अधीनस्थ कार्यालय नियमित रूप से स्वच्छता अभियान आयोजित कर रहे हैं ताकि प्रधानमंत्री के स्वच्छता अभियान को वास्तव में ज़मीनी स्तर पर सफल बनाया जा सके। यह औद्योगिक क्लस्टरों, उद्योग जगत एवं इनसे संबंधित विभिन्न कार्यालयों के बीच स्वच्छता को लेकर जागरूकता फैलाने वाला अपने आप में एक नया एवं अनोखा प्रयास है।


    *****


    एएम/पीजी -5895

    
    
    (Release ID: 1512860) Visitor Counter : 61