      सड़क परिवहन एवं राजमार्ग मंत्रालय

      सड़क परिवहन एवं राजमार्ग मंत्रालय ने भारत-नेपाल सड़क संपर्क परियोजनाओं की समीक्षा की
      Posted On: 11 DEC 2017 5:39PM by PIB Delhi


    सड़क परिवहन एवं राजमार्ग मंत्रालय ने भारत-नेपाल सड़क संपर्क परियोजनाओं की प्रगति की समीक्षा के लिए पिछले सप्‍ताह एक बैठक आयोजित की थी। विभिन्‍न परियोजनाओं की ताजा स्थिति कुछ इस प्रकार है :


    मेची नदी पुल परियोजना को भारत-नेपाल सीमा पर क्रियान्वित किया जाएगा। इस दिशा में काम प्रगति पर है। इस संबंध में ठेकेदार को जल्‍द ही आशय पत्र (एलओआई) जारी किये जाने की संभावना है।


    पिपराकोठी-रक्‍सौल सड़क (एनएच57ए) – एनएचएआई ने इस राजमार्ग की बहाली के लिए बोलियां प्राप्‍त की हैं। मरम्‍मत के लिए ठेका इस माह के आखिर तक दे दिये जाने की संभावना है।


    मीरगंज पुल (एनएच57ए) - एनएचएआई ने इस पुल का सर्वेक्षण पूरा कर लिया है और पुल को अस्‍थायी मजबूती प्रदान करने से संबंधित प्रस्‍ताव जनवरी 2018 में तैयार कर लिया जाएगा।


    उपर्युक्‍त बैठक में एनएचआईडीसीएल और एनएचएआई सहित सड़क परिवहन एवं राजमार्ग मंत्रालय, विदेश मंत्रालय और वाणिज्‍य मंत्रालय के अधिकारियों ने भाग लिया।


    ***


    वीएल/एएम/आरआरएस/वाईबी- 5805

    
    
    (Release ID: 1512198) Visitor Counter : 50