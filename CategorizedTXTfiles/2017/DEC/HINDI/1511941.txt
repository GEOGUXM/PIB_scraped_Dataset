      नीति आयोग

      तीसरा डीआरसी-नीति आयोग संवाद
      Posted On: 05 DEC 2017 4:00PM by PIB Delhi


    नीति आयोग और चीन की विकास अनुसंधान परिषद के बीच तीसरा संवाद आज बीजिंग में संपन्न हुआ। इस बैठक की अध्यक्षता नीति आयोग के उपाध्यक्ष, डॉ. राजीव कुमार और डीआरसी के अध्यक्ष (मंत्री) श्रीमान ली वई ने की।


    उपाध्यक्ष, नीति आयोग के नेतृत्व में भारतीय प्रतिनिधिमंडल में नीति आयोग के वरिष्ठ अधिकारियों के साथ-साथ नवीन एवं नवीकरणीय ऊर्जा एवं खाद्य प्रसंस्करण मंत्रालय के अधिकारी भी शामिल थे। चीन के प्रतिनिधिमंडल में डीआरसी के अनुसंधानकर्ताओं और अधिकारियों के साथ-साथ चीन के वित्त मंत्रालय, वाणिज्य मंत्रालय, विदेश कार्य मंत्रालय और राष्ट्रीय विकास एवं सुधार आयोग के अधिकारी भी मौजूद थे।


    डीआरसी-नीति आयोग संवाद दोनों देशों के व्यष्टि आर्थिक महत्वपूर्ण मुद्दों और आपसी हितों के क्षेत्रों पर चर्चा करने के लिए दोनों पक्षों को एक महत्वपूर्ण मंच प्रदान करता है। इस तीसरे संवाद में दोनों देशों के प्रतिनिधियों के बीच में वैश्विक आर्थिक संभावनाओं, भारत-चीन आर्थिक सहयोग और संतुलित विकास के लिए विभिन्न कार्य प्रणालियों पर विस्तार से चर्चा की गई। वैश्विक अनिश्चितता और सुस्त वैश्विक विकास के संदर्भ में यह नोट किया गया कि आगामी वर्षों में भारत और चीन दोनों का बड़े और तेज गति से विकासशील देशों के रूप में वैश्विक अर्थव्यवस्था में प्रमुख हिस्सा होने की संभावना है।


    दोनों पक्षों ने संतुलित विकास को प्राप्त करने के लिए चुनौतियों का समाधान करने हेतु नीतियों और उपायों पर विचारों का आदान-प्रदान किया। इलेक्ट्रिक मोबिलिटी, स्वच्छ ऊर्जा, उच्च शिक्षा और विशेष आर्थिक क्षेत्रों (एसईजेड) के क्षेत्रों के अनुभव साझा करने के साथ-साथ सुव्यवस्थाओं पर विस्तार से चर्चा की गई।


    दोनों देश व्यापार और निवेश में द्विपक्षीय सहयोग को मजबूत करने की जरूरत पर सहमत हुए। संतुलित और मजबूत द्विपक्षीय व्यापार के महत्व को भी नोट किया गया और भारतीय अर्थव्यवस्था में चीनी निवेश को बढ़ाने के अवसरों को रेखांकित किया गया।


    दोनों पक्ष इस बात से सहमत हुए कि चौथा नीति आयोग-डीआरसी संवाद वर्ष 2018 में भारत में आयोजित किया जाएगा।


    यह संवाद नीति आयोग और विकास अनुसंधान केंद्र, डीआरसी, चीन की राज्य परिषद के बीच एक एमओयू के अंतर्गत संपन्न किया गया। इस एमओयू पर हस्ताक्षर मई 2015 में प्रधानमंत्री श्री नरेन्द्र मोदी की चीन यात्रा के दौरान किए गए थे। दोनों पक्षों के बीच यह तीसरा संवाद था। दूसरा संवाद नवंबर 2016 में नई दिल्ली में आयोजित किया गया था।


    इस संवाद के साथ-साथ नीति आयोग के उपाध्यक्ष ने चीनी वॉइस प्रीमियर श्रीमान जहांग के साथ मुलाकात की। उपाध्यक्ष, नीति आयोग के लिए 6 दिसंबर को तियानजिन की यात्रा का आयोजन किया गया है। वह भारतीय दूतावास, डीआरसी और अंतर्राष्ट्रीय व्यापार संवर्द्धन के लिए चीनी परिषद (सीसीपीआईटी) द्वारा आयोजित ‘भारत में निवेश के अवसर’ विषयक सेमिनार में भाग लेंगे।


    *****


    अतुल तिवारी/शाहबाज़ हसीबी/बाल्‍मीकि महतो/हरीश जैन

    
    
    (Release ID: 1511941) Visitor Counter : 97