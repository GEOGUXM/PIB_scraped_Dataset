      रक्षा मंत्रालय

      भारतीय सेना का खोज व बचाव अभियान जारी
      Posted On: 03 DEC 2017 11:41AM by PIB Delhi


    बेहद उग्र तूफान ‘ओखी‘ के आने के बाद दक्षिणी पूर्वी अरब सागर एवं लक्षद्वीप तथा मिनीक्वॉय द्वीप समूह के ऊपर भारतीय सेना का खोज व बचाव अभियान जारी रहा। दक्षिणी नौसेना कमान द्वारा तैनात जहाजों में भारतीय नौसेना के जहाज सागरध्वनि, जमुना, निरीक्षक, कोबरा एवं कालपेनी केरल तट पर एवं शारदा, शार्दुल लक्षद्वीप समूह की तरफ स्थित हैं। इसके अतिरिक्त, तीन वायु यान-डोर्नियर (डीओ) फिक्स्ड विंग वायु यान, सीकिंग हेलिकॉप्टर (एसके) और एडवांस्ड लाइट हेलिकॉप्टर (एएलएच) भी पूरे दिन तैनात रहे।


    पिछले दो दिनों में कुल 84 कर्मचारियों को बचाया गया है जिनमें 62 कर्मचारियों को वायु यान के द्वारा एवं 22 को जहाजों के द्वारा बचाया गया है। इसके अतिरिक्त, दो शवों को भी एएलएच के द्वारा तिरुवनंतपुरम ले जाया गया।


    नौसेना वायु यान द्वारा बचाए गए 62 लोगों में से 8 कार्मिकों को 04 की खेप में कोच्चि स्थानांतरित किया गया जिन्हें कोच्चि से क्रमशः 20 नौटिकल माइल दक्षण पश्चिम एवं 80 नौटिकल माइल कोच्चि से पश्चिम से उठाया गया था। बचाए गए व्यक्तियों को आईएनएस गरूड़ में नौसेना के क्लिनिक में प्राथमिक चिकित्सा दी गई एवं फिर उन्हें नागरिक प्रशासन को सुपुर्द कर दिया गया।


    वीके/एसजे/एसके-5702

    
    
    (Release ID: 1511630) Visitor Counter : 60