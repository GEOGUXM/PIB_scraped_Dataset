      वित्‍त मंत्रालय

      सॉवरेन गोल्‍ड बांड 2017-18 की सीरीज III की अगली अभिदान अवधि अर्थात 11-13 दिसंबर, 2017 के लिए निर्गम मूल्‍य 2,890 रुपये प्रति ग्राम होगा, जबकि निपटान 18 दिसंबर, 2017 को होगा
      Posted On: 08 DEC 2017 7:24PM by PIB Delhi


    सॉवरेन गोल्‍ड बांड 2017-18 की सीरीज III की अगली अभिदान या खरीद (सब्सक्रिप्शन) अवधि अर्थात 11-13 दिसंबर, 2017 के लिए निर्गम मूल्‍य 2,890 रुपये प्रति ग्राम होगा, जबकि निपटान 18 दिसंबर, 2017 को होगा।
    
    भारतीय रिजर्व बैंक (आरबीआई) के साथ परामर्श करके भारत सरकार ने यह भी निर्णय लिया है कि उन निवेशकों को निर्गम मूल्य पर 50 रुपये प्रति ग्राम की छूट दी जाएगी जो ऑनलाइन आवेदन करेंगे और डिजिटल मोड के जरिए भुगतान करेंगे।
    
    इससे पहले, भारत सरकार ने भारतीय रिजर्व बैंक के साथ परामर्श करके 09 अक्टूबर, 2017 से लेकर 27 दिसंबर, 2017 तक की अवधि (अभिदान अवधि हर सप्ताह सोमवार से बुधवार तक) के लिए सॉवरेन गोल्‍ड बांड 2017-18 की सीरीज III जारी की थी। प्रत्येक अभिदान अवधि के बाद अगले सोमवार को बांड जारी किए जाएंगे।

    ***


    
    
    वीके/आरआरएस/एसएस– 5785

    
    
    (Release ID: 1512139) Visitor Counter : 50