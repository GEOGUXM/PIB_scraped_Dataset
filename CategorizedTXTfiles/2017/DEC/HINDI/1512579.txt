      वाणिज्‍य एवं उद्योग मंत्रालय

      नवंबर, 2017 के लिए थोक मूल्‍य सूचकांक (आधार वर्ष : 2011-12 = 100) की समीक्षा
      नवंबर, 2017 में थोक मूल्‍य सूचकांक पर आधारित महंगाई दर 3.93 प्रतिशत रही

      Posted On: 14 DEC 2017 2:17PM by PIB Delhi

    नवंबर, 2017 के दौरान ‘सभी जिंसों’ के लिए आधि‍कारिक थोक मूल्‍य सूचकांक (आधार वर्ष : 2011-12=100) इससे पिछले महीने के 115.5 अंक (अनंतिम) से 0.7 प्रतिशत बढ़कर 116.3 अंक (अनंतिम) हो गया।


    मुद्रास्‍फीति
    मासिक थोक मूल्‍य सूचकांक (डब्‍ल्‍यूपीआई) पर आधारित मुद्रास्‍फीति की वार्षिक दर नवंबर, 2017 के दौरान (नवंबर, 2016 की तुलना में) 3.93 प्रतिशत (अनंतिम) रही, जबकि इससे पिछले महीने यह 3.59 प्रतिशत (अनंतिम) थी। पिछले वर्ष के इसी महीने में यह 1.82 प्रतिशत रही थी। वित्‍त वर्ष में अब तक क्रमिक वृद्धि के साथ मुद्रास्‍फीति दर 2.74 प्रतिशत आंकी गई है, जबकि पिछले वर्ष की इसी अवधि में क्रमिक वृद्धि के साथ मुद्रास्‍फीति दर 3.90 प्रतिशत थी।


    विभिन्‍न जिंस समूहों के सूचकांक में उतार-चढ़ाव कुछ इस प्रकार रहे :-


    प्राथमिक वस्तुएं (भारांक 22.62 प्रतिशत)


    इस प्रमुख समूह का सूचकांक पिछले महीने के 133.4 अंक (अनंतिम) से 1.6 प्रतिशत बढ़कर 135.6 अंक (अनंतिम) हो गया। महीने के दौरान जिन समूहों और वस्‍तुओं के सूचकांक में उतार-चढ़ाव देखे गए, वे इस प्रकार हैं :


    ‘खाद्य उत्‍पाद’ समूह का सूचकांक पिछले महीने के 148.0 अंक (अनंतिम) से 1.8 प्रतिशत बढ़कर 150.6 अंक (अनंतिम) हो गया। ऐसा पान के पत्ते (12 %), अंडे (11 %), फल एवं सब्जियों (7 %), मछली समुद्री, मांस और भैंस के मांस, सुअर का मांस, मसालों और गेहूं (प्रत्येक 1%) के दाम बढ़ने के कारण हुआ। हालांकि, रागी एवं चना (प्रत्‍येक 7%), मक्का और ज्वार (प्रत्येक 4%), उड़द और राजमा (प्रत्येक 3%), अरहर, मटर / चावली, मसूर, बाजरा और मूंग (प्रत्येक 2%) और पोल्ट्री चिकन एवं जौ (प्रत्येक 1%) के दाम घट गए।


    ‘गैर-खाद्य पदार्थ’ समूह का सूचकांक पिछले महीने के 119.2 अंक (अनंतिम) से 1.9 प्रतिशत घटकर 116.9 अंक (अनंतिम) रह गया। ऐसा टैनिंग सामग्री (35%), चारा (10%), कच्चे रबर, कच्चे रेशम और कच्ची जूट (प्रत्येक 4%), खाल (कच्ची), अरंडी बीज और सोयाबीन (प्रत्येक 3%), मेस्ता और कॉयर फाइबर (प्रत्येक 2%) और कुसुम (कार्दी बीज) एवं ग्वार बीज (प्रत्येक 1%) के दाम घटने से संभव हुआ। हालांकि, कोपरा (नारियल) (3%), कच्चे ऊन, पुष्‍पकृषि एवं कपास के बीज (प्रत्येक 2%), रेपसीड एवं सरसों के बीज और कच्ची कपास (प्रत्येक 1%) के दाम बढ़ गए।


    ‘खनिज’ समूह का सूचकांक पिछले महीने के 120.8 अंक (अनंतिम) से 7.0 प्रतिशत बढ़कर 129.3 अंक (अनंतिम) हो गया। ऐसा लौह अयस्क (14%), तांबा सांद्र (12%), सीसा सांद्र (4%), जस्ता सांद्र (3%), मैंगनीज अयस्क (2%) और फास्फोराइट (1%) के दाम बढ़ने के कारण हुआ। हालांकि, सिलि‍मैनाइट (12%) और बॉक्साइट (3%) के दाम घट गए।


    विभिन्‍न जिंसों के थोक मूल्‍य सूचकांक एवं महंगाई दर देखने के लिए यहां अंग्रेजी का अनुलग्‍नक-1 और 2 क्लिक करें


    ***


    वीके/एएम/आरआरएस/एसएस– 5852

    
    
    (Release ID: 1512579) Visitor Counter : 81