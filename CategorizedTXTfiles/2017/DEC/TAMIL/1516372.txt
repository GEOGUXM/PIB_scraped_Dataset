      பழங்குடியினர் நலத்துறை அமைச்சகம்

      பழங்குடியினர் பகுதியில் நெசவாளர்கள்
      Posted On: 21 DEC 2017 4:03PM by PIB Chennai


    மத்திய ஜவுளி அமைச்சகத்தின் கைத்தறித்துறை மேம்பாட்டு ஆணையர் அலுவலகம் வெளியிட்டுள்ள தகவலின்படி, 2009-10ல் எடுக்கப்பட்ட 3வது கைத்தறி கணக்கெடுப்பில், 6,96,932 பழங்குடியின நெசவாளர்கள் / தொழிலாளர்கள் நாட்டில் இருப்பது தெரியவந்துள்ளது. இவர்கள் பாரம்பரிய நெசவு உள்ளிட்ட நெசவுத் தொழிலில் ஈடுபட்டுள்ளனர்.


    பாரம்பரிய நெசவு உட்பட கைத்தறி துறையை ஊக்குவிப்பதற்காக, கைத்தறித் துறை மேம்பாட்டு ஆணையர் அலுவலகம் கீழ்க்கண்ட திட்டங்களை பழங்குடியினர் பகுதிகள் உட்பட நாடு முழுவதும் செயல்படுத்தி வருகிறது.


    அ. தேசிய கைத்தறி மேம்பாட்டு திட்டம் (என்எச்பி)


    ஆ. விரிவான கைத்தறி கிளஸ்டர் மேம்பாட்டு திட்டம் (சிஎச்சிடிஎஸ்) (7 மாநிலங்களில் 8 மெகா கைத்தறி கிளஸ்டர்களை வரையறையாக கொண்டவை)


    இ. விரிவான கைத்தறி நெசவாளர்கள் நலத்திட்டம் (எச்டபபிள்யூசிடபிள்யூஎஸ்)


    ஈ. நூல் விநியோகத் திட்டம் (ஒய்எஸ்எஸ்) இந்திய பழங்குடியினர் கூட்டுறவு சந்தை மேம்பாடு கூட்டமைப்பும் (டிரைஃபெட்), சில பாரம்பரிய நெசவுகளை ஊக்குவிக்கிறது.


    அதாவது கீழ்க்கண்ட சில பயிற்சிகள் மூலம் இவை மேற்கொள்ளப்படுகிறது.


    அ. விரிவான பயிற்சி திட்டம் (சிடிபி – 60 நாட்கள்). ஆ. வடிவமைப்பு தொழில் பயிற்சி (டிடபிள்யூடி – 21 நாட்கள்)


    இ. உற்பத்தி மேம்பாட்டுத் திட்டம் (பிடிபி – 30 நாட்கள்)


    ஒவ்வொரு தொகுதியிலும் 20 பேர் இடம்பெறுவார்கள்.


    டிரைபெட் 5,108 பாரம்பரிய பழங்குடியினர் நெசவாளர்களுடன் இணைந்து செயல்படுகிறது. பல்வேறு பழங்குடியினர் பகுதிகளைச் சேர்ந்த 300 நெசவாளர்களுக்கு, அவர்களின் பாரம்பரிய நெசவு முறை குறித்து பயிற்சி அளிக்கிறது.


    பாரம்பரிய நெசவு உள்ளிட்ட கைத்தறி துறையை ஊக்குவிப்பதற்காக 2017-18 நிதியாண்டில் பழங்குடியினர் துணை திட்டங்களுக்கு மத்திய ஜவுளி அமைச்சகம் ரூ.33.95 கோடியை ஒதுக்கி உள்ளது. இதுதவிர, டிரைஃபெட் அவர்களின் பயிற்சி திட்டங்களுக்காக ஒவ்வொரு ஆண்டும் கீழ்கண்டவாறு நிதி ஒதுக்குகிறது:


    அ. விரிவான பயிற்சி திட்டம் – ரூ.3.70 லட்சம்


    ஆ. வடிவமைப்பு தொழில் பயிற்சி – ரூ.2.00 லட்சம்


    இ. உற்பத்தி மேம்பாட்டுத் திட்டம் – ரூ.0.80 லட்சம்


    மொத்தம்: ரூ.6.50 லட்சம்


    இந்த செய்திக்குறி்ப்பு,, 21.12.2017ல் மாநிலங்களவையில் மத்திய பழங்குடியினர் விவகாரத்துறை இணையமைச்சர் திரு. ஜஸ்வந்த் சிங் சுமன்பாய் பாபோர் கேள்வி ஒன்றுக்கு அளித்த எழுத்துப்பூர்வ பதிலை அடிப்படையாக கொண்டு வெளியிடப்பட்டுள்ளது.

    
    
    (Release ID: 1516372) Visitor Counter : 75