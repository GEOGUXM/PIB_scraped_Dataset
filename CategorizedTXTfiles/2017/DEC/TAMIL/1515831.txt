      புதிய மற்றும் புதுப்பிக்கத்தக்க எரிசக்தி அமைச்சகம்

      சூரிய ஒளி, காற்று மற்றும் பயோமாஸ் அடிப்படையில் மின்சார உற்பத்தி
      Posted On: 21 DEC 2017 6:27PM by PIB Chennai


    மின்சாரம் , புதிய மற்றும் புதுப்பிக்கத்தக்க எரிசக்தித் துறை ( தனிப்பொறுப்பு ) மத்திய அமைச்சர் திரு . ராஜ்குமார் சிங் மக்களவையில் இன்று , மாநிலங்கள் வாரியாக கடந்த 3 ஆண்டுகள் மற்றும் இந்த ஆண்டு சூரிய ஒளி மற்றும் காற்று மூலம் உருவாக்கப்பட்ட மின்சாரம் பற்றிய கேள்விக்கு எழுத்துப்பூர்வமாக பதில் அளித்தார் .


    சூரிய ஒளி மூலம் 2022 ம் ஆண்டு 20 ஜிகாவாட் பெறுவதற்கு நிர்ணயிக்கப்பட்ட இலக்கு 100 ஜிகாவாட் மின்சாரமாக உயர்த்தப்பட்டு , மின்சாரம் கொண்டுசெல்வதற்கான கிரிட் பாதையும் ஏற்படுத்தப்படுகிறது . காற்று மூலம் பெறும் மின்சார அளவு 2020- ம் ஆண்டு 60 ஜிகாவாட் என்று திட்டமிடப்பட்டுள்ளது . இந்த இலக்கை அடைவதற்கு சோலார் மற்றும் காற்று திட்டங்கள் நிறைவேறுவதற்கு வழி வகுக்கப்ப ட்டுள்ளது என்றும் தெரிவித்தார் .


    மக்களவையில் எழுப்பப்பட்ட வேறு ஒரு கேள்விக்கு இன்று திரு . சிங் பதில் அளிக்கையில் , பயோமாஸ் அடிப்படையிலான மின்சாரம் நாட்டில் 30-11-2017 வரை 8842 மெகாவாட் உற்பத்தியானது என்று தெரிவித்தார் .


    பயோமாஸ் மின்சார உற்பத்தியை அதிகரிப்பதற்கு புதிய மற்றும் புதுப்பிக்கத்தக்க எரிசக்தி அமைச்சகம் கீழ்க்கண்ட இரண்டு திட்டங்களை செயல்படுத்துகிறது .

     1. சர்க்கரை ஆலைகளில் பயோமாஸ் மின்சாரம் மற்றும் பயோ கேஸ் உற்பத்தியை கொண்டுசெல்ல கிரிட் பாதை மேம்படுத்துதல் .
     2. நகர்ப்புறம் , தொழிற்சாலை மற்றும் விவசாயக் கழிவுகள் மற்றும் மிச்சங்களில் இருந்து மின்சாரம் உருவாக்கும் திட்டம்
    
    
    (Release ID: 1515831) Visitor Counter : 48
    
    
    
    
    

2.