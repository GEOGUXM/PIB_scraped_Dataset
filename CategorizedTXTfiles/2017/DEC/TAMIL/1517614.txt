      உணவுப் பதப்படுத்துதல் தொழிற்சாலைகள் அமைச்சகம்

      மெகா உணவுப் பூங்காக்கள் மற்றும் ஒருங்கிணைந்த குளிர்பதன அலகுகளின் நிலவரம்
      Posted On: 15 DEC 2017 2:46PM by PIB Chennai


    மெகா உணவுப் பூங்கா திட்டத்தின் கீழ் நாட்டில் 42 மெகா உணவுப் பூங்காக்களை அமைக்க அரசு அனுமதி அளித்துள்ளது. இவற்றில் 36 திட்டங்களுக்கு இறுதி ஒப்புதல் கிடைத்துள்ளன. மேலும் 2 திட்டங்களுக்கு கொள்கையளவில் ஒப்புதல் வழங்கபட்டுள்ளது. 9 மெகா உணவுப் பூங்காக்கள் செயல்பாட்டுக்கு வந்துள்ளன.


    தோட்டக்கலைத்துறை மற்றும் தோட்டக்கலை அல்லாத துறை உற்பத்தியில், அறுவடைக்குப் பிந்தைய இழப்பைக் கட்டுப்படுத்துவதையும், விவசாயிகளின் உற்பத்திப் பொருள்களுக்குக் கட்டுப்படியாகும் விலை கிடைப்பதையும் நோக்கமாகக் கொண்டு, ஒருங்கிணைந்த குளிர்பதனக் கூடங்கள் மற்றும் மதிப்புக் கூட்டுதல் அடிப்படைக் கட்டமைப்பு என்கிற மத்திய அரசின் திட்டத்தை, உணவுப்பதனத் தொழில்கள் அமைச்சகம் செயல்படுத்தி வருகிறது. இந்த திட்டத்தின் கீழ் பொதுப்பகுதிகளுக்கு 35% என்ற அளவில் உதவி மானியம் என்ற வகையிலும், வடகிழக்கு மாநிலங்கள், இமாலய மாநிலங்கள், ஐட்டிடிப்பி பகுதிகள் மற்றும் தீவுகளில் சேகரிப்புக்கும் போக்குவரத்து அடிப்படை வசதிக்கும் 50% என்ற அளவிலும், பண்ணையிலிருந்து நுகர்வோருக்கு தடையின்றி கதிர்வீச்சு இல்லாத வசதி உள்ளிட்ட ஒருங்கிணைந்த குளிர்பதனக் கூடங்கள் அமைப்பதற்கு அதிகபட்ச மானிய உதவி 10 கோடி ரூபாய் என்பதற்கு உட்பட்டு மதிப்புக் கூட்டுதலுக்கும் பதன அடிப்படை வசதிக்கும் முறையே 50%, 75% என்ற அளவிலும் அமைச்சகம் நிதி உதவி வழங்குகிறது. ஒருங்கிணைந்த குளிர்ப்பதன மற்றும் பாதுகாப்பு அடிப்படைக் கட்டமைப்புகளை தனிநபர்களும் தொழில் முனையும் குழுவினரும், கூட்டுறவு சங்கங்களும், சுய உதவி குழுக்களும், (எஸ்.எச்.ஜி) விவசாயி உற்பத்தியாளர் அமைப்புகளும் (எஃப்.பி.ஒ) என்.ஜி.ஒ –களும், மத்திய / மாநில பொதுத்துறை நிறுவனங்களும் இன்ன பிறரும் அமைக்கலாம். இந்த திட்டம் முதன்மையாகத் தனியார் துறையால் இயக்கப்படுவது. இதற்கான முன்மொழிவுகள் ஆர்வ வெளிபாட்டின் மூலம் வரவேற்கப்பட்டன. அனைத்து மாநிலங்கள் மற்றும் யூனியன் பிரதேசங்களின் ஊரக மற்றும் நகரப்பகுதிகளில் இந்த திட்டம் செயல்படுத்தப்படும். ஒருங்கிணைந்த குளிர்பதனக் கூடங்கள் மற்றும் மதிப்புக் கூட்டுதல் அடிப்படைக் கட்டமைப்புக்கு இந்த திட்டத்தின் கீழ் மாநில வாரியாக நிதி ஒதுக்கப்படவில்லை. இந்த திட்டத்தின் கீழ் அமைச்சகம் தற்போது 228 ஒருங்கிணைந்த குளிர்பதனக் கூடங்கள் திட்டத்திற்கு உதவி செய்து வருகிறது.


    

    
    (Release ID: 1517614) Visitor Counter : 57