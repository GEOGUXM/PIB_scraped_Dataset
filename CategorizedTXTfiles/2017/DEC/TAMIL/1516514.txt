      விவசாயத்துறை அமைச்சகம்

      தோட்டக்கலை பயிர்கள் மற்றும் பழங்கள் உற்பத்தியி்ல் இரண்டாவது மிகப்பெரிய நாடாக இந்தியா உள்ளது: திரு. ராதா மோகன் சிங்.
      ஒரு புள்ளி விவரப்படி, 2.5 கோடி ஹெக்டேர் நிலத்தில் 2016-17ல் 30 கோடி மெட்ரிக் டன் தோட்டக்கலை பயிர்கள் உற்பத்தி செய்யப்படும் என்று எதிர்பார்க்கப்படுகிறது: வேளாண் அமைச்சர்.
      
      நாக்பூரில் நடந்த உலக ஆரஞ்சு தினம்-2017ல் திரு. ராதா மோகன் சிங் உரையாற்றினார்.
      Posted On: 17 DEC 2017 2:32PM by PIB Chennai


    மத்திய வேளாண் மற்றும் விவசாயிகள் நலன் துறை அமைச்சர் திரு. ராதா மோகன் சிங் கூறுகையில், தோட்டக்கலை பயிர்கள் பற்றிய ஆராய்ச்சி மற்றும் மேம்பாட்டுத் திட்டங்கள் அவற்றில் சிறப்பான லாபங்கள் பெற உதவியுள்ளன. இதன் ஒரு பலனாக, கடுமையான பருவநிலையிலும், உணவு தானியங்களின் உற்பத்தியை விட, தோட்டக்கலை பயிர்களின் உற்பத்தி அதிகரித்துள்ளது. சீனாவுக்கு அடுத்தபடியாக, தோட்டக்கலை பயிர்கள் மற்றும் பழங்கள் உற்பத்தியில் இந்தியா இரண்டாவது மிகப்பெரிய உற்பத்தியாளராக உள்ளது. நாக்பூரில் நடந்த உலக ஆரஞ்சு தினம் – 2017ல் கலந்து கொண்டு அமைச்சர் இதை தெரிவித்தார்.


    திரு. சிங் கூறுகையில், 2015-16ல் 63 லட்சம் ஹெக்டேர் நிலத்தில் 9 கோடி மெட்ரிக் டன் பழங்கள் உற்பத்தி செய்யப்பட்டுள்ளன. ஒரு தி்ட்ட மதிப்பீட்டின்படி, 2016-17ல் 2.5 லட்சம் ஹெக்டேர் நிலப்பரப்பில் 30 கோடி மெட்ரிக் டன் தோட்டக்கலை பயிர்கள் உற்பத்தி செய்யப்படும் என்று எதிர்பார்க்கப்படுகிறது. இதில் பழங்கள் உற்பத்தியும் குறிப்பிடத்தக்கதாக இருக்கும். அதாவது, 65 லட்சம் ஹெக்டேர் நிலப்பரப்பில் 42 மில்லியன் டன் பழங்கள் என்ற சாதனை அளவிலான உற்பத்தி செய்யப்படும் என்று எதிர்பார்க்கப்படுகிறது. இந்தியாவில் நில வாரியாக கணக்கெடுத்து கொண்டால், புளிப்புச்சத்து நிறைந்த பழங்கள் 2வது இடத்திலும் (10,37 லட்சம் ஹெக்டேர்), உற்பத்தியில் 3வது இடத்திலும் (12 மில்லியன் டன்கள்) உள்ளன’ என்றார்.


    வேளாண் அமைச்சர் கூறுகையில், ‘ஊட்டச்சத்து பாதுகாப்பு, வேலைவாய்ப்பு அளித்தல் மற்றும் சுற்றுச்சூழலை பாதுகாத்தல் ஆகியவற்றின் முக்கியத்துவத்தை கருத்தில் கொண்டு, வேளாண் அமைச்சகம் நாடு முழுவதும் ஒருங்கிணைந்த தோட்டக்கலை மேம்பாட்டு இயக்கத்தை அமல்படுத்தி உள்ளது. இந்திய வேளாண் ஆராய்ச்சி கவுன்சிலின் (ஐசிஏஆர்) தோட்டக்கலை அறிவியல் துறை பள்ளி மற்றும் அதனுடனான 23 கல்வி நிறுவனங்கள், 11 அகில இந்திய கூட்டு ஆய்வு திட்டங்கள் மற்றும் 2 அகில இந்திய வலைப்பின்னல் திட்டங்கள் ஆகியவை தேவையான தொழில்நுட்ப உதவிகளையும், அறிவியல் ஆய்வு உதவிகளையும் தோட்டக்கலை இயக்கத்துக்கு அளித்து வருகின்றன’ என்றார்.


    திரு.சிங் மேலும் பேசுகையில், ‘புளிப்பு பழங்களுக்காக ஆராய்ச்சியை மேம்படுத்தவும், அவற்றுக்கான தொழில்நுட்பங்களை வழங்குவதற்காகவும் நாக்பூரில் 1985ம் ஆண்டு மத்திய புளிப்பு பழங்கள் ஆராய்ச்சி மையத்தை (சிசிஆர்ஐ) மத்திய அரசு அமைத்தது என்றும் 1986ம் ஆண்டில் அது தேசிய புளிப்பு பழங்கள் ஆய்வு மையமாக தரம் உயர்த்தப்பட்டது’ என்றும் கூறினார். மேலும், 2014ல் இப்போதைய மத்திய அரசு, இந்த மையத்தை மத்திய கல்வி நிறுவனமாக மேம்படுத்தியது. நாட்டின் வடகிழக்கு மாநிலங்களில், புளிப்பு பழங்களின் ஆராய்ச்சி மற்றும் மேம்பாட்டு பணிகளை மேற்கொள்வதற்காக. சிசிஆர்ஐ.யின் துணை மையம், 2017ம் ஆண்டில் 42.4 ஹெக்டேர் பரப்பளவில் அசாமின் பிஸ்வந்த் மாவட்டத்தில் அமைக்கப்பட்டது’ என்றார்.


    திரு. சிங் கூறுகையில், ‘ஐசிஏஆர், மகாராஷ்டிரா, பஞ்சாப், தமிழ்நாடு, ராஜஸ்தான், அசாம், ஆந்திரா, அருணாசலப் பிரதேசம் மற்றும் கர்நாடகா ஆகிய 8 மாநிலங்களில் உள்ள 10 மையங்கள், அகில இந்திய ஒருங்கிணைந்த புளிப்பு பழங்கள் ஆய்வு திட்டத்தை அமல்படுத்தி உள்ளது. குறிப்பிட்ட பகுதிகளுக்கான தேவைகள், முக்கிய ஆய்வுகள், தொழில்நுட்ப பயிற்சிகள் மற்றும் விளக்கங்கள் ஆகியவை தொடர்பாக தொடர்ந்து புளிப்பு பழங்களில் ஆய்வுகள் நடக்கிறது. கடந்த 4 ஆண்டுகளில் இந்த மையங்களுக்காக மத்திய அரசு ரூ.23 கோடியை ஒதுக்கி உள்ளது’ என்றார்.


    இதைத்தவிர, 12வது ஐந்தாண்டு திட்டத்தில், நாக்பூர் மையத்துக்கு மட்டும் ரூ.13 கோடியே 68 லட்சம் (ஆண்டுக்கு ரூ.2 கோடியே 73 லட்சம்) ஒதுக்கீடு செய்யப்பட்டுள்ளது. 2017ம் ஆண்டில் இருந்து 3 ஆண்டுக்காலக் கட்டத்துக்குள் இது ரூ.13.4 கோடியாக உயர்த்தப்பட்டுள்ளது என்றும், இதில் ரூ.3.25 கோடியானது 2017-18ம் நிதியாண்டுக்கு ஒதுக்கப்பட்டுள்ளது என்றும், இது கடந்த 5 ஆண்டு ஒதுக்கீட்டை விட 20 சதவீதம் அதிகம் என்றும் அமைச்சர் கூறினார்.


    வேளாண் அமைச்சர் மேலும் கூறுகையில், தோட்டக்கலை பயிர்கள் மேம்பாடு தொடர்பாக விவசாயிகளுக்கு முன்கூட்டியே உற்பத்தி தொழில்நுட்பங்களை வழங்குவது, ஏற்றுமதியை ஊக்குவிக்கும் நடவடிக்கைகள் மற்றும் சந்தைகளை விளக்குதல் போன்ற பல்வேறு முக்கியத்துவம் வாய்ந்த திட்டங்கள் செயல்படுத்தப்படுகின்றன. இதற்காக அமராவதி மற்றும் நாக்பூரில் 2 கிளஸ்டர்கள் உருவாக்கப்பட்டுள்ளன என்றும் தெரிவித்தார்.

    
    
    (Release ID: 1516514) Visitor Counter : 183