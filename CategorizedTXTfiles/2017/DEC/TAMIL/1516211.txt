      குடியரசுத் துணைத் தலைவர் செயலகம்

      ஜெய்ப்பூர் மாளவியா தேசிய தொழில்நுட்பகழகத்தின் 12 –வது பட்டமளிப்பு விழாவில் குடியரசுத் துணைத் தலைவர்
      குறுகிய தொலைநோக்கற்ற பார்வை பிரிவினையை உருவாக்கும் உலக தலைவராக உயர்வடைவதற்கு உலகளாவிய பரந்த பார்வையை பெறுவது அவசியம் ; திரு. எம். வெங்கையா நாயுடு

      Posted On: 11 DEC 2017 5:48PM by PIB Chennai

    குறுகிய தொலைநோக்கற்ற பார்வை பிரிவினையை உருவாக்கும் என்றும் உலக தலைவராக உயர்வடைவதற்கு உலகளாவிய பரந்த பார்வையை பெறுவது அவசியம் என்று குடியரசுத் துணைத் தலைவர் திரு . எம் . வெங்கையா நாயுடு கூறியிருக்கிறார் . ஜெய்ப்பூர் மாளவியா தேசிய தொழில்நுட்பகழகத்தின் 12 – வது பட்டமளிப்பு விழாவில் பேசிய குடியரசுத் துணைத் தலைவர் , உண்மையான கல்வி என்பது உண்மையையும் புதிய எதார்த்தங்களையும் அறிந்து கொள்ள செய்யும் என்றார் .


    கல்வி , அறிவாற்றலின் எல்லை , புத்தமைப்பு நோக்கி பயணம் ஒரு மனிதனை புதுப்புது நிலைகளை நோக்கி கொண்டு செல்கிறது என்று கூறினார் . உங்களின் பார்வையை விரிவுபடுத்திக் கொள்ளுங்கள் . நீங்கள் பெற்றுள்ள பாரம்பர்ய கலாச்சார செழுமையுடன் உங்களை இணைத்துக் கொள்ளுங்கள் என்று கூறினார் .


    அறிவுத் தேடலில் உங்களின் பாதையை தவறவிடாதீர்கள் சிறுசிறு தகவல்களுடன் தேடலை நிறுத்திக்கொள்ளாதீர்கள் . கற்றவற்றை பிரதிபலியுங்கள் , சிந்தியுங்கள் , விவாதியுங்கள் . பல உண்மைகளை தொகுப்பதன் மூலம் புதிய அறிவாற்றலை பெறுவீர்கள் ஆனாலும் அறிவு என்பது எல்லையற்றது . உள்ளார்ந்த பார்வையும் அனுபவமும் எடைபோடும் திறனும் அவசியம் , அதுதான் உண்மையான ஞானம் என்று அவர் மேலும் கூறினார் . நன்மைக்கும் , தீமைக்கும் , நியாயத்திற்கும் , அநியாயத்திற்கும் , நன்நெறிக்கும் , தவறுக்கும் இடையிலான வேறுபாட்டை சரியாக கணிக்க தவறிவிட்டால் மேலும் கல்வியில் ஆரம்பநிலையில் தான் நிற்பீர்கள் என்று மாணவர்களுக்கு அவர் அறிவுறுத்தினார் . உங்கள் பார்வையை விரிவாக்கி கொள்ளுங்கள் . வழிவழி வந்த கலாச்சார செழுமையுடன் உங்களை இணைத்துக்கொள்ளுங்கள் . அறிவே சக்தி, நன்மை புரிவதற்கான சக்தியும் அதுவே, நமது வாழ்வில் ஆக்கபூர்வமான மாற்றத்தை கொண்டுவரும் சக்தியும் அதுதான் என்று குடியரசுத் துணைத் தலைவர் குறிப்பிட்டார் .


    வலுவான அறிவியல் மற்றும் தொழில்நுட்ப அறிவுத் தளத்தை அமைத்துக்கொள்ளுங்கள் என்று மாணவர்களை அறிவுறுத்திய திரு வெங்கையா நாயுடு உலகளவில் உள்ள அறிவாற்றலை உங்களில் புதிய சிந்தனைகளுடன் கலந்து விரிவுப்படுத்திக் கொள்ளுங்கள் , தற்போதைய நவீன தொழில்நுட்பத்தை நமது நாட்டின் சூழலுக்கு ஏற்ப பயன்படுத்திக் கொள்ளுங்கள், இதுவே, உங்கள் மனதில் ஆழப்பதிந்து உங்கள் லட்சியமாக இருக்கட்டும் என்றும் கூறினார் .


    இங்கு கூடியுள்ள ஒவ்வொரு மாணவருக்கும் அவர்களின் சாதனைகளுக்காக இதயப்பூர்வமான வாழ்த்துகளை தெரிவித்துக்கொள்கிறேன் . தங்கள் குழந்தைகளின் திறமைகளையும் ஆர்வத்தையும் வளர்க்க உதவிய பெற்றோருக்கு பாராட்டுகள் , மாணவர்கள் தங்கள் முயற்சியில் உயர்ந்த நிலையை எய்துவதற்கான வேட்கையை ஏற்படுத்தும் இந்த பல்கலைக்கழக கல்வியாளர்களுக்கும் நிர்வாகத்திற்கும் எனது வாழ்த்துக்கள் .


    எனது அருமை மாணவச்செல்வங்களே !


    நமது நாட்டை தீர்மானித்த தொலைநோக்குக் கொண்ட மாபெரும் தலைவரான பாரத ரத்னா மதன் மோகன் மாளவியா பெயரில் அமைந்துள்ள இந்த கல்விக் கூடத்தில் நீங்கள் பயில்கிறீர்கள் . நமது தேசிய சின்னத்தில் பதிக்கப்பட்டுள்ள சத்தியமேவ ஜெயதே வாசகத்தை நாடு முழுவதும் பிரபலமாக்கிய அந்த மாபெரும் தலைவரை நினைவு கூர்வது அவசியம் . அதுவே நமது சுதந்திரப் போராட்ட வீரர்கள் வரித்துக்கொண்ட உறுதி அந்த உறுதியே சுதந்திரத்திற்குப் பிறகும் நம்மை வழி நடத்திச் செல்கிறது .


    என்னைப் பொறுத்தவரை உண்மையான கல்வி என்பது உண்மையின் தேடலாக இருக்க வேண்டும் . புதிய எதார்த்தங்களை கண்டறிய அது உதவ வேண்டும் . புதிய கண்டுப்பிடிப்புகளுக்கும் அறிவாற்றலுக்கும் இட்டுச் செல்வதாக இருக்க வேண்டும் .


    எனது அருமை மாணவச்செல்வங்களே !


    கல்வியை நோக்கிய உங்கள் பயணம் புதுப்புது பகுதிகளுக்கு இட்டுச்செல்லும் , இந்த நிறுவனத்தில் பயின்றபோது ஏராளமான தகவல்களை கற்றுள்ளீர்கள் இதன் மூலம் உங்கள் அறிவை மேலும் ஆழமாக்கி சிந்தனையை செழுமைப்படுத்துவீர்கள் என்று நம்புகிறேன் .


    அறிவுத் தேடலில் உங்கள் பாதையை தவறவிட்டு விடாதீர்கள் சிறுசிறு தகவல்களோடு தேடலை நிறுத்திக்கொள்ளாதீர்கள் . கற்றதை பிரதிபலியுங்கள் , சிந்தியுங்கள் , விவாதியுங்கள் . பல உண்மைகளை தொகுப்பதன் மூலம் புதிய அறிவாற்றலை பெறுவீர்கள் அறிவு என்பது எல்லையற்றது . உள்ளார்ந்த பார்வையும் அனுபவமும் எடைபோடும் திறனும் அவசியம் , அதுதான் உண்மையான ஞானம் என்று அவர் மேலும் கூறினார் . உங்கள் அறிவாற்றல் மனிதகுல நல்வாழ்வுக்கு பயன்படுவதாக அமைய வேண்டும் என்றும் கூறினார் குடியரசுத் துணைத் தலைவர் .


    எனது அருமை மாணவச்செல்வங்களே !


    உங்களில் சிலர் பட்டம் பெற்றதும் வேலைகளுக்குச் செல்வீர்கள் நீங்கள் பயின்றதை வேலையில் பயன்படுத்துவீர்கள் உங்கள் திறனையும் செயல்பாட்டையும் உங்களை அமர்த்துவோர் எடைபோடுவார்கள் , உங்கள் தொழிலில் முத்திரை பதிப்பீர்கள் என்று நம்புகிறேன் . உங்களது பாதை உங்களை இட்டுச் செல்வதாக அமைய வேண்டும் . அதுவே உங்கள் நிறுவனத்தின் லட்சியமாகவும் இருக்கிறது .


    அன்பார்ந்த மாணவர்களே ,


    நீண்ட நெடிய செழுமை மிகு பாரம்பரியத்திற்கு சொந்தக்காரர்கள் நீங்கள் தொன்மையான இந்தியா மிகப்பெரிய முன்னேற்றம் கொண்டாதாக இருந்தது என்பது வரலாறு ஆர்யபட்டா , பாஸ்கரா , பிரம்மகுப்தா போன்ற கணித மேதைகளும் மூன்றாம் நூற்றாண்டில் கண்புரையையும் கல்லீரலையும் அறுவை சிகிச்சை செய்தும் தொழுநோயை குணப்படுத்தியும் மருத்துவத் துறையில் பெருமை பெற்றிருந்த சுஷ்ருதா போன்ற மருத்துவர்களையும் பெற்றிருந்த நாடு . பூஜ்யம் கண்டுபிடிப்பு உருக்கு உற்பத்தி , பருத்தி , சணல் பயிரிடுதல் போன்றவற்றிலும் தில்லியில் அற்புதமான உருக்குத்தூணை நிறுவி உலோக தொழிலில் உயர்ந்த நிலையை எய்தி புகழ் பெற்ற நாடு இந்தியா . அதன் தொடர்ச்சியாக தற்போது அறிவியல் தொழில்நுட்பத்திலும் , விண்வெளி ஆராய்ச்சியிலும் தொடர்ந்து நடைபோடும் நாடு என்றும் குடியரசுத் துணைத் தலைவர் திரு . வெங்கையா நாயுடு கூறினார் .


    நீங்கள் கற்கும் கல்வி உங்கள் சிந்தனையிலும் பேச்சிலும் , செயலிலும் மாற்றத்தை கொண்டு வருவதாக அமையட்டும் என்று வாழ்த்தி தனது உரையை நிறைவு செய்வதாக குடியரசுத் துணைத் தலைவர் திரு . வெங்கையா நாயுடு கூறினார் .

    
    
    (Release ID: 1516211) Visitor Counter : 100