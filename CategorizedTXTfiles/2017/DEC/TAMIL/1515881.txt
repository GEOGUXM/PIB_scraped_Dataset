      புதிய மற்றும் புதுப்பிக்கத்தக்க எரிசக்தி அமைச்சகம்

      இந்திய சந்தையில் தரக்குறைவான சோலார் போட்டோவோல்டிக் சாதனங்களைக் கட்டுப்படுத்த சோலார் சாதனங்கள் மற்றும் மூலப்பொருட்களில் கடுமையான தரக்கட்டுப்பாடு : திரு ஆர்.கே.சிங்
      Posted On: 21 DEC 2017 11:32AM by PIB Chennai


    மின்சாரம் , புதிய மற்றும் புதுப்பிக்கத்தக்க எரிசக்தித் துறை ( தனிப்பொறுப்பு ) மத்திய அமைச்சர் திரு . ராஜ்குமார் சிங் இன்று மக்களவையில் எழுத்துப்பூர்வமாக அளித்த பதிலில் , ‘ இந்திய சந்தையில் விற்கப்படும் சோலார் எனப்படும் சூரியசக்தி உபகரணங்கள் அல்லது மூலப்பொருட்களின் தரம் குறைவு பற்றி , குறிப்பிடத்தக்க தகவல்கள் எதுவும் இல்லை …’ என்று தெரிவித்தார் .


    இந்திய சந்தையில் சோலார் போடோவோல்டிக் சாதனங்களில் தரக் குறைவை கட்டுப்படுத்த சோலார் சாதனங்கள் மற்றும் மூலப்பொருட்களில் கடுமையான தரக்கட்டுப்பாடு நிர்ணயம் செய்வதற்கு மத்திய அரசு , இந்திய தர நிர்ணயக் கழக ஆலோசனைப்படி , சோலார் போட்டோவோல்டிக் , சாதனங்கள் , மூலப்பொருட்கள் ( கட்டாயப் பதிவுக்கான தேவை ) ஆணை 2017, செப்டம்பர் 5, 2017 படி , சோலார் போட்டோவோல்டிக் தகடுகள் , சாதனங்கள் மற்றும் முலப்பொருட்களுக்கு தரநிர்ணயம் கட்டாயமாக்கப்பட்டுள்ளது .


    இந்த ஆணை அரசிதழில் வெளியிடப்பட்ட ஓர் ஆண்டு முடிவடைந்ததும் நடைமுறைக்கு கொண்டுவரப்படும் . ஆனாலும் , 2018 – 19 ஆண்டுக்கு தரத்தை உறுதி செய்வதற்காக , தரக்கட்டுப்பாட்டு ஆணை 1.4.2018 முதல் செயல்படுத்தப்படுகிறது .


    இந்த ஆணையின் மூலம் சோலார் போட்டோவோல்டிக் , சாதனங்களின் உற்பத்தியாளர் , சேமிப்பாளர் , விற்பனையாளர் , விநியோகஸ்தர் அனைவரும் இந்திய தர நிர்ணயக் கழகத்திடம் விண்ணப்பம் செய்து , இந்தியத் தர நிர்ணயத்திற்கு ஏற்ப தகுதிக் குறியீடு பெற்றுக்கொள்ள வேண்டும் .


    உள்நாட்டைச் சேர்ந்த சூரிய ஒளி உற்பத்தியாளர்களுக்கு ஊக்கம் தரும் வகையில் உள்நாட்டுப் பொருள் முதலீட்டுத் தொகைக்கு மானியம் வழங்கும் எம் . சிபிஸ் திட்டத்தை அரசு மேற்கொள்வதாக அமைச்சர் கூறியிருக்கிறார் .. மேலும் உள்நாட்டில் உற்பத்தி செய்ய முன்வரும் எந்த நாட்டுடனும் புரிந்துணர்வு ஒப்பந்தம் மேற்கொள்ளப்படும் என்றும் தெரிவித்திருக்கிறார் ..


    உள்நாட்டு சோலார் உற்பத்தியாளர்களுக்கு மானியம் வழங்கப்படுவது குறித்து அமைச்சர் , இந்திய அரசு சிறப்பு மானியத் தொகுப்புத் திட்டம் மற்றும் மாற்றியமைக்கப்பட்ட சிறப்பு மானியத் தொகுப்பு போன்ற திட்டங்கள் மூலம் ஊக்கமளிக்கப்பட்டு வருகிறது என தெரிவித்திருக்கிறார் . இணையத்திலும் இந்தத் திட்ட தகவல்கள் இடம்பெற்றுள்ளன ..

     1. மின்சாரம் உற்பத்தி செய்யும் முதலீட்டுச் செலவுக்கு 20 – 25% மானியம் .
     2. சிறப்பு பொருளாதார மையத்திற்கு வெளியே அமைக்கப்படும் தொழிற்சாலைகளின் மூலதன உபகரணங்களுக்கு கவுன்டர்வைலிங் வரி / சுங்க வரி ( பொருந்தக்கூடிய ஒன்று ) திரும்பப் பெறுதல்

    இந்த மானியமானது தொழிற்சாலைக்குத் தேவையான எலக்ட்ரானிக் பொருட்கள் , பாலிசிலிக்கான் , இன்காட்ஸ் , சோலார் போட்டோவோல்டிக் , செல்கள் , பானல்கள் போன்ற பொருட்களுக்கு மட்டுமின்றி மூலப் பொருட்களைக்கொண்டு தயாரித்தல் , பரிசோதனை செய்தல் , கட்டி அனுப்புதல் போன்ற அனைத்து நடவடிக்கைகளுக்கும் மானியம் வழங்கப்படுகிறது .


    மேலும் பாதுகாப்பு நிறுவனம் மற்றும் பொதுத்துறை நிறுவனங்களில் சூரிய மின்சாரத் திட்டம் மூலம் மொட்டை மாடியில் சோலார் திட்டம் அமைப்பதற்கு உள்நாட்டு உற்பத்தியாளர்களுக்கு மத்திய நிதி உதவி வழங்கப்படுகிறது .


    புதுப்பிக்கத்தக்க எரிசக்தித் துறை மூலம் அரசாங்கம் 100 சதவிகிதம் நேரடி வெளிநாட்டு மூலதனத்தை எளிதான வழியில் அனுமதிக்கிறது . இந்தத் தகவல்கள் அனைத்தும் மக்களவையில் திரு . ஆர் . கே . சிங் தெரிவித்தார்.

    
    
    (Release ID: 1515881) Visitor Counter : 66
    
    
    
    
    

2.