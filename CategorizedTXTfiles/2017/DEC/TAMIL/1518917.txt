      புவி அறிவியல் அமைச்சகம்

      மிகக்கடுமையான புயல்காற்று ’ஒக்கி’ அரபிக் கடலின் கிழக்கு மத்தியப் பகுதியில் உள்ளது.
      Posted On: 04 DEC 2017 3:41PM by PIB Chennai

     1. மிகக்கடுமையான புயல்காற்று ’ஓக்கி’ அரபிக் கடலின் கிழக்கு மத்தியப் பகுதியில் உள்ளது.

    மிகக்கடுமையான புயல்காற்று ’ஓக்கி’ அரபிக்கடலின் கிழக்கு மத்தியப்பகுதியிலிருந்து கடந்த 6 மணி நேரத்தில் மணிக்கு 9 கி.மீ வேகத்தில் வடக்கு – வடகிழக்கு திசையில் நகர்ந்து 2017 டிசம்பர் 04 அன்று இந்திய நேரப்படி 11.30 மணிக்கு கிழக்கு மத்திய அரபிக்கடலில் 14.9 டிகிரி (வடக்கு) அட்சரேகை 68.8 டிகிரி (கிழக்கு) அதாவது மும்பையிலிருந்து 630 கி.மீ தென்மேற்கு திரையிலும் சூரத்திலிருந்து 810 கி.மீ. தெற்கு தென்மேற்கு திசையிலும் கிழக்கு மத்திய அரபிக்கடலில் மையம் கொண்டிருந்தது. இது வடக்கு – வடகிழக்கு திசையில் நகர்ந்து படிப்படியாக பலவீனமடைந்து தெற்கு குஜராத் மற்றும் அடுத்துள்ள வடக்கு மகாராஷ்ட்ரா கடற்கரை அருகே அழமான காற்றழுத்த தாழ்வு மண்டலமாகி 2017 டிசம்பர் 5-ம் தேதி நள்ளிரவில் கரையை கடக்கக் கூடும்.

     1. வங்கக் கடலின் தென்கிழக்குவளைகுடாப் பகுதியில் குறைந்த காற்றழுத்தத் தாழ்வுப்பகுதி உருவாகியுள்ளது.

    வங்கக்கடலின் தென்கிழக்கு வளைகுடாப் பகுதியிலும் தெற்கு அந்தமான அருகேயும், குறைந்த காற்றழுத்தத் தாழ்வுப் பகுதி உருவாகியிருக்கிறது. அடுத்த 24 மணி நேரத்தில் வங்கக் கடலின் தென்கிழக்குப் பகுதியில் காற்றழுத்தத் தாழ்வு மண்டலமாகக் கூடும் அடுத்த 48 மணி நேரத்தில் இது மேலும் வலுவடைந்து ஆழ்ந்த காற்றழுத்தத் தாழ்வு மண்டலமாகும். அடுத்த 3 நாட்களில் மேற்கு – வடமேற்கு திசையில் வடக்குத் தமிழ்நாடு – தெற்கு ஆந்திரப் பிரதேச கடற்கரையை நோக்கிச் செல்லும்.


    எச்சரிக்கை:-


    பலத்த மழை:-


    அடுத்த 3 நாட்களில் நிகோபார் தீவகளில் பரவலாக பல பகுதிகளில் பலத்த மழையும் அந்தமான் தீவுகளின் பலபகுதிகளில் மழையும் பெய்யக்கூடும்


    காற்று:-


    நிகோபார் தீவுகளிலும் சுற்றியுள்ள பகுதிகளிலும் 2017 டிசம்பர் 4ம் தேதி மணிக்கு 30-40 கி.மீ வேகத்திலிருந்து 50 கி.மீ வரையும் 5,6 தேதிகளில் மணிக்கு 40 – 50 கி.மீ வேகத்திலிருந்து 60 கி.மீ வரையும் காற்று வீசக்கூடும். பின்னர் அது குறையும்.


    கடல் நிலைமை:-


    நிகோபார் தீவுகளைச் சுற்றி 2017 டிசம்பர் 4-6 காலத்தில் கடல் நிலைமை சீற்றம் முதல் கடும் சீற்றம் வரை இருக்கும்


    செயல் ஆலோசனை:-


    2017, டிசம்பர் 4-6 காலத்தில் நிகோபார் தீவுகளைச் சேர்ந்த மீனவர்கள் கடலுக்கு மீன் பிடிக்கச் செல்ல வேண்டாம் என்று அறிவுறுத்தப்படுகிறார்கள்.


    2017, டிசம்பர் 4-6 காலகட்டத்தில் ஆந்திரப்பிரதேசம், தமிழ்நாடு கடற்கரையோர மீனவர்கள் மீன்பிடிக்கச் செல்ல வேண்டாம் என்று அறிவுறுத்தப்படுகிறார்கள்.

    
    
    (Release ID: 1518917) Visitor Counter : 44
    
    
    
    
    

1.