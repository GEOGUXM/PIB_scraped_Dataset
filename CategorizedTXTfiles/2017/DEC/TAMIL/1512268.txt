      மின்னணு மற்றும் தகவல் தொழில்நுட்பம்

      முதலாவது என்.ஐ.சி. – சி.இ.ஆர்.டி. -யை திரு ரவிசங்கர பிரசாத் தொடங்கி வைத்தார்
      அரசு மின்னணு அமைப்புகளில் சைபர் தாக்குதல்களை தடுக்கவும் முன்கூட்டியே அறிவிக்கவும் சி.இ.ஆர்.டி. உதவும்

      Posted On: 11 DEC 2017 3:48PM by PIB Chennai

    மத்திய மின்னணுவியல் தகவல் தொழில்நுட்ப அமைச்சகத்தின் தேசியத் தரவு மையத்தின் அமைப்பான என் . ஐ . சி . – சி . இ . ஆர் . டி . – யை மத்திய சட்டம் மற்றும் நீதி , மின்னணுவியல் மற்றும் தகவல் தொழில்நுட்பத் துறை அமைச்சர் திரு ரவிசங்கர் பிரசாத் 2017 டிசம்பர் 11 – ம் தேதி அன்று தொடங்கி வைத்தார் .


    நிகழ்ச்சியில் பேசிய அமைச்சர் டிஜிட்டல் இந்தியா திட்டத்தின் கீழ் அரசு பல்வேறு சேவைகளை ஆன்லைன் மூலம் வழங்க தொடங்கியுள்ளது . இதனால் குடிமக்களுக்கு இந்த சேவைகள் சிறப்பாக கிடைத்து வருகிறது என்ற போதிலும் அவர்கள் பல்வேறு அச்சுறுத்தலுக்கு ஆளாகி வருகின்றனர் . இது சைபர் வெளியைப் பொருத்தவரை இயல்பான விஷயம்தான் .


    சமீப காலமாக சைபர் தாக்குதல்கள் மிக வேகமாக வளர்ந்து வருகின்றன என்றும் இதனை அடுத்து தரவுகள் திருடப்பட்டு வருவதைத் தடுக்க அரசு தரவுப் பாதுகாப்புச் சட்டத்தை உருவாக்கி வருகிறது என்று அமைச்சர் கூறினார் . இன்டர்நெட் மிகவும் விரிவடைந்து மக்கள் வாழ்க்கையை நெருங்கித் தொடுவதாக அமைந்திருப்பதால் தற்போது உள்ள பாதுகாப்பு கட்டமைப்பை மேம்படுத்துவதை கட்டாயமாகிறது என்றார் .


    அரசு சைபர் வெளியைப் பாதுகாப்பதில் என் . ஐ . சி . குறிப்பிடத்தக்க பணியாற்றி வருகிறது என்றும் தற்போது என் . ஐ . சி . – சி . இ . ஆர் . டி . என்ற இந்த புதிய அமைப்பை உருவாக்கியதின் மூலம் என் . ஐ . சி . தன்முன் அனுபவத்தையும் நிபுணத்துவத்தையும் புதிய நிலைகளுக்கு எடுத்துச் சென்றுள்ளது என்றார் .

    
    
    (Release ID: 1512268) Visitor Counter : 43