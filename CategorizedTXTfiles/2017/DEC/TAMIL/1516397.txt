      பழங்குடியினர் நலத்துறை அமைச்சகம்

      சிறு வன உற்பத்திகளில் ஜிஎஸ்டியின் தாக்கம்
      Posted On: 21 DEC 2017 4:37PM by PIB Chennai


    சிறு வன உற்பத்திகளில் சரக்கு மற்றும் சேவை வரியினால் (ஜிஎஸ்டி) ஏற்பட்ட தாக்கம் குறித்து, 2017 ஜூலையில், மத்திய பழங்குடியினர் விவகாரத்துறை அமைச்சகத்தின் கீழ் செயல்படும் இந்திய பழங்குடியினர் கூட்டுறவு சந்தை மேம்பாட்டு கூட்டமைப்பு (டிரைஃபெட்)


    தேர்ந்தெடுக்கப்பட்ட சில சிறு வன உற்பத்திகளில் (எம்எப்பி.க்கள்) மதிப்பீடு மேற்கொண்டது. சிறு வன உற்பத்தி திட்டத்தின் கீழ் (எம்எஸ்பி.க்கு எம்எப்பி திட்டம்) குறைந்தபட்ச ஆதரவு விலையை கொண்ட சில எம்எப்பி.க்கள் இந்த மதிப்பீட்டுக்காக தேர்ந்தெடுக்கப்பட்டன. இந்த எம்எப்பி.யில் ஜிஎஸ்டி.யின் தாக்கம் என்ன என்பது பின்வருமாறு:


    அ. மத்திய அரசு அனைத்து மாநிலங்களிலும் 1.07.2017ல் ஜிஎஸ்டி வரியை அமல்படுத்தியது.


    ஆ. ஜிஎஸ்டி வரிக்கு முன்பாக, எம்எப்பி.க்கு வாட் வரி விதிக்கப்பட்டு வந்தது. இதில் எம்எப்பி.க்கு 0% முதல் 14.5% வரை வரி விதிக்கப்பட்ட எம்எப்பி.யின் பல்வேறு பொருட்கள் மதிப்பீட்டுக்காக எடுத்துக் கொள்ளப்பட்டன.


    இ. ஜிஎஸ்டி வரி விதிப்புக்கு பின்னர், தற்போது ஒரே சீராக எம்எப்பி.யின் அனைத்து பொருட்களுக்கும் 5% வரி விதிக்கப்படுகிறது.


    ‘சிறு வன உற்பத்திகளை (எம்எப்பி), குறைந்தபட்ச ஆதரவு விலை மற்றும் எம்எப்பி.யை மதிப்புக்கூட்டு சங்கிலித் தொடர் மூலம் மேம்படுத்துதல் ஆகியவற்றின் வழியாக அவற்றை சந்தைப்படுத்துவதற்கான தொழில்நுட்பம்’ என்ற பெயரில் மத்திய அரசு ஒரு திட்டத்தை அறிமுகப்படுத்தியது. இது எம்எப்பி சேகரிப்பாளர்களான பழங்குடியின முதன்மை உறுப்பினர்களுக்கு சமூக பாதுகாப்பு அளிக்கும் வகையில் அமையும் திட்டமாகும். இந்த திட்டத்தின் அடிப்படை நோக்கம், எம்எப்பி சேகரிப்பாளர்களின் சேகரிப்புகள், சுத்தப்படுத்துதல் மற்றும் முதன்மை செயலாக்கம் மற்றும் போக்குவரத்து ஆகியவற்றுக்கு நியாயமான வருவாய் கிடைப்பதை உறுதி செய்வதுதான். வனப்பகுதிகளில் இருந்து சேகரிக்கப்படும், எம்எப்பி.க்களின் விற்பனை மற்றும் அவற்றை வாங்குவதற்கு ஊக்கம் அளித்தல் ஆகியவை இதில் சேர்க்கப்படவில்லை. காரணம், இவை அவர்களை சுரண்டுவதற்கு வழிவகுக்கும் என்பதுடன், சூழலுக்கும் பாதிப்பையும் ஏற்படுத்தும் என்பதுடன், நீடித்து நிலைக்கவும் செய்யாது.


    இந்த செய்திக்குறிப்பு, 21.12.2017ல் மாநிலங்களவையில் கேள்வி நேரத்தின்போது, மத்திய பழங்குடியினர் விவகாரத்துறை இணையமைச்சர் திரு. ஜஸ்வந்த்சிங் சுமன்பாய் பாபோர், கேள்வி ஒன்றுக்கு எழுத்துப்பூர்வமாக அளித்த பதிலை அடிப்படையாக கொண்டு வெளியிடப்படுகிறது.

    
    
    (Release ID: 1516397) Visitor Counter : 40