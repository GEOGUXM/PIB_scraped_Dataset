      வணிகம் மற்றும் தொழில்துறை அமைச்சகம்

      வளர்ச்சியை அதிகப்படுத்த ஊக்குவிப்பு
      Posted On: 27 DEC 2017 12:35PM by PIB Chennai


    2015-20, வெளி வர்த்தகக் கொள்கை பற்றிய இடைக்கால ஆய்வு நடத்திய போது வளர்ச்சியை அதிகரிப்பதற்கான நடவடிக்கைகளை அடையாளம் காண வர்த்தக அமைப்புகள், ஏற்றுமதி மேம்பாட்டுக் கவுன்சில்கள் (துறைவாரியான ஏற்றுமதி மேம்பாட்டு அமைப்புகள்) மற்றும் தொழில் துறையினருடன் அரசு விரிவான ஆலோசனைகள் நடத்தி கருத்துகளைக் கேட்டறிந்தது.

     1. தொழில், வர்த்தகத் துறை அமைச்சர் தலைமையில் 2017 அக்டோபரில் சம்பந்தப்பட்ட துறையினருடன் கலந்தாலோசனைக் கூட்டம் நடத்தப்பட்டது. இதில் அனைத்து மேம்பாட்டுக் கவுன்சில்களும் அசோச்சம், ஃபிக்கி போன்ற வர்த்தக அமைப்புகளுடன் பங்கேற்றன.
     2. அதனடிப்படையில் அதிக தொழிலாளர்களைக் கொண்டதும் உயரிய வேலைவாய்ப்பு ஆதாரங்கள் உள்ளதுமான தொழில் துறைகளுக்குக் கிடைக்கும் பலன்களை அதிகரிப்பதன் மூலம் தொழில் துறைக்கு ஊக்கமளிக்கும் அம்சத்திற்கு திருத்தப்பட்ட வெளிவர்த்தகக் கொள்கை (எஃப்ட்டிப்பி) –யில் முக்கியத்துவம் அளிக்கப்பட்டுள்ளது.
     3. இந்தியாவிலிருந்து சில்லறை வணிகப் பொ ருள்கள் ஏற்றுமதி திட்டத்தின் கீழ் தொழிலாளர்களை அதிகமாக கொண்ட சிறு குறு மற்றும் நடுத்தரத் தொழில்களுக்கான ஊக்கத் தொகை 2% அதிகரிக்கப்பட்டுள்ளது. இதனால் வருடாந்திர ஊக்கத் தொகை 4,567 கோடி ரூபாயாகக் கூடியுள்ளது. இந்தியாவிலிருந்து சில்லறை வணிகப் பொருள்கள் ஏற்றுமதி திட்டத்தின் கீழ் தொழிலாளர்களை அதிகம் கொண்ட ஜவுளித்துறையில் ஆயத்த ஆடைகள் மற்றும் அழகு சாதனப் பொருள்களுக்கான ஊக்கத்தொகை ஏற்கனவே 2% முதல் 4% வரை உயர்த்தி அறிவிக்கபட்டது இதனால் வருடாந்திர ஊக்கத்தொகை 2,743 கோடி ரூபாயாக அதிகரித்தது. இந்த சலுகைத் திட்டத்தின் ஒரு பகுதியாக தோல் மற்றும் காலணி பொருட்களுக்கு 749 கோடி ரூபாய் கூடுதல் பலன் கிடைத்துள்ளது.

    ஏற்றுமதியைப் பரவலாக்கவும் சந்தைகளை விரிவாக்கவும் அதேபோல் உள் நாட்டுப் பொருள் உற்பத்தியின் மதிப்பைக் கூட்டுவதற்கு கச்சாப் பொருள்கள், நுகர்வுக்கு முந்தைய நிலையிலான பொருள்கள், மூலதனப் பொருள்கள் ஆகியவை கிடைப்பதை உறுதி செய்யவும், மண்டல மற்றும் இருதரப்பு வர்த்தகப் பேச்சுக்களில் அரசு தீவிரமாக ஈடுபட்டிருக்கிறது.


     1. எம்இஐஎஸ் திட்டத்தின் கீழ் 369 கோடி ரூபாய் கூடுதல் ஊக்கத் தொகையுடன் தொலைத்தொடர்பு மற்றும் மின்னணு சாதனங்கள், 193 கோடி ரூபாய் கூடுதல் ஊக்கத் தொகையுடன் மருத்துவ மற்றும் அறுவை சிகிச்சை சாதனங்கள் போன்ற மதிப்பு கூட்டப்பட்ட பொருட்களின் ஏற்றுமதிக்கு எஃப்ட்டிப்பி –யின் இடைக்கால ஆய்வும் ஊக்கமளித்துள்ளது.


     1. இந்தியாவிலிருந்து சேவைகள் ஏற்றுமதி திட்டத்தின் கிழ் கூடுதலான ஊக்கத்தொகை உட்பட இந்தியாவின் சேவைகள் ஏற்றுமதியை அதிகபடுத்த நடவடிக்கைகள் எடுக்கப்படுகின்றன. இத்திட்டத்தின் கீழ் வர்த்தக ச் சேவைகள், சுகாதாரம், ஆராய்ச்சி மற்றும் மேம்பாடு, சுற்றுலா - பயணம் மற்றும் விருந்தோம்பல் தொடர்பான சேவைகளும், பெரிய சேவை வகைமைகளுக்கு 31.10.2017 வரையில் ஈட்டப்பட்ட மொத்த அந்நியச் செலாவணியில் 3 முதல் 5% -ம் 01.11.2017 லிருந்து 31.03.2018 வரையிலான காலத்திற்கு 5% முதல் 7% அளவுக்கும் அனுமதிக்கப்பட்டுள்ளது.

     2. வெளிநாட்டிலிருந்து இறக்குமதிகளைக் குறைப்பதற்கான தடுப்பு நடவடிக்கைகள் மேற்கொள்ளும் தற்போதைய சூழலில் இந்தியாவின் பொருள்கள் மற்றும் சேவைகள் ஏற்றுமதியை அதிகரிக்க இந்திய இயக்கத்தைக் கட்டமைப்பது முக்கியமான நடவடிக்கையாகும். இந்த உத்தியை செயல்படுத்த இந்தியா பிராண்ட் சமபங்கு நிதியம் (ஐபிஇஎஃப்) குறிபிட்ட துறையின் பேரிலக்கு சந்தைகளில் அதன் பலத்தையும் சாதனைகளையும் வெளிப்படுத்த துறை ரீதியான அணுகுமுறையை மேற்கொண்டுவருகிறது. பொறியியல், மருந்துகள், தோட்டங்கள் (தேயிலை, காஃபி, வாசனை திரவியங்கள்), சேவைகள், ஜவுளி மற்றும் தோல் தொழில்களுக்கு ஐபிஇஎஃப் –மூலம் முக்கியத்துவம் அளிக்கப்படும் இயக்கச் செயல்பாடுகள் மேற்கொள்ளப்படுகிறது. மேலும் ஏற்றுமதியின் தரத்தைப் பராமரிக்கவும் ஏற்றுமதி நாடுகளுக்குத் தேவைப்படும் தரத்தை எதிர்கொள்ளவும் வலியுறுத்தப்படுகிறது. இந்த நாடுகளுக்கான ஏற்றுமதிக்கு, ஏற்றுமதி மேம்பாட்டுத் திட்டத்தின் கீழ் ஊக்கத் தொகையும் வழங்கப்படுகிறது.

    மாநிலங்களவையில் இன்று (டிசம்பர், 27) கேள்வி ஒன்றுக்கு எழுத்து மூலம் அளித்த பதிலில் தொழில், வர்த்தகத் துறை இணை அமைச்சர் திரு சி.ஆர். சவுத்ரி இந்த தகவலைத் தெரிவித்தார்.

    
    
    (Release ID: 1518506) Visitor Counter : 70
    
    
    
    
    

2.