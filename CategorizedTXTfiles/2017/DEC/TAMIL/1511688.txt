      நிதி அமைச்சகம்

      மத்திய நேர்முக வரிகள் வாரியம் (சிபிடிட்டி) 2017 நவம்பரில் இரண்டு இந்திய அட்வான்ஸ் பிரைசிங் (ஏப்பிஏ) ஒப்பந்தங்களில் கையெழுத்திட்டுள்ளன.
      Posted On: 01 DEC 2017 3:19PM by PIB Chennai


    2017 நவம்பர் மாதத்தில் மத்திய நேர்முக வரிகள் வாரியம் 2 இருதரப்பு அட்வான்ஸ் பிரைசிங் ஒப்பந்தங்களில் கையெழுத்திட்டுள்ளது. இந்த ஒப்பந்தங்கள் நெதர்லாந்துடன் முதன் முறையாக செய்து கொள்ளப்பட்ட இருதரப்பு ஒப்பந்தங்களாகும். இந்த ஒப்பந்தங்களில் கையெழுத்திட்டதுடன் சிபிடிட்டி மொத்தம் 186 (ஏப்பிஏ) ஒப்பந்தங்களில் கையெழுத்திட்டுள்ளது 15 இருதரப்பு ஏப்பிஏக் களும் 171 ஒருதரப்பு ஏப்பி ஏக்களும் இதில் இடங்கும்.


    பொருளாதாரத்தில் மின்னணு மற்றும் தொழில் நுட்பத் துறைகளோடு சம்பந்தப்பட்டவை இந்த இரண்டு ஏப்பிஏக்களும் விநியோகம், சந்தை ஆதரவு சேவைகள் வழங்குவது, வணிக ஆதரவு சேவைகளை வழங்குவது உள்ளிட்டவை இந்த சர்வதேச பரிவர்த்தனை ஒப்பந்தங்களில் இடம் பெற்றுள்ளன.


    வருமான வரிச்சட்டத்தில் ஏப்பிஏ வசதி 2012 - ல் சேர்க்கப்பட்டது. 2014 – ல் “ரோல்பேக்” வசதி அறிமுகம் செய்யப்பட்டது. பரிமாற்ற பிரைசிங் களத்தில் பிரைசிங் வகைகளைக் குறிப்பிட்டுக் காட்டுவது, முன் கூட்டியே சர்வதேசப் பரிவர்த்தனைகளின் அடிப்படையில் விலை நிர்ணயிப்பது என்பவற்றில் வரிசெலுத்துவோருக்கு நிச்சயத் தன்மை அளிக்க ஏப்பிஏ திட்டம் பெரு முயற்சி செய்கிறது. இது சேர்க்கப்பட்ட காலத்திலிருந்து ஏப்பிஏ திட்டம் வரிசெலுத்துவோரால் நன்கு ஏற்கப்பட்டுள்ளது.


    எதிர் மறை இல்லாத வரிச் சூழலை வளர்க்க வேண்டும் என்ற அரசின் உறுதிப்பாட்டை ஏப்பிஏ திட்டத்தின் முன்னேற்றம் வலுப்படுத்துகிறது. மிகவும் சிக்கலான பரிமாற்ற விலை நிர்ணய பிரச்சினைகளை நியாயமாகவும் வெளிப்படைத் தன்மையோடும் எதிர்கொள்ள முடிவதாக இந்தியன் ஏப்பிஏ திட்டம் தேசிய அளவிலும் சர்வதேச அளவிலும் பாராட்டப்படுகிறது.

    
    
    (Release ID: 1511688) Visitor Counter : 35
    
    
      Read this release in: English