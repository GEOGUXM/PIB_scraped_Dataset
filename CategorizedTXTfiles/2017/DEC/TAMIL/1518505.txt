      புவி அறிவியல் அமைச்சகம்

      ஆண்டு இறுதி மதிப்பாய்வு – 2017 : புவி அறிவியல் அமைச்சகம்
      Posted On: 28 DEC 2017 12:33PM by PIB Chennai


    கடல்சார் மேம்பாட்டுத்துறை ( டிஓடி ) நடுவண் தலைமைச் செயலகத்தின் ஓர் அங்கமாகப் பிரதமரின் நேரடிப் பொறுப்பில் இயங்கும் வகையில் , 1981 ஆம் ஆண்டு ஜூலை மாதத்தில் தொடங்கப்பட்டது . பின்னர் 1982 ஆம் ஆண்டு மார்ச் மாதத்தில் அது தனியான ஓர் அமைப்பாக ஆனது . முன்னிருந்த கடல்சார் மேம்பாட்டுத் துறை நமது நாட்டில் கடல்சார் மேம்பாட்டுச் செயல்களை ஏற்பாடு செய்யவும் , ஒருங்கிணைக்கவும் , முன்னெடுத்துச்செல்லவும் கூடிய ஓர் ஒருங்கிணைப்பு அமைச்சகமாகச் செயல்பட்டுவந்தது . 2006 ஆம் ஆண்டு ஃபிப்ரவரி மாதத்தில் , அரசு அந்தத் துறையைக் கடல்சார் மேம்பாட்டு அமைச்சகமாக அறிவித்தது .


    இந்திய அரசு , மேலும் கடல்சார் மேம்பாட்டு அமைச்சகத்தைப் புவி அறிவியல் அமைச்சகமாக மறுசீரமைப்பு செய்தது . 2006 ஆம் ஆண்டு ஜூலை மாதம் 12 ஆம் நாளிட்ட குடியரசுத் தலைவரின் அறிவிக்கையின்படி , அதன் நிர்வாகக் கட்டுப்பட்டின் கீழ் , இந்திய வானிலை ஆய்வு மையத் துறை ( ஐஎம்டி ) , இந்திய வெப்ப மண்ட வானிலை மைய நிறுவனம் ( ஐஐடிஎம் ). காலநிலையை முன்னறிவிக்கும் நடுத்தர அளவெல்லைத் தேசிய மையம் ( என்சிஎம்ஆர்டபிள்யூஎஃப் ) ஆகியவை கொண்டுவரப்பட்டன . விண்வெளி ஆணைக்குழு , அணுசக்தி ஆணைக்குழு ஆகியவற்றைப் போன்ற அமைப்பில் புவியியல் ஆணைக்குழுவினை நிறுவவும் அரசு ஒப்புதல் அளித்தது .


    காற்றுத் தரம் மற்றும் காலநிலைக் கண்காணிப்பு நிலயங்கள் அகமதாபாத்தில் தொடங்கப்பட்டன :


    காற்றுத்தரம் மற்றும் காலநிலை முன்னறிவிப்பு மற்றும் ஆய்வுக்கான ஓர் ஒருங்கிணைந்த முன்கூட்டியே எச்சரிக்கும் முறைமை ( எஸ்ஏஎஃப்ஏஆர் ) மத்திய அறிவியல் மற்றும் தொழில்நுட்பம் மற்றும் புவிஅறிவியல் துறை அமைச்சர் டாக்டர் ஹர்ஷ் வர்த்தனால் 2017 ஆம் ஆண்டு மே மாதம் 12 ஆம் தேதியன்று அகமதாபாத்தில் நாட்டுக்கு அர்ப்பணிக்கப்பட்டது . காற்றுத்தரம் மற்றும் காலநிலை முன்னறிவிப்பு மற்றும் ஆய்வுக்கான ஓர் ஒருங்கிணைந்த முன்கூட்டியே எச்சரிக்கும் முறைமையைத் ( எஸ்ஏஎஃப்ஏஆர் ) தொடர்ந்து ,” அகமதாபாத் – ஏஐஆர் ( வளிமண்டலத் தகவல் மற்றும் எதிர்வினை ) என்னும் ஆரோக்கியம் தொடர்பான த னிப்புத் தேர்வுகளுடன் கூடிய காற்றுத்தரம் மற்றும் காலநிலை முன்னறிவிப்பு மற்றும் ஆய்வுக்கான ஓர் ஒருங்கிணைந்த முன்கூட்டியே எச்சரிக்கும் முறைமையின் ( எஸ்ஏஎஃப்ஏஆர் ) பொருட்களைத் தொடர்புபடுத்தும் ஒரு புதிய ஆரோக்கியச் செயல்திட்டம் அகமதாபாத் நகராட்சிக் கழகம் மற்றும் பிற ஆய்வு நிறுவனங்களின் வழிகாட்டுதலுடன் தொடங்கப்பட்டது .

     1. திறந்தநிலைக் கடல் கூண்டு மீன் வளர்ப்பு :

    2017 ஆம் ஆண்டு ஏப்ரல் மாதம் 8 ஆம் தேதி மத்திய அறிவியல் மற்றும் தொழில்நுட்பம் மற்றும் புவிஅறிவியல் அமைச்சக இணையமைச்சர் திரு . ஒய் . எஸ் . சவுத்தரியால் நெல்லூர் கடல் முனையத்தில் கடல் மீன் குஞ்சு பொறிப்பதம் மற்றும் எடை நீர் சுத்திகரிப்புச் சோதனை தொழில்நுட்ப நிறுவனத்துக்கு அடிக்கல் நாட்டப்பட்டது . அமைச்சகத்தின் கீழ் ஒரு தன்னாட்சி அமைப்பாகச் செயல்படும் கடல்சார் தொழில்நுட்பத் தேசிய நிறுவனத்தால் இவை மேலும் மேம்படுத்தப்படும் ..

     1. புதுச்சேரி கடற்கரைச் சீரமைப்பு

    இயற்கையாகவும் , மனிதர்களால் செயற்கையாகவும் ஏற்படும் தீவிரக் கடலோர அரிப்பால் புதுச்சேரி கடலோரமும் அதனையொட்டி அண்மையிலிருக்கும் தமிழ்நாட்டுக் கடலோரமும் பாதிக்கப்பட்டுள்ளன . கடலில் சுவர்கள் அமைத்தல் , தடுப்பு நடவடிக்கைகள் போன்ற குறுகிய கால முயற்சிகளைப் புதுச்சேரி அரசு மேற்கொண்டுள்ளது . ஆனால் கடலரிப்புப் பிரச்சினை வடக்கு நோக்கி மேலும் தீவிரமாக நகர்ந்துவருகிறது . தென்மேற்குப் பருவம் , வடகிழக்குப் பருவம் ஆகிய இரு முதன்மையான பருவக்காலங்களைக் கணக்கில் கொண்டு செயற்கைக்கோள் தரவு , செயல்முறை ஆகியவற்றை அடிப்படையாகக் கொண்ட விரிவான கடற்கரையோர மேலாண்மைத் திட்டம் தயரிக்கப்பட்டது . இந்தத் திட்டத்தின் பகுதியாக , 500 மீட்டர் கடலோரம் நெடுக துறைமுக விளிம்பிலிருந்து எடுக்கப்பட்ட 50,000 மீட்டர் 3 தூர்மணலைப் பயன்படுத்திக் கடற்கரையோரத்தைப் பேணிக்காக்கும் திட்டத்தைப் புதுச்சேரி அரசு செயல்படுத்தியுள்ளது . இந்தப் பேணிக் காக்கும் திட்டத்தின் விளைவாக , புதுச்சேரி கலங்கரைவிளக்கத்திற்கும் புதிய கப்பல்துறைக்கும் அரு கே 60 மீட்டர் அள்வுக்கான கடற்கரை மீட்டெடுக்கப்பட்டுள்ளது .

     1. பருவக்காலச் செயல்திட்டம்

    2012 ஆம் ஆண்டில் அனைத்து வெவ்வேறு கால அளவிலும் பெய்யும் பருவமழையை முன்கூட்டியே அறியும் அதி நவீன இயங்குமுறை ஒன்றை மேம்படுத்தும் தொலைநோக்குடன் “ தேசியப் பருவக்காலச் செயல்திட்டம் “ என்னும் ஒரு செயல்திட்ட முறையிலான திட்டத்தைப் புவிஅறிவியலுக்கான அமைச்சகம் ( எம்ஓஇஎஸ் ) தொடங்கியது . பருவக்கால மற்றும் விரிவாக்கப்பட்ட காலஅளவெல்லை மற்றும் நியாயமான முன்னறியும் திறன் இயங்குமுறை மற்றும் காலநிலையை முன்னறிவதற்காக மிக உயர் பகுப்புச் சூழியல் மாதிரி உயர்பகுப்பை அமைப்பதன் மூலம் , அது தனது முதல் கட்டத்தை நிறைவு செய்தது .


    முதல்முறையாக , இந்திய வானியல் ஆய்வு மையத்துறை 2017 ஆம் ஆண்டின் இந்தியா முழுமைக்குமான பருவமழைக்காகச் செயல்படும் பருவக்கால முன்னறிவிப்பைத் தயாரிக்க பருவக்காலச் செயல்திட்ட இயங்கு மாதிரியைப் பயன்படுத்தியது .


    தீவிர காலமாறுதல்களை முன்னுணர்தல் மற்றும் பருவக் கால முன்னறிவிப்பின் அடிப்படையிலான செயலி மேம்பாடு ஆகியவற்றுக்கு முக்கியத்துவம் தரும் வகையில் , அடுத்த 3 ஆண்டுகளுக்கான (2017 – 2020) பருவ காலச் செயல்திட்டத்தின் இரண்டாவது கட்டத்தை அமைச்சகம் தற்போது தொடங்கியுள்ளது .

     1. மஹாராஷ்டிராவிலுள்ள கொய்னா உள்ளடுக்கு நிலஅதிர்வு மண்டலத்தில் அறிவியல் முறையிலான ஆழ்துளைப்பு :

    கொய்னா முதன்மை கேஎஃப்டிஐ ஆழ்துளைக் கிணற்றை 3 கிலோ மீட்டர் ஆழத்திற்கு அறிவியல் முறையில் துளையிடுதல் , நிலத்தடி புவி இயற்பியல் தரவினைக் கையகப்படுத்துதல் ஆகியவை நிறைவு பெற்றுள்ளன . கடின அடுக்குத் தக்கா னக் கருங்கல் பாறை ஊடாக 1.25 கிலோ மீட்டர் தூரம் மற்றும் 1.75 கிலோ மீட்டர் கீழேயுள்ள கிரானைட் அடிப் பாறைகள் ஊடாகவும் இடப்பட்ட ஆழ்துளையானது நமது நாட்டில் படிகப்பாறை மூலம் ஆழ்துளைக்கப்பட்டவை ஆகும் . வெட்டியெடுக்கப்பட்ட கற்கள் கருங்கல் பகுதியில் 5 மீட்டர் இடைவெளியிலும் அடியாழப்பாறைகளில் 3 மீட்டர் இடைவெளியிலும் திரட்டப்பட்டன . கூடுதலாக , 1,500 – 3,000 மீட்டர் பிரிவிலுள்ள வெவ்வேறான தனித்த ஆழங்களில் வரம்புக்குட்பட்ட மையப்பகுதிகளும் திரட்டப்பட்டன . துளையிடும் பணிகளைக் கட்டம்கட்டமாக நிறைவேற்ற , மூன்று கள ஆய்வு நிலையங்கள் பணியிடத்திலேயே இயங்கின :


    (1) புவியியல் ஆய்வகம்


    (2) மண் பதிவு ஆய்வகம்


    (3) இணையவழி எரிவாயு மற்றும் திரவ மாதிரி ஆய்வகம் .

     1. கொச்சி அறிவியல் மற்றும் தொழில்நுட்பப் பல்கலைக்கழகத்தில் ( சியுஎஸ்ஏட்டி ) எஸ் ட்டி ராடார் , டோப்ளர் வெதர் ராடார் ஆகியவற்றின் துவக்கம் :

    கொச்சி அறிவியல் மற்றும் தொழில்நுட்பப் பல்கலைக்கழகத்தில் ( சியுஎஸ்ஏட்டி ) உள்ள சூழலியல் ராடார் ஆய்வின் நவீன மையத்தில் ஸ்ட்ராட்டொஸ்பியர் – ட்ரோபோஸ்பியர் ( எஸ் ட்டி ) ராடார் வசதி ஆகியவற்றை 2017 ஆம் ஆண்டு ஜூலை மாதம் 11 ஆம் தேதியன்று டாக்டர் ஹர்ஷ் வர்தன் நாட்டுக்கு அர்ப்பணித்தார் . இது 205 எம்எச் இசட் மீதான உலகின் முதல் எஸ் ட்டி விண்ட் ப்ரொஃபைல் ராடார் செயல்பாடு ஆகும் . இது 20 கிலோ மீட்டர் உயரத்திற்கும் , அதற்கு அப்பாலுமுள்ள சூழல் வாயு நிலைகளைக் கண்டறிய இந்த வசதி உதவி புரியும் . இந்த ஆய்வானது வானியல் , மேக இயற்பியல் , இடிமின்புயல் , வெப்பச் சலனம் , வளி மண்டல மின்சாரம் , தட்பவெப்ப நிலை மாற்றம் போன்றவற்றின் செயல்பாடுகளை செய்யும் . கொச்சியிலிருந்து 500 கிலோ மீட்டர் சுற்றளவில் ஏற்படும் சூறாவளி போன்ற துல்லியம் மிகுந்த காலநிலை நிகழ்வுகளை முன்னறிவிக்கும் திறன் பொருந்திய அதிநவீன , உள்நாட்டு டோப்ளர் வெதர் ராடரை டக்டர் ஹர்ஷ் வர்தன் கொச்சியில் 2017 ஆம் ஆண்டு ஜூலை மாதம் 12 ஆம் தேதியன்று துவக்கிவைத்தார் . கொச்சியில் எஸ் - பாண்ட் டோப்ளர் வெதர் ராடாரானது , இந்திய விண்வெளி ஆராய்ச்சி அமைப்பு ( ஐஎஸ்ஆர்ஓ ) மற்றும் பாரத் எலக்ட்ரானிக்ஸ் ஆதரவுடன் உண்டாக்கப்பட்டது .


    VI. நீரின் உப்புத்தன்மை நீக்கம்


    அமைச்சகத்தின் ஓர் அங்கமான கடல்சார் தொழில்நுட்பத் தேசிய நிறுவனம் , கடலிலிருந்து சுத்தமான குடிநீரைத் தயாரிப்பதற்காக உள்நாட்டுத் தொழில்நுட்பங்களை மேம்படுத்தியுள்ளது . ஒவ்வொன்றும் நாள் ஒன்றுக்கு ஒரு லட்சம் லிட்டர் குடிநீரைத் தயாரிக்கும் மூன்று உப்பு நீக்கும் ஆலைகள் கவரட்டி , அகட்டி , மினிகாய் தீவுகள் ஆகிய இடங்களில் தற்போது உள்ளன . இந்த ஆலைகள் உள்ளூர் தீவுவாசிகளால் இயக்கப்படுகின்றன . ஒவ்வொன்றும் 1.5 லட்சம் லிட்டர் தண்ணீரைத் தினந்தோறும் உற்பத்தி செய்யும் திறன் கொண்ட மேலும் ஆறு ஆலைகளைத் தற்போது லட்சத் தீவுகளில் கடல்சார் தொழில்நுட்பத் தேசிய நிறுவனமானது லட்சத்தீவு நிர்வாகத்தின் துணையுடன் நிறுவிவருகிறது . 2018 ஆம் ஆண்டு டிசம்பர் மாத வாக்கில் அதில் இரண்டு ஆலைகள் தொடங்கப்படவுள்ளன .


    **********

    
    
    (Release ID: 1518505) Visitor Counter : 143
    
    
    
    
    

1.