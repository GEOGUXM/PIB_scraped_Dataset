      வடகிழக்குப் பகுதி வளர்ச்சி அமைச்சகம்

      வடகிழக்கு திட்டங்களுக்கு 100 % மத்திய நிதி அளிக்கும் மத்திய அமைச்சரவை முடிவுக்கு டாக்டர் .ஜித்தேந்திர சிங் வரவேற்பு
      Posted On: 15 DEC 2017 2:36PM by PIB Chennai


    வடகிழக்கு மாநில திட்டங்களுக்கு வடகிழக்கு பிராந்திய வளர்ச்சி அமைச்சகத்தின் மூலம் 100% மத்திய நிதிக்கு மத்திய அமைச்சரவை ஒப்புதல்


    பிரதமர் திரு . நரேந்திர மோடியின் வரலாற்று சிறப்பு மிக்க இந்த முடிவுக்கு வடகிழக்கு பிராந்தியத் துறைக்கான அமைச்சர் டாக்டர் ஜித்தேந்திர சிங் நன்றி தெரிவித்துள்ளார் . இதற்கு முன்பு வடகிழக்கு திட்ட நிதி அளிப்புக்கு 90;10 என்ற நடைமுறை வழக்கத்தில் இருந்தது . அதாவது , 90 % மத்திய நிதியும் , 10% அந்தந்த மாநில நிதியும் வழங்கப்பட்டன . ஆனால் , தற்போது மத்திய அமைச்சரவை முழு நிதியையும் மத்திய அரசே ஏற்றுக்கொள்ள ஒப்புக்கொண்டுள்ளது . இது மாநில அரசின் நிதிச்சுமையை வெகுவாக குறைக்கும் . இதனால் , நிதிப்பற்றாக்குறையால் அடிக்கடி மத்திய அரசுக்கு மாநில அரசுகள் கோரிக்கை வைக்கும் நடைமுறை முடிவுக்கு வரும் .


    இந்த நடவடிக்கை , பிராந்தியத்தில் பல்வேறு வளர்ச்சி திட்டங்களை செயல்படுத்துவதில் ஏற்படும் தேவையற்ற தாமதத்துக்கு முடிவு கட்டும் . பிராந்தியத்தில் உள்ள 8 மாநிலங்களுக்கு இது புதிய ஊக்கத்தை அளிக்கும் .


    2017-18- ம் ஆண்டு அறிமுகப்படுத்தப்பட்ட வடகிழக்கு சிறப்பு உட்கட்டமைப்பு வளர்ச்சி திட்டம் என்ற பெயரிலான புதிய திட்டம் பழைய திட்டத்துக்கு பதிலாக மாற்றியமைக்கப்படுவதாக அமைச்சர் ஜித்தேந்திர சிங் கூறியுள்ளார் .,

    
    
    (Release ID: 1517609) Visitor Counter : 40