      மனித வள மேம்பாட்டு அமைச்சகம்

      2017 ஆண்டு இறுதி அறிக்கை – மனித வள மேம்பாட்டு அமைச்சகம்
      Posted On: 27 DEC 2017 7:30PM by PIB Chennai


    இந்தியாவில் மாற்றத்தை ஏற்படுத்தும் மாண்புமிகு பிரதமரின் தொலைநோக்குப் பார்வையை முன்னெடுத்துச் செல்லும் வகையில் மனிதவள மேம்பாட்டு அமைச்சகம் அனைவருக்கும் கல்வி, தரமான கல்வி என்னும் நோக்கத்துடன் கல்வித்துறையில் மாற்றத்தை ஏற்படுத்தி வருகிறது.


    ‘அனைவருக்கும் கல்வி மற்றும் தரமான கல்வி’ என்ற நோக்கத்தின் வழிகாட்டுதலின்படி கொள்கை நடவடிக்கைகள் மற்றும் முடிவுகள் மாற்றத்தை ஏற்படுத்த செய்து அதற்கேற்ப கல்வி கிடைப்பது, அணுகத்தக்கது, செலவு குறைவு மற்றும் நம்பகத்தன்மை ஆகியவற்றுக்கு முக்கியத்துவம் அளிப்பட்டது என்பதால் 2017ம் ஆண்டு மற்றுமொரு குறிப்பிடத்தக்க ஆண்டாக அமைந்தது.


    கற்றல் வெளிப்பாடுகள்


    பள்ளிகளில் தரமான கல்வியை அளிப்பதற்கு போதிய கண்ணோட்டம் செலுத்தப்படவில்லை என்பது கல்வி உரிமைச் சட்டத்தின் மீது தொடர்ந்து அளிக்கப்பட்டு வந்த விமரிசனமாக இருந்தது. எனவே தரமான கல்விக்கு முக்கியத்துவம் அளிக்கும் வகையில் முதல் முறையாக எட்டாம் வகுப்பு வரை வகுப்பு வாரியாக மற்றும் பாடங்கள் வாரியாக கற்றலின் வெளிப்பாடுகளை இணைக்கும் வகையில் முதல்முறையாக கல்வி உரிமைச் சட்ட விதிகளில் கடந்த 2017ம் ஆண்டு ஃபிப்ரவரி மாதம் திருத்தம் செய்யப்பட்டது.


    இது தொடர்பாக ஒவ்வொரு வகுப்புக்கும் மொழிப் பாடங்கள் (இந்தி, ஆங்கிலம் மற்றும் உருது), கணிதம், சுற்றுச்சூழல் படிப்புகள், அறிவியல் மற்றும் சமூக அறிவியல் ஆகியவற்றுக்கு கற்றல் வெளிப்பாடுகள் அரம்ப பள்ளிக் கட்டம் வரையில் உருவாக்கப்பட்டன. இவைதான் ஒவ்வொரு வகுப்பு முடிக்கும் போதும் குழந்தைகள் எட்ட வேண்டிய அடிப்படை கற்றல் நிலைகளாகும்.


    பின்னர் இந்தக் கற்றல் வெளிப்பாடுகளை ஜம்மு காஷ்மீர் உள்ளிட்ட 21 மாநிலங்கள் மற்றும் யூனியன் பிரதேசங்கள் தங்களது மாநில விதிகளில் இணைத்து உள்ளன என்பதுடன் எஞ்சியுள்ள மாநிலங்கள் இதற்கான நடைமுறைகளைத் தொடங்கி உள்ளன. இவை இந்த ஆண்டு இறுதிக்குள் நிறைவடையும் என எதிர்பார்க்கப்படுகிறது.


    அனைத்து மாநிலங்களும் யூனியன் பிரதேசங்களும் இந்த கற்றல் வெளிப்பாடு ஆவணங்களைத் தங்களது பிராந்திய மொழிகளில் மொழிபெயர்த்து அவற்றை அனைத்து ஆசிரியர்களுக்கும் அனுப்பி வைத்திருப்பதுடன் அவர்களுக்குத் தேவையான பயிற்சிகளையும் அளிக்கின்றன. கற்றல் வெளிப்பாடுகளின் போஸ்டர்கள் பள்ளிகளில் காட்சிப்படுத்தப்பட்டு, கற்றல் வெளிப்பாடுகளின் துண்டுப்பிரசுரங்கள் பெற்றோரின் பார்வைக்காக உருவாக்கப்பட்டு அனைத்து மாநிலங்கள் மற்றும் யூனியன் பிரதேசங்களுக்கும் அனுப்பி வைக்கப்பட்டுள்ளன. இந்தக் கற்றல் வெளிப்பாடு ஆவணங்கள், போஸ்டர்கள் மற்றும் துண்டுப்பிரசுரங்களை பிராந்திய மொழிகளில் அச்சடித்து அவற்றை விநியோகிப்பதற்காக மாநிலங்கள் மற்றும் யூனியன் பிரதேசங்களுக்கு மனிதவள மேம்பாட்டு அமைச்சத்தால் ரூ. 91.20 கோடி நிதி அளிக்கப்பட்டுள்ளது.


    தேசிய சாதனை ஆய்வு 2017-18


    முன்னர் பாடநூல் உள்ளடக்கம் அடிப்படையில், நடத்தப்பட்டு வந்த தேசிய சாதனை ஆய்வு, தற்போது தேர்ச்சி அடிப்படையிலான மதிப்பீடாக நடத்தப்பட்டது. 3, 5 மற்றும் 8ம் வகுப்பு மாணவர்கள் 4.43 லட்சம் மாணவர்களிடையே மட்டும் நடத்தப்பட்ட இந்த ஆய்வு தற்போது, இந்தியாவின் 700 மாவட்டங்களைச் சேர்ந்த (நகர்ப்புறம் மற்றும் கிராமப்புறங்கள் உள்ளிட்ட) 1,00,000 பள்ளிகளைச் சேர்ந்த 22 லட்சம் மாணவர்களிடையே 2017-18ம் ஆண்டில் (நவம்பர் 13, 2017) மதிப்பீடு செய்யப்பட்டு இதனை மாணவர்கள் கற்றல் சாதனைக்கான மகப்பெரிய ஆய்வுகளில் ஒன்றாக ஆகியுள்ளது.


    இந்த ஆய்வு ஒரு கல்வியாண்டில் முடிக்கப்படும் என்பதால் இந்த ஆய்வு முந்தைய ஆய்வுகளை விட மேம்பட்டதாகும். இது மாணவர்களின் சாதனைகளை பிரதிபலிப்பதுடன் அதே கல்வியாண்டில் கல்வி குறுக்கீடுகளை தெரிவிக்க முடியும். ஆய்வு நடத்தப்பட்ட இரண்டு மாதங்களுக்குள்ளாகவே மாவட்ட வாரியான முடிவுகள் உருவாக்கப்படும். மாணவர்களின் கற்றல் மட்டங்கள் ஒரு குறிப்பிட்ட தரத்திற்கு உட்பட்டு இருந்தால் தேசிய சாதனை ஆய்வு சிறப்பாக இருக்கும். இது பள்ளி, ஆசிரியர் மற்றும் மாணவர்களின் பின்னணி மாறுபாடுகள் மாணவர்களின் சாதனைகளுடன் இணைந்திருப்பதை, தகவல்கள் மதிப்பீடுகளின் போது பார்க்க முடியும்.


    தேசிய சாதனை ஆய்வு 2017-18ன் மூலம், முதல்முறையாக ஆசிரியர்கள் பல்வேறு வகுப்புகளில் குழந்தைகள் என்ன பயில வேண்டும், செயல்பாடுகளின் மூலம் இதனை எவ்வாறு பயிற்றுவிப்பது, மற்றும் தேவையான அளவை குழந்தைகள் அடைந்து விட்டனர் என்பதை எப்படி அளவிடுவது மற்றும் உறுதி செய்வது என்பதை புரிந்து கொள்ள, ஒரு கருவி இருப்பதைப் புரிந்து கொள்ள வேண்டும். கொள்கை வழிகாட்டுதலை மேம்படுத்துவதற்கான முறைகளின் ஆரோக்கியத்தை மதிப்பிடுவதற்கு சாதனை ஆய்வுகள் மாவட்ட, மாநில மற்றும் தேசிய அளவில் மேற்கொள்வதற்கு முகமைகளுக்கு உதவும். மேலும் முதன்முறையாக விரிவான மாவட்ட அளவிலான மதிப்பெண் அறிக்கைகள் நாட்டில் உள்ள அனைத்து மாவட்டங்களுக்கும் இருக்கும்.


    ஆசிரியர் கல்வி


    பெரும் சீர்திருத்தங்கள்:

      * 2019-2020ம் ஆண்டு கல்விப் பருவம் முதல் தற்போதுள்ள ஆசிரியர் பயிற்சி நிறுவனங்களின் வரன்முறை கட்டமைப்பு மற்றும் நோக்குநிலையை சாத்தியமாக்க ஆரம்பக்கல்விக்கு முந்தைய, தொடக்க, உயர்நிலை மற்றும் மேல்நிலைக் கல்வி ஆகியவற்றில் சிறப்புப்பெற்ற நான்காண்டு கால ஒருங்கிணைந்த பி.எட். திட்டம் அறிமுகம்

      * மாவட்ட கல்வி மற்றும் பயிற்சி நிறுவனங்களை வலுப்படுத்துவதற்கான வழிகாட்டுதல்கள் (டி.ஐ.ஈ.டி.எஸ்.): கல்விக்கான தேசியக் கொள்கை 1986ன் படி கல்விச் சேவை மற்றும் கல்விக்கு முந்தைய சேவை குறித்து சிந்தித்தது. எனினும் பல ஆண்டுகளாகவே கண்ணோட்டம் என்பது கல்விக்கான முந்தைய சேவைக்கு மெதுவாக மாறியுள்ளது. மேலும் தற்போது சேவைக்கான பயிற்சியில் நிபுணத்துவம் கொண்ட அமைப்பு எதுவும் இல்லை என்ற நிலையில், இந்த சவாலை எதிர்கொள்ள மனித வள மேம்பாட்டு அமைச்சகம், சமீபத்தில் டி.ஐ.ஈ.டி.க்களை வலுப்படுத்துவதற்கான வழிகாட்டுதல்களை உருவாக்கியுள்ளது. அதன்படி டி.ஐ.ஈ.டி.க்கள் பற்றிய மனிதவள மேம்பாட்டு அமைச்சகத்தில் கூறப்பட்டுள்ள வழிகாட்டுதலின்படி டி.ஐ.ஈ.டி.க்களை மறுசீரமைப்பு செய்வதற்கு முன்பு, மாவட்ட வாரியான மதிப்பீடுகளைச் செய்யுமாறு மாநிலங்கள் ஊக்குவிக்கப்படுகின்றன. இது, பணியில் உள்ள ஆசிரியர்களுக்கு பயிற்சி அளிப்பதில் அதிக நிபுணத்துவத்தை அளிப்பதற்கான இணக்கத்தையும் அளிக்கும்.

      * தீக்‌ஷா: (அறிவாற்றல் பகிர்வுக்கான டிஜிட்டல் உள்கட்டமைப்பு): தீக்‌ஷா திட்டம் கடந்த 2017 செப்டம்பர் 5ம் தேதி மேதகு குடியரசுத் துணைத் தலைவர் திரு. வெங்கையா நாயுடு அவர்களால் தொடங்கி வைக்கப்பட்டது.

      * தீக்‌ஷா, ஆசிரியர் பயிற்சி மற்றும் நிபுணத்துவ மேம்பாடு ஆகியவற்றில் மேற்கொள்ளப்பட்டு வரும் தீர்வுகள், பரிசோதனைகள் மற்றும் புதுமைகளை முடுக்கி விட்டு விரைவுபடுத்தும். தங்களது தேவைகள் மற்றும் நோக்கங்களுக்கு ஏற்ப தீக்‌ஷாவின் மறுநோக்கத்தை தேர்வு செய்து நீட்டிக்கும் சுயாட்சி, மாநிலங்கள் மற்றும் ஆசிரியர் கல்வி நிறுவனங்களுக்கு உள்ளன. தீக்‌ஷா என்பது பள்ளிகளில் உள்ள ஆசிரியர்கள், ஆசிரியர்களுக்கு கல்வி அளிப்போர் மற்றும் ஆசிரியர் கல்வி நிறுவனங்களில், உள்ள ஆசிரியர் - மாணவர்களுக்கு, பயனளிப்பதாக இருக்கும்.

      * பணியில் உள்ள பயிற்சியற்ற ஆசிரியர்களுக்கு பயிற்சி அளிக்க கல்வி உரிமைச் சட்டத்தில் திருத்தம்:

    பணியில் உள்ள பயிற்சி பெறாத ஆரம்பக்கல்வி ஆசிரியர்க்ள் பயிற்சி பெறுவதற்கான காலத்தை 2019 மார்ச் 31ம் தேதி வரை நீட்டிக்கும் வகையில் கல்வி உரிமைச் சட்டத்தின் பிரிவு 23(2) திருத்தம் செய்து நாடாளுமன்றத்தில் 2017 ஆகஸ்ட் முதல் தேதியன்று நிறைவேற்றப்பட்டது மற்றுமொரு குறிப்பிடத்தக்க சாதனையாகும். இது 2017 ஆகஸ்ட் 10ம் தேதி அன்று இந்திய அரசின் கெஜட்டில் அறிவிக்கையாக வெளியிடப்பட்டது. மேற்கூறப்பட்ட திருத்தத்தின்படி அரசு, அரசு உதவி பெறும், மற்றும் அரசு உதவி பெறாத தனியார் பள்ளிகளில் பணிபுரியும் பயிற்சி பெறாத ஆசிரியர்கள் 2019 மார்ச் 31ம் தேதிக்குள் மத்திய அரசால் அங்கீகரிக்கப்பட்ட கல்வி ஆணையம் நிர்ணயித்துள்ள குறைந்தபட்ச கல்வித் தகுதியைப் பெற வேண்டும்.


    இது ஒட்டுமொத்த ஆசிரியர்களின் தரம் மற்றும் பயிற்றுவிக்கும் நடைமுறைகளும் அதன் காரணமாக குழந்தைகளின் கற்றல் வெளிப்பாடுகள் மேம்படுவதையும் உறுதிப்படுத்தும். மேலும் இது ஆரம்பக் கல்வியின் தரத்தை மேம்படுத்த வேண்டும் என்ற அரசின் வலியுறுத்தலை உறுதிப்படுத்துகிறது.


    பயிற்சி அற்ற ஆசிரியர்களுக்கான பயிற்சி ஆன்லைன் முறை மூலமாக தேசிய திறந்தவெளிப் பள்ளி நிறுவனத்தால் நடத்தப்படுகிறது. ஆன்லைன் டி.ஈ.ஐ.இடி. வகுப்புகள் 2017 அக்டோபர் 3ம் தேதி முதல் ஏற்கனவே தொடங்கப்பட்டுள்ளது. தேசிய திறந்தவெளிப் பள்ளி நிறுவனத்தால் உருவாக்கப்பட்ட இந்த பயிற்சி வகுப்பின் கற்றல் விவரங்கள் ஸ்வயம் தளத்தில் பதிவேற்றம் செய்யப்பட்டுள்ளன என்பது இதன் தனித்தன்மையான அம்சமாகும். 1. ஒலி/ஒளி உரைகள், 2. பதிவிறக்கம் செய்து அச்சிட்டுக் கொள்ளக்கூடிய சிறப்பாக உருவாக்கப்பட்ட கட்டங்கள், 3. தேர்வு மற்றும் விநாடி வினா மூலம் சுய மதிப்பீட்டு தேர்வுகள் மற்றும் 4. சந்தேகங்களைத் தெளிவுபடுத்திக் கொள்வதற்கான ஆன்லைன் விவாத அரங்குகள் இதில் உள்ளன. இந்த பயிற்சிகள் அதாவது, 501, 502 ஆகியவை ஸ்வயம் தளத்தில் 4 பகுதிகளாக ஏற்கனவே பதிவேற்றம் செய்யப்பட்டுள்ளது. இந்த டி.ஈஐ.இடி. திட்டத்தின் வீடியோக்கள் ஸ்வயம் பிரபாவில் (டி.டீ.ஹெச். சேனல் எண் 32) ஒளிபரப்பாகின்றன.


    அரசு, அரசு உதவி பெறும் மற்றும் தனியார் பள்ளிகளைச் சேர்ந்த பயிற்சி அற்ற 14,02,962 ஆசிரியர்கள் தேசிய திறந்தவெளிப் பள்ளி நிறுவன தளத்தில் பதிவு செய்து கொண்டிருப்பதுடன், 13,58,000 சேர்க்கைகள் இதுவரை உறுதி செய்யப்பட்டுள்ளன.


    கேந்திரிய பள்ளிகளில் டேப்லெட்கள் விநியோகம்


    வகுப்பறையை எளிதாக நடத்துவது, மாணவர்களிடையே நேர்மையான ஆர்வத்தை உருவாக்குவது மற்றும் மாணவர்களின் கற்றலை சிறப்பாக ஆக்குவதற்காக தேவையான உரிய உள்ளடக்கங்கள் ஏற்றப்பட்ட டேப்லெட்களை விநியோகித்து மாணவர்கள் மற்றும் அவர்களது ஆசிரியர்களைடையே இணைப்பை ஏற்படுத்தும் வகையில் முன்னோடித் திட்டம் ஒன்றை கேந்திரிய வித்யாலயா சங்கடன் மேற்கொண்டுள்ளது.


    25 கேந்திரிய வித்யாலயாக்களில் (ஒவ்வொரு பிராந்தியத்திற்கும் ஒரு பள்ளி) உள்ள எட்டாம் வகுப்பு மாணவர்களுக்கு பரிசோதனை அடிப்படையில் தரமான டேப்லெட்கள் வழங்கப்படும். கணிதம் மற்றும் அறிவியல் பாடங்கள் பதிவேற்றம் செய்யப்பட்ட இந்த டேப்லெட் ஒவ்வொரு குழந்தைக்கும் அளிக்கப்படும். இந்தத் திட்டத்தில் 5000 மாணவர்கள் மற்றும் ஆசிரியர்கள் ஈடுபடுத்தப்படுவார்கள். கணிதம் மற்றும் அறிவியல் பாடங்களை நடத்த வசதியாக மாணவர்களுக்கு மட்டுமின்றி அவர்களின் ஆசிரியர்களுக்கும் இந்த டேப்லெட்கள் அளிக்கப்படும்.


    முதல்வர்கள்/தலைமை ஆசிரியர்கள், ஆசிரியர்கள் மற்றும் மாணவர்களுக்கான இ-பாடங்கள்/வகுப்புகள் அறிமுகம்


    மாணவர்களுக்கு இ-உள்ளடக்கத்தை உருவாக்கவும் அளிக்கவும் மற்றும் ஆசிரியர்கள், தலைமை ஆசிரியர்கள் மற்றும் முதல்வர்களுக்கு பயிற்சி அளிக்கவும் துறை ஏராளமான முக்கியத்துவத்தை அளித்து வருகிறது.


    மாணவர்களுக்கும் ஆசிரியர்களுக்குமான இ-பாடங்கள் மற்றும் ஆன்லைன் வகுப்புகளை என்.சி.இ.ஆர்.டி. உருவாக்கி வருகிறது. இதுவரை 4524 இ-பாடங்கள் (ஒலி, ஒளி, கலந்துரையாடல், படங்கள், ஆவணங்கள், வரைபடங்கள் உள்ளிட்டவை) உருவாக்கப்பட்டுள்ளன. இவை தொடர்ந்து மதிப்பீடு செய்யப்பட்டு என்.ஆர்.ஓ.இ.ஆர். தளம் மற்றும் இ-பாடசாலா தளத்தில் பதிவேற்றப்படுகின்றன.


    பள்ளித் தலைவர்கள் மோபைல் மேடையைப் பய்ன்படுத்தி பள்ளித் தலைமை மற்றும் நிர்வாகத்திற்கான ஆன்லைன் திட்டத்தை கருவாக்கம் செய்து வடிவமைப்பதற்கான, பள்ளித் தலைமைக்கான தேசிய மையத்தை, (என்.சி.எஸ்.எல்.) என்.யு.இ.பி.ஏ. அமைத்துள்ளது. இந்த இ-கற்றல் வகுப்பு வரும் ஆண்டுகளில் அடிப்படை வகுப்புக்குகளை உருவாக்கும் நோக்கம் கொண்டதாகும். வரும் ஆண்டுகளில் தேசிய பள்ளித் தலைமை மையம், நடுத்தர மற்றும் மேம்படுத்தப்பட்ட வகுப்புகளை வடிவமைக்கும்.


    இரண்டு நாள் தேசிய பயிலரங்கம் – சிந்தனை அமர்வு


    இது பள்ளிக் கல்வி மற்றும் கல்வியறிவுத் துறையால் 2017 நவம்பர் 6-7 தேதிகளில் ஏற்பாடு செய்யப்பட்டது. பல்வேறு அரசு சாரா அமைப்புகள், தனியார் அமைப்புகள், தனிநபர் நிபுணர்கள், மாநில அரசு அதிகாரிகள் உள்ளிட்ட 350க்கும் மேற்பட்டோர் இதில் பங்கேற்றனர்.


    மாணவர்களுக்கான டிஜிட்டல் கல்வி, ஆசிரியர்களுக்கான டிஜிட்டல் கல்வி, நன்னெறிக் கல்வி, உடலியல் கல்வி, வாழ்க்கை முறைக் கல்வி மற்றும் பரிசோதனைக் கல்வி – ஆகிய ஆறு விஷ்யங்கள் குறித்து இதில் ஆலோசிக்கப்பட்டது.


    இந்த ஆறு நோக்கங்கள் குறித்து மாண்புமிகு மனிதவள மேம்பாட்டுத் துறை அமைச்சருக்கு பங்கேற்பாளர்கள் விளக்கம் அளித்தனர். இதற்கான பரிந்துரைகள் பெறப்பட்டு விரிவான திட்டம் ஒன்று உருவாக்கப்பட்டுள்ளது.


    ஒரே பாரதம் உயர்ந்த பாரதம் – தேசிய அளவிலான முகாம்


    ஒரே பாரதம் சிறந்த பாரதம் என்பதைக் கொண்டாடும் வகையில் 2017 அக்டோபர் 31 முதல் நவம்பர் 2 வரை சமூக அறிவியல் கண்காட்சி மற்றும் தேசிய ஒருங்கிணைப்பு முகாம் கேந்திரிய வித்யாலயா சங்கடன் மூலம் தில்லியில் உள்ள கலைகளுக்கான இந்திரா காந்தி தேசிய மையத்தில் ஏற்பாடு செய்யப்பட்டிருந்தது. தேசிய அளவிலான இந்த முகாமில் 25 பிராந்தியங்களில் இருந்தும் கேந்திர வித்யாலயாக்களைச் சேர்ந்த 1250 மாணவர்கள் பங்கேற்றனர்.


    தரமான கல்வியை மேம்படுத்துவதற்கான கூறுகளுக்கு அனைவருக்கும் கல்வித் திட்டத்தின் கீழ் கூடுதல் நிதி ஒதுக்கீடு


    மாநிலங்கள் மற்றும் யூனியன் பிரதேசங்களுக்கு அனைவருக்கும் கல்வித் திட்ட நிதி ஒதுக்கீடு மாற்றி அமைக்கப்பட்டு, 2016ம் ஆண்டு நிதியில் 10% பள்ளிகளில் கல்வித் தரத்தை மேம்படுத்துவதற்கான கூறுகளுக்கு ஒதுக்கீடு செய்யப்பட்டது. 2017ம் ஆண்டு இது 30% ஆக அதிகரிக்கப்பட்டது. ஏப்ரல் 2019ல் இது மேலும் உயர்த்தப்பட்டு 40% ஆக்கப்படும் என எதிர்பார்க்கப்படுகிறது. முந்தைய ஆண்டுகளில் இந்த நிதி மாநிலங்கள் மற்றும் யூனியன் பிரதேசங்களால் கட்டுமானப் பணிகள் மற்றும் ஆசிரியர்களுக்கு ஊதியம் அளிக்கவும் பயன்படுத்தப்பட்டு வந்த நிலையில் தற்போது அதில் பெரும் மாற்றம் ஏற்படுத்தப்பட்டுள்ளது.


    மாநிலங்கள் மற்றும் யூனியன் பிரதேசங்களை அவற்றின் சாதனைகள் அடிப்படையில் அனைவருக்கும் கல்வித் திட்டத்தின் கீழ் வருடாந்திர தரப்படுத்துதல் மற்றும் குறிப்பிடத்தக்க முடிவுகள் மாண்புமிகு பிரதமரின் ஆய்வின் போது எடுக்கப்பட்டன.


    அனைவருக்கும் கல்வித் திட்டத்தின் கூறுகளையும் மாண்புமிகு பிரதமரின் ஆய்வுகளின் போது எடுக்கப்பட்ட பல்வேறு முடிவுகளையும் உடனுக்குடன் கண்காணிக்க ஷாகுன் இணையதளம் கடந்த 2017 ஜனவரியில் தொடங்கப்பட்டது. மாநிலங்கள் மற்றும் யூனியன் பிரதேசங்களின் செயல்திறனை அளவிடும் ஆன்லைன் தரப்படுத்துதல் 2017 செப்டம்பர்/அக்டோபரில் அறிமுகம் செய்யப்பட்டு, அது மாநிலங்கள் மற்றும் யூனியன் பிரதேசங்கள் தங்களது செயல்திறனை மதிப்பிட்டு மேலும் மேம்படுத்திக் கொள்ளக்கூடிய மதிப்பிடும் கருவியாக விரிவுபடுத்தப்படும்.


    6 கோடிக்கும் கூடுதலான பாடநூல்களை வழங்கவுள்ளது என்.சி.ஈ.ஆர்.டி.


    தனிநபர்கள், பள்ளிகள், மாநிலங்கள் மற்றும் யூனியன் பிரதேசங்கள் நேரடியாக பாடநூலகளை வாங்க வசதி செய்யும் வகையில் கடந்த 2017 ஆகஸ்ட்டில் என்.சி.ஈ.ஆர்.டி. இணையதளம் ஒன்றைத் தொடங்கியது. இந்த இணையதளத்தின் மூலம் 2017 டிசம்பர் 1ம் தேதி வரை என்.சி.ஈ.ஆர்.டி. 3534 பள்ளிகளில் இருந்து 1.56 கோடி பிரதிகளுக்கான ஆர்டரைப் பெற்றுள்ளன. இதுதவிர என்.சி.ஈ.ஆர்.டி. என்.வி.எஸ். மற்றும் மாநிலங்கள்/யூனியன் பிரதேசங்களில் இருந்து 1.55 கோடி பிரதிகளுக்கான நேரடி ஆர்டரைப் பெற்றுள்ளது. ஆக மொத்தம் இதுவரை (11.12.2017 வரை) என்.சி.ஈ.ஆர்.டி. 3.11 கோடி பிரதிகளுக்கான ஆர்டரைப் பெற்றுள்ளது. 2018 ஜூன் மாதத்திற்கு முன்னதாக என்.சி.ஈ.ஆர்.டி. 6 கோடி பாடநூல்களை அச்சடித்து விநியோகிக்கும் என எதிர்பார்க்கப்படுகிறது.


    தில்லி தலைமையகம் தவிர அஹமதாபாத், பெங்களூரு, குவஹாத்தி மற்றும் கொல்கத்தாவில் ஏற்கனவே அமைக்கப்பட்டுள்ள நான்கு பிராந்திய உற்பத்தி மற்றும் விநியோக மையங்கள் மூலம் பாடநூல்கள் விநியோகம் செய்யப்படும். இந்தப் புத்தகங்களை விநியோகிப்பதற்காக என்.சி.ஈ.ஆர்.டி. ஏற்கனவே 905 விற்பனையாளர்களை உருவாக்கியுள்ளது.


    ஸ்வச் வித்யாலயாவின் கீழ் தூய்மையான பள்ளிகளுக்கு விருதுகள்


    2016 ஜூன் மாதத்தில் பள்ளிக் கல்வி மற்றும் கற்றல் துறை அரசுப் பள்ளிகளில் தண்ணீர், துப்புரவு, சோப்புடன் கையைக் கழுவுதல், செயல்பாடுகள் மற்றும் பராமரிப்பு, பழக்க வழக்கங்கள் மற்றும் திறன் மேம்பாடு ஆகியவற்றில் தூய்மைப் பழக்கங்களை அங்கீகரித்து ஊக்கமளித்து கொண்டாடும் வகையில் ஸ்வச் வித்யாலயா புரஸ்கார் என்னும் விருதை அறிமுகப்படுத்தியது.


    மொத்தம் 2, 68,402 பள்ளிகள் இணையதளம்/மொபைல் செயலி மூலம் இந்த விருதுக்கு விண்ணப்பித்தன. இந்தப் பள்ளிகள் மாவட்ட, மாநில மற்றும் தேசிய அளவில் தேர்வு செய்யப்பட்டன. தேசிய அளவில் 643 பள்ளிகள் மதிப்பீடு செய்யப்பட்டு நகர்ப்புற மற்றும் கிராமப்புறங்களில் உள்ள ஆரம்ப மற்றும் உயர்நிலைப் பள்ளிகள் உடபட 172 பள்ளிகளுக்கு கடந்த 2017 செப்டம்பரில் விருதுகள் வழங்கப்படன.


    2018ம் ஆண்டுக்கு இந்த விருது உதவி பெறும் மற்றும் தனியார் பள்ளிகளுக்கு விரிவுபடுத்தப்பட்டு நவம்பர் 2வது வாரம் வரை 5.33 லட்சம் அரசு, உதவி பெறும் மற்றும் தனியார் பள்ளிகள் விண்ணப்பம் செய்துள்ளன.


    எம்.டி.எம். கீழ் அனைத்துப் பள்ளிகளும் பள்ளி மட்டத்தில் தானியங்கி கண்காணிப்பு முறையை ஏற்படுத்த உள்ளன.


    மதிய உணவு திட்டத்தை அவ்வப்போது கண்காணிக்க தகவலை சேகரிக்கும் தானியங்கி முறையை இந்தத் துறை நடைமுறைப்படுத்தி உள்ளது. பள்ளித் தலைமை ஆசிரியர்/ஆசிரியருக்கு எந்த்ச் செலவையும் ஏற்படுத்தாத வகையில் சில தகவல்கள் சேகரிக்கப்படுகின்றன.


    இந்தத் தானியங்கி கண்காணிப்பு முறையின் கீழ் மாநிலங்கள்/யூனியன் பிரதேசங்கள் தகவல் சேகரிப்புக்கான ஏற்ற முறையை அமைத்து (அதாவது குரல்வழிசேவை அமைப்பு/எஸ்.எம்.எஸ்./மொபைல் செயலி/வெப் அப்ளிகேஷன்) பள்ளிகளில் இருந்து அன்றாட அடிப்படையில் தகவல்களை சேகரித்து அவற்றை கண்காணிக்கவும் தேவைப்படும் நடவடிக்கைகளை எடுக்கவும் பயன்படுத்துகின்றன.


    அனைத்து மாநிலங்கள்/யூனியன் பிரதேசங்கள் முன்னதாக உறுதி செய்யப்பட்ட வடிவத்தில் இந்த தகவல்களை உடனுக்குடன் என்.ஐ.சி.யில் உள்ள மைய சர்வருக்கு அனுப்புகின்றன. சேகரிக்கப்பட்ட தகவல்களின் அடிப்படையில் பல்வேறு நடவடிக்கை குறித்த அறிக்கைகள் தேசிய/மாநில/மாவட்ட/வட்ட அளவில் இந்தத் திட்டத்தின் கண்காணிப்பில் கிடைக்க வகை செய்யப்படுகிறது.


    3479 கல்வியில் பிந்தங்கிய வட்டங்களில் மேல்நிலைக் கல்வியில் உலகளாவிய அணுகுதலை மேம்படுத்துதல், பாலின சமத்துவம் மற்றும் தர மேம்பாடு


    கல்வி ரீதியாக பிந்தங்கியுள்ள 3479 வட்டங்களில் மேல்நிலைக் கல்வியில் உலகளாவிய அணுகுதல், பாலின சமத்துவம் மற்றும் கல்வியின் தர மேம்பாடு ஆகியவற்றை உறுதிசெய்ய, புதுமையான உள்ளூர் தலையீடுகளை ஊக்குவிக்க, ஆர்.எம்.எஸ்.ஏ.வின் கீழ் புதுமையானதொரு நிதி அமைக்கப்பட்டுள்ளது. 2017 டிசம்பர் முதல் செயல்பாட்டுக்கு வரும் என எதிர்பார்க்கப்படும் இந்த நிதியின் தாக்கம் 2018 டிசம்பரில் தெரியும்.


    இதுவரை 23 மாநிலங்களிடம் இருந்து இந்தத் திட்டத்திற்கான் வரைவுகள் பெறப்பட்டு, சம்பந்தப்பட்ட மாநிலங்கள்/யூனியன் பிரதேசங்களுடன் பள்ளிக்கல்வி மற்றும் கற்றல் துறையின் செயலர் தலைமையில் கடந்த 18.12.2017 அன்று வீடியோ கான்ஃபரன்சிங் மூலம் ஆலோசனை நடத்தப்பட்டு இந்த திட்ட வரைவுகள் குறித்து பரிசீலிக்கப்பட்டது.


    அனைத்து 25 கோடி மாணவர்களின் ஆதார் அடிப்படையிலான தகவல் சேகரிக்கப்பட்டு, மாணவர் தகவல் நிர்வாகம் மற்றும் தகவல் முறை உருவாக்கம்


    நாட்டில் உள்ள அனைத்து மாணவர்கள் குறித்த தகவலை அவர்களது ஆதார் விவரங்களுடன் சேகரிக்கும் முயற்சியில் துறை ஈடுபட்டுள்ளது. இது படிப்பை கைவிடுவோர் எண்ணிக்கை, இரட்டை சேர்த்தல் ஆகியவறைக் குறைத்தல், திட்டமிடும் நடைமுறைகளை மேம்படுத்துதல் மற்றும் ஆதாரங்கள் சிறப்பாக பயன்படுத்தப்படுவதை உறுதிப்படுத்துதல் ஆகியவற்றுக்கு உதவும்.


    இதுநாள் வரை சுமார் 21 கோடி மாணவர்களின் தகவல்கள் சேகரிக்கப்பட்டுள்ளன. 2018 ஏப்ரல் மாதத்திற்குள் எஸ்.டி.எம்.ஐ.எஸ். அனைத்து 25 கோடி மாணவர்களின் தகவல்களையும் சேகரித்துவிடும் என்றும் அதன் பின்னர் அது வருடாந்திர அடிப்படையில் மேம்படுத்தப்படும் என்றும் தெரிகிறது.


    அனைத்து பள்ளிகளிலும் இரு பாலினத்தவருக்கும் தனித் தனி கழிவறைகளை அமைத்துக் கொடுத்தல்


    நாட்டில் உள்ள அனைத்துப் அரசுப் பள்ளிகளிலும் ஓராண்டுக்குள் பெண்களுக்கு என தனிக் கழிவறை இருக்க வேண்டும் என கடந்த 2014ம் ஆண்டு ஆகஸ்ட் 15ம் தேதி இந்தியப் பிரதமர் அறிவித்தார். பள்ளிக் கல்வி மற்றும் எழுத்தறிவுக்கான துறை “தூய்மையான இந்தியா, தூய்மையான பள்ளி” இயக்கத்தை மத்திய அரசின் கூட்டு முயற்சியாகத் தொடங்கியது. இது மத்திய அரசின் திட்டங்களான அனைவருக்கும் கல்வித் திட்டம், தேசிய நடுநிலைக் கல்வி இயக்கம், தூய்மை இந்தியா இயக்கம், மாநிலங்கள்/யூனியன் பிரதேசங்கள் பொதுத் துறை வங்கிகள் மற்றும் தனியார் நிறுவனங்களிடம் இருந்து நிதி பெறப்பட்டு மேற்கொள்ளப்பட்டது.


    இந்த முயற்சியின் கீழ் 2015 ஆகஸ்ட் 15ம் தேதியன்று ஓராண்டுக்குள் 2,61,400 பள்ளிகளில் 4,17,796 கழிவறைகள் கட்டப்பட்டுள்ளது. இந்த அடிப்படையில் நாடு முழுவதும் உள்ள அனைத்து அரசுப் பள்ளிகளிலும் கழிவறைகள் செயல்பட்டு அவை அணுகத்தக்கதாக இருக்க வேண்டும் என்ற இலக்கு எட்டப்பட்டது.


    அனைத்துப் பள்ளிகளிலும் கழிவறை வசதி ஏற்படுத்திக் கொடுக்கப்பட்டுள்ளது குழந்தைகளின் சிறந்த ஆரோக்கியம் மற்றும் சுகாதாரத்தை ஏற்படுத்தி உள்ளது. 2016க்கான பிரதமரின் சிறப்பு விருதுக்கு தூய்மையான பள்ளித் திட்டம் முன்னுரிமைத் திட்டங்களில் ஒன்றாக அங்கீகரிக்கப்பட்டது.


    கல்வி ஊக்கத்தொகை:

      * தேசிய வருமானம் மற்றும் தகுதி ஊக்கத்தொகைத் திட்டம்
      * 2014-15 முதல் 2016-17 வரை கடந்த மூன்றாண்டுகளில் 3.80 லட்சம் கல்வி உதவி தொகை ஒப்புதல் அளிக்கப்பட்டுள்ளது
      * நடப்பு ஆண்டு 2017-18க்கு 8.12.2017 அன்று வரை 3.59 லட்சம் கல்வி உதவி தொகை ஒப்புதல் அளிக்கப்பட்டுள்ளது
      * மாணவிகளுக்கான மேல்நிலை கல்வி உதவித் தொகைக்கு ஊக்கமளிக்கும் தேசிய திட்டம்
      * 2014-15 முதல் 2017-18 வரை மூன்றாண்டுகளுக்கு மாணவிகளுக்கு 9.71 லட்சம் உதவித் தொகைக்கு ஒப்புதல அளிக்கப்பட்டுள்ளது
      * 2017-18ம் ஆண்டில் 8.12.2017 வரை 7.12 லட்சம் உதவித் தொகை மாணவிகளுக்கு ஒப்புதல் அளிக்கப்பட்டுள்ளது

    பள்ளிக்கல்வி மற்றும் எழுத்தறிவுத் துறையில் இதர சாதனைகள்

      * கல்வி உரிமைச் சட்டத்தின் கீழ் தோல்வி இல்லை என்ற அம்சத்தை திருத்துவதற்கும் மாநில அரசுகள் 5 முதல் 8ம் வகுப்பு வரை பயிலும் மாணவரை அதே வகுப்பில் தேக்கி வைக்க அனுமதிக்கும் மசோதா மக்களவையில் அறிமுகம் செய்யப்பட்டுள்ளது
      * அனைத்து சி.பி.எஸ்.இ. பள்ளிகளில் 10ம் வகுப்புக்கு வாரியத் தேர்வுகள் கட்டாயம்
      * 11.40 பள்ளிகளில் 9.78 கோடி மாணவர்களுக்கு தினசரி மதிய உணவுத் திட்டம் அளிக்கப்பட்டு இதனைத் தயாரிக்கும் பணியில் 25.38 சமையல் கலைஞர்கள் ஈடுபடுத்தப்பட்டுள்ளனர்
      * முதியோர் கல்வி இயக்கத்தின் கீழ் எழுதப்படிக்கத் தெரியாத 3 கோடி பேர் கல்வியறிவு பெற்று அதற்கான தேர்வில் வெற்றி பெற்றுள்ளனர்
      * கடந்த 3 ஆண்டுகளில் 93 கேந்திரிய வித்யாலயாக்கள் தொடங்கப்பட்டுள்ளன. விரைவில் 19 கேந்திரிய வித்யாலயாக்கள் திறக்கப்பட உள்ளன
      * 62 புதிய நவோதயா பள்ளிகளுக்கு ஒப்புதல் அளிக்கப்பட்டுள்ளது

    புதியக் கல்விக் கொள்கை


    இந்தியாவில் கல்வித் துறையில் எல்லை, உள்ளடக்கம் மற்றும் விநியோக முறைகளில் ஏற்பட்டுள்ள பரவலான மாற்றத்தைக் கருத்தில் கொண்டு சுமார் 30 ஆண்டுகளுக்குப் பின்னர் புதிய கல்விக் கொள்கை உருவாக்கப்பட்டு வருகிறது.


    மனிதவள மேம்பாட்டுத் துறை அமைச்சகம் இதுவரை இல்லாத அளவுக்கு சம்பந்தப்பட்ட தரப்பினர் உடன் இணைந்து பலமுனை ஆலோசனை நடைமுறைகளை மேற்கொண்டுள்ளது. இந்த ஆலோசனை நடைமுறை நாடு முழுவதும் 2.75 லட்சம் நேரடி ஆலோசனைகளின் மூலம் தனிநபர்களைச் சென்றடைந்திருப்பதுடன் ஆன்லைன் மூலமாகவும் சில யோசனைகளைப் பெற்றுள்ளது. இந்த ஆன்லைன் ஆலோசனை நடைமுறை www.MyGov.in தளத்தில் 2015 ஜனவரி 26 முதல் 2015 அக்டோபர் 31 வரை மேற்கொள்ளப்பட்டு அடையாளம் காணப்பட்ட 33 கருப்பொருட்களில் சுமார் 29,000 ஆலோசனைகள் பெறப்பட்டுள்ளன.


    200க்கும் மேற்பட்ட கருப்பொருள் கொண்ட தேசிய பயிலரங்குகள் நடத்தப்பட்டு யுனெஸ்கோ மகாத்மா காந்தி கல்வி நிறுவனத்தின்மூலம் அமைதி, நீடித்த வளர்ச்சிக்கான இளைஞர் ஆய்வு நடத்தப்பட்டது. சமூகக் கல்வியைப் பொருத்தவரையில் 1,10,623 கிராமங்கள், 3250 புத்தகங்கள், 13 மாநிலங்களைச் சேர்ந்த 340 மாவட்டங்களில் இருந்து 725 நகர்ப்புற உள்ளாட்சிகள் தங்களது அடிமட்ட ஆலோசனை அறிக்கைகளை www.MyGov.in தளத்தில் பதிவேற்றம் செய்துள்ளன.


    இதே போல் 20 மாநிலங்களைச் சேர்ந்த 406 மாவட்டங்களில் உள்ள 962 நகர்ப்புற உள்ளாட்சி அமைப்புகள் உயர்கல்வியைப் பொருத்தவரையில் இதே பணியை மேற்கொண்டுள்ளன. புதிய கல்விக் கொள்கையை உருவாக்குவதற்காகக் குழு ஒன்று உருவாக்கப்பட்டு, இது குறித்த ஆவணங்கள், பரிந்துரைகள் மற்றும் யோசனைகளை ஆய்வு செய்து - வரைவு புதிய கல்விக் கொள்கையையும் அதனை நடைமுறைப்படுத்துவதற்கான கட்டமைப்பையும் உருவாக்கும்.


    தேசிய நிறுவன தரக் கட்டமைப்பு (NIRF)


    2015 செப்டம்பர் 29ம் தேதி இது அறிமுகம் செய்யப்பட்டு நோக்கம் மற்றும் சரிபார்ப்பு அளவுகோல்களுடன் நிறுவனங்களைத் தரப்படுத்தும். பொறியியல், மேலாண்மை, மருந்து, கட்டிடக்கலை, மனிதம், சட்டம் மற்றும் பல்கலைக்கழகங்களுக்கு தனித்தனியாக இது அமைக்கப்பட்டுள்ளது.


    முதலாவது தரப்பட்டியல் 2016 ஏப்ரல் 4ம் தேதி அறிவிக்கப்பட்டது. இதில் 3,500க்கும் மேற்பட்ட நிறுவனங்கள் பங்கேற்று, இதனை உலகின் அதிக நிறுவனங்கள் பங்கேற்ற தரப்படுத்தும் நடைமுறையாக ஆக்கின. இரண்டாவது இந்திய தரப்பட்டியல் 2017 ஏப்ரல் மாதம் வெளியிடப்பட்டது.


    ஸ்வயம் (விருப்பம் கொண்ட இளம் சிந்தனையாளர்களுக்கு தீவிர கற்றலுக்கான இணைய படிப்பு)


    மனிர்தவள மேம்பாட்டு அமைச்சகம் விருப்பம் கொண்ட இளம் சிந்தனையாளர்களுக்கு தீவிர கற்றலுக்கான இணைய படிப்பு (ஸ்வயம்) என்ற பெரிய மற்றும் புதிய முயற்சியில் ஈடுபட்டுள்ளது. நாட்டில் உள்ள ஒவ்வொரு மாணவருக்கும் குறைந்த செலவில் தரமான உயர் கல்வி கிடைப்பதை உறுதிப்படுத்தும் வகையில் தகவல் மற்றும் தொடர்பு தொழில்நுட்பத்தைப் பயன்படுத்தி அனைத்து உயர்கல்வி பாடங்கள் மற்றும் திறன் துறை படிப்புகளை அளிக்கும் ஆன்லைன் படிப்புக்கான ஒருங்கிணைந்த மேடை மற்றும் தளத்தை இது அளிக்கும்.


    ’ஸ்வயம்’ தகவல் தொழில்நுட்ப மேடையானது, முற்றிலும் உள்நாட்டிலேயே உருவாக்கப்பட்டதாக இருப்பதுடன் 9ம் வகுப்பு முதல் பட்டமேற்படிப்பு வரை வகுப்பறைகளில் பயிற்றுவிக்கப்படும் அனைத்து துறை பாடங்களையும் கொண்டிருப்பதுடன், இவற்றை யாரும், எங்குவேண்டுமானாலும், எப்போது வேண்டுமானாலும் அணுகலாம். ஸ்வயம் தளத்தில் உயர் தரத்திலான இ-உள்ளடக்கத்தை அளிப்பதன் மூலம், நாட்டில் உள்ள படிப்பவர்கள் அனைவருக்கும் கல்விக் கொள்கையின் மூன்று முக்கிய அம்சங்களான அணுகுதல், சமத்துவம் மற்றும் தரம் ஆகியவற்றை அளிக்க முடியும்.


    ஸ்வயம் மூலம் அளிக்கப்படும் படிப்புகள் படிப்போருக்கு இலவசமாக அளிக்கப்படுவதுடன் அவை சிறந்த ஆசிரியர்களால் அளிக்கப்படுகிறது. 2017 ஜூலை 9ம் தேதி மேதகு குடியரசுத் தலைவரால் முறைப்படி அறிமுகம் செய்யப்பட்டது. தற்போது ஸ்வயம் தளத்தில் 750 எம்.ஓ.ஓ.சி..கள் (தீவிர திறந்தவெளி ஆன்லைன் வகுப்புகள்) பட்டியலிடப்பட்டு சுமார் 300 எம்.ஓ.ஓ.சிக்கள் இயக்கப்பட்டு அவற்றை சுமார் 6 லட்சம் (5,92,178) மாணவர்கள் இந்த வகுப்புகளுக்காக பதிவு செய்து கொண்டுள்ளனர்.


    (2017 ஜூலை 9ம் தேதி புனிதமான குரு பூர்ணிமா தினத்தன்று மேதகு இந்தியக் குடியரசுத் தலைவர் திரு. பிரணாப் முகர்ஜி ஸ்வயம் தளத்தை அறிமுகம் செய்து வைத்தார்)


    ஸ்வயம்பிரபா


    இது 32 உயர் தரம் கொண்ட கல்வி அலைவரிசைகளை டி.டீ.ஹெச். (டைரக்ட் டு ஹோம்) மூலம் நாடு முழுவதும் வாரத்தின் 7 நாட்களிலும் 24 மணி நேரமும் அளிக்கும் ஒரு முயற்சியாகும். இது இ-கல்வியை மிகவும் குறைந்த செலவில் அளிப்பதைச் சாத்தியமாக்கும்.


    இதற்காக விண்வெளித் துறை ஜி.சாட்-15ன் இரண்டு டிரான்ஸ்பாண்டர்களை ஒதுக்கியுள்ளது. தூர்தர்ஷனின் டி.டி.ஹெச். சேவையின் சந்தாதாரர்கள் (இலவச டிஷ்) அதே செட் டாப் பாக்ஸ் மற்றும் தொலைக்காட்சிகளைப் பயன்படுத்தி இந்தக் கல்வி அலைவரிசைகளைப் பார்க்கலாம். இதற்குக் கூடுதல் முதலீடு தேவையில்லை.


    டி.டி.ஹெச். மூலம் அளிக்கப்படும் இந்தக் கல்வி நிகழ்ச்சிகள் காப்பக தரவுகளாக யூ.ட்யூப் தளத்திலும் கிடைக்கும். அலைவரிசைகளின் நேரம், பாடம், காப்பக இணைப்பு உள்ளிட்ட தொடர்புடைய தகவல்கள் ஸ்வயம்பிரபா தளத்தில் உள்ளன. ( https://swayamprabha.gov.in/ ). இந்தத் தளம் காந்திநகரில் உள்ள INFLIBNET மூலம் உருவாக்கப்பட்டது.


    (தில்லி விஞ்ஞான் பவனில் 2017 ஜூலை 8 முதல் 10 வரை மனிதவள மேம்பாட்டுத் துறை அமைச்சகத்தால் ஏற்பாடு செய்யப்பட்டிருந்த “டிஜிட்டல் முயற்சிகளுக்கான தேசிய கருத்தரங்கில் ‘ஸ்வயம்’, ‘ஸ்வயம்பிரபா டி.டீ.ஹெச். அலைவரிசைகள் மற்றும் தேசியக் கல்வித் தொகுப்பை அறிமுகம் செய்கிறார் மேதகு குடியரசுத் தலைவர் திரு. பிரணாப் முகர்ஜி)


    தேசியக் கல்வி தொகுப்பு (என்.ஏ.டி.)


    தொடர்புடைய அனைவருக்கும் தொழில்நுட்பத்தைப் பயன்படுத்தி சிறந்த சேவைகளை அளிக்கும் வகையில் நிர்வாக மற்றும் கல்விச் சீர்திருத்தங்களைக் கொண்டு வர இந்திய அரசு உறுதிபூண்டுள்ளது. இந்த திசையில் எடுக்கப்பட்டுள்ள ஒரு முயற்சிதான் தேசியக் கல்வித் தொகுப்பு (என்.ஏ.டி.) என்ற கல்விக்கான விருதுகளின் டிஜிட்டல் தொகுப்பு.


    இந்த என்.ஏ.டி. கடந்த 2017 ஜூலை 9ம் தேதி மேதகு இந்தியக் குடியரசுத் தலைவரால் தொடங்கப்பட்டது. என்.ஏ.டி. என்பது கல்வி விருதுகளின் (பட்டங்கள், பட்டயங்கள், சான்றிதழ்கள், மதிப்பெண் பட்டியல் உள்ளிட்டவை) ஆன்லைன் இருப்பிடமாகும். இதனைக் கல்வி நிறுவனங்கள்/ பள்ளி வாரியங்கள் / தகுதி மதிப்பீட்டு அமைப்புகள் டிஜிட்டல் முறையில் இங்கு வைத்துள்ளன.


    என்.ஏ.டி. என்பது வாரத்தின் 7 நாட்களிலும் 24 மணி நேரமும் செயல்படும், கல்வி விருதுகளைப் பெறும் மற்றும் அதன் உண்மைத் தன்மையை மதிப்பீடு செய்ய உதவும் பாதுகாப்பாக சேமிப்பதற்கான மற்றும் தேவையான போது எடுத்துக் கொள்ள உதவும் ஆன்லைன் முறையாகும். 2017 நவம்பர் 24ம் தேதியின்படி என்.ஏ.டி. தளத்தில் 7481 லட்சம் ஆவணங்கள் பதிவேற்றம் செய்யப்பட்டுள்ளன.


    தேசிய டிஜிட்டல் நூலகம் (என்.டி.எல்.)


    மனித வள மேம்பாட்டு அமைச்சகம் தகவல் மற்றும் தொடர்பு தொழில்நுட்பத்தின் மூலம் கல்விக்கான தேசிய இயக்கத்தின் கீழ் தேசிய டிஜிட்டல் நூலகம் ஒன்றை உருவாக்குகிறது. நாட்டில் உள்ள கல்வி நிறுவனங்களில் உள்ள இ-உள்ளடக்கம் மற்றும் தகவல் மற்றும் தொடர்பு தொழில்நுட்பம் மூலம் கல்விக்கான தேசிய இயக்கம் உருவாக்கும் இ-உள்ளடக்கம் கொண்ட தேசிய களஞ்சியம் ஒன்றை உருவாக்குவது இதன் நோக்கமாகும். தேசிய அளவிலான சொத்தை உருவாக்கும் வகையில் இந்தியாவின் தேசிய டிஜிட்டல் நூலகத்தை உருவாக்கி, ஒருங்கிணைத்து அமைக்கும் பணி கரக்பூர் ஐ.ஐ.டி. வசம் ஒப்படைக்கப்பட்டுள்ளது.


    ஒட்டுமொத்த மக்களையும் கொண்ட பல்வேறு பயனர் குழுவுக்கு ஒற்றைச் சாளர அணுகுதலை அளிக்கும் வகையில் அனைத்து கல்வி கலாச்சார நிறூவனங்கள்/அமைப்புகளின் டிஜிட்டல்மயமாக்கப்பட்ட மற்றும் டிஜிட்டல் உள்ளடக்கத்தை ஒருங்கிணைப்பதே இந்தத் திட்டத்தின் நோக்கமாகும்.


    என்.டி.எல். இணையதளம் (https: //ndl.iitkgp. ac.in) தேர்ந்தெடுக்கப்பட்ட மத்திய அரசின் நிதி உதவி பெறும் தொழில்நுட்ப நிறுவனங்களின் பயனர்களுக்கு எனக் கடந்த 2016 ஃபிப்ரவரி மாதம் முதல் தொடங்கி வைக்கப்பட்டு, அதன்பின்னர் 2017 ஃபிப்ரவரி மாதம் முதல் அனைவருக்கும் கிடைக்கும் வகையில் மொபைல் செயலி வெளியிடப்பட்டது. இதன் தினசரி சுட்டிகள் 30 ஆயிரம், பதிவுசெய்து கொண்ட பயனர்கள் 17 லட்சத்திற்கு அதிகம், தீவிர பயனர்கள் 7 லட்சத்திற்கும் அதிகம், உள்ளடக்க விவரங்கள் 72 லட்சம், ஆதாரங்கள் 142 மற்றும் ஐ.டி.ஆர். ஆதாரங்கள் 85. மொபைல் செயலி (ஆண்ட்ராய்ட்) 2017 ஜனவரியில் அறிமுகப்படுத்தப்பட்டது. 3.5 லட்சம் பதிவிறக்கங்கள் மற்றும் அன்றாட ஆண்ட்ராய்ட் சுட்டிகள்: 20 ஆயிரம், பயிற்சி மற்றும் விழிப்புணர்வு மேம்பாட்டு ஐ.டி.ஆர். பயிலரங்குகள்: 19 மற்றும் பயனர் பயிலரங்குகள்.


    உயர்கல்வி நிதி முகமை (ஹெச்.இ.எஃப்.ஏ.)


    2016 செப்டம்பர் 12ம் தேதி நடைபெற்ற கூட்டத்தில் உயர்கல்வி நிதி முகமை (ஹெச்.எ.எஃப்.ஏ.) ஒன்றை அமைக்கும் யோசனையை மத்திய அமைச்சரவை பரிசீலித்து ஒப்புதல் அளித்தது. உயர் கல்வி நிறுவனங்கள் அமைக்கப்படுவதை தீவிரப்படுத்தும் வகையில் அரசின் சமபங்களிப்பு ரூ. 1000 கோடியுடன் உயர்கல்வி நிதி முகமையை உருவாக்க அமைச்சரவை ஒப்புதல் அளித்தது.


    முன்னணிக் கல்வி நிறுவனங்களில் உயர் தரமான உள்கட்டமைப்புகளை உருவாக்க பெரும் முதலீடுகளைச் செய்ய இந்த உயர்கல்வி நிதி முகமை உருவாக்கப்பட்டுள்ளது. இந்த உயர்கல்வி நிதி முகமை பொதுத் துறை வங்கி/அரசுக்கு சொந்தமான வங்கி அல்லாத நிதி நிறுவனத்திற்கு (புரோமோட்டர்) உட்பட்ட எஸ்.பி.வி.யாக அமைக்கப்படும். இது ரூ. 20,000 கோடி வரை சமபங்காக திரட்டப்பட்டு உள்கட்டமைப்புகள் மற்றும் உலகத்தரமான ஆய்வகங்களை ஐ.ஐ.டி,க்கள்/ஐ.ஐ.எம்.கள்/என்.ஐ.டி.க்கள் மற்றும் இது போன்ற இதர நிறுவனங்களில் உருவாக்க நிதியை அளிக்கும்.


    இந்த உயர் கல்வி நிதி முகமை, கல்வி மற்றும் ஆராய்ச்சி உள்கட்டமைப்பு திட்டங்களுக்கு, 10 ஆண்டு கால கடன் மூலம் நிதி அளிக்கும். இந்தக் கடனின் அசல் பகுதி நிறுவனங்களின் உள் வருவாய்களின் மூலம் திருப்பிச் செலுத்தப்படும். வழக்கமான மானிய உதவி மூலம் வட்டி பகுதியை அரசு அளிக்கும்.


    மத்திய அரசு நிதி உதவி பெறும் உயர் கல்வி நிறுவனங்கள் இந்த உயர் கல்வி நிதி முகமையில் உறுப்பினர்களாக சேரத் தகுதி பெறும். உறுப்பினர்களாகச் சேருவதற்கு அந்த நிறுவனம் தங்களது உள் வருவாயில் இருந்து ஒரு குறிப்பிட்ட அளவு தொகையை 10 ஆண்டுகளுக்கு காப்போலையாக அளிக்க சம்மதிக்க வேண்டும். இந்த பாதுகாப்பான எதிர்கால வரத்து சந்தையில் இருந்து உயர்கல்வி நிதி முகமை நிதி பெறுவதற்கான பாதுகாப்பாக பயன்படுத்தப்படும். உறுப்பினராக உள்ள ஒவ்வொரு நிறுவனமும் தங்களது உள் வருவாயில் இருந்து காப்போலையாக அளிக்க ஒப்புக்கொள்ளும் தொகைக்கு ஏற்ப உயர் கல்வி நிதி முகமை முடிவு செய்யும் தொகையைக் கடனாகப் பெற த்குதி பெறும்.


    இந்த உயர்கல்வி நிதி முகமை கூட்டு புரோமோட்டரான கனரா வங்கி மற்றும் மனித வள மேம்பாட்டு அமைச்சகத்தால் அங்கீகரிக்கப்பட்ட மூலதனமான ரூ. 2,000 கோடியில் கூட்டாக ஏற்படுத்தப்படும். இதில் அரசின் சமபங்கு ரூ. 1,000 கோடியாக இருக்கும்.


    இந்த உயர் கல்வி நிதி முகமை பொதுத் துறை நிறுவனங்கள்/வர்த்தக நிறுவனங்களிடமிருந்து நிறுவன சமூக பொறுப்பு நிதியைப் பெற்று அவை இந்த நிறுவனங்களில் ஆராய்ச்சி மற்றும் புதுமைகளை மேம்படுத்துவதற்காக மானியமாக அளிக்கப்படும்.


    இந்த கூட்டு முகமையின் பங்குதாரராக கனரா வங்கி அடையாளம் காணப்பட்டு 29.12.2016 அன்று நியமிக்கப்பட்டுள்ளது. கம்பெனிகள் சட்டம் 2013ன் கீழ் பதிவு செய்யப்பட்டுள்ள இந்த முகமையை கனரா வங்கி நிர்வகிக்கும். இது இந்திய ரிசர்வ வங்கியில், வங்கி அல்லாத் நிதி நிறுவனமாகவும் பதிவு செய்யப்பட்டுள்ளது. இதற்கான புரிந்துணர்வு ஒப்பந்தம் கடந்த 2017, ஃபிப்ரவரி மாதம் 9ம் தேதி மனித வள மேம்பாட்டு அமைச்சகம் மற்றும் கனரா வங்கி இடையே கையொப்பமானது. பின்னர் 2017 மார்ச் 16ம் தேதி மனித வள மேம்பாட்டு அமைச்சகம் மற்றும் கனரா வங்கி இடையே கூட்டு நிறுவன ஒப்பந்தமும் கையொப்பமானது.


    இந்த கூட்டு நிறுவனத்திற்கான சமங்கு முதலீடு மனித வள மேம்பாட்டு அமைச்சகம், இந்திய அரசு, கனரா வங்கி இடையே கீழ்க்காணும் விகிதத்தில் இருக்கும்:

                                                                     
வ.   தரப்பு       பங்களிப்பு (ரூபாயில்)  பங்கு வைத்திருக்கும் விகிதம்
எண்                                                                  
                                                                     
                                                                     
                                                                     
1.   இந்திய அரசு  ரூ. 1000,00,00,000/-   90.91                       
                                                                     
                                                                     
                                                                     
2.   கனரா வங்கி   ரூ. 100,00,00,000/-    9.09                        
                                                                     
                                                                     

    உயர்கல்வி நிதி முகமை தற்போது கம்பெனிகள் சட்டம் 2016ன் பிரிவு 8ன் கீழ் நிறுவனமாக 31.5.2017 அன்று அறிவிக்கப்பட்டுள்ளது. கீழ்க்காணும் சமபங்கு சந்தா உயர்கல்வி நிதி முகமையில் மனித வள மேம்பாட்டு அமைச்சகம் மற்றும் கனரா வங்கியால் மேற்கொள்ளப்பட்டுள்ளது:

                                                                                 
சந்தாதாரரின் பெயர்                                         ரொக்கம் (ரூ. கோடியில்)
                                                                                 
                                                                                 
                                                                                 
இந்திய அரசு, மனித வள மேம்பாடு அமைச்சகம், உயர்கல்வித் துறை  250                   
                                                                                 
                                                                                 
                                                                                 
கனரா வங்கி                                                 50                    
                                                                                 
                                                                                 
                                                                                 
மொத்தம்                                                    300                   
                                                                                 
                                                                                 

    உயர்கல்வி நிதி முகமையின் முதல் மற்றும் இரண்டாவது இயக்குனர் குழு கூட்டம் 12-06-2017 மற்றும் 11-8-2017 அன்று நடைபெற்றது. உயர்கல்வி நிதி முகமை தற்போது செயல்பாட்டுக்கு வந்து அதன்படி உயர்கல்வி நிதி முகமையின் பயன்களைப் பெற விண்ணப்ப மாதிரியுடன் நிறுவனங்களுக்கு 16.08.2017 அன்று தெரிவிக்கப்பட்டுள்ளது.


    உயர்கல்வி நிதி முகமையின் மூன்றாவது இயக்குனர் குழு கூட்டம்29.11.2017 அன்று நடத்தப்ப்[அட்டு அந்தக் கூட்டத்தில் உயர்கல்வி நிதி முகமை பெற்ற கீழ்க்காணும் கடன் விண்ணப்பங்கள் பரிசீலிக்கப்பட்டன

                                                                  
வ.எண்.  நிறுவனத்தின் பெயர்  கோரப்பட்டுள்ள கடன் நிதி (ரூ. கோடியில்)
                                                                  
                                                                  
                                                                  
1       ஐ.ஐ.டி. கான்பூர்    391                                   
                                                                  
                                                                  
                                                                  
2       ஐ.ஐ.டி. தில்லி      200                                   
                                                                  
                                                                  
                                                                  
3       ஐ.ஐ.டி. கரக்பூர்    500                                   
                                                                  
                                                                  
                                                                  
4       ஐ.ஐ.டி. சென்னை      300                                   
                                                                  
                                                                  
                                                                  
5       ஐ.ஐ.டி. பம்பாய்     521                                   
                                                                  
                                                                  
                                                                  
6       என்.ஐ.டி. சூரத்கல்  80                                    
                                                                  
                                                                  
                                                                  
        மொத்தம்             1992                                  
                                                                  
                                                                  

    உயர்கல்வியில் இந்திய ஆய்வு


    உயர்கல்வி தொடர்பான அகில இந்திய ஆய்வு 2011ம் ஆண்டு மேற்கொள்ளப்பட்டு அதில் 2010-11ம் ஆண்டுக்கான தரவுகள் சேகரிக்கப்பட்டன. நாட்டில் உயர்கல்வி குறித்த தெளிவான பிம்பத்தை உயர்கல்வி குறித்த தகவலை, எந்த ஆதாரங்களும் அளிக்காததால் இந்த ஆய்வு மிக முக்கியமாக தேவைப்பட்டது. மேலும் கொள்கை முடிவு எடுக்க பல்வேறு முக்கிய அளவீடுகள் தேவைப்பட்ட நிலையில், எந்தத் தக்வலும் இல்லை அல்லது இருந்த தகவல்கள் போதுமானதாக இல்லை.


    முதல் முறையாக உயர்கல்வியில் ஈடுபட்டுள்ள அனைத்து முன்னணி அமைப்புகளான இந்திய மருத்துவக் கவுன்சில், பல்கலைக்கழக மானியக் குழு, அகில இந்திய தொழில்நுட்பக் கல்வி கவுன்சில் மற்றும் மாநில அரசுகள் இந்த தகவல் சேகரிப்பு முயற்சியில் பங்கேற்றன. இந்த முழுமையான ஆய்வும் மின்னணு முறையில் நடத்தப்பட்டதுடன் www.aishe.gov.in என்ற அர்ப்பணிக்கப்பட்ட இணையதளம் ஒன்று உருவாக்கப்பட்டு இந்த முழு ஆய்வும் காகிதமற்றதாக மேற்கொள்ளப்பட்டது.


    நாட்டில் உயர்கல்வி அளிப்பதில் ஈடுபட்டுள்ள அனைத்து நிறுவனங்களும் இந்த ஆய்வில் உட்படுத்தப்பட்டன. ஆசிரியர்கள், மாணவர் சேர்க்கைத், திட்டங்கள், தேர்வு முடிவுகள், கல்வி நிதி, உள்கட்டமைப்பு என பல்வேறு அளவீடுகளில் தகவல்கள் சேகரிக்கப்பட்டன. நிறுவன அடர்த்தி, மொத்த சேர்க்கை விகிதம், மாணவர்-ஆசிரியர் விகிதம், பாலின சமத்துவ குறியீடு உள்ளிட்ட, கல்வி வளர்ச்சிக்கான குறியீடுகள் உயர்கல்வி குறித்த இந்த அகில இந்திய ஆய்வில் சேகரிக்கப்பட்ட தகவல்களில் இருந்து கணக்கிடப்படுகிறது. இவை தகவல் அடிப்படையில் கொள்கை முடிவுகளை எடுக்கவும் கல்வித் துறையில் வளர்ச்சிக்கான ஆராய்ச்சிகளை மேற்கொள்ளவும் பயன்படும்.


    2016-17 அகில இந்திய உயர்கல்வி குறித்த ஆய்வின் போது 96.6% பல்கலைக்கழகங்கள், 92.1% கல்லூரிகள் மற்றும் 72.4% தனித்துவமான நிறுவனங்கள் தகவல்களை இணையத்தில் பதிவேற்றம் செய்தன. 2010-11 முதல் 2015-16 வரையிலான ஆய்வுகளின் இறுதி அறிக்கை மனித வள மேம்பாட்டு அமைச்சகத்தின் இணையதளத்தில் உள்ளன. 2016-17க்கான ஆய்வு நிறைவடைந்து 2019-18க்கான ஆய்வு விரைவில் தொடங்கவுள்ளது.


    ஸ்வச்தா பாக்வாடா


    ‘ஸ்வச்தா தரவரிசை’ எனற பயிற்சி ஒன்று உயர்கல்வி நிறுவனங்களில் 2017 செப்டம்பர் 14ம் தேதி மேற்கொள்ளப்பட்டது. 3000க்கும் மேற்பட்ட நிறுவனங்கள் இதில் பங்கேற்று போதுமான கழிவறைகள், தண்ணீர் தூயமை மற்றும் விநியோகம், விடுதி சமையலறை வசதிகள் மற்றும் தூய்மை, வளாக பசுமை, கழிவுகள் அகற்றப்படும் முறை, குப்பைகளை தூய்மைப்படுத்தும் முறை உள்ளிட்ட சில முக்கிய அளவீடுகள் அடிப்படையில் வளாகத் தூய்மை மட்டங்கள் குறித்து தகவல்களை அளித்தன. 5 பிரிவுகளில் சிறந்த நிறுவனங்களுக்கு விருதுகள் அளிக்கப்பட்டன.


    துறையின் ஸ்வச்தா பாக்வாடாவுடன் இணையும் வகையில், உத்தம பாரத இயக்கத் திட்டத்தின் கீழ் மாவட்டத்தில் குறைந்தபட்சம் ஒரு கிராமம் உயர்கல்வி நிறுவனத்தால் தத்தெடுக்கப்பட்டு அங்கு திட மற்றும் திரவ கழிவு மேலாண்மையுடன் திறந்தவெளிக் கழிப்படம் போக்கப்பட வேண்டும் என மாவட்ட ஆட்சியர்கள் கேட்டுக்கொள்ளப்பட்டுள்ளனர். அஜ்மீர், வாரங்கல், தெலங்கானா, ஜாபுவா மற்றும் இந்தூர் ஆகிய 5 மாவட்ட கலெக்டர்கள் இந்தப் பணியை உரிய நேரத்தில் முடித்ததற்காக அவர்களுக்கு 2017 செப்டம்பர் 14ம் தேதி நடந்த விழாவில் விருதளிக்கப்பட்டது. இந்த இயக்கத்தின் மூலம் கிராமங்களில் உள்ள 1400 குடும்பங்கள் பயனடைந்துள்ளன.


    ஆராய்ச்சி பூங்காக்கள்


    ஐ.ஐ.டி. தில்லி, ஐ.ஐ.டி. குவஹாத்தி, ஐ.ஐ.டி.கான்பூர், ஐ.ஐ.டி.ஹைதராபாத் மற்றும் ஐ.ஐ.எஸ்.சி. பெங்களூரு ஆகியவற்றில் ஐந்து புதிய ஆராய்ச்சி பூங்காக்கள் தலா ரூ. 75.00 கோடி செலவில் அமைக்க அரசு ஒப்புதல் அளித்துள்ளது. ஐ.ஐ.டி. பம்பாய் மற்றும் ஐ.ஐ.டி. கரக்பூரில் ஏற்கனவே ஒப்புதல் அளிக்கப்பட்டுள்ள இரண்டு ஆராய்ச்சி பூங்காக்களை தலா ரூ. 100 கோடி செலவில் தொடரவும் ஒப்புதல் அளிக்கப்பட்டுள்ளது.


    ஐ.ஐ.டி. காந்திநகரில் மொத்தம் ரூ. 90 கோடி செலவில் ஆராய்ச்சி பூங்காவுக்கு அறிவியல் மற்றும் தொழில்நுட்பத் துறை நிதி அளித்துள்ளது.


    இம்பிரிண்ட் இந்தியா


    சமூகத்திற்கு பொருத்தமுள்ள பகுதிகளில் முன்னோடி நிறுவனங்களில் நேரடி ஆராய்ச்சிக்கான முயற்சியே இம்பிரிண்ட் இந்தியாவாகும். இதன் கீழ் கிராமப் புறங்களில் வாழ்க்கைத் தரத்தில் குறிப்பிடத்தக்க தாக்கத்தை ஏற்படுத்தக் கூடிய 10 தலைப்புகள் அடையாளம் காணப்பட்டுள்ளன. (1) சுகாதார தொழில்நுட்பம், (2) எரிசக்தி பாதுகாப்பு, (3) ஊரக நகர்ப்புற வீட்டு வடிவமைப்பு, (4) நானோ தொழில்நுட்பம், (5) நீர்/நதி அமைப்பு (6) மேம்படுத்தப்பட்ட பொருட்கள் (7) கணிணி அறிவியல் மற்றும் தகவல் மற்றும் தொடர்பு தொழில்நுட்பம் (8) உற்பத்தி தொழில்நுட்பம் (9) மேம்படுத்தப்பட்ட பாதுகாப்பு மற்றும் (10) சுற்றுச்சூழல்/பருவநிலை மாற்றம். இந்த ஒவ்வொரு தலைப்பிலான ஆராய்ச்சியையும் ஒரு ஐ.ஐ.டி. மேற்கொள்ளும்.


    முன்னுரிமை கொண்ட இந்த தலைப்புக்களில் 2000த்துக்கும் அதிகமான ஆராய்ச்சி யோசனைகளை விஞ்ஞானிகள் சமர்ப்பித்துள்ளனர். இவற்றைச் சிறந்த விஞ்ஞானிகள் ஆய்வு செய்து இவற்றில் 259 யோசனைகளை நடைமுறைப்படுத்த ரூ. 595.89 கோடிக்கு ஒப்புதல் அளிக்கப்பட்டுள்ளது. ரூ. 323.17 கோடி செலவிலான 142 ஆராய்ச்சித் திட்டங்களுக்கு மனித வள மேம்பாட்டு அமைச்சகம் மற்றும் பல்வேறு பங்கேற்பு அமைச்சகங்கள்/துறைகள் கூட்டாக நிதியுதவி அளித்து இம்பிரிண்ட் - ன் கீழ் தற்போது செயல்படுத்தப்பட்டு வருகிறது - 1. இம்பிரிண்ட் – II தற்போது ஒப்புதல் அளிப்பதற்கான நடைமுறையில் உள்ளது.


    உச்சிதார் ஆவிஷ்கார் அபியான்


    உலகளாவிய சந்தையில் இந்தியத் தொழில்களின் போட்டித்தன்மையைத் தக்க வைத்துக் கொள்ள துறைகளின் குறிப்பிட்ட தேவை அடிப்படையிலான ஆராய்ச்சிகளை மேற்கொள்ள இந்தத் திட்டம் அறிமுகம் செய்யப்பட்டுள்ளது. புதுமைகள் தேவைப்படும் பகுதிகளை அடையாளம் கண்டு, வர்த்தக நிலைக்கு கொண்டு வரக்கூடிய தீர்வுகளைக் காண தொழில்துறையுடன் இணைந்து பணியாற்ற, அனைத்து ஐ.ஐ.டி.க்களும் ஊக்குவிக்கப்பட்டுள்ளன.


    ஐ.ஐ.டி.க்களால் அடையாளம் காணப்பட்ட திட்டங்களுக்கு திட்டச் செலவில் 25% தொழிற்சாலைகள் அளித்தால் அவற்றுக்காக ஆண்டுதோறும் ரூ. 250 கோடி யு.ஏ.ஒய். திட்டத்தின் கீழ் முதலீடு செய்யப்படும். 2016-17ம் ஆண்டில் (92) திட்டங்களை நடைமுறைப்படுத்த ரூ. 285.15 கோடி ஒதுக்கப்பட்டுள்ளது.


    இந்த திட்டத்தின் தேசிய ஒருங்கிணைப்பாளராக ஐ.ஐ.டி. மெட்ராஸ் செய்ப்படும். யோசனைகள் பெறப்பட்டு அதற்காக ரூ. 156 கோடி அளிக்க தொழில்துறை ஒப்புக்கொண்டு இந்த திட்டத்தை இதுவரை இல்லாத பெரிய தொழில்துறை-கல்வித்துறை பங்களிப்பு திட்டங்களில் ஒன்றாக ஆக்கியுள்ளது. இந்த ஆராய்ச்சித் திட்டங்கள் காப்புரிமை பதிவில் முடியும் என எதிர்பார்க்கப்படுகிறது.


    இதர முயற்சிகள்

      * ஐ.ஐ.டி.க்களில் பாலின சமநிலையை மேம்படுத்துதல்: ஐ.ஐ.டி.க்களில் பாலின சம்த்துவத்தை மேம்படுத்தும் வகையில் ஜே.ஏ.பி. துணைக் குழுவின் பரிந்துரைகள் அடிப்படையில் 28.04.2017 நடைபெற்ற ஐ.ஐ.டி. கவுன்சிலின் 51வது கூட்டத்தில் ஐ.ஐ.டி.க்களில் பி.டெக். படிப்பில் மாணவிகளின் சேர்க்கையை 2018-19ம் ஆண்டில் 8%த்தில் இருந்து 14% ஆகவும், 2019-20ம் ஆண்டில் 17% ஆகவும், 2020-21ம் ஆண்டில் 20% ஆகவும் அதிகரிப்பது என்றும் அதற்காக துணை இடங்களை உருவாக்குவது என்றும் முடிவு செய்யப்பட்டது.
      * முன்னோடி தேர்வு நடத்தும் வசதி: 10.11.2017 அன்று நடைபெற்ற மத்திய அமைச்சரவைக் கூட்டத்தில் நாட்டில் உள்ள உயர்கல்வி நிறுவனங்களுக்கான அனைத்து நுழைவுத் தேர்வுகளையும் நடத்த தற்சார்பு கொண்ட மற்றும் சுயாட்சி கொண்ட முன்னோடி தேர்வு நடத்தும் அமைப்பாக தேசிய தேர்வு முகமையை அமைக்க ஒப்புதல் அளித்துள்ளது.
      * ராகிங் எதிர்ப்பு பிரிவு, பாகுபாடு எதிர்ப்பு பிரிவு, பாலின உணர்திறன் பிரிவு, உள் புகார் குழு போன்ற சமூக நல நடவடிக்கைகளை எடுத்து பாலியல் துண்புறுத்தலைத் தடுக்கவும், மாற்றுத்திறனாளிகள் அனைத்து இடங்களுக்கும் சிரமம் இன்றி செல்வதற்காகவும் உரிய நடவடிக்கைகள் அறிமுகம் செய்யப்பட்டுள்ளன
      * ஜம்மு, பிலாய், கோவா, தார்வாத், திருப்பதி மற்றும் பாலக்காட்டில் ஆறு புதிய ஐ.ஐ.டி.க்கள் அமைக்கப்பட்டு அவை ரூ. 1411 கோடி மொத்த செலவில் செயல்படுத்தப்பட்டுள்ளன.
      * இந்த ஐ.ஐ.டி.க்களுக்கு முதல் கட்டமாக ரூ. 7002.42 கோடி செலவில் நிரந்தர வளாகங்கள் கட்டுவதற்கான யோசனைக்கு 2017 நவம்பரில் மத்திய அமைச்சரவை ஒப்புதல் அளித்துள்ளது.
      * கல்விக் கட்டமைப்புக்கான உலகளாவிய முயற்சி (கியான்): இந்த கியான் திட்டம் அந்நிய மற்றும் இந்திய வசதிகளை ஒன்றாகக் கொண்டு வந்து உலகின் முன்னணி கல்வி நிறுவனங்களில் இருந்து தேர்ந்தெடுக்கப்பட்ட மாணவர்களுக்கு உரிய படிப்புகளை கற்றுக் கொடுக்க வைக்கிறது. இந்தத் திட்டத்தின் கீழ் அந்நியத் திட்டங்கள்படி படிப்புகளை நடத்த, அவற்றில் 802 பயிற்சிகள் நிறைவடைந்துள்ளன. 2017-18ல் இதுவரை 156 படிப்புகள் நிறைவடைந்துள்ளன.
      * ஸ்மார்ட் இந்தியா ஹாக்கத்தான் 2017: முதல்முறையாக இந்தியாவில் ஏற்பாடு செய்யப்பட்டிருந்த ஸ்மார்ட் இந்தியா ஹாக்கத்தான் 2017ல் 42,000த்தும் அதிகமான பொறியியல் மாணவர்கள் கலந்து கொண்டு 30 அமைச்சரவைகளில் 600 பிரச்சனைகளுக்குத் தீர்வு காண்பற்காக பணியாற்றினார்கள். இரண்டாவது ஸ்மார்ட் இந்தியா ஹாக்கத்தான் 2018 அறிவிக்கப்பட்டு ஒரு லட்சம் பொறியியல் மாணவர்கள் பங்கேற்பார்கள் என எதிர்பார்க்கப்படுகிறது.
      * 39 மையப் பல்கலைக்கழகங்களில் வைஃபை நடைமுறைப்படுத்தப்பட்டு வருகிறது.
      * பல்கலைக்கழக மானியக் குழு (திறந்தவெளி மற்றும் தொலைதூரக் கல்வி) வரன்முறைகள் 2017, திறந்தவெளி மற்றும் தொலைதூர முறையில் உயர்கல்வியைக் கண்காணிக்க உரிய வரன்முறைகளின் அவசரத்தேவையைக் கருத்தில் கொண்டு, சமீபத்தில் 2017 ஜூன் மாதம் அறிவிக்கையாக வெளியிடப்பட்டது. திறந்தவெளி மற்றும் தொலைதூர கற்றல் முறையானது இந்தியா சமுதாயத்தில் பரவலான பிரிவினருக்கு கல்வியை அளிப்பதற்கு முக்கியமான முறையாக உருவெடுத்துள்ளது. பட்டப்படிப்பு மற்றும் பட்டமேற்படிப்புக்களை திறந்தவெளி மற்றும் தொலைதூர கற்றல் முறையில் ஒப்புதல்கள், மதிப்பீடுகள் மற்றும் கண்காணிப்பு நுணுக்கத்துடன் அளிக்க விரும்பும் ஹெச்.இ.ஐ.களுக்கு இந்த வரன்முறைகள் தெளிவான வழிகாட்டுதல்கள் மற்றும் அறிவுறுத்தல்களை அளிக்கின்றன.
      * யு.ஜி.சி. (நிகர்நிலை பல்கலைக்கழகங்களாக அறிவிப்பதற்கான தகுதியுள்ள நிறுவனங்கள்) வரன்முறைகள் 2017: நிகர்நிலை பல்கலைக்கழகங்களாக அறிவிப்பதற்கான தகுதியுள்ள நிறுவனங்கள் என்ற தனித்துவமான நிகர்நிலைப் பல்கலைக்கழகங்களாக அறிவிக்க கூடிய பிரிவை உருவாக்க அறிவிக்கப்பட்டுள்ளது. இவற்றுக்கான வரன்முறைகள் இதர நிகர்நிலைப் பல்கலைக்கழகங்களில் இருந்து மாறுபட்டதாக இருக்கும் என்பதால் அவை நியாயமான கால் அளவில் உலகத்தரமான நிறுவனங்களாக உருவெடுக்கும். இந்திய உயர் கல்வி நிறுவனங்கள் உலகளாவிய முதல் 100 நிறுவனங்கள் தரவரிசையில் இடம்பெற் உதவும் வகையில், சிறப்பு பெற்ற நிறுவனங்கள் திட்டத்தின் கீழ் 10 அரசு நிறுவனங்கள் மற்றும் 10 தனியார் நிறுவங்களிடமிருந்து யு.ஜி.சி. விண்ணப்பங்களை வரவேற்றுள்ளது. அரசு நிறுவனங்கள் ஏற்கெனவே பெற்ற மானியத்தை விட கூடுதலாக ஐந்தாண்டு காலத்திற்கு ரூ. 1000 கோடி நிதியுதவியைப் பெறும். தனியார் துறையில் இருந்து தேர்ந்தெடுக்கப்படும் நிறுவனங்கள் புதுமை மற்றும் படைப்பாற்றலை மேம்படுத்த முழு சுயாட்சியைக் கொண்டு அதன் மூலம் நாட்டின் வளர்ச்சிக்காக பட்டதாரிகளின் தொகுப்பை உருவாக்க வேண்டும் என எதிர்பார்க்கப்படுகிறது.

    பெரும் சட்ட சீர்திருத்தங்கள்

      * ஐ.ஐ.டி. பொது தனியார் பங்களிப்பு மசோதா – இந்தியன் இன்ஸ்டிடியூட் ஆஃப் இன்ஃபர்மேஷன் டெக்னாலஜி பப்ளிக் பிரைவேட் பார்ட்னர்ஷிப் மசோதா 2017 கடந்த 2017 ஜூலை 26ம் தேதி மக்களவையில் நிறைவேற்றப்பட்டது. இது பொது தனியார் பங்களிப்பு முறையில் பட்டங்களை அளிக்க 15 ஐ.ஐ.ஐ.டி.க்களை உருவாக்க வகை செய்கிறது.
      * ஐ.ஐ.ஐ.டி. மசோதா 2014 05.01.2015 அன்று அரசிதழில் அறிவிக்கையாக வெளியிடப்பட்டது. 2012 ஆகஸ்ட்டில் அமைச்சரவையின் ஒப்புதலைப் பெற்ற இந்த மசோதா பட்ஜெட் தொடரின் போது அறிமுகம் செய்யப்பட்ட போதிலும் மக்களவை கலைக்கப்பட்டதால் காலாவதியானது. இந்த மசோதா தற்போதுள்ள அலகாபாத், குவாலியர், ஜபல்பூர் மற்றும் காஞ்சிபுரம் ஐ.ஐ.ஐ.டி.க்களுக்கு சுயேட்சையான சட்டபூர்வமான அந்தஸ்தை அளிக்கிறது. இவற்றுக்கு மத்திய அரசு நிதி அளிப்பதுடன் அவை தேசிய முக்கியத்துவம் வாய்ந்த நிறுவனங்களாக அறிவிக்கப்பட்டுள்ளன.
      * நிறுவனங்களுக்கான தேசிய தரவரிசைக் கட்டமைப்பு 2015 செப்டம்பர் 29ம் தேதி அறிமுகம் செய்யப்பட்டு குறிக்கோள் மற்றும் சரிபார்க்கும் அளவுகோல் அடிப்படையில் பொறியியல், மேலாண்மை, மருந்து, கட்டிடக்கலை, மனிதம், சட்ட நிறுவனங்கள் மற்றும் பல்கலைக்கழகங்களுக்கு தரவரிசை அளிக்கிறது. முதலாவது தரவரிசை 2016 ஏப்ரல் 4ம் தேதி அறிவிக்கப்பட்டது. இதில் 3,500க்கும் மேற்பட்ட நிறுவனங்கள் பங்கேற்று இதனை உலகின் மிகப்பெரிய அளவிலான நிறுவனங்கள் பங்கேற்ற தரவரிசை என்ற சிறப்பை பெற வைத்தன. இரண்டாவது இந்தியத் தரவரிசைகள் 2017 ஏப்ரல் மாதம் வெளியிடப்பட்டன.
      * ஐ.ஐ.எம். மசோதா 2017 மக்களவையில் நிறைவேற்றம். இந்தியன் இன்ஸ்டிடியூட் ஆஃப் மேனேஜ்மெண்ட் என்பது நாட்டின் முன்னோடி நிறுவனங்களாக உலகளாவிய அளவில் நிர்ணயிக்கப்பட்ட நிர்வாகத்திற்கான நடைமுறையில் கல்வி மற்றும் பயிற்சியை அளித்து வருகின்றன. ஐ.ஐ.எம்.கள் உலகத்தரமான மேலாண்மை நிறுவனங்களாகவும் நிபுணத்துவம் பெற்ற மையங்களாகவும் அங்கீகரிக்கப்பட்டு நாட்டுக்கு பெருமை சேர்த்துள்ளன. அனைத்து ஐ.ஐ.எம்.களும் சொசைட்டிகள் சட்டத்தின் கீழ் பதிவு செய்யப்பட்ட தனித்தனி சுயாட்சி அமைப்புகளாகும்.

    சொசைட்டிகள் என்பதால் ஐ.ஐ.எம்.கள் பட்டங்களை அளிக்க முடியாது என்பதால் அவை பட்டமேற்படிப்பு டிப்ளமா மற்றும் நிர்வாகத்தில் ஃபெல்லோஷிப் திட்டங்களை அளிக்கின்றன. இவை முறையே எம்.பி.ஏ. மற்றும் பி.ஹெச்.டி.க்கு இணையாணவை என கருதப்பட்டாலும் உலகளாவிய அளவில் ஏற்கப்படவில்லை, குறிப்பாக ஃபெலோ திட்டம் பொறுத்தவையில் ஏற்கப்படவில்லை. எனவே அமைச்சரவையின் ஒப்புதலுக்குப் பின்னர் ஐ.ஐ.எம். மசோதா 2017 மக்களவையில் அறிமுகம் செய்யப்பட்டு அதன்கீழ் ஐ.ஐ.எம்.கள் தேசிய முக்கியத்துவம் வாய்ந்த நிறுவனங்களாக அறிவிக்கப்பட்டு அதனால் அவை தங்கள் மாணவர்களுக்கு பட்டங்கள் வழங்க முடியும். இந்த மசோதா நாடாளுமன்றத்தின் இரு அவைகளிலும் நிறைவேற்றப்பட்டது.


    ஐ.ஐ.எம். மசோதாவின் சிறப்பு அம்சங்கள்


    பட்டங்கள் அளிக்கும் அதிகாரத்துடன், இந்த மசோதா இந்த நிறுவனங்களுக்கு முழுமையான சுயாட்சியை அளித்து போதுமான நம்பகத்தன்மையும் அளிக்கிறது. இந்த நிறுவனங்களின் நிர்வாகம், இயக்குனர் குழுவால் மேற்கொள்ளப்படும், இயக்குனர் குழு அதன் தலைவர் மற்றும் இயக்குனரைத் தேர்ந்தெடுக்கும். இயக்குனர் குழுவில் நிபுணர்கள் மற்றும் முன்னாள் மாணவர்களின் அதிக பங்களிப்பு இந்த மசோதாவில் உள்ள மற்றொரு சிறப்பம்சமாகும். இயக்குனர் குழுவில் பெண்களும் ஆதிதிராவிடர்/பழங்குடியின உறுப்பினர்களின் பங்கேற்புக்கும் வகை செய்யப்பட்டுள்ளது. நிறுவனங்களின் செயல்பாடுகள் குறித்து சுதந்திரமான முகமைகள் ஆய்வு செய்து முடிவுகளை பொதுவில் வெளியிடுவதற்கும் இந்த மசோதா வகை செய்கிறது. இந்த நிறுவனங்களின் வருடாந்திர அறிக்கை நாடாளுமன்றத்தில் தாக்கல் செய்யப்படும் என்பதுடன் அவற்றின் கணக்குகளை சி.ஏ.ஜி. ஆய்வு செய்வார். ஐ.ஐ.எம்.களின் ஒருங்கிணைப்பு குழு நிபுணத்துவம் கொண்டவரைத் தலைவராகக் கொண்டு ஆலோசனை அமைப்பாகவும் செயல்படவும் வகை செய்யப்பட்டுள்ளது.


    என்.சி.ஈ.ஆர்.டி.யின் முக்கிய சாதனைகள்


      * உள்ளடக்கிய கல்வி: இந்தக் கவுன்சில் கண்பார்வையற்ற மாணவர்களுக்காக புவியியலில் தொட்டுணரக் கூரிய புத்தகத்தை உருவாக்கியுள்ளது. 40 கையடுகள் கொண்ட அனைவருக்குமான பர்கா ரீடிங் சீரிஸ் ஒன்றை ஆரம்ப வாசிப்புக்கு உதவும் கூடுதல் அம்சங்களுடன் உள்ளடக்கிய அமைப்பில் அச்சு மற்றும் டிஜிட்டல் வடிவத்தில் உருவாக்கப்பட்டுள்ளது

      * செயல்திறன் குறியீடுகள்: ஆரம்பப் பள்ளி ஆசிரியர்களுக்கான செயல்திறன் குறியீடுகளை என்.சி.ஈ.ஆர்.டி. உருவாக்கி அதனை மாநிலங்கள்/யூனியன் பிரதேசங்களுடன் பகிர்ந்து கொண்டுள்ளது. இதனை என்.சி.ஈ.ஆர்.டி. ஆன்லைனிலும் வெளியிட்டுள்ளது.
      * ராஷ்ட்ரீய அவிஷ்கார் அபியான் (ஆர்.ஏ.ஏ.): ஆர்.ஏ.ஏ.வுக்கான மாநில ஆதாரங்கள் குழுவுக்கான வழிகாட்டுதல்களை என்.சி.ஈ.ஆர்.டி. உருவாக்கியுள்ளது. இது மாநிலங்கள்/யூனியன் பிரதேசங்களுடன் பகிர்ந்து கொள்ளப்பட்டுள்ளது.
      * யோகாவுக்கான பாடநூல்: உயர் ஆரம்ப மற்றும் மேல்நிலை வகுப்புகளுக்கான யோகா குறித்த பாடநூலை ஆங்கிலம், இந்தி மற்றும் உருது மொழிகளில் என்.சி.ஈ.ஆர்.டி. உருவாக்கியுள்ளது.
      * வீர் கதா: நாட்டின் போர் கதாநாயகர்களின் தியாகம் மற்றும் தேசபக்தியை உயர்த்திக் காட்டும் வீர் கதாவை என்.சி.ஈ.ஆர்.டி. உருவாக்கியுள்ளது.
      * துப்புரவு, தூய்மை, சுத்தம் மற்றும் சுற்றுச்சூழல் பாதுகாப்பு குறித்த வெளியீடுகளை மாணவர்கள் மற்றும் ஆசிரியர்களுக்காக என்.சி.ஈ.ஆர்.டி. கொண்டு வந்துள்ளது.
      * வடகிழக்கு இந்திய மக்கள், வரலாறு மற்றும் கலாச்சாரம் என்ற வெளியீடு என்.சி.ஈ.ஆர்.டி. மூலம் கொண்டு வரப்பட்டுள்ளது.
      * பாடப்புத்தகங்கள் வெளியீடு மற்றும் விநியோகம்: ஆங்கிலம், இந்தி, உருது மொழிகளில் என்.சி.ஈ.ஆர்.டி.யின் பல்வேறு வெளியீடுகள் 4.25 லட்சத்திற்கும் அதிகமான பிரதிகள் கொண்டுவரப்பட்டுள்ளன.
      * தொழிற்கல்வி: என்.எஸ்.க்யூ.எஃப்.ன் கீழ் என்.சி.ஈ.ஆர்.டி. கட்டுமானம், இயற்கை விவசாயம், தோட்டக்கலை, நுண் பாசனம், இளம் மென்பொருள் உருவாக்குதல், சந்தைப்படுத்துதல் மற்றும் விற்பனை மேலாண்மை, உள்ளிட்ட பல்வேறு துறைகளில் பணிக்கான செயல் புத்தகங்கள் மற்றும் பயிற்சி முறைகளை என்.சி.ஈ.ஆர்.டி. உருவாக்கியுள்ளது. மேலும் 100 வேலைகளுக்கான மாணவர் செயல் புத்தகங்கள் மற்றும் பாடத்திட்டத்தை உருவாக்குவதிம் என்.சி.ஈ.ஆர்.டி. ஈடுபட்டுள்ளது.
      * பணிக்கு முந்தைய ஆசிரியர் கல்விக்கான பங்களிப்பு: என்.சி.ஈ.ஆர்.டி.யின் புதுமையான மற்றும் ஒருங்கிணைந்த பணிக்கு முந்தைய ஆசிரியர் கல்விக்கான படிப்புகள், அதாவது, பி.எஸ்சி. பி.எட். (நாண்கு ஆண்டு) பி.ஏ. பி.எட். (நான்கு ஆண்டு) மற்றும் பி.எட். (இரண்டு ஆண்டு) ஆகியவை தற்போது 2015ம் ஆண்டு முதல் நாடு முழுவதும் பின்பற்றப்பட்டு வருகிறது.
      * யோகா ஒலிம்பியாட் மற்றும் தேசிய ரோல் பிளே, நாட்டுப்புற நடனம் போட்டிகளையுய்ம் யோகா திருவிழாவையும் நடத்தி அதன் மூலம் சுகாதாரம், யோகா, வாழ்க்கைத் திறன்களை என்.சி.ஈ.ஆர்.டி. மேம்படுத்தியுள்ளது. இந்த நிகழ்ச்சிகளில் பெரும்பாலான மாநிலங்க:/யூனியன் பிரதேசங்களில் இருந்து மாணவர்களும் ஆசிரியர்களும் கலந்து கொண்டனர்.
      * இந்தக் கவுன்சில் 44வது ஜவஹர்லால் நேரு தேசிய அறிவியல், கணித மற்றும் சுற்றுச்சூழல் கண்காட்சியை போபாலில் 2017 நவபர் 10 முதல் 16 வரை நடத்தியது.
      * கலை உற்சவம்: இது போபாலில் 2018 ஜனவரில் ஏற்பாடு செய்யப்பட்டு வருகிறது.

    2018 மார்ச் வரையிலான காலத்தில் எட்டப்பட வேண்டிய குறிப்பிடத்தக்க இலக்குகள்

      * அனைத்து மாநிலங்கள்/யூனியன் பிரதேசங்களில் கற்றல் வெளிப்பாடுகள் நடைமுறை.
      * அனைத்து வகுப்புகளுக்கும் அனைத்து பாடங்களுக்கும் இ-உள்ளடக்கமும் டிஜிட்டல் புத்தகங்களும் உருவாக்கம்.
      * 10ம் வகுப்புக்கான பள்ளி சாதனை ஆய்வினை நடத்துவது.
      * பள்ளிக் கல்வி ம்,ற்றும் ஆசிரியர் கல்வி தொடர்பான ஆராய்ச்சிகளை நடத்துவது.
      * அனைத்துப் பகுதிகளிலும் ஆசிரியர்களுக்கு பணிக்கு முந்தைய கல்வித் திட்டங்களை அறிவிப்பது.
      * நாடு முழுவதும் பல்வேறு பாடங்களில் பணியில் உள்ள ஆசிரியர்களுக்கு தொழில் மேம்பாட்டுத் திட்டங்களை தேவை அடிப்படையில் ஏற்பாடு செய்வது.
      * ஒலி-ஒளி திருவிழா மற்றும் தகவல் தொடர்பு தொழில்நுட்ப மேளாக்களை ஏற்பாடு செய்வது.
      * அறிவியலை பிரபலமாக்கும் மையத்தை அமைப்பது.
      * சர்வதேச கல்வி ஒத்துழைப்பை விரிவுபடுத்துவது.
      * புதுமையான நடைமுறைகளை மேம்படுத்துவதற்கான நடவடிக்கைகளை ஏற்பாடு செய்வது.
      * உள்ளடக்கிய நடைமுறைகள் குறித்த தேசிய அவுட்ரீச் திட்ட பயிலரங்குகளை ஏற்பாடு செய்வது.

    கேந்திரிய வித்யாலயா சங்கடன் மேற்கொண்ட முயற்சிகள்


      * கேந்திரிய வித்யாலயா சங்கடனின் ஸ்வஸ்த் பச்சே ஸ்வஸ்த் பாரத் திட்டத்தை மத்திய மனித வள மேம்பாட்டு அமைச்சர் தொடங்கி வைத்தார் – மத்திய மனித வள மேம்பாட்டு அமைச்சர் பிரகாஷ் ஜவ்டேகர் ஸ்வஸ்த் பச்சே ஸ்வஸ்த் பாரத் திட்டத்தை 2017 ஆகஸ்ட் 2ம் தேதி அலுவாவில் (கொச்சி) கேந்திரிய வித்யாலயா என்.ஏ.டி.யில் தொடங்கி வைத்தார். கேந்திரிய வித்யாலயாக்களின் 12 லட்சத்திற்கும் மேற்பட்ட மாணவர்களுக்கு உடல் சுகாதாரம் மற்றும் தகுதிப் பதிவேட்டை அமைச்சர் தொடங்கி வைத்தார். 2016-17 கல்வியாண்டில் பாட்னா மற்றும் சத்தீஸ்கர் பிராந்தியத்தில் இதனைக் கேந்திர வித்யாலயாக்கள் முன்னோடியாக செயல்படுத்தியுள்ளன. பள்ளிக்கு செல்லும் குழந்தைகளின் சுகாதாரம் மற்றும் தகுதியில் ஏற்பட்ட நேர்மறையான முடிவுகளைக் கண்டு கேந்திரிய வித்யாலயா சங்கடன் இதனை நாட்டில் உள்ள அனைத்து கேந்திரிய வித்யாலயா பள்ளிகளிலும் நடைமுறைப்படுத்த முடிவு செய்தது. இந்த இலட்சிய திட்டத்தின் கீழ், செயல்பாடுகள் 5 முதல் 8 வயது மற்றும் 9 முதல் 19 வயது வரையிலும் உள்ள அனைத்து மாணவர்களின் பல்வேறு உடல் தகுதி கூறுகள் அளவிடப்படுகிறது. உணவு, தனிப்பட்ட சுத்தம் மற்றும் தூய்மையான சுற்றுச்சூழல், அமைதி மற்றும் நல்லின்ணக்கத்திற்கு தினசரி யோகா ஆகியவற்றுக்கு சம அளவிலான முக்கியத்துவம் அளிக்கப்படுகிறது.


      * ஷந்தாராவில் கேந்திர வித்யாலயாவுக்கு திரு. பிரகாஷ் ஜவ்டேகர் அடிக்கல் நாட்டினார்: மாண்புமிகு மத்திய மனித வள மேம்பாட்டு அமைச்சர் திரு. பிரகாஷ் ஜவ்டேகர், வடக்கு தில்லியில் உள்ள ஷந்தாராவில் 2017, ஃபிப்ரவரி 23ம் தேதி கேந்திரிய வித்யாலயாவுக்கான அடிக்கல்லை நாட்டினார். இந்தப் பகுதியின் முதலாவது கேந்திரிய வித்யாலயா இதுவாகும். மாண்புமிகு அமைச்சர் கூடியிருந்த மக்கள் முன்னிலையில் பள்ளிக்கான அடிக்கல்லை நாட்டியதுடன் அதற்கான கல்வெட்டையும் திறந்து வைத்தார். கிழக்கு தில்லியில் நாடாளுமன்ற உறுப்பினர் திரு. மனோஜ் திவாரி, கேந்திர வித்யாலயா சங்கடன் ஆணையர் திரு. சந்தோஷ் குமார் மால் ஆகியோர் இந்த விழாவில் கவுரவ விருந்தினர்களாக கலந்து கொண்டனர். கேந்திரிய வித்யாலயா சங்கடன் கூடுதல் ஆணையர் (நிர்வாகம்) திரு ஜி.கே. ஸ்ரீவத்சவா, கூடுதல் ஆணையர் (கல்வி) திரு. யு.என். கவாரே ஆகியோர் சிறப்பு விருந்தினர்களாக கலந்து கொண்டனர்.


      * கே.வி.எஸ். – சி.எஸ்.ஐ.ஆர். புரிந்துணர்வு ஒப்பந்தம் கையெழுத்து (ஜிக்யாசா) – 2017 ஜூலை 6ம் தேதி கேந்திரிய வித்யாலயா சங்கடன் மற்றும் அறிவியல் மற்றும் தொழில் ஆராய்ச்சிக்கான கவுன்சில் புரிந்துணர்வு ஒப்பந்தம் ஒன்றில் கையொப்பமிட்டு கைகோத்தன. ஜிக்யாசா எனப் பெயரிடப்பட்ட இந்த கூட்டு முயற்சி இளம் மாணவர்களிடையே அறிவியல் உணர்வை ஏற்படுத்துவதற்காக மேற்கொள்ளப்பட்டுள்ளது. புதுதில்லியில் நடைபெற்ற நிகழ்ச்சி ஒன்றில் மனிதவள மேம்பாட்டு அமைச்சர் திரு. பிரகாஷ் ஜவ்டேகர், அறிவியல் மற்றும் தொழில்நுட்பத் துறை அமைச்சர் திரு. ஹர்ஷ வர்தன் ஆகியோர் முன்னிலையில் கே.வி.எஸ். ஆணையர் திரு. சந்தோஷ் குமார் மால் மற்றும் சி.எஸ்.ஐ.ஆர். தலைமை இயக்குனர் டாக்டர் கிரீஷ் சாஹ்னி ஆகியோர் இந்த புரிந்துணர்வு ஒப்பந்ததில் கையொப்பமிட்டனர். மனிதவள மேம்பாடு அமைச்சகத்தின் பள்ளிக் கல்வி மற்றும் எழுத்தறிவு கூடுதல் செயலர் திருமதி ரீனா ரே இந்த நிகழ்ச்சியில் கலந்து கொண்டார்.


      * பள்ளிக் கட்டிடம் கட்டுவதில் பெரும் முயற்சிகள்


    2017-18ம் ஆண்டின் போது சிவில்/ராணுவம்/திட்டம்/ஐ.ஹெ.எல். துறையின் கீழ் 43 புதிய கேந்திரிய வித்யாலயாக்கள் திறக்கப்பட்டு அவை செயல்பட்டு வருகின்றன.


    நிரந்தரப் பள்ளிக் கட்டிடங்கள் கட்டி முடிக்கப்பட்ட கே.வி.க்களின் எண்ணிக்கை: 11


    பசுமைக் கட்டிட முயற்சி: ஆதாரங்கள் பாதுகாக்கப்படுவதை அதிகரிக்கவும் குறைவாகப் பயன்படுத்துவதற்கான மாற்று முறைகளின் செயல்பாடுகள் மற்றும் திறனை அதிகரிப்பதற்கான முயற்சி ஒன்று மேற்கொள்ளப்பட்டது. கேந்திரிய வித்யாலயா கட்டிடங்களின் வடிவமைப்பில் இயற்கை சூழலுக்கு குறைந்த இடையூறு, கடின நடைபாதைக் குறைப்பு, வகுப்பறைகளில் விரிவுபடுத்தப்பட்ட சூரிய ஒளி உ;ள்ளிட்டவை அடங்குவதுடன், மழை நீர் சேகரிப்பு முறைகள் ஏற்படுத்தப்பட்டன. கேந்திரிய வித்யாலயாக்களில் எரிசக்தி சிக்கனம் கொண்ட மின் சாதனங்கள் (எல்.ஈ.டி. மற்றும் பி.ஈ.இ.. 5 ஸ்டார் பொருட்கள்) நீர் சேமிப்புக்கான தாழ்வான தண்ணீர் குழாய்கள் பய்ன்படுத்தப்பட்டுள்ளன. கட்டுமானத்தில் உள்ள அனைத்து கேந்திரிய வித்யாலயாக்கள் மற்றும் எதிர்காலத்தில் கட்டப்படவுள்ளவற்றில் தடையற்ற சுற்றுச்சூழலை அளீக்கிறோம்.


    கேந்திரிய வித்யாலயாக்களில் மேல்தளத்தில் சோலார் பி.வி. அமைப்பை ஏற்படுத்தும் முயற்சி


    கேந்திர வித்யாலயாக்களில் கட்டுமானப் பணிகள், நிலப் பரிமாற்றத்தின் நிலை, பழுதுபார்க்கும் பணிகள், உள்கட்டமைப்பு மற்றும் விளையாட்டு வசதிகளின் இருப்பு ஆகியவை குறித்த இணைய அடிப்படையிலான ஆய்வு, கண்காணிப்பு முறை உருவாக்கப்பட்டுள்ளது.


    கேந்திரிய வித்யாலயாக்களின் நில விவரங்கள் நகர்ப்புற வளர்ச்சி அமைச்சகத்தின் கீழ் உள்ள http://ncog.gov.in தளத்தில் பதிவேற்றம் செய்யப்படுகின்றன.


    கேந்திர வித்யாலயாக்களில் விளையாட்டு வசதிகளை மேம்படுத்துவது

      * பயிற்சி

    முதல்முறையாக தூண்டலுக்கான ஒரு மாதப் பயிற்சி, பள்ளித் தலைமை மற்றும் நிர்வாகத்திற்கான சான்றிதழ் பயிற்சி வகுப்பு 82 புதிதாக நியமிக்கப்பட்ட முதல்வர்களுக்கு பள்ளித் தலைமைக்கான தேசிய மையம், கல்வித் திட்டமிடல் மற்றும் நிர்வாகத்திற்கான தேசிய பல்கலைக்கழகம், புதுதில்லியுடன் இணைந்து கே.வி.எஸ். மூலம் நடத்தப்பட்டது.


    2017 ஏப்ரல் முதல் செப்டம்பர் வரையிலான நடப்பு அமர்வில், 7500க்கும் மேற்பட்ட ஆசிரியர்கள் 25 பிராந்திய அலுவலகங்களில் நடைபெற்ற குறுகிய கால வகுப்புகள்/பயிலரங்குகளில் பங்கேற்று பயிற்சி பெற்றனர். டி.ஐ.இ.டிக்கள் மற்றும் கேந்திர வித்யாலயாக்கள் நாடு தழுவிய அளவில் நடத்தும் வழக்கமான சேவையில் உள்ள ஆசிரியர்களுக்கான பயிற்சியைத் தவிர இதுவும் நடத்தப்பட்டது.

      * பழைய புத்தகங்கள் இளையோருக்கு அன்பளிப்பு – காகிதங்களை சேமிக்கும் வகையில் மாணவர்கள் கல்வியாண்டு முடிந்தவுடன் தங்களது பழைய புத்தகங்களை இளையோருக்கு அன்பளிப்பாக அளிக்க வேண்டும் என கேந்திரிய வித்யாலயா சங்கடன் வலியுறுத்தியுள்ளது. மாணவர்களிடம் இருந்து இதற்கு கிடைத்த வரவேற்பு ஆச்சரியமளிப்பதாக இருந்தது. ஒரே மாதத்தில் 878 மரங்களை சேமிக்கும் அளவுக்கு ஏராளமான புத்தகங்கள் அன்பளிப்பாக அளிக்கப்பட்டது. வரும் ஆண்டுகளில் இந்தப் பணியை மேலும் முறைப்படுத்த கே.வி.எஸ். விரும்புகிறது.

    2017க்கான புத்தக அன்பளிப்பு தகவல்கள்


    அன்பளிப்பாக அளிக்கப்பட்ட புத்தகங்களின் மொத்த எண்ணிக்கை: 2, 58,385


    ஒரு புத்தகத்தின் சராசரி எடை: 200 gms


    சேமிக்கப்பட்ட காகிதத்தின் மொத்த எடை: 51,677 Kg


    ஒரு டன் காகிதம் = 17 மரங்கள் (சராசரி)


    சேமிக்கப்பட்ட மொத்த மரங்கள்: 878 (சராசரி)


    கேந்திரிய வித்யாலயா சங்கடனின் சாதனைகள்

      * கே.வி. பீதாம்புராவின் நாட்டியம் குடியரசு தின விழா அணிவகுப்பில் முதல் பரிசு பெற்றது. இந்த நாட்டியம் கேந்திரிய வித்யாலயா பரம்புராவால் 2017 குடியரசு தின விழா அணிவகுப்பில் ‘திரங்கா சாக்‌ஷி ஹை’ என்ற பாடலுக்காக நடத்தப்பட்டது. இது இந்தப் பிரிவில் முதல் பரிசை வென்றது. மாண்புமிகு பாதுகாப்புத் துறை அமைச்சர் திரு. சுபாஷ் ராம் ராவ் பாம்ரே சனிக்கிழமை தில்லி கண்டோண்மெண்ட்டில் உள்ள ராஷ்ட்ரீய ரங் சாலா சிபிரில் பல்வேறு பிரிவுகளில் வெற்றி பெற்றவர்களுக்கு பரிசுகளை வழங்கினார். 2017 குடியரசு தின அணிவகுப்பில் ராஜ்பாத்தில் 162 மாணவர்கள் கலந்து கொண்டு நடனமாடினர்.
      * ராஷ்ட்ரீய கேள் புரோட்சஹன் புரஸ்கார் விருதை வென்றது கேந்திரிய வித்யாலயா சங்கடன் – குடியரசுத் தலைவர் மாளிகையில் சிறப்பாக ஏற்பாடு செய்யப்பட்டிருந்த விழாவில் கேந்திரிய வித்யாலயா சங்கடன் ராஷ்ட்ரீய கேள் புரோட்சஹான புரஸ்கார் 2017 விருதை வென்றது. 2017 ஆகஸ்ட் 29ம் தேதி மேதகு குடியரசுத் தலைவர் திரு. ராம் நாத் கோவிந்த் அவர்களிடம் இருந்து விருது மற்றும் பாராட்டிதழை கே.வி.எஸ். ஆணையர் திரு. சந்தோஷ் குமார் மால் பெற்றுக் கொண்டார். விளையாட்டுத் துறையில் இளம் திறனைக் கண்டறிதல் மற்றும் ஊக்குவித்தல் பிரிவின் கீழ் கே.வி.எஸ். மத்திய விளையாட்டு மற்றும் இளைஞர் நலன் அமைச்சகத்தால் விருதுக்கு தேர்வு செய்யப்பட்டது.

    நாடு முழுவதும் மற்றும் வெளிநாடுகளில் பரவியுள்ள அனைத்து கேந்திரிய வித்யாலயா பள்ளிகளில் உள்ள மாணவர்களிடையே விளையாட்டு மற்றும் உடற்பயிற்சிகளை மேம்படுத்துவதற்காக பல்வேறு முயற்சிகளை கே.வி.எஸ். எடுத்துள்ளது. எஸ்.ஜி.எஃப்.ஐ. ஏற்பாடு செய்திருந்த தேசிய பள்ளி விளையாட்டுகளின் குறிப்பிடத்தக்க வளர்ச்சிக்கு இது பங்காற்றியுள்ளது. கடந்த இரண்டு ஆண்டுகளுக்கு முன் நடைபெற்ற போட்டிகளில் 38 விருதுகளை பெற்ற இது இந்த ஆண்டு நடைபெற்ற 62வது தேசிய பள்ளி விளையாட்டுப் போட்டிகளில் 81 விருதுகளை வென்றுள்ளது.

      * நாட்டுக்கு வெள்ளிப்பதக்கம் வென்ற ஆவனிலேகாரா – ஜெய்ப்பூர் கேந்திரிய வித்யாலயா எண் 3-ஐ சேர்ந்த 10ம் வகுப்பு மாணவி ஆவனிலேகாரா 24.02.2017 அன்று ஐக்கிய அரபு எமிரேட்டில் நடைபெற்ற உலக துப்பாக்கி சுடும் பாரா ஸ்போர்ட் உலகக் கோப்பை போட்டியில் முதல்முறையாக பங்கேற்று வெள்ளிப் பதக்கம் வென்றார். ஆவணி மகளிர் 10 மீட்டர் ரைஃபில் துப்பாக்கி சுடும் போட்டியில் எஸ்.ஹெச்.ஐ. பிரிவில் (ஆர்.2) 244.4 ஜூனியர் உலக சாதனை படைத்து இந்தியாவுக்கு இந்தப் போட்டியில் இரண்டாவது வெள்ளிப்பதக்கத்தை வென்றார். இந்தப் போட்டியில் 247.5 என்ற உலக சாதனையைப் படைத்த ஸ்லோவேக்கியாவின் வெரோனிகா வடோவிகாவுக்கு அடுத்த படியாக இந்த 15 வயது மாணவி இரண்டாவது இடம் பிடித்தார்.

      * ஆக்ராவில் நடந்த உலகப் பள்ளி சாம்பியன்ஷிப் டேக்வொண்டோ போட்டியில் 2017ம் ஆண்டில் வெள்ளிப்பதக்கம் வென்ற செல்வி ஷிவானி மெஹ்ரா, குர்கானில் உள்ள ரோஹினி கேந்திரிய வித்யாலயாவில் 12ம் வகுப்பு மாணவியாவார்.

      * கே.வி. மாணவிக்கு கேரள மாசில திரைப்பட விருதுகளில் சிறந்த குழந்தை நட்சத்திரம் விருது – பட்டன் (ஷிஃப்ட் 1) 3ம் வகுப்பு மாணவி அபேனி ஆதி சிறந்த குழந்தை நட்சத்திரம் (சிறுமி) விருதை 2016 கேரள மாநில திரைப்பட விருதுகளில் பெற்றார். சித்தார்த் சிவாவின் ’கொச்சவ்வ பாலோ ஐயப்ப கோயல்ஹோ’ என்ற படத்தில் ஆர்த்தி என்ற கதாபாத்திரம் ஏற்று இந்தப் படத்தில் அறிமுகமாகி நடித்தார். உதயா பிக்சர்ஸ் என்ற நிறுவனம் தயாரித்த ’கொச்சவ்வ பாலோ ஐயப்ப கோயல்ஹோ’ படத்தில் குஞ்சக்கோ போபன் மற்றும் அனுஸ்ரீ முக்கிய வேடமேற்று நடித்திருந்தனர். அபேனி ஒரு சிறந்த ஓவியரும் ஆவார். நடமாடுவதும் கிட்டார் இசைப்பதும் அவருக்கு மிகவும் பிடிக்கும்.

      * இந்தியா டுடே குழுமம் தேர்வு செய்த நவீன இந்தியாவின் 70 முக்கிய சின்னங்களில் கே.வி.எஸ். – இந்தியாவின் 70வது சுதந்திர தினத்தை முன்னிட்டு இந்தியா டுடே குழுமம் வெளியிட்ட சிறப்பு இதழில் நவீன இந்தியாவின் 70 முக்கிய சின்னங்களில் ஒன்றாக கேந்திரிய வித்யாலயா சங்கடனைத் தேர்வு செய்திருந்தது. தொடங்கப்பட்டது முதல் இதுவரை கே.வி.எஸ்.சின் பல்வேறு சிறப்புக்களையும் வெற்றிகளையும் இது விவரிக்கிறது.

      * பட்டம் கேந்திரிய வித்யாலயா அரசு பள்ளிகளில் முதலிடம் – திருவனந்தபுரம் பட்டத்தில் உள்ள கேந்திரிய வித்யாலயா கல்வி நிறுவனம் உலக இந்திய பள்ளி தரவரிசையில் நாட்டின் சிறந்த அரசுப் பள்ளி என்ற பெருமையை தொடர்ந்து மூன்றாவது ஆண்டாகப் பெற்றுள்ளது. ஏழாவது முதல் ஒன்பதாவது இடம் வரையிலான் தரவரிசையையும் கேந்திரிய வித்யாலயாக்கள் பெற்றுள்ளன. மேற்கு பாலக்காடு கே.வி. ஏழாவது இடத்தையும், திருச்சூர் புராநட்டுக்காரா கே.வி. எட்டாவது இடத்தையும், கண்ணனூர் கெல்ட்ரான் நகர் கே.வி. ஒன்பதாவது இடத்தையும் பிடித்துள்ளன.
      * டிஜிட்டல் முயற்சிகள்

    ஆன்லைன் சேர்க்கை நடைமுறை:


    2017-18 முதல், வகுப்புகளில் மாணவர் சேர்க்கை ஆன்லைன் முறையில் மேர்கொள்ளப்படுகிறது


    முதல் வகுப்பில் 1,05,040 இடங்களுக்கு 648941 பதிவுகள் செய்யப்பட்டன


    கிளவுட் அடிப்படையிலான மென்பொருளைக் கொண்டு சேர்க்கைபட்டியல் தயாரிக்கப்பட்டு பெற்றோருக்கு மின்னஞ்சல் மற்றும் பள்ளியின் இணையதளம் மூலம் தெரிவிக்கப்பட்டது.


    இது, வெளிப்படைத்தன்மையையும், பெற்றோருக்கும் பள்ளி நிர்வாகத்திற்கும் வசதியை உறுதிப்படுத்துகிறது


    டன் கணக்கில் காகிதம் மற்றும் லட்சக்கணக்கான மனித நேரம் சேமிக்கப்பட்டது.


    இ-அலுவலகம்: முதல் கட்டமாக கே.வி.எஸ். தலைமைகத்தில் இ-அலுவலகம் அறிமுகம் செய்யப்பட்டிருப்பது பணிகள் விரைவாக நடப்பதையும், நம்பகத்தன்மையை உறுதி செய்வதுடன் காகிதமற்ற சூழலை உருவாக்குகிறது.


    இ-பிரக்ஞா: 25 மாநிலங்களில் உள்ள 25 கே.வி.க்களின் 5000 மாணவர்கள் ஏற்கனவே பதிவேற்றம் செய்யப்பட்ட டேப்லெட்களைப் பெறுவார்கள். வகுப்பறை பரிவர்த்தனைகளுக்கு ஆசிரியர்கள் இந்த டேப்லெட்களைப் பயன்படுத்துவார்கள். இது பரவலான கற்றலை மேம்படுத்தி, பெரிய பள்ளிப் பையின் சுமையை குறைத்து, சுய வேகத்தில் கற்றலை ஏற்படுத்தி, சிறந்த மதிப்பீட்டை அளிக்கும். முன்னோடித் திட்டத்தில் 200 ஆசிரியர்கள் ஈடுபடுவார்கள் (ஒரு பள்ளிக்கு 8 ஆசிரியர்கள்).


    மொழி ஆய்வகங்கள்/இ-வகுப்பறைகள் உருவாக்குதல்: இதுவரை நாடு முழுவதும் உள்ள கே.வி.க்களில் கலந்துரையாடும் போர்டுகள் மற்றும் இ-கற்றலை வசதியாக்க புரொஜெக்டர்கள் கொண்ட 9711 இ-வகுப்பறைகள் உருவாக்க்ப்பட்டுள்ளன. மொழிகளில் பேசும் திறனை வலுப்படுத்த 276 மொழி ஆய்வகங்கள் அமைக்கப்பட்டு வருகின்றன.


    ****

    
    
    (Release ID: 1518356) Visitor Counter : 181
    
    
    
    
    

      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
*