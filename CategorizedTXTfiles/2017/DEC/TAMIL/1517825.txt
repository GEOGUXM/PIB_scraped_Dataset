      வடகிழக்குப் பகுதி வளர்ச்சி அமைச்சகம்

      திரு குல் பூஷன் ஜாதவின் குடும்ப சந்திப்பை பாகிஸ்தான கையாண்டவிதம் மனிதாபிமான மற்றது: திரு எம் வெங்கையா நாயுடு.
      இந்திய ஜனநாயகத்தின் பலம் வாக்காளர்களின் முதிர்ச்சி ஆளும்கட்சிகளும் எதிர்க்கட்சிகளும் ஒருங்கிணைந்து பணியாற்றுவது அவசியம்: குடியரசு துணைத் தலைவர் யோசனை
      பெருவிருப்பு கொண்ட இந்தியாவின் மனநிலை வளர்ச்சியும் சீர் திருத்தங்களும். அமெரிக்காவின் முன்னணிக் கல்வி நிறுவனங்களின் மாணவர்களுடன், இந்தியாவின் பலம் வாய்ப்புகள் பற்றி திரு நாயுடு பேசினார்
      Posted On: 27 DEC 2017 4:28PM by PIB Chennai


    திரு குல்பூஷன் ஜாதவின் குடும்ப உறுப்பினர்களுடனான சந்திப்பை பாகிஸ்தான் கையாண்டவிதம் மனிதாபிமான மற்றது என்றும் அது இந்தியர்களின், உணர்வுகளைப் புண்படுத்தியுள்ளது என்றும் இந்தியக் குடியரசுத் துணைத் தலைவர் திரு எம் வெங்கையா நாயுடு தெரிவித்தார். அமெரிக்காவின் ஹார்வர்ட், ஸ்டான் போர்ட், எம்ஐட்டியைச் சேர்ந்த ஆசிரியர்கள் மாணவர்களைக் கொண்ட உறுப்பினர் குழுவோடு கலந்துரையாடிய போது அவர் இதனைத் தெரிவித்தார்.


    40 நிமிடக்கலந்துரையாடலின் போது, இந்தியாவின் பலம், வாய்ப்புகள் மற்றும் சவால்கள் தவிர அது உலக சக்தியாக வளர்ந்து வருவது பற்றிய கேள்விகளுக்கு விரிவான சரியான பதில்களை திரு நாயுடு தெரிவித்தார்.


    அனைத்து நாடுகளின் நன்மைக்காக பிராந்தியத்தில் அமைதியை இந்தியா விரும்புகிறது. ஆனால் சிலர் மாறுபட்ட அணுகுமுறைகளைக் கையாளுகிறார்கள் என்று திரு நாயுடு தெரிவித்தார். திரு குல்பூஷன் ஜாதவ் மனைவியின் தாலியை (மங்கள சூத்திரம்) அகற் றுமாறு பாகிஸ்தான் அதிகாரிகள் வற்புறுத்தியதும் பிற கட்டுப்பாடுகளும் இந்திய மக்களோடு இணக்கமாக செல்வதற்குப் பயன்படாது என்பதையும், குடும்ப சந்திப்புக்கு அனுமதி அளிப்பதன் மூலம் உலகுக்குத் தனது நல்லெண்ணத்தை வெளிப்படுத்த எண்ணினாலும் அதற்குத் தேவையான நல்லது எதையும் பாகிஸ்தான் செய்யவில்லை என்பதையும் அவர் சுட்டிக்காட்டினார்.


    இந்திய வாக்காளர்கள் ஒவ்வொரு காலத்திலும் வாக்களிக்கும் போது தங்களின் மகத்தான முதிர்ச்சியை வெளிப்படுத்துகிறார்கள். தங்களின் சுதந்திரத்தைப் பாதுகாக்க 1977 –ல் அவசர நிலைக்கு எதிராகக் கடும் கோபத்துடன் வாக்களித்தது இதற்கோர் உதாரணம் என்று குடியரசுத் துணைத் தலைவர் குறிப்பிட்டார். மத்தியில் ஒருகட்சி ஆட்சி என்பது போய் பல ஆண்டுகளுக்குப் பின் தற்போதுள்ள அரசுக்கு 2014 –ல் மக்கள் அறுதிப் பெரும்பான்மை அளித்ததுவரை கூட்டணி அரசுகளால் தான் இந்தியா ஆளப்பட்டு வந்தது என்பதை அவர் கவனப்படுத்தினார். “சமத்துவமின்மை, கிராம-நகரப் பாகுபாடு, வேலையின்மை என்ற சவால்களை இந்தியா எதிர் கொண்டுள்ளது. எனவே நாடாளுமன்ற ஜனநாயகத்தை மேலும் வலுப்படுத்த தொலைநோக்குப் பார்வைகளைப் பகிர்ந்து கொள்ள ஆளும்கட்சியும் எதிர்க்கட்சிகளும் ஒருங்கிணைந்து செயல்படுவது அவசியம் என்று திரு நாயுடு குறிப்பிட்டார்.


    இளைஞர்கள் மற்றும் விரும்பத்தக்க இந்தியாவின் மனநிலை என்பது வளர்ச்சிக்கும் சீர்திருத்தங்களுக்கும் ஆதரவாக இருக்கிறது. இது தொடர்பாக அரசும் பல முயற்சிகளை மேற்கொண்டு வருகிறது. இதற்கு ஜி.எஸ்.டி. அறிமுகமும், பணமதிப்பு நீக்கமும் எடுத்துக்காட்டுகளாகும் என்றும் திரு நாயுடு தெரிவித்தார்.


    சில முன்னணி நாடுகள் எதிரும்புதிருமாக இருக்கும் நிலையில் உலக அரசியலில் இந்தியாவின் பங்கு பற்றிய கேள்விக்கு பதிலளித்த திரு நாயுடு, மிகத் தொன்மையான நாகரிகங்களில் ஒன்றான இந்தியா வெளிநாட்டினரின் ஆக்கிரமிப்புக்கு முன் உலகின் ஜிடிப்பியில் 27% -ஐக் கொண்டிருந்தது. இந்தியா ஒருபோதும் மேலாதிக்கத்தில் நம்பிக்கை வைக்கவில்லை, இந்திய மக்களுக்கும் அதேபோல் மற்ற நாடுகளுக்கும் பயனளிக்கும் வகையில் தனது ஆதாரவளங்களைப் பொருளாதார வல்லமைக்குப் பயன்படுத்திக் கொள்ள விரும்புகிறது. தேவையான திறன் மேம்பாடு மற்றும் அதிகாரம் அளித்தல் மூலம் தனது மாபெரும் மனித ஆற்றலின் முழு ஆதாயத்தையும் பெற இந்தியா விரும்புகிறது என்றார்.


    *****

    
    
    (Release ID: 1517825) Visitor Counter : 40