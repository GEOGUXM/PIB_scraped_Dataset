      எரிசக்தி அமைச்சகம்

      15,183 கிராமங்களில் மின்மயமாக்கல் நிறைவடைந்துள்ளது. சௌபாக்யா திட்டத்தின் கீழ் 2019 மார்ச் 31க்குள் நாட்டில் உள்ள அனைத்து வீடுகளும் மின்மயமாக்கப்படும். இதுவரையில் 27 மாநிலங்களும், 4 துணைநிலை மாநிலங்களும் உதய் திட்டத்தில் இணைந்துள்ளன.
      மின் துறையில் உர்ஜா செயலி, சௌபாக்யா இணைய தளம், தேசிய மின்சார இணைய தளம், மெரிட் இணைய தளம் போன்றவற்றைத் துவக்கியதன் மூலம் வெளிப்படைத்தன்மை, பொறுப்புணர்வு ஆகியவை அதிகரித்துள்ளன
      
      28 கோடிக்கும் அதிகமான எல் இ டி பல்புகள் உஜாலா திட்டத்தின் கீழ் விநியோகிக்கப்பட்டுள்ளன. நாடு முழுவதிலும் 41 லட்சம் எல் இ டி தெருவிளக்குகள் நிறுவப்பட்டுள்ளன.
      Posted On: 22 DEC 2017 2:20PM by PIB Chennai


    இந்தியப் பொருளாதாரத்தின் அதிகரித்துவரும் தேவைகளை கருத்தில் கொண்டு 2019ஆம் ஆண்டிற்குள் நாடு முழுவதிலும் 24 மணிநேரமும், வாரத்தின் ஏழு நாட்களும் மின்சாரத்தை வழங்குவதற்கான பிரம்மாண்டமானதொரு திட்டத்தை இந்திய அரசு மேற்கொண்டுள்ளது. அதன் ஆட்சிக் காலத்தில் பாதியை நிறைவு செய்தபிறகு, மின்சாரத் துறையில் பல முக்கியமான சாதனைகளை அரசு செய்துள்ளது. தீன் தயாள் உபாத்யாயா கிராம் ஜோதி யோஜனாவின் கீழ் கிராமப்புறங்களை மின்மயமாக்கவும், ஒருங்கிணைந்த மின்சார வளர்ச்சித் திட்டத்தின் கீழ் நகர்ப்புற மின்மயமாக்கலுக்கும் சிறப்பு கவனம் செலுத்தப்பட்டது. சௌபாக்யா திட்டத்தின் கீழ் 2019 மார்ச் மாதத்திற்குள் தனிப்பட்ட வீடுகளை மின்மயமாக்குவதை நோக்கி இத்திட்டங்கள் இப்போது கவனம் செலுத்தி வருகின்றன.


    மின்கடத்தல், மின்பகிர்மானம் ஆகியவற்றையும், நுகர்வோருக்கான மின்வழங்கலில் மின்கடத்தி மற்றும் அளவீடு ஆகியவற்றையும் வலுப்படுத்துவதோடு அனல்மின் உற்பத்தி, நீர் மின் உற்பத்தி, மேலும் முக்கியமாக சூரிய ஒளி, காற்று மற்றும் இதர தூய்மையான மின்சார உற்பத்திக்காகவும் பல முக்கிய முடிவுகள் எடுக்கப்பட்டுள்ளன. மின் உற்பத்தித் திறனை அதிகரிப்பதில் சாதனை படைப்பது மட்டுமின்றி, பொறுப்புத் தன்மை, மற்றும் வெளிப்படைத் தன்மையை அதிகரிப்பது உள்ளிட்டு கைபேசி செயலிகளை துவக்குவது; உர்ஜா செயலி, சௌபாக்யா இணைய தளம், தேசிய மின்சார இணைய தளம், மெரிட் இணைய தளம் போன்ற இணைய தளங்களையும் செயலிகளையும் துவக்குவதன் மூலம் தற்போதுள்ள கட்டமைப்பின் செயல்திறனை அதிகரிப்பது, அதன் மூலம் மின் இழப்புகளை குறைப்பது போன்ற முக்கியமான சீர்திருத்தங்கள் மேற்கொள்ளப்பட்டு வருகின்றன.


    *****

    
    
    (Release ID: 1516508) Visitor Counter : 33