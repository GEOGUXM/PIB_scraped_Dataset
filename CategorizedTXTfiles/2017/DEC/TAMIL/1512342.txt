      பாதுகாப்பு அமைச்சகம்

      தளபதிகள் மாநாட்டின் போது பயிற்சிப் பிரிவுத் தளபதிகளிடேயே வான்படைத் தளபதி உரை
      Posted On: 07 DEC 2017 5:37PM by PIB Chennai


    2017 டிசம்பர் 07ம் தேதி புதுதில்லியில் உள்ள தலைமைப் பயிற்சி கமாண்டில் நடைபெற்ற கமாண்டர்கள் மாநாட்டில் இந்திய வான்படைத் தளபதி ஏர் மார்ஷல் பி.எஸ். தனோவா, அனைத்து பயிற்சிக் கமாண்டின் பயிற்சி அமைப்புகளைச் சேர்ந்த அனைத்து கமாண்டர்களிடையே உரையாற்றினார். முன்னதாக வான்படைத் தளபதி, தலைமையகப் பயிற்சிக் கமாண்டின் அனைத்து வான்படை வீரர்கள் மற்றும் சிவிலியன் பணியாளர்களுடன் கலந்து பேசினார். தலைமையகப் பயிற்சிக் கமாண்டின் வீரர்கள் அளித்த உற்சாகமான அணிவகுப்பு மரியாதையை வான்படை தலைமைத் தளபதி ஏற்றுக் கொண்டார்.


    வான்படைத் தலைமைத் தளபதியுடன் அவரது மனைவியும் வான்படை வீரர்கள் மனைவி நல்வாழ்வு சங்கத்தின் தலைவருமான திருமதி கமல்பிரீத் தனோவாவும் தலைமையகப் பயிற்சிக் கமாண்டுக்கு வருகை புரிய, அவர்களை ஏர் ஆஃபீசர் தலைமை கமாண்டிங் இன் சீஃப் ஏர் மார்ஷல் எஸ்.ஆர்.எஸ். நாயர், மற்றும் வான்படை வீரர்களின் மனைவி நல்வாழ்வு சங்கத் (பிராந்தியம்) தலைவர் திருமதி கீதாஞ்சலி நாயர் ஆகியோர் வரவேற்றனர்.


    வான்படைத் தலைமைத் தளபதி தனது உரையில், பயிற்சி பெறுவோர் மற்றும் பயிற்சி அளிப்போரின் மீது கமாண்டர்கள் முழு கவனம் செலுத்த வேண்டும் என்றும் பயிற்சியின் தரத்தை மேம்படுத்தவும் பராமரிக்கவும் தீவிரம் காட்ட வேண்டும் என்றும் கேட்டுக் கொண்டார். பயிற்சி உள்கட்டமைப்புகளை மேம்படுத்துவது, வான்படை சொத்துக்களைப் பாதுகாப்பது மற்றும் குழுவை உருவாக்கி செயல்படுத்துவது ஆகியவற்றின் அவசியம் குறித்து அவர் வலியுறூத்தினார். நிபுணத்துவம் வாய்ந்த வான்படை வீரர்களை உருவாக்கப் பயிற்சி அளிக்க வேண்டும் என்றும் அவர்களிடையே இந்திய வான்படையின் முக்கிய நோக்கமாகத் திகழும் இயக்கம், ஒருங்கிணைப்பு மற்றும் நிபுணத்துவம் ஆகியவற்றை ஏற்படுத்தி உலகின் நான்காது பெரிய விமானப்படையான இந்திய விமானப் படையின் முதுகெலும்பாக இருக்கும் உணர்வை ஏற்படுத்த வேண்டும் என்றும் அவர் வலியுறுத்தினார்.

    
    
    (Release ID: 1512342) Visitor Counter : 47
    
    
      Read this release in: English