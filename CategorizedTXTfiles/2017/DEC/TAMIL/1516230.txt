      புதிய மற்றும் புதுப்பிக்கத்தக்க எரிசக்தி அமைச்சகம்

      புதுப்பிக்கவல்ல ஆற்றலில் 2020-ம் ஆண்டில் 175 கிகா வாட் இலக்கை எட்டுவதற்கான சாதனைப் பாதையில் மத்திய அரசு
      Posted On: 27 DEC 2017 6:04PM by PIB Chennai


    உலக அளவில் காற்றாலை மின் உற்பத்தியில் 4-வது இடத்திலும் சூரிய மின்சக்தி உற்பத்தியில் 6-வது இடத்திலும் இந்தியா


    2017-ம் ஆண்டு நவம்பர் மாதம் முடிந்த காலத்தில்


    62 கிகாவாட் மொத்த புதுப்பிக்கவல்ல மின் உற்பத்தியில் 2014 மே மாதம் முதல் 27 கிகா வாட் உற்பத்தியாகியது. இந்த ஆண்டு ஜனவரி மாதத்திலிருந்து இதுவரை 11.79 கிகா வாட் உற்பத்தி செய்யப்பட்டுள்ளது.


    பகிரங்க ஏலத்தின் மூலம் வரலாற்று சாதனையாக சூரிய மின்சக்திக்கு யூனிட்டுக்கு 24.4 பைசாவும், காற்றாலை மின்சக்திக்கு யூனிட்டுக்கு 2.64 பைசாவும் வசூலிக்கப்படுகிறது


    அடுத்த 3 ஆண்டுகளுக்கு 100 கிகா வாட் திறன் கொண்ட சூரிய சக்தி மற்றும் 60 கிகா வாட் திறன் கொண்ட காற் றாலை மின்சக்தியை பகிரங்க ஏல த்தின் மூலம் அடைய திட்டமிடப்பட்டுள்ளது


    தூய்மையான எரிசக்தி மூலம் புதிய இந்தியாவை உருவாக்குவதற்கான பிரதமர் நரேந்திர மோடியின் கனவை நினைவாக்கும் வகையில் புதிய மற்றும் புதுப்பிக்கவல்ல எரிசக்தி அமைச்சகம் பல்வேறு நடவடிக்கைகளை மேற்கொண்டது. உலகிலேயே மிகப் பெரிய அளவில் புதுப்பிக்கவல்ல எரிசக்தி உற்பத்தியை உண்டாக்கும் விதத்தில் திட்டம் தீட்டப்பட்டுள்ளது. புதுப்பிக்கவல்ல ஆற்றல் மூலம் தூய்மையான மின்சக்தியை அதிகரிக்கும் விதத்தில் மத்திய அரசின் இலக்கு அமைந்துள்ளது. புதுப்பிக்கவல்ல மின்சக்தியின் வளர்ச்சி, பயன்பாடு மூலம் பாதுகாப்பு, மின் பற்றாக்குறை, வெப்ப நிலை மாற்றத்தை சமாளிக்க இயலும்.


    கடந்த மூன்றரை ஆண்டுகளில் 27.07 கிகாவாட் புதுப்பிக்கவல்ல ஆற்றல் மின்சக்தி உற்பத்தி செய்யப்பட்டுள்ளதாக அறிக்கை தாக்கல் செய்யப்பட்டுள்ளது. இதில் 12.87 கிகா வாட் சூரிய மின்சக்தி, 11.70 காற்றாலை மின்சக்தி, 0.59 கிகா வாட் நீர் மின்சக்தி ஆகியவை உள்ளடங்கியுள்ளது.


    புதுப்பிக்கவல்ல ஆற்றல் மின்சக்தியை ஊக்குவிக்கும் விதமாக அரசு பல்வேறு நடவடிக்கைகளை மேற்கொண்டு வருகிறது. முதலீடு மற்றும் வட்டியில் மானியம், சலுகையுடன் கூடிய நிதியுதவி ஆகியவற்றை அளித்து புதுப்பிக்கவல்ல ஆற்றல் மின்சக்தியை பயன்படுத்துவதற்கான ஊக்கத்தை அளித்து வருகிறது மத்திய அரசு. தேசிய சூரியசக்தி அமைப்பானது மின்சாரத்தை உண்டாக்குவதை பிரபலப்படுத்தி வருகிறது. தேசிய சூரியசக்தி அமைப்பின் நோக்கம் நீண்டகால கொள்கை மூலம் சூரிய சக்தி மின்சாரம் உற்பத்திக்கான செலவை குறைப்பதாகும். மண்ணெண்ணெய், டீசல் இவற்றின் மூலம் எரிசக்தியை உண்டாக்குவதற்கான செலவைவிட சூரிய சக்தி மூலம் மின்சாரத்தை உண்டாக்குவதற்கான செலவு அதிகமாகவே உள்ளது.


    2022-ம் ஆண்டில் சூரிய சக்தி மூலம் 175 கிகா வாட் மின் உற்பத்தி என்ற இலக்கை எட்டும் முகமாக பெரிய அளவிலான திட்டங்கள், நிகழ்ச்சிகளை அரசு அமல்படுத்தி வருகிறது. சூரிய சக்தி பூங்கா, சூரிய சக்தி மேற்கூரைத் திட்டம், சூரிய சக்தி பாதுகாப்புத் திட்டம், உள்ளிட்டவை கடந்த இரண்டு ஆண்டுகளில் தொடங்கப்பட்டுள்ளன.


    2022-ம் ஆண்டில் 175 கிகா வாட் சூரிய மின்சக்தியை எட்டுவதற்காக பல்வேறு கொள்கை நடவடிக்கைகள் தொடங்கப்பட்டதோடு, திட்டங்களுக்கான நிதி ஆதாரங்களையும் புதிய, புதுப்பிக்கவல்ல எரிசக்தி அமைச்சகம் அமல்படுத்தி வருகிறது. மின்சாரத் துறை சட்டத்தில் திருத்தம், புதுப்பிக்கவல்ல ஆற்றல் மூலமான மின் உற்பத்தியை வாங்குவது, புதுப்பிக்கவல்ல ஆற்றல் மூலம் மின் உற்பத்தி செய்ய உதவுவது என பல்வேறு நடவடிக்கைகளை அரசு மேற்கொண்டு வருகிறது. மேலும் விசேஷமான சூரிய ஆற்றல் பூங்காக்கள் அமைப்பது உள்ளிட்ட நடவடிக்கைகளையும் அரசு மேற்கொண்டு வருகிறது. மேலும் சூரிய மின்சக்தி, காற்றாலை மின் சக்தியை கட்டணத்தைக் கருத்தில் கொண்டு ஏல அடிப்படையில் கொள்முதல் செய்வதற்கான வழிமுறைகளையும் அமைச்சகம் வகுத்துள்ளது. மேற்கூரை சூரிய மின்சக்தித் திட்டங்களுக்கு அரசுக்குச் சொந்தமான பெரிய கட்டடங்கள், வளாகங்களை அடையாளம் காணுவதையும் அமைச்சகம் மேற்கொண்டுள்ளது. சூரிய மின் சக்திக்கான மேற்கூரைக்கான ஏற்பாடு, 10 சதவீத புதுப்பிக்கவல்ல எரிசக்தி ஆகியவற்றின் கட்டாயத்தை அமைச்சகம் உணர்த்தி வருகிறது. புதிய கட்டடங்கள் அல்லது உயரமான தரைத் தளங்கள் கொண்ட கட்டங்களில் சூரிய ஆற்றல் மின்சக்தியை உற்பத்தி செய்யும் பொருட்டு கட்டடங்களுக்கு துணை விதிகள் மாற்றத்தையும் அமைச்சகம் மேற்கொண்டுள்ளது. சூரிய சக்தி மூலம் மின்சாரம் தயாரிப்பதற்காக நீண்ட கால தவணையில் கடன் வழங்குதல், வீட்டுவசதி கடன் முறையில் வங்கிகள் மூலம் கடன் வழங்கும் திட்டத்தையும் அமைச்சகம் அமல்படுத்தி வருகிறது.


    புதிய மற்றும் புதுப்பிக்கவல்ல அமைச்சகத்தின் மற்ற முயற்சிகள் மற்றும் சாதனைகள் விவரம்


    உள்நாட்டு புதுப்பிக்கவல்ல ஆதாரங்களின் பயன்பாட்டை அதிகரித்து டீசல், பெட்ரோல் இறக்குமதியை குறைப்பது


    இலக்குகள்


    2022-ல்175 கிகா வாட் புதுப்பிக்கவல்ல மின் உற்பத்தியை இலக்காக கொண்டுள்ளது புதிய மற்றும் புதுப்பிக்கவல்ல அமைச்சகம். இதில் காற்றலை மூலம் 60 கிகா வாட் சூரிய சக்தி மூலம் 100 கிகா வாட், உயிர்த் திரள் மூலம் 10 கிகா வாட், சிறிய புனல் மின் நிலையங்கள் மூலம் 5 கிகா வாட் மின் உற்பத்தி செய்ய இலக்கு நிர்ணயிக்கப்பட்டுள்ளது. 2017-2018-ம் நிதியாண்டில் 14450 மெகாவட் புதுப்பிக்கவல்ல உற்பத்திக்கான இலக்கு நிர்ணயிக்கப்பட்டுள்ளது. அதாவது காற்றாலை மூலம் 100 மெகாவாட், சூரிய ஆற்றல் மூலம் 10,000 மெகாவாட், சிறிய புனல் மின் நிலையங்கள் மூலம் 200 மெகாவாட், உயிர் திரள் மூலம் 340 மெகாவாட், வீணாகும் மின் சக்தி 10 மெகாவாட் ஆகியவற்றை உள்ளடங்கியதாகும்.


    மொத்த மின் உற்பத்தியில் புதுப்பிக்கவல்ல மின் உற்பத்தியின் பங்கு


    பொருளாதார வளர்ச்சி, வளர்ந்து வரும் செழிப்பு, நகரமயமாக்கல் விகிதம் அதிகரிப்பு, அதிகரித்து வரும் தனிநபர் மின்சார நுகர்வு ஆகியவற்றால் நாட்டின் மின் தேவை அதிகரித்துள்ளது. இந்த மின் தேவையை சமாளிக்கும் விதமாக 2017-ம் ஆண்டு நவம்பர் 31-ம் தேதி காலத்தில் எல்லா வகை ஆதாரங்களின் மூலமாக 331.95 கிகா வாட் மின் உற்பத்தி செய்யப்பட்டுள்ளது. அதில் பிதுப்பிக்கவல்ல ஆற்றல் மூலமாக 60.98 கிகா வாட் மின் உற்பத்தி செய்யப்பட்டுள்ளது. இது மொத்த மின் உற்பத்தியில் 18.37 சதவிகிதமாகும்.


    புதிய மற்றும் புதுப்பிக்கவல்ல அமைச்சகத்தின் இந்த ஆண்டின் முயற்சி மற்றும் சாதனைகளின் ஒரு பார்வை


    இனம் வாரியான சாதனைகளின் சிறப்பம்சங்கள்


    இதுவரை இல்லாத அளவுக்கு காற்றாலை மூலம் 2016-17-ம் நிதியாண்டில் கூடுதலாக 5502.39 மெகாவாட் மின் உற்பத்தி செய்யப்பட்டது. இது இலக்கை விட 38 சதவிகிதம் ஆகும். 2017-18 நிதியாண்டுக்கான உற்பத்தியில் கடந்த நவம்பர் வரையிலான காலத்தில் 467.11 மெகாவாட் மின் உற்பத்தி செய்யப்பட்டுள்ளது. ஒட்டு மொத்தமாக 32746.87 மெகாவாட் மின் உற்பத்தி செய்யப்பட்டுள்ளது. இதையடுத்து காற்றாலை மூலம் மின் உற்பத்தி செய்த நாடுகள் பட்டியலில் இந்தியா 4-வது இடத்தைப் பிடித்துள்ளது. முதல் மூன்று இடங்களில் முறையே சீனா, அமெரிக்கா, ஜெர்மனி ஆகிய நாடுகள் உள்ளன.


    எப்போதும் இல்லாத அளவுக்கு சூரிய ஆற்றல் மூலம் 2017-18 ம் நிதியாண்டுக்கான காலத்தில் கடந்த நவம்பர் 30-ம் தேதி வரையிலான காலத்தில் 4323.1 மெகாவாட் (சூரிய மேற்கூரை மூலம் 207.92 மெகாவாட் உள்பட) உற்பத்தி செய்யப்பட்டுள்ளது. அதாவது ஒட்டு மொத்தமாக 16611.73 மெகாவாட் ( சூரிய மேற்கூரை மூலம் 863.92 மெகாவாட் உள்பட) உற்பத்தி செய்யப்பட்டு சாதனை படைக்கப்பட்டுள்ளது.


    நாட்டில் ஒட்டு மொத்தமாக இதுவரை 1.42 லட்சம் சூரிய ஆற்றல் குழாய்கள் பொருத்தப்பட்டுள்ளது. இதில் 2017-ம் ஆண்டு நவம்பர் 30-ம் தேதி முடிந்த காலம் வரையிலான மூன்றரை ஆண்டுகளில் மட்டும் 1.31 குழாய்கள் நிறுவப்பட்டுள்ளது.


    23656 மெகாவாட் ஒப்பந்தம் விடப்பட்டதில் 19340 மெகாவாட் வழங்கப்பட்டுள்ளது.


    சிறிய புனல் நீர் மின் திட்டங்கள் மூலம் 0,59 கிகா வாட் மின் உற்பத்தி செய்யப்பட்டுள்ளது.


    உயிர் திரள் மூலமாக ஒட்டு மொத்தமாக 8181.70 மெகாவாட் மின் உற்பத்தி செய்யப்பட்டுள்ளது.


    2017-18-ம் நிதியாண்டில், ஜனவரி மாதம் முதல் நவம்பர் 30-ம் தேதி முடிய சாதனைகள்


    உலோக கட்டமைப்பு மின்சக்தி


    2017 ஜனவரி முதல் நவம்பர் 30 முடிய --- ஒட்டு மொத்த அளவு (மெகாவாட்டில்)


    காற்றாலை--- 4046.44------------32746.87


    சூரிய ஆற்றல் 7599.31-------16611.73


    சிறிய புனல் நீர் திட்டம் 64.80---4399.35


    உயிர் திரள்-60.95- 8881.70


    வீணானது 16-114.08


    மொத்தம் 11787.50-62053.73


    உலோக கட்டமைப்பு இல்லாதது மூலமாக 168.87 மெகாவாட் ஜனவரி முதல் நவம்பர் வரையிலுமாகவும் ஒட்டு மொத்தமாக 1555..08 மெகாவாட்டும் உற்பத்தி செய்யப்பட்டுள்ளது.


    அமைச்சகத்தின் முயற்சிகளில் பிரதானமானவை


    காற்றலை


    தேசிய சூரிய ஆற்றல் அமைப்பு 2021-22-ல் 20 கிகா வாட் மின் உற்பத்தி நிர்ணயித்ததை தற்போது 100 கிகா மின் உற்பத்தியாகியுள்ளது. 2017-18-ம் ஆண்டில் 10,000 மெகா வாட் இலக்கு நிர்ணயித்த நிலையில் நவம்பர் 2017 வரை 20 கிகா வாட் உற்பத்தி செய்யப்பட்டுள்ளது.


    23656 மெகாவாட் ஒப்பந்தம் செய்து கொண்டு நிலையில் இது நாள் வரை 19340 மெகாவாட் வழங்கப்பட்டுள்ளது.


    சூரிய ஆற்றல் மின் சக்தி பூங்கா, மிகப் பெரிய சூரிய ஆற்றல் மூலம் 20 ஆயிரம் மெகாவாட் என்பது 40 ஆயிரம் மெகாவாட்டாக உயர்த்தப்பட்டுள்ளது. 21 மாநிலங்களில் 20,514 மெகாவாட் மின் உற்பத்தி செய்யும் விதமாக சூரிய ஆற்றல் மின் சக்தி பூங்கா அனுமதி வழங்கப்பட்டுள்ளது.


    ஆந்திர மாநிலம் கர்னூலில் 1000 மெகாவாட் கொண்டு சூரிய ஆற்றல் பூங்கா ஏற்கெனவே நிறுவப்பட்டுள்ளது. ஒரே இடத்தில் 1000 மெகாவாட் சூரிய ஆற்றல் பூங்கா நிறுவப்பட்டுள்ளது உலகிலேயே மிகப் பெரியது என்பது குறிப்பிடத்தக்கது.


    ராஜஸ்தானில் 650 மெகாவாட் கொண்ட பட்லா –கட்டம் 2 சூரிய ஆற்றல் பூங்கா நிறுவப்பட்டுள்ளது.


    மத்தியப் பிரதேசத்தில் 250 மெகாவாட் கொள்ளளவு கொண்ட சூரிய ஆற்றல் பூங்கா நீமச்மண்சோர் பகுதியில் நிறுவப்பட்டுள்ளது.


    குஜராத் (500 மெகாவாட்), ராஜஸ்தான் (1000 மெகாவாட்), மிஜோரம் (23 மெகாவாட்) ஆகியவற்றுக்கு ஒப்புதல் அளிக்கப்பட்டுள்ளது.


    காற்றாலை மின் சக்திக்கான கட்டணம் ஒரு கிலோ வாட்டுக்கு 2.44 பைசாவாக குறைக்கப்பட்டது. சமீப மாதங்களில் நிலவிய விவரம் வருமாறு


    வரிசை எண்—காலம்---கொள்ளளவு--- கட்டணம்--- திட்டம்- மாநிலம்


    1 பிப்ரவரி 17 750 மெகாவாட் 3.30 மாநிலத் திட்டம் - ம.பி


     1. மே 17 250 மெகாவாட் 2.62 விஜிஎப்- ராஜஸ்தான்

     2. மே 17 500 மெகாவாட் 2.44 விஜிஎப்- ராஜஸ்தான்

    இந்த ஆண்டு நவம்பர் 30-ம் தேதி முடிவடைந்த காலத்தில் நாட்டில் மொத்தம் 41.90 சூரிய மின்சக்தி விளக்குகள் பொருத்தப்பட்டுள்ளன. 1.42 லட்சம் சூரிய சக்தி குழாய்கள் நிறுவப்பட்டுள்ளது. இதில் கடந்த மூன்றரை ஆண்டுகளில் மட்டும் 18.47 சூரிய மின்சக்தி விளக்குகள் மற்றும் 1.31 லட்சம் சூரிய குழாய்கள் பொருத்தப்பட்டுள்ளன.


    பாதுகாப்பு திட்டம், மத்திய பொதுத் துறை கீழான திட்டம், சூரிய மின் ஆற்றல் திட்டம், சூரிய மேற்கூரைத் திட்டம் உள்ளிட்ட பல திட்டங்கள் அமைச்சகத்தின் கீழான தேசிய சூரிய ஆற்றல் அமைப்பு திட்டத்தால் அமல்படுத்தப்படுகிறது.


    சூரிய மேற்கூரைத் திட்டம்


    அமைச்சகத்தின் சார்பில் உலோக கட்டமைப்பு மேற்கூரை சூரிய ஆற்றல், சிறிய சூரிய ஆற்றல் திட்டங்கள் 2100 மெகாவாட் மின் உற்பத்திக்காக அமல்படுத்தப்பட்டு வருகிறது. குடியருப்பு, அரசு, நிறுவனங்களில் இது அமல்படுத்தப்பட்டுவருகிறது.


    இத்திட்டங்களுக்காக மத்திய அரசு 30 சதவிகிதம் அளிக்கப்பட்டுள்ளது. மீதமுள்ள 70 சதவிகிதம் மாநில அரசுகளால் அளிக்கப்பட்டுள்ளது.


    காற்றாலை


    2016-2017-ம் நிதியாண்டில் கூடுதலாக 5.5 கிகா வாட் மின் சக்தி உற்பத்தி செய்யப்பட்டுள்ளது. ஒரே ஆண்டில் கூடுதலாக இவ்வளவு அளவு காற்றாலை மின் உற்பத்தி செய்யப்பட்டதில்லை. தற்போதைய நிலையில் நாட்டின் காற்றாலை மின் உற்பத்தி 32.75 கிகா வாட்.. காற்றாலை மூலம் உற்பத்தி செய்யப்பட்ட நாடுகளில் 4-வது இடத்தில் உள்ளது இந்தியா. முதல் மூன்று இடங்களை முறையே சீனா, அமெரிக்கா, ஜெர்மனி ஆகிய இடங்கள் உள்ளன.


    இந்தியாவில் காற்றாலை மூலம் மின் உற்பத்தி செய்வதற்கான வலுவான அடித்தளம் கொண்ட இடம் உள்ளது. 53 வகையான கருவிகள் மூலம் மின் உற்பத்தி செய்வதற்காக 20


    பேருக்கு அனுமதி அளிக்கப்பட்டுள்ளது.


    சிறிய புனல் மின் திட்டம்


    புதுப்பிக்கவல்ல ஆற்றல் மூலம் 27.07 கிகா வாட் மின் உற்பத்தி செய்யப்பட்டுள்ள நிலையில் சிறிய புனல் மின் திட்டம் மூலம் 059 கிகா வாட் மின் உற்பத்தி செய்யப்பட்டுள்ளது.


    உயிர் திரள் மின் திட்டம்


    உயிர் திரள் மின் திட்டம் மூலமாக நவம்பர் 30-ம் தேதி முடிந்த காலத்தில் 8881.70 மெகாவாட் மின் உற்பத்தி செய்யப்பட்டுள்ளது.


    இந்திய புதுப்பிக்கவல்ல மின்சக்தி வளர்ச்சி நிறுவனம்


    இந்திய புதுப்பிக்கவல்ல மின் சக்தி வளர்ச்சி நிறுவனத்துக்கு சிறிய ரத்னா விருது வழங்கப்பட்டதோடு அதன் மூலதனம் ஆயிரம் கோடியிலிருந்து 6 ஆயிரம் கோடியாக உயர்த்தப்பட்டது.


    பசுமை சக்தி தாழ்வாரம்


    மாநிலங்களுக்கு இடையிலான ஒலிபரப்பு திட்டத்தின் கீழ் தமிழகம், கர்நாடகம், ராஜஸ்தான், ஆந்திரம், மகாராஷ்டிரம், மத்திய பிரதேசம், குஜராத், ஹிமாச்சல பிரதேசம் ஆகிய மாநிலங்களுக்காக 10141 கோடியில் பசுமை சக்தி தாழ்வாரம் அமல்படுத்தப்பட்டுள்ளது.


    இலக்குகளை எட்டும் வகையில் எடுத்துள்ள பல்வேறு முயற்சிகள் குறித்து விவரம்


    175 கிகா வாட் புதுப்பிக்கவல்ல மின் ஆற்றலை எட்டும் வகையில் 100 கிகா வாட் சூரிய ஆற்றல் கருவிகளை நிறுவுதல்


    சூரிய மின் சக்தி, காற்றாலை மின் சக்தியை ஏலத்தை அடிப்படையாக கொண்டு கொள்முதல் செய்வதற்கான வழிமுறைகளை வகுத்தல்


    தேசிய கடல்சாரா காற்றாலை மின் சக்தி கொள்கை அறிவிக்கப்பட்டது


    2019-ம் ஆண்டு நிறுவப்பட உள்ள காற்றாலை, சூரிய ஆற்றல் திட்டங்களுக்கான இழப்பை சரி செய்தல்


    5 மாநிலங்களில் எல்ஈடி விளக்குகளுக்காக அடல் ஜோதி யோஜனா திட்டம் தொடங்குதல்


    மேற்கூரை சூரிய ஆற்றல் திட்டங்களுக்காக கட்டட விதிகளில் மாற்றம் செய்தல்


    சூரிய ஆற்றல் மின் சக்திக்காக கட்டமைப்புகளை உண்டாக்குதல்


    வரி இல்லாத சூரிய மின் சக்தி பத்திரங்கள்


    சர்வதேச நன்கொடையாளர்களிடமிருந்து நிதி பெறுதல்


    மேற்கூரைக்காக வீட்டு வசதிக் கடனின் ஒரு பகுதியாக வங்கி மூலம் கடன் வழங்குதல்

    
    
    (Release ID: 1516230) Visitor Counter : 671
    
    
    
    
    

2.