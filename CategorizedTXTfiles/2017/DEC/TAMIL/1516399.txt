      எரிசக்தி அமைச்சகம்

      டிசம்பர் 19, 2017 வரை 28 கோடிக்கும் மேலான எல்.இ.டி. பல்புகள் உஜ்வாலா திட்டத்தின் கீழ் விநியோகம் மற்றும் தனியார் துறை மூலம் 52.43 கோடி விற்பனை – திரு.ஆர்.கே.சிங்.
      கடுமையான தரக்கட்டுப்பாட்டின் விளைவாக, உஜ்வாலா திட்டத்தின் கீழ் எல்.இ.டி. பல்புகளின் தோல்வி விகிதம் 0.48% மட்டுமே.
      பழுதடைந்த பல்புகளை, இ.இ.எஸ்.எல். நுகர்வோருக்கு இலவசமாக மாற்றித்தருகிறது.
      Posted On: 21 DEC 2017 4:39PM by PIB Chennai


    மின்சாரம் , புதிய மற்றும் புதுப்பிக்கத்தக்க எரிசக்தித் துறை ( தனிப்பொறுப்பு ) மத்திய அமைச்சர் திரு . ராஜ்குமார் சிங் , நாடு முழுவதும் எல் . இ . டி . பல்பு விநியோகம் குறித்து மக்களவையில் இன்று எழுப்பப்பட்ட கேள்விக்கு எழுத்துப்பூர்வமாக பதில் அளித்தார் . மின்சார அமைச்சகத்தின் கீழ் இயங்கும் பொதுத்துறை கூட்டு நிறுவனமான எரிசக்தி திறன் சேவை நிறுவனமான இ . இ . எஸ் . எல் ., உன்னத் ஜோதி திட்டத்தின் கீழ் நாடு முழுவதும் அனைத்து உள்நாட்டு நுகர்வோருக்கும் எல் . இ . டி . பல்புகளை கட்டுப்படியாகும் விலையில் விநியோகம் செய்கிறது . டிசம்பர் 19, 2017 வரை 28 கோடிக்கும் மேலான எல் . இ . டி . பல்புகள் இந்தத் திட்டத்தின் கீழ் விநியோகம் செய்யப்பட்டுள்ளன . இதுதவிர , அக்டோபர் 2017 வரை தனியார் நிறுவனம் மூலம் 52.43 எல் . இ . டி . பல்புகள் விற்பனை செய்யப்பட்டுள்ளன .


    எல் . இ . டி . பல்பு உற்பத்தியில் மேற்கொள்ளப்படும் தர நிர்ணயம் குறித்து திரு . சிங் , உயர் தரமான எல் . இ . டி . பல்புகள் மட்டுமே உஜ்வாலா திட்டத்தின் கீழ் விநியோகம் செய்யப்பட வேண்டும் என்பதற்காக எல் . இ . டி . பல்புகளில் மூன்று கட்ட ( ஆரம்ப நிலை , விநியோக நிலை மற்றும் விநியோகத்திற்குப் பிந்தைய நிலை ) தரப் பரிசோதனை மேற்கொள்ளப்படுகிறது . கடுமையான தரப் பரிசோதனை மேற்கொள்ளப்படுவதால் , உஜ்வாலா திட்டத்தின் கீழ் வழங்கப்படும் பல்புகள் 0.48% மட்டுமே பழுதடைகின்றன . மேலும் பழுதடைந்த பல்புகள் இ . இ . எஸ் . எல் . மூலம் இலவசமாக மாற்றித்தரப்படுகிறது எனவும் தெரிவித்திருக்கிறார் .


    எல் . இ . டி . பல்புகளின் தர நிர்ணயமானது பி . ஐ . எஸ் . எனப்படும் இந்திய தர நிர்ணய அமைப்பின் மூலமும் மின்னணு மற்றும் தகவல் தொழில்நுட்ப அமைச்சகம் மூலமும் மேற்கொள்ளப்படுகிறது . நெல்சன் நிறுவனமானது , எல் . இ . டி . பல்புகளில் போலிகள் அதிக எண்ணிக்கையில் புரள்வதாக புகார் தெரிவித்துள்ளது என பி . ஐ . எஸ் . தகவல் தெரிவித்துள்ளது . அதேபோன்று இந்திய மின்சார விளக்கு மற்றும் மின் சாதன உற்பத்தியாளர் சங்கமும் ( எல்கோமா ) தொழில்கொள்கை மற்றும் ஊக்குவிப்புத் துறை , வணிகம் மற்றும் தொழில்துறை அமைச்சகத்திடமும் , தரம் குறைந்த பல்புகள் வெளிநாட்டில் இருந்து இறக்குமதி செய்யப்பட்டும் , உள்நாட்டில் தயாரிக்கப்பட்டும் புழங்குவதாக தெரிவித்துள்ளது . இதனை பி . ஐ . எஸ் . தீவிரமாக ஆராய்ந்து , கட்டாயப் பதிவுச் சட்டம் 2012 படி மின்னணு மற்றும் தகவல் தொழில்நுட்ப அமைச்சகம் மூலம் நடவடிக்கை எடுக்கப்படுகிறது என்றும் அமைச்சர் தெரிவித்துள்ளார் .


    எல்கோமா தெரிவித்திருக்கும் தகவல் முழுமையானது அல்ல என்று தெரிவித்திருக்கும் மின்னணு மற்றும் தகவல் தொழில்நுட்ப அமைச்சகம் , கட்டாயப் பதிவுச் சட்டத்திற்கு உட்படாத எல் . இ . டி . பல்புகள் பற்றிய தகவல்கள் தெரிவிக்கும்படி கேட்டுக்கொண்டுள்ளது .


    மின்னணு மற்றும் தகவல் தொழில்நுட்ப சாதனங்கள் ( கட்டாயப் பதிவு சட்டத்தின் தேவை ) ஆணை 2012 படி , கட்டாயப் பதிவுச் சட்டம் , பி . ஐ . எஸ் . சட்டம் 1986, இந்திய தரப் பாதுகாப்பை எல் . இ . டி . உள்ளிட்ட 30 வகையான எலக்ட்ரானிக் பொருட்களுக்கு கட்டாயமாக்கியுள்ளது . உற்பத்தியாளர் அனுப்பும் பொருட்கள் பி . ஐ . எஸ் . அங்கீகாரம் பெற்ற பரிசோதனைக் கூடத்தில் பரிசோ திக்கப்பட்டு , கட்டாயப் பதிவு சட்டத்தின் கீழ் பதிவு செய்யப்பட்டு அனுமதி வழங்கப்படுகிறது . பி . ஐ . எஸ் . நிர்ணயித்துள்ள தர நிர்ணயத்திற்கு உரித்தான தன்மைகள் இருக்கிறதா என்று ஆராயப்படுகின்றன . தரம் குறைந்த பொருட்களைத் தடுத்து நிறுத்தவும் , நுகர்வோர் பாதுகாப்பை உறுதிப்படுத்தவும் , மின்னணு மற்றும் தகவல் தொழில்நுட்ப அமைச்சகம் கட்டாயப் பதிவு சட்டத்தின் கீழ் பொருட்களை கண்காணிக்கிறது என்றும் அமைச்சர் தெரிவித் தார் .

    
    
    (Release ID: 1516399) Visitor Counter : 48