      கனரக தொழிற்சாலை மற்றும் பொதுத்துறை நிறுவனங்கள் அமைச்சகம்

      மின்சார வாகனங்களை ஊக்குவிக்கும் அரசு
      மின்சார பொது போக்குவரத்து மாதிரியை செயல்படுத்த 10 நகரங்கள் தேர்வு

      Posted On: 27 DEC 2017 3:54PM by PIB Chennai

    கனரகத் தொழில் மற்றும் பொது நிறுவனங்கள் துறை அமைச்சர் திரு . ஆனந்த் கீதே , பேம் இந்தியா திட்டத்தின் கீழ் , மின்சார பேருந்துகள் , வாடகை கார்கள் மற்றும் 3 சக்கர வாகனங்களை அறிமுகம் செய்ய 11 நகரங்களுக்கு அரசு ரூ .437 கோடி ஒதுக்கி இருப்பதாக கூறியுள்ளார் . தில்லி , அகமதாபாத் , பெங்களூர் , ஜெய்ப்பூர் , மும்பை , லக்னோ , ஹைதராபாத் , இந்தூர் , கொல்கத்தா ஆகியவற்றுடன் ஜம்மு , கவுகாத்தி ஆகியவை சிறப்பு பிரிவு நகரங்களாக இதில் சேர்க்கப்பட்டுள்ளன . பட்டியலில் உள்ள 9 பெரிய நகரங்கள் ஒவ்வொன்றுக்கும் 40 பேருந்துகள் மானியமாக வழங்கப்படும் . ஜம்மு , கவுகாத்தி நகரங்களுக்கு தலா 15 பேருந்துகள் வழங்கப்படும் . வாடகை கார்களுக்கு வழங்கப்படும் மானியத்தில் அகமதாபாத் (20 கார்கள் ), பெங்களூர் (100 கார்கள் ) , இந்தூர் (50 கார்கள் ) , கொல்கத்தா (200 கார்கள் ) என வழங்கப்படும் . தேவையின் அடிப்படையில் பெங்களூருக்கு 500 மூன்று சக்கர வாகனங்களுக்கு மானியம் கிடைக்கும் . இந்தூருக்கு 200 மற்றும் அகமதாபாத்துக்கு 20 வாகனங்கள் அளிக்கப்படும் . மொத்தம் 390 பேருந்துகள் , 370 வாடகை கார்கள் , 720 மூன்று சக்கர வாகனங்கள் இந்தப்பிரிவில் கிடைக்கும் .


    தூய்மை இந்தியா திட்டத்தை கனரக தொழில்துறை கடைப்பிடித்தபோது , டிசம்பர் மாதத்தின் பிற்பகுதியில் இந்த அறிவிப்பு வெளியானது .


    இதற்காக தேர்வு செய்யபட்டுள்ள நகரங்கள் பிப்ரவரி 2018- க்குள் வாகனங்கள் விநியோகத்துக்கான டெண்டர் மற்றும் ஆர்டர் நடைமுறைகளை முடித்து விடவேண்டும் . பேம் இந்தியா திட்டத்தின் முதல் கட்டத்தின் கீழ் , கனரக தொழில்துறை ரூ .437 கோடி செலவிடும் என எதிர்பார்க்கப்படுகிறது . இதில் உட்கட்டமைப்புக்கு வசூலிக்கப்படும் ரூ .40 கோடி ஊக்கத்தொகையாக வழங்கப்படும் .


    பேம் இந்தியா திட்டத்தின் மூலம் 2015 ஏப்ரல் 1- ம் தேதி முதல் , மின்சார வீரிய வாகனங்கள் தயாரிப்பை மிக வேகமாக கனரக தொழில்துறை ஊக்குவித்து வருகிறது . பல்வேறு அமைச்சகங்களுடன் இணைந்து இந்த வாகனங்களை தயாரிக்க நடவடிக்கை எடுக்கப்பட்டு வருகிறது . மின்சார பேருந்துகள் , மின்சார ஆட்டோக்கள் , வாடகை கார்கள் என பன்மாதிரி பொது போக்குவரத்தை மேம்படுத்துவதே தற்போதைய முயற்சியின் முக்கிய நோக்கமாகும் .


    2017 அக்டோபர் 31- ம் தேதி இந்த மாதிரி போக்குவரத்தை செயல்படுத்தும் ஆர்வம் கொண்ட நகரங்களில் இருந்து கருத்துக்கள் வரவேற்கப்பட்டுள்ளன . இதைப்பெறுவதற்கு கடைசி நாளாக நவம்பர் 30 2017 ஆக நிர்ணயிக்கப்பட்டது . கூடுதல் ஊக்கத்தொகை அறிவிப்பும் வெளியிடப்பட்டது .


    இதை ஏற்று , 21 மாநிலங்களைச் சேர்ந்த 44 நகரங்களில் இருந்து கனரக தொழில் துறைக்கு 47 கருத்துக்கள் வந்தன . 3144 மின்சார பேருந்துகள் , 2430 வாடகை கார்கள் , 21545 ஆட்டோக்கள் ஆகியவற்றுக்கு மத்திய அரசிடம் இருந்து ரூ . 4054.6 கோடி நிதியுதவி வழங்குமாறு கோரிக்கை விடப்பட்டது . மக்கள் தொகை , வாகன அடர்த்தி , தூய்மை தரம் , ஸ்மார்ட் சிட்டி திட்டம் ஆகியவற்றின் அடிப்படையில் மதிப்பீடு செய்யப்பட்டு , இந்த நகரங்கள் தேர்வு செய்யப்பட்டுள்ளன . முன்னோடியாக இந்த மின்சார வாகன போக்குவரத்தை செயல்படுத்த நிதி உதவி அளிப்பது என முடிவெடுக்கப்பட்டுள்ளது .


    *****

    
    
    (Release ID: 1516366) Visitor Counter : 138