      குடியரசுத் தலைவர் செயலகம்

      லக்னோவில் உள்ள பாபாசாஹேப் பீம்ராவ் அம்பேத்கர் பல்கலைக்கழக 7 வது பட்டமளிப்பு விழாவில் இந்தியக் குடியரசுத் தலைவரின் உரை
      Posted On: 15 DEC 2017 2:49PM by PIB Chennai


    லக்னோவில் உள்ள பாபாசாஹேப் பீம்ராவ் அம்பேத்கர் பல்கலைக்கழக 7 வது பட்டமளிப்பு விழாவில் இன்று (டிசம்பர 15, 2017) இந்தியக் குடியரசுத்தலைவர் திரு. ராம் நாத் கோவிந்த் பங்கேற்று உரையாற்றினார். பல்கலைக் கழக வளாகத்தில் அம்பேத்கர் பவனையும் அவர் திறந்துவைத்தார்.


    இந்த விழாவில் பேசிய குடியரசுத் தலைவர், நாடு அடைந்து வரும் விரைவான வளர்ச்சி குறித்து திருப்தி தெரிவித்தார். ஆனால் குறிப்பிட்ட சமூக, பொருளாதார பிரச்சினைகளிலும் அதேபோல் அறிவியல், தொழில்நுட்பத் துறைகளிலும், கூடுதலாக நாம் செய்ய வேண்டிய தேவையிருக்கிறது என்றும் அவர் கூறினார். நாடு முன்னேறிச் செல்லும்போது ஒவ்வொரு குடிமகனும் பயனடைய வேண்டும் என்றும் தனிநபர் வளர்ச்சிக்கான வாய்ப்புகளைப் பெற வேண்டும் என்றும் அவர் குறிப்பிட்டார்.


    மாணவர்கள் தொழில் முனைவோர்களாக மாற வேண்டும் என்று அழைப்பு விடுத்த குடியரசுத் தலைவர், வேலை தேடுபவர்களாக இருப்பதைக் காட்டிலும் வேலையை உருவாக்குபவர்களாக இருக்க வேண்டும் என்றார். வாழ்க்கை நடத்த அவர்கள் எந்தப் பாதையைத் தெரிவு செய்தாலும் உண்மையான வெற்றியை அடைய சிறந்த கொள்கைகளையும் கோட்பாடுகளையும் பின்பற்ற வேண்டும் என்று அறிவுரை கூறினார். நன்னெறிகள் பற்றி விவாதிப்பதற்கு தேவையோ தெளிவற்ற நிலையோ இல்லை என்று கூறிய அவர் ஒரு மேற்கோளையும் எடுத்துரைத்தார். “ஒப்பீடு இயற்பியலுக்கு பொருந்தும், நன்னெறிகளுக்குப் பொருந்தாது.“


    வசதியற்ற எளிய மக்கள் எளிதில் அணுகுவதற்கும் சமூகப் பிரச்சனைகளை முன்னிறுத்தவும் பாபாசாஹேப் பீம்ராவ் அம்பேத்கர் பல்கலைக்கழகம் பல்வேறு நடவடிக்கைகள் எடுத்து வருவதைக் குடியரசுத் தலைவர் சுட்டிக் காட்டினார். ஒற்றையாக உள்ள பெண் குழந்தைகளுக்கும் அதே போல் கடுமையாக நோய் வாய்ப்பட்ட மாணவர்களுக்கும் அது இட ஒதுக்கீடு வழங்குகிறது. பல்கலைக்கழகத்திற்கு அருகே உள்ள கிராமங்களை அது தத்தெடுத்துள்ளது. உள்ளூர் சமூகத்தின் கல்விக்கும் மேம்பாட்டிற்கும் அது பணியாற்றுகிறது. மேலும் பல்கலைக்கழகக் கண்டுபிடிப்பாளர்கள் மன்றத்துடன் உள்ளூர் மக்களை இணைத்துள்ளது. இத்தகைய முயற்சிகளைப் பாராட்டிய அவர், மாணவர்களின் உணர்வு பூர்வ செயல்பாட்டுக்கும் பொறுப்புணர்வுக்கும் இவை உதாரணம் என்று குறிப்பிட்டார்.


    ****

    
    
    (Release ID: 1517616) Visitor Counter : 29