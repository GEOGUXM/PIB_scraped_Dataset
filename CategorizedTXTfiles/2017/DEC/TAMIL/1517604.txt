      நாடாளுமன்ற விவகாரத்துறை அமைச்சகம்

      நாடாளுமன்றக் குளிர்காலக் கூட்டத் தொடர் மாற்றியமைக்கப்படுவது இது முதல் முறையல்ல-விஜய் கோயல்
      Posted On: 15 DEC 2017 2:30PM by PIB Chennai


    நாடாளுமன்றக் குளிர்காலக் கூட்டத் தொடரின் கால அட்டவணை மாற்றியமைக்கப்படுவது அல்லது குறைவான காலத்துக்கு நடைபெறுவது இதற்கு முன்பும் நடைபெற்றுள்ளது என்றும் இது ஒரு முன்னுதாரணம் அல்ல என்றும் நாடாளுமன்ற விவகாரங்கள், புள்ளியியல் மற்றும் திட்ட அமலாக்கல் துறை இணை அமைச்சர் திரு விஜய் கோயல் தெரிவித்துள்ளார். மாநிலங்களவையில் கேள்வி நேரத்தின் போது எழுத்துப் பூர்வமாக அளித்துள்ள பதிலில் அவர் இதைத் தெரிவித்துள்ளார். பொதுவாக நாடாளுமன்ற குளிர் காலக் கூட்டத் தொடர் நவம்பர் 3-வது வாரம் தொடங்கி டிசம்பர் 3-வது வாரம் வரை நடைபெறுவது வழக்கம்


    மாற்றியமைக்கப்பட்டு குறைந்த காலம் நடைபெற்ற குளிர் காலக் கூட்டத் தொடர்களின் விவரம் வருமாறு


    மக்களவை


    1976—ம் ஆண்டு 5-வது மக்களவையின் 18-வது கூட்டத் தொடர் அக்டோபர் 25-ம் தேதி முதல் நவம்பர் 5-ம் தேதி வரையிலான 12 நாள்களில் 11 அமர்வுகள் நடைபெற்றன.


    1990-ம் ஆண்டு 9-வது மக்களவையின் 6-வது கூட்டத் தொடர் டிசம்பர் 27-ம் தேதி முதல் ஜனவரி 11-ம் தேதி வரை 16 நாள்களில் 10 அமர்வுகள் நடைபெற்றன.


    1994-ம் ஆண்டு 10-வது மக்களவையின் 12-வது கூட்டத் தொடர் டிசம்பர் 7-ம் தேதி முதல் டிசம்பர் 23-ம் தேதி வரை 17 நாள்களில் 13 அமர்வுகள் நடைபெற்றன.


    15-வது மக்களவையின் 15-வது கூட்டத் தொடர் (பகுதி 1) டிசம்பர் 5-ம் தேதி முதல் 18-ம் தேதி வரை 14 நாள்களில் 10 அமர்வுகள் நடைபெற்றன.


    மாநிலங்களவை


    1976-ம் ஆண்டு 98-வது கூட்டத் தொடரில் நவம்பர் 3-ம் தேதி முதல் 15-ம் தேதி வரை 13 நாள்களில் 9 அமர்வுகள் நடைபெற்றன.


    1990-91-ம் ஆண்டு 156-வது கூட்டத் தொடரில் டிசம்பர் 27-ம் தேதி முதல் ஜனவரி 11-ம் தேதி வரை 16 நாள்களில் 10 அமர்வுகள் நடைபெற்றன.


    1994-ம் ஆண்டு 172-வது கூட்டத் தொடரில் டிசம்பர் 7-ம் தேதி முதல் 23-ம் தேதி வரை 17 நாள்களில் 13 அமர்வுகள் நடைபெற்றன.


    2013-ம் ஆண்டில் 230-வது கூட்டத் தொடரில் (பகுதி -1) டிசம்பர் 5-ம் தேதி முதல் 18-ம் தேதி வரை 14 நாள்களில் 10 அமர்வுகள் நடைபெற்றன.


    தற்போதைய கூட்டத் தொடர் 2017, டிசம்பர் 15-ம் தேதி தொடங்கி 2018 -ம் ஆண்டு ஜனவரி 5-ம் தேதி வரையிலான 22 நாள்களில் 14 அமர்வுகள் நடைபெறுகிறது என்றும் விஜய் கோயல் தெரிவித்தார்.

    
    
    (Release ID: 1517604) Visitor Counter : 29