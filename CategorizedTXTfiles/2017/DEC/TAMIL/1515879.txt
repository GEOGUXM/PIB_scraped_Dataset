      விண்வெளித்துறை

      ஆண்டு இறுதிக் கண்ணோட்டம் : விண்வெளித் துறை
      2017-ம் ஆண்டு விண்வெளித் துறையின் முக்கிய நிகழ்வுகள் கீழே கொடுக்கப்பட்டுள்ளன.

      Posted On: 26 DEC 2017 11:15AM by PIB Chennai
      * இந்திய விண்வெளி ஆய்வு மையமான இஸ்ரோ 2017- ம் ஆண்டு , 104 செயற்கை கோள்களை ஒரே நேரத்தில் பி . எஸ் . எல்வி .- சி 37 ராக்கெட் மூலம் பிப்ரவரி 15, 2017 அன்று அனுப்பியது . அதேபோல் ஜூன் 23, 2017 அன்று பி . எஸ் . எல் . வி .- சி 38 மூலம் ஒரே நேரத்தில் 31 செயற்கை கோள்களை அனுப்பியது . இவற்றில் இந்தியாவின் கார்ட்டோசாட் – 2 செயற்கைகோள் , இரண்டு இந்திய நானோ செயற்கை கோள்கள் , இந்திய பல்கலைக்கழகத்தின் ஒரு நானோ செயற்கை கோள் மற்றும் 19 நாடுகளைச் சேர்ந்த 130 செயற்கை கோள்கள் அடங்கியுள்ளன . ஆஸ்திரியா , பெல்ஜியம் , சிலி , கிரீச் ரிபப்ளிக் , ஃபிரான்ஸ் , ஃபின்லாந்து , ஜெர்மனி , இத்தாலி , இஸ்ரேல் , ஜப்பான் , கஜகஸ்தான் , லாட்வியா , லிதுவேனியா , ஸ்லோவாக்யா , சுவிட்சர்லாந்து , நெதர்லாந்து , ஐக்கிய அரபு நாடுகள் , இங்கிலாந்து மற்றும் அமெரிக்கா நாடுகளின் செயற்கை கோள்கள் ஆகும் . கார்ட்டோசாட் – 2 வரிசையிலான செயற்கைகோள் சூரிய ஒளி சுற்றுப் பாதையில் 5 ஆண்டுகள் உழைக்கும் வகையில் வடிவமைக்கப்பட்டுள்ளது . இந்த செயற்கை கோள்களின் முக்கிய பணியானது , பூமியின் மேற்பரப்பை அதிக தெளிவாக ( கருப்பு – வெள்ளை ) படம் பிடித்து , 2 மீட்டர் தெளிவுடன் (4 பாண்ட் வண்ண படங்கள் ) அனுப்புவது ஆகும் . இந்த செயற்கை கோள்களில் இருந்து பெறப்படும் அதிக தெளிவும் தரமும் கொண்ட படங்கள் மூலம் வரைபடம் , உள்கட்டமைப்பு திட்டமிடல் , நகர்ப்புற மற்றும் கிராமப்புற மேம்பாடு , பயன்பாட்டு மேலாண்மை , இயற்கை வளங்கள் , சரக்கு மேலாண்மை மற்றும் பேரழிவு மேலாண்மை போன்றவைகளுக்கு பயன்படும் .
      * மே 05, 2017 அன்று ஜி . எஸ் . எல் . வி . – எஃப் 09 எனப்படும் மார்க் 2 வகை ராக்கெட் மூலம் இந்தியாவின் ஜியோசின்குரோனியஸ் வகையிலான செயற்கை கோள் 2,230 கிலோ எடையுடன் , திட்டமிட்டபடி சுற்றுவட்டப் பாதையில் நிலைநிறுத்தப்பட்டது . விண்வெளித் துறைமுகமாக கருதப்படும் ஶ்ரீஹரிகோட்டாவில் இருந்து சதீஷ் தவான் விண்வெளி மையம் இரண்டாவது முறையாக இதனை ஏவியுள்ளது . இந்தியாவிலேயே கிரையோஜெனிக் தொழில்நுட்பத்தில் தயாரிக்கப்பட்ட ஜிஎஸ்எல்வி ராக்கெட்டுக்குக் கிடைத்த நான்காவது தொடர் வெற்றி இது .
      * ஶ்ரீஹரிகோட்டா , சதீஷ் தவான் விண்வெளி ஆய்வு மையத்தில் இருந்து இந்தியாவின் கனரக ராக்கெட்டான ஜி . எஸ் . எல் . வி . மார்க் 3 வகை ராக்கெட் மூலம் ஜிசாட் - 19 வகை செயற்கைகோள் ஜூன் 5, 2017 அன்று வெற்றிகரமாக விண்ணில் ஏவப்பட்டது . இது , கிரையோஜெனிக் தொழில்நுட்பத்தில் உள்நாட்டிலேயே தயாரிக்கப்பட்ட ஜிஎஸ்எல்வி மார்க் -3 கனரக ராக்கெட்டை சோதிக்க நடத்தப்பட்ட முதல் பரிசோதனை ஆகும் . இந்திய மண்ணில் இருந்து ஏவப்பட்டதில் , 3,136 எடை கொண்ட ஜிசாட் -19 செயற்கைகோள்தான் , அதிக எடையுள்ள செயற்கை கோள் ஆகும் .
      * ஜூன் 29, 2017, அன்று பிரெஞ்ச் கயானாவிலிருந்து ஏரியன் -5 கோரு ராக்கெட் மூலம் ஏவப்பட்ட மூன்றாவது தகவல்தொடர்பு செயற்கைகோளான ஜிசாட் -17, இரண்டு மாதத்தில் புவிச் சுற்றுப் பாதையில் நிலைநிறுத்தப்பட்டது .
      * நவம்பர் 20 – 21 ஆகிய தினங்களில் , ‘ தொழில் போக்கு மற்றும் வாய்ப்புகள் ’ என்ற தலைப்பில் இரண்டு நாட்கள் சர்வதேச கருத்தரங்கு இந்திய விண்வெளித் திட்டம் குறித்து நடத்தப்பட்டது . இந்த கருத்தரங்கை இந்திய விண்வெளி ஆய்வு மையமான இஸ்ரோவும் , இஸ்ரோவின் வணிக அமைப்பான ஆன்ட்ரிக்ஸ் கார்ப்பரேசன் லிமிடெட் ஆகியவற்றுடன் இந்திய வர்த்தகம் மற்றும் வணிகக் கூட்டமைப்பு இணைந்து நடத்தியது . இந்த இரண்டு நாள் கருத்தரங்கில் , விண்வெளித் துறையில் சாதிக்க வேண்டியவை குறித்து திட்டமிடப்பட்டது . மேலும் உள்நாட்டு மற்றும் வெளிநாட்டு வாய்ப்புகளை அதிகரிக்கும் வகையில் உலக நாடுகளுடன் பங்குதாரராக அல்லது இணைந்து செயலாற்றுவது குறித்து ஆலோசிக்கப்பட்டது . சமீப காலங்களில் இந்திய விண்வெளித் துறையின் சாதனைகள் மற்றும் முக்கியமான மைல்கற்கள் பற்றியும் எதிர்கால நிகழ்ச்சிகள் மற்றும் திட்டங்கள் பற்றியும் கருத்தரங்கில் விவாதிக்கப்பட்ட ன . இந்த கருத்தரங்கின்போது தொழில்துறை பிரதிநிதிகள் , கொள்கை வகுப்பாளர்கள் , சிந்தனையாளர்கள் மற்றும் கல்வியாளர்கள் மூலம் இந்திய அரசின் கொள்கைகளை ஊக்குவிப்பதன் மூலம் இந்திய தொழில்துறையின் , உள்நாடு மற்றும் வெளிநாட்டு வணிக எல்லை குறித்தும் ஆலோசிக்கப்பட்டது .
      * ஆஸ்ட்ரோசாட் – இந்தியாவின் விண்வெளி ஆய்வு டெலஸ்கோப் , இரண்டு ஆண்டுகள் வெற்றிகரமாக சுற்றுப்பாதையில் செயலாற்றி , எக்ஸ்ரே கதிர் மண்டலத்தை ஆய்வு செய்துள்ளது . ‘ இயற்கை வானியல் ’ என்ற தலைப்பில் வெளியிடப்பட்ட ஆய்வு அறிக்கையில் பால் வெளி மண்டலங்களில் புற ஊதாக் கதிர் விளைவுகள் பற்றி , நொடிக்கு 30 தடவை ஆய்வு செய்து 18 மாதங்கள் அனுப்பிய முடிவுகள் வெளியிடப்பட்டன . விண்வெளியில் எக்ஸ்ரே கதிர் வீச்சு குறித்த இந்த அளவீடு குறிப்பிடத்தக்க வலுவான ஆதாரமாக கருதப்படுகிறது .
      * செப்டம்பர் 29, 2017 அன்று குஜராத் சூரத்தில் மத்திய விண்வெளித் துறை அமைச்சர் டாக்டர் ஜிதேந்திரசிங் இந்திய விண்வெளி ஆய்வு மையத்தின் சாதனைகளை சிறப்புற விளக்கும் கண்காட்சியைத் தொடங்கிவைத்தார் . நகராட்சி பள்ளி வாரியத்தின் ஆதரவில் நடத்தப்பட்ட இந்தக் கண்காட்சியில் ஏராளமான பள்ளி மாணவர்கள் கலந்துகொண்டனர் .
      * இஸ்ரோவின் டெலிமெட்ரி டிராக்கிங் அன்ட் கமாண்ட் நெட்வொர்க் , இந்திய விண்வெளி ஆய்வு மையம் , விண்வெளித் துறை , அறிவியல் வாரியம் மற்றும் தொழில் ஆய்வு ( சி . எஸ் . ஐ . ஆர் .), நேஷனல் பிசிகல் லேபரட்டரி ( என் . பி . எல் .), அறிவியல் மற்றும் தொழில்நுட்ப அமைச்சகம் ஆகியோருக்கிடையே புதுடெல்லியில் ஆகஸ்ட் 4, 2017 அன்று புரிந்துணர்வு உடன்படிக்கை கையெழுத்தானது . இந்த உடன்படிக்கை யின் படி இஸ்ரோவுக்குத் தேவையான பணிகளை குறிப்பிட்ட நேரங்களில் சி . எஸ் . ஐ . ஆர் . மற்றும் என் . பி . எல் . செய்து தரவேண்டும் .
      * செவ்வாய் கிரக ஆய்வுத் திட்டம் செப்டம்பர் 24, 2017 அன்று வெற்றிகரமாக மூன்று ஆண்டுகளை நிறைவு செய்துள்ளது . இன்றும் செயல்படும் இந்த செயற்கைகோள் ஆறு மாதங்கள் மட்டுமே ஆய்வு செய்ய வடிவமைக்கப்பட்டது ஆகும் . செவ்வாய் மேற்பரப்பு மற்றும் அதன் வளி மண்டலம் குறித்து ஏராளமான முக்கிய தகவல்களை அளி த்து வருகிறது . செவ்வாய் கிரகத்தில் இருந்து வண்ணத்தில் 700 க்கும் மேற்பட்ட புகைப்படங்கள் அதன் மேற்பரப்பை ஆய்வு செய்து எடுக்கப்பட்டுள்ளது . செவ்வாய் ஆய்வுத் திட்டத்தில் கிடைத்த புகைப்படங்கள் தொடர்ந்து இஸ்ரோ இணையதளத்தில் வெளியிடப்பட்டு வருகிறது . இதன் அடிப்படையில் செவ்வாய் குறித்து விஞ்ஞானிகள் 20 ஆய்வுக் கட்டுரைகளை இதழ்களில் வெளியிட்டுள்ளனர் . இந்த அறிவியல் தகவல்கள் மற்றும் அறிவியல் ஆய்வுகள் முழுமையாக மக்களுக்கு இலவச பதிவிறக்கம் செய்யும் வகையில் ஏற்பாடு செய்யப்பட்டுள்ளது . இதுவரை 1380 பதிவாளர்கள் , 370 ஜிபிக்கும் மேலான தகவல்களை பதிவிறக்கம் செய்துள்ளார்கள் .
      * இஸ்ரோவுடன் ஜெட் புரோபல்ஷன் லேபரட்டரி ( ஜெ . பி . எல் .), நாசா ஆகியவை இணைந்து இரட்டை அலைவரிசை ( எல் மற்றும் எஸ் . பாண்ட் ) சிந்தெடிக் அபர்ச்சர் ராடார் இமேஜிங் சாட்டிலைட் எனப்படும் நாசா - இஸ்ரோ சிந்தெடிக் அபர்சர் ராடார் திட்டத்தில் ( என் . ஐ . எஸ் . ஏ . ஆர் .) இணைந்துள்ளன . எல் . பாண்ட் சிந்தெடிக் அபர்ச்சர் ராடாரை ஜேபிஎல் / நாசா இணைந்து உருவாக்குகிறது . இஸ்ரோ எஸ் பாண்ட் உருவாக்குகிறது . செயற்கைகோளில் இருந்து பெறப்படும் எல் . மற்றும் எஸ் . பாண்ட் மைக்ரோவேவ் தகவல்கள் பல்வேறு வகயில் பயனுள்ளதாக இருக்கிறது . குறிப்பாக இயற்கை வளங்களைக் கண்டறிதல் , கண்காணித்தல் , பயிர் வளர்ச்சி காலம் முழுவதும் ஒட்டுமொத்த வளர்ச்சியை கணக்கிடுதல் , மண் வளம் ஆராய்தல் , வெள்ளம் கண்காணிப்பு , எண்ணெய் வளம் , மண் அரிப்பு , கடலோர காற்று வீசுவதில் மாறுபாடு , காடுகளின் மதிப்பீடு , பூமியின் மேற்பரப்பு ஆய்வு , பனி மலை நகர்வு மற்றும் வீழ்ச்சி போன்றவற்றை கண்காணிக்கப் பயன்படுகிறது .
    
    
    (Release ID: 1515879) Visitor Counter : 383
    
    
    
    
    

*