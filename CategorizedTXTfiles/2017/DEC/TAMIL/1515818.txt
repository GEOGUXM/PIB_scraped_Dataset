      சிறுபான்மையினர் நலன் அமைச்சகம்

      சிறுபான்மை சமூகங்களின் இளைஞர் திறன் மேம்பாடு
      Posted On: 27 DEC 2017 5:58PM by PIB Chennai


    சிறுபான்மை சமூகத்தைச் சேர்ந்த இளைஞர்களின் திறன் மேம்பாட்டுக்காக அமைச்சரவை கீழ்க்கண்ட சிறப்புத் திட்டங்களை அறிமுகம் செய்துள்ளது .

     1. சீகோ ஆர் காமோ ( கற்றல் & ஈட்டல் )

    இது சிறுபான்மை சமூகத்தினருக்கு வேலைவாய்ப்புடன் இணைந்த திறன் மேம்பாட்டுத் திட்டம் . சிறுபான்மை சமூக இளைஞர்களின் பல்வேறு பாரம்பரிய மற்றும் நவீன திறன்களை அவர்களது கல்வித் தகுதி , இன்றைய பொருளாதார சூழல் மற்றும் சந்தை திறனுக்கு ஏற்ப தகுந்த வேலை பெறுதல் அல்லது சுய வேலைவாய்ப்புத் தகுதி வளர்த்துக்கொள்ளும் நோக்கத்திற்காக உருவாக்கப்பட்டுள்ளது . இந்தத் திட்டம் 75% பயிற்சியாளர்களுக்கு வேலை வாய்ப்பு கிடைப்பதை உறுதி செய்கிறது , இவற்றில் 50% வேலைவாய்ப்புகள் ஒழுங்கமைக்கப்பட்ட துறையில் கிடைக்கிறது . இந்தத் திட்டம் கேரள மாநிலம் உட்பட நாடு முழுவதும் திட்ட அமலாக்க முகவர்கள் (PIAs) மூலம் செயல்படுத்தப்படுகிறது . கடந்த 3 ஆண்டுகளில் , கேரள மாநிலத்தில் மட்டும் திட்ட அமலாக்க முகவர்கள் மூலம் 1700 சிறுபான்மை இளைஞர்களுக்கு பயிற்சியளிக்கப்பட்டுள்ளது .

     1. பாரம்பரிய கலை மற்றும் கைத்தறிகளில் திறன் மேம்பாடு மற்றும் பயிற்சி (USTTAD)

    சிறுபான்மை இனத்தவரின் பழமையான பாரம்பரிய கலை மற்றும் கைத்திறன்களை பாதுகாப்பதற்காக இந்தத் திட்டம் மே 14, 2015ல் அறிமுகம் செய்யப்பட்டது. இந்தத் திட்டத்தில் பாரம்பரிய கலைஞர்களின் கலைத்திறன், குறிப்பிட்ட கலைத்திறன் மற்றும் கைத்திறன்களை அடையாளம் கண்டு ஆவணப்படுத்துதல், பாரம்பரியத் திறனுக்கு தகுதி நிர்ணயித்தல், பல்வேறு பாரம்பரிய கலை மற்றும் கைத்திறன்களில் சிறுபான்மை இளைஞர்களுக்கு பயிற்சியளித்தல் மற்றும் தேசிய மற்றும் சர்வதேச சந்தை உருவாக்குதல் போன்றவை செயல்படுத்தப்படுகிறது. பாரம்பரிய கலை மற்றும் கைத்திறன்களை தொழிலாகச் செய்வதற்கு இளைஞர்களுக்கு ஆர்வம் வளர்த்தல் மற்றும் ஆர்வத்துடன் முன்வருபவர்களுக்கு கலை மற்றும் கைத்திறன்களில் திட்ட அமலாக்க முகவர்கள் மூலம் பயிற்சி நிகழ்ச்சிகள் நடத்தப்படுகிறது. இதுவரை கேரள மாநிலத்தைச் சேர்ந்த எந்த ஒரு சிறுபான்மை இனத்தவருக்கும் பயிற்சி அளிக்கப்படவில்லை.

     1. நய் மன்ஸில்

    இந்தத் திட்டம் , முறைப்படி கல்விச் சான்றிதழ் இல்லாத சிறுபான்மை இளைஞர் முன்னேற்றத்துக்காக ஆகஸ்ட் 8, 2015 அன்று தொடங்கப்பட்டது. குறிப்பாக பள்ளியில் இடையில் நின்றவர்கள், சமூகக் கல்வி நிறுவனங்களான மதரஸா போன்றவற்றில் கல்வி பயின்றவர்களுக்குத் தேவையான கல்வி மற்றும் திறன் அளித்து, முறைப்படுத்தப்பட்ட அமைப்புகளில் வேலை வாய்ப்பு பெற்று, சிறப்பாக வாழ்வதற்கு வழிவகை செய்கிறது. இதுவரை கேரள மாநிலத்தைச் சேர்ந்த எந்த ஒரு சிறுபான்மை இளைஞரும் இந்தத் திட்டத்தில் பயிற்சி பெறவில்லை.


    இந்தத் தகவ லை இன்று மக்களவையில் எழுத்துப்பூர்வ பதிலாக மத்திய சிறுபான்மை விவகாரங்கள் துறை அமைச்சர் திரு.முக்தார் அப்பாஸ் நக்வி தெரியித்தார்.

    
    
    (Release ID: 1515818) Visitor Counter : 40
    
    
    
    
    

1.