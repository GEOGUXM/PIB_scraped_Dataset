      பெருநிறுவனங்கள் விவகாரங்கள் அமைச்சகம்

      திவால் சட்டம் - யோசனைகள், கருத்துக்கள் வரவேற்பு
      Posted On: 14 DEC 2017 2:51PM by PIB Chennai


    திவால் சட்டப் பிரிவுகள் மற்றும் அவற்றின் அடிப்படையில் அறிவிக்கப்பட்ட விதிகள் மற்றும் ஒழுங்குமுறைகள் குறித்து சம்பந்தப்பட்ட அக்கரை கொண்டோரிடமிருந்து யோசனைகள்/கருத்துகளை அரசுக் குழு வரவேற்கிறது. கருத்துக்களும்/பரிந்துரைகளும் அவற்றை நியாயப்படுத்துவதற்கான வாதங்களுடன் பெருநிறுவனங்கள் விவகாரத்துறைக்கான அமைச்சகத்தின் இணையதளத்தில் உள்ள ஆன்லைன் வசதி மூலம் 2018-ஆம் ஆண்டு ஜனவரி 10-ஆம் தேதி வரை அனுப்பலாம்.


    திவால் சட்டக்குழுவின் முதல் கூட்டம் பெரு நிறுவன விவகாரங்கள் துறை செயலாளர் திரு .இஞ்செட்டி ஸ்ரீனிவாஸ் தலைமையில் கடந்த 08.12.2017 அன்று நடைபெற்றது. அந்தக் கூட்டத்தில் திவால் சட்டப் பிரிவுகள் மற்றும் அவற்றின் அடிப்படையில் அறிவிக்கப்பட்ட விதிகள் மற்றும் ஒழுங்குமுறைகள் குறித்து சம்பந்தப்பட்ட பங்குதாரர்களிடமிருந்து யோசனைகள்/கருத்துகளைக் கேட்க தீர்மானிக்கப்பட்டது.


    கருத்துக்களும் /பரிந்துரைகளும் அவற்றை நியாயப்படுத்துவதற்கான வாதங்களுடன் பெருநிறுவனங்கள் விவகாரத்துறை அமைச்சகத்தின் இணையதளத்தில் உள்ள ஆன்லைன் வசதி மூலம் 2018-ஆம் ஆண்டு ஜனவரி 10-ஆம் தேதி வரை அனுப்பலாம். கருத்துக்களும்/பரிந்துரைகளும் ஆன்லைன் வசதி மூலமாக மட்டுமே அனுப்பப்பட வேண்டும் என்று கேட்டுக்கொள்ளப்படுகிறது.


    திவால் சட்டக்குழுவை 16.11.2017 தேதியிட்ட ஆணையின் மூலம் இந்திய அரசு அமைத்தது. திவால் சட்டத்தின் செயல்பாடுகள் மற்றும் அச்சட்டம் நடைமுறைப்படுத்தப்படும் விதம் ஆகியவை குறித்து ஆராயவும், அச்சட்டப்படி அமைக்கப்பட்ட பெரு நிறுவனங்களின் திவால் தீர்வு மற்றும் சொத்துக்களை விற்பனை செய்வதற்கான கட்டமைப்பின் திறனை பாதிக்கக்கூடிய பிரச்சினைகளை அடையாளம் காணவும், அத்தகைய பிரச்சினைகளை தீர்ப்பதற்கான பரிந்துரைகளை வழங்கவும், திவால் தீர்வு நடைமுறையின் திறனை மேம்படுத்தவும், திவால் சட்டத்தை சிறப்பாக செயல்படுத்தவும் தேவையான திட்டங்களை வகுக்கவும் தான் இந்த சட்டம் உருவாக்கப்பட்டது என்பது குறிப்பிடத்தக்கது.


    *****

    
    
    (Release ID: 1517617) Visitor Counter : 53