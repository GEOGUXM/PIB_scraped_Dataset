      பாதுகாப்பு அமைச்சகம்

      ஒக்கி புயலைத் தொடர்ந்து தேடுதல், மீட்பு மற்றும் நிவாரணப் பணிகள்
      Posted On: 07 DEC 2017 7:25PM by PIB Chennai


    தென்கிழக்கு அரேபியக் கடல் பகுதி மற்றும் எல் & எம் தீவுகளில் தீவிரமாகத் தாக்கிய ஒக்கி புயலைத் தொடர்ந்து தெற்கு கடற்படை கமாண்ட் தேடுதல் மற்றும் மீட்புப் பணிகளையும் பேரிடர் நிவாரணம் மற்றும் மனிதநேயப் பணிகளையும் தொடர்ந்து எட்டாவது நாளாக அளித்து வருகிறது. ஒன்பது கடற்படைக் கப்பல்கள் மற்றும் நான்கு வகையான விமானங்கள் (பி82 கண்காணிப்பு விமானம், டார்னியர் விமானம், சீக்கிங் மற்றும் ஏ.எல்.ஹெச். ஹெலிகாப்டர்கள்) தேடுதல் மற்றும் மீட்புப் பணிகளில் தொடர்ந்து ஈடுபடுத்தப்பட்டுள்ளன.


    கவரட்டியில் சேதமடைந்த கடல் நீரை குடிநீராக்கும் தொழிற்சாலையை சரிசெய்யும் பணிகள் தொடர்ந்து நடைபெற ்று வரும் நிலையில் ஐ.என்.எஸ். ஜமுனா 12000 லிட்டருக்கும் அதிகமான நல்ல நீர் குடிநீரை அளித்தது. இந்தக் கப்பல் அடுத்த ஐந்து நாட்களுக்கு தீவுக்கு தேவையான குடிநீரை அளிக்கும்.


    நல்ல குடிதண்ணீர், மருந்துகள், உணவு, ஆடைகள் மற்றும் போர்வைகள், அடங்கிய மனிதநேய மற்றும் நிவாரணப் பொருட்களுடன் ஐ.என்.எஸ். சாரதா கப்பல் கடந்த 2017 டிசம்பர் 07ம் தேதி மினிகாய் என்ற இடத்திற்கு வந்தடைந்தது. மேலும் இந்தக் கப்பலில் எமர்ஜென்சி விளக்குகள், பெட்ரோல், போர்ட்டபிள் 10கே.வி.ஏ. ஜெனரேட்டர்கள், யு.பி.எஸ்., ரீசார்ஜபிள் டார்ச்சுகள், தார்பாயகள், மின்சார பழுதுபார்க்கும் கருவிகள், பாய்லர்கள் மற்றும் ஸ்பீக்கருடன் பொது அறிவிப்பு கருவிகள் போன்ற அத்தியாவசியப் பொருட்களை சுமந்து சென்றது. எனினும் மினிகாய்யிலிருந்து இந்தப் பொருட்களை கிராமங்களுக்கு எடுத்துச் செல்ல படகு வசதி இல்லை என்பதால் இவை அனைத்தும் நாளை டிசம்பர் 8ம் தேதி விநியோகிக்கப்படும்.


    மினிகாய்யில் இருந்து கொச்சி நோக்கி சென்ற போது ஐ.என்.எஸ். சார்துல் சிங்கப்பூரில் பதிவு செய்யப்பட்ட “பி.இ.எஸ். பவர் ” எனற டேக் ஒன்றை 35 மைல் தொலைவில் சந்தித்தது., ஒக்கி புயல் காரணமாக ஓமனில் இருந்து மாலத்தீவு நோக்கி சென்று கொண்டிருந்த இந்த டேக் சிக்கிக்கொண்டது. அந்த டேக்கில் எரிபொருள் தீர்ந்து போனதால் சார்துல் கப்பல் தன்னிடம் இருந்து 45 டன் எரிபொருளை அதற்கு அளித்து அதன் மாலத்தீவு பயணத்தை தொடர உதவியது.


    ஐ.என்.எஸ். கல்பேனி என்ற கப்பல் ஆறு உள்ளூர் மீனவர்களின் உதவியுடன் காணாமல் போன மீனவப் படகுகளைத் தேடும் பணியில், ’ பசாஸ் டெ பெட்ரோ ’ என்ற பாரம்பரியா மீன் பிடிக்கும் இடத்தில், இரண்டாவது நாளாக ஈடுபட்டது. ஐ.என்.எஸ். கப்ரா கப்பல், சிக்க்லில் உள்ள மீன்பிடி படகுகள் மற்றும் மீனவர்களைத் தேடும் பணியில் ஈடுபட்டு மீட்பதற்கு யாரும் இல்லை என்று திரும்பியது. ஐ.என்.எஸ். கப்ரா தென்கிழக்கு அரேபியக் கடலில் தனது தேடுதலைத் தொடர்ந்து வருகிறது.


    கடற்படையினர் 24 மணி நேரமும் தனது பணியைத் தொடர மினிகாய் பகுதியில் இயல்பு நிலை திரும்பி வருகிறது. இது தவிர லட்சத்தீவுகள் நிர்வாகம் கேட்டுக் கொண்டதற்கிணங்க கடற்படை கப்பல்களில் கொண்டு வரப்பட்ட நிவாரணப் பொருட்கள் 11 கிராமங்களில் கிராமத் தலைவர்கள் மூலம் விநியோகிகப்படுகிறது. புயலில் சாய்ந்த மரங்களை அப்புறப்படுத்துவது, படகு நிறுத்தும் பகுதியை தூய்மைப்படுத்துவது நவோதயா பள்ளி, நிவாரண முகாம் மர்றும் மீன்வளத் துறை அலுவலக வளாகம் போன்றவற்றை தூய்மைப்படுத்தும் பராமரிப்பு பணிகள் முழு வேகத்துடன் மேற்கொள்ளப்பட்டு, வருகின்றன.


    15 மீனவர்களுடன் மீனபிடி படகு ஒன்று உதவி கோரிய நிலையில் லட்சத்தீவுகள் அருகே இருப்பதாக கிடைத்த தகவலைத் தொடர்ந்து கடலோர காவல் படையின் கப்பல் அபினவ், சென்று அந்த படகுக்கும் அதிலிருப்பவர்களுக்கும் தேவையான உதவிகளை அளித்தது. எஃப்.பி. திரு சுருளை என அடையாளம் காணப்பட்ட அந்தப் படகு வேறு உதவிகள் எதுவும் தேவையில்லை என்று கூறிவிட்டு தற்போது கொச்சி நோக்கி பயணித்துக் கொண்டிருக்கிறது.


    முன்னதாக இன்று இரண்டு பேரின் சடலங்கள் ஆலப்புழாவில் இருந்து 100 கடல் மைல் தொலைவில் கடலோர காவல் படையின் வைபவ் கப்பலால் மீட்கப்பட்டு, விழிஞ்சம் என்ற இடத்தில் அதிகாரிகளிடம் ஒப்படைக்கப்பட்டது. மும்பையில் இருந்து இரண்டு கப்பல் உள்பட 12 கப்பல்கள், இரண்டு வகையான விமானங்கள் (டார்னியர் ஃபிக்சட்விங் மற்றும் சேடக் ஹெலிகாப்டர்கள்) ஆகியவை கடலோர காவல் படையால் தேடும் பணிகளில் ஈடுபடுத்தப்பட்டுள்ளன.


    

    
    (Release ID: 1517902) Visitor Counter : 61