      வணிகம் மற்றும் தொழில்துறை அமைச்சகம்

      சென்னை – பெங்களூரு தொழில்துறை சாலைப்பணி முன்னேற்றம்
      Posted On: 27 DEC 2017 4:26PM by PIB Chennai


    சென்னை – பெங்களூரு தொழில்துறைச் சாலைத் திட்டம் (சி.பி.ஐ.சி.) உட்பட நாட்டின் பல்வேறு தொழில்துறைச் சாலைத் திட்டங்களுக்கான நிறுவன மற்றும் நிதிக் கட்டமைப்புக்கு மத்திய அமைச்சரவை 2016, டிசம்பர் 7 அன்று ஒப்புதல் அளித்தது. சம்பந்தப்பட்ட மாநில அரசுகளுடன் ஒருங்கிணைந்து சி.பி.ஐ.சி. திட்டங்களின் மேம்பாட்டை அரசு முன்னெடுத்துச் செல்கிறது. ஆந்திரப்பிரதேசத்தில் அடையாளம் காணப்பட்டுள்ள கிருஷ்ணப்பட்டினம் திட்டத்திற்கான விவரமான முழுத்திட்டமிடல் மற்றும் தொடக்கநிலை பொறியியல் பணிகள் தொடர்பான முன்முயற்சிகள் மேற்கொள்ளப்பட்டுள்ளன.


    தமிழ் நாட்டின் பொன்னேரி திட்டம், கர்நாடகாவின் தும்கூர் திட்டம், ஆகியவற்றுக்கு விவரமான முழுத் திட்டமிடல் மற்றும் பொறியியல் பணிகளுக்கு ஆலோசகர்களைத் தெரிவு செய்யும் நடைமுறை தொடங்கியுள்ளது. ஆந்திரப்பிரதேசத்தின் கிருஷ்ணப்பட்டினம் திட்டத்திற்கு எஸ்ப்பிவி உருவாக்குவதற்கான பணிகளும் தொடங்கப்பட்டுள்ளன. சம்பந்தப்பட்ட மாநிலங்கள் நிலம் வழங்குதல், பங்குதாரர்களின் ஒப்புதலைப் பெறுதல், மாநில ஒத்துழைப்பு ஒப்பந்தத்தை நிறைவேற்றுதல் ஆகியவற்றுக்குப்பின் பொன்னேரி மற்றும் தும்கூர் திட்டங்களுக்கான எஸ்ப்பிவிக்கள் ஒருங்கிணைக்கப்படும்.


    மாநிலங்களவையில் இன்று (டிசம்பர், 27) எழுத்து மூலம் அளித்த பதிலில் தொழில் வர்த்தகத்துறை இணையமைச்சர் திரு. சிர். ஆர். சவுத்ரி இந்தத் தகவலைத் தெரிவித்தார்.

    
    
    (Release ID: 1517824) Visitor Counter : 27