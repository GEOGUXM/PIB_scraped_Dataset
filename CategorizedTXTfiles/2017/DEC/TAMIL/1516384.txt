      பெண்கள் மற்றும் குழந்தை நலன் அமைச்சகம்

      பிரதம மந்திரி மகிளா சக்தி கேந்திரா திட்டத்தின் கீழ் அடுத்து வரும் மூன்று ஆண்டுகளில் பெண்களுக்காக 640 மாவட்ட அளவிலான மையங்கள் அமைக்கப்படும்.
      அடுத்த இரண்டு ஆண்டுகளில் 115 மிகவும் பின்தங்கிய பகுதிகளில் வட்ட அளவிலான மையங்கள் அமைக்கப்படும்.

      Posted On: 21 DEC 2017 4:26PM by PIB Chennai

    சமுதாய பங்களிப்பின் மூலம், தங்களுடைய முழு அளவிலான சக்தியை உணர்ந்து செயல்படும் வகையிலான சூழ்நிலையை கிராமப்புற பெண்களுக்கு ஏற்படுத்தி, அவர்களுக்கு அதிகாரம் வழங்கும் வகையில், பிரதம மந்திரி மகிளா சக்தி கேந்திரா என்ற பெயரில் புதிய திட்டத்தை 2017-18 முதல் 2019-20ல் செயல்படுத்த மத்திய அரசு அனுமதி வழங்கி உள்ளது. இத்திட்டம் பல்வேறு நிலைகளில் செயல்படுவதற்கான வாய்ப்பை வழங்குகிறது. தேசிய அளவில் (இணையதளம் வாயிலாக தகவல் உதவி) மற்றும் மாநில அளவில் (மாநில பெண்கள் வள ஆதார மையம்) சம்பந்தப்பட்ட மாநிலங்கள் மூலம் பெண்களுக்கான பிரச்சனைகள் தொடர்பாக தொழில்நுட்ப உதவி வழங்கப்படும். கல்லூரி மாணவர்கள் உதவியுடன் 115 மிகவும் பின்தங்கிய மாவட்டங்களில், வட்டார அளவிலான நடவடிக்கைகள் மூலம் சமுதாய பங்களிப்புகள் மேற்கொள்ளப்படும். சமூக பிரச்சனைகளுடன் அரசின் பல்வேறு முக்கிய திட்டங்கள் மற்றும் நடவடிக்கைகள் குறித்து, மாணவ தன்னார்வலர்கள் மூலம் விழிப்புணர்வு ஏற்படுத்தப்படும். மாவட்ட அளவிலான பெண்கள் மையம் (டிஎல்சிடபிள்யூ), 640 மாவட்டங்களில் படிப்படியாக அமைக்கப்படும். இந்த மையங்கள், கிராமங்கள், வட்டங்கள் மற்றும் மாநில அளவில் பெண்களை மையமாக வைத்து செயல்படும் திட்டங்களை இணைப்பதாகவும், பேடி பச்சாவ், பேடி படாவ் (பிபிபிபீ) திட்டத்திற்கு மாவட்ட அளவிலான மையமாகவும் இருக்கும்.


    இத்திட்டத்தின் கீழ், அனைத்து மாநிலங்கள் மற்றும் யூனியன் பிரதேசங்களில் மாநில பெண்கள் வள மையங்கள் ஏற்படுத்தப்படும். 640 மாவட்டங்களில், படிப்படியாக (2017-18ல் 220 மாவட்டங்கள், 2018-19ல் மேலும் 220 மாவட்டங்கள், 2019-20ல் மீதமுள்ள 200 மாவட்டங்கள்) மாவட்ட பெண்கள் வள மையங்கள் மற்றும் வட்ட அளவிலான நடவடிக்கைகள், ஒரு மாவட்டத்தில் 8 வட்டங்களை கவரும் வகையில் (2017-18 நிதியாண்டில் 50 மாவட்டங்களிலும், 2018-19ல் மீதமுள்ள 65 மாவட்டங்களிலும்) 115 மிகவும் பின்தங்கிய மாவட்டங்களில் மேற்கொள்ளப்படும். இத்திட்டம், மாநில அரசுகள் / யூனியன் பிரதேச நிர்வாகங்கள் ஆகியவற்றின் மூலம் 60 : 40 சதவீத நிதி பங்கீட்டின் மூலம் மேற்கொள்ளப்படும். வடகிழக்கு மற்றும் சிறப்பு அந்தஸ்து பெற்ற மாநிலங்களில் இது 90:10 சதவீத நிதி பங்கீட்டின் மூலம் மேற்கொள்ளப்படும்.


    மத்திய பெண்கள் மற்றும் குழந்தைகள் மேம்பாட்டுத்துறை இணையமைச்சர் டாக்டர். வீரேந்திர குமார், மாநிலங்களவையில் கேள்வி ஒன்றுக்கு பதில் அளிக்கையில் இத்தகவலை தெரிவித்தார்.

    
    
    (Release ID: 1516384) Visitor Counter : 603