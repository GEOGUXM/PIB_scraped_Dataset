      PIB Headquarters

      ‘ஆர்.என்.ஐ. அறிக்கை’ (RNI Report) அச்சு ஊடகத்தின் முக்கியமான குறியீடு: ஸ்மிருதி ஸுபின் இரானி
      இந்தியாவில் அச்சு ஊடகம் குறித்த அறிக்கை
      தகவல் ஒலிபரப்புத் துறை அமைச்சரிடம் அளிக்கப்பட்டது
      
      பதிவு செய்யப்பட்ட பத்திரிகைகளின் எண்ணிக்கை 3.58 சதவீதமாக உயர்வு
      
      2016-17ல் 4,007 புதிய பத்திரிகைகள் வெளியிடப்பட்டன
      
      உத்தரப் பிரதேசத்தில் அதிகமான பதிவு பெற்ற வெளியீடுகள்
      
      Posted On: 15 DEC 2017 7:08PM by PIB Chennai


    இந்தியாவின் பத்திரிகைப் பதிவாளர் (RNI) தயாரித்த “இந்தியாவில் அச்சு ஊடகங்கள் 2016-17” என்ற ஆண்டறிக்கையை அதன் முதன்மை தலைமை இயக்குநர் திரு. கணேசன், மத்திய ஜவுளி மற்றும் தகவல் – ஒலிபரப்புத் துறை அமைச்சர் திருமதி ஸ்மிருதி ஸுபின் இரானியிடம் இன்று வழங்கினார். நிகழ்வின்போது, தகவல் ஒலிபரப்புத் துறைச் செயலர் திரு. என்.கே. சின்ஹா உள்ளிட்ட அமைச்சகத்தின் உயர் அதிகாரிகள் உடனிருந்தனர்.


    நிகழ்ச்சியில் பேசிய அமைச்சர் திருமதி இரானி, “இந்திய பத்திரிக்கை பதிவாளரின் இந்த அறிக்கை கடந்த ஓராண்டில் இந்திய பத்திரிகை தொழிலின் வளர்ச்சி குறித்து விவரிக்கும் மிக முக்கியமான ஆவணமாகக் திகழ்கின்றன என்றார். தொழிலின் வளர்ச்சிக்கான எல்லைகளை, குறிப்பாக மாநில மொழிப் பத்திரிகைகளின் வளர்ச்சியை இந்த அறிக்கை விரிவாக அலசுகிறது என்றும் அவர் கூறினார்.


    இந்த ஆண்டின் அறிக்கையில் சிறப்பம்சங்களாக. 2016-17ஆம் ஆண்டில் 4,007 புதிய வெளியீடுகள் தொடங்கப்பட்டுள்ளன. பதிவு செய்யப்பட்ட வெளியீடுகளின் வளர்ச்சி விகிதம் 3.58 சதவீதமாக உயர்ந்துள்ளது. உத்தரப் பிரதேச மாநிலத்தில் நாட்டிலேயே அதிகமான பதிவு செய்யப்பட்ட வெளியீடுகள் உள்ளன. அதையடுத்து மகாராஷ்டிர மாநிலம் இடம்பெற்றுள்ளது”


    பத்திரிகை மற்றும் புத்தகங்களுக்கான பதிவுச் சட்டத்தின் (1867) 19(ஜி) ஆவது பிரிவின் கீழ் இந்தியாவில் பத்திரிகைகள் பதிவு செய்யப்படுவது (RNI) கட்டாயமாகும். அதன்படி ஆண்டுதோறும் மத்திய அரசுக்கு டிசம்பர் 31ம் தேதியோ அதற்கு முன்போ ஆண்டறிக்கை அளித்தாக வேண்டும்.


    இந்த அறிக்கை பத்திரிகைகளின் பதிவாளர் அலுவலகத்தில் கிடைக்கும் தரவுகளின் தொகுப்பாகும். அந்த ஆண்டறிக்கையில் தரப்படும் தகவல்களை நாடு முழுவதும் உள்ள பத்திரிகைகள் நிதியாண்டில் ஆன்லைன் மூலமாக அளிக்க வேண்டும். இந்திய அச்சு ஊடகத்தில் வெளியாகும் தகவல்கள், போக்குகளை பத்திரிகைகள் படம்பிடித்துக்காட்டுகின்றன. இந்த அறிக்கை அச்சு ஊடகம், ஊடக விமர்சகர்கள், ஆய்வாளர்கள் ஆகியோரின் நலனுக்காக வெளியிடப்படுகிறது.


    இந்தியப் பத்திரிகைகளின் (31 மார்ச், 2017ம் தேதி நிலவரப்படி) சிறப்பம்சங்கள்

                                                                                                                              
1   பதிவு செய்யப்பட்ட மொத்த வெளியீடுகளின் எண்ணிக்கை                                                            :  1,14,820    
                                                                                                                              
                                                                                                                              
    i) செய்தித்தாள் வகை (நாளேடு, வாரம் இருமுறை, மும்முறை வெளியீடுகள்)                                             16,993      
                                                                                                                              
                                                                                                                              
    ii) பருவ ஏடுகள் வகை (இதர வெளியீடுகள்)                                                                         97,827      
                                                                                                                              
                                                                                                                              
                                                                                                                              
2   2016-17ஆம் ஆண்டில் பதிவு செய்யப்பட்ட வெளியீடுகள்                                                           :  4,007       
                                                                                                                              
                                                                                                                              
                                                                                                                              
3   2016-17ஆம் ஆண்டு நிறுத்தப்பட்ட ஏடுகள்                                                                      :  38          
                                                                                                                              
                                                                                                                              
                                                                                                                              
4   முந்தைய ஆண்டை விட பதிவுசெய்யப்பட்ட ஏடுகளின் மொத்த வளர்ச்சி விகிதம்                                         :  3.58 %      
                                                                                                                              
                                                                                                                              
                                                                                                                              
5   அதிகமான ஏடுகள் பதிவு செய்யப்பட்ட மொழி ஏடுகள் (இந்தி)                                                       :  46,587      
                                                                                                                              
                                                                                                                              
                                                                                                                              
6   இந்தி அல்லாத மொழியில் இரண்டாவது அதிகமாகப் பதிவு செய்யப்பட்ட ஏடுகள் (ஆங்கிலம்)                              :  14,365      
                                                                                                                              
                                                                                                                              
                                                                                                                              
7   அதிமான ஏடுகள் பதிவு செய்யப்பட்ட மாநிலம் (உத்தரப் பிரதேசம்)                                                 :  17,736      
                                                                                                                              
                                                                                                                              
                                                                                                                              
8   அதிமான ஏடுகள் பதிவு செய்யப்பட்ட மாநிலம் (மகாராஷ்டிரம்)                                                     :  15,673      
                                                                                                                              
                                                                                                                              
                                                                                                                              
9   ஆண்டறிக்கைகளைச் சமர்ப்பித்த ஏடுகளின் எண்ணிக்கை (1,472 பொது ஏடுகள் உள்பட)                                   :  31,028      
                                                                                                                              
                                                                                                                              
                                                                                                                              
10  2016-17ல் கோரப்பட்ட மொத்த விற்பனை பிரதிகள்                                                                 :  48,80,89,490
                                                                                                                              
                                                                                                                              
    i) இந்தி வெளியீடுகள்                                                                                          23,89,75,773
                                                                                                                              
                                                                                                                              
    ii) ஆங்கில வெளியீடுகள்                                                                                        5,65,77,000 
                                                                                                                              
                                                                                                                              
    iii) உருது வெளியீடுகள்                                                                                        3,24,27,005 
                                                                                                                              
                                                                                                                              
                                                                                                                              
11  ஓர் இந்திய மொழியில் ஆண்டறிக்கையை அதிகமாக தாக்கல் செய்த ஏடுகள் (இந்தி).                                     :  15,596      
                                                                                                                              
                                                                                                                              
                                                                                                                              
12  ஓர் இந்திய மொழியில் ஆண்டறிக்கையை அதிகமாக அளித்த ஏடுகள் (ஆங்கிலம்).                                         :  2,317       
                                                                                                                              
                                                                                                                              
                                                                                                                              
13  அதிக விற்பனை கொண்ட நாளேடு: “ஆனந்த பஜார் பத்திரிகா”, வங்காள மொழி, கொல்கத்தா.                                :  11,16,428   
                                                                                                                              
                                                                                                                              
                                                                                                                              
14  இரண்டாவது அதிக விற்பனை கொண்ட நாளேடு: “தி டைம்ஸ் ஆஃப் இந்தியா”, ஆங்கிலம், தில்லி.                           :  9,56,054    
                                                                                                                              
                                                                                                                              
                                                                                                                              
15  அதிக விற்பனையாகும் இந்தி நாளேடு: “பஞ்சாப் கேசரி”, ஜலந்தர்.                                                 :  7,14,888    
                                                                                                                              
                                                                                                                              
                                                                                                                              
16  பல பதிப்புகளுடன் அதிக விற்பனையாகும் நாளேடு: “தைனிக் பாஸ்கர்”, இந்தி. (46 பதிப்புகள்)                       :  47,36,785   
                                                                                                                              
                                                                                                                              
                                                                                                                              
17  பல பதிப்புகளுடன் அதிக விற்பனையாகும் இரண்டாவது நாளேடு: “தி டைம்ஸ் ஆஃப் இந்தியா”, ஆங்கிலம். (33 பதிப்புகள்)  :  42,68,703   
                                                                                                                              
                                                                                                                              
                                                                                                                              
18  அதிக விற்பனையாகும் பருவ ஏடு: “தி சண்டே டைம்ஸ் ஆஃப் இந்தியா”, ஆங்கிலம்/வாரப் பதிப்பு, தில்லி.               :  8,35,269    
                                                                                                                              
                                                                                                                              
                                                                                                                              
19  அதிக விற்பனையாகும் பருவ ஏடு மலையாளம்: “வனிதா”, மலையாளம்/மாதம் இருமுறை பதிப்பு, கோட்டயம்                    :  6,47,104    
                                                                                                                              
                                                                                                                              
                                                                                                                              
20  மொத்தம் பெறப்பட்ட தலைப்புகள்                                                                               :  20,555      
                                                                                                                              
                                                                                                                              
    i) ஒப்புதல் பெறப்பட்ட தலைப்புகள்                                                                           :  9,278       
                                                                                                                              
                                                                                                                              
    ii) தடைநீக்கப்பட்ட தலைப்புகள்                                                                              :  6,506       
                                                                                                                              
                                                                                                                              

    ********

    
    
    (Release ID: 1512847) Visitor Counter : 359
    
    
      Read this release in: English