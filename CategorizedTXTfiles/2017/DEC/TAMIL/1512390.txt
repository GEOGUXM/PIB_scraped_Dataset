      நிதி அமைச்சகம்

      2018 – 19 ஆண்டு மத்திய பட்ஜெட்டுக்கு முந்தைய நான்காவது ஆலோசனைக் கூட்டத்தை சமூக அமைப்புகள் சம்பந்தப்பட்டவர்களுடன் நிதியமைச்சர் நடத்தினார்
      பயனாளிகளுக்கான நலத்திட்ட நிதிகளை விடுவிப்பதில் நிர்வாக அமைச்சகங்கள் முன்னுரிமை வழங்க வேண்டும் என்ற கோரிக்கையை நிதியமைச்சர் ஏற்றுக்கொண்டார்.
      
      கல்வி, சுகாதாரம், குழந்தைகள் பாதுகாப்பு, ஐசிடிஎஸ், சத்துணவுப் பாதுகாப்பு, முதியோர் கவனிப்பு ஆகியவற்றுக்கு கூடுதல் நிதி வழங்க வேண்டும் என்பதிலிருந்து தொடங்கி திறன் கட்டமைப்பு மற்றும் கணக்கு வைப்பதில் வெளிப்படைத் தன்மை உள்ளிட்ட சமூகத்துறைசார் பல விஷயங்கள் தொடர்பாக பரவலான கருத்துக்களை சம்பந்தப்பட்டவர்கள் தெரிவித்தனர்.
      Posted On: 06 DEC 2017 7:04PM by PIB Chennai


    இருபதுக்கும் அதிகமான சமூகத் துறை சார்ந்த அமைப்புகளின் பிரதிநிதிகளுடன் மத்திய நிதி மற்றும் கார்ப்பரேட் விவகாரங்களுக்கான அமைச்சர் திரு . அருண்ஜேட்லி இன்று ( டிசம்பர் 06) ஆலோசனை நடத்தினார் . தலித் மனித உரிமைகள் , உணவுக்கான உரிமை , கல்விக்கான உரிமை , பட்ஜெட் மற்றும் நிர்வகிப்புக் கட்டுப்பாடு குழந்தைகள் பாதுகாப்பு சம்பந்தப்பட்டவை , மூத்தக் குடிமக்களின் தேவைகள் , தண்ணீர் சேமிப்புத் தேவைகள் , ஊட்டச்சத்து மற்றும் சுகாதாரம் சம்பந்தப்பட்டவை ஆகியவற்றில் கூட்டத்தில் பங்கேற்றோர் ஆர்வம் காட்டினர் .


    பயனாளிகளுக்கான நலத்திட்ட நிதிகளை விடுவிப்பதில் நிர்வாக அமைச்சகங்கள் முன்னுரிமை வழங்க வேண்டும் என்ற கோரிக்கையை நிதியமைச்சர் ஏற்றுக்கொண்டார் . பல்வேறு சமூகத்துறை அமைச்சகங்களை உள்ளடக்கிய நலத்திட்டங்களின் நிதிப்பயன்பாடு சிக்கனமாக இருப்பதை உறுதி செய்ய அரசு உறுதி பூண்டுள்ளது என்று திரு . ஜேட்லி கூறினார் . குழந்தைகள் பாதுகாப்புத் திட்டங்களுக்குக் கூடுதல் நிதி ஒதுக்கீடு வழங்க பெரு விருப்பம் காட்டினர் . ஊட்டச்சத்து பாதுகாப்பு சம்பந்தப்பட்டவை ; அரசு நிதி வழங்கும் பள்ளிகளின் தரத்தை மேம்படுத்த கூடுதலான இலக்கு நிர்ணயிப்புகள் ; மூத்தவர்களுக்கான நலன் பேணுதல் , பணிபுரியும் தாய்மார்களுக்கு சிறந்த வேலை நிலைமையை உறுதிப்படுத்த ஊக்கத்தொகை ; வேலை வாய்ப்பை அதிகப்படுத்த தொழிற்பயிற்சியை முறைப்படுத்துதல் ; ஊழியர்களுக்கு வெளிப்படைத் தன்மையை உறுதி செய்ய காகிதம் இல்லாத , நேரடியான ஆஜர் இல்லாமல் , ரொக்கப்பணம் இல்லாமல் உதவியைக் செய்தலைக் கையாளுதல் ; முறைசாராத் துறையில் தொழிலாளர்களின் தேவைகளுக்கு செவி சாய்த்தல் போன்ற பிரதிநிதிகளின் ஆலோசனைகளையும் நிதி அமைச்சர் வரவேற்றார் .


    சமூகத்துறை குழுக்களின் பிரதிநிதிகளுடன் பட்ஜெட்டுக்கு முன் நடைபெற்ற ஆலோசனைக் கூட்டத்தில் நிதியமைச்சர் திரு . அருண்ஜேட்லியுடன் நிதித்துறை செயலாளர் டாக்டர் ஹஷ் முக் ஆதியா , துறைச் ( பொருளாதார விவகாரங்கள் ) செயலாளர் திரு சுபாஷ் சந்திர கார்க் , மகளிர் மற்றும் குழந்தைகள் மேம்பாட்டுப் பிரிவுச் செயலாளர் திரு . ராகேஷ் ஸ்ரீவஸ்தவா , தலைமைப் பொருளாதார ஆலோசகர் டாக்டர் அர்விந்த் சுப்ரமணியன் , தொழிலாளர் மற்றும் வேலைவாய்ப்பு அமைச்சக இணைச் செயலாளர் திருமதி கல்பனா ஆகியோரும் கலந்து கொண்டனர் .

    
    
    (Release ID: 1512390) Visitor Counter : 26
    
    
      Read this release in: English