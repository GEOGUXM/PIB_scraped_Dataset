      சாலைப் போக்குவரத்து மற்றும் நெடுஞ்சாலைத்துறை அமைச்சகம்

      இந்திய தேசிய நெடுஞ்சாலை ஆணையம் உருவாக்கும் தேசிய நெடுஞ்சாலை முதலீட்டு ஊக்குவிப்பு மையம்
      Posted On: 21 DEC 2017 11:24AM by PIB Chennai


    தேசிய நெடுஞ்சாலைத் திட்டங்களில் உள்நாட்டு மற்றும் வெளிநாட்டு முதலீட்டை ஊக்குவிப்பதற்காக , தேசிய நெடுஞ்சாலை முதலீட்டு ஊக்குவிப்பு மையத்தை இந்திய தேசிய நெடுஞ்சாலை ஆணையம் உருவாக்கியுள்ளது . சாலை உள்கட்டமைப்புப் பணிகளில் உலக அளவிலான முதலீட்டு நிறுவனங்கள் , கட்டுமான நிறுவனங்கள் , மேம்பாட்டாளர்கள் மற்றும் நிதி மேலாளர்களின் பங்களிப்பில் , இந்த மையம் கவனம் செலுத்துகிறது .


    ‘’ பாரத்மாலா பரியோஜனா ’’ திட்டம் மூலம் அடுத்த 5 ஆண்டுகளில் 35,000 கிலோமீட்டர் தேசிய நெடுஞ்சாலையை , ரூ .5.35.000 கோடியில் நிர்மாணிக்க அரசு தீர்மா னித்துள்ளது . இந்த அளவுக்கான முதலீட்டுத் தேவைக்கு , உள்நாடு மற்றும் வெளிநாடுகளில் இருந்து தனியார் மற்றும் பொதுத்துறை முதலீடு அவசியமாகிறது .


    சாலை கட்டமைப்பில் உள்நாட்டு மற்றும் வெளிநாட்டு முதலீட்டை மேம்படுத்துவதே , தேசிய நெடுஞ்சாலை முதலீட்டு ஊக்குவிப்பு மையத்தின் முக்கிய கவனமாக இருக்கிறது . பல்வேறு அமைச்சகம் , இந்திய அரசுத் துறைகள் , மாநில அரசுகள் , வர்த்தக மையங்களான சி . ஐ . ஐ ., எஃப் . ஐ . சி . சி . ஐ ., அசோஷாம் மற்றும் முதலீட்டு இந்தியா ஆகியவற்றுடன் நெருங்கி , இணைந்து தேசிய நெடுஞ்சாலை முதலீட்டு ஊக்குவிப்பு மையம் செயல்படும் . மேலும் தேசிய நெடுஞ்சாலை முதலீட்டு ஊக்குவிப்பு மையமானது , வெளிநாட்டுத் தூதரங்கள் , இந்தியாவில் மேற்கொள்ளப்படும் திட்டங்கள் , இந்தியத் தூதரகங்கள் மற்றும் வெளிநாட்டு தூதரகங்கள் , வெளிநாடுகளில் மேற்கொள்ளப்படும் திட்டங்களிலும் இணைந்து பணியாற்றுகிறது .

    
    
    (Release ID: 1515880) Visitor Counter : 27