      பெண்கள் மற்றும் குழந்தை நலன் அமைச்சகம்

      முத்தலாக் பற்றி வெளியான செய்திக் கட்டுரை தொடர்பாக, மத்திய பெண்கள் மற்றும் குழந்தைகள் மேம்பாட்டுத்துறை அமைச்சகம் வெளியிட்டுள்ள விளக்கம்
      Posted On: 17 DEC 2017 2:35PM by PIB Chennai


    நிலுவையில் உள்ள முத்தலாக் பற்றி, தி இந்தியன் எக்ஸ்பிரஸ் நாளிதழில் 17 டிசம்பர் 2017ல் வெளியான ஒரு செய்திக் கட்டுரை தொடர்பாக, மத்திய பெண்கள் மற்றும் குழந்தைகள் மேம்பாட்டுத்துறை அமைச்சகம் வெளியிட்டுள்ள விளக்கத்தில், இந்த செய்தி, முத்தலாக் பற்றிய மத்திய பெண்கள் மற்றும் குழந்தைகள் மேம்பாட்டு அமைச்சகத்தின் நிலையை அறியாமல் வெளியிடப்பட்டது என்று தெரிவிக்கப்பட்டுள்ளது. மேலும், இக்கட்டுரை, வேண்டுமென்றே தவறாக மற்றும் உண்மைக்கு புறம்பாக வெளியிடப்பட்டுள்ளது என்று தெரிவிக்கப்பட்டுள்ளது. முத்தலாக் எதிர்ப்பு நிலையில், இந்த அமைச்சகம் தொடர்ந்து உறுதியாக உள்ளது. உச்ச நீதிமன்றத்தில் நடந்து வரும் இதுதொடர்பான வழக்கில், பெண்கள் மற்றும் குழந்தைகள் மேம்பாட்டுத்துறை அமைச்சகமும் (டபிள்யூ.சி.டி) ஒரு வாதியாக உள்ளதால், இதுதொடர்பாக அமைச்சர்கள் குழு அமைக்கப்பட வேண்டும் என்று மாண்புமிகு அமைச்சர் திருமதி. மேனகா காந்தி, ஜனவரி 2017ல் கேட்டுக் கொண்டார். மேலும், உடனடி முத்தலாக் முறையை கிரிமினல் குற்றமாக ஆக்கும் மத்திய அமைச்சரவை திட்டத்துக்கு, டபிள்யூ.சி.டி. தனது முழு ஆதரவை தெரிவித்துள்ளது.


    உடனடி முத்தலாக் கிரிமினல் குற்றமாக கருதப்பட்டு, இதுபோன்ற நடவடிக்கையில் ஈடுபடும் இஸ்லாமிய கணவருக்கு 3 ஆண்டுகள் வரை சிறை தண்டனை விதிக்க வகை செய்யும் மசோதாவுக்கு மத்திய அமைச்சரவை கடந்த வெள்ளிக்கிழமை ஒப்புதல் அளித்தது. உடனடி முத்தலாக்கை, வாய்மொழியாக, எழுத்து வடிவில் அல்லது எலக்ட்ரானிக் வழியில் என்று எந்த வழியில் தெரிவித்தாலும் அது தண்டனைக்குரிய குற்றமாக கருதப்படும். மேலும், இந்த மசோதாவில், பாதிக்கப்பட்ட இஸ்லாமிய பெண்ணுக்கும் அவரது குழந்தைகளுக்கும் உதவித்தொகை வழங்கவும், மைனர் குழந்தைகளை தங்கள் பாதுகாப்பில் வைத்து கொள்ளும் உரிமையை வழங்கவும் வழி செய்யப்பட்டுள்ளது.


    சமூக ரீதியாகவும், சட்டப்பூர்வமாகவும் இஸ்லாமிய பெண்களுக்கு அதிகாரம் கிடைக்கும் வகையில், இந்த அமைச்சகம் தொடர்ந்து உறுதியான நிலைப்பாட்டை பின்பற்றி வருகிறது. எனவே, தி இந்தியன் எக்ஸ்பிரஸ் நாளிதழில் வெளியான செய்திக் கட்டுரை, இந்த அமைச்சகத்தின் கருத்தை வெளிப்படுத்தவில்லை.


    இத்தகைய கடுமையான கட்டுரையை வெளியிடும் முன்பு, எங்கள் கருத்தையும் கேட்டிருக்க வேண்டும் என்று டபிள்யூ.சி.டி. அமைச்சகம் உறுதிப்பட தெரிவித்துள்ளது.

    
    
    (Release ID: 1516516) Visitor Counter : 111