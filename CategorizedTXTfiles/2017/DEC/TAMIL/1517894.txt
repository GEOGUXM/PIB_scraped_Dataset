      குடியரசுத் துணைத் தலைவர் செயலகம்

      வாய்மையுடன் தொண்டாற்றும் உன்னதத் தொழில் இதழியல்- குடியரசு துணைத்தலைவர்
      Posted On: 21 DEC 2017 7:12PM by PIB Chennai


    இதழியல் என்பது உண்மையாக தொண்டாற்றும் ஒரு உன்னதமான தொழில் என்பதுடன் சமூகத்தின் சமகால நிகழ்வுகளைப் பிரதிபலித்துக்காட்டும் கண்ணாடியாகவும் விளங்குகிறது என்று குடியரசு துணைத்தலைவர் திரு. வெங்கையா நாயுடு கூறியுள்ளார். கடந்த 21-ம் தேதி தில்லி பல்கலைக்கழகத்தில் இதழியல் பள்ளியைத் தொடங்கிவைத்து அவர் உரையாற்றினார்.


    இநப் பாடத்திட்டத்தில் நமது வளமையான செம்மொழி பாரம்பரியம் வாய்ந்த சமஸ்கிருதத்துக்கு முக்கியத்துவம் அளிக்கப்படிருப்பதை அறிந்து மகிழ்ச்சி அடைவதாக குடியரசு துணைத் தலைவர் குறிப்பிட்டார். இதழியல் துறை, முக்கியமாக பொது சேவையை மையமாகவும், மக்களுக்கு தொண்டாற்றுவதையே நோக்கமாகவும் கொண்டது என்று அவர் தெரிவித்தார். நமது அரசியல் சாசனத்தில் குறிப்பிடப்பட்டுள்ள கருத்து மற்றும் பேச்சு சுதந்திரம் முழுமையானதல்ல, சில கட்டுப்பாடுகளுடன் கூடியது என்பதை நினைவில் கொள்ள வேண்டும் என அவர் சுட்டிக்காட்டினார்.


    ,ஜனநாயகத்தை காப்பதிலும், சமூகத்திற்கு சேவை புரிவதிலும் இதழியலுக்கு முக்கிய பங்கு உள்ளது என்பதை கருத்தில் கொள்ள வேண்டும் என்று குடியரசு துணைத்தலைவர் வலியுறுத்தினார். இந்த துறை உயரிய மாண்புகளையும், செய்திகளைத் தருவதில் தரத்தையும் கொண்டிருக்க வேண்டும் என அவர் அறிவுரை வழங்கினார். இதழியலாளர்கள், பரபரப்பு போன்ற ஆரோக்கியமற்ற அம்சங்களுக்கு முக்கியத்துவம் அளிப்பதை கைவிட்டு, சுதந்திரம், தொலைநோக்கு போன்ற கொள்கைகளில் இருந்து வழுவாமல் இருக்க வேண்டும் என்று அவர் வலியுறுத்தினார். அண்மைக்காலமாக, செய்திகளுடன் சொந்தக் கருத்துக்களை கலந்து கொடுக்கும் போக்கு, பாரபட்சமான அணுகுமுறை, பணத்துக்காக செய்திகளை அளிப்பது ஆகியவை இந்த குணங்கள் இதழியல் துறையில் நுழைந்துவிட்டதாக அவர் குற்றம்சாட்டினார்.


    இதழியில் சிறந்து விளங்க இளம் இதிழியலாளர்கள் 10 குணங்களை கொண்டிருக்க வேண்டும் என்று குடியரசு துணைத் தலைவர் யோசனை தெரிவித்தார். அவை ;


    மகிழ்ச்சியாக இருத்தல், நோக்கத்தில் உறுதி, பாரபட்சமற்ற தன்மை, பொறுப்புடைமை, தேசப்பற்று, கலைஞானம், ஆயுள் முழுவதும் கற்கும் ஆர்வம், ஆர்வம், உறுதி ,கவனம் ஆகியவை ஆகும்.


    வருங்காலத்தில் தில்லி இதழியல் பள்ளி ,உலகிலேயே தலைசிறந்த இதழியல் பள்ளிகளில் ஒன்றாக உருவெடுக்க வேண்டும் என்று குடியரசு துணைத்தலைவர் வாழ்த்தினார். பல்கலைக்கழக அதிகாரிகள், ஆசிரியர்கள், மாணவர்களின் ஒருமித்த முயற்சிகளுக்கு நிச்சயம் பலன் கிட்டும் என்று அவர் கூறினார்.


    

    
    (Release ID: 1517894) Visitor Counter : 35