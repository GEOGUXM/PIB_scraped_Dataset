      பாதுகாப்பு அமைச்சகம்

      விமானப் படை அகாதமியில் விமான பயிற்சி அதிகாரிகளுக்கு ‘குடியரசுத் தலைவர்’ கமிஷன் அந்தஸ்த்தை அளித்தார் அட்மிரல் சுனில் லம்பா
      Posted On: 16 DEC 2017 3:17PM by PIB Chennai


    விமானிகள் மற்றும் தரைப் பணி அதிகாரிகளின் இணைந்த பட்டமளிப்பு ஐதராபாத் அருகே உள்ள துண்டிகல்லில் உள்ள விமானப் படை அகாதமியில் இன்று நடைபெற்றது . 105 விமானப் பயிற்சி அதிகாரிகள் இந்திய விமானப் படையில் பறக்கும் அதிகாரிக ளாகச் செல்லும் முக்கியத் தருணத்தைக் குறிப்பதாக இந்த நிகழ்வு அமைந்திருந்தது . இந்த இளம் அதிகாரிகளில் இரண்டு பெ ண் போர் விமான பைலட்கள் உள்ளிட்ட மொத்தம் 15 பெண் அதிகாரிகள் விமானப் படை அதிகாரிகளாக இணைபவர்களில் அடங்குவார்கள் . கடந்த 1931 ம் ஆண்டு அக்டோபர் மாதம் கார்ன்வெல்லில் உள்ள ராயல் விமானப் படைக் கல்லூரியில் பயிற்சி தொடங்கியது முதல் இந்திய விமானப் படை அதிகாரிகளுக்கான விமானிகள் பயிற்சியில் 200 வது பயிற்சி நிறைவடைந்து இருப்பதையும் இந்த நிகழ்ச்சி குறிப்பிடுகிறது .


    இந்த அணிவகுப்பில் கடற்படைத் தலைவர் அட்மிரல் சுனில் லம்பா சிறப்பு விருந்தினராகக் கலந்து கொண்டார் . இந்த அணிவகுப்பின் ஆய்வு அதிகாரியாக அவர் , தங்களது அடிப்படை மற்றும் நிபுணத்துவப் பயிற்சியை வெற்றிகரமாக நிறைவு செய்த விமான பயிற்சி அதிகாரிகளுக்கு ‘குடியரசுத் தலைவர் கமிஷன் ’ அந்தஸ்து அளித்தார் . இந்த நிகழ்ச்சியில் இந்திய விமானப் படையின் பயிற்சி காமாண்ட்டின் ஏர் ஆஃபீசர் கமாண்டிங் இன் சீஃப் ஏர் மார்ஷல் எஸ் . ஆர் . கே . நாயர் கலந்து கொண்டார் . இந்த அணிவகுப்பின் போது இந்தியக் கடற்படை மற்றும் கடலோர க் காவல் படையின் 14 அதிகாரிகளுக்கு பறக்கும் உரிமங்கள் வழங்கப்பட்டன . துண்டிகலில் உள்ள விமானப் படை அகாதமியில் இதர சேவைகள் மற்றும் துணை ராணுவப் படைகளைச் சேர்ந்த உறுப்பினர்களுக்கு இந்திய விமானப் படை , பயிற்சிகளை அளித்து வருகிறது .


    இந்திய விமானப் படையின் ‘ ஆகாஷ் கங்கா ’ வான் தாவும் குழுவினரின் சாகசங்களுடன் அன்றைய நிகழ்ச்சிகள் தொடங்கின . தொடர்ச்சியாக இந்திய விமானப் படையின் ‘ ஏர் வாரியர் டிரில் குழு ’ வின் நிகழ்ச்சிகள் நடைபெற்றன . ஆய்வு அதிகாரிக்கு பொது வணக்கத்துடன் அ ணி வகுப்பு தொடங்கியது . ஆய்வு அதிகாரியின் ஆய்வைத் தொடர்ந்து வீரர்களின் அணிவகுப்பு நடைபெற்றது . இந்த அணிவகுப்பின் முக்கிய நிகழ்வாக பட்டம் பெற்ற பயிற்சி அதிகாரிகளுக்கு கடற்படைத் தளபதி , பயிற்சிக் கமாண்டிங் ஏர் ஆஃபீசர் கமாண்டிங் இன் சீஃப் மற்றும் கமாண்டண்ட் ஏர் ஃபோர்ஸ் அகாதமி பதவிப் பட்டைகளை அளித்தனர் . பின்னர் அட்மிரல் சுனில் லம்பா , அகாதமியின் கவுரவமிக்க விருதான ‘ சீஃப் ஆஃப் ஏர் ஸ்டாஃப் ஸ்வார்ட் ஆஃப் ஹானரைவ்யும் பிரெசிடெண்ட் பிளேக்கையும் விமானிகள் பயிற்சியில் ஒட்டுமொத்தமாக முதலிடம் பெற்ற ஃபிளையிங் ஆஃபீசர் கரன் பால் சிங்கிற்கு வழங்கினார் . நாவிகேஷன் மற்றும் கிரவுண்ட் பணி கிளைகளில் முறையே முதலிடம் பெற்ற ஃபிளையிங் அதிகாரிகள் விஷ்ணு விஷால் மற்றும் மோஹித் குமார் ஆகியோருக்கு பிரெசிடெண்ட்டின் பிளேக்கை அவர் வழங்கினார்.


    இந்த அணிவகுப்பில் பயிற்சி பெற்ற அதிகாரிகள் தங்களது துடிப்பு மற்றும் உறூதிப்பாட்டை வெளிப்படுத்தும் வகையில் நடத்திக்காட்டிய பயிற்சிகளை ஏராளமான ராணுவ மற்றும் சிவில் பிரமுகர்கள் , பயிற்சி பெற்றவர்களின் உறவினர்கள் மற்றும் நண்பர்கள் கண்டுகளித்தனர் .


    இந்த அணிவகுப்பு நிகழ்ச்சியில் உரையாற்றிய ஆய்வு செய்யும் அதிகாரி , பயிற்சி பெற்ற அதிகாரிகள் மேற்கொண்ட தனிப்பட்ட சிறப்புக்குரிய அணிவகுப்பைப் பாராட்டினார் . பயிற்சி முடித்து வெளியேறும் அதிகாரிகளைப் பாராட்டிய கடற்படைத் தளபதி கூறுகையில் , “ விமான பயிற்சி அதிகாரிகளின் இணைந்த பட்டமளிப்பு அணிவகுப்பை ஆய்வு செய்ததையும் இந்திய விமனப் படையில் இந்த ஆண்கள் மற்றும் பெண்கள் எதிர்கால ராணுவத் தலைவர்களாக வருபவர்கள் விமானப் படையில் இணைய இருப்பதை பார்வையிட்டதும் பெரும் கவுரவமாகும் ” என்றார் . அவர் தனது உரையில் , ராணுவ தலைவர் ஒருவரின் முக்கியமான மைய நெறிகளாக, ஒருங்கிணைப்பு , துணிச்சல் , நேர்மை மற்றும் தேசத்திற்கான சுயநலமற்ற சேவை ஆகியவை உள்ளன என்றார் . ஒரு நாட்டின் பாதுகாப்பில் பங்கேற்பதை விட திருப்தியைத் தரும் எதுவும் இருக்க முடியாது என்றும் அவர் நினைவுகூர்ந்தார் . பாரம்பர்ய மரபையும் இந்திய விமானப் படையின் முக்கிய மதிப்புகளான குறிக்கோள், நேர்மை மற்றும் சிறப்பு நிபுணத்துவம் ஆகியவற்றையும் இளம் அதிகாரிகள் முன்னெடுத்துச் செல்ல வேண்டும் என அவர் கேட்டுக் கொண்டார். புதிதாக நியமிக்கப்பட்ட அதிகாரிகளுக்கு அகாதமியின் தளபதி உறுதிமொழி செய்து வைத்தார்.


    இந்த மாபெரும் பட்டமளிப்பு அணிவகுப்பு பி . சி .-7 எம் . கே . II (புதிய பைலட்களுக்கு பயிற்சி அளிக்க விமானப் படை அகாதமியில் தற்போது பயன்படுத்தப்படும் விமானம்) ஒத்திசைக்கப்பட்ட காட்சி, கிரண், ஹாக் விமானம் மற்றும் சரங் ஹெலிகாப்டர் குழுவின் ஆச்சரியத்தை ஏற்படுத்தும் ஏரோபேடிக்ஸ் காட்சிகளுடன் பார்வையாளர்களின் மனங்களைக் கவர்ந்தது.


    பின்னர் புதிதாக நியமிக்கப்பட்ட அதிகாரிகள் கோட்டைச் சுவர் பின்பக்கம் இந்த அணிவகுப்புக்காக புதிதாக உருவாக்கப்பட்ட பாதையில் அணிவகுத்து வந்தனர் 3 ம் எண் விமானப் படை இசைக்குழுவின் இசைக்கேற்ப இந்த அணிவகுப்பு நடத்தப்பட்டது . அவர்கள் முழுமையான ஒத்திசைவுடனும் நோக்கம் சார்ந்த வேகத்துடனும் அணிவகுத்து சென்று ஆய்வு செய்யும் அதிகாரிக்கு வணக்கம் செலுத்த தங்களின் வழிகாட்டியவர்களை க் கடந்து சென்று தங்களது எதிர்கால சவால்கள் மற்றும் பணிகளை எதிர்கொண்டு பெருமித உணர்வுடன் சிகரங்களைத் தொடும் வகையில் வீறுநடை போட்டனர் .


    இந்த இணைந்த பட்டமளிப்பு அணிவகுப்பு ஓராண்டுக்கான தீவிரமான பயிற்சி நிறைவு பெற்று மற்றுமொரு புதிய தலைமுறை அதிகாரிகள் இந்திய விமானப் படைக்குள் நுழைவதைக் குறிக்கிறது . இ ந்த விமான பயிற்சி அதிகாரிகள் விமானப் படை அகாதமி மட்டுமின்றி பல்வேறு பயிற்சி நிறுவனங்களில் பயிற்சி பெற்றுள்ளன . ர் ஹக்கிம்பேட் , பேகம்பெட் , யெலஹன்கா விமானப் படை நிலையங்கள் , விமானப் படை நிர்வாகக் கல்லூரி ( கோயம்புத்தூர் ) ஆகிய இடங்களில் பயிற்சி பெற்று விமானப் படை அகாதமி அமைந்துள்ள சேக்கானில் பயிற்சி பெற்றுள்ளனர் .


    துண்டிகல்லில் உள்ள இந்த விமானப் படை அகாதமி ஒரு முன்னணி பயிற்சி அமைப்பாக இருப்பதுடன் புதிதாக பயிற்சிக்கு வரும் இவர்களைத் , திறம் மிக்க ஒரு விமானப் படை அதிகாரியாக உருவாக்குகிறது . இந்த விமானப் படை அகாதமி ஊக்கம்பெற்ற தலைமைக்கான தொட்டிலாக புதிதாக வருவோருக்கு பயிற்சி அளித்து அவர்கள் தேவையான திறன் மற்றும் அறிவாற்றலைப் பெற உதவுகிறது . இங்கு பறப்பதற்கு ம், நாவிகேஷன் , பொறியியல் மற்றும் இதர தரைப் பணிகளி லும் பயிற்சி அளிக்கப்படுகிறது . இந்தப் பயிற்சியின் போது அவர்களுக்கு ராணுவத் தலைமைப் பண்புகள் மற்றும் இந்திய விமானப் படையின் முக்கிய நெறிகளிலும், பயிற்சி அளிக்கப்படுகிறது . ’ விடாமுயற்சியின் மூலம் சாதனை ’ என்பது இந்த அகாதமியின் இலட்சியமாகும் . இங்கு பயிற்சி பெறும் இளம் ஆண்கள் மற்றும் பெண்கள் தரமான விமனப் படை வீரராக / வீராங்கனையாக இங்கு உருவாக்கப்படுகிறார் .


    
    

    
    (Release ID: 1518908) Visitor Counter : 244