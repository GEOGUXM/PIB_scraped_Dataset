      சிறுபான்மையினர் நலன் அமைச்சகம்

      ஹஜ் 2018 தனியார் சுற்றுலா ஏற்பாட்டாளர்களுக்கான இணைய தளத்தை திரு. முக்தார் அப்பாஸ் நக்வி தொடங்கிவைத்தார்
      ஹஜ் விண்ணப்பத்திற்கான கடைசி தேதி டிசம்பர் 22 வரை நீடிக்கப்பட்டுள்ளது.

      Posted On: 14 DEC 2017 11:18AM by PIB Chennai

    ஆண் துணை இல்லாமல் ஹஜ் பயணம் மேற்கொள்ள முஸ்ஸீம் பெண்களுக்கு விதிக்கப்பட்டிருந்த தடையை நீக்குவது என்ற அரசின் முடிவு மிகவும் ஆக்கபூர்வமான விளைவுகளை ஏற்படுத்தியிருக்கிறது என்று சிறுபான்மையினர் நலத்துறை அமைச்சர் திரு. முக்தார் அப்பாஸ் நக்வி தெரிவித்துள்ளார். இதனால் ஆண் துணை இல்லாமல் ஹஜ் பயணம் செய்ய நாடு முழுவதிலுமிருந்து பெரும் எண்ணிக்கையிலான முஸ்ஸீம் பெண்கள் விண்ணப்பம் செய்திருப்பதாகவும் அவர் கூறினார்.


    தனியார் சுற்றுலா ஏற்பாட்டாளர்களுக்கான இணைய தளம் ஒன்றினைத் தொடங்கிவைத்துப் பேசிய திரு. நக்வி, ஆண் துணையில்லாமல் ஹஜ் பயணத்திற்கு முஸ்ஸீம் பெண்களை அனுமதிப்பது என்ற பிரதமர் திரு. நரேந்திர மோடி தலைமையிலான அரசின் முடிவுக்கு திரு. மோடி தலைமையிலான அரசின் பெண்களுக்கு அதிகாரம் அளித்தலை நோக்கிய மற்றொரு முக்கியமான நடவடிக்கை என்று அமைச்சர் தெரிவித்தார்


    ஹஜ் 2018 க்கான விண்ணப்ப நடைமுறைகள் நவம்பர் 15ல் ஆரம்பித்தது. இதுவரை (டிசம்பர் 13) ஆண் துணை இல்லாமல் ஹஜ் பயணம் மேற்கொள்ள 1000 - க்கும் அதிகமான பெண்கள் விண்ணப்பித்துள்ளனர். ஹஜ் பயணத்திற்கு விண்ணப்பம் செய்ய கடைசி தேதி டிசம்பர் 22 வரை நீடிக்கப்பட்டுள்ளது. புதிய ஹஜ் கொள்கையின் படி, ஹஜ் பயணம் செல்ல விரும்புகிற, ஆனால் ஆண் துணையில்லாத, 45 வயதுக்கு மேற்பட்ட பெண்கள் 4 பேர் அல்லது அதற்கும் அதிகமான குழுக்களாக பயணம் செய்ய அனுமதிக்கப்பட்டுள்ளனர்.


    ஹஜ் பயணம் தொடர்பான அனைத்து நடைமுறைகளும் முழுமையாக வெளிப்படைத் தன்மையோடு இருப்பதை உறுதி செய்ய சிறுபான்மையினர் நல அமைச்சகத்தால் தனியார் சுற்றுலா ஏற்பாட்டாளர்களக்கு (ப்பிட்டிஓ) முதன் முறையாக இணையதளம் தொடங்கப்பட்டிருப்பதாக அமைச்சர் குறிப்பிட்டார். பிரதமர் திரு. நரேந்திர மோடியின் ”டிஜிட்டல் இந்தியா” திட்டத்தை முன்னெடுத்துச் செல்லவும் ப்பிட்டிஓ இணையதளம் உருவாக்கப்பட்டுள்ளது.


    இந்த இணையதளத்தைப் பயன்படுத்தி தேவைப்படும் ஆவணங்களுடன் ப்பிட்டிஓக்கள் ஆன்லைனில் விண்ணப்பிக்கலாம். இந்த விண்ணப்பங்கள், சிறுபான்மையினர் நல அமைச்சகத்தின் ஹஜ் பிரிவால் பரிசீலனை செய்யப்படும். அதன் பிறகு, ஆன்லைனில் குலுக்கல் நடைபெற்று ஒதுக்கீடுகள் செய்யப்படும். நாடு முழுவதும் உள்ள ப்பிட்டிஓக்களால் அளிக்கப்படும் வசதிகள், பயணத் திட்டங்கள், கட்டணங்கள் ஆகியவற்றின் விவரங்களை காட்சிப்படுத்துவது இந்த இணையதளத்தின் நோக்கமாகும். இவ்வாறு ஹஜ் யாத்திரிகர்கள் தங்கள் விருப்பம் போல் ப்பிட்டிஓ-வை தெரிவு செய்து கொள்ளலாம். அவர்கள் வாழும் பகுதியிலிருந்தும் தெரிவு செய்ய வேறு உட்பிரிவுகளையும் எளிதாகப் பயன்படுத்துவதை உறுதி செய்ய ஹஜ் 2018 - க்கு ப்பிட்டிஓக்களிடமிருந்து ஆன்வைன் மூலம் அல்லது கைப்பட எழுதப்பட்ட விண்ணப்பங்களை வரவேற்பதென முடிவு செய்யப்பட்டுள்ளது.


    ஒரு பக்கம் தனியார் சுற்றுலா ஏற்பாட்டாளர்களின் ஒட்டுமொத்த நடைமுறையும் எளிதாக்கப்பட்டு வெளிப்படைத் தன்மை உருவாக்கப்பட்டுள்ளது. மறுபக்கம் ப்பிட்டிஓக்கள் மூலமாக ஹஜ் பயணம் செய்யம் யாத்திரிகர்களுக்கான வசதிகளில் பாரபட்சம் காட்டுவதை சகித்துக் கொள்ள முடியாது என்பதும் தெளிவாக அறிவுறுத்தப்பட்டுள்ளது என்று திரு. நக்வி தெரிவித்தார். இது தொடர்பாக சிறுபான்மையினர் நல அமைச்சகம் கண்டிப்புடன் நடவடிக்கைகளை மேற்கொள்ளும்.


    இப்போது வரை ஹஜ் பயணத்திற்கு 2 லட்சத்து 63 ஆயிரத்துக்கும் அதிகமான பேர் விண்ணப்பித்துள்ளனர். இவற்றில் ஒரு லட்சத்து 38 ஆயிரம் விண்ணப்பங்கள் ஆன்லைனில் வந்தவை. ஹஜ் நடைமுறை அனைத்தையும் டிஜிட்டல் மயம் ஆக்குவது என்ற சிறுபான்மையினர் நல அமைச்சகத்தின் முடிவுக்கு இது ஊக்கம் அளிப்பதாக இருக்கிறது. இது தவிர, பலர், ஹஜ் பயணத்திற்கு செல்பேசி செயலி மூலமும் விண்ணப்பித்துள்ளனர்.


    இந்திய ஹஜ் குழு மற்றும் தனியார் சுற்றுலா ஏற்பாட்டாளர்களுக்கு இடையேயான ஒதுக்கீடு, கடந்த ஆண்டைப் போலவே இருக்கும் என்றும் திரு. நக்வி தெரிவித்தார். ஹஜ் 2018 புதிய ஹஜ் கொள்கைப்படி செயல்படுத்தப்படும் என்று அவர் மேலும் கூறினார்.


    சவுதி அரேபிய அரசு 2017ல் இந்தியாவுக்கான ஹஜ் ஒதுக்கீட்டை ஒரு லட்சத்து 70 ஆயிரத்து 25 ஆக உயர்த்தியுள்ளது.

    
    
    (Release ID: 1517576) Visitor Counter : 58