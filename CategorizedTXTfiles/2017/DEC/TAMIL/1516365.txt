      பாதுகாப்பு அமைச்சகம்

      ஆயுதங்கள் இருப்பு
      Posted On: 27 DEC 2017 3:49PM by PIB Chennai


    இந்திய ராணுவத்தின் ஆயுதங்கள் , சிறுவகை ஆயுதங்கள் , குண்டுகள் , கள துப்பாக்கிகள் , நடுத்தர துப்பாக்கிகள் , பீரங்கிகள் , பிளாட்பாரத்தில் பொருத்தப்பட்ட ஆயுதங்கள் , ஏவுகணைகள் , இதர நெடுந்தொலைவு ராக்கெட்டுகள் என பல வகையாக பிரிக்கப்பட்டுள்ளன . இவை அளவு , இலக்கு உள்ளிட்ட பல வகைகளாக பிரிக்கப்பட்டுள்ளன . இந்திய ராணுவத்தின் தேவைக்கு ஏற்ப , ஆயுதங்கள் மற்றும் வெடி மருந்துகள் வழங்கப்படுகின்றன . பல்வேறு படைப்பிரிவுகளில் போதிய இருப்பு வைத்துக்கொள்ள அதிகாரம் வழங்கப்பட்டுள்ளது . இந்திய ராணுவத்தில் , போதிய ஆயுதங்களும் , வெடி மருந்துகளும் இருப்பில் உள்ளன . எந்தத் தேவையையும் சமாளிக்கும் விதத்தில் இவை உள்ளன .


    இந்திய ராணுவத்துக்காக , வெடி பொருட்களை உற்பத்தி செய்ய இந்திய தொழில் துறைக்கு அரசு ஒப்புதல் வழங்கியுள்ளது . வெளிப்படையான டெண்டர் முறைப்படி , 25 மற்றும் 27 மார்ச் 2017 அன்று கருத்துறு வழங்கப்பட்டுள்ளது .


    ஆயுதங்கள் மற்றும் வெடிபொருட்களுக்கான நவீன தொழில்நுட்பத்தை பரிமாறிக் கொள்வதற்கான முறையான புரிந்துணர்வு ஒப்பந்தம் எந்த நாட்டுடனும் செய்துகொள்ளப்படவில்லை . இருந்த போதிலும் , நவீன பாதுகாப்பு தொழில்நுட்பத்தை அணுகும் விஷத்ததில் , வெளி நாடுகளுடனான பாதுகாப்பு ஒப்பந்தங்கள் மிக முக்கியமானவை ஆகும் .


    ஆயுதங்கள் மற்றும் வெடிபொருட்களை இருப்பு வைப்பது ஒரு தொடர்ச்சியான நடைமுறையாகும் . தேவையின் அடிப்படையில் , ஒவ்வொரு ஆண்டும் ஆயுத கொள்முதல் செய்யப்படுகிறது . சில ஆயுதங்கள் , ஐந்தாண்டு தேவையின் அடிப்படையில் கொள்முதல் செய்யப்படும் . எந்த நேரத்திலும் , ராணுவம் தயார் நிலையில் இருக்கும் வகையில் , அவசர கொள்முதல் செய்வதற்கு உரிய நிதி அதிகாரம் ராணுவத்துக்கு வழங்கப்பட்டுள்ளது .


    மக்களவையில் கடந்த 27- ம்தேதி , திருமதி சுப்ரியா சுலேவின் கேள்விக்கு பாதுகாப்பு இணை அமைச்சர் டாக்டர் . சுபாஷ் பாம்ரே எழுத்து மூலம் அளித்த பதி ல்.

    
    
    (Release ID: 1516365) Visitor Counter : 20