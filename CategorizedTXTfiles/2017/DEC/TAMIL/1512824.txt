      குடியரசுத் துணைத் தலைவர் செயலகம்

      என்.எம்.டீ.சி. போன்ற நிறுவனங்கள் ‘இந்தியாவில் உருவாக்குவோம்” திட்டத்திற்கு கட்டாயம் ஊக்கமளிக்க வேண்டும்: குடியரசுத் துணைத் தலைவர்
      என்.எம்.டீ.சி.-யின் வைரவிழா கொண்டாட்டங்களில் உரை

      Posted On: 08 DEC 2017 6:12PM by PIB Chennai

    என் . எம் . டீ . சி . போன்ற நிறுவனங்கள் , வழக்கமான நெறிமுறைகளைத் தாண்டி , இளைஞர்களுக்கான திறன் வளர்திட்டங்களை பெருமளவில் தொடங்கி , ‘ இந்தியாவில் உருவாக்குவோம் ’ திட்டத்திற்கு ஊக்கமளிக்க வேண்டும் என்று இந்திய குடியரசுத் துணைத் தலைவர் திரு . எம் . வெங்கையாநாயுடு கூறினார் . இன்று ஐதராபாத்தில் , என் . எம் . டீ . சி . நிறுவனத்தின் வைரவிழாக் கொண்டாட்ட நிகழ்ச்சியில் கூடியிருந்தவர்களிடையே அவர் உரையாற்றினார் . சட்டீஸ்கர் மாநில முதல்வர் டாக்டர் . ராமன் சிங் , மத்திய எஃகுத்துறை அமைச்சர் திரு . சவுத்ரி பீரேந்தர் சிங் , தெலுங்கானா மாநில துணை முதல்வர் திரு . முகம்மது மெஹ்முத் அலி , மத்திய எஃகுத்துறை இணை அமைச்சர் திரு . விஷ்ணுதி யோசாய் , மத்திய அறிவியல் & தொழில்நுட்பம் மற்றும் புவி அறிவியல் துறை இணை அமைச்சர் திரு . ஒய் . எஸ் . சவுத்ரி , தெலுங்கானா மாநில சுரங்கங்கள் & புவியியல் துறை அமைச்சர் திரு . கே . டி . ராமாராவ் மற்றும் பிரமுகர்கள் இந்நிகழ்ச்சியில் கலந்துக்கொண்டனர் .


    நாட்டின் பொருளாதார வளர்ச்சிக்கு பொதுத்துறை நிறுவனங்கள் முக்கிய பங்காற்றியுள்ளதாக குடியரசுத் துணைத் தலைவர் கூறினார் . மேலும் , தொலைத்தொடர்பு , போக்குவரத்து , எரிசக்தி , பாசனம் அல்லது சாலை இணைப்பு போன்ற உள்கட்டமைப்பு வசதிகளைக் கட்டமைப்பதில் அவை முக்கிய பங்காற்றியுள்ளதாகவும் அவர் கூறினார் . நிலக்கரி , எண்ணெய் மற்றும் இயற்கை எரிவாயு போன்ற முக்கியத் துறைகளிலும் பொதுத்துறை நிறுவனங்கள் நாட்டின் பொருளாதார வளர்ச்சிக்கு முக்கிய பங்களித்துள்ளதாக அவர் தெரிவித்தார் .


    35 வயதிற்கும்கீழ் 65 சதவீதம் மக்கட்தொகை கொண்ட ஒரே நாடு இந்தியா என குடியரசுத் துணைத் தலைவர் தெரிவித்தார் . இது மிகப்பெரிய ஜனநாயக வரப்பிரசாதமாகும் . இளைஞர்கள் , படித்த மக்கட்தொகையின் சக்திகளைக் கொண்டு , வரும் ஆண்டுகளில் உலகின் தலைசிறந்த பொருளாதார சக்திகளில் ஒன்றாக இந்தியாவை மாற்ற வேண்டும் என்றார் அவர் .


    2017 - ம் ஆண்டு ( வரிக்குமுன்பாக ) ரூ .4,293 கோடியை லாபமாக பெற்றதற்காகவும் , நாட்டின் தலைசிறந்த லாபம் ஈட்டும் ‘ நவரத்னா ’ பொதுத்துறை நிறுவனங்களில் ஒன்றாக உருவாகியுள்ளதற்காகவும் என் . எம் . டீ . சி . - யை குடியரசுத் துணைத் தலைவர் பாராட்டினார் . கூடுதல் சுரங்க ஆதாரங்களைக் கண்டறிய வழிசெய்து , நாட்டை சுரங்கத்துறையில் வளர்ச்சியடையச்செய்யவும் , ராய்பூரில் அர்பணிக்கப்பட்ட துரப்பணப் பிரிவை என் . எம் . டீ . சி . ஏற்படுத்தியுள்ளதற்காக தனது மகிழ்ச்சியை அவர் தெரிவித்தார் .


    மத்திய எஃகுத்துறை அமைச்சகத்தின் கீழுள்ள இரண்டு பிற பொதுத்துறை நிறுவனங்களுடன் கூட்டாக டான்சானியாவில் தங்கப்படுகைக் குத்தகை பெற்றும் , ஆஸ்திரேலியாவில் இரும்புத்துகள் படுக்கையில் பெரும்பங்கைப் பெற்றும் , மொசாம்பிக்கில் நிலக்கரிப் படுக்கையைப் பெற்றும் என் . எம் . டீ . சி . உலகளவில் தனது கால் தடத்தை பதித்துள்ளதாக குடியரசுத் துணைத் தலைவர் கூறினார் . தற்போதுள்ள சுரங்கங்களில் உற்பத்தி திறனை அதிகரித்தும் , புதிய சுரங்கங்களை திறந்தும் , தேவைகளின் பூர்த்தி செய்ய என் . எம் . டீ . சி . முயற்சிகளை மேற்கொண்டுள்ளதை அறிந்து மகிழ்ச்சியுறுவதாகவும் அவர் கூறினார் .

    
    
    (Release ID: 1512824) Visitor Counter : 51
    
    
      Read this release in: English