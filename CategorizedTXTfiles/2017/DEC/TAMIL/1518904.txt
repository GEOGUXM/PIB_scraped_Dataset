      ரசாயனம் மற்றும் உரங்கள் அமைச்சகம்

      வருட முடிவு சீராய்வு – 2017 – வேதியியல் மற்றும் உர அமைச்சகம் உரங்கள் துறை
      Posted On: 22 DEC 2017 3:06PM by PIB Chennai

     1. யூரியா விலை நிர்ணய கொள்கை – 2015: – 2015, மே, 25 அன்று புதிய யூரியா கொள்கை-2015 அறிவிக்கப்பட்டது.
      * உள்ளூர் யூரியா உற்பத்தியை அதிகரிக்கச் செய்தல் ;
      * யூரியா அலகுகளில் எரிசக்தி திறனை ஊக்குவித்தல்: மற்றும்
      * இந்திய அரசின் மீதான மானிய சுமையை முறைப்படுத்துதல்
      * செலவினத்துடன் கூடிய அணுகுமுறை அடிப்படையில் மீளமதிப்பீடப்பட்ட கொள்ளளவு (ஆர்.ஏ.சி.) வரை சலுகை அளித்தல். அதிகபட்ச விலையாக (எம்.ஆர்.பி.) ரூ.5360/மெட்ரிக் டன் மற்றும் அதிகபட்ச விலையில் 5% என்.சி.யூ.விற்காக
      * ஐ.பி.பி. கூடுதலாக இடைநிகழ் செலவினங்களுக்கு உட்பட்டு,100% ஆர்.ஏ.சி.-க்கு அதிகமான அலகுகள், அனைத்து அலகுகளுக்கும் நிர்ணயிக்கப்பட்ட குறைந்தபட்ச செலவினத்துடன் கூடுதலாக வேறுபாடான செலவினத்தை பெறும்.

    2016-17-ல் யூரியா உற்பத்தி

      * 2016-17- ம் ஆண்டில் யூரியாவின் உற்பத்தி 242.01 எல்.எம்.டி. ஆகும். இது 2012-13 (225.75 எல்.எம்.டி.) மற்றும் 2013-14 (227.15 எல்.எம்.டி.) ஆண்டுகளின் யூரியா உற்பத்தியை விட குறிப்பிடத்தக்க உயர்வாகும்.

     1. யூரியாவிற்கு வேப்பம் பூச்சு :-

      * 100% வேப்பம் பூச்சு உற்பத்தி 25.05.2015 அன்று கட்டாயமாக்கப்பட்டுள்ளது
      * 100% வேப்பம் பூச்சு அடைந்தது
      * 2015, செப்டம்பர் 1 : உள்ளூர் யூரியா
      * 2015, டிசம்பர், 1 : இறக்குமதி செய்யப்பட்ட யூரியா

     1. தற்போதுள்ள 50 கி.கி. மூட்டைகளுக்கு பதிலாக 45 கி.கி. யூரியா மூட்டைகளை அறிமுகம் செய்தல் :-


    2017, செப்டம்பர், 4 தேதியிட்ட அறிவிக்கையின்படி, தற்போதுள்ள 50 கிலோ கிராம் மூட்டைகளுக்கு பதிலாக 45 கிலோ கிராம் யூரியா மூட்டைகளை அறிமுகம் செய்ய அரசு முடிவெடுத்துள்ளது.


     1. புதிய முதலீட்டு கொள்கை :- திருத்தங்களுடன் கூடிய புதிய முதலீட்டு கொள்கை (என்.ஐ.பி.) 2012-ன் பிரிவுகளின்படி, மேட்டீக்ஸ் உரம் மற்றும் இரசாயன நிறுவனம் (மட்டீக்ஸ்), மேற்கு வங்காளம், பானாகர்-ல், ஆண்டொன்றுக்கு 1.3 எம்.எம்.டி. நிறுவப்பட்ட திறனுடன் கூடிய சி.பீ.எம். அடிப்படையிலான பசுமைத்தள அமோனியா யூரியா வளாகத்தினை ஏற்படுத்தியுள்ளது. மேட்டீக்ஸ் நிறுவனத்தின் வணிகரீதியான உற்பத்தி 2017, அக்டோபர், 1 அன்று தொடங்கியது.


     1. பி & கே உரங்களின் விலைகள் குறைப்பு :- பி & கே உரங்களின் விலையை உர நிறுவனங்கள் குறைத்திட துறை ஊக்குவித்தன் காரணமாக, 2016, ஜுன் முதல் டீ.ஏ.பி., எம்.ஓ.பி. மற்றும் கூட்டு உரங்களின் 50 கிலோ கிராம் மூட்டைகளின் விலைகள் முறையே ரூ.125/-, ரூ.250/-, மற்றும் ரூ.50/- குறைந்துள்ளது. 2016, டிசம்பரில் 50 கிலோ கிராம் டீ.ஏ.பி.-ன் விலை மீண்டும் ரூ.65/- குறைந்துள்ளது.


     1. எஸ்.எஸ்.பி. அலகுகளின் குறைந்தபட்ச ஆண்டு உற்பத்தி அல்லது குறைந்தபட்ச திறன் செயல்பாட்டு தகுதி அகற்றுதல் :- எஸ்.எஸ்.பி. அலகுகள் மானியம் பெற தகுதியான கட்டாயமான 50% திறன் பயன்பாடு அல்லது 40000 எம்.டி. குறைந்தபட்ச உற்பத்தி என்ற பிரிவை அகற்றிட முடிவெடுக்கப்பட்டுள்ளது.


     1. எப்.சி.ஐ.எல்-ன் சிந்த்ரி கோரக்பூர் அலகுகள் மற்றும் எச்.எப்.சி.எல். பாராவுனி அலகிற்கு புத்துயீர் அளித்தல்:- 2016, ஜுலை, 13 அன்று நடைபெற்ற அமைச்சரவை கூட்டத்தில், “நியமன வழி”யின் மூலம் நேஷ்னல் தெர்மல் பவர் கார்ப்பரஷேன், கோல் இந்தியா லிமிடெட், இந்தியன் ஆயில் கார்ப்பரேஷன் லிமிடெட் மற்றும் பெர்டிலைசர் கார்ப்பரேஷன் இந்தியா லிமிடெட், இந்துஸ்தான் பெர்டிலைசர் கார்ப்பரேஷன் லிமிடெட், ஆகிய பொதுத் துறை நிறுவனங்களுக்கான சிறப்பு நோக்க திட்டம் (எஸ்.பி.வி.) வாயிலாக கோரக்பூர், சிந்த்ரி & பாராவுனி அலகுகளுக்கு புத்துயீர் அளிக்க ஒப்புதல் அளித்தது. அதற்கேற்றவாறு, இந்துஸ்தான் உர்வாரக் & ரசாயன் லிமிடெட் (எச்.யூ.ஆர்.எல்.) என்ற சிறப்பு நோக்க திட்டம் ஏற்படுத்தப்பட்டுள்ளது.


    முன்னதாக, 25.05.2016 அன்று நடைபெற்ற அமைச்சரவை கூட்டத்தில், இந்திய அரசிடமிருந்து பெறப்பட்ட கடன்கள் மற்றும் வட்டி நிலுவை ஆகியவற்றை தள்ளுபடி செய்து எச்.எப்.சி.எல்-ன் நிதி மீள்கட்டமைப்பிற்கு ஒப்புதல் அளிக்கப்பட்டுள்ளது. இதன் மூலம் பி.ஐ.எப்.ஆர். வரம்பின் கீழ் எச்.எப்.சி.எல். பதிவு நீக்கம் செய்யப்படுவதிலிருந்து தவிர்க்கப்பட்டு, எச்.எப்.சி.எல்-ன் மூடப்பட்ட அலகுகள் புத்துயீராக்கம் பெற வழி வகுத்துள்ளது.


    கோரக்பூர், சிந்த்ரி மற்றும் பாராவுனி அலகுகள் புத்துயீராக்கத்தின் தற்போதைய நிலை கீழ்க்கண்டவாறு :-


    அ. முன்திட்ட நடவடிக்கைகள் நடைபெற்று வருகின்றன. அனைத்து மூன்று திட்டங்களிலும், கீழ்க்கண்ட முன்திட்ட நடவடிக்கைகள் முடிவுற்றுள்ளன:


    i. முன் செய்யத்தக்கவை


    ii. பூகோள தொழில்நுட்ப ஆய்வு மற்றும் இடஅமைப்பியல் படிப்புகள்


    அனைத்து மூன்று திட்டங்களும், 2020, அக்டோபரில் உற்பத்தியை துவங்கும்.


     1. மாதிரி உர சில்லரை விற்பனை கடை :-

      * 2016 -17 வரவு செலவுத் திட்டத்தில், அடுத்த மூன்றாண்டுகளில், 2000 மாதிரி உர சில்லரை விற்பனை கடைகள் திறக்கப்படும் என அறிவிக்கப்பட்டுள்ளது.
      * தரமான உரங்களை நியாயமான விலைகளில் விற்பனை செய்தல், மண் சோதனை, விதை சோதனை, சரியான அளவில் ஊட்டச்சத்துக்களின் பயன்பாட்டை ஊக்குவித்தல், போன்ற கட்டாய சேவைகளை இவை அளிக்கும்
      * ட்ராக்டர்கள், லேசர் லெவலர்ஸ், ரொட்டாவேட்டர், கதிர் அறுவடை மற்றும் கதிரடித்தல் போன்ற இயந்திரங்களை வாடகைக்கு அளித்தல், தெளிப்பான்களை வாடகைக்கு அளித்தல், மண்வெட்டி மற்றும் அரிவாள் போன்ற சிறு கருவிகள் விற்பனை போன்ற சேவைகளையும் இவை அளிக்கும்.
      * 2017, மே மாதம் வரை 2000 மாதிரி உரங்கள் சில்லரை விற்பனை கடைகள் செயல்பட துவங்கியுள்ளன.

     1. நகர மக்கும் உரத்தினை (city compost) ஊக்குவிப்பதற்கான கொள்கை:-

      * 10.02 .2016 அன்று உரங்கள் துறையால் நகர மக்கும் உரத்தினை ஊக்குவிப்பதற்கான கொள்கை வெளியிடப்பட்டுள்ளது. இதன் மூலம் நகர மக்கும் உர உற்பத்தியை அதிகரித்தல் மற்றும் பயன்பாட்டின் சந்தை வளர்ச்சி உதவிக்காக (எம்.டீ.ஏ.) மெட்ரிக் டன் ஒன்றுக்கு ரூ.1500 அளிக்கப்படும்.
      * விவசாயிகளிடம் நேரடியாக நகர மக்கும் உர விற்பனை மேற்கொள்ள உற்பத்தி நிறுவனங்களுக்கு அனுமதி வழங்கப்பட்டுள்ளது. நேரடி விற்பனைக்கான எம்.டீ.ஏ. விடுவிப்பதற்கான வழிகாட்டி நெறிமுறைகள் 2017, ஜனவரி, 9 அன்று வெளியிடப்பட்டுள்ளது. எப்.எம்.எஸ். மூலம் எம்.டீ.ஏ.வை கொண்டு செல்லுதல் மற்றும் மொபைல் உர மேலாண்மை அமைப்பு (எம்.எப்.எம்.எஸ்.) ஆகியவற்றிற்கு தேவையான மென்பொருள் வெளியிடப்பட்டுள்ளன.
      * உரங்கள் துறை, நகர்புற வளர்ச்சி அமைச்சகம் மற்றும் விவசாயத் துறைகளின் ஒருங்கிணைப்பிற்காக இணைச் செயலாளர்கள் குழு ஏற்படுத்தப்பட்டுள்ளது.
      * நகர மக்கும் உரப் பயன்பாட்டை ஊக்குவிக்கும் வகையில் 372 கிராமங்களை உர நிறுவனங்கள் தத்தெடுத்துள்ளன.
      * 11 மாநிலங்களில் நகர மக்கும் உரத்தை ஊக்குவிக்கும் வகையில், மாநில அளவிலான நிலைக் குழு ஏற்படுத்தப்பட்டுள்ளது.
      * உர நிறுவனங்களால், 2016-17-ல் 96584 மெட்ரிக் டன் மக்கும் உரம் கூட்டாக சந்தைப்படுத்தப்பட்டுள்ளது. 2017-18-ல் (2017, ஏப்ரல் முதல் நவம்பர் வரை), உர விற்பனை நிறுவனங்கள், 90,733 மெட்ரிக் டன் நகர மக்கும் உரம் கூட்டாக சந்தைப்படுத்தப்பட்டுள்ளது. 2017, நவம்பர் மாதத்தில், இது 19,740 மெட்ரிக் டன் ஆகும்.
      * 2017, செப்டம்பர், 7 தேதியிட்ட அலுவலக குறிப்பாணையின்படி, உரங்கள் விற்பனை நிறுவனங்கள், நகர மக்கும் உரத்தை மொத்தமாக விற்பனை செய்யவும், உற்பத்தி நிறுவனங்கள், நகர மக்கும் உரத்தினை மூட்டைகளில் விற்பனை செய்யவும் அனுமதிக்கப்பட்டுள்ளது.
     1. உர மானியத் திட்டத்தின் கீழ் நேரடி பலன் மாற்றத் திட்டம் மற்றும் அதனால் விவசாயிகளுக்கு கிடைக்கப் பெறக்கூடிய எதிர்பார்க்கப்படும் பலன்கள் :-
      * 19 திட்ட மாவட்டங்களில், 17 –ல் இந்த மாதிரித் திட்டம் செயல்படுத்தப்பட்டுள்ளது.
      * எஞ்சியுள்ள 2 மாவட்டங்களில், பி.ஒ.எஸ். இயந்திரங்கள் வழங்கல் மற்றும் சில்லரை விற்பனையாளர்களுக்கான பயிற்சி நடைபெற்று வருகின்றன.
      * மாநில அரசுகளின் தயார்நிலை மற்றும் உர நிறுவனங்கள் பி.ஓ.எஸ். கருவிகள் வழங்கியதன் அடிப்படையில், இந்தியா முழுவதிலும் உரங்கள் திட்டத்தின் கீழ் நேரடி பலன் மாற்றத் திட்டத்திற்கான விரிவான செயல்திட்டத்தை துறை வகுத்துள்ளது.
      * 2,04,006 பி.ஓ.எஸ். கருவிகள் வழங்கப்பட வேண்டியுள்ளதில், 1,82,898 கருவிகள் பெறப்பட்டு, நாடு முழுவதும் 1,45,968 கருவிகள் வழங்கப்பட்டுள்ளன.
      * 2017, செப்டம்பர், 1 முதல் பல்வேறு மாநிலங்கள்/யூனியன் பிரதேசங்கள் நேரடி முறையின் கீழ் வந்துள்ளன.
      * நாளது தேதி வரையில், 14 மாநிலங்கள்/யூனியன் பிரதேசங்கள் நேரடி பலன் மாற்றக் கட்டமைப்பை கொண்டு வந்துள்ளன.
      * தேசிய அளவில் நேரடிப் பலன் மாற்றத் திட்டம், தொடங்கப்பட உள்ள உத்தேச தேதிகள் கீழ்கண்ட அட்டவணையில் தெரிவிக்கப்பட்டுள்ளது.
                                                                                                                                                                                         
வ. எண்.  மாநிலங்கள்/யூனியன் பிரதேசங்களின் பெயர்                                                                                                                 நேரடி முறைக்கான காலவரையறை
                                                                                                                                                                                         
                                                                                                                                                                                         
                                                                                                                                                                                         
1        தில்லி                                                                                                                                                 1, செப்டம்பர், 2017      
                                                                                                                                                                                         
                                                                                                                                                                                         
                                                                                                                                                                                         
2        மிசோராம், தமன் & ட்யூ, தாத்ரா நாகர் ஹவேலி, மணிப்பூர், நாகாலாந்து, கோவா, புதுச்சேரி                                                                     1, அக்டோபர், 2017        
                                                                                                                                                                                         
                                                                                                                                                                                         
                                                                                                                                                                                         
3        ராஜஸ்தான், உத்தர்காண்ட், மகாராஷ்டிரா, அந்தமான் & நிகோபார் தீவுகள், அசாம், திரிபுரா                                                                     1, நவம்பர், 2017         
                                                                                                                                                                                         
                                                                                                                                                                                         
                                                                                                                                                                                         
4        ஆந்திர பிரதேசம், ஹரியானா, பஞ்சாப், சட்டீஸ்கர் மற்றும் மத்திய பிரதேசம்                                                                                  1, டிசம்பர், 2017        
                                                                                                                                                                                         
                                                                                                                                                                                         
                                                                                                                                                                                         
5        கேரளா, பீகார், கர்நாடகா, ஜம்மு & காஷ்மீர், ஜார்கண்ட், தெலுங்கானா, மேற்குவங்காளம், ஒதிசா, உத்திரபிரதேசம், குஜ்ராத், இமாச்சல பிரதேசம் மற்றும் தமிழ்நாடு  1, ஜனவரி, 2018           
                                                                                                                                                                                         
                                                                                                                                                                                         

     1. உர மானிய நிலுவைகளைத் தீர்வு செய்வதற்காக 2017 வரவு-செலவுத் திட்டத்தில் ரூ.10,000 கோடி சிறப்பு வங்கி ஏற்பாட்டிற்கு (எஸ்.பீ.ஏ.) ஒப்புதல் அளிக்கப்பட்டுள்ளது. பிரதமர் திரு.நரேந்திர மோடி அவர்களின் தலைமையிலான பொருளாதார விவகாரங்களுக்கான அமைச்சரவைக் குழு (சி.சி.இ.ஏ.), சிறப்பு வங்கி ஏற்பாடு செயல்பாட்டிற்கான பின்னேற்பு ஒப்புதலை வழங்கியுள்ளது.


    மருந் தாக்கத் துறை


    1.) பிரதான் மந்திரி பாரதிய ஜனவ்ஷாதி பாரியோஜனா (பி.எம்.பீ.ஜே.பி.)

      * 01.01.2017 முதல் 18.12.2017 வரையிலான காலத்தில், 3019 பி.எம்.பீ.ஜே.பி. மையங்கள் செயல்படத் தொடங்கியுள்ளன. 652 மருந்துகள் மற்றும் 154 அறுவை சிகிச்சை பொருட்கள் தொற்றுநோய்எதிர்ப்பு, நீரிழிவு நோய், இருதய நோய்கள்எதிர்ப்பு புற்றுநோய், இரைப்பை-குடலுக்கான மருந்துகள் உள்ளிட்ட அனைத்து சிகிச்சைகளுக்குத் தேவையானவை யாவும் இத்திட்டங்களின் கீழ் கொண்டு வரப்பட்டுள்ளன.
      * நாடு முழுவதிலும் பி.எம்.பீ.ஜே.பி-க்களை திறந்திட ஊக்குவிக்கும் வகையில், பல்வேறு மாநில அரசுகள்/ நிறுவனங்கள் / தன்னார்வ தொண்டு நிறுவனங்களுடன் பல்வேறு புரிந்துணர்வு உடன்படிக்கைகள் கையெழுத்திடப்பட்டுள்ளன. 2017, நவம்பர், 2 வரை, தனி நபர்களிடமிருந்து 36,564 விண்ணப்பங்கள் பெறப்பட்டுள்ளதில், அனைத்து விண்ணப்பங்களுக்கும் கொள்கையளவில் ஒப்புதல் வழங்கப்பட்டுள்ளன.
      * இந்திய மருத்துவ கவுன்சில் சட்டத்தின் கீழ் பத்தி 1.5-ல் மருந்துகளில் பொதுவான பெயர்களை பயன்படுத்துதல் குறித்து தெரிவிக்கப்பட்டுள்ள ஒழுங்குமுறையை கடைப்பிடிப்பது குறித்து அனைத்து மாநிலங்கள்/யூனியன் பிரதேசங்களின் சுகாதாரத் துறை செயலர்களுக்கும், அனைத்து மாநில மருத்துவ கவுன்சில் தலைவர்களுக்கும் இந்திய மருத்துவ கவுன்சில் வழிகாட்டு நெறிமுறைகளை வெளியிட ஒப்புக் கொண்டுள்ளன.

    2.) ஸ்டென்ட்கள் மற்றும் மாற்று மூட்டுகளின் விலைகளுக்கு கட்டுப்பாடு:

      * இருதயத்திற்கான ஸ்டென்ட்களின் விலை, 2017, ஏப்ரல், 1 முதல் திருத்தியமைக்கப்பட்டுள்ளது. அனைத்து விதமான இருதயத்திற்கான ஸ்டெண்ட்டுகளும் தற்போது ரூ.7,400 முதல் ரூ.30,180 வரையிலான விலையில் கிடைக்கப் பெறுகிறது.
      * மாற்று மூட்டுகளின் விலை, 2017, ஆகஸ்ட், 16 முதல் நிர்ணயிக்கப்பட்டுள்ளது. பல்வேறு விதமான மாற்று மூட்டுகள் தற்போது ரூ.54,720 முதல் ரூ.1,13,950 வரையிலான விலையில் கிடைக்கப் பெறுகிறது.

      * விலை நிர்ணயிப்பதற்கான முந்தைய விலையில் இருதயத்திற்கான ஸ்ட்டென்ட்கள் விலை 85% வரையிலும், மாற்று மூட்டுகள் 69% வரையிலும் விலைகள் குறைக்கப்பட்டுள்ளன.


      * பொதுமக்களுக்கு ரூ.5,950 கோடி ஒட்டுமொத்த சேமிப்பாக இருக்கும். இருதயத்திற்கான ஸ்டென்ட்கள் விலை நிர்ணயிப்பு காரணமாக ரூ.4450 கோடி மதிப்பிலான சேமிப்பு மற்றும் மாற்று மூட்டுகளில் ரூ.1500 கோடி மதிப்பிலான சேமிப்பு ஏற்பட்டுள்ளது.


    3) ஜனவரி, 2017 முதல் 2017, நவம்பர் வரை, 225 பொருட்களுக்கு என்.பி.பி.ஏ. விலை நிர்ணயித்துள்ளதன் காரணமாக, 2015, என்.எல்.இ.எம்.-ன் கீழ் 849 பொருட் கள் விலை நிர்ணயம் கீழ் கொண்டு வரப்பட்டுள்ளன. இந்த பொருட்களுக்கு விலை நிர்ணயம் செய்ததன் காரணமாக வாடிக்கையாளர்களுக்கு ரூ.2463.37 கோடி சேமிப்பு ஏற்பட்டுள்ளது.


    2017, ஜனவரி முதல் 2017, நவம்பர் வரை, அதிகமான விலை நிர்ணயித்ததற்காக மருந்து நிறுவனங்களிடமிருந்து ரூ.179.45 கோடி பறிமுதல் செய்யப்பட்டுள்ளது. இக்காலகட்டத்தில், ரூ.728.99 கோடி அளவிற்கு அதிகமான விலை நிர்ணயம் செய்ததற்காக, 226 கேட்பு அறிவிப்புகள் (தானகவே முன்வந்து பதிவு செய்யப்பட்ட வழக்குகள் உட்பட) வழங்கப்பட்டுள்ளன.


    4) மருந்து தகவல் வங்கி, இணையதள வாயிலாக, மருந்துகள் (விலைகள் கட்டுப்பாடு) ஆணை, 2013 (டீ.பி.சி.ஒ., 2013)-ன் படிவம் 2, படிவம் 3 மற்றும் படிவம் 5 கட்டாயமாக தாக்கல் செய்வதற்கும் மற்றும் டீ.பி.சி.ஓ., 2013-ன் கீழ் புதிய மருந்துகளுக்கு விலை ஒப்புதலுக்கான விண்ணப்பம் ஆகியவற்றை மருந்து உற்பத்தியாளர்கள்/ சந்தைப்படுத்துபவர்கள்/ ஏற்றுமதியாளர்கள்/ விநியோக நிறுவனங்கள் தாக்கல் செய்வதற்கான தளத்தினை அளித்துள்ளது. 11.12.2017 வரை, 862 நிறுவனங்கள் 64804 பொருட்களை பதிவு செய்துள்ளன. பதிவு செய்யப்பட்ட 862 நிறுவனங்களில், 12 நிறுவனங்கள் அவர்கள் பதிவு செய்துள்ள பொருட்களுக்காக படிவம் 5 தாக்கல் செய்துள்ளது 100% ஆகும்.


    5) கைபேசி செயலி/பிற கருவிகள்: பொதுமக்கள், முத்திரை பெயர், கலவை, மருந்து பொருட்களுக்கு நிர்ணயிக்கப்பட்ட விலை மற்றும் அதிகபட்சவிலை ஆகியவற்றை எளிதில் அறிந்துகொள்ளும் வகையில், பார்மா சாஹி தாம் என்ற கைபேசி செயலியை என்.பி.பி.ஏ. 29.06.2016 அன்று தொடங்கியுள்ளது. இந்தச் செயலியை குகூள் ப்ளே ஸ்டோரிலிருந்து கட்டணமின்றி ஆண்ட்ராய்ட் கைபேசிகளிலும், ஆப்ஸ்டோரிலிருந்து ஐ.ஓ.எஸ்.அடிப்படையிலான கைபேசிகளிலும் (ஐபோன்) பதிவிறக்கம் செய்து கொள்ளலாம். அட்டவணைப்படுத்தப்பட்ட மருந்துப் பொருட்களுக்கான நிர்ணயிக்கப்பட்ட விலையை, என்.பி.பி.ஏ. இணையதளத்தில் உள்ள “ஸ்ர்ச் மெடிசன் ப்ரைஸ்” என்ற சாதனத்தை பயன்படுத்தி பெறலாம்.


    6) கண்காணிப்பு மற்றும் அமலாக்கம்: ஏ.ஐ.ஓ.சீ.டீ. பார்மாட்ராக் அளித்துள்ள தகவல்களின் பகுப்பாய்வின் அடிப்படையில், என்.பி.பி.ஏ. விலை ஒப்புதல் அற்ற 336 மருந்து பொருட்கள் கண்டறியப்பட்டுள்ளன.


    7) கீழ்க்கண்டவற்றை உள்ளடக்கி “மருந்து தொழிற்சாலை வளர்ச்சிக்கான திட்டம்” என்ற பெயரில் ஒரே குடையின் கீழ் கொண்டு வரும் திட்டத்தை, இத்துறை தயாரித்துள்ளது:


    அ. பெரும் மருந்து தொழிற்சாலைக்கு பொது வசதி மையத்திற்காக உதவி


    ஆ. பெரும் மருத்துவ கருவித் தொழிற்சாலைக்கு பொது வசதி மையத்திற்கான உதவி


    இ. மருந்தியல் தொழிற்சாலைக்கு உதவி


    ஈ. மருந்தியல் தொழில்நுட்ப தரம் உயர்த்துதல் உதவித் திட்டம்


    உ. மருந்தியல் ஊக்குவிப்பு மற்றும் வளர்ச்சித் திட்டம்


    இத்திட்டத்திற்கான இ.எப்.சி. குறிப்பாணை சம்பந்தப்பட்ட அமைச்சகங்கள்/துறைகளின் கருத்துக்களுக்காக சுற்றுக்கு விடப்பட்டுள்ளது.


    8) மருந்துகள் ஊக்குவிப்பு மற்றும் வளர்ச்சித் திட்டம் (பி.பி.டீ.எஸ்.)

      * கருத்தரங்கங்கள், மாநாடுகள், கண்காட்சிகள் நடத்திட நிதியுதவி, ஏற்றுமதி மற்றும் முதலீடுகளுக்காக பிரதிநிதிகளை வரவழைத்தல் மற்றும் அனுப்புதல், வளர்ச்சி, ஏற்றுமதி மற்றும் மருந்துக் துறையை பாதிக்கும் பிரச்சினைகள் குறித்து ஆய்வுபடிப்புகள்/ஆலோசனை மையங்கள் நடத்துதல் போன்றவற்றின் மூலம் மருந்துகள் துறையில் ஊக்குவிப்பு, வளர்ச்சி மற்றும் ஏற்றுமதி ஊக்குவிப்பு ஆகியவற்றை நோக்கமான 2008-ல் (மருந்துகள் துறை உருவாக்கப்பட்ட முதல்) தொடங்கப்பட்டது.

      * 2017, நவம்பர், 2 வரை 17 நிகழ்ச்சிகள்/கருத்தரங்கங்கள் நடத்திட நிதியுதவி அளிக்கப்பட்டுள்ளது.


      * இந்திய மருந்து மற்றும் இந்திய மருத்துவ சாதனம் 2வது பதிப்பு – மருந்துகள் மற்றும் மருத்துவ சாதனத் துறைகள் குறித்த சர்வதேச கண்காட்சி – கர்நாடகா, பெங்களூரில் 2017, பிப்ரவரி 11 முதல் 13 வரை நடத்தப்பட்டது. மருந்து மற்றும் மருத்துவ சாதனத் துறைகளைச் சேர்ந்த 275 கண்காட்சியாளர்கள் மற்றும் 24 நாடுகளைச் சேர்ந்த கொள்முதலாளர்கள், 8 நாடுகளைச் சேர்ந்த சர்வதேச மருந்து கட்டுப்பாட்டாளர்கள், இந்தியாவில் உள்ள வெளிநாட்டுத் தூதரகங்களைச் சேர்ந்த 29 அலுவலர்கள் மற்றும் 10,000 வியாபாரப் பார்வையாளர்கள் இந்நிகழ்ச்சிக்கு வருகை புரிந்தனர்.


    9) ஒட்டுமொத்த மருந்துத் துறைக்கான தேசிய மருந்தியல் கொள்கை பரிசீலிக்கப்பட்டு வருகிறது.


    10) மருந்தியல் சந்தைப்படுத்துதல் நடைமுறைகளுக்கான ஒரே மாதிரியான கோட்பாட்டு செயல்பாட்டின் ஆய்விற்கு பின்பாக(யு.சி.பி.எம்.பி.), சில மருந்து நிறுவனங்கள் கடைபிடிக்கும் முறையற்ற அணுகுமுறைகளைக் கட்டுப்படுத்தும் நிலையான ஆணையை உருவாக்கிட சட்டம் மற்றும் நீதி அமைச்சத்துடன் இத்துறை ஆலோசித்து வருகிறது.


    11) ஏழைகளுக்கு மருந்துகள் எளிதாக கிடைப்பதை உறுதி செய்வதற்காக, என்.பி.பி.ஏ., உடல்நலம், டீ.ஐ.பி.பி., டீ.சி.ஜி.ஐ. சேர்ந்த பிரதிநிதிகளை கொண்ட இணைச் செயலாளர்கள் குழுவை துறை உருவாக்கியுள்ளது. இக்குழு தனது பரிந்துரையை சமர்ப்பித்துள்ளது. பரிந்துரைகளின் அடிப்படையிலும், பங்கேற்பாளர்களுடனான கலந்தாலோசனைகளின் அடிப்படையிலும், 2013, டீ.பி.சி.ஓ. பிரிவுகளில் திருத்தங்கள் மேற்கொள்ள பரிசீலிக்கப்பட்டு வருகிறது.


    12) மருந்தியல் கல்வி மற்றும் ஆராய்ச்சிக்கான தேசிய நிறுவனம் (என்.ஐ.பி.இ.ஆர்.): சட்டீஸ்கர், மகராஷ்டிரா மற்றும் ராஜஸ்தானில் தலா ஒன்று வீதம் ஏற்படுத்தப்படும் என்ற அரசின் அறிவிப்பினைத் தொடர்ந்து, ராஜஸ்தான், சட்டீஸ்கர் மற்றும் மகராஷ்டிரா மாநில அரசுகள் முறையே ஜாலாவார், ராய்ப்பூர் மற்றும் நாக்பூரில் என்.ஐ.பி.இ.ஆர்.க்களை திறப்பதற்கு நிலங்கள் அளிக்க ஒப்புக்கொண்டுள்ளன.


    17 தலைசிறந்த மருந்து தொழிற்சாலைகளுடன் 24 புரிந்துணர்வு உடன்படிக்கைகளின் மூலம் கல்விநிறுவன-தொழிற்சாலை இணைப்பை 7 என்.ஐ.பி.இ.ஆர்.க்கள் மேற்கொண்டுள்ளன. வளாக பணியமர்விற்கான என்.ஐ.பி.இ.ஆர்.-தொழிற்சாலை கூட்டமைப்பிற்கான நிறுவன செயல்முறைகள் மற்றும் தலைமை செயல் அலுவலர்களுடனான பேச்சுவார்த்தை ஏற்படுத்தப்பட்டுள்ளது. 2017-18-ம் கல்வியாண்டில், 18,596 மாணவர்கள் முதுகலை பட்டப்படிப்பு பாடத்திட்டங்களையும், 72 மாணவர்கள் முனைவர் படிப்புகளையும் பல்வேறு என்.ஐ.பி.இ.ஆர்.களில் பயின்று வருகின்றனர்.


    13) 01.11.2017 அன்று நடைபெற்ற பொருளாதார விவகாரங்களுக்கான மத்திய அமைச்சரவைக் குழுக் கூட்டத்தில், மருந்துகள் துறையின் கீழ் செயல்படும் கர்நாடகா அண்டிபயோடிக்ஸ் அண்ட் பார்மசூடிக்கல்ஸ் லிமிடெட்டில் மூலோபாய முதலீட்டை திரும்ப பெறுவதற்கு ‘கொள்கையளவில்” ஒப்புதல் அளித்துள்ளது.


    வேதியியல் & பெட்ரோவேதியியல் (பெட்ரோகெமிக்கல் ஸ் ) துறை


    1.) அசாம் கேஸ் கிராக்கர் திட்டம் (ஏ.ஜி.சி.பி.)


    1985, ஆகஸ்ட், 15 அன்று மத்திய அரசு, அனைத்து அசாம் மாணவர் ஒன்றியம் (ஏ.ஏ.எஸ்.யு.) மற்றும் அனைத்து அசாம் கன சங்க்ராம் பரிஷத் (ஏ.ஏ.ஜி.பி.) ஆகியவற்றால் கையெழுதிடப்பட்ட உடன்படிக்கையின்படி, வட கிழக்கு பிராந்தியத்தின் ஒட்டுமொத்த சமூக வளர்ச்சியை நோக்கமாக க் கொண்டு அசாம் கேஸ் கிராக்கர் திட்டம் தொடங்கப்பட்டது. இத்திட்டம் 2016, ஜனவரி, 2 அன்று, திப்ருகர், லெபத்கதா, பீ.சி.பி.எல். வளாகத்தில் 2016, பிப்ரவரி, 5 அன்று இந்திய பிரதமர் திரு.நரேந்திர மோடி அவர்களால் நாட்டிற்கு அர்ப்பணிக்கப்பட்டது. பீ.சி.பி.எல். பாலி தீலி னை ஆண்டொன்றுக்கு 60,000 டன்கள் (டி.பி.ஏ.) மற்றும் பாலி ப்ரோப்லின் டி.பி.ஐ.யையும், பிற துணை பொருட்களுடன் உற்பத்தி செய்யும் திறனைப் பெற்றுள்ளது. இயற்கை எரிவாயு மற்றும் நாப்தா ஆகியவை ஊட்டு மூலப்பொருட்களாகும். இத்திட்டம், இந்த ஆலையில் சுமார் 700 நபர்களுக்கு நேரடி வேலைவாய்ப்பையும், ஆலை வளாகத்திற்குள் 1,500 நபர்களுக்கு மறைமுக வேலைவாய்ப்பையும் உருவாக்கியுள்ளது. பீ.சி.பி.எல்.லிருந்து மூலப் பொருட்களை வடகிழக்கு பிராந்தியத்தில் உள்ள கடைமட்ட அளவிலான வேதியியல் மற்றும் பெட்ரோ வேதியியல் தொழிற்சாலைகள் பெறுவதுடன், வடகிழக்கு பிராந்தியத்தில் கடைமட்ட அளவில் பிளாஸ்டிக் பதப்படுத்தும் தொழிற்சாலைகள் மற்றும் துணை அமைப்புகள் மூலம் சுமார் ஒரு லட்சம் நபர்களுக்கு வேலைவாய்ப்பை ஏற்படுத்தும் என எதிர்பார்க்கப்படுகிறது.


    பாலி தீலி னை ஆண்டொன்றுக்கு 2,20,000 டன்கள் (டி.பி.ஏ.) மற்றும் பாலி ப்ரோப்லின் 60,000 டி.பி.ஐ.யையும், பிற துணை பொருட்களுடன் உற்பத்தி செய்யும் திறனுக்கு எதிராக இந்த ஆலை நிலைநிறுத்தப்பட்டு வருவதுடன், 2016-17-ம் ஆண்டில், 1,00,000 டன்கள் பாலிமர்-ஐ பீ.சி.பி.எல். உற்பத்தி செய்துள்ளது.


    2.) இந்துஸ்தான் ஆர்கனிக் கெமிக்கல்ஸ் லிமிடெட் (எச்.ஓ.சி.எல்.)


    இந்திய அரசு/சி.சி.இ.ஏ., 2017, மே, 17 அன்று எச்.ஓ.சி.எல். மீள்கட்டமைப்பு திட்டத்திற்கு ஒப்புதல் அளித்தது. இதில், ஆலையுடன் தொடர்புள்ள டை-நைட்ரஜன் டெட்ராக்சைட் (என் 2 ஓ 4 ) ஆலை, ஐ.எஸ்.ஆர்.ஓ.விற்கு “உள்ளது உள்ளவாறு” அடிப்படையில் 20 ஏக்கர் நிலம் மற்றும் பணியாளர்களுடன் மாற்றப்படுவதைத் தவிர, எச்.ஒ.சி.எல்-ன் ரசாயணி அலகின் செயல்படாத அனைத்து ஆலைகளின் செயல்பாட்டினை முடிவிற்கு கொண்டு வருவதும் அடங்கும். ஐ.எஸ்.ஆர்.ஓ.வின் விண்கலங்களுக்கு திரவ ராக்கெட் உந்துசக்தியான என் 2 ஓ 4 க்கான ஒரே உள்ளூர் ஆதாரமாக உள்ள இந்த என் 2 ஓ 4 ஆலை முக்கியமானதாக உள்ளது. கொச்சி அலகு அதன் செயல்பாடுகளை தொடர்ந்தாலும், ரசாயனியில் உள்ள நிலங்கள் மற்றும் பிற வில்லங்கமற்ற சொத்துக்களுக்கு தீர்வு கண்ட பின்பாக, டீ.ஐ.பி.ஏ.எம். மூலம் மூலோபாய முதலீட்டை தீரும்ப பெறுவதற்காக எச்.ஓ.சி.எல்.-க்கு “கொள்கையளவில்” ஒப்புதல் அளிக்கப்பட்டுள்ளது. மறுகட்டமைப்பு திட்டத்திற்கான நிதி ரூ.1008.67 கோடியில் (ரொக்கம்), ரசாயனியில் உள்ள எச்.ஓ.சி.எல்.லின் 442 ஏக்கர் நிலத்தை பாரத் பெட்ரோலியம் கார்ப்பரேஷன் லிமிடெட்டிற்கு (ரூ.618.80) விற்பனை செய்வதன் மூலமாக ஒரு பங்கையும், எஞ்சியவற்றை அரசிடமிருந்து இணைப்பு கடனாகவும் (ரூ.365.26 கோடி) பெறப்படும். இந்நிதி, ஊழியர்களுக்கான ஊதிய நிலுவை மற்றும் நிலையான கடன்கள், மற்றும் ரூ.250 கோடி மதிப்பிலான அரசு உறுதியளிப்பு பத்திரங்களைத் திரும்ப செலுத்துல் உள்ளிட்ட நிறுவனத்தின் பல்வேறு கடன்களை தீர்ப்பதற்கு உதவும். நிறுவனத்தின் இதர அரசுக் கடன்களுடன், இணைப்புக் கடன் தொகையை ரசாயனி பிரிவில் மீதம் உள்ள வில்லங்கமற்ற நிலம் மற்றும் பிற சொத்துக்களின் விற்பனை மூலம் அரசுக்கு திருப்பி செலுத்திட முடிவெடுக்கப்பட்டுள்ளது.


    மறுகட்டமைப்பு திட்டத்தை செயல்படுத்திட துறை/எச்.ஓ.சி.எல். தேவையான நடவடிக்கையை மேற்கொண்டுள்ளது. ஐ.எஸ்.ஆர்.ஒ.விற்கு 2017, அக்டோபர், 1 அன்று மாற்றப்பட்ட என் 2 ஓ 4 ஆலையை (ஆலையின் செயல்பாட்டிற்கு எச்.ஓ.சி.எல். 6 மாதங்களுக்கு உதவும் அல்லது தொழிற்சாலை அனுமதி எஸ்.ஆர்.ஒ.விற்கு மாற்றப்படும் வரை), தவிர்த்து ரசாயனியில் உள்ள அனைத்து ஆலைகளும் மூடப்படும். எச்.ஓ.சி.எல்.ற்கு ரூ.360.26 கோடி விடுவிக்கப்பட்ட இணைப்பு கடனை, ரூ.250 கோடி மதிப்பிலான அரசு உறுதிப் பத்திரங்கள் தொடர்பான கடனைத் வழங்குவதற்கும், (ஊழியர்கள் மற்றும் பிறர்) நிலுவைத் தொகைகளின் ஒரு பகுதியை தீர்வு செய்வதற்கும் இந்நிறுவனம் பயன்படுத்தும். மீதமுள்ள வில்லங்கமற்ற நிலத்தினை விற்பனை செய்வதற்காக, பெறப்பட்ட ஏலங்களை (நில மேலாண்மை முகவராக நியமிக்கப்பட்ட) என்.பீ.சி.சி.யால் பரிசீலிக்கப்பட்டு வருகிறது. 422 ஏக்கர் நிலத்தை பீ.பி.சி.எல்.ற்கு விற்பனை செய்திட, பீ.பி.சி.எல். மாநில அரசிடமிருந்து கோரியுள்ள தடையில்லா சான்றிதழை பெற்றிட, மாநில அரசின் பல்வேறு நிலைகளிலும், துறை, தொடர்முயற்சிகளை தீவிரமாக மேற்கொண்டுள்ளது. எச்.ஓ.சி.எல். கடனின் பெரும் பகுதி, ஊழியர்களுக்கான ஊதியம் மற்றும் பிற நிலுவைகள், அனுப்பியவர்கள்/ஒப்பந்ததாரர்களுக்கு செலுத்தப்பட வேண்டியவை உள்ளிட்டவை மற்றும் வி.ஆர்.என்.எஸ்.எஸ். செயலாக்கம் ஆகியவற்றை பீ.சி.சி.எல்.-லிடமிருந்து பெறப்பட உள்ள விற்பனைத் தொகையான ரூ.618.80 கோடியிலிருந்து வழங்கப்படும்.


    3.) பெட்ரோலியம், வேதியியல் மற்றும் பெட்ரோவேதியியல் முதலீட்டு பிராந்தியம் (பி.சி.பி.ஐ.ஆர்.):

      * வேதியியல் மற்றும் பெட்ரோவேதியியல் துறை, பெட்ரோலியம், வேதியியல் மற்றும் பெட்ரோவேதியியல் முதலீட்டு பிராந்தியத்தை (பி.சி.பி.ஐ.ஆர்.) ஊக்குவிப்பதற்கான கொள்கையை, தொகுதி அடிப்படையிலான வளர்ச்சியை ஊக்குவிப்பதற்காக கொண்டுள்ளது. இதுவரை, நான்கு பி.சி.பி.ஐ.ஆர்.க்ளுக்கு ஒப்புதல் அளிக்கப்பட்டுள்ளது.
      * பெட்ரோவேதியியல் துறையின் சிறந்த திட்டத்திற்காக, பெட்ரோவேதியியல் தொழிற்சாலைக்கான எதிர்மறைநோக்கு திட்டம் தயாரிக்கும் பணியை வேதியியல் மற்றும் பெட்ரோவேதியியல் துறை துவக்கியுள்ளது. இத்திட்டம், அடுத்த 10-15 ஆண்டுகளில் ஏற்படக்கூடிய தேவை-வழங்கல் நிலையை எடுத்துரைப்பதுடன், இடைவெளியை நிரப்பிடுவதற்கான வழிமுறைகளை அளிக்கும்.
      * அதே நேரத்தில், பி.சி.பி.ஐ.ஆர். செயல்பாட்டை அதிகரிப்பதற்காக, அரசிற்கு தற்போதுள்ள பி.சி.பி.ஐ.ஆர்-ன் மேற்கொள்ளவேண்டிய திருத்தங்கள் குறித்த பரிந்துரைகள் உள்ளிட்ட கொள்கை வாய்ப்புகள் கண்டறியப்பட்டு வருகிறது.
      * முழுவதுமாக நடைமுறைக்கு வரும் போது, பி.சி.பி.ஐ.ஆர்.க்கள் சுமார் ரூ.7.63 லட்சம் கோடி முதலீட்டை ஈர்க்கும் என்றும், சுமார் 34 லட்சம் பேர்க்கு வேலைவாய்ப்பை உருவாக்கும் என்றும் எதிர்பார்க்கப்படுகிறது.
      * குஜராத்தி பி.சி.பி.ஐ.ஆர்.ன் நங்கூர அலகுத் திட்டம், அதவாது ஓ.என்.ஜி.சி. பெட்ரோ அடிஷன்ஸ் லிமிடெட் (ஓ.பி.ஏ.எல்.), பாலீதீலின் மற்றும் பாலிப்ரோப்லின்களின் பாலிமெரிஷேசன் அலகுகள் கூடிய ஆண்டொன்றுக்கு 1.1 மில்லியன் டன் எதிலின் மற்றும் 0.34 மில்லியன் டன் ப்ரோபிலின் உற்பத்தி செய்யக்கூடிய கிராகர்-உடன்-பெட்ரோரசாயனம் வளாகத்தினை, 2017, மார்ச், 7 அன்று நாட்டிற்கு பிரதமர் அர்ப்பணித்தார்.

    4.) மத்திய பிளாஸ்டிக்ஸ் பொறியியல் & தொழில்நுட்ப நிறுவனம் (சிப்பெட்):

      * 16 புதிய மத்திய பிளாஸ்டிக்ஸ் பொறியியல் & தொழில்நுட்ப நிறுவனங்கள் (சிப்பெட்) ஏற்படுத்திட அரசு ஒப்புதல் அளித்ததன் மூலம், மொத்த எண்ணிக்கை 23-லிருந்து 39 ஆக உயர்ந்துள்ளது.
      * பாதுகாப்பு பொருட்களில் பாலிமெரிக் செயல்பாடுகள், சிப்பங்களுக்கான பயோ-பாலிமர்கள் & பயோ-நனோ கலவைகள், உடல்நலகவனிப்பிற்கான பயோ-சென்சார்கள், இயற்கை இழை வலுப்படுத்தப்பட்ட கலவைகள், கடற்சார் தேவைகளுக்கான பாலிமர் பசைகள் மற்றும் பூச்சுகள், சூரிய எரிசக்திக்கான எரிபொருள் சூரிய செல்கள், மின்-கழிவு மறுசுழற்சி போன்றவற்றில் ஆராய்ச்சி மற்றும் வளர்ச்சிக்காக, உயரிய பாலிமர் வடிவ மற்றும் வளர்ச்சி ஆராய்ச்சி சோதனைக்கூடம் (ஏ.பி.டீ.டீ.ஆர்.எல்.) பெங்களூரில் ஏற்படுத்தப்பட்டு வருகிறது.
      * பொருட்களை உள்ளூர்ல் உற்பத்தி செய்தல், தொழில்நுட்ப தீர்வுகள், பாதுகாப்பு, கடற்சார் மற்றும் தொழில்நுட்ப செயல்களில் “இந்தியாவில் உருவாக்குவோம்” பிளாஸ்டிக் திட்டத்தை கவனத்தில் கொண்டு ஆராய்ச்சி மற்றும் வளர்ச்சிக்காக, சிப்பெட் பல்வேறு பொதுத் துறை நிறுவனங்கள் மற்றும் தொழிற்சாலைகளுடன் பிணைப்பை ஏற்படுத்தியுள்ளது.
      * 2017 ஜனவரி – நவம்பர் வரை, ஏறக்குறைய 60,000 பேருக்கு சிப்பெட் திறன் பயிற்சி அளித்துள்ளது.
      * திறன் வளர் மற்றும் தொழில்முறைவோருக்கான தேசிய கொள்கையின் அடிப்படையில் சிப்பெட்டின் 36 திறன் பயிற்சிப் படிப்புகள், என்.எஸ்.க்யு.எப். உடன் இணைக்கப்பட்டுள்ளன. இது நாடு முழுவதும் ஒரே மாதிரியான மற்றும் நிலையான திறன் பயற்சி பொறிமுறையை உறுதி செய்யும்.

    *****

    
    
    (Release ID: 1518904) Visitor Counter : 252
    
    
    
    
    

    
    
    
    
    
    
    
    
    
    
    
    
*