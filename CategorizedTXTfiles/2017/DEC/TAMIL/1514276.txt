      மத்திய அமைச்சரவை

      3வது கட்ட எஃப்.எம். மின்னணு ஏலம் மூன்றாவது கட்டத்திற்கு அமைச்சரவை ஒப்புதல்
      Posted On: 20 DEC 2017 2:45PM by PIB Chennai


    பிரதமர் திரு. நரேந்திர மோடி தலைமையில் நடைபெற்ற மத்திய அமைச்சரவை 263 நகரங்களில் 683 அலைவரிசைகளுக்கான ஏலத்தை தொடர்ச்சியாக நடத்துவதற்கு ஒப்புதல் அளித்துள்ளது. இது அதிக நகரங்களில் பண்பலை வானொலிக்கான புதிய / விரிவுபடுத்தப்பட்ட அனுபவத்தை அளிக்கும்.


    கடந்த 2011ம் ஆண்டு அமைச்சரவை அளித்த எஃப்.எம். கொள்கை வழிகாட்டுதல்களுக்கான மூன்றாவது கட்டத்தின் கீழ் தனியார் எஃப்.எம். வானொலி நிலையங்களுக்கான முதல் மற்றும் இரண்டாவது கட்ட ஏலங்கள் 2015 மற்றும் 2016ம் ஆண்டுகளில் நடத்தப்பட்டது. முதல் கட்ட ஏலத்தில் 56 நகரங்களில் 97 அலைவரிசைகளும், இரண்டாவது கட்டத்தில் 48 நகரங்களில் 66 அலைவரிசைகளும் விற்பனை செய்யப்பட்டது.


    மூன்றாவது கட்ட ஏலம் நடத்தப்படுவதன் மூலம் நாடு முழுவதும் உள்ள ஏராளமான தனியார் எஃப்.எம். வானொலி அலைவரிசை இல்லாத நகரங்கள் இதில் பயனடையும். இவற்றில் ஒரு லட்சத்திற்கும் குறைவாக மக்கள் தொகை உள்ள எல்லையில் உள்ள ஜம்மு காஷ்மீர் மாநில நகரங்கள் மற்றும் வட கிழக்கு பிராந்திய நகரங்களும் அடங்கும். இடதுசாரி தீவிரவாதத்தால் பாதிக்கப்பட்ட மாவட்டஙகளில் உள்ள நகரங்களிலும் இந்த கட்டத்தின் போது ஏலம் நடத்தப்படும். இது புதிய நகரங்களுக்கு தனியார் எஃப்.எம். உள்ளடக்கத்தை அளிப்பதுடன் நேயர்களுக்கு சிறந்த விருப்பத் தேர்வையும் அளிக்கும்.


    இந்த மூன்றாவது கட்ட எஃப்.எம். ஏலம் முடிவடையும் நிலையில் நாட்டில் உள்ள 29 மாநிலங்கள் மற்றும் 7 யூனியன் பிரதேசங்களில் 6 (தாத்ரா மற்றும் நகர் ஹவேலி தவிர) யூனியன் பிரதேசங்களிலும் தனியார் எஃப்.எஃப். ஒலிபரப்பு இருக்கும். இதன் மூலம் நாடு தழுவிய அளவில் 10,000 பேருக்கு நேரடி மற்றும் மறைமுக வேலைவாய்ப்பு கிடைக்கும் எனத் தெரிகிரது. இந்த ஏலங்கள் ரூ. 1,100 கோடி அளவுக்கு வருவாய் ஈட்டித் தரும் என எதிர்பார்க்கப்படுகிறது.


    முழுமையான வெளிப்படைத்தன்மையை உறுதிப்படுத்தும் வகையில் ஒரே நேரத்தில் பல சுற்று உயர்வு (சைமல்டேனியஸ் மல்டிபிள் ரவுண்ட் அசெண்டிங் – எஸ்.எம்.ஆர்.ஏ.) முறை பின்பற்றப்படுகிறது.


    *****


    
    

    
    (Release ID: 1514276) Visitor Counter : 29
    
    
      Read this release in: English