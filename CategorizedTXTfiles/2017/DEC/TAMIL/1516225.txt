      அணுசக்தி அமைச்சகம்

      அணுசக்தி உற்பத்தி
      Posted On: 28 DEC 2017 5:59PM by PIB Chennai


    1948ம் ஆண்டு அணுசக்தி கமிஷன் அமைக்கப்பட்டு எழுபது ஆண்டுகள் நிறைவடைந்துள்ள நிலையில், தற்போது இந்தியாவில் அணுசக்தி திறன், 22 ரியாக்டர்களுடன் 6,780 மெகாவாட்டை எட்டியுள்ளது.


    தற்போது கட்டுமானத்தில் உள்ளவை, நிர்வாக ஒப்புதல் பெற்றவை, மத்திய அரசால் நிதி அனுமதி வழங்கப்பட்டுள்ள திட்டங்கள் ஆகியவற்றின் மூலம் 2031ம் ஆண்டுக்குள் அணுசக்தி திறன் படிப்படியாக 22,480 மெகாவாட்டாக ஆக உயரும் (இதில் பிஎப்பிஆர், பாரதிய நபிகியா வித்யூத் நிகாம் லிமிடெட்டால் (பவானி) செயல்படுத்தப்பட உள்ள 500 மெகாவாட் மின்திட்டமும் அடங்கும்).


    1974 முதல் 2008ம் ஆண்டு வரையிலான காலக்கட்டத்தில் நாட்டின் பல்வேறு பகுதிகளில் நிறுவப்பட்ட குறைந்த திறனிலான அணுசக்தி மையங்கள் தொழில்நுட்பம் வளர்ச்சி பெற முக்கிய காரணமாக அமைந்தன. ஆரம்ப தசாப்த ஆண்டுகளில் அணுசக்தி திட்டங்களுக்கு ஆதார வளங்கள் தடைக்கற்களாக இருந்தன. இவை முற்றிலுமாக நிதிநிலை அறிக்கை ஆதரவை மட்டுமே நம்பியிருக்க வேண்டியிருந்தது. மொத்த மின்னுற்பத்தியில் அணுசக்தி மின்சாரம் குறைவாக இருந்ததற்கு காரணம், குறைவான திறன்தான்.


    2016-17ம் நிதியாண்டில் அணுமின்சக்தியின் சராசரி கட்டணம் ஒரு யூனிட்டுக்கு ரூ.2.95. எல்லா மின்னுற்பத்தி மையங்களிலும் இக்கட்டணம் சராசரியாக ரூ.1.07 முதல் ரூ.4.10 ஆக உள்ளது. புதிய அணுசக்தி மின்னுற்பத்தி நிலையமான கேகேஎன்பிபி (கூடன்குளம் அணுமின்சக்தி நிலையம்) 1 மற்றும் 2 உலைகள் ஆகியவற்றுடன் ஒப்பிடும்போது, பழைய மின்னுற்பத்தி மையமான டிஏபிஎஸ் (தாரப்பூர் அணுமி்ன்சக்தி மையம்) 1 மற்றும் 2 உலைகளின் கட்டணம் ரூ.4.10 ஆக உள்ளது. தற்போதைய அணுசக்தி கட்டண விதிமுறையானது, செலவின மீட்பு கட்டணங்கள் மற்றும் திருப்புதல் பங்கு 15.5 சதவீதம், சாதாரண வரிகள் அடிப்படையிலானது. இதேபோன்ற விதிமுறைகளைத் தான், பல்வேறு மின்சார ஒழுங்குமுறை ஆணையங்களால் பிற தொழில்நுட்பங்களிலான மின்னுற்பத்திகளுக்கு வெளியிடப்பட்டுள்ளன.


    அணுசக்தியானது சுற்றுச்சூழலுக்கு பாதிப்பு இல்லாத, தொடர்ந்து வாரம் முழுவதும் 24 மணி நேரமும் மின்சக்தி அளிக்கக்கூடியது. மேலும் நீடித்த அடிப்படையில், நாட்டிற்கு நீண்ட கால மின்சக்தி பாதுகாப்பை அளிக்கும் வளத்தை கொண்டது. எனவே நாட்டின் ஆற்றல் கலவையில், அணுசக்தி மிக முக்கியமான பங்கை கொண்டுள்ளதுடன், பிற எரிசக்தி ஆதாரங்களுடன் உகந்த விதத்தில் இணைந்து உள்ளது.


    மாநிலங்களவையில் கேள்வி நேரத்தின்போது, மத்திய வடகிழக்கு பிராந்திய மேம்பாட்டுத்துறை (டிஓஎன்இஆர்) இணையமைச்சர் (தனிப்பொறுப்பு), பிரதமர் அலுவலக இணையமைச்சர், பணியாளர், பொதுமக்கள் குறைதீர்ப்பு மற்றும் ஓய்வூதியம், அணுசக்தி மற்றும் விண்வெளித்துறை இணையமைச்சர் டாக்டர் ஜிதேந்திர சிங், கேள்வி ஒன்றுக்கு எழுத்துப்பூர்வமாக அளித்த பதிலில் இத்தகவலை தெரிவித்துள்ளார்.

    
    
    (Release ID: 1516225) Visitor Counter : 61