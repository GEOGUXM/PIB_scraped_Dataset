      குடியரசுத் துணைத் தலைவர் செயலகம்

      திறமையையும், தகுதியையும் அங்கீகரிப்பது இந்திய கலாச்சாரம் மற்றும் மரபாகும்: துணை ஜனாதிபதி வெங்கையா நாயுடு.
      Posted On: 16 DEC 2017 2:23PM by PIB Chennai


    2017ம் ஆண்டுக்கான சுவராஜ்ஜிய விருதுகளை வழங்கி, துணை ஜனாதிபதி திரு.வெங்கையா நாயுடு பேசுகையில், திறமையையும், தகுதியையும் அங்கீகரிப்பது இந்தியாவின் கலாச்சாரம் மற்றும் மரபு என்று கூறினார். மேலும், இதுபோன்ற விருதுகளை அளிப்பது, மற்றவர்களையும் கவர்வதாக இருக்கும் என்றார். கோவாவின் பனாஜி நகரில் இன்று, இந்த ஆண்டுக்கான ‘இந்தியா ஐடியாஸ்’ மாநாட்டில் கலந்து கொண்டு சுவராஜ்ஜிய விருதுகளை வழங்கி, அங்கு கூடியிருந்தவர்கள் முன்னிலையில் அவர் உரையாற்றினார். கோவா மாநில முதல்வர் திரு.மனோகர் பாரிக்கர், மத்திய விமானப் போக்குவரத்து துறை இணையமைச்சர் திரு.ஜெயந்த் சின்கா உள்ளிட்ட முக்கிய பிரமுகர்கள் இந்நிகழ்ச்சியில் கலந்து கொண்டனர்.


    துணை ஜனாதிபதி பேசுகையில், இந்தியாவின் வாழ்க்கை நடைமுறையின் அனைத்து பகுதிகளிலும் ஏராளமான திறமைகள் கொட்டிக்கிடக்கின்றன என்றும், அவற்றை ஊக்குவித்து, மேம்படுத்தி, முறையாக அங்கீகரிக்க வேண்டியது அவசியம் என்றும் கூறினார். மேலும், அவர் கூறுகையில், பழங்காலத்தில் உலகின் மூன்றில் ஒரு பங்கு வளத்தை இந்தியா கட்டுக்குள் வைத்திருந்தது என்றும், இரு நூற்றாண்டுகளுக்கு முன்பு வரை இந்தியாவின் உள்நாட்டு மொத்த பொருளாதாரம், உலகின் மொத்த பொருளாதாரத்தில் 27 சதவீதம் என்றும் கூறினார். மேலும், தற்போது 2017ல் இந்தியாவின் உள்நாட்டு மொத்த பொருளாதாரம் வளர்ச்சி 7.2 ஆக இருக்கும் என்றும், 2018ல் 7.4 ஆக வளர்ச்சி அடையும் என்றும் உலக பொருளாதார நிலை அறிக்கையில் தெரிவிக்கப்பட்டுள்ளது. இதன் மூலம் இந்தியா வே்கமாக வளர்ந்து வருகிறது என்பது நிரூபணமாகி உள்ளது. இந்த அறிக்கையில், இந்தியாவில் தொடர்ந்து சாதகமான சூழ்நிலை நிலவுகிறது என்றும் தற்போது நடந்து வரும் சீர்திருத்தங்களால் தனியார் நுகர்வு அதிகரித்துள்ளது என்றும், பொது முதலீடுகள் அதிகரித்துள்ளது என்றும் அறிக்கையில் தெரிவிக்கப்பட்டுள்ளது என்றார்.


    துணை ஜனாதிபதி கூறுகையில், உலகம் முழுவதும் படிப்பை எதிர்பார்ப்பவர்களுக்கு, இந்தியா ‘விஸ்வகுரு’ மற்றும் ‘அறிவுகுரு’வாக திகழ்கிறது. இதனால் படிப்பை பெறுவதற்காக அவர்கள் நாளந்தா, புஷ்பகிரி மற்றும் வாலாபி பல்கலைக்கழகங்களுக்கு வருகின்றனர்’ என்றார். மேலும், ‘சமத்துவம் ஒருங்கிணைந்த அமைதி, சகிப்புத்தன்மை, அகிம்சை, நலன், சகோதரத்துவம், தங்களை விட மேலானவர்களோ, கீழானவர்களோ இல்லை என்பதை வேதங்கள் விளக்குகின்றன. வேதத்தை கொண்டு உலகம் எதிர்நோக்கியிருக்கும் பல்வேறு பிரச்னைகளுக்கும் தீர்வு காண முடியும். அவை நமக்கு நன்னெறி, பொருளாதாரம், சமூக மற்றும் அரசியல் வளர்ச்சி உள்ளிட்டவை குறித்து வழிகாட்டுகின்றன’ என்றும் கூறினார்.


    நிகழ்ச்சியில் துணை ஜனாதிபதி கூறுகையில், வரலாற்றை திரும்பி பார்த்தால், இந்தியா எப்போதும் மற்ற நாடுகளை ஆக் கி ரமித்தது இல்லை என்பது தெரியவரும். ஆனால், ஆக்கிரமிப்பாளர்களால் பாதிக்கப்பட்டவர்களாகவே இந்தியா இருந்தது என்று தெரியவரும். நாட்டின் மிகப்பழமையான கோட்பாடான ‘சர்வே ஜன சுகினோ பவந்து’ என்பதில் இந்தியாவும், அதன் அமைதி விரும்பும் மக்களும் நம்பி வருகின்றனர் என்பது தெரியவரும். இந்த பெருமையான மற்றும் புனிதமான கடந்த காலத்தை நினைத்து நம்மில் ஒவ்வொருவரும் பெருமைப்பட வேண்டும். இப்போது புதிய இந்தியாவை கட்டுவிக்க வேண்டிய நேரம் வந்துள்ளது என்றும், உலகத்தில் தேசங்களின் வரிசையில் இந்தியாவை சரியான இடத்தில் வைக்க இது உதவும் என்றும் தெரிவித்தார்.

    
    
    (Release ID: 1516511) Visitor Counter : 63