      பழங்குடியினர் நலத்துறை அமைச்சகம்

      புதிய கண்டுபிடிப்புத் திட்டங்களின் மதிப்பீடு
      Posted On: 28 DEC 2017 5:48PM by PIB Chennai


    இந்தியாவின் பொருளாதாரத்தை மேம்படுத்துவதற்கு தொழில்கொள்கை மற்றும் மேம்பாடு எனப்படும் டி . ஐ . பி . பி ., இந்திய தொழில்துறை கூட்டமைப்பு எனப்படும் சி . ஐ . ஐ . ஆகியவற்றுடன் நிதி ஆயோக் இணைந்து , இந்தியாவின் புதிய கண்டுபிடிப்புக் குறியீடு எனப்படும் மாபெரும் முன்னெடுப்பை அறிமுகப்படுத்தியுள்ளது . நாட்டின் முதல் ஆன்லைன் புத்தாக்க குறியீட்டு போர்ட்டல் மூலம் , நாடு முழுமைக்குமான கண்டுபிடிப்புகளை மாநிலங்கள் வாரியாக சரியான நேரத்தில் பதிவுசெய்ய முடிகிறது . தரம் , ஆய்வு மற்றும் கல்வி நிறுவனங்களின் புதிய கண்டுபிடிப்புகளை ஊக்கப்படுத்தும் முயற்சிகள் தொடர்ந்து நடப்பதற்கு தேவையான முயற்சிகளை மத்திய அரசு எடுத்துவருகிறது .


    மத்திய நிதியுதவித் திட்டமான , ராஷ்ட்ரிய உச்சாடர் அபியன் ( ரூசா ) மூலம் மாநில அரசுகளுக்கு , ஆய்வு தரத்தை மேம்படுத்துவது , புதிய உருவாக்க , மையங்கள் , புதிய கண்டுபிடிப்பு மையங்கள் போன்றவற்றை நிறுவ ஆதரவு கொடுக்கிறது . இதுவரை , மகாராஷ்டிரா , நாகலாந்து மற்றும் தமிழ்நாடு ஆகிய மூன்று மாநிலங்களுக்கு ரூ .12.03 கோடி நிதி ஒதுக்கப்பட்டுள்ளது .


    மேலும் , ஸ்மார்ட் இந்தியா ஹாக்கதான் , ஸ்மார்ட் ஹார்ட்வேர் ஹாக்கதான் போன்றவை மாணவர்களின் மேற்படிப்பு நிறுவனங்களில் அறிமுகப்படுத்தப்பட்டுள்ளன . 2017- ம் ஆண்டு ஸ்மார்ட் இந்தியா ஹாக்கதான் அறிமுகத்தின்போது கிடைத்த மாபெரும் ஆதரவு , இப்போது ஆண்டு முழுவதும் தொடர்கிறது . ஆய்வு மற்றும் கண்டுபிடிப்புகளை மேம்படுத்துவதற்காக இம்ப்ரின்ட் மற்றும் உச்சாடர் அவிஷ்கர் யோஜனா ( யுஏஒய் ) திட்டம் கொண்டுவரப்பட்டு , அறிவியல் சமூகத்தின் முன்னேற்றத்துக்குத் தேவையான நடவடிக்கைகள் மேற்கொள்ளப்படுகி ன்றன . புதுமையான சிந்தனைகளை அடையாளம் கண்டு , ஊக்குவிக்கும் ஸ்டார்ட் அப் இந்தியா வழிமுறையை அரசு மேற்கொள்கிறது .


    வணிக ரீதியில் கூட்டணி வைப்பதற்கு வசதியாக அரசு ஆய்வுப் பூங்கா மற்றும் தொழில்நுட்ப வியாபார வணிகத்தை மேம்படுத்தும் நடவடிக்கையும் எடுத்துவருகிறது . உள்நாட்டு ஆய்வு மற்றும் மேம்பாட்டுத் திறன்களை வளர்ப்பதற்கு உற்பத்தி மற்றும் வெற்றிகரமான தொழில் தொடங்கும் கலாச்சாரத்தை நாட்டில் மேம்படுத்துவதற்கான ஆய்வு மையங்களை ஐஐடி டெல்லி , ஐஐடி குவாஹத்தி , ஐஐடி கான்பூர் , ஐஐடி ஹைதராபாத் மற்றும் ஐஐஎஸ்சி பெங்களூர் ஆகிய இடங்களில் 75 கோடி ரூபாய் செலவில் தொடங்குவதற்கு அரசு ஆணையிட்டுள்ளது .


    இந்தத் தகவல் மத்திய மனிதவள மேம்பாட்டு இணையமைச்சர் டாக்டர் சத்யபால் சிங் இன்று மாநிலங்களவையில் எழுத்துப்பூர்வமாக அளித்தார்.

    
    
    (Release ID: 1515814) Visitor Counter : 85