      பாதுகாப்பு அமைச்சகம்

      இந்திய கடற்படையின் தேடுதல் மீட்பு நடவடிக்கைகள்
      Posted On: 03 DEC 2017 4:45PM by PIB Chennai


    அதிதீவிர ஒக்கி புயலை அடுத்து தென்கிழக்கு அரபிக்கடல் மற்றும் லட்சத்தீவுகள் , மினிக்காய் தீவு பகுதிகளில் இந்தியக் கடற்படை தேடுதல் மற்றும் மீட்பு நடவடிக்கைகளை மூன்றாவது நாளாக கடந்த 3- ம்தேதி தொடர்ந்தது . இந்திய கடற்படை கப்பல்கள் சாகர்த்வனி , ஜமுனா , நிரீக்‌ஷக் , கப்ரா , கல்பேனி ஆகியவை கேரள கடற்பகுதியிலும் , சாரதா , சர்துல் ஆகியவை லட்சத்தீவு கடற்பகுதியிலும் ஈடுபடுத்தப்பட்டிருந்தன . இதுதவிர மூன்று டோர்னியர் விமானங்களும் , சீ கிங் மற்றும் இலகு ரக ஹெலிகாப்டர்களும் நாள் முழுவதும் தேடும் பணியில் ஈடுபடுத்தப்பட்டன .


    முதல் இரண்டு நாட்களில் மொத்தம் 84 பேர் மீட்கப்பட்டனர் . இவர்களில் 62 பேரை விமானங்களும் , 22 பேரை கப்பல்களும் மீட்டன .
    ஐ . என் . எஸ் சாகர்த்வனி கண்டுபிடித்த இரண்டு உடல்களும் ஹெலிகாப்டர் மூலம் திருவனந்தபுரத்துக்கு அனுப்பப்பட்டன . கொச்சிக்கு தென்கிழக்கே 20 கடல்மைல் மற்றும் மேற்கே 80 கடல்மைல் தொலைவில் 62 பேர் மீட்கப்பட்டு கொச்சிக்கு அனுப்பி வைக்கப்பட்டனர் . அவர்களுக்கு ஐ . என் . எஸ் கருடாவில் உள்ள விமானப்படை மருத்துவமனையில் முதலுதவி சிகிச்சை அளிக்கப்பட்டு மாவட்ட நிர்வாகத்திடம் ஒப்படைக்கப்பட்டனர் . எஞ்சியவர்கள் திருவனந்தபுரத்துக்கு ஆனுப்பப்பட்டனர் .


    கொச்சியில் இருந்து மினிக்காய் தீவுகளுக்கு புறப்பட்ட ஐ . என் . எஸ் சர்தூல் கப்பலில் குடிதண்ணீர் , மளிகைப் பொருட்கள் , மருத்துவ உபகரணங்கள் , போர்வைகள் , முக்குளி ப்பு குழு , ஜெனரேட்டர்கள் , உப்பு மற்றும் மாசு நீக்கும் உபகரணங்கள் உள்ளிட்ட மனிதநேய உதவிப்பொருட்களை கொண்டுசென்றது . தேடும் பணிக்காக சேத்தக் ஹெலிகாப்டரும் ஈடுபடுத்தப்பட்டது . போதுமான நிவாரணப்பொருட்கள் அனுப்பிவைக்கப்பட்டன. 2000 பேருக்கு 7 நாட்களுக்கு இதேபோல ஐ . என் . எஸ் . சாரதா 500 பேருக்கு 7 நாட்களுக்கு போதுமான பொருட்களுடன் கவரட்டிக்கு சென்றது . அந்தக்கப்பல் சென்ற வழியில் படகு கவிழ்ந்து நடுக்கடலில் தத்தளித்துக் கொண்டிருந்த 9 பேர் காப்பாற்றப்பட்டனர் .


    மும்பை , ஐ . என் . எஸ் சென்னை , கொல்கத்தா , திரிகண்ட் ஆகிய கடற்படை கப்பல்கள் மும்பையில் இருந்து 5000 பேருக்கு 7 நாட்களுக்கு தேவையான நிவாரணப்பொருட்களுடன் லட்சத்தீவு மற்றும் மினிக்காய் தீவுகளுக்கு சென்றன . அந்த்ரோத் , கவரட்டி பகுதிகளில் 40 முதல் 60 மைல் வேகத்தில் கடுமையான காற்று வீசியதுடன் , கடலும் பெரும் சீற்றத்துடன் காணப்பட்டது . 4- ம்தேதி அனைத்து கப்பல்களும் அந்தந்த பகுதிகளைச் சென்றடைந்தன .


    நிவாரணப்பொருட்களுடன் சென்ற கப்பல்களைக் கண்காணித்தவாறு அரக்கோணத்தில் இருந்து பி 81 விமானம் சென்றது . மேலும் கொச்சியில் இருந்து பறந்த டி . ஓ விமானத்தின் மூலம் கடற்பகுதி முழுவதும் உன்னிப்பாக கண்காணிக்கப்பட்டது .

    
    
    (Release ID: 1515500) Visitor Counter : 54