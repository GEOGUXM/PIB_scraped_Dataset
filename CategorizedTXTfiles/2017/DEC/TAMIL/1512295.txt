      ஆயுஷ்

      ஆயுஷ் மற்றும் நல்வாழ்வு மீதான , “சர்வதேச ஆரோக்கியா 2017” மாநாடு நிறைவு
      Posted On: 08 DEC 2017 4:16PM by PIB Chennai


    ஆயுஷ் மற்றும் நல்வாழ்வு தொடர்பான சர்வதேச ஆரோக்கியா 2017 மாநாடு , மற்றும் கண்காட்சி புதுடெல்லியில் வெற்றிகரமாக நிறைவடைந்தது . ஆயுஷ் ( ஆயுர்வேதம் , யோகா , யுனானி , சித்தா , ஹோமியோபதி ), வர்த்தகம் மற்றும் தொழில் துறை அமைச்சகங்கள் இணைந்து மருந்துப் பொருள்கள் ஏற்றுமதி கவுன்சில் , வர்த்தகம் மற்றும் தொழில்துறை இந்திய கூட்டமைப்பு ஆகியவற்றுடன் இணைந்து இந்த மாநாட்டை நடத்தின . மாநாட்டில் 70 வெளிநாடுகளைச் சேர்ந்த பிரதிநிதிகள் மற்றும் இந்தியாவின் பல்வேறு பகுதிகளிலிருந்தும் எராளமானோர் கலந்து கொண்டனர் .


    இந்த மாநாடு டிசம்பர் 4- ம் தேதி முதல் 7- ம் தேதி வரை 4 நாட்களுக்கு நடைபெற்றது . 2017- ம் ஆண்டின் தேசியச் சுகாதார கொள்கையைப் பின்னணியாகக் கொண்டு உலக அளவில் ஆயுஷை பிரதானப்படுத்துவதை நோக்கமாக கொண்டு இந்த மாநாடு நடைபெற்றது . அது மட்டும் அல்லாமல் ஆயுஷுக்கான வர்த்தக வாய்ப்புகளை அதிகரிப்பது தொடர்பான முழுமையான கருத்தரங்களும் மாநாட்டில் இடம் பெற்றன .


    நிறைவு நாள் நிகழ்ச்சியில் உரையாற்றிய ஆயுஷ் அமைச்சகத்தின் இணை அமைச்சர் ( தனிப் பொறுப்பு ), திரு . ஸ்ரீபாத் யேசா நாய்க் கடந்த சில நாள்களாக ஆயுஷின் முக்கியத்துவம் தொடர்பாக ஒன்று கூடி விவாதித்து வருவதாக குறிப்பிட்டார் . இந்த மாநாட்டின் பிரதான நோக்கம் ஆயுஷின் மகத்தான ஆற்றல் மனித குலத்துக்கு நல்லதொரு பயனை அளிக்கும் என்பதை உலகுக்கு எடுத்துரைப்பதாக இருந்தது என்று குறிப்பிட்டார் . பராம்பரிய மருத்துவத்தின் மகத்துவத்தை எடுத்துரைத்து அதன் வளர்ச்சிக்காக 70 நாடுகளைச் சேர்ந்தவர்கள் பங்கேற்றிருப்பதன் மூலம் அது கண்கூடாகத் தெரிகிறது என்றும் அமைச்சர் தெரிவித்தார் .


    ஆயுஷ் மருத்துவம் அறிவியல் ரீதியாக மட்டும் அல்ல வியாபார ரீதியாகவும் கணிசமான பலனை அளிக்கும் என்று மேலும் விவரித்தார் . பாரம்பரிய மருந்துகளைத் தயாரிக்கும் 250- க்கும் மேற்பட்டோர் இந்த மாநாட்டில் மிகுந்த ஆர்வமுடன் பங்கு கொண்டுள்ளனர் . வருங்கலாத்தில் இந்த மருந்துகளுக்கு பெரிய அளவில் தேவை ஏற்பட்டு பொருளாதார ரீதியாக நல்லதொரு தொழிலாக இது மாறும் என்பதற்கான அறிகுறியாகும் இது என்றும் அமைச்சர் தெரிவித்தார் .


    

    
    (Release ID: 1512295) Visitor Counter : 41
    
    
      Read this release in: English