      குறு சிறு மற்றும் நடுத்தர தொழில் துறை அமைச்சகம்

      குறு, சிறு மற்றும் நடுத்தர தொழில்முனைவோர் அமைச்சகத்தின் தூய்மைப் பணி இயக்கம்
      Posted On: 15 DEC 2017 2:38PM by PIB Chennai


    கடந்த 1-ம் தேதி முதல் 15-ம் தேதி வரை 15 நாள்களுக்கு குறு, சிறு நடுத்தர தொழில் முனைவோர் அமைச்சகத்தின் சார்பில் தூய்மை இந்தியா திட்டத்தின் கீழ் தூய்மைப் பணி இருவார இயக்கம் (ஸ்வச்சதா பக்வாடா) நடைபெற்றது. முடிவு நாளான 15-ம் தேதி மேற்கண்ட துறையின் இணை அமைச்சர் திரு. கிரி ராஜ் சிங் தூய்மைப் பணிகளை சிறப்பாக மேற்கொண்ட அமைப்புகளுக்கு விருதுகளை வழங்கினார். அதாவது தொழிற்சாலைப் பிரிவுகள், தொழிலகச் சங்கங்கள் மற்றும் தனது அமைச்சகத்தின் அலுவலகங்கள் ஆகியவற்றுக்கு விருதுகளை வழங்கினார். அமைச்சகத்தின் செயலாளர் டாக்டர் அருண் குமார் பாண்டா, குடிநீர் மற்றும் சுகாதாரத் துறை அமைச்சகத்தின் செயலாளர் திரு. பரமேஸ்வர அய்யர், தூய்மை இந்தியா திட்டத்தின் இயக்குநர் திரு. அக்ஷய் குமார் ரௌட் மற்றும் மிகச் குறு, சிறு மற்றும் நடுத்தர தொழிற்சாலைகள் துறை அமைச்சகத்தின் மூத்த அதிகாரிகள், பிரமுகர்கள் இந்த நிகழ்ச்சியில் கலந்து கொண்டனர்.


    இந்த அமைச்சகத்தின் சார்பில் முதல் முறையாக ஸ்வச்சதா பக்வாடா கொண்டாடப்படுவதால் மிகவும் பரந்த அளவில் நாடு முழுவதும் தூய்மைப் பணிகள் மேற்கொள்ளப்பட்டது. விழிப்புணர்வு முகாம்கள் மற்றும் கரத்தரங்குகள், புதிய, நூதனமான தொழில்நுட்ப முறையில் நடத்தப்பட்டன. மேலும் தூய்மை தொடர்பான விழிப்புணர்வை ஏற்படுத்தும் வகையில் மரம் நடுதல், ஓவியப் போட்டி, கட்டுரைப் போட்டி, சுலோகம் எழுதுதல் உள்ளிட்டவைகளை பள்ளி சிறுவர், சிறுமியர் ஈடுபடுத்தப்பட்டனர்.


    நிறைவு நாள் நிகழ்ச்சியில் உரையாற்றிய அமைச்சர் திரு. கிரி ராஜ் சிங், 2014-ம் ஆண்டு மகாத்மா காந்தி பிறந்த நாளில் பிரதமர் திரு. நரேந்திர மோடியால் தூய்மை இந்தியா திட்டம் தொடங்கப்பட்டது என்று தெரிவித்தார். இத் திட்டத்தைத் தொடர்ந்து இந்தியாவின் மீதான உலக நாடுகளில் பார்வையில் மாற்றம் ஏற்பட்டுள்ளது என்றார் அவர். தனது அமைச்சகம், மற்றும் தனது அமைச்சக அலுவலகங்கள் சார்பில் வழக்கமாக தூய்மைப் பணி இயக்கம் தொடர்ந்து ந\டைபெற்று வருகிறது என்றார். தனது அமைச்சகத்துக்குத் தொடர்பான அலுவலகங்கள் மட்டும் அல்லாமல் தொழிற்சாலைகளின் கிளைகள் மற்றும் தொழிற்பேட்டைகள் ஆகியவற்றிலும் தூய்மைப் பணி இயக்கம் நடத்தப்பட்டு வருகிறது என்றார். பிரதமர் திரு. நரேந்திர மோடியின் கனவை நினைவாக்கும் வகையில் இத் திட்டம் செயல்படுத்தப்பட்டு வருகிறது என்றார் அமைச்சர் கிரி ராஜ் சிங்.


    மேலும் தொழிற்சாலைகளில் கழிவுப் பொருள்களை சுத்திகரிப்பு செய்வதற்கான கருவிகளை நிறுவதல் மற்றும் கழிவு மேலாண்மை தொடர்பான விழிப்புணர்வை தனது அமைச்கம் மேற்கொண்டு வருகிறது என்றும் அமைச்சர் குறிப்பிட்டார். தொழிற்சாலைகள் இடையே தூய்மையைப் பராமரிப்பதில் ஆரோக்கியமான போட்டி நிலவுவதற்கான நடவடிக்கையாக இது அமையும் என்றும் அமைச்சர் தெரிவித்தார்.

    
    
    (Release ID: 1517610) Visitor Counter : 80