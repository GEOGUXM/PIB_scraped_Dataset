      சமூக நிதி மற்றும் அதிகாரமளித்தல் அமைச்சகம்

      முதன் முறையாக உட்செவிச்சுருள் வளை மாற்று அறுவை சிகிச்சைக்கான சிஎஸ்ஆர் உச்சி மாநாட்டினை திரு. தாவார்சந்த் கெலாட் தொடங்கி வைத்தார்
      அலிம்கோ மூலம் இந்திய விமானநிலைய ஆணையத்தின் சிஎஸ்ஆர் முன் முயற்சியின் கீழ் உட்செவிச்சுருள் வளை மாற்று அறுவை சிகிச்சை செய்ததன் மூலம் செவித்திறன் குறைபாடுள்ள 115 சிறார்கள் வாழ்ச்கையின் ஒலியைக் கேட்க முடிந்த்து.

      Posted On: 14 DEC 2017 11:11AM by PIB Chennai

    இந்திய செயற்கை மூட்டுகள் தயாரிப்பு நிறுவனத்தின் (அலிம்கோ) மூலம் இந்திய விமான நிலைய ஆணையத்தின் (ஏஏஐ) சிஎஸ்ஆர் முன் முயற்சியின் கீழ் முதன் முறையான உட்செவிச்சுருள் மாற்று அறுவை சிகிச்சைக்கான சிஎஸ்ஆர் உச்சி மாநாட்டில் மத்திய சமூக நீதி மற்றும் அதிகாரமளித்தல் அமைச்சகத்தின் செயலாளர் திருமதி சகுந்தலா கேம்லின், ஏஏஐ தலைவர் திரு குரு பிரசாத் மொஹபத்ரா, அலிம்கோ வின் சிஎம்டி திரு. டி.ஆர்,சரின் மற்றும் மூத்த அதிகாரிகள் கலந்து கொண்டனர். அலிம்கோ மூலம் இந்திய விமான நிலைய ஆணையத்தின் (ஏஏஐ) சிஎஸ்ஆர் முன்முயற்சியில் உட்செவிச்சுருள்வளை மாற்று அறுவை சிகிச்சை பெற்று (ஓர் அதிசயம் போல்) செவித்திறன் குறைபாடு நீங்கி கேட்கும் திறன் பெற்று மற்றவர்களுக்கு பதிலளிக்கும் வகையில் உள்ள சில சிறார்களும் அவர்களின் பெற்றோர்களுடன் கலந்து கொண்டனர். இந்த மாநாட்டின் அழைப்பாளர்களுடன் அவர்கள் தகவல் பரிமாறிக் கொண்டனர்.


    இந்த நிகழ்ச்சியில் பேசிய திரு. கெலாட் இந்தியாவில் ஆண்டுக்கு சுமார் 35,000 சிறார்களுக்கு உட்செவிச்சுருள் வளைமாற்று அறுவை சிகிச்சை தேவைப்படுவதாக ஒரு மதிப்பீடு காட்டுகிறது என்றார். ஏடிஐப்பி (ஊனமுற்றோருக்கு உதவி செய்யும்) திட்டத்தின் கீழ் 500 பேருக்கு இந்திய அரசு உதவி செய்து வருகிறது. உண்மையான தேவையோடு ஒப்பிடும் போது இது மிகவும் குறைவானதாகும். இந்திய அரசின் ஏடிஐப்பி மற்றும் சிஎஸ்ஆர் நிதியின் கீழ் இதுவரை 1000 - க்கும் அதிகமான பேருக்கு வெற்றிகரமாக உட்செவிச்சுருள் வளை மாற்று அறுவை சிகிச்சை செய்யப்பட்டுள்ளது. ஊனங்களுடன் இருக்கும் நபர்களுக்கு உதவி செய்வதன் மூலம் பொதுத்துறை நிறுவனங்களும் கார்ப்பரேட் துறைகளும் தங்களின் சமூகப் பொறுப்பை நிறைவு செய்ய முன் வந்திருப்பது மிகவும் மனநிறைவாக இருக்கிறது என்று அவர் கருத்து தெரிவித்தார். இந்திய விமான நிலைய ஆணையம் (ஏஏஐ) மின்சார நிதிக்கழகம் (ப்பிஎஃப்சி) ஆகியவற்றின் முன் முயற்சிகளுக்கு அவர் பாராட்டுத் தெரிவித்தார். இந்த சீரிய இயக்கத்திற்கு உதவ முன்வருமாறு மக்களுக்கும் நிறுவனங்களுக்கும் அவர் அழைப்பு விடுத்தார்.


    இந்த நிகழ்வின் போது மிக அதிகமாகக் கேட்கும் திறன் இழந்த 115 சிறார்களுக்கு ஏஏஐ உதவியுடன் உட்செவிச்சுருள் வளை மாற்று அறுவை சிகிச்சை சிஎஸ்ஆர் திட்டத்தின் கீழ் அலிம்கோவால் செய்யப்பட்டது. உட்செவிச்சுருள் வளை மாற்று அறுவை சிகிச்சையும் அதற்குப்பிந்தைய மறுவாழ்வும் மும்பையில் உள்ள பேச்சுத்திறன் மற்றும் மொழிக்குறைபாடுடையவர்களுக்கான அலி ஜாவர் ஜஸ் தேசிய கல்விக் கழகத்தால் மேற்கொள்ளப்படுகிறது. ஏஏஐயின் இந்த மிகப்பெரிய சிஎஸ்ஆர் முன்முயற்சி, குழந்தைகள் தங்களின் செவித்திறன் குறைபாட்டிலிருந்து முழுமையாக விடுபட உதவும். இதன் மூலம் அவர்கள் தொடர்ச்சியாகப் பேசவும் கேட்கவும் முழுச்சுதந்திரத்துடன் இயல்பான தொழில் உற்பத்தி மிக்க வாழ்கையை நடத்தவும் முடியும். இந்த முயற்சி வசதியற்ற எளியவர்களின் குழந்தைகளை வாழ்க்கையின் முக்கிய நீரோட்டத்திற்குக் கொண்டுவருவது மட்டுமின்றி தேசியப் பொருளாதாரத்திற்கும் பங்களிப்பு செய்யும்.


    சிஎஸ்ஆர் முன் முயற்சியில் உட்செவிச்சுருள் வளை மாற்று அறுவை சிகிச்சையின் வெற்றியை வெளிப்படுத்தவும் கேட்பு மற்றும் பேச்சுத்திற்ன குறைபாட்டை வெற்றி கொண்ட, அதிசயம் என்பதற்கும் குறைவில்லாமல் கேட்கவும் பேசவும் தொடங்கிய குழந்தைகளை அறிமுகம் செய்யவும் இந்த உச்சி மாநாடு ஏற்பாடு செய்யப்பட்டிருந்தது. இந்தச் சிறார்களின் வாழ்க்கையிலும் அவர்களின் குடும்பங்களிலும் சிஎஸ்ஆர் திட்டம் ஏற்படுத்தியுள்ள தாக்கம் இதன் பயனாக அவர்கள் வாழ்க்கையின் பிரதான நீரோட்டத்திற்கு எவ்வாறு கொண்டுவரப்படுகிறார்கள் என்பதை இந்த நிகழ்வு வெளிப்படுத்துகிறது. கேட்புத்திறன் குறைபாடுடைய சிறார்களுக்கு உதவி செய்வது என்கிற சிறப்பு மிக்க செயலுக்கு தங்களின் சிஎஸ்ஆர் முன் முயற்சிகளின் கீழ் பல்வேறு நிறுவனங்கள் முன் வரவேண்டும் என்ற உணர்வை ஏற்படுத்துவதற்கான முயற்சியுமாகும் இந்த நிகழ்வு.


    தற்போது இந்தியாவில் சிஎஸ்ஆர் என்பது வெறுமனே ’அறக்கட்டளை, நன்கொடை’ ஆகியவற்றுக்கு அப்பாலும் சென்றுள்ளது. கார்ப்பரேட் நிறுவன சமூகப் பொறுப்பு (சிஎஸ்ஆர்) நிறுவனங்களின் கடமை என்பதை அவை ஏற்றுக்கொண்டுள்ளன. அது செயல்படும் பகுதியில் உள்ள சமூகத்தினருக்கு உதவிட கடமைப்பட்டுள்ளது. சமூகத்தை சமபங்குதாரராக அது மதிக்கிறது. நிறுவனங்கள் சட்டம் 2013 ன் VII வது பட்டியலில் குறிப்பிட்டுள்ளபடி சிஎஸ்ஆர் செயல்பாடுகளுக்காக நிறுவனங்கள் தங்களின் 3 ஆண்டு நிகர லாபத்தின் சராசரியில் 2% வழங்குவது இப்போது கட்டாயமாக்கப்பட்டுள்ளது. இது ஏப்ரல் 14 முதல் அமலுக்க வந்துள்ளது. ”நோய்த் தடுப்பு கவனிப்பு உட்பட ஆரோக்கியத்தையும் கவனிப்பையும் மேம்படுத்துவதன்” கீழ் மாற்றுத்திறனாளிகளும் பட்டியலில் சேர்க்கப்பட்டுள்ளனர். நிறுவனங்கள் தங்களின் சிஎஸ்ஆர் கடமையின் படி செயல்களை மேற்கொள்வதால் சமூகத்துறையில் நீடிக்கவல்ல வளர்ச்சி கிடைப்பதற்கான நிகழ்வு மாற்றத்தை நிரூபிக்க, சமூகத்தில் அனைவரையும் உள்ளடக்கிய வளர்ச்சிக்கு கவனிக்க வேண்டிய பகுதிகளில் ஒன்றாக, உடல் ஊனப் பிரிவு உள்ளது. சமூகத்தில் எளிதில் பாதிப்புக்கு இலக்காகும் நிலைக்குத் தள்ளப்படுவோரான ஊனமுற்ற நபர்களுக்கு சேவை செய்வதற்கு சிஎஸ்ஆர் மிகப்பெரிய வாய்ப்பாக உள்ளது.


    இந்திய விமான நிலைய ஆணையத்தின் சிஎஸ்ஆர் முன் முயற்சியின் கீழ் 669 லட்சம் ரூபாய் மதிப்பில் பான் இந்தியா அடிப்படையில் 2017-18 நிதியாண்டில் 100 பயனாளிகளுக்கு உட்செவிச்சுருள் வளை மாற்று அறுவை சிகிச்சை செய்வதற்கு புது தில்லி ராஜீவ்காந்தி பவனில் ஏஏஐ-அலிம்கோ இடையே 2017 செப்டம்பர் 4 அன்று புரிந்துணர்வு ஒப்பந்தம் கையெழுத்தானது. இந்திய அரசின் சமூக நீதி மற்றும் அதிகாரமளித்தல் அமைச்சகத்தின் ஊனங்களுடன் உள்ள நபர்களுக்கு அதிகாரமளித்தல் துறையின் கீழ் மும்பையில் உள்ள பேச்சு மற்றும் மொழித்திறன் குறைபாடுடையோருக்கான அலி யாவர் ஜங் தேசிய கல்விக் கழகத்தன் மூலம் உட்செவிச்சுருள் வளை மாற்று அறுவை சிகிச்சைகள் செய்யப்படுகின்றன.


    இதே போன்று ஏற்கெனவே 2016-17 நிதியாண்டில் 100 லட்சம் ரூபாய்க்கான புரிந்துணர்வு ஒப்பந்தம் ஏஏஐ- அலிம்கோ இடையே கையெழுத்தானது. இதன்படி 15 சிறார்களுக்கு உட்செவிச்சுருள் வளை மாற்று அறுவை சிகிச்சைக்கு ஏஏஐ உதவி செய்தது. மும்பையில் உள்ள பேச்சு மற்றும் மொழித்திறன் குறைபாடுடையோருக்கான அலி யாவர் ஜங் தேசிய கல்விக் கழகத்தின் மூலம் ஏற்கெனவே வெற்றிகரமாக செய்து முடிக்கப்பட்டுள்ளது. அறுவை சிகிச்சைக்குப் பிந்தைய கவனிப்புப் பணிகளை ஒலியியல் வல்லுநர், பேச்சு மொழி நோய்க் கூறு வல்லுநர் கேட்புக்குறைபாடு உடையோருக்கான சிறப்புக் கல்வியாளர் ஆகியோர் மேற்கொள்கின்றனர்.


    உட் செவிச்சுருள் வளை மாற்றுக் கருவி என்பதோர் மின்னணு சாதனம். இது இரண்டு (உட்புற , வெளிப்புற ) தொண்டை மருத்துவர்கள் மூலம் மண்டைஒட்டுப் பகுதியில் அறுவை சிகிச்சையால் பொருத்தப்படுகிறது. அறுவை சிகிச்சைக்குப் பிந்தைய கவனிப்புக் பணிகளை ஒலியியல் வல்லுநர், பேச்சு மொழி நோய்கூறு வல்லுநர், கேட்புக் குறைபாடு உடையோருக்கான சிறப்புக் கல்வியாளர் மேற்கொள்ளுவர். வெளிப்புறப் பகுதியை (ப்ராசசர்) பராமரிப்பதிலும் பேச்சு மற்றும் மொழியை வீட்டில் கற்பதற்கு சிறாருக்கு ஊக்கமளிப்பதிலும் பெற்றோருக்கு அதிகப்பங்குண்டு. வீட்டிலிருந்து செய்யப்பட வேண்டிய பயிற்சி விவரங்கள் www.cochlearimplant.in . என்ற இணையதளத்திலும் கிடைக்கும்.


    கேட்புத்திறன் இழந்த 12 மாத இளங்குழந்தைகளும் 5 வயதுக்கு உட்பட்ட சிறார்களும் இந்திய அரசின் ஏடிஐப்பி திட்டத்தின் கீழ் உட்செவிச்சுருள்வளை மாற்று பொருத்துவதற்குத் தகுதியானவர்கள்.


    உட்செவிச்சுருள் வளை மாற்று பொருத்தும் தொழில்நுட்பம் யாருக்கும் உதவியாக இருக்குமென்றால்:

      * இரு காதுகளிலும் மிகக் கடுமையாகக் கேட்புத் திறனை இழந்தவர்கள்
      * ஹியரிங் எய்ட் கருவியினால் ஓரளவே பயன் பெறபவர்கள் அல்லது பயன் கிடைக்காதவர்கள்
      * தாமதமாகியும் வளர்ச்சி இல்லாதவர்கள் அல்லது மனவளர்ச்சி குன்றியவர்கள்

    

    
    (Release ID: 1517574) Visitor Counter : 72
    
    
    
    
    

*