      பாதுகாப்பு அமைச்சகம்

      ஆயுதப்படை பணியாளர்களுக்கு மறு வேலை வாய்ப்பு
      Posted On: 27 DEC 2017 4:00PM by PIB Chennai


    பணியில் இருக்கும் பாதுகாப்பு பணியாளர்கள் மற்றும் அவர்களது குடும்பத்தினருக்கு பயணச் சலுகைகள் , வீட்டு வசதி , சுகாதார வசதிகள் , மறு வேலை வாய்ப்பு , ஓய்வூதிய சலுகைகள் ஆகிய பயன்களை அரசு வழங்கி வருகிறது . இதன் விவரங்கள் பின்வருமாறு ;


    பயணச் சலுகைகள் ; பாதுகாப்பு பணியாளர்கள் மற்றும் தா ய் , தந்தை , சகோதர , சகோதரிகள் உள்ளிட்ட அவரைச் சார்ந்தவர்கள் ஓராண்டுக்கு ஒருமுறை பணியிடத்தில் இருந்து சொந்த ஊருக்கு சென்று வர எல் . டி . சி பெற தகுதியானவர்கள் .


    பாதுகாப்பு பணியாளர்கள் மற்றும் மனைவி , அவரைச் சார்ந்திருக்கும் குழந்தைகள் பணியிடத்தில் இருந்து இந்தியாவின் எந்தப்பகுதிக்கும் இரண்டு ஆண்டுகளுக்கு ஒருமுறை சென்று வர அனுமதி உண்டு . இந்தச்சலுகையை ஏற்கனவே பயன்படுத்தி இருந்தால் , பணி இடத்தில் இருந்து பணியாளர் சொந்த ஊருக்கு சென்று வர சலுகை வழங்கப்படமாட்டாது . ஓய்வு பெற்ற பாதுகாப்பு பணியாளர்களுக்கு எல் . டி . சி சலுகை கிடையாது .


    வீர , தீரச்செயல்களுக்கான சக்ரா விருது பெற்றவர்கள் மற்றும் அவர்கள் இறந்தால் அவர்களது மனைவிகளுக்கு ரயிலில் பயணம் செய்ய இலவச பாஸ்கள் வழங்கப்படுகிறது .


    அதேபோல அவர்களுக்கு விமானப் பயணத்தில் குறைந்த பயணக் கட்டண வகுப்பில் இலவசமாக பயணிக்க அனுமதிக்கப்படுவர் .


    மருத்துவ வசதிகள் ;


    பணியில் உள்ள பாதுகாப்பு பணியாளர்கள் மற்றும் அவரைச் சார்ந்தவர்கள் மருத்துவமனைகளில் உள் மற்றும் வெளி நோயாளிகளாக சிகிச்சை பெறுவதற்கு உரிய அனைத்து வசதிகளும் வழங்கப்படுகின்றன . பணியாளரைச் சார்ந்தவர்களுக்கு மருத்துவமனைகளில் உள் மற்றும் வெளி நோயாளிகளாக மனநலச் சிகிச்சை பெற அனுமதி இல்லை .


    முன்னாள் படைவீரர்கள் மற்றும் அவரைச் சார்ந்தவர்களுக்கு , முன்னாள் படை வீரர்கள் பங்களிப்புடன் கூடிய ஆரோக்கிய திட்டத்தின் கீழ் , கிளினிக்குகள் , அரசு மருத்துவ மனைகளில் சிகிச்சை பெறலாம் .


    வீட்டு வசதிகள் ;


    பணியில் உள்ள அனைத்து பாதுகாப்பு பணியாளர்களுக்கு குடியிருப்பு வசதி பெறவோ , தற்போது நடைமுறையில் உள்ள வீட்டு வாடகைப்படி பெறவோ அனுமதி உண்டு . ஓய்வு பெற்ற பணியாளர்கள் , அவர்களது ஓய்வுக்கு பின்பு மூன்று மாதங்கள் வரை அதிகாரபூர்வ குடியிருப்புகளில் வசிக்கலாம் . அதன்பின்பு அவர்களுக்கு வீட்டு வசதி அளிக்கப்படமாட்டாது .


    மறு வேலைவாய்ப்பு


    முன்னாள் படை வீரர்களுக்கு அரசு வேலைகள் , மத்திய பொதுத்துறை நிறுவனங்கள் , தேசியமயமாக்கப்பட்ட வங்கிகள் , நிதி நிறுவனங்களில் இட ஒதுக்கீடு அளிக்கப்படுகிறது . பணியின்போது இறக்கும் படை வீரர்களின் குடும்பத்தினருக்கு மத்திய பொதுத்துறை நிறுவனங்கள் , தேசியமயமாக்கப்பட்ட வங்கிகள் ஆகியவற்றில் வேலைக்கு இட ஒதுக்கீடு அளிக்கப்படுகிறது .


    ஓய்வூதிய சலுகைகள்


    பாதுகாப்பு பணியாளர்கள் தங்களது வரையறுக்கப்பட்ட சேவையைப் பூர்த்தி செய்யும்போது ஓய்வூதிய பலன்களைப் பெற தகுதி பெற்றவர்கள் ஆவர் . பணி ஓய்வுக்குப் பின்னர் , அவர்கள் இறந்து விட்டால் , மனைவியோ , அல்லது குடும்பத்தில் தகுதி வாய்ந்த நபரோ விதிமுறைகளுக்கு ஏற்ப குடும்ப ஓய்வூதியம் பெறலாம் . பணியில் இருக்கும் போது , பணியாளர் இறக்க நேர்ந்தால் , மனைவியோ , அல்லது குடும்பத்தில் தகுதி வாய்ந்த நபரோ குடும்ப ஓய்வூதியம் பெறலாம் . சாதாரண குடும்ப ஓய்வூதியம் , சிறப்பு குடும்ப ஓய்வூதியம் , தாராள குடும்ப ஓய்வூதியம் அல்லது துறை ஓய்வூதியம் , இறப்பின் தன்மை , வேலையின் தன்மை ஆகியவற்றைப் பொறுத்து வழங்கப்படும் .


    முன்னாள் படை வீரர்கள் மறு வேலை பெற ஏற்கனவே வாய்ப்பு உள்ளது . அவர்களுக்கான இட ஒதுக்கீடு விவரம் வருமறு ;


    மத்திய அரசின் அமைச்சகங்கள் - துறைகள்


    மத்திய துணை ராணுவப்படைகளில் உதவி கமாண்டன்ட் மட்டத்தில் உள்ளவர்களுக்கு பணி நியமனத்தில் 10% நேரடி ஒதுக்கீடு .


    குரூப் சி - பிரிவில் 10 % நேரடி பணிகள் ஒதுக்கீடு


    குரூப் டி - பிரிவில் 20% நேரடி பணியிடங்கள் ஒதுக்கீடு


    மத்திய பொதுத்துறை நிறுவனங்கள்


    குரூப் சி - பிரிவில் 14.5 % பணிகள்


    குரூப் டி - பிரிவில் 24.5% பணிகள்


    ( ஊனமுற்ற முன்னாள் படை வீரர்கள் மற்றும் பணியில் இறந்த குடும்பத்தினருக்கு 4.5% உள்பட்டது )


    தேசியமயமாக்கப்பட்ட வங்கிகள்


    குரூப் சி - பிரிவில் 14.5 % பணிகள்


    குரூப் டி - பிரிவில் 24.5% பணிகள்


    ( ஊனமுற்ற முன்னாள் படை வீரர்கள் மற்றும் பணியில் இறந்த குடும்பத்தினருக்கு 4.5% உள்பட்டது )


    மக்களவையில் திருமதி . பூனம் மகாஜன் எழுப்பிய கேள்விக்கு எழுத்து மூலம் அளித்த பதிலில் , பாதுகாப்பு இணையமைச்சர் டாக்டர் . சுபாஷ் பாம்ரே தெரிவி த்தார்.

    
    
    (Release ID: 1516370) Visitor Counter : 72