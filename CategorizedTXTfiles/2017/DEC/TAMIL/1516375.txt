      பாதுகாப்பு அமைச்சகம்

      2018 குடியரசு திருநாள்- இந்திய விமானப்படை வேண்டுகோள்
      Posted On: 27 DEC 2017 4:10PM by PIB Chennai


    குடியரசு தினவிழாவை முன்னிட்டு ஜனவரி 26- ம்தேதி முடிய தில்லி மக்கள் தங்கள் சுற்றுப்புறங்களை தூய்மையாக வைத்திருக்குமாறு இந்திய விமானப்படை கேட்டுக்கொண்டுள்ளது . 60 மீட்டர் முதல் 500 மீட்டர் உயரம் வரையில் விமானங்கள் பறக்கும்போது , பறவைகள் குறுக்கிடாமல் இருக்க , தின்பண்டங்கள் , குப்பைகள் , இறந்த விலங்குகளின் உடல்கள் ஆகியவற்றை வீசி எறியாமல் , சுற்றுப்புறத்தை தூய்மையாக வைத்திருக்குமாறு மக்கள் கேட்டுக்கொள்ளப்பட்டுள்ளனர் .


    இத்தகைய குப்பைகள் வீசப்ப டுவ தைக் காணும் பொறுப்பு மிக்க குடிமக்கள் , உடனடியாக அருகில் உள்ள காவல் நிலையத்துக்கோ , விமானப்படை தளத்துக்கோ தகவல் அளிக்குமாறு கேட்டுக் கொள்ளப்படுகின்றனர் . இந்தப் பாதையில் பாலம் , நஜாப்கார் வடிகால்கள் , திகார் சிறை , போர் நினைவு கல்லறை , குடியரசு தலைவர் மாளிகை போன்ற இடங்கள் உள்ளன என்பது குறிப்பிடத்தக்கது .


    தாழ்வாகப் பறக்கும் விமானங்களுக்கு பறவைகள் மிகப்பெரும் அச்சுறுத்தலாக உள்ளன . குப்பைகளில் வீசப்படும் தின்பண்டங்கள் பறவைகளை ஈர்க்கும் என்பதால் , பாதுகாப்பான விமான அணிவகுப்புக்கு அச்சுறுத்தல் ஏற்படும் . அதனால் , தில்லி மற்றும் சுற்றுப்புறத்தில் உள்ள மக்கள் , திறந்த வெளிகளில் தின்பண்டங்களையோ , குப்பைகளையோ வீசி எறிய வேண்டாம் என அறிவுறுத்தப்படுகின்றனர் . இத்தகைய கழிவுப்பொருட்களைக் கண்டால் , உடனடியாக அவற்றை அகற்ற அருகில் உள்ள காவல் நிலையத்துக்கோ , விமானப்படை தளத்துக்கோ தகவல் அளிக்குமாறு கேட்டுக்கொள்ளப்படுகின்றனர் .


    ***********


    

    

    
    (Release ID: 1516375) Visitor Counter : 68