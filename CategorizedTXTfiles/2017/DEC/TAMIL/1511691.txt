      பாதுகாப்பு அமைச்சகம்

      ஆயுதப்படைகளின் கொடி தினத்தைக் கொண்டாடவும் ஊனமுற்ற முன்னாள் படைவீரர்கள் போர் விதவைகள் மற்றும் குழந்தைகளின் நலனுக்குப் பொதுமக்களின் பங்களிப்பை ஊக்குவிக்கவும் பாதுகாப்பு அமைச்சகம் சிறப்பு இயக்கத்தைத் தொடங்கியுள்ளது.
      Posted On: 01 DEC 2017 3:25PM by PIB Chennai


    நாட்டின் மாண்பைப் பாதுகாக்க எல்லைகளில் வீரதீரத்துடன் போராடி உயிர் நீத்தத் தியாகிகளையும் சீருடையில் இருக்கின்ற வீரர்களையும் கவுரவிக்க 1949 ம் ஆண்டு தொடங்கி டிசம்பர் 7 ம் தேதி நாடு முழுவதும் ஆயுதப்படைகளின் கொடி நாளாகக் கடைப்பிடிக்கப்படுகிறது.


    நமது கவனிப்பும் ஆதரவும் தேவைப்படுகிற ஊனமுற்ற முன்னாள் படை வீரர்கள், உயிர்த்தியாகம் செய்த வீரர்களின் மனைவியர் மற்றும் குழந்தைகள் இன்ன பிற பயனாளிகளுக்கு உதவிக்கரம் நீட்டுவதற்காக ஆயுதப் படைகள் கொடிதின நிதியம் 1993ல் அமக்கப்பட்டது.


    இந்த ஆண்டு 2017 டிசம்பர் 1 முதல் 7 வரை ஒரு வாரகாலம் டிஜிட்டல் இயக்கத்திற்குப் பாதுகாப்பு அமைச்சகம் ஏற்பாடு செய்துள்ளது. இது ஆயுதப்படைகள் வாரம் எனக் கொண்டாடப்படும்.


    ஆயுதப்படைகளின் வீரர்களோடு ஒருமைப்பாட்டை வெளிப்படுத்த ஒட்டுமொத்த தேசத்தையும் ஒரு சேரக் கொண்டுவர இந்த இயக்கம் பெரு முயற்சி மேற்கொள்ளும்.


    ’ஆயுதப்படைகள் கொடிநாள் நிதியம்’ பற்றி விழிப்புணர்வை ஏற்படுத்துவதும் தாராளமாக நிதி உதவி வழங்க மக்களை ஊக்குவிப்பதும் இந்த இயக்கத்தின் நோக்கமாகும். ரொக்கமாக இல்லாமல் பணம் செலுத்தும் பலவழிமுறைகள் ஏற்படுத்தப்பட்டு அவை செயல்பாட்டிலும் இருக்கின்றன. உங்களின் நிதியை PayTM எண் ’8800462175’ & UPI codi: armedforcesflagdayfund@sbi என்பதன் வழியாக நீங்கள் அனுப்பலாம். கடன்/பற்று அட்டை அல்லது இணைய வங்கிச் சேவையைப் பயன்படுத்தி நிதிவழங்க ksb.gov.in/armed-forces-flag-day-fund.htm என்ற முகவரியில் log on செய்ய வேண்டும்


    2017 டிசம்பர் 1 முதல் 7 வரை முப்படைகளைப் பிரதிநிதித்துவம் செய்யும் கொடியை அணிவதன் மூலம் உங்களின் பெருமித உணர்வை நீங்கள் வெளிக்காட்டலாம். இந்தக் கொடிகள் அரசு அலுவலகங்கள் அனைத்திலும் கிடைக்கும். மாற்றாக அச்சிட்டுப் பயன்படுத்துவதற்கான கொடியை ksb.gov.in என்பதிலிருந்தும் நீங்கள் பதிவிறக்கம் செய்து கொள்ளலாம்.


    முன்னாள் ராணுவ வீரர்கள் மற்றும் அவர்களின் குடும்பங்கள் நலனுக்கு முழு ஆதரவை உறுதி செய்யும் நோக்கத்துடன் பாதுகாப்பு அமைச்சர் திருமதி நிர்மலா சீதாராமனின் இந்த இயக்கத்தில் ஈடுபட்டுள்ளார். அமைச்சகப் பொறுப்பை ஏற்ற உடன் இதுவே தமது முன்னுரிமை என்று அவர் அறிவித்தார்.

    
    
    (Release ID: 1511691) Visitor Counter : 76
    
    
      Read this release in: English