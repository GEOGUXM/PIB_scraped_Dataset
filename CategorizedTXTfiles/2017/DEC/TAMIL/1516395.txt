      பழங்குடியினர் நலத்துறை அமைச்சகம்

      பழங்குடி குழுக்களுக்கு பாரம்பரிய தங்கும் வசதிகள்
      Posted On: 21 DEC 2017 4:36PM by PIB Chennai


    மத்திய பழங்குடியினர் விவகாரத்துறை அமைச்சகம், ‘பாதிக்கப்பட்ட பழங்குடியின குழுக்களுக்கான மேம்பாட்டு திட்டங்கள் ’ ( பிவிடிஜி.கள்) செயல்படுத்தி வருகிறது. குடியிருப்பு மேம்பாடு அணுகுமுறை மற்றும் அவர்களின் அனைத்து சமூக மற்றும் பொருளாதார வாழ்வியல் தலையீட்டாலும், கலாச்சாரம் மற்றும் சமுதாய பாரம்பரியம் ஆகியவற்றை அப்படியே வைத்து கொண்டு, அவர்களின் சமூக பொருளாதாரத்தை விரிவான முறையில் மேம்படுத்துவதுதான் இத்திட்டத்தின் இலக்காகும். இதன் மூலம் பிவிடிஜி.க்களின் வாழ்க்கை தரத்தை உயர்த்துவதில் ஒரு தாக்கத்தை ஏற்படுத்த முடியும். வருடாந்திர அடிப்படையில் பாதுகாப்பு மற்றும் மேம்பாட்டு (சிசிடி) திட்டத்தின் கீழ் மாநில அரசுகள் அளிக்கும் அறிக்கையின் கீழ் மாநில அரசுகளுக்கு நிதி ஒதுக்கப்படுகிறது. இது அமைச்சகத்துக்கு உட்பட்ட திட்ட மதிப்பீடு கமிட்டி (பிஏசி) மூலம் ஆராயப்பட்டு ஒப்புதல் அளிக்கப்படுகிறது. இந்த கமிட்டி, பழங்குடியினர் விவகாரத்துறை செயலாளர் தலைமையில் செயல்படுகிறது. இத்திட்டத்தின் கீழ், (ஏ) வாழ்கைத் தொழில், (பி) வேலைவாய்ப்பு மற்றும் விவசாயம், தோட்டக்கலை, பால்பண்ணை, திறன் / தொழில் பயிற்சி ஆகியவற்றின் மூலம் பிவிடிஜி.க்களின் பொருளாதார மேம்பாடு, (சி) கல்வி (எழுத்தறிவு, பாதியில் நிற்றல், எஸ்எஸ்ஏ / ஆர்எம்எஸ்ஏ தவிர கூடுதலாக உண்டு, உறைவிட பள்ளிகள்), (டி) சுகாதாரம் (என்எச்எம் உள்ளிட்டவை தவிர சீரிய அளவிலான சுகாதார சேவைகளை அளித்தல்), (இ) பாதுகாப்பான குடிநீர் வழங்குதல் (அமைச்சகங்களால் வழங்கப்படாத முழுமையான / அனைவருக்குமான சேவைகளில் உள்ள இடைவெளியை நிரப்புதல், (எப்) நில பகிர்வு, நில மேம்பாடு, (ஜி) சமூக பாதுகாப்பு, (எச்) வீட்டு வசதி மற்றும் குடியிருப்பு, (ஐ) இணைப்புகள் (சாலை மற்றும் தொலைத்தொடர்பு), (ஜே) மின்விநியோகம் (அமைச்சகங்களால் முழுமையாக அல்லது அனைவருக்குமான சேவைகளில் உள்ள இடைவெளியை நிரப்புதல்), பராமரிப்புடன் கூடிய சூரியசக்தி மின்விநியோகம், (கே) நீர்ப்பாசனம் (அமைச்சகங்களால் முழுமையாக அல்லது அனைவருக்குமான சேவைகளில் உள்ள இடைவெளியை நிரப்புதல்), (எல்) நகர்ப்புற மேம்பாடு, (எம்) கலாச்சாரம், (என்) பாரம்பரிய மற்றும் பழங்குடியின விளையாட்டுகளுடன் கூடிய விளையாட்டு போட்டிகள், (ஓ) பிவிடிஜி.க்களின் சமூக பொருளாதாரத்தை மேம்படுத்துவதற்கான பிற புதுமையான நடவடிக்கைகள் உள்ளிட்டவை மேற்கொள்ளப்படுகின்றன.


    பிவிடிஜி.க்களுக்கு வீட்டு வசதி அளிப்பதற்காக, பல்வேறு வீட்டு வசதி மற்றும் குடியிருப்பு நிதி திட்டங்கள் உள்ளடங்கி உள்ளன. இதில் முக்கியமாக, ஐஏஒய் (இந்திரா ஆவாஸ் யோஜனா) திட்டத்தின் கீழான சிறப்பு உதவி மற்றும் கூடுதலாக இத்திட்டத்தின் மூலம், இடைவெளிகளை நிரப்புதல் மற்றும் அனைவருக்கும் திட்ட வரம்புக்குள் கொண்டு வருதல் ஆகியவை ஆகும். இத்திட்டத்தின் வீடுகள் கட்டுமானத்துக்காக மாநில அரசுகளுக்கு கீழ் நிதியை விடுவிக்கும்போது, பிவிடிஜி.க்களின் பாரம்பரிய கட்டுமான முறையை பின்பற்றுமாறு அறிவுறுத்தப்படுகிறது.


    21.12.2017 (வியாழனன்று) மாநிலங்களவையில் கேள்வி ஒன்றுக்கு, மத்திய பழங்குடியினர் விவகாரத்துறை இணையமைச்சர் திரு. ஜஸ்வந்த் சிங் சுமன்பாய் பாபோர் அளித்த எழுத்துப்பூர்வமான பதில் தகவலை அடிப்படையாகக் கொண்டு வெளியிடப்பட்ட செய்திக்குறிப்பு.


    

    
    (Release ID: 1516395) Visitor Counter : 113