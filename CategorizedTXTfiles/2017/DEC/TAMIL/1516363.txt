      பாதுகாப்பு அமைச்சகம்

      பாதுகாப்பு உற்பத்தி மேம்பாடு
      Posted On: 27 DEC 2017 3:47PM by PIB Chennai


    பாதுகாப்பு உற்பத்தி என்பது முக்கியமாக , பாதுகாப்பு உபகரணத்தை கொள்முதல் செய்வதைக் கொண்டதாகும் . அரசின் மேக் இன் இந்தியா முயற்சியின் கீழ் , உள்நாட்டு வடிவமைப்பு , மேம்பாடு மற்றும் உற்பத்தியை பொதுத்துறை மற்றும் தனியார் நிறுவனங்கள் மூலமாக மேற்கொள்ள பல்வேறு முயற்சிகள் எடுக்கப்பட்டுள்ளன . பாதுகாப்பு கொள்முதல் நடைமுறைப்படி , இந்திய விற்பனையாளர்களிடம் இருந்து தளவாடங்களை வாங்க முன்னுரிமை அளிக்கப்படுகிறது . உரிமங்கள் தாராளமயமாக்கல் , பாதுகாப்பு துறையில் வெளிநாட்டு மூலதன வரம்பு அதிகரிப்பு , ஏற்றுமதி நடைமுறைகளை எளிதாக்கியது , விதிமுறைகளை சீரமைத்தது உள்ளிட்ட நடவடிக்கைகள் எடுக்கப்பட்டுள்ளன . அண்மையில் பங்குதாரர் களுக்கான உத்தியை அரசு வரையறுத்துள்ளது . இதன் மூலம் இந்திய நிறுவனங்களுடன் வெளிப்படையான , நீண்டகால உத்திகளை செயல்படுத்த வழி ஏற்பட்டுள்ளது . பாதுகாப்பு உற்பத்தியில் உலக நாடுகளின் உற்பத்தியாளர்களுடன் தொழில்நுட்பங்களை பரிமாறிக்கொள்ளவும் , பாதுகாப்பு உட்கட்டமைப்பை ஏற்படுத்தவும் இது வழி வகுத்து ள்ளது .


    2014-15 முதல் 2016-17 வரையிலான கடந்த மூன்று நிதி ஆண்டுகளாக , தேவையின் அடிப்படையில் சுமார் ரூ .2,33,000 கோடி மதிப்பிலான 105 கருத்துறுக்களுக்கு ஒப்புதல் வழங்கியுள்ளது . இவை அனைத்தும் பல்வேறு பிரிவுகளின் கீழ் , இந்திய விற்பனையாளர்களிடம் இருந்து மட்டுமே பெறப்படும் .


    இன்று வரை , சிறு ஆயுதங்கள் தயாரிப்புக்கான எந்த விண்ணப்பமும் , ஆயுத தொழிற்சாலை வாரியத்தின் பாதுகாப்பு துறை உற்பத்தி அனுமதிக்காக நிலுவையில் இல்லை என்பது குறிப்பிடத்தக்கது .


    மக்களவையில் , உறுப்பினர்கள் திரு . செந்தில்நாதன் , திரு . பாரதி மோகன் ஆகியோரின் கேள்விகளுக்கு பாதுகாப்பு இணை அமைச்சர் டாக்டர் சுபாஷ் பாம்ரே எழுத்து மூலம் பதில் அளித் தார்.


    

    
    (Release ID: 1516363) Visitor Counter : 20