      வணிகம் மற்றும் தொழில்துறை அமைச்சகம்

      ‘இந்தியாவில் செய்யுங்கள்’ திட்டத்தில் ஏற்பட்டுள்ள முன்னேற்றம்
      Posted On: 27 DEC 2017 12:49PM by PIB Chennai


    2014 ஆம் ஆண்டு செப்டம்பர் 25 ஆம் தேதி தொடங்கப்பட்டதிலிருந்து ‘ இந்தியாவில் செய்யுங்கள் ‘ (‘ மேக் இன் இந்தியா ’) முன்முயற்சியில் குறிப்பிடத்தக்க சாதனைகள் நிகழ்ந்துள்ளன :


    முதலீட்டு வாய்ப்புகளை எளிதாக்குவது , கண்டுபிடிப்புகளைப் பேணிவளர்ப்பது , மிகச் சிறந்த உற்பத்தி உள்கட்டமைப்பைக் கட்டியெழுப்புதல் , வணிகத்தை எளிதாகச் செய்ய வழிவகுத்தல் , திறன் மேம்பாட்டை உயர்த்துதல் ஆகிய குறிக்கோள்களைக் கொண்டு ‘ இந்தியாவில் செய்யுங்கள் ’ என்னும் முன்முயற்சி 25, செப்டம்பர் , 2014 அன்று தொடங்கப்பட்டது . i) கொள்கை முன்முயற்சிகள் ii) நிதி ஊக்குவிப்புகள் iii) உள்கட்டமைப்பு உருவாக்கம் iv) வணிகம் செய்தலை எளிதாக்குவது v) கண்டுபிடிப்புகள் மற்றும் ஆராய்ச்சி மேம்பாடும் vi) திறன் மேம்பாட்டு விஷயங்கள் ஆகியவற்றின் கீழ் குறிப்பிட்ட செயல்களுக்கான 21 முக்கியத் துறை ச் செயல்திட்டங்கள் கண்டறியப்பட்டன .


    கவனம் குவிக்கப்பட்டுள்ள துறைகளில் ‘ இந்தியாவில் செய்யுங்கள் ’ முன்முயற்சியின் கீழ் நிகழ்ந்துள்ள சாதனைகளின் விவரம் பின்வருமாறு :

     1. அன்னிய நேரடி முதலீடு

    ஏப்ரல் , 2014 க்கும் மார்ச் , 2017 க்கும் இடையில் மொத்த அன்னிய முதலீட்டின் உள்வரத்து 160.79 பில்லியன் அமெரிக்க டாலர்கள் ஆகும் . இது ஏப்ரல் , 2000 த்திலிருந்து இந்தியாவில் முதலீடு செய்யப்பட்டுள்ள ஒட்டுமொத்த அன்னிய நேரடி முதலீட்டின் 33 % ஆகும் . 2015 – 2016 இல் அன்னிய நேரடி முதலீட்டின் உள்வரத்து முதல்முறையாக ஒரு நிதியாண்டில் இதுவரை இல்லாத அளவாக 50 பில்லியன் அமெரிக்க டாலர் அளவைத் தாண்டியது . 2016 – 2017 ஆம் ஆண்டில் ஒரே நிதியாண்டில் அன்னிய நேரடி முதலீடு இதுவரை இல்லாத உயர்ந்த அளவாக 60 பில்லியன் அமெரிக்க டாலர்களை ஈர்த்துச் சாதனை படைத்தது . சர்வதேச நாணய நிதிய உலகப் பொருளாதார கணிப்பு ( ஏப்ரல் , 2017 ) மற்றும் ஐக்கிய நாடுகளின் உலகப் பொருளாதாரச் சூழ்நிலை மற்றும் வாய்ப்புகள் 2017 ஆகியவை உலகில் வேகமாக வளர்ந்துவரும் முக்கிய பொருளாதார நிலையாக இந்தியா திகழ்வதுடன் , 2017 மற்றும் 2018 ஆகிய ஆண்டுகளில் அவ்வாறே தன்னைத் தகவமைத்துக் கொள்ளவும் திட்டமிட்டுள்ளது எனக் கூறினார் . அன்னிய நேரடி முதலீட்டின் கொள்கை மற்றும் செயல்முறைகள் எளிதாக்கப்பட்டதுடன் படிப்படியாகத் தாராளமயமாக்கப்பட்டுமுள்ளது அன்னிய நேரடி முதலீட்டுக்கு வாய்ப்புள்ள முக்கியத்துறைகளாகப் பாதுகாப்பு உற்பத்தி , உணவைப் பதப்படுத்துதல் , தொலைத்தொடர்பு , விவசாயம் , மருந்தாக்கம் , உள்நாட்டு விமானப் போக்குவரத்து , விண்வெளி , தனியார் பாதுகாப்பு நிறுவனங்கள் , ரெயில்வே , காப்பீடு மற்றும் ஓய்வூதியம் , மருத்துவச் சாதனங்கள் ஆகியவை விளங்குகின்றன .

     1. வணிகம் செய்தலை எளிதாக்குதல்

    தற்போதிருக்கும் விதிகளை எளிதாக்குதல் மற்றும் பகுத்தல் ஆகியவை உட்பட வணிகம் செய்தலை முன்னேற்றும் நடவடிக்கைகள் மேற்கொள்ளப்பட்டுள்ளன . நட்டின் முதலீட்டுச் சூழலை முன்னேற்றுவதற்காக மேற்கொள்ளப்பட்ட நடவடிக்கைகளின் விளைவாக , இந்தியா உலக வங்கிக் குழுவின் ‘ வணிகம் செய்தல் 2018: “ பணியிடங்களை உருவாக்குவதற்க்கான சீர்திருத்தல் ” அறிக்கையின்படி , உலகவங்கியின் வணிகம் செய்தலை எளிதாக்குதல் தரவரிசைப் பட்டியலில் 130 ஆவது இடத்திலிருந்து 100 ஆவது இடத்திற்கு ஒரு பாய்ச்சலை நிகழ்த்தியுள்ளது . ஒரு வணிகத்தைத் தொடங்குதல் , கட்டுமான அனுமதிகள் , கடன் வசதி பெறுதல் , சிறுபான்மை முதலீட்டர்களைப் பாதுகாத்தல் , வரிகளைச் செலுத்துதல் , எல்லைப் பகுதி நெடுக வணிகம் செய்தல் , ஒப்பந்தங்களை நடைமுறைப்படுத்துதல் , நொடித்துப்போதலுக்குத் தீர்வு காணல் ஆகியவற்றில் சீர்திருத்தம் மேற்கொள்வதன் மூலம் இது செயலாக்கப்படும் .

     1. துறை தோறும் நிகழ்த்தப்பட்ட சாதனைகள்

    ‘ இந்தியாவில் செய்யுங்கள் ’ திட்டத்தின் மூன்றண்டுக் காலப் பயணத்தின்போது , குறிப்பிடத்தக்க சாதனைகள் வெவ்வேறு தளங்களுக்கு ஊடாகக் காணப்பட்டன . கவனம் குவிக்கப்பட்ட துறைகளின் நெடுக நிகழ்ந்த முக்கியச் சாதனைகள் கீழே கொடுக்கப்பட்டுள்ளன :


    ( i ) விண்வெளி & பாதுகாப்பு

      * உள்நாட்டுப் பாதுகாப்புச் சாதனங்கள் வெளியானது – தரையிலிருந்து ஏவப்படும் ஆகாஷ் ஏவுகணை அமைப்பு , தனுஷ் பீரங்கிப்படை அமைப்பு மற்றும் எடை குறைந்த விமானங்கள் .
      * ரூ . 1,153.35 கோடியிலிருந்து ( 2013 – 2014 ), ரூ . 2,059.18 கோடி அளவுக்கு ( 2015 – 2016 ) ஏற்றுமதி அதிகரித்துள்ளது .
      * ’ இந்தியப் பொருட்களையே வாங்குங்கள் ‘ - உள்நாட்டிலேயே வடிவமைக்கப்பட்ட , மேம்படுத்தப்பட்ட , உற்பத்தி செய்யப்பட்ட சாதனங்கள் ( ஐடிடிஎம் ) அறிமுகத்திற்காகப் பாதுகாப்புக் கொள்முதல் செயல்முறை ( டிபிபி ) – 2013 திருத்தப்பட்டது .
      * பாதுகாப்பு ஆஃப்செட் கொள்கை ஒழுங்குபடுத்தப்பட்டது :

    2008 முதல் 2013 வரையிலான ஆண்டுகளில் 64 % ஆஃப்செட் உரிமைக் கோரிக்கை இருந்த நிலையில் 2014 முதல் 2016 வரையிலான ஆண்டுகளில் 100 % ஆஃப்செட் உரிமைகள் கோரல் தாக்கல் செய்யப்பட்டது .

      * தொழில்துறை உரிமம் வழங்குதல் ஒழுங்குபடுத்தப்பட்டது :

    2001 முதல் 2014 வரையில் 217 உரிமங்கள் வழங்கப்பட்ட நிலையில் 2014 முதல் 2016 வரையிலான ஆண்டுகளில் 119 உரிமங்கள் வழங்கப்பட்டன .


    ( ii ) விமானப் போக்குவரத்து

      * 93 மில்லியன் டாலர் ( 2011- 2014 ) என்பதிலிருந்து 519 மில்லியன் டாலர் ( 2014 – 2017 ) ஆக 6 மடங்கு அளவில் அன்னிய நேரடி முதலீடு வளர்ந்துள்ளது .
      * 148 மில்லியனிலிருந்து ( 2012 – 2014 ) 191 மில்லியன் ( 2014 – 2016 ) ஆக உள்நாட்டு விமானங்கள் மூலம் பயணிகள் பயணம் செய்தல் 29 % அதிகரித்துள்ளது .
      * தேசிய உள்நாட்டு விமானப்போக்குவரத்துக் கொள்கை ( என்சிஏபி ) சுற்றுலாவை ஊக்குவிப்பதற்காகவும் வேலைவாய்ப்பைப் பெருக்குவதற்காகவும் , பிராந்தியங்கள் ஊடாக விமானப் போக்குவரத்து இணைக்கப்படுவதை உயர்த்துவதற்கான ஒருங்கிணைந்த ஒரு சூழலியல் முறைமையை உருவாக்கியுள்ளது .
      * 160 விமான நிலையங்கள் புதுப்பிக்கப்பட்டு , செயல்படுத்தப்பட்டுள்ளன .
      * 6 பசுமைத்தள ( க்ரீன் ஃபீல்ட் ) விமானநிலையங்களுக்கு ஒப்புதல் வழங்கப்பட்டுள்ளன .
      * 16 பொதுப் பயன்பாட்டாளர் உள்நாட்டுச் சரக்கு முனையங்கள் ( சியுடிசிடி ) செயல்படுத்தப்பட்டுள்ளன .

      * புவிஇடங்காட்டி ( ஜிபிஎஸ் ) உதவியுடனான ஜியோ ஆக்மெண்டெட் நாவிகேஷன் சிஸ்டம் ( ஜிஏஜிஏஎன் ) தொடங்கப்பட்டது .


    ( iii ) அடிப்படை உலோகங்களும் சிமெண்டும்

      * 213 மில்லியன் டாலரிலிருந்து (2011 – 2014) 1,261 மில்லியன் டாலராக (2014 – 2017) சுரங்கத்துறையில் அன்னிய நேரடி முதலீடு 5.9 மடங்கு அதிகரித்துள்ளது .
      * இந்தியாவின் மிகப் பெரிய ஊதுலையான ‘ கல்யாணி ’ புர்ன்பூரிலுள்ள இந்திய எஃகு ஆணையம் லிமிடெட் நிறுவனத்தில் தொடங்கப்பட்டது .
      * பசுமைத் தொழில்நுட்பம் மூலம் மின்சாரத்தை உற்பத்தி செய்யும் முதல் திட்டம் ராஷ்ட்ரிய இஸ்பாத் நிகாம் லிமிடெட் ( ஆர்ஐஎன்எல் ) நிறுவனத்தில் தொடங்கப்பட்டது .
      * ராஷ்ட்ரிய இஸ்பாத் நிகாம் லிமிடெட் ( ஆர்ஐஎன்எல் ) நிறுவன விரிவாக்கம் ஆண்டுக்கு 3 மெட்ரிக் டன் ( எம்டிபிஏ ) திறனிலிருந்து ஆண்டுக்கு 6.3 மெட்ரிக் டன் ( எம்டிபிஏ ) திறனுக்கு உயர்த்தப்பட்டது .
      * பூர்ன்பூரிலுள்ள இந்திய இரும்பு மற்றும் எஃகுத் தொழிற்சாலையின் ( ஐஐஎஸ்சிஓ ) நவீனமயமாக்கம் : வெப்ப உலோக உற்பத்தித் திறனில் மூன்று மடங்கு அதிகரிப்பு .
      * ரூர்கேலா எஃகுத் தொழிற்சாலை நவீனமயமாக்கம் : ஆண்டுக்கு 2 மெட்ரிக் டன் ( எம்டிபிஏ ) திறனிலிருந்து ஆண்டுக்கு 4.5 மெட்ரிக் டன் ( எம்டிபிஏ ) திறனுக்கு உயர்த்தப்பட்டது .

    ( iv ) உயிரித் தொழில்நுட்பம்

      * உள்நாட்டிலேயே மேம்படுத்தப்பட்டு , உற்பத்தி செய்யப்பட்ட முதல் ரோட்டா வைரஸ் , ‘ ரோட்டாவாக் ’ அறிமுகப்படுத்தப்பட்டது .
      * தற்போதைய நல்ல உற்பத்திமுறைகள் ( சிஜிஎம்பி ) தொழிற்சாலை அறிவியல் மற்றும் தொழிலக ஆய்வு மன்றம் – ஒருங்கிணைந்த மருத்துவ நிறுவனம் ( சிஎஸ்ஐஆர் – ஐஐஐஎம் ) , ஜம்முவில் தாவர மருந்துகள் உற்பத்தி செய்வதற்காகத் தொடங்கப்பட்டது .
      * இந்தியாவின் முதல் செல்லுலாசிக் எத்தனால் தொழில்நுட்பம் , செயல்விளக்கத்துறை தொழிற்சாலை உள்நாட்டுத் தொழில்நுட்பத்தின் மூலம் மேம்படுத்தப்பட்டது .
      * 30 உயிரிக் காப்பகங்களுக்கும் உயிரித் தொழில்நுட்பப் பூங்காக்களுக்கும் ஆதரவு அளிக்கப்பட்டது .
      * உயிரிஎரிபொருள் துறையில் நவீனத் தொழில்நுட்பங்களை மேம்படுத்துவதற்காக ஐந்து இந்தியத் தொழில்நுட்ப நிறுவனங்க ளில் ( ஐஐடி ) இணைய மெய்நிகர் மையம் ஒன்று தொடங்கப்பட்டது .
      * ஆசியாவின் மிகப்பெரிய மருத்துவத் தொழில்நுட்ப மண்டலம் ( ஏஎம்டிஇஸட் ) ஏறத்தாழ 200 தனித்த உற்பத்திப் பிரிவுகளைப் பொறுப்பெடுத்துக்கொள்வதற்காக ஆந்திரப் பிரதேசத்தில் அமைக்கப்பட்டுவருகிற்து .

    ( v ) மூலதனப் பொருட்கள் மற்றும் வாகனங்கள்

      * மோட்டார் வாகனங்கள் மற்றும் வாகனப் பாகங்களில் அன்னிய நேரடி முதலீடு 3.98 பில்லியன் டாலரிலிருந்து (2011 – 2014) 6.86 பில்லியன் டாலர் அளவுக்கு (2014 – 2017) 1.7 மடங்காக வளர்ச்சி பெற்றுள்ளது .
      * 2014 – 2016 ஆம் ஆண்டுகளின்போது வாகனப்பாகங்கள் துறையில் விற்றுமுதல் வருவாய் 15 % அளவுக்கு வளர்ச்சி பெற்றுள்ளது .
      * 2014 – 2016 ஆம் ஆண்டுகளின்போது வாகனப்பாகங்களின் ஏற்றுமதி 22 % அளவுக்கு வளர்ச்சி பெற்றுள்ளது .
      * 2016 – 2017 ஆம் ஆண்டில் பயணியர் வாகனங்களின் ஏற்றுமதி 16 % அளவுக்கு வளர்ச்சி பெற்றுள்ளது .
      * இசுஷு மோட்டார்ஸ் , ஃபோர்ட் மோட்டார் , மெர்ஸிடெஸ் – பென்ஸ் , சுஸுகி மோட்டார் , மாக்னேட்டி மரேல்லி ஆகிய உலகளாவிய வாகன உற்பத்தியாளர்களால் முக்கிய முதலீடுகள் செய்யப்பட்டுள்ளன .
      * 2014 – 2016 ஆம் ஆண்டுகளின்போது வாகனத் திறன் குழுவால் 2.9 லட்சம் பேருக்குப் பயிற்சி அளிக்கப்பட்டுள்ளது .

    ( vi ) வேதிப் பொருட்கள் மற்றும் பெட்ரோல் ரசாயனங்கள்

      * அஸ்ஸாம் கியாஸ் கிராக்கர் திட்டம் தொடங்கப்பட்டது – இது ஆண்டுக்கு 2.8 லட்சம் மெட்ரிக் டன் பாலிமர்ஸ் உற்பத்தி செய்யும் என்றும் ஒரு லட்சம் வேலைவாய்ப்புகளை உருவாக்கும் என்றும் எதிர்பார்க்கப்படுகிறது .

      * மங்களூரில் ஆண்டுக்கு 0.44 மில்லியன் மெட்ரிக் டன் பாலிப்ரொபைலின் உற்பத்தி செய்யும் தொழிற்சாலை தொடங்கப்பட்டது .

      * டஹேஜ் திட்டத்தின் பாலிப்ரொபைலின் பிரிவு தொடங்கப்பட்டது – இது ஆண்டுக்கு 1.1 மில்லியன் மெட்ரிக் டன் எதிலீன் மற்றும் ஆண்டுக்கு 0.4 மில்லியன் மெட்ரிக் டன் புரொபைலின் உற்பத்தித் திறன் கொண்டது .
      * எண்ணெய் மற்றும் இயற்கை எரிவாய்வுக் கழக , மங்களூர் பெட்ரோகெமிக்கல்ஸ் லிமிடெட் நிறுவனத்தின் நறுமணப் பொருட்கள் வளாகம் தொடங்கப்பட்டது – இது ஆண்டுக்கு 914 கிலோ டன் பாரக்ஸிலீன் மற்றும் ஆண்டுக்கு 283 கிலோ டன் பென்ஸீன் ஆகியவற்றை உற்பத்தி செய்யும் திறன் கொண்டது .
      * தமிழ்நாடு , மத்தியப் பிரதேசம் , ஒரிஸா , அஸ்ஸாம் ஆகிய நான்கு மாநிலங்களில் பிளாஸ்டிக் தொழிற்பூங்காக்களுக்கு ஒப்புதல் வழங்கப்பட்டது .

    ( vii ) உணவு பதப்படுத்துதல்

      * 2014- 2017 ஆண்டுகளின்போது 36,000 க்கும் மேற்பட்ட வேலைவாய்ப்புகளை உருவாக்கும் 7 மாபெரும் உணவுத் தொழிற்பூங்காக்கள் செயல்படுத்தப்பட்டன .
      * 100 குளிரூட்டும் சங்கிலிதிட்டங்கள் செயல்படுத்தப்பட்டன – 3.69 லட்சம் டன்கள் உணவுப் பதனத் திறன் உருவாக்கப்பட்டது .
      * 4 கசாப்புக் களத் திட்டங்கள் நிறைவேற்றப்பட்டன .

      * தரச் சோதனை உணவு ஆய்வுக்கூடங்கள் உருவாக்கம் :


    # சோதனை மற்றும் அளவுத் திருத்த ஆவுகளுக்கான தேசிய அங்கீகார வாரியத்தால் ( என்ஏபிஎல் ) அங்கீகரிக்கப்பட்ட 27 ஆய்வுக்கூடங்கள்


    # இந்திய உணவுப் பாதுகாப்பு மற்றும் தரநிலைகள் ஆணையத்தால் ( எஃப்எஸ்எஸ்ஏஐ ) 20 ஆய்வுக்கூடங்கள் அறிவிக்கப்பட்டன .


    (viii) ரத்தினக் கற்களும் ஆபரணங்களும்

      * 131 மில்லியன் டாலரிலிருந்து (2011 – 2014), 463 மில்லியன் டாலர் அளவுக்கு (2014 – 2017) 3.5 மடங்காக அன்னிய நேரடி முதலீடு வளர்ச்சி பெற்றுள்ளது .
      * உலகின் மிகப் பெரிய வைர மாற்று முனையமான மும்பையிலுள்ள பாரத் வைரப் பங்குச் சந்தை , ஒரு சிறப் பு அறிவிக்கப்பட்ட மண்டலமாக ( எஸ்என்இஸட் ) உள்ளது :

    # 36 பார்வை அமர்வுகள் ( 259 நாட்கள் ) அமைக்கப்பட்டன


    # 688.045 மில்லியன் அமெரிக்க டாலர் மதிப்பு உள்ள 41,01,828 கேரட்டுகளைக் கொண்ட கச்சா வைரங்கள் காட்சிப்படுத்தப்பட்டன

      * ஏற்றுமதியை உயர்த்துவதற்காகவும் , உலகத்தரம் வாய்ந்த உள்கட்டமைப்பைப் பயன்படுத்துமாறு உள்நாட்டுத் தொழிலாளர்களை ஊக்குவிக்கவும் மும்பையில் ஆபரணத் தொழிற்பூங்காக்கள் மேம்படுத்தப்பட்டுவருகின்றன .
      * அகமதாபாத் , அம்ரேலி , விஸ்நகர் , பாலன்பூர் ஆகிய ஊர்களில் நான்கு பொது வசதி மையங்கள் அமைக்க ஒப்புதல் வழங்கப்பட்டது .
      * 0.91 லட்சம் பேருக்குப் பயிற்சி அளிக்கப்பட்டுள்ளது .

    (ix) கணினித் தொழில்நுட்பம் மற்றும் பொறியியல் ( ஐசிடிஇ ) உற்பத்தி

      * 2.77 பில்லியன் டாலரிலிருந்து (2011 – 2014) 12.24 பில்லியன் டாலர் அளவுக்கு (2014 – 2017) – மின்னணுவியல் மற்றும் தகவல் தொழில்நுட்பத்துறையில் அன்னிய நேரடி முதலீடு 4.4 மடங்கு வளர்ச்சி பெற்றுள்ளது .
      * 2014 – 2015 ஆம் ஆண்டில் 1.9 லட்சம் கோடி மின்னணுப் பொருட்கள் உள்நாட்டிலேயே உற்பத்தி செய்யப்பட்டன .
      * மாற்றியமைக்கப்பட்ட சிறப்பு ஊக்கத் தொகுப்புத் திட்டத்தின் ( எம் - சைப்ஸ் ) கீழ் 20,185 கோடி ரூபாய் மதிப்பிலான 95 முன்மொழிவுகளுக்கு ஒப்புதல் வழங்கப்பட்டன .
      * மின்னணு மேம்பாட்டு நிதியின் கீழ் 8 மகளிர் நிதி திட்டங்களுக்கு 374 கோடி ரூபாய் உறுதியளிக்கப்பட்டுள்ளது .
      * 47,800 பேருக்குப் பணி அளிக்கும்வகையில் 42 புதிய நடமாடும் உற்பத்திப் பிரிவுகள் அமைக்கப்பட்டுள்ளன .
      * உள்பாதுகாப்பு , பெரிய பகுதி மற்றும் நெகிழ்வான மின்னணுவியல் , வலைப்பின்னல் செயல் ( ஐஓடி ) ஆகியவற்றுக்காக 3 நிபுணர் மைய ( சிஓஇ ) அமைப்பு

    # 5 காப்புரிமைகள் தாக்கல் செய்யப்பட்டுள்ளன .


    (x) பதனிடப்பட்ட தோல் மற்றும் தோல் பொருட்கள்

      * பஞ்சாபிலும் குஜராத்திலும் காலணி வடிவமைப்பு மற்றும் மேம்பாட்டு நிறுவனத்தின் ( எஃப்டிடிஐ ) இரண்டு புதிய கிளைகள் கட்டியெழுப்பப்பட்டுள்ளன .
      * ஆந்திராவிலுள்ள நெல்லூரில் 20,000 வேலைவாய்ப்புகளை உருவாக்கும்வகையில் மாபெரும் தோல் திரள் அமைப்புகளுக்கு ஒப்புதல் வழங்கப்பட்டுள்ளன .
      * 2016 – 2017 ஆம் ஆண்டில் சந்தை அணுகு முன்முயற்சித் திட்டத்திற்கென 765 லட்சம் ரூபாய் அனுமதிக்கப்பட்டுள்ளது .
      * 2016 – 2017 ஆம் ஆண்டில் சந்தைப்படுத்தல் மேம்பாட்டு உதவித்திட்டத்திற்காக ரூ . 297.93 லட்சம் அனுமதிக்கப்பட்டுள்ளது .
      * 4.28 லட்சம் பேருக்குப் பயிற்சி அளிக்கப்பட்டுள்ளது .

    (xi) ஊடகம் மற்றும் பொழுதுபோக்கு

      * தகவல் மற்றும் ஒலிபரப்பில் 1.5 பில்லியன் டாலரிலிருந்து (2011 – 2014) 2.8 பில்லியன் டாலர் அளவுக்கு (2014 – 2017) 1.9 மடங்காக அன்னிய நேரடி முதலீடு வளர்ச்சி பெற்றுள்ளது .
      * வெளிப்படைத்தன்மை மற்றும் பொறுப்புடைமையைப் பேணுவதற்கான அச்சு ஊடக விளம்பரக் கொள்கை 2016.
      * தனியார் பண்பலை ( எஃப் எம் ) வானொலி நிலையங்களைப் பட்டியலில் சேர்த்துக் கொள்வதற்கான கொள்கை வழிகாட்டுதல்கள் .
      * தேசியத் திரைப்படப் பாரம்பரியச் செயல்திட்டம் ( என்எஃப்எச்எம் ) 597.41 கோடி ரூபாய் செலவில் தொடங்கப்பட்டது .
      * வெளிநாட்டுத் திரைப்படத் தயாரிப்பாளர்கள் இந்தியாவில் படப்பிடிப்பு நடத்துவதற்கு ஒற்றைச் சாளரத் தடை யின்மை உரிமம் .
      * அருணாச்சலப் பிரதேசத்தில் திரைப்பட மற்றும் தொலைக்காட்சி நிறுவனத்திற்கு ஒப்புதல் அளிக்கப்பட்டது .
      * சமுதாய வானொலி நிலையங்களுக்கு 1,000 மில்லியன் ரூபாய் ஒதுக்கீடு செய்யப்பட்டது .

    (xii) குறு , சிறு , நடுத்தர நிறுவனங்கள் ( எம்எஸ்எம்இ )

      * பிரதமரின் வேலைவாய்ப்பு உருவாக்கத் திட்டம் ( பிஎம்இஜிபி ): 11 லட்சம் பேருக்கு வேலைவாய்ப்பு அளிக்கும் வகையில் 1.5 லட்சம் பிரிவுகள் அமைப்பு .
      * 58,904 கைவினைஞர்களூக்கு வேலைவாய்ப்பு அளிப்பதற்காக , 135.07 கோடி ரூபாய் திரள் அமைப்புகளுக்கு ஒப்புதல் அளிக்கப்பட்டது .
      * ’ செய்யுங்கள் ’ (‘ மேக் ’) திட்டங்களுக்காக குறு , சிறு , நடுத்தர நிறுவனங்கள் பங்கு பெறுவதற்கு அனுமதி அளிக்கப்பட்டதுடன் , பதிவு மற்றும் இலாப நோக்கு அடிப்படையில் தளர்வும் வழங்கப்பட்டது .
      * தில்லியிலுள்ள வெளிநாட்டு வர்த்தகத்திற்கான இந்திய நிறுவனத்தில் ( ஐஐஎஃப்டி ) ’ தொடக்கநிலைத் தொழில்முனைப்புக்களுக்கான வர்த்தக மற்றும் தொழில்நுட்பத்தில் கண்டுபிடிப்புக்கான அறிவு த்திறன் ’ ( கேஐடிடிஇஎஸ் ) என்னும் காப்புஅமைப்பு .
      * திட்டங்களுக்கான விண்ணப்பங்களைச் சமர்ப்பிக்கவும் அவற்றின் நிலைவிவரம் அறியவும் ’ மைஎம்எஸ்எம்இ ‘ என்னும் வலைத்தளம் தொடங்கப்பட்டது .
      * கருவி அறைகள் மற்றும் தொழில்நுட்ப மையங்களால் 5.6 லட்சம் பேருக்குப் பயிற்சி அளிக்கப்பட்டுள்ளது .

    ( xiii ) புதிய மற்றும் புதுப்பிக்கத்தக்க ஆற்றல்

      * 2015 – 2016 ஆம் ஆண்டில் இதுவரை இல்லாத அளவுக்கு அதிகமாக காற்றுச் சக்தித் திறன் 3,300 மெகாவாட் உயர்வு ஏற்பட்டுள்ளது .
      * 2012 – 2014 ஆம் ஆண்டுகளுடன் ஒப்பிடும்போது 2014 – 2016 ஆம் ஆண்டுகளில் சூரியச் சக்தித் திறன் கூடுதலில் 140 % அதிகரிப்பு ஏற்பட்டுள்ளது .
      * 21 மாநிலங்களுக்கு 20,000 மெகாவாட் திரண்ட திறன் கொண்ட 34 சூரியப் பூங்காக்கள் அமைக்க அனுமதி .
      * புவியியல் தகவல் முறைமை ( ஜிஐஎஸ் ) ஒன்றைக் கொண்ட காற்று வரைபட நூல் 2015, அறிமுகப்படுத்தப்பட்டது .
      * இதுவரை இல்லாத அளவுக்கு அதிகமாக , 2015 – 2016 ஆம் ஆண்டில் சூரிய வெப்பத்தால் செயல்படும் 31,472 நீரேற்று மோட்டார்கள் நிறுவப்பட்டன .
      * 6,653 சூரிய மித்திரர்களுக்குப் பயிற்சி அளிக்கப்பட்டது .
      * புதுப்பிக்கத்தக்க சக்தித் துறை ‘ வெள்ளை வகையினம் “ என்ற துறையாக மறு - வகைப்பாடு செய்யப்பட்டது .

    (xiv) எண்ணெய் மற்றும் எரிவாயு

      * விசாகப்பட்டினம் , மங்களூர் , படூர் ஆகிய ஊர்களில் 5.33 மில்லியன் மெட்ரிக் டன் கொண்ட கச்சா எண்ணெய் சேமிப்புக் கிடங்கு தொடங்கப்பட்டது .
      * ஒடிசா மாநிலத்திலுள்ள பாரதிப் -பில் ஆண்டுக்கு 15 மில்லியன் மெட்ரிக் டன் ( எம்எமடிபிஏ ) திறன் கொண்ட ஐஓசிஎல் சுத்திகரிப்பு ஆலை தொடங்கப்பட்டது .
      * திரிபுரா மாநிலத்திலுள்ள பாலத்தானா -வில் 726 மெகாவாட் எரிவாயு அடிப்படையிலான எண்ணெய் மற்றும் இயற்கை எரிவாயு நிறுவனத்தின் - ( ஓஎன்ஜிசி ) திரிபுரா மின் நிறுவனம் ( ஓடிபிசி ) தொடங்கப்பட்டது .
      * ஹைட்ரோகார்பன் மற்றும் ஆய்வு செய்தலுக்கான உரிமக் கொள்கை ( எச்இஎல்பி ) அறிவிக்கப்பட்டது .
      * சுத்திகரிப்பு ஆலையின் மீதப்பொருட்களிலிருந்து நீர்த்த வடித் திரவத்தை அதிகரிக்கச் செய்ய இண்ட்மேக்ஸ் ( இண்டேன் உச்சப்படுத்துதல் ) தொழில்நுட்பம் மேம்படுத்தப்பட்டது .
      * 100 கோடி ரூபாய் மதிப்பிலான ‘ ஓ என் ஜி சி தொடக்கநிலை நிதி ‘ அறிவிக்கப்பட்டது .

    (xv) மருந்துப் பொருட்கள்

      * 2015 – 2016 ஆம் ஆண்டில் மருந்துப்பொருட்கள் தொழிற்துறை 29 % அளவுக்கு வளர்ச்சி பெற்றுள்ளது .
      * நீரிழிவு , புற்றுநோயியல் , சிறுநீரகவியல் , இதயவியல் ஆகியவற்றுக்குரிய மருந்துகளை அதிக அளவில் உற்பத்தி செய்வதற்கு , குர்கானிலுள்ள ‘ இந்திய மருந்துகள் மற்றும் மருந்துப் பொருட்கள் லிமிடெட் நிறுவனம் ( ஐடிபிஎல் ) நவீனமயமாக்கப்பட்டது .
      * 1,143 ஜன் ஔஷதி எனப்படும் மக்கள் மருந்து அங்காடிகள் செயல்படுத்தப்பட்டன .
      * இரத்தக்குழாய் ஸ்டெண்டுகளின் விலை 85 % அளவுக்குக் குறைக்கப்பட்டது .
      * சட்டப்படிக் கட்டாயமாக இணையவழியில் வரிகளைத் தாக்கல் செய்வதற்கு ஏதுவாக ’ ஃபார்மா தரவு வங்கி ‘ தொடங்கப்பட்டது .
      * ‘ ஃபார்மா ஜன் சமாதன் ‘ மற்றும் ‘ ஃபார்மா ஸஹி டாம் ’ ஆகியவை தொடங்கப்பட்டன .
      * 11 தேசிய மருந்தாக்கக் கல்வி மற்றும் ஆய்வு நிறுவனங்களுக்கு ( என்ஐபிஇஆர் கள் ) ஒப்புதல் வழங்கப்பட்டது .

    (xvi) துறைமுகங்கள் மற்றும் கப்பல் போக்குவரத்து

      * 0.22 பில்லியன் டாலரிலிருந்து (2011 - 2014), 1.5 பில்லியன் டாலர் அளவுக்கு (2014 – 2017) கடல் போக்குவரத்து மற்றும் துறைமுகங்கள் துறையில் அன்னிய நேரடி முதலீடு 6.8 மடங்கு அதிகமாக வளர்ச்சி பெற்றுள்ளது .
      * 2016 – 2017 ஆம் நிதியாண்டில் இதுவரை இல்லாத அளவுக்கு 100.37 மில்லியன் டன்கள் திறன் கூடுதல் ஏற்பட்டுள்ளது .
      * கடல் பயணத்தில் சுற்றிவரும் மொத்த நேரம் 14 % அளவுக்குக் குறைக்கப்பட்டுள்ளது . முக்கியத் துறைமுகங்களின் செயல்படும் விளிம்பு 13 % அளவுக்கு அதிகரிக்கப்பட்டுள்ளது .
      * ஆண்டுக்கு 103.52 மில்லியன் டன்கள் ( எம்டிபிஏ ) திறன் கூடுதலாக்கப்பட்டு , 2016 – 2017 ஆம் ஆண்டில் , 9,490.15 கோடி ரூபாய் மதிப்பிலான 56 புதிய திட்டங்கள் ஒப்புதல் வழங்கப்பட்டுள்ளன .
      * சாகர்மாலா திட்டம் : 4 லட்சம் கோடி ரூபாய் முதலீட்டில் 173 திட்டங்கள் தொடங்கப்பட்டன . ஆறு புதிய மாபெரும் துறைமுகங்களும் 26 துறைமுக – ரெயில் இணைப்புத்திட்டங்களும் இனங்காணப்பட்டுள்ளன .
      * 37 தேசிய நீர்வழிகள் மேம்பட்டுக்காக அடையாளம் காணப்பட்டுள்ளன .

    (xvii) மின்சாரம்

      * 2016 – 2017 ஆம் ஆண்டில் 1,241.79 மில்லியன் யூனிட் அளவுக்கு மின் உற்பத்தி 5.8 % ஆக வளர்ச்சியடைந்துள்ளது .
      * 2016 – 2017 ஆம் ஆண்டில் இதுவரை இல்லாத குறைந்த அளவாக 0.7 % மட்டுமே மின்பற்றாக்குறை ஏற்பட்டுள்ளது .
      * 2016 – 2017 நிதியாண்டில் தனி த் திறன் உருவாக்கம் 135.38 கெகாவாட் ( ஜிடபிள்யூ ) அளவுக்கு அதிகரித்துள்ளது : இது நமது நாட்டில் உற்பத்தி செய்யப்படும் மொத்த மின் உற்பத்தியில் 42.4 % ஆகும் .
      * ஏப்ரல் 2014 லிலிருந்து இந்தத் துறையில் 60,752. 62 மெகாவாட் உற்பத்தித் திறன் கூடுதலாக்கப்பட்டுள்ளது .
      * 2014 – 2017 ஆம் ஆண்டுகளில் 2,10,219 மெகா வோல்ட் ஆம்ப் ( எம்விஏ ) துணைமின் நிலையத் திறன் கூடுதலாக்கப்பட்டுள்ளது .
      * அனைவருக்கும் மின்சாரம் என்ற குறிக்கோளின் படி , 99.3 % கிராமங்கள் மின்மயமாக்கப்பட்டுள்ளன .

    (xviii) ரெயில்வே

      * முதல் அரை – அதிவேக ரெயிலான கட்டிமான் எக்ஸ்பிரஸ் துவக்கிவைக்கப்பட்டது : உச்ச வேகம் 160 கி . மீ / மணிக்கு .
      * ரூ . 40,000 கோடி ரூபாய் மதிப்பிலான கூட்டு முயற்சி ஒப்பந்தங்கள் ஆல்ஸ்டாம் மற்றும் ஜெனரல் எலக்ட்ரிக் ( ஜிஇ ) ஆகிய நிறுவனங்களுக்கிடையே கையெழுத்தானது .
      * 2009 – 2014 ஆம் ஆண்டுகளின்போது சராசரியாக 1,528 கிலோ மீட்ட ர் அளவில் போடப்பட்ட அகல ரெயில் பாதை 2015 – 2016 ஆம் நிதியாண்டில் சராசரி 2,828 கிலோ மீட்டர் நீளத்திற்கு போடப்பட்டது .
      * 97,636 கோடி ரூபாயில் மும்பை – அகமதாபாத் அதிவேக ரயில் திட்டத்திற்கு அனுமதி வழங்கப்பட்டது .
      * 2015 – 2016 ஆம் ஆண்டில் பொது – தனியார் கூட்டிணைவுத் திட்டத்தின் மூலம் 15,000 கோடி ரூபாய் முதலீடு செய்யப்பட்டது .

    (xix) திறன் மேம்பாடு

      * பிரதான் மந்திரி கவுஷல் விகாஸ் யோஜனா திட்டத்தின் கீழ் 17.93 லட்சம் பேருக்குப் பயிற்சி அளிக்கப்பட்டுள்ளது .
      * தொழிற்பயிற்சிச் சட்டம் மாற்றியமைக்கப்பட்டது : இதன்படி , மொத்தத் தொழிலாளர்களில் 10% பேரைத் தொழிற்பயிற்சியாளர்களாக நிறுவன உரிமையாளர்கள் பணியமர்த்தலாம் .
      * 33 பிரதான் மந்திரி கவுசால கேந்திரங்கள் ( பிஎம்கேகே ) அமைக்கப்பட்டன .
      * மே , 2014 இல் 10,750 ஆக இருந்த தொழிற்பயிற்சி நிறுவனங்களின் ( ஐடிஐ ) எண்ணிக்கை மே , 2016 இல் 13,105 ஆக அதிகரிக்கப்பட்டது .
      * பெண்களின் திறன் மேம்பாட்டிற்காக 5 புதிய பிராந்திய தொழிற்பயிற்சி நிறுவனங்கள் ( ஆர்விடிஐ ) நிறுவப்பட்டன .
      * 2015 – 2016 ஆம் ஆண்டில் கைவினைஞர் பயிற்சித்திட்டத்தின் கீழ் 10 லட்சம் பேருக்குப் பயிற்சி அளிக்கப்பட்டது .

    (xx) ஜவுளி மற்றும் ஆடைகள்

      * 467 மில்லியன் டாலராக இருந்த (2011 – 2014) அன்னிய நேரடி முதலீடு 1,047 மில்லியன் டாலர் அளவுக்கு (2014 – 2017) அதாவது 2.2 மடங்காக வளர்ச்சி பெற்றது .
      * வட கிழக்குப் பிராந்தியத்தில் 8 ஆயத்த ஆடை மற்றும் உடை தயாரிப்பு மையங்கள் அமைக்கப்பட்டன .
      * வாரணாசியில் இந்தியக் கைத்தறித் தொழில்நுட்ப நிறுவனத்தில் ( ஐஐஎச்டி ) ஒருங்கிணைந்த ஜவுளி அலுவலக வளாகம் அமைக்கப்பட்டது .
      * இந்தியக் கைத்தறி வணிகச்சின்னம் அறிமுகப்படுத்தப்பட்டது .
      * 11 பில்லியன் அமெரிக்க டாலர் முதலீட்டை ஈர்க்கும் வகையிலும் , ஒரு கோடி வேலைவாய்ப்புகளை உருவாக்கும் வகையிலும் 6,000 கோடி ரூபாயில் அமைந்த சிறப்பு ஜவுளித் தொழில் தொகுப்புக்கு ஒப்புதல் அளிக்கப்பட்டது .
      * தற்போதுள்ள ஜவுளித் தொழிற்பூங்காக்களில் கடந்த இரண்டு ஆண்டுகளில் 11,000 பேருக்கு வேலைவாய்ப்பை உருவாக்கும் வகையிலான 200 புதிய தயாரிப்புப் பிரிவுகள் அமைக்கப்பட்டுள்ளன .
      * 9.5 லட்சம் பேருக்குப் பயிற்சி அளிக்கப்பட்டுள்ளது .

    (xxi) சுற்றுலா

      * 2015 – 2016 ஆம் ஆண்டில் இ – விசா ( மின்முறை நுழைவு அனுமதி ) வருகைக்குப் பிறகு இந்தத் திட்டம் 2.5 மடங்கு அதிகமாக 161 நாடுகளுக்கு விரிவாக்கம் செய்யப்பட்டுள்ளது .
      * 2.3 டிரில்லியன் ரூபாயிலிருந்து (2012 – 2014) 2.9 டிரில்லியன் ரூபாய் என்னும் அளவுக்கு (2014 – 2016): அன்னிய செலாவணி வருவாயில் 26.2 % வளர்ச்சி ஏற்பட்டுள்ளது .
      * 13 கருப்பொருள் ( தீம் ) அடிப்படையிலான சுற்றுலாப் பயணங்கள் அடையாளம் காணப்பட்டுள்ளன , இந்தியாவெங்கும் சென்றுவரக்கூடிய ( பான் – இந்தியா ) 5 மாபெரும் சுற்றுலாப் பயணங்கள் இனங்காணப்பட்டுள்ளன , 4,823.91 கோடி ரூபாய் மதிப்பிலான 56 திட்டங்கள் செயல்படவிருக்கின்றன : இவற்றை உள்ளடக்கிய ஸ்வதேஷ் தர்ஷன் திட்டம் தொடங்கப்பட்டது .
      * புனித யாத்திரைப் புத்துயிர்ப்பு மற்றும் ஆன்மிக வளர்ச்சி இயக்கமான ‘ ப்ரசாத் ‘ துவக்கிவைக்கப்பட்டது : இதற்காக 25 நகரங்கள் அடையாளம் காணப்பட்டன , 488.45 கோடி ரூபாய் மதிப்பிலான 18 திட்டங்கள் செயல்படவிருக்கின்றன .
      * வடகிழக்கு மாநிலங்களுக்கான 12 விருந்தோம்பல் உபசரிப்பு மேலாண்மை நிறுவனங்களுக்கு அனுமதி வழங்கப்பட்டுள்ள து , 4 நிறுவனங்கள் செயல்பட்டுவருகின்றன , திருப்பதியில் இந்திய சமையல்கலை நிறுவனம் அமைக்கப்பட்டுள்ளது .
      * ‘ ஹுனார் சே ரோஜ்கார் தக் ‘ திட்டத்தின் கீழ் 1.85 லட்சம் பேருக்குப் பயிற்சி அளிக்கப்பட்டுள்ளது .

    வர்த்தகம் மற்றும் தொழில் அமைச்சக இணைஅமைச்சர் திரு . சி . ஆர் . சவுத்தரி மாநிலங்களவையில் இன்று எழுப்பப்பட்ட கேள்வி ஒன்றுக்கு அளித்த எழுத்துபூர்வமான பதிலில் இதனைத் தெரிவித்துள்ளார் .


    **********

    
    
    (Release ID: 1518515) Visitor Counter : 467
    
    
    
    
    

*