      குடியரசுத் துணைத் தலைவர் செயலகம்

      குறுகிய கருத்துகளுக்கு அப்பாற்பட்ட ஒருங்கிணைந்த அடையாளத்தை எதிர்பார்க்கும் இந்தியர்களுக்கு ஆன்மீகமே சரியானது என்று துணை ஜனாதிபதி திரு எம்.வெங்கையா நாயுடு தெரிவித்தார்.
      காரியத்துக்கான ஒற்றுமை உணர்வு, செயல் ஆகியவற்றில் இருந்துதான் தேசியவாதம் உருவாகிறது என்று திரு. நாயுடு வலியுறுத்தினார்.

      Posted On: 23 DEC 2017 6:12PM by PIB Chennai

    கடவுள் ஒருவரே என்ற செய்தியை மக்களிடம் தெரிவிக்க இந்து மற்றும் சுபியத்தின் சாராம்சத்தை ஷிரடி சாய் பாபா பயன்படுத்தினார் என்றும் அவர் கூறினார் .


    
    இந்தியக் குடிமகனாக இருப்பது என்பது ஆன்மீகத்துடன் தொடர்புடையதாகவே கருதப்படுகிறது . குறுகிய மற்றும் பிரிவினையை ஏற்படுத்தும் கருத்துகளைவிட ஆன்மீகம் நம்மை ஒன்றுபடுத்துகிறது என துணை ஜனாதிபதி திரு எம்.வெங்கையா நாயுடு கூறினார். மகாராஷ்டிரா மாநிலம் ஷிரடியில் இன்று நடந்த 2வது சர்வதேச சாய் கோயில் மாநாட்டில் ஆன்மீகத்துக்கும், தேசியவாதத்துக்கும் இடையே உள்ள ஒற்றுமை குறித்து திரு. நாயுடு பேசினார்.
    கடவுள் ஒருவரே என்ற செய்தியை மக்களிடம் தெரிவிக்க , இந்து மற்றும் சுபியத்தின் சாராம்சத்தை ஷிரடி சாய் பாபா ஒன்றிணைத்து, ஒரே கடவுள்தான் எல்லாவற்றையும் ஆட்டிப்படைக்கிறார் (சப் கா மாலிக் ஏக்) என்ற செய்தியை பரப்பியுள்ளார். ஒற்றுமை, மனிதத்தன்மை ஆகியவைதான் உலகில் உள்ள பெரும்பாலான மதங்களின் கொள்கைகளாக உள்ளதாகவும் அவர் தெரிவித்துள்ளார். ஒருவர் தனக்குத்தானே மவுன நிலையில், உயர் சத்தியத்தை அறிந்து கொள்வதுதான் ஆன்மீகமாகும் என்று கூறியுள்ள துணை ஜனாதிபதி திரு.நாயுடு, தேசியவாதம் என்பது ஒருவருடைய உள்ளுணர்வு நிலையை உயர்த்துவதாகும் என்றும் தெரிவித்தார்.
    இந்தியா என்பது பல்வேறு தரப்பட்ட மக்களின் தொகுப்பாகும் . பிறப்பு, ஜாதி, மதம், இனத்துக்கு அப்பாற்பட்டு ஒருங்கிணைந்து செயல்படுபவர்கள் இந்தியர்கள். முதன்மை அடையாளங்களை விட, தேசியத்தன்மை மற்றும் தேசியவாதம் ஆகியவை மக்களிடையே ஒற்றுமை, ஒருமைப்பாட்டை உருவாக்குவதுடன், அவர்களை ஒன்றுபடுத்துகிறது. இந்த ஒருங்கிணைந்த தேசியவாதத்தை தவறாகப் புரிந்து கொள்ளக் கூடாது. இதை உணர்ந்து, சிந்தித்து இந்தியர்களாக அல்லது பாரதியர்களாக செயல்படாவிட்டால், நமது முதன்மை மற்றும் பிரித்தாளும் அடையாளங்கள் முந்திக்கொண்டுவிடும். எனவே, ஆன்மீகத்துடன் இந்தியனாக இருப்பது, நம்மை உயர்ந்த நிலைக்கு மாற்றுவதுடன், அனுபவங்களை பகிர்ந்து கொள்ளவும், உணர்ந்து செயல்படவும் வைக்கும் என்றும் துணை ஜனாதிபதி கூறினார்.


    தனிமனிதர்கள் உள்மனதில் அமைதியில்லாமல் இருப்பதற்கு தீர்வு காணும் வழியை ஷிரடி சாய்பாபா நமக்கு காட்டியுள்ளார் என்று கூறிய திரு . நாயுடு, பல தரப்பட்ட மக்களை கொண்டுள்ள இந்தியா சந்தித்து வரும் பல்வேறு சமூக, பொருளாதார அரசியல் சவால்களுக்கு தீர்வு காண்பதற்கு தேசியம் என்ற உணர்வுடன் இந்தியர்கள் அனைவரும் ஒன்றிணைந்து இருப்பதுதான் சிறந்த வழி என்று வலியுறுத்தினார். அனைவரும் சமமானவர்கள், எல்லோருக்கும் சம பொறுப்பு போன்ற ஆன்மீகம்தான் புதிய இந்தியாவை கட்டுமானம் செய்ய தேவைப்படுகிறது என்றும் அவர் கூறினார்.

    திரு . நாயுடு மேலும் கூறுகையில், `சர்வ ஜன சுகினோபவந்து மற்றும் வசுதேவ குடும்பகம்' என்ற கொள்கையின்படிதான் இந்திய நாகரீகம் நடைபோடுகிறது. நமது குடிமக்கள் அனைவரும் இந்த உணர்வுடன் ஒன்றுபட்டு செயல்பட வேண்டும் என்றார்.
    சாய் பாபாவின் நூற்றாண்டு நினைவு நாளில் , அமைதி, ஒற்றுமை, மனிதத்தன்மை ஆகியவற்றை வலுவூட்டுவதுடன், அவரது செய்திகளை பிறருக்கு எடுத்து செல்வது குறித்து சாய்பாபாவின் பக்தர்களும், மற்றவர்களும் உறுதிமொழி எடுத்து கொள்ள வேண்டும் என்றும் துணை ஜனாதிபதி வலியுறுத்தினார்.

    
    
    (Release ID: 1516236) Visitor Counter : 71