      ரெயில்வே அமைச்சகம்

      இந்தியாவின் முதல் அகலப்பாதை மின்சார ஏ.சி. ரயில் மும்பையில் அறிமுகம்
      மும்பைக்காரர்களுக்கு ரயில்வேயின் புத்தாண்டு பரிசு

      Posted On: 24 DEC 2017 4:47PM by PIB Chennai

    புறநகர் ஏ . சி . ரயிலில் பயணிக்க வேண்டும் என்ற நாட்டின் நீண்டகால கனவு குறிப்பாக மும்பைக்காரர்களுக்கு நனவாகியுள்ளது . கடந்த 25- ம் தேதி , ’ முற்றிலும் உள்நாட்டிலேயே ’ தயாரிக்கப்பட்ட 12 ஏ . சி . பெட்டிகளைக் கொண்ட புறநகர் மின்சார ரயில் , மும்முனை மின்சார வசதியுடன் அகல ரயில்பாதையில் தன் பயணத்தைத் தொடங்கியது . நாட்டுக்கு , குறிப்பாக மும்பைக்காரர்களுக்கு மேற்கு ரயில்வேயின் புத்தாண்டு பரிசாக , இந்த ஏ . சி . ரயில் போரிவலி ரயில் நிலையத்தில் இருந்து தனது வரலாற்று சிறப்புமிக்க பயணத்தைத் தொடங்கி , சர்ச்கேட் நிலையத்தை வந்தடைந்தது . சோதனை அடிப்படையில் இரு ரயில் நிலையங்களுக்கும் இடையே இந்த ரயில் வரும் 31- ம் தேதி முடிய இயக்கப்படும் . ஜனவரி 1- ம் தேதி முதல் , இந்த உள்ளூர் ஏ . சி . ரயில் கால அட்டவனைப்படி , சர்ச்கேட் முதல் விரார் ரயில் நிலையங்களுக்கு இடையே இயக்கப்படும் . ஜனவரி 1- ம் தேதி முதல் , மொத்தம் 12 சேவைகள் ( ஒவ்வொரு வழித்தடத்திலும் 6 சேவைகள் வீதம் ) திங்கள் முதல் வெள்ளி வரை வாராந்தர நாட்களில் மட்டும் இயக்கப்படும் . சனி , ஞாயிற்றுக் கிழமைகளில் இந்த ரயில் இயக்கப்படமாட்டாது . அப்போது ஏ . சி . ரயில்கள் பராமரிக்கப்படும் .


    2018 ஜனவரி முதல் தேதியில் இருந்து , வழக்கமான கால அட்டவனையில் , ஏ . சி இல்லாத 12 சேவைகளுக்கு பதிலாக இந்த ஏ . சி . ரயில்கள் இயக்கப்படும் . இதன்மூலம் மேற்கு ரயில்வேயில் இயங்கும் புறநகர் ரயில் சேவை 1355 ஆக இருக்கும் . ஏ . சி . ரயில் சேவைகள் 12- ல் 8 சர்ச்கேட்டுக்கும் , விராருக்கும் இடையே விரைவு ரயிலாக இயக்கப்படும் . இரு வழிகளிலும் , மும்பை சென்ட்ரல் , தாதர் , பாந்த்ரா , அந்தேரி , போரிவலி , பயாந்தர் , வசாய் சாலை ஆகிய முக்கிய பெரிய நிலையங்களில் மட்டும் இந்த ரயில்கள் நின்று செல்லும் . அதேபோல , 3 விரைவு ரயில்கள் சர்ச்கேட் மற்றும் போரிவலிக்கு இடையே இயக்கப்படும் . மும்பை சென்ட்ரல் , தாதர் , பாந்த்ரா , அந்தேரி ஆகிய ரயில் நிலையங்களில் மட்டும் இருவழிகளிலும் இந்த ரயில்கள் நின்று செல்லும் . எஞ்சிய ஒரு ரயில் சேவை , இரு வழிகளிலும் , பொதுவான சேவையாக மாகாலட்சுமிக்கும் , போரிவலிக்கும் இடையே அனைத்து ரயில் நிலையங்களிலும் நின்று செல்லும் .


    இந்த ஏ . சி . ரயிலில் , பெண்களுக்கென பெட்டிகள் ஒதுக்கப்பட்டுள்ளன . மூத்த குடிமக்கள் , மாற்றுத்திறனாளிகளுக்கு தனி இருக்கைகள் அமைக்கப்பட்டுள்ளன . சர்ச்கேட் முனையில் இருந்து முதலாவது மற்றும் 12- வது பெட்டிகள் பெண்களுக்காக ஒதுக்கப்பட்டுள்ளன . இரண்டாவது மற்றும் 11- வது பெட்டியில் 7 இருக்கைகள் மூத்த குடிமக்களுக்காகவும் , நான்காவது மற்றும் 7- வது பெட்டியில் 10 இருக்கைகள் மாற்றுத் திறனாளிகளுக்காகவும் ஒதுக்கப்பட்டுள்ளன . பயணிகளுக்கு முறையான பாதுகாப்பு அளிக்கும் வகையில் , உரிய எண்ணிக்கையில் ரயில்வேப் பாதுகாப்புப் படை காவலர்களைப் பணியமர்த்த திட்டமிடப்பட்டுள்ளது . இதேபோல , குறைபாடுகளை உடனுக்குடன் களைவதற்காக டெக்னீசியன்களும் அமர்த்தப்படுவர் . ரயில் நிலைய நடைமேடைகளுக்கு ஏற்ப , கதவு திறப்பது பற்றிய முறையான அறிவிப்பு விரைவில் வெளியிடப்படும் .


    உள்ளூர் ஏ . சி ரயிலில் கட்டண வீதம்


    உள்ளூர் ஏ . சி ரயிலின் கட்டண வீதம் வருமாறு ; 1, ஒரு வழிப் பயணத்துக்கான அடிப்படை கட்டணம் , தற்போது சாதாரண ரயில்களின் முதல் வகுப்பு அடிப்படை கட்டணத்தைப் போல 1.3 மடங்காக இருக்கும் . இருப்பினும் , தொடக்க காலச்சலுகையாக 6 மாதத்துக்கு , இது 1.2 மடங்காக வசூலிக்கப்படும் . இந்த இரு கட்டணங்களுக்கும் உள்ள கட்டண வேறுபாடு , அறிமுகக் கால டிக்கெட்டில் குறிக்கப்பட்டிருக்கும் .


    2, சீசன் டிக்கெட்டுகள் ; வாராந்திர , இருவாரம் , மாதந்திர சீசன் டிக்கெட்டுகள் ஏ . சி . புநகர் ரயிலின் ஒருவழிக்கட்டணத்தில் முறையே , 5, 7.5, 10 மடங்கு வசூலிக்கப்படும் . தற்போதைக்கு வேறுவகையான சீசன் டிக்கெட்டுகள் கிடையாது .


    3, ஏ . சி புறநகர் ரயில் பயணத்துக்கான டிக்கெட்களைப் பயன்படுத்தி சாதாரண ரயில்களில் முதல் வகுப்பில் பயணிக்க அனுமதி உண்டு .


    உள்ளூர் ஏ . சி ரயில் கட்டணங்கள் அட்டவனை


    முதல் வகுப்பு மற்றும் ஏ . சி ரயில் கட்டணங்கள் ஒப்பீடு ( அடிப்படை கட்டணம் * 1.2 மடங்கு முதல் 6 மாதத்துக்கு )

                                                                                                               
            ஒரு வழி டிக்கெட் கட்டணம்  வாராந்திர சீசன் டிக்கெட்  இருவார சீசன் டிக்கெட்  மாதாந்திர சீசன் டிக்கெட்
                                                                                                               
                                                                                                               
                                                                                                                                                         
From  To    1st Class                 Ac Local                  1st Class              Ac Local                  1st Class  Ac Local  1st Class  Ac Local
                                                                                                                                                         
                                                                                                                                                         
                                                                                                                                                         
CCG   MMCT  50                        60                        NA                     285                       NA         430       345        570     
                                                                                                                                                         
                                                                                                                                                         
                                                                                                                                                         
CCG   DDR   70                        85                        NA                     445                       NA         630       490        820     
                                                                                                                                                         
                                                                                                                                                         
                                                                                                                                                         
CCG   BA    70                        85                        NA                     445                       NA         630       490        820     
                                                                                                                                                         
                                                                                                                                                         
                                                                                                                                                         
CCG   ADH   105                       125                       NA                     655                       NA         945       670        1240    
                                                                                                                                                         
                                                                                                                                                         
                                                                                                                                                         
CCG   BVI   140                       165                       NA                     855                       NA         1245      755        1640    
                                                                                                                                                         
                                                                                                                                                         
                                                                                                                                                         
CCG   BYR   150                       175                       NA                     905                       NA         1325      910        1745    
                                                                                                                                                         
                                                                                                                                                         
                                                                                                                                                         
CCG   BSR   165                       195                       NA                     1035                      NA         1505      1105       1975    
                                                                                                                                                         
                                                                                                                                                         
                                                                                                                                                         
CCG   VR    170                       205                       NA                     1070                      NA         1555      1185       2040    
                                                                                                                                                         
                                                                                                                                                         

    வரலாற்றுப் பின்புலம்


    மேற்கு ரயில்வேயில் முதல் மின்சார ரயில் 1928- ம் ஆண்டு ஜனவரி 5- ம் தேதி கொலாபாவுக்கும் , போரிவலிக்கும் இடையே தொடங்கப்பட்டது . மின்சார ரயில்களைப் பராமரிக்க பிபி & சிஐ பம்பாய் சென்ட்ரலில் முதல் பணிமனையை அதேநாளில் துவக்கியது . 1984-85- ல் மற்றொரு பணிமனை கந்திவலியில் அமைக்கப்பட்டது . ரயில்கள் அதிகரிப்புக்கு ஏற்ப ,2013- ல் விராரில் புதிய பணிமனை உருவாக்கப்பட்டது . இங்கு புதிய தொழில்நுட்பம் பயன்படுத்தப்பட்டு வருகிறது . கடந்த 90 ஆண்டுகளில் புறநகர் ரயில் சேவை அபரிமிதமான வளர்ச்சியை அடைந்துள்ளது . இன்று 1355 ரயில் சேவைகள் 35 லட்சத்துக்கும் அதிகமான பயணிகளை ஏற்றி இறக்கி வருகின்றன . ஆரம்பத்தில் 4 பெட்டிகளுடன் இயக்கப்பட்ட ரயில் சேவை ,1958- ல் 9 பெட்டி சேவையாக மாறியது . 12 பெட்டிகள் கொண்ட சேவை 1990- ல் அறிமுகப்படுத்தப்பட்டது . இன்று அனைத்து ரயில்களும் 12 பெட்டிகளாக இயக்கப்படுகின்றன . அதிக நீளமான புறநகர் ரயிலான , முதல் 15 பெட்டி ரயில் , மேற்கு ரயில்வேயால் 21.11.2009- ல் அறிமுகம் செய்யப்பட்டது . தற்போது , 15 பெட்டி கொண்ட 54 ரயில் சேவைகள் இயங்குகின்றன . இதன் தொடர்ச்சியாக முதல் புறநகர் ஏ . சி ரயில் , முதன் முதலாக இந்திய ரயில்வேயால் பெறப்பட்டு , மேற்கு ரயில்வேக்கு வழங்கப்பட்டு , மும்பைவாசிகளின் கனவை நனவாக்கி உள்ளது . இவ்வாறு மும்பை புறநகர் ரயில் சேவை வரலாற்றில் , முக்கிய மைல் கல் நாட்டப்பட்டுள்ளது .


    ஏ . சி மின்சார ரயிலின் முக்கிய அம்சங்கள்


    1. இந்திய ரயில்வேயின் , சென்னை பெரம்பூர் ’ இணைப்பு ரயில் பெட்டி தொழிற்சாலையில் உருவாக்கப்பட்டது .


    2. முதல் ஏ . சி ரயில் பெட்டி , மும்முனை மின்சார சுழற்சி முறையிலான ஐஜிபிடி வசதி கொண்டது .


    3. முற்றிலும் குளிரூட்டப்பட்ட ரேக் , பெட்டிக்கு 30 டன் திறன் கொண்டது


    4. தானியங்கியால் மூடித்திறக்கும் கதவுகள்


    5. அதிக ஒளி, மற்றும் மின்சார சேமிப்புக்காக எல்.இ.டி விளக்குகள்


    6. அவசரகால டாக்-பேக் சிஸ்டம். நெருக்கடியான சூழலில் வண்டியின் கார்டை தொடர்பு கொள்ளும் வசதி


    7. பயணிகளை ஏற்றி செல்லும் திறன்- 1028 இருக்கைகள்- மொத்தம் 5964 பயணிகளை ஏற்றி செல்லலாம்.


    8. திறக்காத கதவு மற்றும் அலாரம் செயினை இழுக்கப்படுவதைக் கண்டறியும் எல்.இ.டி சார்ந்த உபகரணம்


    9. ஜி.பி.எஸ் அடிப்படையிலான ரயில் நிலைய அடையாள ஆடியோ அறிவிப்பு முறை


    10. கார்டு மற்றும் ஓட்டுநர் , பயணிகள் தொடர்பு வசதி


    11. ஸ்டெயின்லெஸ் ஸ்டீல் பெட்டிகள்


    12. பயணிகள் வசதிக்காக ஏர் சஸ்பென்சன் சிஸ்டம்


    13.அதிக பட்ச வேகம் – மணிக்கு 100 கி.மீ. வேகம்


    14. குளிரூட்டப்பட்ட ஓட்டுநர் பெட்டி


    15. ஏரோடைனமிக் நோஸ் கோன் டிரைவிங் கேப்


    16. 6 பெட்டிகளை இணைக்கும் காற்றுப்புகாத இணைப்பான்கள்


    17.வெளிக் காட்சிகளை தெளிவாகப் பார்க்கும் அகன்ற கண்ணாடி சன்னல்கள்


    18. பயணிகளுக்கு வசதியான பாலி கார்பனேட் இருக்கைகள்


    19. அலுமினியச் சட்டங்கள் கொண்ட பாலி கார்பனேட் சாமான் ரேக்குகள்


    தானியங்கி மூடித் திறக்கும் கதவு


    இந்த ரயிலுக்கான கதவுகள் , இரட்டை கதவுகளாக, தானியங்கி இயக்கத்தில் அமைக்கப்பட்டுள்ளன. சிக்னல்கள், கார்டு மற்றும் ஓட்டுநரின் அறையில் இருந்து கிடைக்கும் சமிக்ஞைகளின் அடிப்படையில் கதவுகள் ஸ்லைடிங் முறையில் திறக்கும் வகையில் வடிவமைப்பட்டுள்ளன. பின்வரும் பயணிகள் பாதுகாப்பு அம்சங்களை இந்தத் தானியங்கிக் கதவுகள் கொண்டுள்ளன.


    ரயிலின் எந்தப்பெட்டி திறந்திருந்தாலும் ரயில் புறப்படாது


    ரயில் முழுமையாக நிற்கும் வரை தானியங்கி கதவுகள் திறக்காது


    அவசர வழியின் மூலம் கதவுகளை வெளியில் இருந்தும் , உள்ளேயிருந்தும் திறக்கலாம். தானியங்கிக் கதவு செயல்படாதபோது, தேவைப்பட்டால், இதன் மூலம் கதவை திறக்கமுடியும். எனினும், இந்த அவசரகால உபகரணம் ரயில் ஓடிக்கொண்டிருக்கும் போது இயங்காது.


    அவசரகால கதவு திறக்கும் உபகரணம் இருக்கும் இடம் ,அதை இயக்கும் முறை ஆகியவை பயணிகளுக்கு தெரியும் வகையில் ரயில் பெட்டிகளில் அறிவிக்கப்பட்டிருக்கும்.


    கதவு திறக்ககும் போது , பயணிகளுக்கு காயம் ஏற்படாமல் இருக்க மூன்று முறை கதவுகள் திறந்து மூடும். இதன் மூலம் ஏதேனும் தடைகள் உள்ளனவா என்பதை தெரிந்துகொள்ளலாம். தடைகள் கண்டுபிடிக்கப்பட்டால் அலாரம் அடித்து எச்சரிக்கும்.


    பயணிகளை ஏற்றிச்செல்லும் திறன்


    மூன்று விதமான பெட்டிகள் இந்த ரயிலில் இணைக்கப்பட்டுள்ளன . பெட்டிகள் தோறும் பயணிகள் கொள்ளளவு திறன் வருமாறு;

                                                                 
பெட்டியின் வகை                 இருக்கைகள்  நிற்கும் அளவு  மொத்தம்
                                                                 
                                                                 
                                                                 
டிரைவிங் மோட்டார் கோச்         65          258            323    
                                                                 
                                                                 
                                                                 
டிரைலர் கோச்                   96          488            584    
                                                                 
                                                                 
                                                                 
நான் - டிரைவிங் மோட்டார் கோச்  65          258            323    
                                                                 
                                                                 

    ரயிலின் மொத்தத் திறன் 5964 பயணிகள். 1028 இருக்கைகள், 4936 சிற்கும் அளவு


    பாதுகாப்பு அம்சங்கள்


    ஓட்டுநர் பெட்டியில் ஹெட் லைட் மற்றும் பதிவு செய்யும் வசதியுடன் கூடிய வேக அளவுமானி பொருத்தப்பட்டுள்ளது . எச்சரிக்கை சிஸ்டம் , சக்கரம் வழுக்குவதை தடுக்கும் ஏற்பாடுகள் செய்யப்பட்டுள்ளன . இத்துடன் பின்வரும் வசதிகளும் உள்ளன .


    பதிவு உபகரணம் ; ரயிலை க் கட்டுப்பாட்டுக்குள் வைத்திருத்தல் மற்றும் இயக்க சிஸ்டத்தை உள்ளடக்கிய பதிவு உபகரணம் மோட்டார் இணைக்கப்பட்ட பெட்டியில் உள்ளது . குறைபாடுகளை க் கண்டறிந்து அதை சரிப்படுத்த இது பயன்படும் .


    அனைத்து ப் பெட்டிகளிலும் எச்சரிக்கை விளக்குகள் ; ஒவ்வொரு பெட்டியின் இரண்டு பக்கங்களிலும் ஒரு இண்டிகேசன் விளக்கு பொருத்தப்பட்டிருக்கும் . இந்த விளக்குகள் அலாரம் செயின் இழுப்பதுடன் இணைக்கப்பட்டிருக்கும் .


    அவசர கால பயணிகளுக்கான வெளியேறும் வழிமுறைகள்


    அவசரமான , நெருக்கடியான சூழலில் , பயணிகள் வெளியேறுவதற்கு ஏற்ற வகையில் , ஏணிகள் பெட்டிகளில் வைக்கப்பட்டிருக்கும் .


    தீயணைப்பு முறை


    ஒவ்வொரு ஏ . சி பெட்டியிலும் இரண்டு தீயணைப்பு உபகரணங்கள் உரிய வழிகாட்டுதலுடன் வைக்கப்பட்டிருக்கும் .


    ஊழியர்கள் – பயணிகள் தொடர்பு சிஸ்டம்


    ஜி . பி . எஸ் அடிப்படையிலான பயணிகள் தகவல் சிஸ்டம் உள்ளது .


    அ ) மோட்டார் அறை , கார்டு பெட்டியில் இருந்து பயணிகள் பற்றிய தகவலை அறிவிக்கும் வசதி


    ஆ ) ஓட்டுநர் மற்றும் கார்டுக்கு இடையே தகவல் தொடர்பு வசதி


    இ ) ஒவ்வொரு பெட்டியிலும் ஒருபக்க மற்றும் இருபக்க அறிவிப்பு பலகைகள் இருக்கும் . அதுபோல , முக்கியமான தகவல்களை அறிவிக்க ஒவ்வொரு பெட்டியிலும் ஒன்பது ஒலிபெருக்கிகள் உள்ளன .


    ஈ ) மகளிர் , மாற்றுத்திறனாளிகள் பெட்டிகளின் விவரங்கள் ஆங்கிலத்திலும் , இந்தியிலும் இருபக்க மோட்டார் பெட்டிகளில் காணப்படும் .


    உ ) பயணிகள் பிரிவில் அவசரகால தொடர்பு இணைப்பு உள்ளது . நெருக்கடியான சூழல் ஏற்பட்டால் , அதை மோட்டார் பெட்டியில் உள்ளவர்கள் மற்றும் கார்டு பெட்டியுடன் தொடர்பு கொண்டு தெரிவிக்க வசதி செய்யப்பட்டுள்ளது .


    மைல் கற்கள் (வரலாறு)

                                                                              
1   மின்சார ரயில் முதல் பணிமனை பம்பாய் சென்ட்ரலில் துவக்கம்         1928      
                                                                              
                                                                              
                                                                              
2   MX முதல் ADH வரை முதல் மின்சார ரயில் துவக்கம்                   05-01-1928
                                                                              
                                                                              
                                                                              
3   முதல் 12 பெட்டி பணிமனை DDR-VR பிரிவில் துவக்கம்                 28-10-1986
                                                                              
                                                                              
                                                                              
4   பெண்களுக்காக முதல் சிறப்பு புறநகர் ரயில் அறிமுகம்               05-05-1992
                                                                              
                                                                              
                                                                              
5   முதல் பெட்டியில் ரயில் பராமரிப்பு சிஸ்டம் துவக்கம்              01-09-1999
                                                                              
                                                                              
                                                                              
6   முதல் 12 பெட்டி ரயில் அறிமுகம்                                  12-11-2007
                                                                              
                                                                              
                                                                              
7   முதல் 15 பெட்டி ரயில் அறிமுகம்                                  21-11-2009
                                                                              
                                                                              
                                                                              
8   DRD சேவை தொடங்கப்பட்டது                                         16.04.2013
                                                                              
                                                                              
                                                                              
9   இரண்டாம் கட்ட ரேக் இணைப்பு அறிமுகம்                             18-03-2015
                                                                              
                                                                              
                                                                              
10  பெண்கள் பெட்டியில் மின்னணு கண்காணிப்பு சிஸ்டம் அறிமுகம்         29-05-2015
                                                                              
                                                                              
                                                                              
11  பெல் எலெக்ட்ரிக்சுடன் இணைக்கப்பட்ட ஏ . சி . பெட்டி பெறப்பட்டது  13-05-2017
                                                                              
                                                                              
                                                                              
12  ஏ . சி பெட்டிகள் இணைக்கப்பட்ட ரயில் துவக்கம்                    25-12-2017
                                                                              
                                                                              
    
    
    (Release ID: 1517838) Visitor Counter : 187