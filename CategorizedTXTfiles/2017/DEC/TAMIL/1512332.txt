      குடியரசுத் தலைவர் செயலகம்

      ஆந்திரப் பல்கலைக் கழகத்தில் பாதுகாப்பு கல்வி மையத்தை குடியரசுத் தலைவர் தொடங்கி வைத்தார்
      Posted On: 07 DEC 2017 5:28PM by PIB Chennai


    இந்திய குடியரசுத் தலைவர் திரு . ராம் நாத் கோவிந்த் , கடந்த 7- ம் தேதி விசாகபட்டினத்தில் உள்ள ஆந்திரப் பல்கலைக் கழகத்தில் பாதுகாப்பு கல்வி மையத்தை திறந்து வைத்தார் . அங்கு மின்னணு வகுப்பறை வளாகத்துக்கு அவர் அடிக்கல் நாட்டினார் .


    நிகழ்ச்சியில் பேசிய குடியரசு தலைவர் , ஆந்திரப் பல்கலைக் கழகத்தில் , குறிப்பாக பொறியியல் கல்லூரியில் , பாதுகாப்பு நிறுவனங்களுடன் ஆராய்ச்சி மற்றும் அபிவிருத்தி திட்டங்களில் ஈடுபட்டுள்ளது மிகுந்த திருப்தி அளிப்பதாக கூறினார் . பாதுகாப்பு கல்வி மையம் , இணைய பாதுகாப்பு , நானோ தொழில்நுட்பம் , ராடார் மற்றும் தகவல் தொடர்பு , கடல் அரிப்புக்கு எதிரான தொழில்நுட்பம் உள்ளிட்டவற்றில் கவனம் செலுத்தும் என்று அவர் குறிப்பிட்டார் .


    ஆந்திரப் பல்கலைக் கழகத்தின் பேராசிரியர்களும் , ஆராய்ச்சியாளர்களும் பாதுகாப்பு ஆராய்ச்சி மற்றும் மேம்பாட்டு இயக்குநரகம் மற்றும் கடற்படை ஆராய்ச்சி வாரியம் ஆகியவற்றுடன் இணைந்து செயல்படுவதை குடியரசு தலைவர் தமது பேச்சில் குறிப்பிட்டார் . பிரம்மோஸ் உள்ளிட்ட ஏவுகணை திட்டங்களில் ஆராய்ச்ச்சி மற்றும் மேம்பாட்டு ஆலோசகர்களுடன் ஆந்திர பல்கலைக்கழக பேராசிரியர்கள் கலந்து ஆலோசிப்பது பாராட்டுக்குரியது என்றார் அவர் . கூடுதலாக , பல்கலைக் கழகத்தின் நிபுணத்துவம் , விசாகப்பட்டினத்தில் உள்ள கிழக்கு பிராந்திய கடற்படை தலைமையகத்தின் கட்டுமானப் பொறியியல் மற்றும் கடல் அரிப்பு தொடர்பான விஷயங்களுக்கு பயன்படுகிறது .


    பாதுகாப்பு மற்றும் ராணுவம் தொடர்பான ஆராய்ச்சிகளும் , தொழில் நுட்பமும் நம் நாட்டுக்கு பல வழிகளில் நன்மை ஏற்படும் . இது இந்தியாவில் தயாரிப்போம் முயற்சிகளுக்கு ஊக்கமருந்தாக அமையும் . பாதுகாப்பு ஆராய்ச்சி மற்றும் தொழில்நுட்பங்களில் புதுமை சிவில் திட்டங்களுக்கும் பயன்படும் என்பது மற்ற நாடுகளின் அனுபவத்தின் மூலம் நமக்கு புலனாகிறது .


    நமது அறிவியல் மற்றும் தொழில்நுட்ப நிறுவனங்களில் காணப்படும் ஒட்டுமொத்த பாலின சமன்பாடற்ற தன்மை கவலை அளிப்பதாக உள்ளது என்று குடியரசு தலைவர் கூறினார் . ஆந்திரப் பல்கலைக் கழகத்தில் 40 சதவீதம் பெண்கள் என்பது குறித்து அவர் மகிழ்ச்சி தெரிவித்தார் . ஆந்திரப் பல்கலைக்கழக மகளிர் பொறியியல் கல்லூரியில் தொடங்கப்பட்டுள்ள வகுப்பறை மற்றும் சோதனைக்கூட வளாகம் , உயர்தரமான பெண் பொறியாளர்களையும் , தொழில்நுட்ப அறிஞர்களையும் உருவாக்க முடியும் என்று அவர் நம்பிக்கை தெரிவித்தார் .


    கல்வி என்று வரும்போது , நமது மகள்களுக்கு உரிய வாய்ப்பையும் , அணுக்கத்தையும் அளித்தால்தான் இந்தியா உண்மையான முன்னேற்றத்தை அடையும் என்று குடியரசு தலைவர் கூறினார் . நமது ஏவுகணை மற்றும் ராக்கெட் திட்டங்களுடன் தொடர்புடைய பாதுகாப்பு மற்றும் விண்வெளி விஞ்ஞானிகள் சிலர் பெண்கள் என்பதை அவர் சுட்டிக்காட்டினார் . ஆக்ராவில் அண்மையில் நடந்த நிகழ்ச்சியில் இந்தியாவின் ஏவுகணைப் பெண் என்று புகழ்பெற்ற மூத்த டி . ஆர் . டி . ஓ விஞ்ஞானி டெஸ்ஸி தாமசை வாழ்த்தியதை அவர் நினைவு கூர்ந்தார் . பெண் சாதனையாளர்கள் இளையர்களுக்கு குறிப்பாக மாணவிகளுக்கு முன்மாதிரியாக திகழ்வதாக , அவர் கூறினார் .

    
    
    (Release ID: 1512332) Visitor Counter : 38
    
    
      Read this release in: English