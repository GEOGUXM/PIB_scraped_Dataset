      குடியரசுத் தலைவர் செயலகம்

      ஆந்திரப்பிரதேச அரசின் நான்கு திட்டங்களை இந்தியக் குடியரசுத் தலைவர் மக்களுக்கு அர்ப்பணித்தார்; 24/7 இணையத் தொடர்புள்ள உலகில் அரசுகள் எப்போதும் தொடர்பில் இருப்பதாகவும், நேரத்தில் செயல்படுவதாகவும், நிலைமை அறிந்து விழிப்பாகவும் இருக்க வேண்டும் என்று அவர் கூறினார்.
      Posted On: 27 DEC 2017 4:38PM by PIB Chennai


    ஆந்திரப்பிரதேச அரசின் நான்கு திட்டங்களை இன்று (டிசம்பர் 27, 2017) வேலகப்புடியில் நடைபெற்ற நிகழ்ச்சியியல் இந்தியக் குடியரசுத் தலைவர் திரு. ராம்நாத் கோவிந்த் அம் மாநில மக்களுக்க அர்ப்பணித்தார். ஆந்திரப்பிரதேச இணையத் தொகுப்பு, ஆந்திரப்பிரதேசக் கண்காணிப்புத் திட்டம், ஆளில்லா சிறு விமான கண்காணிப்புத்திட்டம், அனைத்து வெளி கண்ணாடி இழை தகவல் தொடர்பு அல்லது எஃப் எஸ் ஒரி முறை என்பவை அவை.


    இந்த நிகழ்ச்சியில் பேசிய குடியரசுத் தலைவர், பத்தாண்டுகளுக்கு முன்பு கூட அதிகச் செலவு பிடிக்கும் ஆடம்பரமாக இருந்த தகவல் சேகரிப்பும் இணைய சேவையும் இன்று பயன்பாடுடையதாகப் பார்க்கப்படுகிறது. தண்ணீர், மின்சாரம், சமையல் எரிவாயு எவ்வளவு, தேவையோ அவ்வளவு தேவையாகிவிட்டது. ப்ளகில் பொருத்து பயன்படுத்து என்ற முறையை நோக்கி நாம் போய்க் கொண்டிருக்கிறோம். அகண்ட அலை இணைப்போடு செயல்படுவது வீடுகள் மற்றும் அலுவலகங்களின் வாழ்முறை ஆகிவிட்டது. அந்த வளத்தின் மெய்த் தன்மையை உணர ஆந்திரப்பிரதேசம் முயற்சி செய்கிறது. அதன் பொருள், எதிர்காலத்தை அது புரிந்து கொண்டிருக்கிறது.


    இணையதள வசதி பல வகைப்பயன்களைக் கொண்டிருப்பதாகக் குடியரசுத் தலைவர் கூறினார். நாம் கற்பனை செய்ய முடியாத அளவுக்கு தகவல் தொகுப்புகளிலிருந்து கிடைக்கும் பலன்களையும் பண்பாட்டையும் பொது மக்கள் கண்டறிந்துள்ளனர். தொலைதூரத்தில் உள்ள பொருட்களுக்கு உண்மை மதிப்பைத் தாங்களே அறிந்து கொள்ளவும் கிராமப்பகுதிகளில் உள்ள விவசாயிகளும் சிறு உற்பத்தியாளர்களும் இணைய தள இணைப்பைப் பயன்படுத்துகின்றனர். இதேபோல் டிஜிட்டல் வகுப்பறைகளும் தொலை மருத்துவமும் பாரம்பரயக் குறைபாடுகளிலிருந்து விலகி பாய்ச்சல் வேகத்தில் நம் மக்களுக்கு உதவுகின்றன. தங்களின் அறிவு வட்டத்தை அவர்களால் விரிவுபடுத்திக் கொள்ள முடிகிறது. அதே போல் தொலைதூரப் பகுதிகளில் கூட தரமான ஆரோக்கிய கவனிப்பும் நோய் கண்டறிதலும் கிடைக்கிறது. அதனால் இணையதள இணைப்பு மனிதர்களுக்கு அதிகாரம் அளிக்கவும் சமூக மாற்றத்திற்கும் ஒரு கருவியாக உள்ளது.


    அரசுக்கு உடனுக்குடன் தகவல் கிடைக்க ஆளில்லா சிறு விமானங்களைப் பயன்படுத்த ஆந்திரப் பிரதேச அரச திட்டமிட்டிருப்பது குறித்து குடியரசுத் தலைவர் மகிழ்ச்சி அடைந்தார். பாதுகாப்பு, காவல் முறை, சுரங்கப்பணி, நகர்ப்புற மேம்பாடு, வேளாண் உற்பத்தித் திறனை அதிகரித்தல், வனப்பரப்பை அளவிடுதல், எதிர்பார்க்கப்படும் இயற்கை மற்றும் பிற பேரிடர்களை அறிதல் மற்றும் இன்ன பிற பல்வகைப் பயன்பாடுகளை இது கொண்டிருக்கும் என்று அவர் கூறினார். மற்ற மாநிலங்கள் பின்பற்றுவதற்கு இது மாதிரியாக இருக்கும்.


    ஒட்டுமொத்த அரசு பொறுப்புகளுடன் தொழில்நுட்பத்துறையை ஒருங்கிணைப்பது பாராட்டத் தகுந்தது என்று குடியரசுத் தலைவர் கூறினார். தொழில்நுட்பம் என்பது நிர்வாகத்திற்கு விரும்பிச் சேர்க்கும் கூடுதல் அம்சம் என்றில்லாமல் ஏறத்தாழ நவீன நிர்வாகத்தை இயக்குவதாக இருப்பது கட்டாயம் என்பதை நோக்கி நாம் சென்று கொண்டிருக்கிறோம். 24/7 இணையத் தொடர்புள்ள உலகில் அரசுகளும் நிர்வாகங்களும் பின்தங்கிய நிலையில் இருக்க முடியாது. அவை எப்போதும் தொடர்பில் இருப்பதாகவும், நேரத்தில் செயல்படுவதாகவும், நிலைமை அறிந்து விழிப்பாகவும் இருக்க வேண்டும். தொழில்நுட்பம் தான் இதனை செயல்படுத்த வாய்ப்பு அளிக்கிறது.


    பின்னர், ஆந்திரப்பிரதேச அரசின் தலைமைச் செயலகக் கட்டிடத்தில் உள்ள ஆர்ட்டிஜி மையத்தில் ’சரியான நேரத்தில் நிர்வாகம்’ என்பது பற்றிய விளக்க நிகழ்வில் குடியரசுத் தலைவர் பங்கேற்றார்.


    *****


    

    
    (Release ID: 1517831) Visitor Counter : 63