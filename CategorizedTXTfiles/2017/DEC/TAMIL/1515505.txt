      மனித வள மேம்பாட்டு அமைச்சகம்

      நாட்டில் போலிப் பல்கலைக் கழகங்கள்
      Posted On: 21 DEC 2017 4:52PM by PIB Chennai


    பல்கலைக் கழக மானியக்குழு 23 போலிப் பல்கலைக் கழகங்கள் / கல்வி நிறுவனங்கள் உள்ளன என்று பட்டியலிட்டுள்ளது. இந்த விவரங்கள் யூஜிசி இணையதளம் www.ugc.ac.in – ல் உள்ளது. இந்த பட்டியலில் மேலும் 1956ன் யூஜிசி சட்டத்தின் பிரிவு 2(எஃப்)படி அங்கீகரிக்கப்படாத உத்தரப்பிரதேசம், லக்னோவில் உள்ள பாரதீய சிக் ஷா பரிஷத், புதுதில்லியில் உள்ள இந்திய திட்டம் மற்றும் நிர்வாகவியல் கல்விக் கழகம் (ஐஐப்பிஎம்) ஆகியவையும் உள்ளன. இத்தகைய கல்வி நிறுவனங்கள் / பல்கலைக் கழகங்களை அடையாளம் காண கடந்த ஓராண்டாக யூஜிசி கீழ்க்காணும் நடவடிக்கைகளை எடுத்துவருகிறது.

     1. போலி பல்கலைக் கழகங்கள் / கல்வி நிறுவனங்களின் பட்டியலை இந்தி மற்றும் ஆங்கில நாளேடுகளில் அறிவிப்பாக வெளியிட்டு வருகிறது.
     2. மாநிலத்தில் செயல்படும் இத்தகைய பல்கலைக்கழகங்கள் / கல்வி நிறுவனங்களை அடையாளம் காணவும் அவற்றின் வரம்புக்குள் இருக்கும் போலி பல்கலைக்கழகங்கள் / கல்வி நிறுவனங்களுக்கு எதிராக நடவடிக்கை எடுக்கவும் மாநிலத்தலைமைச் செயலாளர்கள், கல்வித்துறை செயலாளர்கள், முதன்மைச் செயலாளர்கள் ஆகியோருக்குக் கடிதங்களை அனுப்பியுள்ளது.
     3. செல்லத்தகாத பட்டங்களை வழங்கும் அங்கீகாரம் பெறாத கல்வி நிறுவனங்களுக்கு விளக்கும் கேட்டு கடிதங்கள் அனுப்பட்டுள்ளன.
     4. மேற்குவங்கம், நாடியாவில் உள்ள உயிரி – வேதியியல் கல்வி மானியக்குழு, புது தில்லியில் உள்ள ஐஐப்பிஎம் ஆகியவற்றின் சட்ட விரோத நிலை குறித்து பொது அறிவிப்புகளையும் வெளியிடப்பட்டுள்ளது.

    மேலே குறிப்பிட்டுள்ள (போலிப் பல்கலைக்கழகங்கள் பட்டியல்) தவிர, யூஜிசியால் பராமரிக்கப்படும் கீழ்க்காணும் போலிப் பல்கலைக்கழகங்கள் கல்வி நிறுவனங்களும் உள்ளன:

     1. மாற்று மருத்துவம் மற்றும் ஆய்வுக்கழகம், 8-ஏ, டயமண்ட் ஹார்பர் சாலை, பில்டெக் இன், 2 வது தளம், தாகூர் பூர், கொல்கத்தா – 700063.
     2. சுயவேலை வாய்ப்புக்காள விஸ்வகர்மா திறந்தநிலை பல்கலைக்கழகம், இந்தியா, ரோஜ்கார் சேவாசதன், 672, சஞ்சய் என்க்ளேவ், ஜிட்டிகே டிப்போ எதிரில், புதுதில்லி – 110033.
     3. வேளாண் மற்றும் தொழில் நுட்பத்துக்கான வடக்கு ஒரிசா பல்கலைக் கழகம், பல்கலைக் கழக சாலை, பாரிப்படா மாவட்டம், மயூர்பஞ்ஜ், ஒடிஷா – 757003.
     4. உயர்நிலை கல்விக்கான ஸ்ரீபோதி அகாடெமி, எண் 186, திவாஸ் பேட், வழுதாவூர் சாலை, பாண்டிச்சேரி – 605009.

    மாநிலங்களவை இன்று (டிச. 21) எழுத்து மூலம் அளித்த பதிலில் மனிதவள மேம்பாட்டுத் துறை (எச்ஆர்டி) இணைய மைச்சர் டாக்டர் சத்யபால் சிங் இந்தத் தகவலை தெரிவித்தார்.


    

    
    (Release ID: 1515505) Visitor Counter : 46
    
    
    
    
    

4.