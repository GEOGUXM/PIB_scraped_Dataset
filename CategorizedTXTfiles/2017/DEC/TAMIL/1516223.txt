      குடியரசுத் துணைத் தலைவர் செயலகம்

      சமூக நல்லிணக்கம் மற்றும் அமைதியை எட்டும் உணர்வு மற்றும் நோக்கத்துடன் நாடாளுமன்ற உறுப்பினர்கள் ஒன்றிணைய வேண்டும்: துணை ஜனாதிபதி
      மக்களவையின் 2018ம் ஆண்டு நாட்காட்டி வெளியீடு

      Posted On: 28 DEC 2017 5:56PM by PIB Chennai

      துணை ஜனாதிபதி திரு.வெங்கையா நாயுடு பேசுகையில், நாடாளுமன்ற உறுப்பினர்கள் அனைவரும், யாரும் இழக்க முடியாத சமூக நல்லிணக்கம், அமைதி உள்ளிட்ட எல்லாவற்றையும் எட்டும் உணர்வு மற்றும் நோக்கத்துடன் ஒன்றிணைய வேண்டும் என்றார். இந்திய நாடாளுமன்ற குழுவின் (ஐபிஜி) வருடாந்திர பொதுச்சபை கூட்டத்தில் கலந்து கொண்டு பேசுகையில் அவர் இதை தெரிவித்தார். முன்னதாக அவர், மக்களவையின் 2018ம் ஆண்டு நாட்காட்டியை வெளியிட்டார். இந்நிகழ்ச்சியில், மக்களவை சபாநாயகர் திருமதி. சுமித்ரா மகாஜன் மற்றும் பல்வேறு முக்கிய பிரமுகர்கள் கலந்து கொண்டனர்.

      துணை ஜனாதிபதி பேசுகையில், ஐபிஜி ஆனது நமது நாடாளுமன்றம் மற்றும் உலகின் பல்வேறு நாடுகளில் உள்ள நாடாளுமன்றங்கள் ஆகியவற்றை இணைக்கும் பாலமாக செயல்படுகிறது. மேலும், நாடாளுமன்ற பிரதிநிதிகள், நல்லெண்ண நடவடிக்கைகள், இருதரப்பு தொடர்பு, ஆவணங்கள் பகிர்வு விஷயத்தை சுமூகமாக்குகிறது என்றார். மேலும் அவர் கூறுகையில், ஐபிஜி.யின் இந்த வருடாந்திர கூட்டம், வரும் ஆண்டுக்கான தன்னுடைய பல்வேறு சாதனைகள், புதிய திட்டங்களை வகுத்தல், புதிய இலக்குகளை வடிவமைப்பது ஆகியவை குறித்து விவாதிக்க ஒரு வாய்ப்பை ஏற்படுத்தும். இதுபோன்ற கூட்டங்கள், புதிய சக்தியை அளிப்பதாகவும், அதன் உறுப்பினர்கள் தங்களுடைய செயற்பாட்டை எதிர்காலத்துக்கு முன்னெடுத்து செல்லவும் உதவுகின்றன என்றார்.


      துணை ஜனாதிபதி மேலும் பேசுகையில், இந்த ஆண்டின் கருப்பொருள் தனித்துவமாகவும், ஊக்கம் அளிப்பதாகவும் உள்ளது. மேலும், பல்வேறு இடங்களில் உள்ள உன்னதமான மற்றும் கவரக் கூ டிய வாசகங்கள், முக்கிய கோபுரத்தில் பொறிக்கப்பட்டுள்ள வடிவங்கள், வளைவுகள், மாடங்கள் மற்றும் நாடாளுமன்றத்தின் பல்வேறு பகுதிகள் ஆகியவை இடம்பெற்றுள்ளன என்றார். அவர் மேலும் கூறுகையில், இந்த கம்பீரமான செய்திகள், உலகளாவிய மற்றும் காலத்துக்கு அப்பாற்பட்டவை. இவை ஞான முத்துகளில் அரிய முத்துகள், நம் வரலாறு மற்றும் தத்துவ பாரம்பரியத்தின் அங்கீகரிக்கப்பட்ட ஆதாரங்கள் என்றார்.

    
    
    (Release ID: 1516223) Visitor Counter : 33