      நித்தி ஆயோக்

      அடல் டிங்கரிங் ஆய்வகத்தின் சமுதாய நாள் நிகழ்ச்சிகள்-நிதி ஆயோக் அமைப்பு தொடங்குகிறது
      Posted On: 14 DEC 2017 11:17AM by PIB Chennai


    அடல் டிங்கரிங் ஆய்வகத்தின் சமுதாய நாள் நிகழ்ச்சிகளை நிதி ஆயோக் அமைப்பின் அடல் புதுமை இயக்கம் நாளை 15.12.2017 வெள்ளிக்கிழமை தில்லியில் தொடங்குகிறது. முதல் நிகழ்ச்சியாக சமுதாய இயக்க முன்முயற்சி நடைபெறும். இதில் 25 இளம் வழிகாட்டிகள் பங்கேற்று, முறையான கல்வி அமைப்பில் சேராத 200 -க்கும் மேற்பட்ட மாணவர்களுக்கு கல்வி சார்ந்த அறிவுரைகளையும், ஆலோசனைகளையும் வழங்குவார்கள்.


    இந்த நிகழ்ச்சியை நிதி ஆயோக் அமைப்பின் முதன்மை செயல் அதிகாரி திரு.அமிதாப் காந்த் தொடங்கி வைப்பார். இந்த நிகழ்ச்சியில் பங்கேற்கும் வழிகாட்டிகள் தில்லியின் நான்கு இடங்களுக்கு சென்று பல்வேறு தொண்டு நிறுவனங்களைச் சேர்ந்த குழந்தைகளுக்கு பாடம் நடத்துவார்கள். அவர்கள் சார்ந்த சமுதாயத்தின் பிரச்சினைகளுக்கு தீர்வு காண புதுமைக் கண்டுபிடிப்புகள் எவ்வாறு உதவும் என்பது குறித்து அவர்கள் விளக்குவார்கள்.


    முறை சார்ந்த கல்வி அமைப்புகளை அணுக முடியாத சமுதாயங்களில் உள்ள சிறுவர்களுக்கும் புதுமைக் கண்டுபிடிப்புகளை நீட்டிப்பதன் மூலம் அடல் டிங்கரிங் ஆய்வகத்தின் தாக்கத்தை அதிகரிக்கச் செய்வது தான் அடல் டிங்கரிங் சமுதாய இயக்கத்தின் நோக்கமாகும். அடல் டிங்கரிங் ஆய்வகத்தி ன் கல்விக் கருவிகளை, முறை சார்ந்த கல்வி கிடைக்காத குழந்தைகளுக்கும் வழங்கி அவர்களுக்கும் பிரச்சினைக்கு தீர்வு காணும் திறனை ஏற்படுத்துவது தான் இந்த இயக்கத்தின் பயன்பாடு ஆகும். மாற்றுத்திறன் கொண்ட குழந்தைகள் நலனுக்காக பாடுபடும் அமைப்புகள், தெருவில் வசிக்கும் குழந்தைகள் மற்றும் உழைக்கும் குழந்தைகள் நலனுக்காக பாடுபடும் அமைப்புகள், சமுதாயத்தின் நலிவடைந்த பெண் குழந்தைகள் நலனுக்காக பாடுபடும் அமைப்புகள் ஆகியவற்றை உள்ளடக்கிய தொண்டு நிறுவனங்கள் இந்த சந்திப்புகள் மற்றும் கலந்துரையாடல்களில் பங்கேற்கின்றன.


    ****************

    
    
    (Release ID: 1517575) Visitor Counter : 42