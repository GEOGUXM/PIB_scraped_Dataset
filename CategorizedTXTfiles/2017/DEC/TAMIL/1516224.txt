      குடியரசுத் துணைத் தலைவர் செயலகம்

      அடல் பிஹாரி வாஜ்பாய் ஒரு மிகச்சிறந்த முனிவர். தொலைநோக்கு பார்வை கொண்டவர். அரசு நிர்வாகத்தில் வளர்ச்சி சீர்திருத்தங்களை கொண்டு வந்தவர்: துணை ஜனாதிபதி
      ‘யோகா புருஷ் பாரத ரத்னா அடல்ஜி’ புத்தகம் வெளியீடு

      Posted On: 28 DEC 2017 5:57PM by PIB Chennai

    துணை ஜனாதிபதி திரு.வெங்கையா நாயுடு கூறுகையில், ‘‘திரு. அடல் பிஹாரி வாஜ்பாய் ஒரு மிகச்சிறந்த முனிவர், தொலைநோக்கு பார்வைக் கொண்டவர். அரசு நிர்வாகத்தில் வளர்ச்சி சீர்திருத்தங்களை கொண்டு வந்தவர்’’ என்றார். மக்களவை உறுப்பினர் டாக்டர் ரமேஷ் பொக்கிரியால் நிஷாங் எழுதிய ‘யோகா புருஷ் பாரத ரத்னா அடல்ஜி’ புத்தகத்தை வெளியிட்டுவிட்டு பேசுகையில் அவர் இதை தெரிவித்தார். இந்நிகழ்ச்சியில், மத்திய நாடாளுமன்ற விவகாரத்துறை இணையமைச்சர் திரு. விஜய் கோயலும் கலந்து கொண்டார்.


    நிகழ்ச்சியில் துணை ஜனாதிபதி பேசுகையில், சாலைகள் இணைப்பு, போக்குவரத்து, தொலைத்தொடர்பு மற்றும் நிர்வாகம் ஆகியவற்றில் வாஜ்பாய் கொண்டு வந்த சீர்திருத்த நடவடிக்கைகளை புகழ்ந்தார். திரு. வாஜ்பாயின் பிறந்த நாளான டிசம்பர் 25ம் தேதி, சிறந்த அரசு நிர்வாக நாளாக கொண்டாடப்படுகிறது. மேலும், நமது பெருமைக்குரிய நாட்டிற்காக அவர் அளித்த பங்களிப்பை நினைவு கூரும் நாளாகவும் உள்ளது என்றார்.


    துணை ஜனாதிபதி மேலும் கூறுகையில், வாஜ்பாயின் வாழ்க்கை இளைஞர்களுக்கும், எதிர் கால தலைவர்களுக்கும் ஒரு முன்னுதாரணம். முன்னாள் பிரதமரான அவர், அர்ப்பணிப்பு, பக்தி, ஒழுங்கு தன்மையுடன் நாட்டை நிர்வகித்தார். திரு. வாஜ்பாய், ஒரு துறவியாகவும், முனிவராகவும், நூற்றாண்டின் சிறந்த மனிதராகவும் வாழ்பவர். அவரது மதிப்பு, மரபுகள் ஆகியவை ஒவ்வொருவருக்கும் உத்வேகம் அளிப்பதாக உள்ளது. அவரது பங்களிப்புகள், இளைய தலைமுறையினரிடம் நீண்டகால அளவில் தாக்கத்தை ஏற்படுத்தும் என்றார்.

    
    
    (Release ID: 1516224) Visitor Counter : 42