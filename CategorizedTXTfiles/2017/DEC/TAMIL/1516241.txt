      மனித வள மேம்பாட்டு அமைச்சகம்

      பள்ளிகளில் மாற்றுத்திறனாளி மாணவர்கள்
      Posted On: 21 DEC 2017 6:14PM by PIB Chennai


    பள்ளிக்கல்வி மற்றும் எழுத்தறிவு துறை , மத்திய அரசின் சர்வ சிக் ‌ ஷா அபியான் மற்றும் ராஷ்ட்ரீய மத்யமிக் சிக் ‌ ஷா அபியான் திட்டங்களை முறையே துவக்கப் பள்ளி மட்டத்திலும் , இடைக்கல்வி மட்டத்திலும் அமல்படுத்தி வருகிறது . இதில் சிறப்பு கவனம் தேவைப்படும் குழந்தைகளும் படிக்க வகை செய்யப்பட்டுள்ளது .


    சர்வ சிக்‌ஷா அபியான் , 6 முதல் 14 வயதுக்குட்பட்ட அனைத்து குழந்தைகளுக்கும் தொடக்கக் கல்வியை பரவலாக்கும் முக்கிய திட்டமாகும் . அனைவருக்கும் கல்வி கிடைப்பது , சமூக , பாலின வேறுபாடுகளை இணைக்கும் பாலமாக இருப்பது , குழந்தைகளின் கல்வி கற்கும் அளவை மேம்படுத்துவது ஆகிய அனைத்து நோக்கங்களையும் கொண்ட திட்டமாகும். குறைபாடுகள் உள்ள குழந்தைகளுடன் மற்றும் சாதாரன இல்லாத குழந்தைக ளுடன் ஒரே வகுப்பில் சேர்த்து படிக்க வை க்க இந்த திட்டம் வகை செய்கிறது . சர்வ சிக்‌ஷா அபியான் திட்டத்தின் கீழ் , சிறப்பு கவனம் தேவைப்படும் குழந்தைகளுக்கு கல்வி அளிக்க , ஒரு குழந்தைக்கு ஆண்டுக்கு ரூ .3000 ஒதுக்கப்படுகிறது . இந்த திட்டத்தின் மூலம் , குழந்தைகளுக்கு சிறப்பு தலையீட்டு கல்விக்கு முக்கிய தேவை அடையாளப்படுத்துதல் ஆகும் . வழக்கமான மதிப்பீடு , உரிய கல்வி அளிப்பது , தனிப்படுத்தப்பட்ட கல்வித் திட்டத்தை தயாரிப்பது , இலவச உதவிகள் மற்றும் உபகரணங்களை வழங்குவது , போக்குவரத்து , பாதுகாவலர் வசதி , ஆசிரியர்களுக்கு பயிற்சி அளிப்பது , ஆசிரியர்கள் நியமனம் , தடையற்ற தொடர்பு ஆகியவற்றை ஏற்படுத்துவதும் இதன் முக்கிய அம்சங்களாகும் . கல்விக்கான ஒருங்கிணைக்கப்பட்ட மாவட்ட தகவல் முறையின் புள்ளி விவரப்படி , 2015-16 – ம் ஆண்டில் சிறப்பு கவனம் செலுத்த வேண்டிய 22.86 லட்சம் மாணவர்கள் தொடக்கக் கல்வி மட்டத்தில் சேர்க்கப்பட்டனர் .


    சர்வ சிக்‌ஷா அபியான் திட்டத்தின் கீழ் , 2017-18 – ம் ஆண்டில் , மதிப்பீட்டு முகாம்கள் நடத்தப்பட்டன . சிறப்பு கவனம் தேவைப்பட்ட 65,596 மாணவர்களுக்கு உபகரணங்களும் , பார்வைத் திறன் அற்ற 16,731 மாணவர்களுக்கு பிரைல் புத்தகங்களும் , குறைந்த பார்வைத் திறன் கொண்ட 37,741 மாணவர்களுக்கு பெரிய எழுத்துக்களால் அச்சடிக்கப்பட்ட புத்தகங்களும் 30.9.2017 வரை வழங்கப்பட்டுள்ளன . மேலும் 92,539 பேருக்கு போக்குவரத்து வசதியும் , 75,889 பேருக்கு பாதுகாவலர் வசதியும் அளிக்கப்பட்டுள்ளது . 1,37,507 பேருக்கு மருத்துவ உதவியும் , 2,22,602 ஆசிரியர்களுக்கு உரிய பயிற்சியும் வழங்கப்பட்டுள்ளது .


    இடைநிலைக் கல்வி மட்டத்தில் , மாற்றுத்திறன் கொண்ட அனைத்து மாணவர்களும் 9- ம் வகுப்பு முதல் 12 – ம் வகுப்பு வரை 4 ஆண்டுகளை நிறைவு செய்வதற்கு தேவையான உள்ளார்ந்த கல்வி வசதிகளை அமைச்சகம் அமல்படுத்தி வருகிறது . இந்த திட்டத்தின்படி , ஒவ்வொரு மாணவ ரு க்கும் ஆண்டுக்கு ரூ .3000 நிதியுதவி அளிக்கப்படுகிறது . இவர்களுக்கு சிறப்பு ஆசிரியர்கள் பணியமர்த்தப்பட்டு , வகுப்பறைகளுக்கு தடையின்றி செல்லும் வகையில் , வழிகள் ஏற்படுத்தப்பட்டு , ஆசிரியர்கள் , நிர்வாகிகள் , கல்வியாளர்கள் ஆகியோரை ஒருங்கிணைத்து நிகழ்ச்சிகள் , போதனைகள் நடத்தப்படுகின்றன . இந்த முறைப்படி , 2015-16- ல் 2.79 லட்சம் பேர் இடைநிலை மற்றும் உயர்நிலை வகுப்புகளில் சேர்த்துக்கொள்ளப்பட்டனர் . 2017-18- ல் இந்த திட்டத்தின் கீழ் , ஒருங்கிணைப்பு சார்ந்த கல்விக்காக ரூ .6,689.40 லட்ச த்துக்கு அனுமதிக்கப்பட்டுள்ளது .


    இந்தத் தகவல் , மாநிலங்களவையில் மத்திய மனித வள மேம்பாட்டுத்துறை இணை அமைச்சர் திரு . உபேந்திர குஷ்வாகா எழுத்து மூலம் அளித்த பதிலில் வெளியானது .

    
    
    (Release ID: 1516241) Visitor Counter : 111