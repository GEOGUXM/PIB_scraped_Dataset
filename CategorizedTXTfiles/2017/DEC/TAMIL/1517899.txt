      குடியரசுத் தலைவர் செயலகம்

      அலகாபாத் உயர்நீதிமன்றத்தில் நியாய கிராம் திட்டத்துக்கு குடியரசு தலைவர் அடிக்கல் நாட்டினார்
      Posted On: 16 DEC 2017 7:21PM by PIB Chennai


    இந்திய க் குடியரசுத் தலைவர் திரு.ராம் நாத் கோவிந்த், அலகாபாத் உயர்நீதிமன்றத்தில் நியாய கிராம் திட்டத்துக்கு டிசம்பர் 16-ம் தேதி அடிக்கல் நாட்டினார். நிகழ்ச்சியில் பேசிய அவர், சுதந்திரமான நீதித்துறை நமது ஜனநாயகத்தைத் தாங்கும் மூலைக்கல் போன்றது என்று கூறினார். இந்தியாவின் நம்பகத்தன்மை அச்சமற்ற ,சுதந்திரமான நீதித்துறையால் மேம்பட்டுள்ளது என்று அவர் கூறினார்.


    குடிமக்களுக்கு நீதித்துறையின் மீது நம்பிக்கை உள்ளது என்று குடியரசு தலைவர் கூறினார். இருப்பினும் இன்னும் சாதாரண மக்கள் அதன் கதவைத்தட்டுவதை இயன்றவரை தவிர்த்து வருகின்றனர் என்றார் அவர். இந்த நிலையை மாற்ற வேண்டியது அவசியமாகும். உரிய நேரத்தில் நீதி வழங்குவது, நீதி முறையில் செலவைக் குறைப்பது, சாதாரண மக்களுக்குப் புரியும் மொழியில் தீர்ப்பு வழங்குவது, பெண்கள் மற்றும் சமூகத்தின் நலிந்த பிரிவினருக்கு நீதியை உறுதி செய்வது ஆகியவற்றில் நம் அனைவருக்கும் பொறுப்பு உள்ளது.


    நீதித்துறையில் உள்கட்டமைப்பை வலுப்படுத்துவது அவசியம் என்று குடியரசு தலைவர் வலியுறுத்தினார். அலகாபாத் உயர்நீதிமன்றத்தின் தேவைகளைப் பூர்த்தி செய்வதில் நியாய கிராம் திட்டம் முக்கிய மைல்கல்லாக விளங்கும் என்று அவர் நம்பிக்கை தெரிவித்தார்.


    கீழமை நீதிமன்றங்களின் தரத்தையும், திறனையும் முன்னேற்ற நீதித்துறையின் அலுவலர்களுக்கு பயிற்சி அளிப்பது மிகவும் முக்கியமாகும் என்று குடியரசு தலைவர் கூறினார். நியாய கிராம் வளாகத்தில் ,நீதியியல் அகாடமி ஒன்றை அமைக்க திட்டமிடப்பட்டுள்ளதாக அவர் குறிப்பிட்டார். இந்த அகாடமி, உத்தரப்பிரதேசத்தில் கீழ் நீதிமன்றங்களில் நீதிபரிபாலனத்துக்கு சிறப்பான பங்களிப்பை நல்கும் என்று அவர் நம்பிக்கை தெரிவித்தார்.


    *****


    
    

    
    (Release ID: 1517899) Visitor Counter : 16