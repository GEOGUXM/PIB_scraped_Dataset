      கலாசாரத்துறை அமைச்சகம்

      மத்திய அரசால் நிர்வகிக்கப்படும் அருங்காட்சியகங்கள் தொடர்ச்சியான முறையில் மேம்படுத்தப்பட்டு நவீன மயமாக்கப்படுகின்றன: டாக்டர் மகேஷ் ஷர்மா
      Posted On: 27 DEC 2017 4:14PM by PIB Chennai


    தேசிய அருங்காட்சியகம் (புது தில்லி), நவீன ஓவியங்களின் தேசியக் காட்சியகம் – 3 பிரிவுகள் (தில்லி, பெங்களூரு, மும்பை), இந்தியன் அருங்காட்சியகம் (கொல்கத்தா), விக்டோரியா நினைவு மண்டபம் (கொல்கத்தா), சாலர் ஜங் அருங்காட்சியகம் (ஹைதராபாத்), அறிவியல் அருங்காட்சியக தேசிய மையத்தின் (கொல்கத்தா) கீழ் 23 அறிவியல் மையங்கள், அலகாபாத் அருங்காட்சியகம் (அலகாபாத்) என நாட்டில் உள்ள பல அருங்காட்சிகங்கள் கலாச்சார அமைச்சகத்தின் நேரடி நிர்வாகக் கட்டுப்பாட்டின் கீழ் உள்ளன. இவை தவிர இந்தியத் தொல் பொருள் ஆய்வுத் துறையின் கீழ் நாற்பத்து நான்கு ஸ்தல அருங்காட்சியகங்கள் உள்ளன. இந்த அருங்காட்சியகங்களில் கலைப் பொருட்கள், ஓவியங்கள், சிற்பங்கள், நாணயங்கள் இன்னபிற வகையில் ஏராளமான சேகரிப்புகள் உள்ளன. இவற்றை நல்ல நிலையில் பராமரிக்க தொடர் நடவடிக்கை அடிப்படையில் இந்த அருங்காட்சியகங்கள் அரசால் மேம்படுத்தவும் நவீனமயமாக்கவும் படுகின்றன. இது தவிர இந்த துறையில் சர்வதேச மேம்பாடுகளுக்கு இணையாக இந்தியாவில் உள்ள அருங்காட்சியகங்களின் தரத்தில் மாற்றங்களைக் கொண்டுவர தொடர் நடவடிக்கை அடிப்படையில் 14 அம்ச செயல் திட்டங்களையும் அருங்காட்சியகங்களில் அரசு அமலாக்கவுள்ளது.


    மாநிலங்களவையில் இன்று (டிசம்பர், 27) எழுத்து மூலம் அளித்த பதிலில் கலாச்சாரத் துறை (தனிபொறுப்பு) மற்றும் சுற்றுச்சூழல், வனம், பருவநிலை மாற்றத் துறை இணையமைச்சர் டாக்டர் மகேஷ் ஷர்மா இந்தத் தகவலைத் தெரிவித்தார்.


    

    
    (Release ID: 1517816) Visitor Counter : 39