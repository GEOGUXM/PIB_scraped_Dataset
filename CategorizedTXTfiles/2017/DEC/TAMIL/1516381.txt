      குடியரசுத் துணைத் தலைவர் செயலகம்

      சமுதாயத்தில் ஒற்றுமை, அன்பு மற்றும் சமூக சமத்துவம் ஆகியவற்றை இலக்கியங்கள் வளர்க்க வேண்டும்: துணை ஜனாதிபதி
      Posted On: 21 DEC 2017 4:24PM by PIB Chennai


    ‘சமீபியா’ புத்தகத்தின் முதல் பிரதியை பெற்றுக் கொண்டு, துணை ஜனாதிபதி திரு.வெங்கையா நாயுடு பேசுகையில், இலக்கிய எழுத்தாளர்கள் சமூக விவகாரங்களில் குறிப்பாக நல்லிணக்கம், அன்பு மற்றும் சமுதாயத்தில் சமூக சமத்துவம் ஆகியவற்றை ஊக்குவிக்கும் வகையில் எழுத வேண்டும் என்று அழைப்பு விடுத்தார். டெல்லியில் இன்று நடந்த விழாவில், ஓய்வுபெற்ற ஐஏஎஸ் அதிகாரியும், தேசிய நுகர்வோர் குறைதீர்ப்பு ஆணையத்தின் உறுப்பினருமான திரு. பிரேம் நாராயண் எழுதிய, ‘சமீபியா’ புத்தகத்தின் முதல் பிரதியை பெற்றுக் கொண்டு, கூட்டத்தினர் முன்பு உரையாற்றுகையில், அவர் இக்கருத்தை தெரிவித்தார்.


    துணை ஜனாதிபதி பேசுகையில், ‘‘ஒவ்வொரு மனிதனும் எப்பொழுதும் முன்னோக்கி யோசிப்பதுடன் கவனமாக இருக்க வேண்டியது அவசியம். இதன் மூலம்தான் உண்மையான இலக்கு மற்றும் வளர்ச்சியை அடைய முடியும் என்றார். மேலும், அவர் கூறுகையில், எளிதாக புரிந்து கொள்ளும் வகையிலும், நாட்டின் அனைத்து தரப்பு பகுதிகளிலும் ஏற்றுக் கொள்ளப்படும் வகையிலும் இந்தி மொழி எழுத்தாளர்கள் இலக்கியங்களை எழுத வேண்டும் என்றார். பல்வேறு மொழிகளில் அமைந்த இலக்கியங்கள், இந்திய மக்களிடையே உட்கிரகிக்கப்பட்டதற்கு காரணம், அவை முக்கியமான மதிப்பீடுகளை பிரதானமாக பகிர்ந்து கொண்டதுதான் என்று அவர் தெரிவித்தார்.


    துணை ஜனாதிபதி மேலும் பேசுகையில், இந்நாட்டின் இளைஞர்கள் அனைவரும் இலக்கிய உலகத்துடன் தொடர்புக் கொண்டு உரையாடுதல் அவசியம். அதன் மூலம்தான் இந்தியாவின் பாரம்பரிய வேரையும் அமைதி சக்தியின் பெருமைகளையும் பாதுகாக்க முடியும் என்றார்.


    துணை ஜனாதிபதி உரையாற்றுகையில், இந்தியா எப்போதும் எவரையும் தாக்கியதில்லை. அது எப்போதும் ஆக்ரமிப்பாளராக இருந்ததும் இல்லை. இசை, மருத்துவம், இலக்கியம் ஆகியவற்றில் மற்றவர்களை விட எப்போதும் இந்தியா முன்னிலையில் இருந்துள்ளது. இந்த நாட்டில் பிறக்கும் ஒவ்வொரு இந்தியனும், நெசவாளர்கள், மீனவர்கள் இன்னும் பிற என்று ஒவ்வொரு மறைமுகமான திறமைகளை கொண்டுள்ளனர். திறமையான இளைஞர்களை, திறன் மேம்பாட்டு பயிற்சி போன்றவற்றின் மூலம் அரசு கட்டாயம் அவர்களை ஊக்குவிக்க வேண்டும் என்றார்.

    
    
    (Release ID: 1516381) Visitor Counter : 136