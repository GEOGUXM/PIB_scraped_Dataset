      நிதி அமைச்சகம்

      பதினைந்தாவது நிதி ஆணையத்தின் முதலாவது கூட்டம் திரு. என். கே.சிங் தலைமையில் நடைபெற்றது. மத்திய அரசின் பல்வேறு அமைச்சகங்கள், அனைத்து மாநில அரசுகள், உள்ளாட்சி அமைப்புகள், பஞ்சாயத்துகள் மற்றும் ஒவ்வொரு மாநில அரசிலும் உள்ள அரசியல் கட்சிகள் உட்பட சம்பந்தப்பட்ட அனைவரும் விரிவான ஆலோசனைகள் நடத்தினர்.
      Posted On: 04 DEC 2017 3:35PM by PIB Chennai


    2017 நவம்பர் 17 அன்று அமைக்கப்பட்ட பதினைந்தாவது நிதி ஆணையத்தின் முதலாவது கூட்டம் புது தில்லியில் அரசுச் செயலக வடக்குப் பகுதி வளாகத்தில் நடைபெற்றது. இந்தக் கூட்டம் திரு.என்.கே.சிங் தலைமையில் நடைபெற்றது. இதில் ஆணையத்தின் அனைத்து உறுப்பினர்களும் அதாவது திரு. சக்திகாந்த தாஸ், டாக்டர் அசோக் லஹிரி, டாக்டர் ரமேஷ் சந்த் ஆகியோரும் கலந்து கொண்டனர்.


    குடியரசுத் தலைவரால் பிறப்பிக்கப்பட்ட உத்தரவு மற்றும் 2017 நவம்பர் 27 அன்று நிதி அமைச்சகத்தால் வெளியிடப்பட்ட அறிவிக்கை அடிப்படையில் பதினைந்தாவது நிதி ஆணையத்திற்கான பணி வரம்புகள் பற்றிய ஆரம்ப கட்ட விவாதங்கள் நடை பெற்றன.


    பொருத்தமான முறையில் செயல்படுத்துவதற்கு அவசியமான விரிவான பணிவரம்புகள் நிர்ணயிக்கப்பட்டுள்ளன என்பதை ஆணையம் அறிந்தே இருந்தது. இந்த நோக்கத்திற்காக, மத்திய அரசின் பல்வேறு அமைச்சகங்கள், அனைத்து மாநில அரசுகள், உள்ளாட்சி அமைப்புகள், பஞ்சாயத்துகள், ஒவ்வொரு மாநில அரசிலும் உள்ள அரசியல் கட்சிகள் உட்பட சம்பந்தப்பட்ட அனைத்துத் தரப்பினருடனும் விரிவாக விரைந்து ஆலோசனை நடத்தும் முயற்சி தேவையென அது கருதியது.


    பணிவரம்புகளைப் பொருத்தமாக நிறைவேற்ற பகுப்பாய்வு அறிக்கைகளைப் பெறுதல், நாட்டிற்குள்ளேயும் பிற இடங்களிலும் உள்ள முன்னணி ஆராய்ச்சி அமைப்புகளிடமிருந்து பகுப்பாய்வுகளைப் பெறுவதும் கூட அவசியம் என்பதை ஆணையம் ஏற்றுக்கொண்டது.


    ஆணையத்தின் பணியில் உதவியாய் இருக்க கல்விப்புல கருத்துக்களை முன்னணி சிந்தனையாளர்களுடனாக கலந்துரையாடல்களை, துறை சார்ந்த நிபுணர்களின் ஞானத்தைப் பெற்றுக்கொள்ள ஆணையம் ஆர்வமாக உள்ளது.


    புது தில்லி ஜன்பத்தில் ஜவஹர் வியாபார் பவனில் அலுவலகத்தை அமைக்க ஆணையம் ஒப்புதல் அளித்தது.

    
    
    (Release ID: 1518915) Visitor Counter : 23