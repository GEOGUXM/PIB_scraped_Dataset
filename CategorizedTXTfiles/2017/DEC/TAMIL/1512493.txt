      பெருநிறுவனங்கள் விவகாரங்கள் அமைச்சகம்

      இந்திய திவால் மற்றும் வாராக்கடன் வாரியம் (ஐபிபிஐ) குறைதீர் மற்றும் புகார்கள் கையாள்வதற்கான ஒழுங்குமுறைகள் அறிவிக்கையை வெளியிட்டது
      Posted On: 10 DEC 2017 5:20PM by PIB Chennai


    இந்திய திவால் மற்றும் வாராக்கடன் வாரியம் ( ஐபிபிஐ ) அறிவித்துள்ள ஒழுங்குமுறை கள் அறிவிக்கையை ( குறைதீர் மற்றும் புகார் கையாளும் நடவடிக்கை ) டிசம்பர் 7- ம் தேதியன்று இந்திய அரசிதழில் வெளியிட்டது . இந்த விதிமுறைகளின்படி , பங்குதாரர் , கடனாளி , கடன் கொடுத்தவர் , உரிமை கோருபவர் , சேவை வழங்குநர் , திவால் தீர்மான விண்ணப்பதாரர் அல்லது திவால் தீர்மானத்திற்கு விருப்பம் தெரிவிக்கும் நபர் , கலைப்பவர் , தானே முன்வந்து கலைப்பவர் அல்லது திவால் நடவடிக்கை நிறுவனம் போன்றவை , திவால் மற்றும் வாராக்கடன் சட்டம் 2016 மூலம் , சேவையாளர் , திவால் தொழில்முறை நிறுவனம் , திவால் தொழில்முறையாளர்கள் மீது குறை தீர் அல்லது புகார் மனு தெரிவிக்க முடியும் . ஐபிபி ஐ மூலம் மேற்கொள்ளப்படும் புகார் அல்லது குறைதீர் மனு மீதான நடவடிக்கை வெளிப்படையாக இருப்பதுடன் , முறைகேடாக சேவை வழங்குநரை தண்டிக்குமே தவிர , நேர்மையாக சேவை வழங்குநரை தொந்தரவு செய்யாது .


    ஒரு பங்குதாரர் , சேவை வழங்குநர் நடத்தை குறித்த விபரங்களைக் குறிப்பிட்டு , எந்த வகையில் பாதிப்பு ஏற்பட்டது என்று குறைகளைப் பதிவு செய்யமுடியும் . பணம் சம்பந்தமான குறையா அல்லது சேவை வழங்குநரால் எப்படிப்பட்ட துன்பத்திற்கு ஆளானார் , குறை தீர்ப்பதற்கு எப்படிப்பட்ட நடவடிக்கை எடுக்கப்பட்டது மற்றும் எப்படி குறை தீர்க்கப்பட்டிருக்கலாம் போன்ற அனைத்தும் கண்காணிக்கப்படுகிறது .


    பாதிக்கப்பட்டவர் குறிப்பிட்ட படிவம் மூலம் இரண்டாயிரத்து ஐநூறு ரூபாய் ( ரூ .2,500) கட்டணம் செலுத்தி புகார் பதிவு செய்ய முடியும் . ஐபிபிஐ விதித்திருக்கும் நெறிகளின் கீழ் எந்த வகையில் சேவை வழங்குநர் அல்லது அவருடைய இணை நபர்கள் விதிகளை மீறி செயல்பட்டனர் என்பதை தேதி , இடம் மற்றும் முழுமையான தகவல்களுடன் தெரிவிக்க வேண்டும . குற்றம் சுமத்துவதற்கு தகுந்த ஆதாரங்களும் குற்றச்சாட்டுகளுடன் இணைக்கப்பட வேண்டும் . இந்த புகார் மனு உள்நோக்கம் கொண்டதல்ல அல்லது தவறாக அளிக்கப்படவில்லை என்பது உறுதி செய்யப்பட்டால் , கட்டணம் திருப்பித் தரப்படும் .


    புகார் பதிவு செய்வதற்குத் தகுந்த து என ஐபிபிஐ கருதும் பட்சத்தில் , துணை ஒழுங்குமுறை (3) சட்டம் 3- ன் படி , ஆய்வுக்கு உத்தரவிடலாம் . துணை ஒழுங்குமுறை (2) சட்டம் 7- ன் படி , காரணம் கேட்டு நோட்டீஸ் அனுப்ப முடியும் . துணை ஒழுங்குமுறை (2) சட்டம் 11- ன் படி திவால் மற்றும் வாராக்கடன் வாரியம் ( ஆய்வு மற்றும் சோதனை ) சட்டம் , 2017- ன் படி கைப்பற்றும் உத்தரவு பிறப்பித்து , அதற்கான நடைமுறைக ளை மேற்கொள்ள முடியும் .


    இந்த நெறி நடைமுறைகள் டிசம்பர் 7, 2017 முதல் நடைமுறைக்கு வரு கின்றன . இது குறித்த தகவல்களை www.mca.gov.in மற்றும் www.ibbi.gov.in ஆகிய இணையதளங்களில் அறிந்துகொள்ளலாம்

    
    
    (Release ID: 1512493) Visitor Counter : 104
    
    
      Read this release in: English