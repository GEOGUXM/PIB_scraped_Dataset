      குடியரசுத் தலைவர் செயலகம்

      அகமதாபாத், மோதிலால் நேரு தேசிய தொழில்நுட்பக் கல்விக் கழகத்தின் 14 வது பட்டமளிப்பு விழாவில் இந்தியக் குடியரசுத் தலைவர் உரையாற்றினார்.
      Posted On: 15 DEC 2017 2:24PM by PIB Chennai


    அகமதாபாத்தில் உள்ள மோதிலால் நேரு தேசிய தொழில்நுட்பக் கல்விக்கழகத்தின் (எம்.என்.என்.ஐட்டி) 14 வது பட்டமளிப்பு விழாவில் இந்தியக் குடியரசுத் தலைவர் திரு ராம் நாத் கோவிந்த் பங்கேற்று உரையாற்றினார்.


    இந்த விழாவில் பேசிய குடியரசுத் தலைவர், 2007 –லிருந்து இந்தக் கல்விக்கழகம் ”தேசிய முக்கியத்துவம் வாய்ந்த கல்விக்கழகம்” என்ற தகுதி பெற்றிருக்கும் நிலை குறித்து மகிழ்ச்சியை வெளிப்படுத்தினார். இந்தக கல்விக்கழகத்திலிருந்து வரும் திறமை மிகுந்த மாணவர்கள் நாடு முழுவதும் வெளிநாடுகளிலும் மெச்சத் தகுந்த பங்களிப்பு செய்திருப்பதை அவர் குறிப்பிட்டார். மிகச்சிறந்த தொழில்நுட்பக் கல்விக்கழகம் என உலகத்தர வரிசையில் இடம் பெறும் இலக்கை எம்.என்.என்.ஐட்டி தானே நிர்ணயித்துக் கொள்ள வேண்டும் என்றும் அவர் கூறினார்.


    நமது நாட்டின் அடித்தளம் கல்வி என்று குடியரசுத் தலைவர் மேலும் கூறினார். உண்மையான கல்வி என்பது தொழில்நுட்பத் திறன்களை வழங்குவதற்கும் அப்பால், நேர்மைக் குணாம்சத்தைக் கட்டமைப்பதன் மூலம், சமூகத்துக்கான பொறுப்புணர்வுகள் பற்றி நமக்கு விழிப்புணர்வை ஏற்படுத்துகிறது. இது தான் தேசத்திற்குக் கல்வியின் உண்மையான பங்களிப்பாகும்.


    அன்றாட வாழ்வில் மாணவர்கள் தங்களின் திறமையையும் அறிவையும் பயன்படுத்துவார்களானால் அவர்கள் தங்களின் எதிர்கால வாழ்வில் சமச்சீராகவும் முழுமையான முறையிலும் முன்னேறுவார்கள்; சமுகத்திற்கும் பங்களிப்பு செய்வார்கள். எம்.என்.என்.ஐட்டி அதன் சுற்றுப்புறங்கள் தொடர்பான பிரச்சனைகளுக்கும் விரிவான தீர்வுகளைக் காண உதவிசெய்ய வேண்டும் என்று அவர் ஆலோசனை வழங்கினார். உதாரணமாக அதன் மாணவர்கள் தொழில்நுட்ப ஆலோசனைகள் வழங்குவதன் மூலம் தூய்மை இயக்கத்திற்குப் பங்களிப்பு செய்ய முடியும் என்றார். வேலை தருவோரை உருவாக்கும் நோக்கத்துடன் எம்.என்.என்.ஐட்டி தொழில்முனைவோர் பிரிவை அமைத்திருப்பது குறித்தும் அவர் மகிழ்ச்சி தெரிவித்தார்.


    

    
    (Release ID: 1517603) Visitor Counter : 52