      வணிகம் மற்றும் தொழில்துறை அமைச்சகம்

      எம்எஸ்எம்இ –க்கள் மூலம் ஏற்றுமதி வளர்ச்சி
      Posted On: 27 DEC 2017 4:20PM by PIB Chennai


    ஏற்றுமதியில் சிறு, குறு மற்றும் நடுத்தரத் தொழில்களின் ( எம்எஸ்எம்இ) பங்களிப்பை அரசின் வெளி வர்த்தகக் கொள்கை (எஃப்ட்டிப்பி) அங்கீகரித்துள்ளது. நாட்டின் தொழில் உற்பத்தியில் 45 சதவீதமாகவும் மொத்த ஏற்றுமதியில் 40 சதவீதத்திற்கு அதிகமாகவும் உள்நாட்டு மொத்த உற்பத்தி (ஜிடிப்பி) யில் சுமார் 8 சதவீதமாகவும் எம்எஸ்எம்இ –க்களின் பங்களிப்பு உள்ளது.

     1. வட்டிவீதக் குறைப்புத் திட்டம் போன்ற குறிப்பிட்ட ஊக்குவிப்புகளை வழங்குவதன் மூலம் எம்எஸ்எம்இ –க்களை வெளிவர்த்தகக் கொள்கை ஆதரிக்கிறது. இதன் கீழ் எம்.எஸ்.எம்.இ. –க்களாக இருக்கும் அனைத்து ஏற்றுமதியாளர்களுக்கும், பொருட்களை ஏற்றுவதற்கு முன்பு அல்லது ஏற்றிய பின்பு ஒருங்கிணைந்த முறையின் அடிப்படையில் இந்திய வர்த்தக சான்றிதழ் பெற்றுள்ளோருக்கு ஏற்றுமதிக்கான கடன் தொகைக்கு 3% வட்டிக் குறைப்பு வழங்கப்படுகிறது. இது 2015, ஏப்ரல் 1 லிருந்து ஐந்து ஆண்டுகளுக்கு அமலில் இருக்கும்.
     2. மேலும் எம்.எஸ்.எம்.இ. –க்களால் தயாரிக்கப்பட்ட / உற்பத்தி செய்யப்பட்ட பொருள்கள் உட்பட இந்தியாவில் தயாரிக்கப்பட்ட / உற்பத்தி செய்யப்பட்ட அனைத்து பொருட்களுக்கும் வெளிவர்த்தகக் கொள்கையின் கீழ் இந்தியாவிலிருந்து ஏற்றுமதி செய்யப்படும் சில்லறை வணிகப்பொருள்கள் திட்டப்படி ஏற்றுமதி ஊக்குவிப்புகள் அளிக்கப்படும். ஏற்றுமதி பொருட்களை துறைமுகங்களுக்குக் கொண்டு செல்வதற்கான செலவு மதிப்பில் 2,3,5,7 % என்ற அளவுக்கு வரிக்கான கடன் பங்குகள் வழங்கப்படும்.
     3. வெளிவர்த்தகக் கொள்கையின் படி, தொடக்கநிலை வரம்பைக் கடந்து ஏற்றுமதி செய்யும் ஏற்றுமதியாளர்களுக்கு தகுதி அங்கீகரிப்பு வழங்கப்படும். இதன் மூலம் பொருட்களுக்கு சுங்கத்துறையின் விரைவான அனுமதி, செலவு இல்லாமல் ஏற்றுமதி வாய்ப்பு, ஏற்றுமதி மேம்பாட்டுத் திட்டங்களின் கீழ் வங்கி உத்திரவாதம் அளிப்பதிலிருந்து விலக்கு, போன்ற சில சலுகைகள் கிடைக்கும் எம்.எஸ்.எம்.இ. –களின் தகுதிச் சான்றிதழ் அங்கீகாரம் பெறும்போது அந்த அலகுகள் ஏற்றுமதி செயல்பாடுகளுக்கு இரட்டிப்பு முக்கியத்துவம் அளிக்கக் கடமைப்பட்டவை.
     4. நிர்யத் பந்து திட்டத்தின் கீழ் 90 எம்.எஸ்.எம்.இ. தொழிற்கூடங்கள் டி.ஜி.எஃப்.ட்டி –யால் அடையாளம் காணப்பட்டு, சர்வதேச வர்த்தகப் பிரச்சினைகள் தொடர்பான பயிற்சிகள் / கருத்தரங்குகள் நடத்த இலக்கு நிர்ணயிக்கபட்டுள்ளன.

    2017 டிசம்பரில் அறிவிக்கப்பட்ட எஃப்ட்டிப்பி –யின் இடைக்கால ஆய்வுபற்றிய முக்கிய அம்சங்கள்.


     1. இந்தியாவிலிருந்து சில்லறை வணிகப் பொருட்கள் ஏற்றுமதி திட்டத்தின் (எம்.எஸ்.எம்.இ) கீழ் தொழிலாளர்களை அதிகமாகக் கொண்டுள்ள எம்.எஸ்.எம்.இ. –க்களுக்கு ஊக்கத்தொகை வீதம் 2% அதிகரிக்கப்பட்டுள்ளது.

     2. தொழிலாளர்களை அதிகம் கொண்ட ஜவுளித் துறையில் ஆயத்த ஆடைகள், அழகு சாதனப் பொருள்களுக்கு எம்.எஸ்.எம்.இ –ன் கீழ் ஏற்கனவே அறிவிக்கப்பட்ட 2% லிருந்து 4% ஊக்கத்தொகை உயர்வு என்பதற்கும், கூடுதலான சலுகையாகும் இது.
     3. இந்தியாவிலிருந்து சேவைகள் ஏற்றுமதி திட்டத்தின் (எம்.எஸ்.எம்.இ) கீழ் அறிவிக்கப்பட்ட சேவை வழங்குவோருக்கான ஊக்கத்தொகை 2% அளவுக்கு உயர்த்தப்பட்டள்ளது.
     4. ஏற்றுமதிக்குத் தேவையான இடுபொருட்களை வரியின்றி கொள்முதல் செய்வதன் அடிப்படையில் சுய மதிப்பீடு என்ற புதிய திட்டம் அறிமுகம் செய்யப்பட்டுள்ளது.
     5. கொள்கை மாற்றங்கள், தற்போதுள்ள விதிமுறைகளில் மேம்பாடு, பொருள் போக்குவரத்துப் பிரிவில் தொழில்நுட்ப அறிமுக அடிப்படையில் தலையீடு, என்ற வழிவகைகள் மூலம் பொருள் போக்குவரத்துப் பிரிவை மேம்படுத்தவும் ஒருங்கிணைந்த மேம்பாட்டுக்கு ஒருங்கிணைக்கவும் ஏதுவாக, வர்த்தகத் துறையில் புதிய பொருள் போக்குவரத்துப் பிரிவு உருவாக்கப்பட்டுள்ளது.

    மாநிலங்களவையில் இன்று (டிசம்பர் 7) கேள்வி ஒன்றுக்கு எழுத்து மூலம் அளித்த பதிலில் தொழில் வர்த்தகத் துறை இணையமைச்சர் திரு. சி. ஆர். சவுதாரி இந்தத் தகவலை தெரிவித்தார்.


    

    
    (Release ID: 1517822) Visitor Counter : 78
    
    
    
    
    

5.