      நுகர்வோர் நலன், உணவு மற்றும் பொது விநியோகம் அமைச்சகம்

      நுகர்வோருக்கான தேசிய இலவச தொலைபேசி இணைப்பு சேவை
      Posted On: 15 DEC 2017 2:41PM by PIB Chennai


    மத்திய அரசு சார்பில் நுகர்வோர் குறைகளைப் போக்கும் வகையில் தேசிய அளவில் நுகர்வோருக்காக இலவச தொலை பேசி மற்றும் சுருக்கக் குறியீடு எண் (1800-11-4000, 14404) இணைப்பு சேவை ஏற்படுத்தப்பட்டுள்ளது. அதோடு அகமதாபாத், பெங்களூரு, குவாஹாட்டி, ஜெய்ய்பூர், கொல்கத்தா, பாட்னா ஆகிய 6 இடங்களில் மண்டல அளவிலான இலவசத் தொலைபேசி சேவை ஏற்படுத்தப்பட்டுள்ளது. ஒவ்வொரு ஆண்டும் தேசிய நூகர்வோர் தொலை பேசி எண்ணுக்கு வரும் அழைப்புகள் தொடர்ந்து அதிகரித்துக் கொண்டே வருகிறது.


    அதாவது 2015-16-ம் நிதியாண்டில் 1 லட்சத்து 72 ஆயிரத்து 558 அழைப்புகள் வந்தன. அடுத்த நிதியாண்டில் அது 2 லட்சத்து 94 ஆயிரத்து 69 ஆக அது அதிகரித்தது. அதற்கு அடுத்த ஆண்டு, அது, 3 லட்சத்து 10 ஆயிரத்து 202 ஆக அதிகரித்துள்ளது.


    வங்கி, ஆயுள் காப்பீடு, தொலைத் தகவல், ஆன் லைன் வர்த்தகம், ரியல் எஸ்டேட் தொடர்பான அழைப்புகள் வரப்பெற்றுள்ளன. நுகர்வோருக்குப் போதுமான தகவல்களையும் வழிகாட்டுதல்களையும் தேசிய நுகர்வோர் இலவச தொலைபேசி சேவை மூலம் அளிக்கப்பட்டுள்ளது. நுகர்வோர் தங்கள் குறைகள் மற்றும் ஆலோசனைகளை கால் சென்டர் அல்லது ஆன் லைன் மூலம் பதிவு செய்தனர்.


    தேசிய நுகர்வோர் இலவசத் தொலைபேசி இணைப்புச் சேவை மற்றும் மண்டலங்களில் அமைக்கப்பட்டுள்ள இலவசத் தொலைபேசி இணைப்புச் சேவையானது நாடு முழுவதையும் உள்ளடக்கியதாக அமைக்கப்பட்டுள்ளது.


    இத் தகவல்களை மத்திய நுகர்வோர் விவகாரங்கள், உணவு மற்றும் பொது விநியோகத் துறை இணை அமைச்சர் திரு. சி.ஆர். சௌத்ரி டிசம்பர் 15-ம் தேதி மாநிலங்களவையில் தெரிவித்தார்.

    
    
    (Release ID: 1517611) Visitor Counter : 58