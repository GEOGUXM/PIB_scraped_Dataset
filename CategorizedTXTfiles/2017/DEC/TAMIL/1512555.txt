      விவசாயத்துறை அமைச்சகம்

      1950-51-ல் 0.75 மில்லியன் டன்னாக இருந்த நாட்டின் ஒட்டு மொத்த மீன் உற்பத்தி 2016-17-ல் 11.41 மில்லியன் டன்னாக உயர்ந்துள்ளது :திரு. ராதாமோகன் சிங்
      ஒட்டு மொத்த மீன் உற்பத்தியில் 2014-17-ல் 19% வளர்ச்சி வீதத்தை இந்தியா அடைந்துள்ளது :திரு. சிங்
      பனாஜியில் நீர்கோவா மீன் பெரு விழா, 2017 நிகழ்ச்சியில் திரு.ராதாமோகன் சிங் உரை
      Posted On: 09 DEC 2017 12:00PM by PIB Chennai


    உலகின் இரண்டாவது மிகப்பெரிய மீன் உற்பத்தியாளராக இந்தியா விளங்குவதாக மத்திய விவசாயம் மற்றும் விவசாயிகளின் நலத்துறை அமைச்சர் திரு . ராதா மோகன் சிங் தெரிவித்தார் . 1950-51- ல் 0.75 மில்லியன் டன்னாக இருந்த நாட்டின் ஒட்டுமொத்த மீன் உற்பத்தி 2016-17- ல் 11.41 மில்லியன் டன்னாக உயர்ந்துள்ளது . இது தவிர , நாட்டின் 15 மில்லியனுக்கும் அதிகமான மக்களுக்கு இத்துறை வேலை வாய்ப்பையும் , வாழ்வாதார உதவியையும் அளித்து வருகிறது . இன்று , கோவா , பனாஜி , எஸ் . ஏ . ஜி . கம்பால் மைதானத்தில் நடைபெற்ற நீர் கோவா பெரும் மீன் திருவிழா , 2017- ல் அவர் இவ்வாறு கூறினார் . கோவா அரசின் மீன் வளத்துறை அமைச்சர் திரு . விநோத் பாலியேக்கர் இவ்விழாவில் கலந்துக்கொண்டனர் .


    நாட்டின் பெரும்பாலான மக்களுக்கு ஊட்டச்சத்து மற்றும் உணவு பாதுகாப்பை அளித்து வருவதுடன் , மீனவர்கள் மற்றும் மீன் விவசாயிகளுக்கு வருவாய் மற்றும் வேலை வாய்ப்பை மீன் வளத்துறை அளித்து வருவதுடன் , இந்தியாவில் மிகவிரைவாக வளர்ந்து வரும் துறையாக உள்ளது என விவசாயத்துறை அமைச்சர் கூறினார் . நாட்டின் புரதச்சத்துச் தேவைகளை இந்தியாவின் மீன் உற்பத்தி பூர்த்திசெய்வதுடன் , உலகின் மீன் உற்பத்தியில் 6.2 சதவீத அளவிற்கு பங்களிப்பை அளித்துவருகிறது .


    மேலும் திரு . சிங் அவர்கள் , நாம் 2014-15, 2015-16 &2016-17 ஆகிய மூன்றாண்டுகளுடன் 2011-12, 2012-13 &2013-14 ஆகிய மூன்றாண்டுகளை நாம் ஒப்பிடுகையில் , ஒட்டுமொத்த மீன் உற்பத்தி 19 சதவீத வீதம் அளவிற்கு உயர்ந்துள்ளது என்றார் . கடல்சார் மீன் வளத்தில் 6.5 சதவீத வளர்ச்சியும் , நாட்டின் உள்ளூர் மீன்வளம் 26.07 சதவீத வளர்ச்சியும் அடைந்துள்ளது . மீன் மற்றும் மீன் சார்பொருட்களின் ஏற்றுமதி , 2016-17- ம் ஆண்டில் , நாட்டிற்கு 5.78 பில்லியன் அமெரிக்கடாலர் அந்நியசெலாவணியை ( அதாவது ரூ .37,871 கோடி ) பெற்றுதந்துள்ளது என அமைச்சர்மகிழ்ச்சியுடன் தெரிவித்தார் .


    இந்தியா இறால் உற்பத்தியில் முதலிடம் பெற்றுள்ளதுடன் , உலகின் மிகப்பெரிய இறால் ஏற்றுமதியாளராகவும் உள்ளது என விவசாயத்துறை அமைச்சர் தெரிவித்தார் . கடந்த பத்தாண்டுகளில் உலகின் மீன் மற்றும் மீன் பொருட்களின் சராசரி வருடாந்திர வளர்ச்சி வீதம் 7.5% இருப்பதுடன் , மீன் & மீன்வளப் பொருட்களின் ஏற்றுமதியில் 14.8% சராசரி வருடாந்திர வளர்ச்சி பெற்று இந்தியா முதலிடத்தைப் பெற்றுள்ளது .


    மீன்வளத் துறையில் உள்ள பெரும் வள ஆதாரம் , திறன் மற்றும் வாய்ப்புகளை எதிர்நோக்கி , மாண்புமிகு பிரதமர் நீலப்புரட்சிக்கு அறைகூவல் விடுத்துள்ளதாக திரு . சிங் தெரிவித்தார் . அதற்கேற்றவகையில் , அரசு மீன்வளத் துறையின் அனைத்து திட்டங்களையும் நீலப்புரட்சியில் : ரூ .3000 கோடி மதிப்பீட்டில் மீன்வளத்திற்கான ஒருங்கிணைந்த வளர்ச்சி மற்றும் மேலாண்மை திட்டம் என்ற ஒரு குடையின் கீழ் கொண்டுவந்துள்ளது .

    
    
    (Release ID: 1512555) Visitor Counter : 66
    
    
      Read this release in: English