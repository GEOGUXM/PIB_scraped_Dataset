      மனித வள மேம்பாட்டு அமைச்சகம்

      அரசுப்பள்ளிகளில் குடிநீர் கழிப்பறை வசதிகள்
      Posted On: 21 DEC 2017 4:48PM by PIB Chennai


    பள்ளிகளுக்கான விதிமுறைகளையும் தரங்களையும் சிறார்களுக்குக் கட்டணமில்லா கட்டாயக் கல்வி உரிமைச் (ஆர்ட்டிஇ) சட்டம் 2009 பிரிவு 19, குறிப்பிடுகிறது. இந்த சட்டத்தின்படி சம்பந்தப்பட்ட மாநில விதிகளிலும் குறிப்பிடப்பட்டுள்ள படி பள்ளிகளில் கழிப்பறைகளும், குடிநீர் வசதி உள்ளிட்ட அடிப்படைப் கட்டமைப்பு வசதிகளும் செய்து தருவது அந்தந்த அரசுகளின் பொறுப்பும் கடமையும் ஆகும், மாநிலங்களில் உள்ள ஒவ்வொரு பள்ளிக் கட்டிடத்திலும் அனைத்து சிறார்களுக்கும் பாதுகாக்கப்பட்ட, போதுமான குடிநீர் வசதியும், சிறுவர்களுக்கும் சிறுமிகளுக்கும் தனித்தனியே கழிப்பறை வசதியும் ஆர்ட்டிஇ சட்டம் 2009 ன் படி செய்துதர வேண்டும் என்று அனைத்து மாநிலங்கள் / யூனியன் பிரதேசங்களும் அறிவுறுத்தப்பட்டுள்ளன.


    அனைவருக்கும் கல்வித்திட்டம் (எஸ்எஸ்ஏ) தேசிய நடுநிலைப்பள்ளித் திட்டம் (ஆர்எம்எஸ்ஏ) ஆகியவற்றின் மூலம் நாடு முழுவதும் உள்ள பள்ளிகளில் குடிநீர் மற்றும் கழிப்பறை வசதிகள் உள்ளிட்ட அடிப்படை வசதிகளை செய்வதற்கும் விரிவுபடுத்துவதற்கும் மாநிலங்கள் மற்றும் யூனியன் பிரதேசங்களுக்கு மத்திய அரசு உதவிகளை அளித்து வருகிறது. மாநிலங்கள் மற்றும் யூனியன் பிரதேசங்களிலிருந்து பெறப்படும் மதிப்பீடுகள் மற்றும் கல்விக்கான ஒருங்கிணைந்த மாவட்ட தகவல் முறை புள்ளி விவரத்தில் குறிப்பிடப்பட்டுள்ள இடைவெளி அடிப்படையிலும் மாநிலங்களுக்கும் யூனியன் பிரதேசங்களுக்கும் எஸ்எஸ்ஏ-வின் கீழ் ஆரம்பப்பள்ளிகள் மற்றும் ஆர்எம்எஸ்ஏ-வின் கீழ் நடுநிலைப் பள்ளிகளில் குடிநீர் மற்றும் கழிப்பறை வசதிகளுக்கு மனிதவள மேம்பாட்டு அமைச்சகம் ஆண்டு தோறும் நிதி வழங்குகிறது. எஸ்எஸ்ஏ தொடங்கப்பட்ட 2001 முதல் 30.09. 2017 வரை, ஆரம்பப் பள்ளிகளுக்கு 2.41 லட்சம் குடிநீர் வசதி மற்றும் 10.53 லட்சம் கழிப்பறை வசதிகள் அனுமதிக்கப்பட்டன. இவற்றில் சம்பந்தப்பட்ட மாநிலங்கள் / யூனியன் பிரதேசங்களால் 2.32 லட்சம் குடிநீர் வசதிகளும் 9.90 லட்சம் கழிப்பறைகளும் ஏற்படுத்தப்பட்டுள்ளன. ஆர்எம்ஏஎஸ்ஏ-வின் கீழ் 2017-18 வரை மாநிலங்களிலும் / யூனியன் பிரதேசங்களிலும் உள்ள நடுநிலைப்பள்ளிகளில் 24,546 குடிநீர் வசதிகளும் 65,882 கழிப்பறை வசதிகளும் செய்து தர அனுமதி அளிக்கப்பட்டுள்ளன. இவற்றில் 17,74 குடிநீர் வசதியும் 44.692 கழிப்பறைகளும் சம்பந்தப்பட்ட மாநில/ யூனியன் பிரதேசங்களால் ஏற்படுத்தப்பட்டுள்ளன.


    பள்ளிகளில் சிறுவர்களுக்கும் சிறுமிகளுக்கும் தனியாக கழிப்பறைகள் என்ற இலக்கை எட்டுவதற்கு மாநிலங்கள், யூனியன் பிரதேசங்கள், பொதுத்துறை நிறுவனங்கள், தனியார் நிறுவனங்கள் ஆகியவற்றுடன் இணைந்து ஏற்பாடுகள் செய்யப்பட்டுள்ளன. தூய்மைத்திட்டம் முன் முயற்சியின் கீழ் ஒராண்டுகாலத்தில் 2.61 லட்சம் அரசு ஆரம்பப்பள்ளி கழிப்பறைகள் கட்டப்பட்டுள்ளன.


    இந்தத் தகவலைத் மாநிலங்களவையில் கேள்விக்கு இன்று (டிச, 21) எழுத்து மூலம் அளித்த பதிலில் மனித வள மேம்பாட்டுத்துறை இணையமைச்சர் திரு. உபேந்திர குஷ்வாஹா தெரிவித்தார்.


    *****

    
    
    (Release ID: 1515502) Visitor Counter : 42