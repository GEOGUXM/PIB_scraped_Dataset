      உணவுப் பதப்படுத்துதல் தொழிற்சாலைகள் அமைச்சகம்

      பண்ணையிலிருந்து சந்தைக்கு – அறுவடைக்கு பிந்தைய இழப்புகளை தடுக்க நடவடிக்கை
      Posted On: 27 DEC 2017 4:14PM by PIB Chennai


    விவசாய உற்பத்தி பொருட்கள் வீணாவதை தடுக்கவும் , அறுவடைக்கு பிந்தைய இழப்புகளை குறைக்கவும் நாட்டில் உணவு பதப்படுத்துதல் தொழிலை மேம்படுத்த அரசு நடவடிக்கைகளை எடுத்து வருகிறது . உணவு பதப்படுத்துதல் அமைச்சகத்தின் ஒருங்கிணைந்த குளிரூட்டு நிலையங்கள் மற்றும் மதிப்பு கூட் டப்பட்ட உட்கட்டமைப்பை ஏற்படுத்துவதன் முக்கிய நோக்கமே , உணவுப்பொருட்கள் வீணாவதை தடுப்பதுதான் . தோட்டக்கலை மற்றும் இதர உணவுப்பொருட்களை தோட்டத்தில் இருந்து சந்தைக்கு கொண்டு செல்லும்போது ஏற்படும் இழப்புகளை தடுப்பதுதான் இதன் நோக்கமாகும் . இந்தத் திட்டத்தின் கீழ் , உணவு பதப்படுத்துதல் கட்டமைப்பை ஏற்படுத்த திட்டம் ஒன்றுக்கு அதிகபட்சமாக ரூ .10 கோடி நிதி உதவி மானியமாக வழங்கப்படுகிறது . இந்த பதப்படுத்தும் அமைப்புகளை தனியார்கள் , கூட்டு முயற்சி , கூட்டுறவு சங்கங்கள் , சுயுதவிக் குழுக்கள் , விவசாயிகள் சங்கங்கள் , தன்னார்வ தொண்டு நிறுவனங்கள் , மத்திய , மாநில பொதுத்துறை நிறுவனங்கள் என அனைத்து பிரிவினரும் நிறுவலாம் . முக்கியமாக தனியார் துறையினருக்காகவே உருவான இந்தத் திட்டம் பற்றிய கருத்துக்கள் வரவேற்கப்படுகின்றன .


    கிராமப் புறங்களில் , உணவு பதப்படுத்துதலுக்கான குளிரூட்டப்பட்ட நிலையங்களை அமைப்பது உள்ளிட்ட உட்கட்டமைப்பு வசதிகளை ஏற்படுத்தி முழுமையான வளர்ச்சியை உருவாக்க அரசு முயற்சி மேற்கொண்டுள்ளது . விவசாயம் மற்றும் விவசாயிகள் நல அமைச்சகத்தின் கீழ் இயங்கும் விவசாயம் மற்றும் கூட்டுறவுத்துறை ஒருங்கிணைந்த தோட்டக்கலைத்துறை வளர்ச்சி இயக்கத்தை இதற்காக செயல்படுத்தி வருகிறது . சூரியசக்தி உபகரணங்களை அமைத்தல் உள்ளிட்ட மாற்று தொழில்நுட்பங்களை பயன்படுத்தி , மின்சாரத்தை சேமிக்கவும் , உட்கட்டமைபப்பை வலுப்படுத்தவும் இந்த இயக்கம் பயன்படுகிறது . 30 மெட்ரிக் டன் கொள்ளளவு கொண்ட குளிர்பதன அறை அமைக்க ரூ .15 லட்சம் செலவாகும் . குளிர்பதன கிடங்கு அமைக்க மெட்ரிக் டன்னுக்கு ரூ .8,000 முதல் ரூ .10,000 வரை செலவு ஆகலாம் . மாற்று தொழில்நுட்பத்தின் மூலம் திட்டத்தை செயல்படுத்த ரூ .35 லட்சம் செலவாகும் .


    தனியார் நிறுவனங்கள் , கூட்டுறவு நிறுவனங்கள் , விவசாய குழுக்கள் போன்றவற்றின் தேவைக்கு ஏற்ப இந்த திட்டத்தை செயல்படுத்த நிதி உதவி அளிக்கப்படும் . சாதாரண இடங்களில் திட்டச்செலவில் 35 சதவீதமும் , மலைப்பகுதிகளில் 50 சதவீதமும் கடன் சார்ந்த உதவி கிடைக்கும் . இதற்கு மானியமும் அளிக்கப்படும்.

    
    
    (Release ID: 1516377) Visitor Counter : 32