      சாலைப் போக்குவரத்து மற்றும் நெடுஞ்சாலைத்துறை அமைச்சகம்

      நீர்வழி ஆதாரங்கள், சாலை மற்றும் கடல்சார் துறைகள் ஒத்துழைப்பில், இந்தியாவும் மொராக்கோவும் ஒப்பந்தங்களில் கையெழுத்திட்டுள்ளன
      Posted On: 14 DEC 2017 11:09AM by PIB Chennai


    மொராக்கோ அரசாங்கத்தின் சாதனங்கள், போக்குவரத்து, லாஜிக்டிக்ஸ் மற்றும் நீராதாரத் துறைகளின் அமைச்சர் திரு.அப்தெல்காதர் அமரா அவர்களின் தலைமையில் பிரதிநிதிகள் குழுவொன்று, இந்திய அரசாங்கத்தின் சாலைப் போக்குவரத்து மற்றும் நெடுஞ்சாலைகள், கப்பல் போக்குவரத்து, நீர்ஆதாரங்கள், நதிகள் மேம்பாடு, கங்கையை புதுப்பித்தல் துறைகளின் அமைச்சர் திரு நிதின் கட்கரி அவர்களை இன்று புது டில்லியில் சந்தித்தது. இரண்டு தரப்பினரும், சாலைப் போக்குவரத்து, நீர் ஆதாரங்கள், மற்றும் கடல்சார் துறைகளில் இரு நாடுகளுக்கிடையில் பரஸ்பர ஒத்துழைப்பு குறித்த விஷயங்களை விவாதித்தனர். இரண்டு நாடுகளும் கீழ்க்கண்ட புரிந்துணர்வு ஒப்பந்தங்களில்/ உடன்பாடுகளில் கையெழுத்திட்டு பரிமாறிக் கொண்டன.

     1. நீர் ஆதாரங்கள் துறையில் ஒத்துழைப்பிற்கான புரிந்துணர்வு ஒப்பந்தம்
     2. இந்திய கடல்சார் பல்கலைக்கழகம் (IMU) மற்றும் மொராக்கோவின் கடல்சார் கல்விக்கான உயர்நிலை நிறுவனத்திற்கும் (ISEM) இடையில் ஒத்துழைப்பு ஏற்படுத்துவதற்கான ஒப்பந்தம்.
     3. இந்திய கடல்சார் பல்கலைக்கழகம் (IMU) மற்றும் மொராக்கோவின் தேசிய துறைமுகங்கள் முகமைக்கும் (NPA) இடையில், பயிற்சியளிப்பதில் ஒத்துழைப்பு ஒப்பந்தத்திற்கான வரைவுக் கட்டமைப்பு, மற்றும்
     4. இந்திய நெடுஞ்சாலை பொறியாளர்கள் அகாடெமி (IAHE) மற்றும் மொராக்கோவின் எஞ்சின் மற்றும் சாலைப் பராமரிப்புப் பயிற்சி நிறுவனத்திற்கும் (IFEER) இடையில் ஒத்துழைப்பு ஒப்பந்தத்திற்கான வரைவுக் கட்டமைப்பு.

    இந்த நிகழ்வு குறித்து பேசிய திரு கட்கரி, சாலை போக்குவரத்து, நீர் ஆதாரங்கள் மற்றும் கடல்சார் துறைகளில் இருநாடுகளுக்கும் இடையில் ஒத்துழைப்பு வாய்ப்புகளைப் பயன்படுத்திக் கொள்வதை எதிர்நோக்கி இருப்பதாக கூறினார்.


    

    
    (Release ID: 1517573) Visitor Counter : 26
    
    
    
    
    

4.