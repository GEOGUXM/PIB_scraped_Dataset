      கப்பல் போக்குவரத்து அமைச்சகம்

      நீர்வழிப் பயணத் திட்டம்
      Posted On: 21 DEC 2017 6:19PM by PIB Chennai


    குஜராத் மாநிலத்தில் உள்ள காம்பே வளைகுடாவில் கோகா-தாஹெஜ் இடையே படகு வழிப் பயணத் திட்டத்தை பிரதமர் திரு. நரேந்திர மோடி அக்டோபர் 22-ம் தேதி தொடங்கி வைத்தார். இந்தத் திட்டம் குஜராத் கடல்வழி வாரியத்தால் அமல்படுத்தப்பட்டுள்ளது.


    இந்தத் திட்டம் இந்தியாவைப் பொறுத்தவரை முதல் திட்டம் ஆகும். அத்தோடு உலகத்திலேயே மிக உயரமான அலைகள் எழும்புவதில் இரண்டாவது என்று பெயர் பெற்ற இடத்தில் இந்தப் பயணத் திட்டம் செயல்படுத்தப்பட்டுள்ளது. தாஹெஜ்-கோகா இடையே சாலை வழியே செல்லும்போதான தூரம், நேரம் படகு வழிப் பயணத்தின்போது மிகவும் குறைகிறது. சாலை வழியே மேற்கண்ட இரு இடங்களுக்குமான தூரம் 268 கிலோ மீட்டர் ஆகும். இந்த தூரத்தை அடைய 8 மணி நேரம் ஆகும். அதே சமயம் படகு வழியே செல்லும்போது 31 கிலோ தூரமே ஆகும். இந்த தூரத்தை 90 நிமிடங்களில் சென்றடைந்துவிடலாம்.


    இத்திட்டத்துக்கு ரூ 615 கோடி ரூபாய் செலவாகும் என குஜராத் கடல்வழி வாரியம் மதி்ப்பிட்டுள்ளது. முனையம் அமைத்தல், மூலதனப் பணிகள் மற்றும் பல பணிகளுக்கானது இந்த செலவு. சாகர்மாலா திட்டத்தின் கீழ் மத்திய அரசு மூலதனப் பணிகளுக்காக 50 சதவிகிதம் நிதி ஒதுக்கீடு செய்துள்ளது. அதாவது 117 கோடி ஒதுக்கீடு செய்து 2016-17-ம் ஆண்டில் ரூபாய் 58.5 கோடியும் 2017-18-ம் ஆண்டில் 40.68 கோடி ரூபாயும் அளித்துள்ளது.


    இத்தகவலை சாலைப் போக்குவரத்து மற்றும் கப்பல் துறை இணை அமைச்சர் பொன். திரு. ராதாகிருஷ்ணன் மக்களவையில் கேள்வி ஒன்றுக்கு எழுத்துப்பூர்வமாக அளித்த பதிலில் தெரிவித்துள்ளார்.

    
    
    (Release ID: 1516246) Visitor Counter : 59