      நீர்வளத் துறை அமைச்சகம்

      நாட்டின் 91 பிரதான நீர்த் தேங்கங்களின் தண்ணீர் இருப்பு நிலை 1 சதவிதம் குறைந்துள்ளது
      Posted On: 08 DEC 2017 11:22AM by PIB Chennai


    நாட்டிலுள்ள பிரதானமான 91 நீர்த் தேங்கங்களில் இந்த ஆண்டு டிசம்பர் 7-ம் தேதி முடிந்த வாரத்தில் மொத்த தண்ணிர் இருப்பு 61 சதவீத மாக இருந்தது. இது 96.444 பில்லியன் கன மீட்டர் ஆகும். ஆனால் இந்த ஆண்டு நவம்பர் 30-ம் தேதி முடிந்த வாரத்தில் இந்த 91 நீர்த் தேங்கங்களிலும் 62 சதவீத ம் தண்ணீர் இருப்பு இருந்தது. அதாவது முடிந்த வாரத்தில் ஒரு சதவீத ம் இந்த 91 நீர்த் தேங்களிலும் தண்ணீர் இருப்பு குறைந்துள்ளது.


    இந்த 91 நீர்த் தேங்கங்களின் மொத்த கொள்ளவு 157.799 பில்லியன் கன மீட்டர் ஆகும். நாட்டில் உள்ள மொத்த நீர்த் தேக்கங்களின் கொள்ளவு 253.388 பில்லியன் கன மீட்டர் ஆகும். அதாவது 91 நீர்த் தேக்கங்களின் இந்த கொள்ளவு, மொத்த கொள்ளளவில் 62 சதவீத ம் ஆகும். இந்த 91 நீர்த் தேக்கங்களில் 37 நீர்த் தேக்கங்கள் மின்சாரம் தயாரிப்பதற்கு பயன்படுத்தப்படுவதாகும்.


    பிராந்திய வாரியாக நீர் இருப்பு நிலவரம்


    வடக்கு பிராந்தியம்


    ராஜஸ்தான், பஞ்சாப், இமாசலப் பிரதேசம் உள்ளிட்ட மாநிலங்களைக் கொண்டது வடக்கு பிராந்தியம் இந்த பிராந்தியத்தில் மொத்தம் 6 நீர்த் தேக்கங்கள் உள்ளன. இவை மத்திய நீர் ஆணையத்தின் கண்காணிப்பில் உள்ளன. இவற்றின் மொத்த நீர் கொள்ளளவு 18.01 பில்லியன் கன மீட்டர் ஆகும். ஆனால் இவற்றில் உள்ள நீரின் தற்போதைய அளவு 11.44 பில்லியன் கன மீட்டர் ஆகும். அதாவது 64 சதவீத ம் நீர் இருப்பு உள்ளது. கடந்த ஆண்டு இதே காலத்தில் 56 சதவீத ம் நீர்தான் இருப்பு இருந்தது. இதே காலத்தில் கடந்த 10 ஆண்டுகளில் சராசரியாக 63 சதவீத ம் நீர் இருப்பு இருந்தது. ஆக மொத்தம் கடந்த ஆண்டின் அளவு மற்றும் கடந்த 10 ஆண்டின் சராசரி அளவை விட நடப்பு ஆண்டின் நீர் இருப்பு சதவிதம் அதிகம்.


    கிழக்கு பிராந்தியம்


    கிழக்கு பிராந்தியம் என்பது ஜார்க்கண்ட், ஒடிசா, மேற்கு வங்கம், திரிபுரா ஆகிய மாநிலங்களை உள்ளடக்கியதாகும். மத்திய நீர் ஆணையத்தின் கண்காணிப்பில் இந்த பிராந்தியத்தில் 15 நீர்த் தேக்கங்கள் உள்ளன. இந்த நீர்த் தேக்கங்களில் மொத்த கொள்ளளவு 18.83 பில்லியன் கன மீட்டர் ஆகும். இதில் 14.22 பில்லியன் கன மீட்டர் நீர் இருப்பாகும். இது 76 சதவீத ம் ஆகும். கடந்த ஆண்டு இதே காலத்தில் இந்த நீர்த் தேக்கங்களில் 81 சதவீத ம் நீர் இருந்தது. அதே சமயம் கடந்த 10 ஆண்டுகளில் சராசரியாக 70 சதவீத ம் நீர் இருந்தது. ஆக நடப்பு இருப்பானது கடந்த ஆண்டை விட குறைவானதும் கடந்த 10 ஆண்டு சராசரியைவிட அதிகமும் ஆகும்.


    மேற்கு பிராந்தியம்


    மகாராஷ்டிரம், குஜராத் ஆகிய மாநிலங்களை உள்ளடக்கியது மேற்கு பிராந்தியம். இந்த பிராந்தியத்தில் மத்திய நீர் ஆணையத்தின் கண்காணிப்பில் மொத்தம் 27 நீர்த் தேக்கங்கள் உள்ளன. இந்த நீர்த் தேக்கங்களின் மொத்த கொள்ளவு 27.07 பில்லியன் கன மீட்டர் ஆகும். இவற்றில் தற்போது 18.96 பில்லியன் கன மீட்டர் இருப்பு உள்ளது. இது 70 சதவீத ம் ஆகும். இந்த நீர்த் தேக்கங்களில் கடந்த ஆண்டு 76 சதவீத ம் நீர் இருப்பு இருந்தது. கடந்த 10 ஆண்டுகளில் சராசரியாக 70 சதவீத ம் நீர் இருப்பு இருந்தது. ஆக கடந்த ஆண்டை விட அதிகமாகவும் கடந்த 10 ஆண்டு சராசரிக்கு சமமாகவும் இருந்தது.


    மத்திய பிராந்தியம்


    மத்திய பிராந்தியம் என்பது உத்தரப்பிரதேசம், உத்தரகாண்ட், மத்தியப் பிரதேசம், சட்டீஸ்கர் ஆகிய மாநிலங்களை உள்ளடக்கியதாகும். இந்த பிராந்தியத்தில் மத்திய நீர் ஆணையத்தின் கண்காணிப்பில் 12 நீர்த் தேக்கங்கள் உள்ளன. இந்த நீர்த் தேக்கங்களின் மொத்த கொள்ளளவு 42.30 பில்லியன் கன மீட்டர் ஆகும். இவற்றின் நடப்பு இருப்பு 23.62 பில்லியன் கன மீட்டர் ஆகும். இது 56 சதவீத ம் ஆகும். கடந்த ஆண்டு இந்த நீர்த் தேக்கங்களில் 81 சதவீத மும் கடந்த 10 ஆண்டுகளில் சராசரியாக 63 சதவீத மும் நீர் இருந்தது. இது கடந்த ஆண்டைவிடவும் கடந்து 10 ஆண்டு சராசரியைவிடவும் குறைவாகும்.


    தெற்கு பிராந்தியம்


    தமிழ்நாடு, ஆந்திரா, தெலுங்கானா, கர்நாடகா, கேரளா ஆகிய பிராந்தியங்களை உள்ளடக்கியதாகும் தெற்கு பிராந்தியம். இந்த பிராந்தியத்தில் மத்திய நீர் ஆணையத்தின் கண்காணிப்பில் 31 நீர்த் தேக்கங்கள் உள்ளன. இவற்றின் மொத்த கொள்ளளவு 51.59 பில்லியன் கன மீட்டர் ஆகும். இவற்றில் உள்ள நீரின் இருப்பு 28.20 பில்லியன் கன மீட்டர் ஆகும். இது 55 சதவீத ம் ஆகும். கடந்த ஆண்டு இந்த நீர்த் தேக்கங்களில் 39 சதவிதமும் கடந்த 10 ஆண்டுகளில் சராசரியாக 61 சதவீத மும் நீர் இருந்தது. ஆக நடப்பு ஆண்டு இருப்பு என்பது கடந்த ஆண்டை விட கூடுதலாகும். கடந்த 10 ஆண்டு சராசரியை விட குறைவாகும்


    இதே காலத்தின் கடந்த ஆண்டை விட இமாசலப்பிரதேசம், மேற்கு வங்கம், திரிபுரா, மகாராஷ்டிரம், உத்தரகாண்ட், ஆந்திரப்பிரதேசம், தெலுங்கனா, கர்நாடகா, கேரளா, தமிழ்நாடு ஆகிய மாநிலங்களில் நடப்பு ஆண்டுக்கான நீர் இருப்பு அதிகமாகும். கடந்த ஆண்டுக்கு சமமாக பஞ்சாபில் இந்த ஆண்டும் நீர் இருப்பு உள்ளது. ராஜஸ்தான், ஜார்க்கண்ட், ஒடிசா, குஜராத், உத்தரப்பிரதேசம், மத்தியப் பிரதேசம், சட்டீஸ்கர் ஆகிய மாநிலங்களில் நீர் இருப்பு குறைவாக உள்ளது.


    

    
    (Release ID: 1517577) Visitor Counter : 103