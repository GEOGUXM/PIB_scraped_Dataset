      விவசாயத்துறை அமைச்சகம்

      தேசிய வேளாண் கல்வி தினத்தையொட்டி திரு.ராதா மோகன் சிங் உரை
      Posted On: 03 DEC 2017 3:40PM by PIB Chennai


    வேளாண் கல்வியை நோக்கி பள்ளிக் குழந்தைகள் உள்பட இளைஞர்களை ஈர்ப்பதுதான் எங்கள் முக்கிய நோக்கம் என்று மத்திய வேளாண் மற்றும் விவசாயிகள் நலத்துறை அமைச்சர் திரு . ராதா மோகன் சிங் கூறியுள்ளார் . விவசாயத்தின் ஒருங்கிணைந்த அபரிமித வளர்ச்சியைக் குறிக்கும் வகையில் , மத்திய அரசு பல தேசிய மற்றும் சர்வதேச தினங்களை கொண்டாடி வருகிறது என்று அவர் குறிப்பிட்டார் . தேசிய வேளாண் தினத்தையொட்டி கடந்த 3- ம்தேதி , பீகார் மாநிலம் சமஸ்திபூர் , புசாவில் உள்ள டாக்டர் ராஜேந்திர பிரசாத் மத்திய வேளாண் பல்கலைக் கழகத்தில் உரையாற்றுகையில் , திரு . ராதா மோகன் சிங் இவ்வாறு கூறினார் .


    டிசம்பர் 3- ம் தேதியை தேசிய வேளாண் கல்வி தின மாக கொண்டாட இரண்டு ஆண்டுகளுக்கு முன்பே மத்திய அரசு முடிவு செய்ததாக அமைச்சர் கூறினார் . அன்றைய தினம் நமது முதல் குடியரசுத் தலைவர் மற்றும் முதல் மத்திய வேளாண் அமைச்சர் டாக்டர் ராஜேந்திர பிரசாத்தின் பிறந்த தினமாகும் . இதனை அனைத்து மாநிலங்களில் உள்ள வேளாண் பல்கலைக் கழகங்களும் , கல்வி நிறுவனங்களும் தேசிய வேளாண் கல்வி தின மாக விமரிசையாக கொண்டாடி வருவதாக அவர் தெரிவித்தார் .


    இதனையொட்டி , விவசாய கல்வி மற்றும் ஆராய்ச்சியை வலுப்படுத்தவும் , விவசாயத்தை மேம்படுத்தவும் அரசு பல்வேறு திட்டங்களை செயல்படுத்த துவங்கியதாக திரு . சிங் தெரிவித்தார் . புதிய தொழில்நுட்ப வளர்ச்சியுடன் , விவசாயத்தின் போக்கு தினந்தோறும் மாறி வருகிறது . நவீன தொழில் நுட்பங்களை அதிக அளவில் பயன்படுத்த , வேளாண் கல்வியை வலுப்படுத்துவது மிகவும் அவசியமாகும் . நாட்டில் உயர் வேளாண் கல்வியின் தரத்தை உயர்த்த பல புதிய திட்டங்களை இந்திய வேளாண் ஆராய்ச்சி சபை முன்னெடுத்துள்ளது மகிழ்ச்சி அளிப்பதாக திரு . சிங் கூறினார் . 2013-14- ம் நிதியாண்டுடன் ஒப்பிடுகையில் இந்த ஆண்டு விவசாய கல்விக்கான பட்ஜெட்டை இந்திய அரசு 47.4 சதவீதமாக உயர்த்தியுள்ளது .


    வேளாண் உயர் கல்வியில் தரமான முழுமையான அணுகுமுறையை கையாளுவதற்காக , அனைத்து வேளாண் பல்கலைக் கழகங்களிலும் ஐந்தாவது டீன் கமிட்டி அறிக்கையை அமல்படுத்தி உள்ளதாக அவர் கூறினார் . முதல் முறையாக அனைத்து வேளாண் பட்டப்படிப்புகளும் தொழில் முறை படிப்புகளாக அறிவிக்கப்பட்டுள்ளன . இதன் மூலம் வருங்காலத்தில் வேளாண் பட்டதாரிகள் சிறந்த வாய்ப்புகளை பெறமுடியும் . வேளாண் பட்டப்படிப்புகள் இதன் மூலம் பொறியியல் பட்டதுக்கு நிகராக மாறி உள்ளன . வேளாண் பட்டதாரிகள் வெளிநாடுகளுக்கு உயர் படிப்புக்காக செல்லும்போது அதிக வாய்ப்புகளைப் பெற முடியும் என்று அமைச்சர் தெரிவித்தார் .


    வேளாண் கல்வியில் உள்ள அனைத்து படிப்புகளையும் உள்ளடக்கிய கல்வி தரத்தையும் , தேவையான நிர்வாக விதிமுறைகளையும் ஐந்தாவது டீன் கமிட்டி அறிக்கை கொண்டுள்ளதாக திரு . சிங் தெரிவித்தார் . வேளாண் பட்டதாரிகளுக்கும் , அதனுடன் தொடர்புடைய இதர படிப்புகளை படிப்பவர்களுக்கும் வாய்ப்புகளை அளிக்கும் ரெடி திட்டம் அமல்படுத்தப்படும் என்று அவர் கூறியுள்ளார் . படிக்கும் போதே , விவசாய பட்டதாரிகளுக்கு நம்பிக்கையையும் , திறமையையும் ஏற்படுத்துவதே இதன் நோக்கமாகும் . பட்டப்படிப்பு காலத்தின் நான்காவது ஆண்டில் விவசாயிகளுடன் சேர்ந்து வேலை செய்வதும் இந்த திட்டத்தின் ஒரு அம்சமாகும் . இதைத்தவிர , உணவுப்பொருள் உற்பத்தி தொழிலில் பயிற்சியும் வழங்கப்படும் . ரெடி திட்டத்தின் மூலம் வழங்கப்படும் மாதாந்திர உதவித்தொகை ரூ .750- ல் இருந்து ரூ .3000 ஆக உயர்த்தப்பட்டுள்ளது .


    வடகிழக்கு இந்தியாவின் வளத்தை உணர்ந்து கொண்ட மோடி அரசு , இம்பாலில் உள்ள மத்திய வேளாண் பல்கலைக்லகழகத்தின் கீழ் , ஆறு புதிய கல்லூரிகளை திறந்துள்ளது . இதனால் வடகிழக்கு இந்தியாவில் விவசாய பல்கலைக் கழகங்களின் எண்ணிக்கை கடந்த 2 ஆண்டுகளில் 85 சதவீதம் உயர்ந்துள்ளது . தற்போது , மொத்த கல்லூரிகளின் எண்ணிக்கை 13 ஆக அதிகிரித்துள்ளது . இதில் இரண்டு கல்லூரிகள் அருணாச்சல் மற்றும் மேகாலாயாவிலும் , இரண்டு தோட்டக்கலை கல்லூரிகள் சிக்கிமிலும் , நாகாலாந்தில் கால்நடை அறிவியல் கல்லூரியும் , மணிப்பூர் இம்பாலில் உணவு தொழில்நுட்ப கல்லூரியும் தொடங்கப்பட்டுள்ளன . இது தவிர ஜார்க்கண்டிலும் , அசாமிலும் இந்திய வேளாண் ஆராய்ச்சி நிறுவனங்கள் அமைக்கப்பட்டுள்ளதாக அமைச்சர் கூறினார் . புந்தல்கண்ட் பகுதியில் , ஜான்சி ராணி லட்சுமிபாய் மத்திய வேளாண் பல்கலைக் கழகத்தின் கீழ் , 4 புதிய கல்லூரிகள் நிறுவும் பணி முழுவீச்சில் நடந்து வருவதாக அமைச்சர் தெரிவித்தார் .
    

    
    (Release ID: 1512465) Visitor Counter : 50
    
    
      Read this release in: English