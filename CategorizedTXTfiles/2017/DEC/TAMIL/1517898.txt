      குடியரசுத் துணைத் தலைவர் செயலகம்

      மாணவர்களை உருவாக்குவதில் ஆசிரியர்களின் பங்கு முக்கியமானது - குடியரசுத் துணைத்தலைவர்
      Posted On: 15 DEC 2017 7:20PM by PIB Chennai


    இந்தியக் குடியரசுத் துணைத்தலைவர் திரு .வெங்கையா நாயுடு, மாணவர்கள் மற்றும் சமூகத்தை உருவாக்குவதில் ஆசிரியர்களின் பங்கு மிகவும் முக்கியமானது என்று கூறியுள்ளார். ஹைதராபாத்தில் ஶ்ரீசரஸ்வதி வித்யாபீட பழைய மாணவர்கள் கூட்டத்தில் அவர் உரையாற்றினார். இந்த நிகழ்ச்சியில் ,தெலங்கானா சட்ட மேலவைத் தலைவர் திரு. கே.சுவாமி கவுடு உள்ளிட்டோர் கரந்து கொண்டனர்.


    வகுப்பறை என்பது தாயின் கருவறையைப் போன்றது என்று கூறிய குடியரசு துணைத்தலைவர், அனைவரும் கல்விக்கு முக்கியத்துவம் அளிக்க வேண்டும் என்று வலியுறுத்தினார். கல்வி ஞானத்தை அளிக்கக்கூடியது என்பதால், ஆசிரியர்கள் அறிவையும், சேவை மற்றும் நேர்மையை மாணவர்களுக்கு போதிக்க வேண்டும் என்று அவர் கேட்டுக்கொண்டார். ஆசிரியர்கள் தர்க்க ரீதியாகவும், அறிவியல்பூர்வமாகவும் கற்பிக்க, பயில வேண்டியது அவசியம் என்று அவர் குறிப்பிட்டார்.


    
    ஆண்டாண்டு காலமாக சகிப்புத்தன்மை என்பது இந்திய கலாச்சாரத்துடன் ஊறியது என்பதால், இந்தியாவுக்கு சகிப்புத் தன்மையை யாரும் கற்பிக்க வேண்டிய அவசியம் இல்லை என்று குடியரசு துணைத்தலைவர் கூறினார். ஒவ்வொருவரும் தங்கள் அன்னை, பிறந்த இடம், தாய்மொழி மற்றும் தாய்நாட்டை நினைவில் கொள்ள வேண்டும் என்று அவர் கேட்டுக்கொண்டார். அதேபோல அனைவரும் இயற்கையைப் பாதுகாக்க வேண்டும் என்றும் குடியரசுத் துணைத்தலைவர் வலியுறுத்தினார்.

    
    
    (Release ID: 1517898) Visitor Counter : 37