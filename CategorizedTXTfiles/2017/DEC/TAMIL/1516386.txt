      பெண்கள் மற்றும் குழந்தை நலன் அமைச்சகம்

      அரசு மற்றும் தனியார் பணியிடங்களில் பாலியல் துன்புறுத்தல்கள் தொடர்பாக பெண்கள் தங்களுடைய புகார்களை பதிவு செய்வதற்காக, ஷீ-பாக்ஸ் இணையதளம் நிறுவப்பட்டுள்ளது.
      ஷீ-பாக்ஸ் இணையதளம் வழியாக உட்பட டபிள்யூசிடி அமைச்சகத்தால் 350க்கும் மேற்பட்ட புகார்கள் பெறப்பட்டுள்ளன.

      Posted On: 21 DEC 2017 4:28PM by PIB Chennai

    பணியிடங்களில் பெண்களுக்கான பாலியல் துன்புறுத்தல்கள் (முன்னெச்சரிக்கை, தடுப்பு மற்றும் குறைதீர்ப்பு) சட்டம், 2013ஐ தீவிரமாக அமல்படுத்தும் விதமாக, மத்திய பெண்கள் மற்றும் குழந்தைகள் மேம்பாட்டுத்துறை அமைச்சகம், இணையதளம் வழியிலான குறைகள் மேலாண்மை முறையை ஏற்படுத்தி உள்ளது. இதற்கு பாலியல் துன்புறுத்தல் எலக்ட்ரானிக் பாக்ஸ் (ஷீ-பாக்ஸ்) என்று பெயரிடப்பட்டுள்ளது. இதில் நாட்டில் உள்ள அனைத்து பெண்களும், தங்கள் பணியிடங்களில் நடக்கும் பாலியல் துன்புறுத்தல்கள் தொடர்பாக புகார்களை பதிவு செய்யலாம்


    முறையற்ற நடவடிக்கைகள் தொடர்பாக 350க்கும் மேற்பட்ட புகார்கள் வந்துள்ளன. இதில் ஷீ-பாக்ஸ் இணையதளம் வழியாக வந்த புகார்களும் அடங்கும்.


    நிறுவனத்துக்குள்ளான புகார்கள் கமிட்டி (ஐசிசி.க்கள்) நடவடிக்கைகள் தொடர்பாக வருடாந்திர அறிக்கையில் நிறுவனங்கள் குறிப்பிட வேண்டும் என்பதை கட்டாயமாக்க, மத்திய நிறுவனங்கள் விவகாரத்துறை அமைச்சகத்திடம் கேட்டுக் கொள்ளப்பட்டுள்ளது. மத்திய நிறுவனங்கள் விவகாரத்துறை அமைச்சகம் மட்டுமின்றி, தொழில்துறை அமைப்புகளான, இந்திய தொழில், வர்த்தக சங்கங்கள் ஒருங்கிணைப்பு (அசோசேம்), இந்திய தொழில், வர்த்தக சங்கங்களின் கூட்டமைப்பு (பிக்கி), இந்திய சமூக தொழில், வர்த்தக சங்கங்களின் கூட்டமைப்பு (சிசிஐ), சாப்ட்வேர் மற்றும் சேவைகள் நிறுவனங்களின் தேசிய சங்கம் (நாஸ்காம்) ஆகியவையும், தனியார் துறையில் உள்ள தங்கள் உறுப்பு நிறுவனங்களில் இச்சட்டத்தை தீவிரமாக அமல்படுத்த கேட்டுக் கொள்ளப்பட்டுள்ளன. மாநிலங்களவையில் கேள்வி ஒன்றுக்கு பதில் அளிக்கையில் இத்தகவலை மத்திய பெண்கள் மற்றும் குழந்தைகள் மேம்பாட்டுத்துறை இணையமைச்சர் டாக்டர். வீரேந்திர குமார் இத்தகவலை தெரிவித்தார்.

    
    
    (Release ID: 1516386) Visitor Counter : 49