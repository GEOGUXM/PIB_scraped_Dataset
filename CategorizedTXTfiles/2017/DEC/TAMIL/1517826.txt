      குடியரசுத் துணைத் தலைவர் செயலகம்

      பாரம்பரியத் திறன்கள்
      Posted On: 27 DEC 2017 4:29PM by PIB Chennai


    தெரிவு செய்யப்பட்ட கைவினைத் தொழில்கள் மற்றும் கைத்தறி தொகுமையங்களில் கைவினைத் தொழில் மிகுதிறனாளிகள்/ பயிற்சியாளர்கள் வழிகாட்டுதலின் கீழ் 15 நாட்களுக்கு திறன் ஆக்க நிகழ்வுகள் ஏற்பாடு செய்ய வட கிழக்கு கைவினைத் தொழில்கள் மற்றும் கைத்தறி வளர்ச்சிக்கழகத்திற்கு (என்இஎச்எச்டிசி) வட கிழக்குப் பிராந்திய மேம்பாட்டு அமைச்சகம் ஆதரவு தெரிவித்துள்ளது. மரச் சிற்பம் செதுக்குதல், ஆலயமணி உலோக வேலைகள், கைகளால் இயக்கப்படும் தறிவேலைகள், கையாலும் காலாலும் இயக்கப்படும் தறி வேலைகள், இயற்கை நூலிழைகளில் இலைச் சாயம் ஏற்றுதல் போன்ற பாரம்பரிய திறன்களைப் பாதுகாப்பதற்கு வடகிழக்கு பிராந்தியத்தில் உள்ள கைவினைக் கலைஞர்கள், நெசவாளர்கள் இடையே விழிப்புணர்வு மற்றும் பயிற்சி நிகழ்வுகளை என்இஎச்எச்டிசி மேற்கொள்கிறது. பயிற்சி பெற்ற வடிவமைப்பாளர்களை ஈடுபடுத்தித் தொகு மையங்கள் நிலையில் கைவினைக் கலைஞர்களுக்கும் நெசவாளர்களுக்கும் வடிவமைப்பு மேம்பாட்டுப் பயிலரங்குகளையும் அது நடத்துகிறது.


    வட கிழக்கு ஊரக வாழ்வாதாரத் திட்டம் (என்இஆர்எல்ப்பி) என்ற, உலக வங்கி உதவியுடனான திட்டத்தின் சிறப்பம்சங்களில் ஒன்றாக திறன் மேம்பாடு உள்ளது.


    இந்தத் திட்டத்தின் கீழ், நெசவாளர்கள், கைவினைக்கலைஞர்கள், ஆகியோரின் பல்வேறு வகையான பாரம்பரியத் திறன்கள், திட்ட அமலாக்கப் பகுதியைச் சேர்ந்த இளைஞர்களுக்கும் சுயஉதவிக் குழுக்களின் உறுப்பினர்களுக்கும் பயிற்றுவிக்கப்படவுள்ளன.


    மக்களவையில் இன்று (டிசம்பர் 27) கேள்வி ஒன்றுக்கு எழுத்து மூலம் அளித்த பதிலில் வடகிழக்கு பிராந்திய மேம்பாட்டு அமைச்சக இணையமைச்சரும் (தனிப்பொறுப்பு) பிரதமர் அலுவலகம், அணுசக்தி மற்றும் விண்வெளி ஆய்வுத் துறை இணையமைச்சருமான டாக்டர் ஜிதேந்திர சிங் இதனைத் தெரிவித்துள்ளார்.


    *****

    
    
    (Release ID: 1517826) Visitor Counter : 26