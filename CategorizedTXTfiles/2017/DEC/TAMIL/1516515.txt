      பாதுகாப்பு அமைச்சகம்

      இந்திய விமானப்படையின் பல்முனை பயன்பாட்டு ஹெலிகாப்டர்களான, எம்ஐ 8 ‘பிரதாப்’பை படைப்பிரிவுக்கு அனுப்பும் வண்ணமயமான நிகழ்ச்சி நடந்தது.
      Posted On: 17 DEC 2017 2:34PM by PIB Chennai


    பெங்களூரு எலஹங்காவில் உள்ள விமானப்படை தளத்தில், பிரதாப் என்று அழைக்கப்படும் எம்ஐ-8ஐ, படைப்பிரிவுக்கு அனுப்பும் நிகழ்ச்சி இன்று நடைபெற்றது. இந்நிகழ்ச்சியில், விமானப்படை முன்னாள் தளபதி மேஜர் பிவிஎஸ்எம், ஏவிஎஸ்எம், எஸ்சி, விஎம், ஏடிசி பாலி ஹோமி தலைமையில் முக்கிய பிரமுகர்கள் கலந்து கொண்டனர். கடைசி எம்ஐ-8 மற்றும் சிஓ 112 எச்யூ ஆகியவை இப்படைப்பிரிவில் இடம்பெற்றுள்ளது. விமானப்படை பயிற்சி மையத்தின் தலைவர்


    ஏர் மார்ஷல் எஸ்ஆர்கே நாயர் பிவிஎஸ்எம், ஏவிஎஸ்எம், விஎஸ்எம் தலைமை விருந்தினராக இந்நிகழ்ச்சியில் கலந்து கொண்டார். எம்ஐ-8 ஹெலிகாப்டரின் மூத்த அதிகாரி ஏர் மார்ஷல் ஜஸ்ஜித் சிங் கேர், விஎம், கமாண்டன்ட் என்டிஏ, ஆகியோரும் இவ்விழாவில் கலந்து கொண்டனர்.


    112 எச்யூ என்பது ஹெலிலிப்டின் அல்மா மேட்டர் ஆகும். இந்த பிரிவில் 119 விமானிகள் குழுவினர், 89 விமான பொறியியல் குழுவினர், 57 விமான தாக்குதல் குழுவினர் பயிற்சியை முடித்துள்ளனர். எம்ஐ-8 ஆனது பிரதாப் என்று அழைக்கப்படுகிறது. இது, இந்திய விமானப்படையின் நடுத்தர ரக போர் பயிற்சி ஹெலிகாப்டராகவும், எம்எல்ஐ விமானக் குழுவினர் பட்டப்படிப்புக்கு சிறந்த மேடையாகவும் திகழ்கிறது.


    இந்தியாவுக்கு முதல் முறையாக எம்ஐ-8 ஹெலிகாப்டர்கள், 1971ம் ஆண்டு மும்பைக்கு வந்திறங்கின. இது இந்திய விமானப்படையின் ஹெலிகாப்டர் படைப்பிரிவில் 1972ம் சேர்க்கப்பட்டது. 1971 மற்றும் 1988ம் ஆண்டுகளுக்கு இடையே, இந்திய விமானப்படையில் பிரதாப் என்று பெயரிடப்பட்ட 107 எம்ஐ-8 ரக ஹெலிகாப்டர்கள் இணைக்கப்பட்டுள்ளன. தற்போது நடக்கும் எம்ஐ-8ஐ படைப்பிரிவுக்கு அனுப்பும் நிகழ்ச்சியுடன், இந்த ஹெலிகாப்டர்கள் கடந்த 45 ஆண்டுகளாக இந்திய விமானப்படையில் சேவையாற்றி வருகின்றன. எம்ஐ-8, பிரதாப், 10 அதிரடி தாக்குதல் குழுக்களில் இடம்பெற்றவை. சியாச்சின் பனிமலையில் மேற்கொள்ளப்பட்ட ஆப்ரேஷன் மேகதூத், இலங்கையில் நடந்த ஆப்ரேஷன் பவன் ஆகியவற்றில் இவை இடம்பெற்றன. மேலும், நாடு முழுவதும் பல்வேறு இடங்களில் நடந்த மனிதாபிமான நடவடிக்கைகள், பேரிடர் கால நிவாரண நடவடிக்கைகள் உள்ளிட்டவற்றில் இந்த ஹெலிகாப்டர்கள் பங்கேற்றுள்ளன. கடந்த பல தசாப்த ஆண்டுகளாக விஐபிக்கள் மற்றும் விவிஐபி.க்களின் பயணங்களுக்கும் எம்ஐ-8 ஹெலிகாப்டர்கள் பயன்படுத்தப்படுகின்றன. தனது பெருமைமிக்க சேவையில் மட்டுமின்றி எம்ஐ-8 ஹெலிகாப்டர்கள், பல்வேறு அதிரடி நடவடிக்கைகளுக்கும், இந்திய விமானப்படைக்கு நிபுணத்துவம் வாய்ந்த விமானப் பணியாளர்களையும் வழங்கி வருகிறது. எலஹங்காவில் உள்ள இந்த விமானப்படை தளத்தின் 112வது ஹெலிகாப்டர் பிரிவு, இந்த மறக்க முடியாத பணிகளின் கடைசி பிரிவாகும்.

    
    
    (Release ID: 1516515) Visitor Counter : 65