      آبی وسائل، دریائی ترقیات اور گنگا احیاء کی وزارت

      ملک کے 91 بڑے آبی ذخائر کی سطح آب میں 2 فیصد تک کی کمی
      Posted On: 01 DEC 2017 4:14PM by PIB Delhi


    نئی دہلی 1 دسمبر/ 30 نومبر 2017 کو ختم ہونےوالے ہفتہ کے لئے ملک کے 91 بڑے آبی ذخائر میں جمع پانی کی مقدار98.578 مکعب میٹر تھی، جو ان ذخائر میں پانی جمع کرنے کی مجموعی گنجائش کے 62 فیصد کے بقدر تھی جبکہ 23 نومبر 2017 کو ختم ہونے والے ہفتہ میں یہ مقدار 64فیصد تھی ۔30 نومبر2017 کو ختم ہونے والے ہفتے میں آبی ذخائر کی سطح آب پچھلے سال کی اسی مدت کے 96 فیصد اورپچھلے دس برسو ں کے اوسط کے 95 فیصد کے بقدر تھی ۔


    ان آبی ذخائر میں پانی جمع ہونے کی گنجائش 157.799 مکعب میٹر ہے ۔ جو ان آبی ذخائر میں 253.388 بی سی ایم کی مجموعی گنجائش کے 62 فیصد کے بقدر ہے ۔ ان 91 بڑے آبی ذخائر میں سے 37 آبی ذخائر میں 60 میگاواٹ سے زیادہ پن بجلی پیدا کرنے کی اہلیت موجود ہے۔
    ملک کے بڑے آبی ذخائر میں جمع پانی کی خطہ وارصورتحا ل :


    شمالی خطہ :


    ملک کے شمالی خطے میں ہماچل پردیش ، پنجاب اورراجستھان کی ریاستیں واقع ہیں ۔ان ریاستوں میں چھ بڑے آبی ذخائر موجود ہیں۔سینٹرل واٹرکمیشن 18.01 مکعب میٹر کی کل گنجائش والے ان آبی ذخائر میں جمع پانی کی صورتحال پر نگاہ رکھتا ہے ۔ ان آبی ذخائر میں مجموعی لائیو اسٹوریج یعنی موجودہ آبی ذخیرہ 11.81 مکعب میٹر ہے ، جو ان تمام آبی ذکائر کی مجموعی ذخیرہ صلاحیت کا 66 فیصد حصہ ہے۔پچھلے سال کی اسی مدت کے دوران ان آبی ذخائر میں جمع پانی کی مقدار ان کی کل گنجائش کے 59 فیصد کے بقدر تھی اور پچھلے دس برسوں کے اوسط کی بھی 66فیصد تھی ۔ اس طرح پچھلے سال کے مقابلے جاری سال کے دوران ان آبی ذخائر میں جمع پانی کی صورتحال بہتر اور پچھلے دس برس کی اسی مدت کے اوسط کے مقابلے بھی بہتر ہے ۔


    مشرقی خطہ :


    ملک کے مشرقی خطے میں جھارکھنڈ ،اڈیشہ ، مغربی بنگال اور تری پورہ کی ریاستیں واقع ہیں ۔ ان ریاستوں میں 15 بڑے آبی ذخائر موجود ہیں۔ 18.83 بی سی ایم کی کل گنجائش والے ان آبی ذخائر میں جمع پانی کی صورتحال پر سینٹرل واٹر کمیشن نگاہ رکھتا ہے۔ان آبی ذخائر میں مجموعی آبی ذخیرہ صلاحیت14.32 مکعب میٹر کی ہے جو ان میں جمع پانی کی مجموعی مقدار کے 76 فیصد کے بقدر ہے اور پچھلے سال کی اسی مدت کے دوران ان میں جمع پانی کی 82 فیصد کے بقدر او ر پچھلے دس برسوں کی اسی مدت کے 72 فیصد کے بقدر ہے ۔ اس طرح پچھلے سال کے مقابلے جاری سال کے دوران ان آبی ذخائر میں جمع پانی کی صورتحال پچھلے سال کی اسی مدت کے مقابلے کم اور پچھلے دس برسوں کی اسی مدت کے اوسط کے مقابلے بہتر ہے ۔


    مغربی خطہ :


    ملک کے مغربی خطےمیں گجرات اور مہاراشٹر کی ریاستیں واقع ہیں ۔ ان ریاستوں میں 27 بڑے آبی ذخائر موجود ہیں ۔سینٹرل واٹر کمیشن 27.07کی کل گنجائش والے ان آبی ذخائر میں جمع پانی کی صورتحال پر نظر رکھتا ہے ۔ ریزرو وائر اسٹوریج بلیٹن کے مطابق سردست ان آبی ذخائر میں 19.32 مکعب میٹر پانی موجود ہے ۔ جو ان میں پانی جمع ہونے کی کل گنجائش کے 71 فیصد کے بقدر ہے ۔پچھلے سال کی اسی مدت کے دوران ان آبی ذخائر میں جمع پانی کی مقدار ان کی کل گنجائش کےمقابلے میں 78 فیصد اور پچھلے دس برسوں کی اسی مدت کے 72 فیصد کے بقدر تھی ۔اس طرح پچھلے سال کے مقابلے جاری سال کے د وران ان آبی ذخائر میں جمع پانی کی مقدار کم اور پچھلے دس برس کی اسی مدت کے اوسط کے مقابلے بھی کم ہے ۔


    وسطی خطہ :


    ملک کے وسطی خطے میں اترپردیش ، مدھیہ پردش ،اتراکھنڈ اورچھتیس گڑھ کی ریاستیں واقع ہیں ۔ ان ریاستوں میں 42.30 مکعب میٹر پانی جمع کرنے کی کل گنجائش والے 12 آبی ذخائر موجود ہیں ۔ ریزرو وائر اسٹوریج بلیٹن کے مطابق سردست ان آبی ذخائر میں 24.15 مکعب میٹر پانی جمع ہے جو ان آبی ذخائر میں پانی جمع کرنے کی کل گنجائش کے 57 فیصد کے بقدر ہے ۔ پچھلے سال کی اسی مدت کے دوران ان آبی ذخائر میں جمع پانی کی مقدار ان کی کل گنجائش کے 83 فیصد تھی اور پچھلے دس برسوں کی اسی مدت کے اوسط کے 63 فیصد کے بقدر تھی ۔ اس طرح پچھلے سال کے مقابلے جاری سال کے دوران ان آبی ذخائر میں جمع پانی کی مقدار کم اور پچھلے دس برسوں کے اوسط کے مقابلے بھی کم رہی ہے ۔


    جنوبی خطہ :


    ملک کے جنوبی خطے میں آندھر ا پردیش ، تلنگانہ ، اے پی اینڈ ٹی جی ( دونوں ریاستوں میں دو مشترکہ منصوبے ) کرناٹک ، کیرل اور تمل ناڈو کی ریاستیں واقع ہیں ۔ ان ریاستوں میں 51.59 مکعب میٹر پانی جمع کرنے کی کل گنجائش والے 31 بڑے آبی ذخائر موجود ہیں ۔ سینٹرل واٹر کمیشن (سی ڈبلیو سی ) ان آبی ذخائر میں جمع پانی کی صورتحال پر نگاہ رکھتا ہے ۔ ریزرو وائر اسٹوریج بلیٹن کے مطابق ان آبی ذخائر میں 28.99 مکعب میٹر پانی موجود ہے جو ان میں پانی جمع کرنے کی کل گنجائش کے 41 فیصد کے بقدر ہے ۔ پچھلے سال کی اسی مدت کے دوران ان آبی ذخائر میں موجود پانی کی مقدار ا ن کی کل گنجائش کے 43 فیصد اورپچھلے دس برس کی اسی مدت کے اوسط کے 65 فیصد کے بقدر تھی ۔ اس طرح پچھلے سال کے مقابلے جاری سا ل کے دوران ان آبی ذخائر میں جمع پانی کی مقدار بہتر اور پچھلے دس برسوں کی اسی مدت کے اوسط کے مقابلے میں کم ہوئی ہے ۔


    ہماچل پردیش ، مغربی بنگال ، تری پورہ، اتراکھنڈ، اے پی، اور تلنگانہ، آندھراپردیش، کرناٹک، کیرالہ اور تمل ناڈو کے آبی ذخائر میں جمع پانی کی مقدار پچھلے سال کے مقابلے جاری سال کے دوران قدرے بہتر رہی ہے جبکہ جن ریاستوں کے آبی ذخائر میں جمع پانی کی مقدار پچھلے سال کی اسی مدت کے مقابلے میں قدرے کم رہی ہے ان میں پنجاب اور مہاراشٹر کی ریاستیں شامل ہیں ۔


    ************

    
    
    (Release ID: 1511491) Visitor Counter : 3