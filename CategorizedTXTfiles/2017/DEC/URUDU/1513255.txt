      صحت اور خاندانی بہبود کی وزارت

      ملیریا سے ہونے والی اموات
      Posted On: 19 DEC 2017 8:20PM by PIB Delhi


    نئی دہلی، 19 دسمبر / عالمی ملیریا رپورٹ ( ڈبلیو ایم آر ) ہر سال عالمی ادارۂ صحت ( ڈبلیو ایچ او ) کے ذریعے شائع کی جاتی ہے اور ملیریا کے معاملات اور اس سے ہونے والی اموات سے متعلق تخمینے ریاضیاتی ماڈلنگ پر مبنی ہوتے ہیں ۔ ان تخمینوں تک رسائی موصولہ اعداد و شمار کو ضرب کرکے ہوتی ہے ۔ یہ تخمینے کسی ملک میں موجود ملیریا کے واقعات کے حقیقی عکاس نہیں ہوتے ۔


    ہندوستان میں ملیریا کی نگرانی کا مضبوط نظام موجود ہے ۔ یہاں ہر سال تقریباً 120 ملین جانچ کی جاتی ہیں اور تقریباً ایک ملین ملیریا کے معاملات کا پتہ لگایا جاتا ہے ، جسے تخمینی معاملات ( 13 ملین ) سے تقسیم کیا جاتا ہے اور اس طرح سے ڈبلیو ایم آر ، 2017 ء میں 8 فی صد کا ہندسہ حاصل ہوا ۔


    اسی طرح سے ہندوستان کے تناظر میں ڈبلیو ایم آر ، 2017 ء کی رپورٹ کے مطابق سب سہارا خطے سے باہر عالمی سطح پر ملیریا کے معاملات کا 6 فی صد تخمینہ اور زیادہ سے زیادہ اموات کا تخمینہ لگایا گیا ، جب کہ 2016 ء میں 331 اموات کی ہی خبر موصول ہوئی ۔


    ہندوستان 2027 ء تک ملک سے ملیریا کے خاتمے کے لئے کام کر رہا ہے اور یہ ہدف مرحلہ وار طریقے سے حاصل کیا جائے گا ۔ اس حکمت عملی کےتحت پہلے اُن ریاستوں سے ملیریا کا خاتمہ کیا جائے گا ، جہاں اس طرح کے معاملات کم ہیں ۔ اس کے بعد ان ریاستوں پر توجہ مرکوز کی جائے گی ، جہاں ملیریا کے معاملات زیادہ سامنے آتے ہیں ۔


    یہ اطلاع صحت و کنبہ بہبود کے وزیر مملکت جناب اشونی کمار چوبے آج راجیہ سبھا میں ایک سوال کے تحریری جواب میں دی ۔


    U. No. 6375


    

    
    (Release ID: 1513255) Visitor Counter : 8