      وزارت دفاع

      یوم جمہوریہ 2018-فلائی پاسٹ-بھارتی فضائیہ کی جانب سے ایک اپیل
      Posted On: 27 DEC 2017 5:56PM by PIB Delhi


    نئی دہلی ، 27 ؍ دسمبر،فلائی پاسٹ کی بلندیاں 60سے 500میٹر کے درمیان ہوتی ہیں اور پرندوں کی پرواز کے ذریعے فلائٹ سلامتی کو جو خطرات لاحق ہوتے ہیں، ان کے پیش نظر ،بھارتی فضائیہ دلی اور اس کی ہمسائیگی میں رہائش پذیر تمام شہریوں سے اپیل کرتی ہے کہ وہ اس علاقے کو صاف ستھرا رکھنے اور کھانے پینے کی چیزیں، کوڑا کرکٹ، مرے ہوئے جانور یا ان کے پنجر 26 جنوری 2018 تک کھلے میں پھینکنے سے احتراز کریں۔


    ذمہ دار شہریوں سے یہ بھی گزارش کی جاتی ہے کہ وہ کھلے میں پڑے ہوئے کسی بھی پنجر کے بارے میں نزدیکی ایئر فورس یونٹ یا پولیس اسٹیشن کو مطلع کریں۔ اس روٹ کے تحت آنے والے حساس علاقوں میں پالم، نجف گڑھ کے نالے، تہاڑ جیل، وار سمٹری یا جنگی قبرستان اور راشٹرپتی بھون کے آس پاس کے علاقے شامل ہیں۔


    کم بلندی پر پرواز کر رہے طیاروں کیلئے چڑیاں، سنگین خطرات کا باعث ہوتی ہیں۔ کھلے میں پھینکی گئی چیزیں چڑیوں کو متوجہ کرتی ہیں۔ ایک محفوظ فلائی پاسٹ کو یقینی بنانے کیلئے، دلی اور اس کے ہمسائیگی میں رہائش پذیر شہروں سے گزارش کی جاتی ہے کہ وہ کھلے میں کھانے پینے کی چیزیں اور کوڑا کرکٹ ہر گز نہ پھینکیں۔ ان سے یہ بھی گزارش کی جاتی ہے کہ اگر انہیں کھلے میں کوئی پنجر نظر آئے، تو وہ اس کی اطلا ع ، نزدیکی ایئرفورس یونٹ/پولیس اسٹیشن کو فوری طور پر دینے کی زحمت کریں تاکہ فوراً اس کے ہٹانے کا انتظام ممکن ہو سکے۔


    ************

    
    
    (Release ID: 1514375) Visitor Counter : 20