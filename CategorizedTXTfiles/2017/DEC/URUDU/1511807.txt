      وزارت خزانہ

      وزیرمالیات نے ڈائریکٹوریٹ آف ریونیو انٹلی جنس کے افسران کو ٹکنالوجی سے مطابقت قائم رکھنے کی ہدایت کی اور سونے اورمنشیات جیسی حساس اشیا کی اسمگلنگ کی وباسے مقابلے کے لئے تازہ ترین تکنیکی وسائل کا استعمال کیا جائے
      ڈائریکٹوریٹ آف ریونیو انٹلی جنس (ڈی آر آئی ) نے قومی راجدھانی دلی میں اپنے
      
      ساٹھواں یوم تاسیس کے موقع پر اپنی ڈائمنڈ جوبلی منائی
      Posted On: 04 DEC 2017 8:58PM by PIB Delhi


    نئی دہلی،05۔دسمبر – مالیات اورکارپوریٹ امور کے مرکزی وزیر جناب ارون جیٹلی نے ڈائریکٹوریٹ آ ف ریونیو انٹلی جنس (ڈی آر آئی ) کے افسران کو ہدایت کی ہے کہ غیر قانونی ہندوستانی کرنسی کے نوٹ (ایف آئی سی این ) کے پھیلاؤ کی وبا پر قابو پانے اور جنگلاتی زندگی اور ماحولیاتی طور سے حساس اشیا کی غیر قانونی عالمی تجارت تاریخی یادگار اشیا کی اسمگلنگ اورتجارت پر مبنی حوالہ جیسے جرائم کے تدارک کے لئے ٹکنالوجی کی مدد لی جائے اور بدلتے معاشی منظر نامے سے مطابقت برقرار رکھی جائے تاکہ ان جرائم کی روک تھام کو یقینی بنایا جاسکے ۔ واضح ہوکہ ڈائریکٹوریٹ آ ف ریونیو انٹلی جنس (ڈی آر آئی ) ملک میں اسمگلنگ کے انسداد کے لئے سراغ رسی اور تفتیش کرنے والی اعلیٰ ترین ایجنسیوں میں شامل ہے ۔ وزیر مالیات موصوف ڈی آر آئی کے ساٹھویں یوم تاسیس کی تقریب میں موجود ڈی آر آئی کے سینئر افسران اور عملے سمیت متعددسرکردہ شخصیات کے اجتماع سے خطاب کررہے تھے ۔ڈی آر آئی نے اپنے ساٹھویں یوم تاسیس کے موقع پر قومی راجدھانی دلی میں اس ڈائمنڈ جوبلی تقریب کا اہتمام کیا تھا۔اس موقع پر وزیر مالیات موصوف نے افسران کو ہدایت کی کہ حساس اشیا کی اسمگلنگ کی کوششوں کو ناکام بنانے کے لئے نئے اور جدید طریقے استعمال کئے جائیں ۔ان حساس اشیا میں سونا اور منشیات شامل ہیں ۔ اس کے ساتھ ہی وزیر موصوف نے یہ ہدایت بھی کی درآمدات اور برآمدات کے کاروبار میں کی جانے والی فریب دہی کا پتہ لگانے کے لئے بھی ان طریقوں کا استعمال کیا جائے ۔ انہوں نے کہا کہ سرحد پار سے اسمگلنگ کے واقعات میں اضافے کے خطرات کی روشنی میں ان جرائم کی روک تھام کے لئے جوش وجذبے اور لگن کے ساتھ کام کیا جائے ۔ اس کے ساتھ درآمدات اوربرآمدات کے کاروبار میں ہونے والی کاروباری فریب دہی بھی ڈی آر آئی کے لئے ایک چیلنج کی حیثیت رکھتی ہے ،اس لئے خاص طور سے اس چیلنج سے کامیاب مقابلے کے لئے ڈاٹا اینا لیٹکس جیسے ٹکنالوجی کے وسائل کا استعمال کیا جائے ۔

    
    اس سے قبل جناب ارون جیٹلی نے ڈی آر آئی ، اس کے افسران اورعملے کو اس کی سابقہ شاندار کامیابی کے لئے مبارکباد دی ۔ اس موقع پر انہوں نے ، ’’ اسمگلنگ ان انڈیا رپورٹ ‘‘ کے نام سے موسوم ڈی آر آئی کے جریدے کے اجرا کی تقریب کا اہتمام کرنے کی بھی ستائش کی ۔ انہوں نے اس جریدے کا اجرا کرنے کےساتھ ساتھ ملک میں پہلی بار ڈی آر آئی شہیدی تمغے کا اعزاز پیش کئے جانے کی بھی ستائش کی ۔
    
    واضح ہوکہ ڈی آر آئی نے اس سال اپنی تشکیل کے ساٹھ سال مکمل کرلئے ہیں۔اس موقع پر اس ادارے کی ڈائمنڈ جوبلی تقریب کا اہتمام کیا گیا تھا اور قومی راجدھانی دلی میں بھی اسی سلسلے کی ایک شاندار تقریب منعقد کی گئی تھی ۔وزیر مالیات جناب ارون جیٹلی نے مہمان خصوصی کی حیثیت سے اس تقریب کو رونق بخشی جبکہ وزیر مملکت برائے مالیات جناب شیو پرتاپ شکلا مہمان ذی وقار کی حیثیت سے اس تقریب میں شریک تھے ۔ مالیات کے محکمے کے سکریٹری جناب ہنس مکھ ادھیا اورسی بی ای سی کی سربراہ محترمہ ونجا این سرنا نے بھی اس تقریب میں شرکت کی ۔

    *****


    
    
    م ن ۔س ش۔ رم
    U-6094

    
    
    (Release ID: 1511807) Visitor Counter : 5