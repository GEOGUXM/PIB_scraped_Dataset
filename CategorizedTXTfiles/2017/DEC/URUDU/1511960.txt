      کامرس اور صنعت کی وزارتہ

      کامرس کی وزارت نے کالی مرچ کی کم از کم درآمدی قیمت مقرر کردی
      Posted On: 06 DEC 2017 2:05PM by PIB Delhi


    نئی دہلی، 6 دسمبر 2017/ کامرس اور صنعت کی مرکزی وزارت نے کالی مرچ کی کاشت کرنے والوں کے مفاد کے تحفظ کے لئے گرم مصالحے سے متعلق بورڈ کی یہ تجویز منظور کرلی ہے کہ کالی مرچ کی کم از کم درآمدی قیمت 500 روپے فی کلو گرام مقرر کی جائے ۔

    
    ابھی حال ہی میں دوسرے علاقوں سے کم قیمت پر کالی مرچ درآمد کرنے کی وجہ سے اندرون ملک کالی مرچ کی قیمتوں میں کمی آجانے کے سبب کالی مرچ کی کاشت کرنے والوں کے اندر بڑی تشویش پیدا ہوگئی تھی۔ کالی مرچ کی قیمت میں ایک سال میں تقریباً 35 فی صد کی کمی ہوگئی تھی جس کی وجہ سے کالی مرچ کی کاشت کرنے والوں کو مشکلات کا سامنا کرنا پڑ رہا تھا۔
    
    کیونکہ کالی مرچ پیدا کرنے والے زیادہ تک ملک آسیان کے علاقے میں واقع ہیں ۔ اس لئے اس بات کا بھی اندیشہ تھا کہ ان ملکوں کی کالی مرچ سری لنکا کے راستے لائی جائے گی اور ایس اے ایف ٹی اے نیز آئی ایس این ایف ٹی اے کے تحت رعایتی درآمدی ڈیوٹی سے فائدہ اٹھایا جاسکے گا۔ کسانوں کی انجمنیں سخت اقداما ت کرنے کا مطالبہ کررہی تھیں جن میں کالی مرچ کی کم از کم درآمدی قیمت (ایم آئی پی) مقرر کرنے کا مطالبہ بھی شامل تھا تاکہ دوسرے علاقوں سے سستی قیمت پر کالی مرچ کی درآمد کو روکا جاسکے۔
    
    کم از کم درآمدی قیمت مقرر کرنے سے اندرون ملک قیمتوں میں بہتری پیدا ہوگی خاص طو ر پر ایک ایسے وقت میں جب کہ کالی مرچ کی فصل کی کٹائی کا وقت قریب آرہا ہے۔
    
    م ن۔ ج۔ ج۔
    
    U- 6124

    
    
    (Release ID: 1511960) Visitor Counter : 4