      ارضیاتی سائنس کی وزارت

      جنوب مشرق خلیج بنگال پر ہوا کا کم دباؤ(دوپہر 2 بجکر 15منٹ)
      Posted On: 07 DEC 2017 4:13PM by PIB Delhi


    نئی دہلی، 7 دسمبر 2017/جنوب مشرق خلیج بنگال اور آس پاس کے علاقوں پر ہوا کا کم دباؤ پچھلے چھ گھنٹوں کے دوران تقریباً 20 کلو میٹر فی گھنٹے کی رفتار سے شمال اور شمال مغرب کی طرف بڑھ گیا ہے اور یہ آج 7 دسمبر 2017 کو ہندستانی معیاری وقت کے مطابق دوپہر ساڑھے گیارہ بجے گوپال پور سے تقریباً 840 کلو میٹر جنوب مشرق اور مچھلی پٹنم کے جنوب مشرق سے 850 کلو میٹر کے فاصلے پر عرض البلد 12.2ڈگری شمال اور طول البلد 87.9 ڈگری مشرق میں مرکوز تھا۔ اندازہ ہے کہ یہ شمال شمال مغرب کی طرف بڑھے گا اور 9 دسمبر کی صبح تک شمالی آندھراپردیش اور جنوبی اڈیشہ کے ساحلوں تک پہنچ جائے گا۔ یہ بھی امکان ہے کہ اگلے 24 گھنٹوں کے دوران یہ ہوا کے شدید کم دباؤ کی شکل اختیار کرلے گا۔ البتہ اس کا بھی امکان ہے کہ یہ 9 دسمبر کی صبح کی قریب شمالی آندھراپردیش کے ساحلوں پر پہنچتے پہنچتے تھوڑ ا کمزور پڑ جائے گا۔


    انتباہ:


    زبردست بارش:


    اگلے چوبیس گھنٹوں کے دوران انڈومان کے ساحلوں پر بیشتر علاقوں ہلکی سے اوسط بارش اور نکو بار جزائر میں کہیں کہیں تیز بارش ہونے کا امکان ہے۔


    8 اور 9 دسمبر کو شمالی آندھراپردیش میں بیشتر جگہوں پر بارش اور کچھ جگہوں پر شدید بارش نیز اوڈیشہ میں 8 سے 10 دسمبر کے دوران اور 8 دسمبر کو مغربی بنگال کے ساحلی اضلاع میں بارش کا امکان ہے۔


    ہوا :


    اگلے چوبیس گھنٹوں کے دوران انڈومان جزائر اور ان کے آس پاس 40 سے 50 کلو میٹر سے لے کر 60 کلو میٹر فی گھنٹے کی رفتار سے تیز ہوائیں چل سکتی ہیں جو بعد میں کمزور پڑ جائیں گی۔


    7 دسمبر کی شام سے 9 دسمبر کی صبح تک شمالی آندھراپردیش اور اوڈیشہ کے ساحلوں پر ہوا کے تیز جھکڑ چل سکتے ہیں جن کی رفتار 40 -50 کلو فی گھنٹے سے لے کر 60 کلو میٹر تک جاسکتی ہے۔ اس کے بعد ہوا کی رفتار میں کمی ہوجائے گی۔


    سمندری حالات:


    اگلے چوبیس گھنٹے کے دوران انڈومان جزائر کے اطراف سمندری حالات خراب سے خراب تر رہیں گے۔


    شمالی آندھراپردیش اور اڈیشہ کے سمندوں میں 7 دسمبر کی شام سے لے کر 9 دسمبر کی صبح تک سمندری حالات خراب سے خراب تک رہیں گے۔


    کیا کارروائی کی جاسکتی ہے:


    انڈومان جزائر کے ماہی گیروں کو مشورہ دیا جاتا ہے کہ و ہ 8 دسمبر کی صبح تک سمندر میں مچھلیاں پکڑنے نہ جائیں ۔ نکوبار جزائر کے ماہی گیروں کو مشورہ دیا جاتا ہے کہ و ہ بھی اس دوران مچھلیاں پکڑنے سمندر میں نہ جائیں۔


    شمالی تملناڈو اور جنوبی آندھراپردیش کے ساحلوں پر رہنے والے ماہی گیروں کو مشورہ دیا جاتا ہے کہ وہ 7 اور 8 دسمبر کو گہرے سمندر میں مچھلیاں پکڑنے نہ جائیں اور شمالی آندھراپردیش اور اوڈیشہ کے ساحلوں پر رہنے والے ماہی گیروں کو مشورہ دیا جاتا ہے کہ وہ 9 دسمبر کی صبح تک مچھلیاں پکڑنے سمندر میں نہ جائیں۔


    ۔۔۔۔۔۔۔۔۔۔۔


    م ن۔ ج۔ ج۔


    U- 6154

    
    
    (Release ID: 1512098) Visitor Counter : 4