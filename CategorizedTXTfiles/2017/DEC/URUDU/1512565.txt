      وزارت دفاع

      آبدوز جہاز آئی این ایس کلواری 14دسمبر 2017 کو سمندر میں اتارا جائے گا
      Posted On: 13 DEC 2017 6:12PM by PIB Delhi


    نئی دہلی،14۔دسمبر ۔اہم ترین کامیابی تصور کیا جانے والا آبدو زبحری جہاز آئی این ایس کلواری ہندوستان میں بنایا جائے والا اب تک کا انتہائی طاقتور اور مضبوط آبدوز جہاز ہے ۔ اس آبدوز کی تیاری کا کام 14دسمبر 2006 ایم ڈی ایل میں اسٹیل کی کٹائی سے شروع ہوا تھا اور اسےا یم ڈی ایل یارڈ 11875 کا نام دیا گیا تھا ۔ اس کے پانچ علیٰحدہ علیٰحدہ حصوں کو ایک ساتھ جوڑے جانے کا کام 30 جولائی 2014 کو مکمل ہوا تھا۔اس سلسلے میں دلچسپ بات یہ ہے کہ یہ ہندوستانی بحریہ کا پہلا آبدوز جہاز ہے ،جسے ماڈیولر طریقے سے تیار کیا گیا ہے ۔ اسے مژگاؤں ڈاک لمٹیڈ کے ایسٹ یارڈ ڈرائی ڈاک میں پونٹون پر 6اپریل 2015 کو اس وقت کے وزیر دفاع منوہر پاریکر کی موجودگی میں اتارا گیا تھا ۔ بعدازاں 27 اکتوبر 2015 کو کلواری کو ایم ڈی ایل کے چیف منیجنگ ڈائریکٹر رئیر ایڈ مرل آر کے شراوت (ریٹارڈ ) کی اہلیہ محترمہ ریتو شراوت کے ذریعہ ناریل پھوڑ کو اور اتھر وید کے اشلوک سورج بھگوان کی ماتا دیوی آدتی کو ارپن کرکے شروع کیا گیا تھا ۔ کلواری کو سب سے پہلے یکم مئی 2016 کو جانچ کے لئے پہلی بار سمندر میں اتارا گیا ،جس کے بعد2 مارچ 2017 کو اسے تیرنے ،آگے بڑھنے اورآخر تک جنگ کرنے کے آزمائشی مراحل سے گزارا گیا ۔ہندوستانی آبدوز جہاز کلواری رسمی طور سے بحریہ کو سونپا جانا اسے چالو کیا جانے سے قبل کا آخری سنگ میل تھا ۔ جانچ کے تمام مرحلوں سے گزارے جانے کے بعد بالآخر 21 ستمبر 2017 کو ایم ڈی ایل نے آئی این ایس کلواری ہندوستانی بحریہ کے حوالے کردیا ۔


    جہاز کا بالائی حصہ :


    کلواری کے بالائی حصے پربحریہ کے تمام بحری جہاز وں کی طرح تین جہاز چلتے ہوئے دکھائے گئے ہیں،جو ہندوستان کی مالامال بحری وراثت کی یادگار ہیں۔ جس کے بعد اس پر ایک اشوک چکر کا نشان بنایا گیا ہے اور اس کے ایک جانب ایک گھوڑا اوردوسری جانب ایک سانڈ کی تصویر دھائی گئی ہے ۔اس کے زیریں دائرہ نما حصے پر چاروں طرف کمل کی کلیاں بنائی گئی ہیں ،جوہربحری جہاز پر بنائی جاتی ہیں اور جس کے درمیان دیو ناگری رسم الخط میں جہاز کا نام لکھا ہوتا ٹھیک اسی طرح آئی این ایس کلواری میں کمل کی کلیوں کے دائرے کے بیچ میں اس کا نام دیو ناگری رسم الخط میں لکھا گیا ہے ۔


    جہاز کاکتبہ :


    اس جہاز کا کتبہ ہے ، ’’ ہمیشہ آگے بڑھنا ‘‘ جو اس آبدوز بحری جہاز کے ناقابل تسخیر جذبے کی علامت ہے ۔ یہ کتبہ اس کے عملے کے ذریعہ تیار کیا گیا ہے ، جو ہر قسم کی مشکلوں کو مسخر کرنے اور کام کے دوران کبھی آرام نہ کرنے کی علامت تصور کیا جاتا ہے ۔


    آئی این ایس کلواری کا لوگو:


    آئی این ایس کلواری کا لوگو تین متفرق لیکن ایک دوسرے سے جُڑے ہوئے عناصر پر مشتمل ہے ، جو اس جہاز کے عملے کی جنگی اہلیت پر توجہ مرکو زکئے جانے کی علامت ہے ۔ اس کا بیرونی دائرہ دشمن کے جنگی جہاز کے پورٹ ہول کی عکاسی کرتا ہے ۔ اس کے ساتھ ہی اس پربنی ہوئی ایک ٹائیگر شارک کی تصویر اس بات کی علامت ہے کہ آئی این ایس کلواری دشمن کے بحری جنگی جہاز میں داخل ہوکر تباہی مچا سکتا ہے ۔ اس کی پشت پردکھایا گیا سمندر شعلوں سے گھرا ہوا ہے ،جو حملے کے بعد پیدا ہونے والے آگ کے شعلوں کی علامت ہے ۔ اس کی سیاہ اور زرد لہریں دراصل رائے بینگل ٹائیگر نامی ٹائیگر شارک کو خراج عقیدت کی حیثیت رکھتی ہیں۔


    بحریہ کے آبدوز شعبے کی تاریخ :


    ہندوستانی بحریہ کے آبدوز شعبے کی تاریخ ہندوستان کی آزادی کے فوراََ بعد کی شروع کی دہائیوں میں دیکھی جاسکتی ہے ۔ اس کی ایک باوقار ابتدا اس وقت ہوئی تھی جب ہندوستانی بحریہ کے افسران کی ایک ٹیم کو برطانیہ میں 1962 میں ایچ ایم ایس ڈالفن پر تربیت دی گئی تھی ۔ بعد ازاں 8دسمبر 1967 کو پہلے آئی این ایس کلواری پر ترنگا پہرائے جانے کے ساتھ بحریہ کا آبدوز شعبہ وجود میں آیا تھا ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش۔ رم


    U-6257

    
    
    (Release ID: 1512565) Visitor Counter : 5