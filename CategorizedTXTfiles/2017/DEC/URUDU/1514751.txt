      وزارت آیوش

      اختتام سال کا جائزہ – آیوش کی وزارت
      
      وزیر اعظم نے نئی دلّی میں آل انڈیا انسٹی ٹیوٹ آف آیوروید کا افتتاح کیا
      2400 کروڑ روپئے کے منصوبہ جاتی اخراجات سے این اے ایم کو مزید تین برسوں کی توسیع
      
      
      آیوش کے موضوع پر اب تک کی اوّلین بین الاقوامی کانفرنس اور نمائش کا اہتمام
      Posted On: 30 DEC 2017 2:55PM by PIB Delhi


    نئی دلّی ، 30 دسمبر / آیوش کی وزارت نے 2017 میں بلا رکے ہوئے اپنا کام جاری رکھا اور ملک میں طبی سہولتوں کے مطالبے اور فراہمی کے مابین واقع فاصلے کو کم سے کم کرنے کے مقصد سے متبادل طریقہ ادویہ کو مقبول عام بنانے کے لیے ترویج واشاعت اور تشہیر کی مہمات جاری رکھیں۔ 2017 کے دوران وزیر اعظم نریندر مودی نے آل انڈیا انسٹی ٹیوٹ آف آیوروید کو قوم کے نام وقف کیا۔ مرکزی کابینہ نے نیشنل آیوش مشن (این اے ایم) کو مزید تین سال کی توسیع دینے کی تجویز کو اپنی منظوری دے دی ہے۔ آیوش کے شعبے میں بین الاقوامی تعاون کے لیے مفاہمتی عرضداشت پر متعدد ممالک کے ساتھ دستخط کئے گئے۔ یوگ اور قومی یوم آیوروید کے سلسلے میں شاندار تقریبات کا اہتمام کیا گیا اور بین الاقوامی کانفرنسیں منعقد ہوئیں۔ وزارت کی یہ از حد معروف حصولیابیاں کہی جاسکتی ہیں۔


    2017 کے دوران آیوش کی وزارت کی اہم سرگرمیوں اور قابل ذکر حصولیابیوں کی تفصیلات درج ذیل ہیں:


    قومی آیوش مشن (این اے ایم)


    مرکزی کابینہ نے نیشنل آیوش مشن کو مرکزی اسپانسر شدہ اسکیم کے طور پر 2400.00 کروڑ روپئے کے سرمایہ سے یکم اپریل 2017 سے 31 مارچ 2020 تک جاری رکھنے کی تجویز کو اپنی منطوری دی ہے۔ یہ مشن ستمبر 2014 میں ملک میں آیوش حفظان صحت کو فروغ دینے کی غرض سے شروع کیا گیا تھا۔


    آیوش کے عنصر کو قومی دھارے میں لانے کے لیے 8994 پی ایچ سی، 2871 سی ایچ سی اور 506 ضلعی اسپتالو ں کو آیوش کی سہولتوں سے آراستہ کیا گیا ہے۔ این ایم کے تحت وزارت کا ارادہ یہ ہے کہ آئندہ دس برسوں کے دوران ہر ضلع میں پچاس بستر والا اسپتال قائم کیا جائے۔ اب تک 66 پچاس پیڈ والے مربوط آیوش اسپتال اور 992 یوگا مراکز کو امداد فراہم کی گئی ہے۔ 2017-18 کے لیے 490 کروڑ روپئے کی رقم این اے ایم کے تحت مختلف ریاستوں / مرکز کے زیر انتظام علاقوں کو جاری کی گئی ہے۔


    قومی یوم آیوروید تقریبات


    وزیر اعظم جناب نریندر مودی نے 17 اکتوبر 2017 کو دوسرے قومی یوم آیوروید کے موقع پر آل انڈیا انسٹی ٹیوٹ آیوروید کو قوم کے نام وقف کیا۔ اپنی نوعیت کا یہ پہلا آل انڈیا انسٹی ٹیوٹ آف آیوروید (اے آئی آئی اے)، اے آئی آئی ایم ایس کے طرز پر قائم کیا گیا ہے۔


    وزارت نے دوسرے قومی یوم آیوروید کا اہتمام درج تقریبات کے اہتمام کے لیے کیا:

     1. انڈیا ہیبی ٹیٹ سینٹر نئی دلّی میں 16 اکتوبر 2016 کو کانفرنس کا اہتمام کیا گیا تاکہ آیوروید شعبے کے تمام شرکائے کار کو یکجا کیا جاسکے اور صرف پانچ برسوں کی مدت میں صنعت کو تین گنا فروغ دینے کے لیے تعمیراتی تبادلہ خیالات کا ایک پلیٹ فارم فراہم ہوسکے۔
     2. آیوروید کارواں وژن 2022 کا اہتمام- آیوروید شعبے میں 2.5 بلین امریکی ڈالر کے بجائے 8 بلین امریکی ڈالر کی صنعت کھڑی کرنا۔
     3. آل انڈیا انسٹی ٹیوٹ آف آیوروید (اے آئی آئی اے) سریتا بہار، نئی دلّی کو محترم وزیر اعظم نے 17 ا کتوبر 2017 کو قوم کے نام وقف کیا۔

    23 صحتی میلوں اور 10 مذاکرات / ورکشاپوں کو مالی امداد فراہم کی گئی ہے۔


    یوگا کے بین الاقوامی دن کی تقریبات


    تیسرے یوگا کے بین الاقوامی دن کے موقع پر پورے ملک میں بڑے جوش وخروش سے اہتمام کیا گیا اور قومی اور بین الاقوامی سطح پر مختلف مقامات پر یوگا کے مظاہرے ہوئے۔ اہم عوامی یوگا مظاہرہ رما بائی امبیڈکر گراؤنڈ لکھنؤ میں 21 جون 2017 کو منعقد ہوا جہاں وزیر اعظم نریندر مودی نے عوامی یوگا مظاہرے میں شرکت کی۔


    تیسرے بین الاقوامی یوم یوگا (آئی ڈی وائی) کو یادگار بنانے کے لیے آیوش کی وزارت نے نئی دلّی میں 10-11 اکتوبر 2017 کے دوران ‘‘چاق وچوبند رہنے کے لیے یوگا پر بین الاقوامی کانفرنس’’ کا اہتمام کیا۔ اس کانفرنس کا افتتاح نائب صدر جمہوریہ ہند جناب ایم وینکیا نائیڈو نے کیا۔ 44 ممالک سے 80 یوگا ماہرین /شائقین سمیت 600 بھارتی اور غیر ملکی مندوبین نے اس میں شرکت کی۔


    بین الاقوامی آروگیہ 2017:


    آیوش کی وزارت نے تجارت وصنعت کی وزارت کے تحت محکمہ تجارت، فیڈریشن آف انڈین چیمبرس آف کامرس اینڈ انڈسٹری (ایف آئی سی سی آئی) اور فارمیکسل نے ‘‘انٹرنیشنل آروگیہ2017- فرسٹ ایڈیشن کا اہتمام کیا جو بین الاقوامی نمائش اور کانفرنس برائے آیوش کا حصہ تھا۔ اس کے تحت ‘آیوش کے برآمداتی مضمرات کی توسیع’ کے موضوع پر 4 سے 7 دسمبر 2017 کے دوران کانفرنس کا اہتمام کیا گیا۔ اس تقریب میں بین الاقوامی آیوروید ماہرین، ماہرین تعلیم، سائنسدانوں، ریگولیٹروں، مینوفیکچررز نے حصہ لیا۔ انٹرنیشنل کانفرنس کے دوران اور ریگولیٹروں کی میٹنگ میں آیوش کے شعبے میں معیار بندی اور کوالٹی کنٹرول سے وابستہ موضوعات، آیوش کے برآمداتی مضمرات کو فروغ دینے اور کاروباری مواقع میں اضافہ کرنے اور مربوط طریقہ کار پر مبنی حفظان صحت وغیرہ موضوعات پر تفصیل سے گفت وشنید عمل میں آئی۔


    روایتی ادویہ سے متعلق بی آئی ایم ایس ٹی ای سی ٹاسک فورس:


    بھارت میں روایتی ادویہ کے سلسلے میں بی آئی ایم ایس ٹی ای سی کی اوّلین میٹنگ کا اہتمام آیوش کی وزارت نے 24-25 اکتوبر 2017 کو نئی دلّی میں کیا جس کے تحت عوامی جمہوریہ بنگلہ دیش، مملکت بھوٹان، جمہوریہ ہند، جمہوریہ یونین آف میانمار، وفاقی جمہوریہ نیپال، جمہوری سوشلسٹ ری پبلک سری لنکا اور مملکت تھائی لینڈ کے علاوہ بی آئی ایس ایس ٹی ایس سی کی سکریٹیریٹ نے شرکت کی۔


    بین الاقوامی تعاون


    مفاہمتی عرضداشت: گیارہ ممالک کے ساتھ وفاقی سطح پر اور 24 ممالک کے ساتھ ادارہ جاتی سطح پر اب تک مفاہمتی عرضداشتوں پر دستخط کئے جاچکے ہیں۔ 28 آیوش اطلاعاتی سیل اب بک 25 ممالک میں قائم کئے جاچکے ہیں۔


    ہومیوپیتھی کے شعبے میں تحقیق کے مرکزی کونسل، جو آیوش کی وزارت کے تحت ایک خود مختار باڈی ہے، نے تین مفاہمتی عرضداشتوں پر دستخط کئے ہیں۔ یہ مفاہمتی عرضداشتیں درج ذیل اداروں سے وابستہ ہیں:

     1. جرمنی کی سائنٹیفک سوسائٹی فار ہومیوپیتھی (وس ہوم)، اس کے تحت ہومیوپیتھی ادویہ میں تحقیق اور تعلیم کو فروغ دیا جائے گا۔
     2. تحقیق اور تعلیم کے شعبے میں یو ایف آر جے کے ساتھ تعاون کے سلسلے میں فیڈرل منسٹری آف ریو ڈی جنرییو۔
     3. انسٹی ٹیوٹ فار ہسٹری آف میڈیسن، رابرٹ بوش فاؤنڈیشن، اسٹوگارٹ، جرمنی جس کے تحت آیوش نظام اور ہومیوپیتھی کے آرکائیوز کے قیام کے سلسلے میں میوزیم کا قیام عمل میں آنا ہے۔

    وفاقی جمہوریہ جرمنی کی وفاقی وزارت صحت اور جمہوریہ بھارت کی وزارت آیوش کے مابین متبادل ادویہ کے شعبے میں تعاون کے لیے مشترکہ اعلانیہ برائے اجازت پر چوتھی بھارت – جرمن بین حکومتی مشاورت (آئی جی سی) بمقام برلن، یکم جون 2017 کو دستخط عمل میں آئے۔


    سنگا پور میں واقع بھارت کے ہائی کمیشن نے ‘‘تدارکی حفظان صحت اور امراض سے بہتر طور پر نبردآزما ہونے کی قوت۔ آیوروید طریقے سے’’ کے موضوع پر ایک سمپوزیم اور مذاکرے کا اہتمام کیا گیا۔ یہ اہتمام 21 جون 2017 کو سنگاپور کی آیورویدک پریکشنروں کی ایسوسی ایشن کے تعاون و اشتراک سے تیسرے بین الاقوامی یوم یوگا کے ایک حصے کے طور پر کیا گیا۔


    مرارجی دیسائی نیشنل انسٹی ٹیوٹ آف یوگا (ایم ڈی این آئی وائی) اور انسٹی ٹیوٹ آف پوسٹ گریجویٹ ٹیچنگ اینڈ ریسرچ ان آیوروید (آئی پی جی ٹی آر اے) کو ڈبلیو ایچ او ریفرنس نمبر ڈبلیو ایچ او سی سی نمبر آئی این ڈی -118 اور ڈبلیو ایچ او سی سی نمبر آئی این ڈی 117 کے تحت روایتی ادویہ کے مراکز کے طور پر از سر نو نامزد کیا گیا ہے۔


    یکم اکتوبر 2017 کو یوروپی انسٹی ٹیوٹ آف آیورویدک سائنسز (ای اے آئی ایس) کے قیام کے لیے (سی سی آر اے ایس) اور یونیورسٹی آف ڈبریسن ہنگری کے مابین ایک مفاہمتی عرضداشت پر دستخط ہوئے ہیں۔


    سی سی آر ایچ اور یریوان اسٹیٹ میڈیکل یونیورسٹی آرمینیا کے مابین آیوش اکیڈمک چیئر کے قیام کے لیے مفاہمتی عرضداشت کے دستخط کے نتیجے میں یریوان اسٹیٹ میڈیکل یونیورسٹی میں ایک ہومیوپیتھی چیئر مقرر ہوئی ہے۔


    قومی ادویہ جاتی پودوں سے متعلق بورڈ (این ایم پی بی)


    این ایم پی بی نے ادویہ جاتی اور خوشبودار پودوں سے متعلق شرکائے کار کی فیڈریشن (ایف ای ڈی ایم اے پی ایس)، نئی دلّی کے اشتراک سے ‘‘ادویہ جاتی اور خوشبوجاتی بھارتی پودوں کی قومی پالیسی’’ کے موضوع پر ایک بین الاقوامی سمپوزیم کا اہتمام 19 اور 20 جنوری 2017 کو کیا تھا۔ اس سمپوزیم کے اہتمام کا مقصد یہ تھا کہ بھارت کے ادویہ جاتی اور خوشبوجاتی پودوں سے متعلق ایک قومی پالیسی دستاویز کا مسودہ تیار کیا جائے۔ اس سلسلے میں نظرثانی میٹنگ کا اہتمام 22 نومبر 2017 کو عمل میں آیا اور ادویہ جاتی پودوں سے متعلق قومی پالیسی کا مسودہ تیاری کے مراحل میں ہے۔


    2017-18 کے دوران، دسمبر 2017 تک، ادویہ جاتی پودوں کے تحفظ، ترقیات اور ہمہ گیر انتظام سے متعلق مرکزی سیکٹر کی اسکیم کی حصولیابیاں ایسی ہیں جن کے تحت ادویہ جاتی پودوں کے لیے 2845.07 ہیکٹیئر آراضی، ادویہ جاتی پودوں کے تحفظ اور علاقے وائز قدر وقیمت کے اضافے کی سرگرمیوں کے لیے ایک ہزار ہیکٹیئر آراضی، 43 مشترکہ جنگلاتی انتظام کمیٹیاں جو ریاستوں میں کام کریں گی تاکہ روزی روٹی کا انتظام ہوسکے اور اس کام میں ویلیوڈیشن کی سرگرمیاں بھی شامل رہیں ، کا اہتمام کیا گیا ہے اور جڑی بوٹیوں کے باغ، اسکولوں میں جڑی بوٹیوں کے باغ اور گھروں میں جڑی بوٹیوں کے باغ لگانے سے متعلق پروجیکٹوں کے ذریعے بھی تعاون فراہم کیا جاتا ہے۔


    ادویہ جاتی اور خوشبوجاتی پودوں سے متعلق شرکائے کار کی فیڈریشن (ای ایف ڈی ایم پی ایس) نئی دلّی جڑی بوٹی کی 25 اہم بھارتی منڈیوں سے 100 زیادہ مانگ والے پودوں کے لیے ماہانہ قیمتوں کی تفصیلات منگاتی ہے۔ ان ماہانہ قیمتوں کو ای –چرک پورٹل میں شائع کیا جائے گا اور این ایم پی بی کے ویب سائٹ پر تمام شرکائے کار کے ملاحظے کے لیے پیش کیا جائے گا۔


    2017 کے دوران ڈینگو اور چکن گنیا کا احتیاطی مطالعہ (جاری ہے)


    کونسل کی مختلف کمیٹیوں کے ذریعہ ‘‘ایپاٹوریم پرفولیاٹم کی اثر انگیزی یعنی وبا کے دوران ڈینگو اور چکن گنیا کے بخاری کی روک تھام کے تئیں صحت بیداری- آبادی کے گروپ کی سطح پر مطالعہ’’ کے عنوان سے مطالعے کے مسودے کو منظوری دی گئی تھی اور یہ مطالعہ یکم جولائی 2017 کو ہوا تھا۔ یہ آبادی کے گروپ کی سطح کا مطالعہ ہے۔ اس مطالعے کے شرکاء میں ان گندی بستیوں سے تعلق رکھنے والے افراد شامل تھے جہاں مچھروں کی بہتات پائی جاتی ہے لیکن عام طور پر وہاں کے لوگ صحت مند رہتے ہیں۔ یہ مطالعہ نئی دلّی میں مایا پوری کے جےجے کالونی، پیرا گڑھی، ذخیرہ، چونا بھٹی، کیشو وہار اور مادھو وہار میں کرایا جائے گا۔ اس مطالعے میں ان لوگوں کو درج کیا جائے گا جنھیں ہفتے میں 30 اونس ایپاٹوریم پرفولیاٹم کی خوراک دس ہفتے تک دی گئی ہے۔کل 70000 شرکا کو درج رجسٹر کیا گیا ہے اور اس مطالعے کا عمل جاری ہے۔


    سینٹرل کونسل فارریسرچ ان سدھا (سی سی آر ایس) دہلی کے مولانا آزاد میڈیکل کالج کے ساتھ اشتراک میں ڈینگو کے معیاری علاج سے متعلق مطالعہ کر رہا ہے۔ یہ ڈینگو کی بیماری / اور ڈینگو کی بیماری کے بعد معیاری علاج میں سدھا آیوروید اور ہومیوپیتھی کے مقابلے میں ایک کثیر مرکزی غیر ترتیب مساوی گروپ مرحلہ تین کے تحت تجرباتی علاج ہے۔


    فارماکوپیا کمیشن فار انڈین میڈیسن اینڈ ہومیوپیتھی:


    آیوروید، سدھا، یونانی اور ہومیوپیتھی کے فارمولے / ادویہ سازی / کوڈیکس اور ایسے عناصر یا مرکبات کی اشاعت اور نظر ثانی۔


    ادویہ سازی کے تین کتابچے جن کا نام ہندوستان میں آیورویدک دوا سازی حصہ ایک جلد نو، ہندوستان میں آیورویدک دوا سازی حصہ دو جلد چار اور ہندوستان میں یونانی ادویہ سازی حصہ دو جلد تین کا 29 مئی 2017 کو سی آر اے وی کے اکیسویں جلسہ تقسیم اسناد کی سلور جبلی تقریبات اور افتتاح نیز ‘‘ذیابیطس اور اس کی پیچیدگیوں کی تشخیص، احتیاط اور علاج کے تعلق سے آیورویدک طریقہ علاج پر مبنی شواہد’’ کے موضوع پر منعقدہ قومی سیمینار کے دوران آیوش کے وزیر مملکت (آزادانہ چارج) جناب شری پد نائک نے اجرا کیا تھا۔


    دوا سازی کے معیارات کا فروغ


    پچھلی کمیٹی کی مدت کار ختم ہونے کے نتیجے میں اے پی سی کی تین سال کی مدت کے لیے تشکیل نو کی گئی تھی۔ اس پروجیکٹ میں 30 علاحدہ ادویات اور مرکبات کے دوا سازی کے معیارات کے فروغ سے متعلق کام جس میں پانچ ادویہ کے پانی-الکحل اور پانی کی کشید سے متعلق کام مختص کئے گئے ہیں۔ کام میں پیشرفت کی باریکی سے جانچ کی جا رہی ہے۔ اس کے علاوہ ہندوستان میں آیورویدک دوا سازی حصہ ایک جلد ایک اور ہندوستان میں آیوریدک فارمولے حصہ ایک اور دو پر نظر ثانی کی جارہی ہے۔


    پچھلی کمیٹی کی مدت کار ختم ہونے کے نتیجے میں ایس پی سی کی تین سال کی مدت کے لیے تشکیل نو کی گئی تھی۔ 20 انفرادی ادویہ کے لیے دوا سازی کے معیارات کے فروغ سے متعلق کام اور ہر ایک کے فارمولے سے متعلق کام پروجیکٹ میں مختص کئے گئے ہیں۔ اس کے علاوہ دو نئی اشاعتوں کے مسودات جن کے نام ہندوستان میں سدھا دوا سازی حصہ ایک جلد تین اور ہندوستان میں سدھا کے فارمولے (ایس ایف آئی) حصہ تین (تمل) کے ساتھ ایس ایف آئی حصہ ایک، ایس ایف آئی حصہ ایک (انگریزی) اور ایس ایف آئی حصہ دو (انگریزی) کے نظر ثانی شدہ ایڈیشنل پر کام کیا جارہا ہے۔


    پچھلی کمیٹی کی مدت کار ختم ہونے کے نتیجے میں یو پی ایس کی تین سال کی مدت کے لیے تشکیل نو کی گئی تھی۔ یونانی طریقہ علاج کے قومی فارمولے (این ایف یو ایم)، حصہ ایک سے چھ اور ہندوستان میں یونانی دوا سازی حصہ ایک جلد ایک تا چھ پر کام جاری ہے۔


    لازمی کمیٹی کی مدت کار ختم ہونے کے نتیجے میں ایچ پی سی کی مدت کار میں مزید ایک سال کی توسیع کردی گئی ہے۔ 10 انفرادی ادویہ کے لیے دوا سازی کے معیارات کے تعین سے متعلق کام پروجیکٹ کے طو رپر جاری ہے۔ کام میں پیشرفت کی باریکی سے نگرانی کی جارہی ہے۔ اس کے علاوہ ہندوستان کے ہومیوپیتھک دوازی جلد ایک تا نو پر نظر ثانی کا کام بھی جاری ہے۔


    2017-18 کے دوران ایکسٹرا مورل ریسرچ (ای ایم آر) اسکیم کے تحت حصولیابیاں

      * پی اے سی کے ذریعہ واضح طور پر / مشروط نئے پروجیکٹوں کی منظوری-12
      * جاری پروجیکٹوں کے لیے گرانٹ ان ایڈ کی منظوری – 23
      * پروجیکٹ جو مکمل ہوئے-11
      * مشہور جنگلوں میں شائع شدہ تحقیقی مقالے-2

    آیوش تعلیمی اصلاحات


    آیوش کی تعلیمی کی سطح کو بہتر بنانے کی غرض سے وزارت ملکی سطح پر آیوش کے طلبا کو یکجا کرنے کا منصوبہ بنا رہی ہے جو مختلف سرگرمیوں کے انعقاد کے تعلق سے طلبا کے لیے ایک پلیٹ فارم کے طور پر کام کرے گا۔


    مجوزہ انتظامیہ کے ذریعہ انڈر گریجویٹ کورس میں داخلے کے لیے تمام آیوش تعلیمی اداروں کے تعلق سے قومی اہلیت داخلہ ٹیسٹ (این ای ای ٹی) کا انعقاد ۔ آیوش کے تمام طریقہائے علاج کے لیے انڈر گریجویٹ کورس میں داخلے کی اہلیت کے لیے امیدواروں کو کم از کم پچاس فیصد نمبرات حاصل کرنے ہوں گے۔


    مجوزہ اتھارٹی کے ذریعہ پوسٹ گریجویٹ کورسز میں داخلے / انخلائی امتحان کے سلسلے میں تمام آیوش تعلیمی اداروں کے لیے قومی اہلیت داخلہ جانچ (این ای ای ٹی) کا انعقاد۔ آیوش کے تمام طریقہائے علاج کے لیے امیدوار کو ٹیسٹ کوالیفائی کرنے کے لیے کم ا ز کم پچاس فیصد نمبرات حاصل کرنے ہوں گے۔ کسی خاص آیوش تعلیمی ادارے کے پی جی - این ای ای ٹی / انخلائی امتحان میں طلبا کے کوالیفائی کے فیصد کا جائزہ لے کر اس مخصوص کالج کو اس کا فائدہ پہنچایا جانا چاہیے اور اسے اے ایس یو اور ایچ نظام دونوں کے ایم ایس آر میں شامل کیا جائے گا۔ اگر پی جی- این ای ای ٹی / انخلائی امتحان کے پچھلے بیچ کوالیفائی کرنے والے طلبا کا 70 فیصد ہوتا ہے تو ایسے کالج ایک سال تک داخلے کے لیے مرکزی حکومت سے اجازت کے معاملے میں مستثنیٰ ہوں گے۔


    آیوش تعلیمی اداروں میں تمام اساتذہ کی تقرری کے لیے آیوش نیشنل ٹیچرس الیجیبلٹی ٹیسٹ کا انعقاد کرایا جائے گا اور تقرری سے قبل سی سی ایچ / سی سی آئی ایم کے ذریعہ ایسے تمام اساتذہ کے لیے ایک یونک ویریفکیشن کوڈ الاؤڈ کیا جائے گا۔


    تمام آیوش میڈیکل کالجز میں تدریسی عملے کی حاضری جیو لوکیشن پر مبنی نظام کے ذریعے ہوگی جسے متعلقہ کونسل (سی سی آئی ایم / سی سی ایچ) کے علاوہ وزارت کے ذریعے قابل رسائی بنایا جائے گا۔


    ۔ ۔ ۔ ۔ ۔ ۔ ۔ ۔ ۔ ۔


    ( م ن ۔ش س ۔ ر ا ۔ 30-12-2017 )


    U. No. 6568

    
    
    (Release ID: 1514751) Visitor Counter : 18
    
    
    
    
    

*