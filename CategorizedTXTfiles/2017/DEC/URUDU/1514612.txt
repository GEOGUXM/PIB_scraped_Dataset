      خواتین اور بچوں کی ترقیات کی وزارت

      ریاستوں / مرکز کے زیر انتظام علاقوں کے لیے نربھیہ فنڈ سے 200 کروڑ روپے جاری کئے گئے
      Posted On: 28 DEC 2017 4:16PM by PIB Delhi


    نئی دلّی ، 29 دسمبر / خواتین اور بچوں کے محکمے کے وزیر مملکت ڈاکٹر ویریندر کمار نے راجیہ سبھا میں ایک سوال کے جواب میں اطلاع دی کہ حکومت ہند نے 2013 میں ‘‘نربھیہ فنڈ’’ قائم کیا تھا۔ یہ فنڈ ملک میں خواتین کی حفاظت اور سلامتی میں اضافے کے مقصد سے قائم کیا تھا۔ وزارت خزانہ کے رہنما خطوط کے مطابق ایک با اختیار کمیٹی (ای سی)، خواتین وبچوں کے محکمے کے سکریٹری کی قیادت میں بنائی گئی تھی جو نربھیہ فنڈ کے پیسے کی مدد سے چلائی جانے والی ان مختلف اسکیموں / پروجیکٹوں کی منظوری کے لیے ہے جن کی تجویز وزارتوں / محکموں نے کی ہے۔


    تعزیرات ہند کی دفعہ 357 اے کے مطابق ہر ریاستی سرکار، مرکزی حکومت کے ساتھ مل کر، ان متاثرین یا ان کے لواحقین کو معاوضہ دینے کے لیے فنڈ کی فراہمی کی غرض سے متاثرین کو معاوضہ دینے کی ایک اسکیم تیار کرے گی، جسے کسی جرم کے نتیجے میں نقصان ہوا ہو یا وہ زخمی ہوا ہو یا جسے باز آبادکاری کی ضرورت ہو۔ سبھی ریاستوں / مرکز کے زیر انتظام علاقوں نے اپنے اپنے یہاں متاثرین کو معاوضہ دینے کی اسکیم کے بارے میں نوٹیفکیشن جاری کیا۔


    ایک ہی جیسے جرائم کا شکار لوگوں کے لیے مختلف ریاستوں / مرکز کے زیر انتظام علاقوں کی طرف سے اعلان کردہ معاوضے کی مقدار میں تفریق کے پیش نظر حکومت ہند نے متاثرین کو معاوضہ دینے سے متعلق مرکزی فنڈ (سی وی سی ایف) قائم کردیا جس میں ابتدائی طور پر نربھیہ فنڈ میں 200 کروڑ روپئے ڈالے گئے تھے۔


    متاثرین کی طرف سے معاوضے کی درخواستیں ریاستوں / مرکز کے زیر انتظام علاقوں کو براہِ راست دی جاسکتی ہیں۔


    U. No. 6554

    
    
    (Release ID: 1514612) Visitor Counter : 4