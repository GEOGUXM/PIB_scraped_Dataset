      سٹرک ٹرانسپورٹ اور شاہراہوں کی وزارت

      دوسری ہندوستان-میانمار-تھائی لینڈ موٹر ریلی جاری
      Posted On: 12 DEC 2017 7:12PM by PIB Delhi


    نئی دہلی، 12 ؍دسمبر،دوسری ہندوستان-میانمار-تھائی لینڈ فرینڈ شپ موٹر ریلی-آئی ایم ٹی-2 نے 3دسمبر 2017 کوگواہاٹی سے بینکاک تک پہلا مرحلہ کامیابی کے ساتھ طے کرلیا ہے۔اس ریلی کو گوہاٹی سے 25 نومبر 2017 کو جھنڈی دکھاکر روانہ کیا گیا تھا۔ اس ریلی کے شرکاء کی مجموعی تعداد 50 تھی جن میں پانچ خواتین بھی شامل تھیں۔ یہ لوگ 20 ایس یو وی گاڑیوں میں روانہ ہوئے تھے۔ ان لوگوں نے سرحدی شہر مورے کے لئے روانگی سے قبل کوہیما اور امپھال میں شب گزاری کی۔ انہیں تھائی لینڈ کے منسٹر کونسلر (کمرشیل) جناب تھاراڈول تھونگ روانگ نے جھنڈی دکھاکر مورے کے لئے روانہ کیا۔ مورے ٹامو سرحد پر ہندوستان کی طرف لینڈ بارڈر کراسنگ پر خیر مقدم کے بعد ریلی میانمار کے لئے روانہ ہوگئی۔ میانما میں ریلی کلے، بگان، منڈالے، یانگون اور مؤلم این سے ہوکر گزری۔ اس کے بعد ریلی 2 دسمبر کو میساٹ سرحد پر تھائی لینڈ میں داخل ہوئی اور قدیم راجدھانی سوکھوتھائی کے راستے 3 دسمبر کو بینکاک پہنچی۔


    آئی ایم ٹی-2 موٹر ریلی کا انعقاد ٹیم مہندرا ایڈینچر کے اشتراک سے کلنگا موٹر اسپورٹس کلب نے کیا ہے۔ ہندوستان نے میانمار اور تھائی لینڈ کے سفارت خانوں اور میانمار و تھائی لینڈ میں ہندوستان کے سفارت خانے میں ریلی کے انتظات کئے، جبکہ سڑک نقل وحمل اور شاہراہوں کی وزارت ، وزارت خارجہ اور حکومت ہند کے لینڈ کسٹمز محکمہ نے اسے پورا تعاون دیا۔


    ریلی سے متعلق تصاویر کے لئے درج ذیل لنک پر جائیں:


    https://drive.google.com/open?id=1wqLOcHKtVXs2rIDxN3hybVfUtbZsGZ0H


    https://m.facebook.com/story.php?story_fbid=1545997248770508&id=100000807431879


    https://m.facebook.com/story.php?story_fbid=10213823683562638&id=1123873040


    https://m.facebook.com/story.php?story_fbid=10213824039131527&id=1123873040


    ۔۔۔۔۔۔۔۔۔۔۔


    (م ن-م م- ق ر)


    U- 6230

    
    
    (Release ID: 1512398) Visitor Counter : 3