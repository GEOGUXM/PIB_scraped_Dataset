      آبی وسائل، دریائی ترقیات اور گنگا احیاء کی وزارت

      ملک کے 91 بڑے آبی ذخائر میں جمع پانی کی سطح میں 1 فی صد کی کمی
      Posted On: 08 DEC 2017 6:29PM by PIB Delhi


    نئی دہلی، 7 دسمبر 2017، جواہر لال نہرو پورٹ ٹرسٹ (جے این پی ٹی) نے نومبر 2017 میں 3.9 لاکھ ٹی ای ی


    نئی دہلی، 8 دسمبر/ ملک کے 91بڑے آبی ذخائر میں 7دسمبر2017 کو ختم ہونے والے ہفتے کے دوران جمع پانی کی مقدار 96.444 بی سی ایم تھی جو ان آبی ذخائر میں پانی جمع کرنے کی مجموعی گنجائش کے61 فیصد کے بقدر ہے۔ یہ30 نومبر 2017 کو ختم ہونے والے ہفتے میں 62 فی صد تھی ۔ اس کے ساتھ ہی یہ مقدار پچھلے سال کی اسی مدت میں جمع پانی کے 96فیصد ہے جبکہ گزشتہ دس برس کی اوسط کے 95 فیصد کے بقدر ہے۔


    ان 91آبی ذخائر میں پانی جمع کرنے کی مجموعی گنجائش 157.799 بی سی ایم ہے جو ان آبی ذخائر کی مکمل گنجائش 253.388 بی سی ایم کے 62فیصد کے بقدر ہے ان آبی ذخائر میں سے 37 بڑے آبی ذخائر ایسے ہیں جن سے 60 میگاواٹ سے زائد کی پن بجلی پیدا کی جاتی ہے۔


    91بڑے آبی ذخائر میں جمع پانی کی خطہ وار صورتحال :
    شمالی خطہ:
    ملک کے شمالی خطے میں ہماچل پردیش، پنجاب اور راجستھان کی ریاستیں شامل ہیں جن میں پانی کے 6بڑے آبی ذخائر واقع ہیں ، سینٹرل واٹر کمیشن ان ذخائر میں جمع پانی پر نگاہ رکھتا ہے۔ سردست ان آبی ذخائر میں جمع پانی کی مقدار 18.01 بی سی ایم ہے ، ان ذخائر کے کل سردست دستیاب ذخیرہ اندوزی کے 11.44 بی سی ایم کے مساوی ہے جبکہ پانی کی مجموعی گنجائش کے 64فیصد کے بقدر ہے۔ پچھلے سال کی اسی مدت کے دوران ان آبی ذخائر میں جمع پانی کی مقدار 56 فیصد اور پچھلے 10برسوں کے اوسط کے 63 فیصد کے بقدر تھی۔ اس طرح جاری سال کے دوران ان آبی ذخائر میں جمع پانی کی مقدار پچھلے سال کی اسی مدت کے مقابلے میں بہتر اور پچھلے 10برس کے اوسط کے مقابلے میں بھی بہتر ہے۔
    
    مشرقی خطہ:
    ملک کے مشرقی خطے میں جھارکھنڈ ، اڈیشہ، مغربی بنگال او رتریپورہ کی ریاستیں شامل ہیں جن میں پانی کے15بڑے آبی ذخائر واقع ہیں ، سینٹرل واٹر کمیشن ان ذخائر میں جمع پانی پر نگاہ رکھتا ہے۔ ان آبی ذخائر میں پانی جمع کرنے کی مجموعی گنجائش 18.83بی سی ایم ہے۔ سردست ان آبی ذخائر میں 14.22بی سی ایم پانی موجود ہے جو ان آبی ذخائر میں پانی جمع کرنے کی مجموعی گنجائش کے 76 فیصد کے بقدر ہے۔ پچھلے سال کی اسی مدت میں ان آبی ذخائر ان کی مجموعی گنجائش کے 81فیصد کے بقدر پانی موجود تھا جو پچھلے دس برس کے اوسط کے 70فیصد کے بقدر تھا ۔ اس طرح جاری سال کے دوران ان آبی ذخائر میں جمع پانی کی صورتحال پچھلےسال کے مقابلے کم لیکن پچھلے دس برس کے اسی مدت کے اوسط کے مقابلے میں بہتر ہے۔


    مغربی خطہ:
    ملک کے مغربی خطے میں گجرات اور مہاراشٹر کی ریاستیں واقع ہیں۔ ان ریاستوں میں پانی کے 27بڑے آبی ذخائر واقع ہیں جن میں جمع پانی کی صورتحال پر سینٹرل واٹر کمیشن نگاہ رکھتا ہے۔ ان آبی ذخائر میں پانی جمع کرنے کی مجموعی گنجائش 27.07بی سی ایم ہے۔ سردست ان آبی ذخائر میں جمع پانی کی مقدار 18.96بی سی ایم ہے جو ان آبی ذخائر میں جمع موجودہ پانی کے 70 فیصد کے بقدر ہے۔ پچھلے سال کی اسی مدت کے دوران ان آبی ذخائر میں جمع پانی کی مقدار ان کی مجموعی گنجائش کے 76 فیصد کے بقدر تھی اور پچھلے دس برس کے اوسط کے 70 فیصد کے بقدر تھی۔ اس طرح ان آبی ذخائر میں جمع پانی کی مقدار پچھلے سال کے مقابلے کم اور پچھلے دس برس کی اسی مدت کے اوسط کے مساوی ہے۔
    وسطی خطہ:
    ملک کے وسطی خطے میں اترپردیش ، اتراکھنڈ، مدھیہ پردیش اور چھتیس گڑھ کی ریاستیں شامل ہیں۔ ان ریاستوں میں پانی کے 12 بڑے آبی ذخائر واقع ہیں جن میں پانی جمع کرنے کی مجموعی گنجائش 42.30بی سی ایم ہے۔ سردست ان آبی ذخائر میں جمع پانی کی مقدار 23.62بی سی ایم ہے جو ان ذخائر میں پانی جمع کرنے کی مجموعی گنجائش کے 56 فیصد کے بقدر ہے۔ پچھلے سال کی اسی مدت کے دوران ان آبی ذخائر میں جمع پانی کی مقدار 81 فی صد تھی اور پچھلے دس برسوںمیں اسی مدت میں ان آبی ذخائر میں جمع پانی کی مقدار 63 فیصد کے بقدر تھی۔ اس طرح جاری سال کے دوران ان آبی ذخائر میں جمع پانی کی مقدار پچھلے سال کے مقابلے کم اور پچھلے دس برس کے اوسط کے مقابلے میں بھی کم ہے۔
    
    جنوبی خطہ:
    ملک کے جنوبی خطے میں آندھرپردیش، تلنگانہ، اے پی اینڈ ٹی جی (دونوں ریاستوں کے دو مشترکہ پروجیکٹ) کرناٹک ، کیرل اور تملناڈو کی ریاستیں واقع ہیں۔ ان ریاستوں میں پانی کے 31بڑے آبی ذخائر واقع ہیں جن میں جمع پانی کی صورتحال پر سینٹرل واٹر کمیشن نگاہ رکھتا ہے۔ ان آبی ذخائر میں پانی جمع کرنے کی مجموعی گنجائش 51.59 بی سی ایم ہے۔ سردست ان آبی ذخائر میں جمع پانی کی موجودہ مقدار 28.20 بی سی ایم ہے جو ان میں پانی جمع کرنے کی مجموعی گنجائش کے 55 فیصد کے بقدر ہے۔ پچھلے سال کی اسی مدت کے دوران ان آبی ذخائر میں39 فیصد پانی موجود تھا اور پچھلے دس برس کے اوسط کے 61 فیصد کے بقدر پانی موجود تھا۔ اس طرح جاری سال کے دوران ان آبی ذخائر میں جمع پانی کی مقدار پچھلے سال کے مقابلے بہتر لیکن پچھلے دس برس کی اسی مدت کے اوسط کے مقابلے میں کم ہے۔
    
    جن ریاستوں کی آبی ذخائر میں جمع پانی کی صورتحال پچھلے سال کے مقابلے بہتر رہی ان میں ہماچل پردیش ، مغربی بنگال، تریپورہ مہاراشٹراتراکھنڈ اے پی اینڈ ٹی جی (دونوں ریاستوں میں دو مشترکہ پروجیکٹ) آندھراپردیش،کرناٹک ، کیرالہ اور تمل ناڈو شامل ہیں ۔ وہ ریاست جن میں پچھلے سال کے مقابلے جمع پانی کی مقدار مساوی رہی ہے وہ پنجاب ہے۔ وہ ریاستیں جن میں پچھلے سال کی اسی مدت میں جمع پانی کی مقدار کم رہی ہے ان میں راجستھان ، جھارکھنڈ،اوڈیشہ، گجرات، اترپردیش، مدھیہ پردیش، چھتیس گڑھ اور تلنگانہ شامل ہیں۔


    ( م ن ۔ ن ا ۔ ج )


    U- 6179

    
    
    (Release ID: 1512130) Visitor Counter : 3