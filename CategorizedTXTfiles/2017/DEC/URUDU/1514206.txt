      کانکنی کی وزارت

      اختتام سال کا جائزہ-2017:کانکنی کی وزارت
      Posted On: 26 DEC 2017 8:17PM by PIB Delhi


    معدنیاتی نیلامی قواعد میں ترامیم


    کانکنی اور معدنیات ترقیات ضابطہ بندی ایکٹ مجریہ 1957 میں 2015 میں ترمیم کی گئی تھی۔ اس ترمیم کے بعد کانکنی کی وزارت نے معدنیات نیلامی قواعد 2015 مشتہر کئے۔ یہ مشتہری 20مئی 2015 کو عمل میں آئی تاکہ نیلامی کے عمل کے ضوابط کا تعین کیا جا سکے۔


    اہم معدنیات(کوئلے، پٹرولیم اور قدرتی گیس کے علاوہ) کے سلسلے میں رعایات کی نیلامی عمل میں لائی گئی اور ملک میں معدنیاتی انتظامیہ کی تاریخ میں پہلی مرتبہ یہ عمل مکمل ہوا اور اس عمل کے ذریعے 33بلاک مختص کئے گئے تھے۔ معدنیات کی مالیت جن کی نیلامی عمل میں آئی، ایک لاکھ 69 ہزار کروڑ روپے ہے۔ پٹے کے ذریعے ریاستوں کو حاصل ہونے والے مالئے کا تخمینہ ایک لاکھ 28 ہزا ر کروڑ روپے کا ہے۔ نیلامی کے عمل سے اضافی طور پر 99 ہزار کروڑ روپے کا مالیا حاصل ہوگا۔ اس مدت کے دوران نیلامی کی سات کوششیں نا کام ثابت ہوئیں۔


    کانکنی کی وزارت بڑی باریکی سے ریاستی حکومتوں کے ساتھ مل کر پورے عمل پر نظر رکھے ہوئے تھی۔ اس امر پر اتفاق کیا گیا کہ معدنیاتی نیلامی قواعد کوترمیم کے عمل سے گزارنا چاہئے تا کہ اس عمل میں کامیاب بولی لگانے والوں پر عائد بندشوں کو کم کئے بغیر عملی لحاظ سے زیادہ آسان بنایا جا سکے۔ لہذا معدنیاتی نیلامی قواعد میں 30نومبر 2017 کو ترمیم کی گئی ہے۔


    فضائی – ارضیات پر مبنی طبعیاتی سروے:


    7اپریل 2017 کو ملٹی سینسر فضائی-ارضیات پر مبنی سروے کا اہتمام کیا گیا، جس کا تعلق واضح طور پر ارضیاتی مضمرات علاقے سے تھا۔ فضائی جائزے پر مبنی یہ سروے کم وقت لینے والا جامع اور کم لاگت والا طریقہ ہے اور اس کے ذریعے دنیا بھر میں وسائل کو بروئے کار لانے کا اندازہ لگایا جاتا ہے۔ یہ پروجیکٹ شروع ہو چکا ہے اور دو لاکھ مربع کلومیٹر پر مشتمل چار بلاکوں کا احاطہ کر رہا ہے۔ یہ اپنی نوعیت کے لحاظ سے وسیع ترین فضائی پروجیکٹ ہے اور اسے دنیا بھر میں کہیں بھی بہ یک وقت عمل میں لایا جا سکتا ہے۔


    قومی معدنیاتی پالیسی 2008 پر نظر ثانی کا عہد:


    ایڈیشنل سکریٹری(کانکنی)کی صدارت میں ایک کمیٹی تشکیل دی گئی ہے، جو بموجب حکم نامہ عدالت عالیہ ، سپریم کورٹ کے فیصلے مؤرخہ 2 اگست 2017، بسلسلہ ارضی دعویٰ (سول) نمبر 114/2014 کے قومی معدنیاتی پالیسی 2008 پر نظر ثانی کرے گی۔


    کانوں کی اسٹار ریٹنگ:

      * کانکنی کی وزارت اپنے طور پر اس بات کیلئے کوشاں ہے کہ کانکنی کے شعبے میں ہمہ گیرترقیات فریم ورک ( ایس ڈی ایف) کو ہمہ گیر ترقیات کی غرض سے متعارف کرایا جائے۔ چنانچہ وزارت نے اس سلسلے میں کانوں کی اسٹار ریٹنگ کا ایک نظام وضع کیا ہے۔
      * کانکنی کی وزارت نے کانکنی کا عمل شروع کرنے کی غرض سے ایک ہمہ گیر ترقیات فریم ورک یعنی (ایس ڈی ایف) متعارف کرایا، جسے شمولیت پر مبنی ایسی ترقی کو یقینی بنانے کیلئے متعارف کرایا جائے، جو سماجی، اقتصادی اور ماحولیاتی تقاضوں پر برعکس اثرات مرتب کئے بغیر عمل میں لایا جا سکے اور اسے موجودہ اور آئندہ نسلوں کیلئے بھی نافذالعمل رکھا جائے۔
      * اسے دو مرحلوں میں نافذ کیا گیا ہے تاکہ کانکنی کرنے والوں کے ذریعے ازخود احتساب کا طریقہ فراہم ہو سکے اور اس کے ساتھ ہی ساتھ اس کی توثیق اور تصدیق انڈین بیورو آف مائنس کے ذریعے کرائی جا سکے۔
      * اسٹار ریٹنگ کی غرض سے تجزیئے کے عمل کی مشتہری کا نوٹیفکیشن 23مئی 2016 کو اہم معدنیات کے سلسلے میں عمل میں آیا۔
      * کانکنی پٹے کی کارکردگی کی بنیاد پر ایک سے پانچ اسٹار ریٹنگ کا تعین کیا گیا۔ مقصد یہ تھا کہ اعلیٰ اسٹار ریٹنگ حاصل کرنے والے کانکن ادارے تیزی سے ہمہ گیر کانکنی طریقے اپنا سکیں۔
      * اسٹارریٹنگ کے تحت ایم سی ڈی آر میں قانونی تجاویز بھی شامل کی گئی ہیں، جو ایک معینہ مدت ( دو برسوں ) کیلئے ہیں تاکہ کم سے کم چار اسٹار حاصل کئے جا سکیں۔
      * ماحولیاتی تحفظ اور سماجی ذمہ داری کو کانکنی کے شعبے کا اہم فریضہ بنانے اور اسے یقینی بنانے کی غرض سے 18 اگست 2016 کو ویب پر مبنی آن لائن تجزیاتی نظام متعارف کرایا گیا ہے، جس کا تعلق تمام متعلقہ امور سے ہے اور اسےا یک اہم قدم کہا جا سکتا ہے۔
      * چھوٹی معدنیات کیلئے اسٹار ریٹنگ کا ایک ٹمپلیٹ (مخصوص خاکہ) بھی تیار کیا گیا ہے۔

    معدنیاتی نگرانی نظام( ایم ایس ایس )

      * معدنیاتی نگرانی نظام (ایم ایس ایس) مصنوعی سیارچہ پر مبنی ایک نگرانی نظام ہے، جس کا مقصد ایک حساس معدنیاتی انتظامیہ فراہم کرنا ہے اور اس کیلئے غیر قانونی کانکنی کی سرگرمیوں کو (خود کار ریموٹ سینسنگ ڈٹیکشن ٹیکنالوجی) کے ذریعے بند کیا جاتا ہے۔
      * کانکنی کی وزارت اور انڈین بیورو آف مائنس( آئی بی ایم ) نے بھاسکرا چاریہ انسٹی ٹیوٹ فار اسپیس ایپلی کیشنز اینڈ جیو انفارمیٹکس (بی آئی ایس اے جی)، گاندھی نگر اور الیکٹرانکس سروے اطلاعاتی ٹیکنالوجی کی وزارت (ایم ای آئی ٹی وائی) کی مدد سے ایک ایم ایس ایس وضع کیا ہے۔
      * یہ نظام اس اصول پر کام کرتا ہے کہ زیادہ تر معدنیات لگا تار پیمانے پر ملتے ہیں اور ان کی دستیابی یا موجودگی محض پٹے پر دیئے گئے علاقے تک محدود نہیں ہوتی بلکہ ان کی دستیابی اس علاقے کے آس پاس بھی ممکن ہے۔ ایم ایس ایس کے ذریعے اس خطے میں موجودہ مائننگ پٹے کی حدود کے چہار طرف 500 میٹر تک خصوصی جانچ کی جاتی ہے تاکہ کسی بھی طرح کی غیر معمولی سرگرمی کو پکڑا جا سکے اور بہت ممکن ہے کہ یہ سرگرمی غیر قانونی کانکنی کی شکل میں عمل میں لائی جا رہی ہو۔ اگر اس سلسلے میں کسی طرح کی کوئی اطلاع ملتی ہے، تو اسے فوری طور پر نشان زد کر کے آگے بڑھایا جاتا ہے۔
      * ایم ایس ایس ایک شفاف اور طرفداری سے مبرا نظام ہے، جس کے تحت فوری طو رپر اور معینہ مدت کے تحت ردعمل حاصل کیا جا سکتا ہے اور آگے کی کارروائی بھی کی جا سکتی ہے۔ اصل میں تدارکی اثرات ‘ آسمان سے نگرانی کرتی ہوئیں آنکھیں’کے ذریعے مرتب ہوتے ہیں اور یہ طریقہ غیر قانونی کانکنی کی روک تھام میں بہت بار آور ثابت ہوا ہے۔
      * ایم ایس ایس کے تحت ایک یوزر فرینڈلی موبائل ایپ بھی وضع کیا گیا ہے اور اس کا آغاز گاندھی نگر میں 24 جنوری 2017 کو عمل میں آچکا ہے تاکہ غیر قانونی کانکنی کی روک تھام کے سلسلے میں عوام الناس کی شرکت کو بھی یقینی بنایا جا سکے اور ان کی مدد لی جا سکے۔ یہ طریقہ پہلے معائنہ کرنے والے افسران کے زیر استعمال تھا، جو اپنے معائنوں کی رپورٹیں داخل کیا کرتے تھے۔
      * ابتدائی مرحلے میں 3994.87 ہیکٹیئر کے رقبے میں 296ٹریگرس لگائے گئے ہیں، جن کے تحت 48 غیر مجاز کانکنی سرگرمیوں کا انکشاف ہوا ہے۔ یہ انکشاف ریاستی حکومتوں کے افسران کے ذریعے ٹریگروں کے معائنے کے بعد ہوا۔
      * تمام ریاستوں کے ذریعے اپنائے جانے کے مقصد سے ایم ایس ایس برائے چھوٹی معدنیات کے استعمال کے سلسلے میں تمام ریاستوں کو تربیت فراہم کی گئی ہے۔

    جیولوجیکل سروے آف انڈیا(جی ایس آئی)

      * جی ایس آئی نے سالانہ پروگرام 18-2017 کے دوران نومبر 2017 کے آخر تک 6927.5مربع کلو میٹر کا خصوصی موضوعاتی نقشہ بندی کا عمل ، 14 ہزار مربع میٹر کے نشانے کے عمل میں انجام دیا ہے۔ (یہ عمل 1:25،000کے پیمانے پر انجام دیا گیا ہے) ۔
      * جی ایس آئی نے 18-2017 کے سالانہ پروگرام کے دوران نومبر 2017 کے آخر تک 1:50،000کے پیمانے پر 1،37،000مربع کلو میٹر میں سے 57،264مربع کلومیٹر رقبے کی قومی جیو کیمیکل میپنگ کا عمل انجام دیا ہے۔
      * جی ایس آئی نے 18-2017 کے سالانہ پروگرام کے تحت نومبر 2017 کے آخر تک 1:50،000کے پیمانے پر 1،00،000مربع کلومیٹر کے معینہ نشانے کے مقابلے میں 45ہزار 947 مربع کلو میٹر کی قومی جیو فیزیکل میپنگ کا عمل انجام دیا ہے۔
      * جی ایس آئی نے سالانہ پروگرام 18-2017 کے دوران نومبر 2017 کے آخر تک 25ہزار لائن کلومیٹر کے مقابلے میں 2693لائن کلومیٹر رقبے کا ہیلی بورن سروے کیا ہے۔
      * جی ایس آئی نے 18-2017 کے سالانہ پروگرام کے تحت ماہ نومبر 2017 کے آخر تک 30ہزار مربع کلو میٹر کے مقررہ نشانے کے خصوصی اقتصادی زون کے مقابلے میں 3ہزار 741 مربع کلو میٹر خصوصی اقتصادی زون کی ابتدائی بحری معدنیاتی تفتیش کا عمل انجام دیا ہے۔
      * جی ایس آئی نے 18-2017 کے سالانہ پروگرام کے دوران نومبر 2017 کے آخر تک 1:50،000کے پیمانے پر 18-2017 کے دوران 37 قومی لینڈ سلائڈ امکانی خطرات کی نقشہ بندی انجام دی ہے۔جی ایس آئی نے 45ہزار مربع اسکوائر کلومیٹر کے مقرر نشانے کے مقابلے میں 25 ہزار 776 مربع کلو میٹر کی لینڈ سلائڈ امکانی خطرات پر مبنی نقشہ بندی کا عمل انجام دیا ہے۔
      * جی ایس آئی نے تمام تر معدنیاتی کھوج رپورٹوں (6090)کے سلسلے میں ڈیجیٹلائزیشن کا عمل مکمل کرکے ان رپورٹوں کو او سی بی آئی ایس پورٹل پر اپلوڈ کر دیا ہے۔
      * 2017 کے کلینڈر سال کے دوران جی ایس آئی نے قومی معدنیاتی فہرست بندی (انڈین بیورو آف مائنس ای این ایم آئی) ضابطہ بند کرنے کی اطلاع قدرتی وسائل کے سلسلے میں دی ہے۔ یہ اطلاع تانبے کے سلسلے میں (24.94 ملین ٹن)، لوہا(206.23ملین ٹن)، باگزائٹ، (4.5ملین ٹن) چونے کا پتھر (1238.61ملین ٹن)، پلیٹینم گروپ آف ایلیمنٹ (0.402ملین ٹن)، سونا (1.67ملین ٹن)، پوٹاش (9.66 ملین ٹن)، عدالازائٹ(45.87 ملین ٹن) اور کوئلہ (1822.44 ملین ٹن) کی ہے۔
      * جیو لوجیکل سروے آف انڈیا ٹرینننگ انسٹی ٹیوٹ (جی ایس آئی ٹی آئی) اور انڈین انسٹی ٹیوٹ آف ٹیکنالوجی حیدرآباد(آئی آئی ٹی ایچ) نے تعلیمی اور تحقیقی پروگراموں کے سلسلے میں ایک مفاہمتی عرضداشت پر دستخط کئے ہیں، جس کے ذریعے دونوں ادارے باہم اشتراک کریں گے ا ور جی ایس آئی ٹی آئی کی جانب سے یکم اپریل 2018 کے تعلیمی سال سے ڈاکٹر آف فلاسفی کی ڈگری تفویض کی جائے گی۔
      * جی ایس آئی نے اطلاعاتی ٹیکنالوجی پر مبنی ایک نظام نافذ کیا ہے۔ اس نظام کا نام آن لائن کور بزنس مربوط نظام (او سی بی آئی ایس ) ہے، جس کا مقصد تمام مشنوں اور سپورٹ نظام میں جامع اعداد و شمار کا انتظام کرنا ہے۔ او سی بی آئی ایس کے دائرے میں جی ایس آئی کی آئی ٹی صلاحیت کو بڑھانے کا کام بھی ہے اور ساتھ ہی ساتھ جی ایس آئی کو کھلے معیارات پر مبنی آئی ٹی پلیٹ فارم پر پہنچانے کی ذمہ داری سونپی گئی ہے تاکہ یہ ادارہ مؤثر طریقے سے بیرونی شراکت داروں کے ساتھ اطلاعات کا باہم تبادلہ کر سکے۔ اس عمل میں کانکنی کی وزارت، قومی اور ریاستی سطح کے ارضیاتی سائنسز سے متعلق ادارے ، شعبے، صنعت اور شہری بھی شامل ہیں۔
      * نیشنل ایلومینیم کمپنی لمیٹیڈ (نالکو)
      * کارکردگی کی نمایاں جھلکیاں
      * سال 17-2016 کے دوران باگزائٹ کی کانوں اور ایلومیناریفائنری نے نئی کامیابیاں حاصل کیں اور اب تک کی سب سے زیادہ پیداوار یعنی بالترتریب باگزائٹ نقل و حمل 68.25 لاکھ میٹرک ٹن(100فیصد صلاحیت)اور ایلومینیا ہائڈریٹ پروڈکشن 21.00لاکھ میٹرک ٹن (100فیصد اصولی صلاحیت) کا مظاہرہ کیا۔
      * سوؤچھ مخصوص علامتی شہر:
      * نالکو نے شری جگن ناتھ ٹیمپل، پوری کو سوؤچھ مخصوص علامتی شہر پہل قدمی کے تحت اپنی نگرانی میں لیا ہے۔ شری جگن ناتھ ٹیمپل کی تزئین کاری اور نوک پلک درست کرنے کا کام مکمل ہو چکا ہے۔ وی آئی پی روڈ کی دو جانب کی دیواریں بھی مرمت کے عمل سے گزاری جا چکی ہیں۔ پوری کو موضوعات پر مبنی پنٹنگوں سے سجایا گیا ہے، جن کا تعلق جگن ناتھ کلچر سے ہے۔ گاندھی پارک کے احیا او رتزئین کا ری کا کام پوری میں شروع کیا گیا ہے۔

    ************


    م ن ۔۔ ک ا


    U- 5606

    
    
    (Release ID: 1514206) Visitor Counter : 10
    
    
    
    
    

*