      وزارت دفاع

      رفالے لڑاکا طیاروں کی سپلائی کے لئے فرانس کے ساتھ معاہدہ
      Posted On: 18 DEC 2017 6:40PM by PIB Delhi


    نئی دہلی، 18 دسمبر / دفاع کی وزیر مملکت نرملا سیتا رمن نے آج راجیہ سبھا میں رکن پارلیمنٹ جناب محمد علی خان کے ذریعے پوچھے گئے ایک سوال کے تحریری جواب میں اطلاع دی کہ 36 رفالے لڑاکا طیاروں کی خریداری بشمول ہتھیاروں ، رکھ رکھاؤ میں طویل مدتی تعاون اور دس سال کی مدت تک سالانہ رکھ رکھاؤ اور متعلقہ آلات فراہم کرنے کے لئے 23 ستمبر ، 2016 ء کو حکومت ہند اور حکومت فرانس کے درمیان ایک بین حکومتی معاہدے پر دستخط کئے گئے تھے ۔


    میڈیم ملٹی رول کومبیٹ ایئر کرافٹ ( ایم ایم آر سی اے ) کی تجویز 126 ایئر کرافٹوں کی خریداری کے لئے تھی ۔ ان میں سے 18 ایئر کرافٹوں کو فرانس سے براہ راست پرواز کے ذریعہ ہندوستان لایا گیا ، جب کہ 108 ایئر کرافٹوں کی مینو فیکچرنگ لائسنس کے ذریعہ ہندوستان میں کی جانی تھی ۔ موجودہ خریداری میں 36 رفالے ایئر کرافٹوں کو حکومت ہند اور حکومت فرانس کے درمیان ہوئے بین حکومتی معاہدے کے تحت فرانس سے براہ راست پرواز کے ذریعہ ہندوستان لایا جا رہا ہے ۔ بین حکومتی معاہدے میں بہتر قیمت کےعلاوہ رکھ رکھاؤ کے لئے بہترین شرائط و ضوابط اور ڈیلیوری کے لئے بہترین شیڈول جیسے امور کا خصوصی لحاظ رکھا گیا ہے ۔


    U. No. 6343

    
    
    (Release ID: 1513092) Visitor Counter : 7