      امور داخلہ کی وزارت

      کولکاتا کے بین الاقوامی ہوائی اڈے پر سی بی آر این ایمرجنسی کیلئے تربیتی پروگرام کا انعقاد
      Posted On: 18 DEC 2017 8:01PM by PIB Delhi


    نئی دہلی،18؍دسمبر، کولکاتا کے نیتاجی سبھاش چندر بوس بین الاقوامی ہوائی اڈے پر سی بی آر این ایمرجنسی کے متعدد پہلوؤں پر ایک پانچ روزہ تربیتی پروگرام آج شروع ہوا۔ اس بنیادی تربیتی پروگرام کا انعقاد قدرتی آفات کے بندوبست سے متعلق قومی اتھارٹی (این ڈی ایم اے) کررہی ہے تاکہ سی بی آر این ایمرجنسی کے حالات سے نمٹنے کے لئے نیز ہوائی اڈے پر کیمیکل ، حیاتیاتی، ریڈیولاجیکل اور نیوکلیر (سی بی آر این) کے استعمال سے درپیش خطرات کا مقابلہ کرنے کے لئے تیاریوں میں اضافہ کیا جاسکے۔


    پانچ روزہ یہ تربیتی پروگرام لیکچرز کے علاوہ فیلڈ ٹریننگ بشمول پرسنل پروٹیکٹو اکیوپمنٹ (پی پی ای) کے استعمال کا براہ راست مظاہرے پر مشتمل ہے۔ اس بین الاقوامی ہوائی اڈے پر سی بی آر این ایمرجنسی حالات سے نمٹنے کے لئے مناسب آلات کی دستیابی کے علاوہ تربیتی پروگرام سے مریضوں کو ملنے والی پہلی امداد اور نفسیاتی وسماجی تعاون بھی فراہم کرایا جائے گا۔


    سی بی آر این ایمرجنسی کے متعدد پہلوؤں پر کل 200 افراد کو تربیت فراہم کرائی جائے گی۔ اس میں 150 عملے پر مشتمل اسٹاف کو آدھے دن کی حساس ٹریننگ دی جائے گی۔


    این ڈی ایم اے ، ایئرپورٹس اتھارٹی آف انڈیا (اے اے آئی) اور انسٹی ٹیوٹ آف نیوکلئیر میڈیسین اینڈ الائڈ سائنسز (انماس) کے اشتراک وتعاون سے اس تربیتی پروگرام کا اہتمام کررہی ہے۔ چنئی ہوائی اڈے پر منعقدہ پہلے تربیتی پروگرام کے بعد اس سیریز کا یہ دوسرا تربیتی پروگرام ہے۔ ملک بھر کے متعدد ہوائی اڈوں پر اس طرح کے تربیتی پروگرام کا اہتمام کیا جائے گا۔


    U- 6354

    
    
    (Release ID: 1513118) Visitor Counter : 13