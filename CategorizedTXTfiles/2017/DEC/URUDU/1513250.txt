      جدید اور قابل تجدید توانائی کی وزارت

      حکومت نے بندرگاہوں پر شمسی پینلوں اور متعلقہ آلات کو روکنے کے عمل کو ختم کرنے کیلئے متعدد اقدامات کئے ہیں
      Posted On: 19 DEC 2017 8:03PM by PIB Delhi


    نئی دہلی؍ 19 دسمبر 2017 ،بجلی ، نئی اور قابل تجدید توانائی کے مرکزی وزیر مملکت(آزادانہ چارج) جناب راج کمار سنگھ نے آج راجیہ سبھا میں پوچھے گئے ایک سوال کے تحریری جواب میں اطلاع دی کہ نئی اور قابل تجدید توانائی کی وزارت کے پاس مندوبین یہ شکایت لے کر آئے تھے کہ بیرون ملک سے درآمد شدہ شمسی پینلوں اور متعلقہ آلات کوکچھ بندرگاہوں میں کسٹمز درجہ بندی کے سبب روک کر رکھا جاتا ہے۔ان درآمد شدہ شمسی پینلوں اور متعلقہ آلات پر لگنے والی کسٹم ڈیوٹی کی بنیادی شرحوں کے بارے میں اختلافات پائے جاتے ہیں۔


    کسٹمزحکام کے ذریعے فراہم کردہ اطلاعات کے مطابق حکومت نے کسٹمز ایکٹ کی دفعہ 49 کے تحت مال برداری کے طریقوں میں ترمیم کی ہے، تاکہ سامان کو روک کر رکھنے کے عمل سے بچا جاسکے۔ اسی طرح کسٹمز ایکٹ دفعہ 110(اے) کے تحت شمسی پینلوں کی عارضی ریلیز کی بھی اجازت دی گئی ہے۔


    U: 6388


    

    
    (Release ID: 1513250) Visitor Counter : 7