      وزارت دفاع

      ‘‘ قیام امن کی کارروائیوں میں تنازعہ کی بدلی ہوئی شکل کے سبب انسانیت سے متعلق بین الاقوامی قانون( آئی ایچ ایل) کے معاصر چیلنجز’’ کے موضوع پر سیمینار کا انعقاد
      Posted On: 01 DEC 2017 6:59PM by PIB Delhi


    نئی دہلی، یکم دسمبر۔ آئی سی آر سی اور سی یو این پی کے درمیان‘‘ قیام امن کی کارروائیوں میں تنازعہ کی بدلی ہوئی شکل کے سبب انسانیت سے متعلق بین الاقوامی قانون( آئی ایچ ایل) کے معاصر چیلنجز’’ کے موضوع پر نئی دہلی میں 30 نومبر تا یکم دسمبر 2017 تک ایک مشترکہ سیمینار کا انعقاد کیا جارہا ہے۔اس سیمینار میں مسلح جھگڑوں کی بدلتی ہوئی شکل کے درمیان عالمی مسائل نیز انسانیت سے متعلق بین الاقوامی قانون ( آئی ایچ ایل) ، قیام امن کی کوششوں اور لاچار و خائف شہریوں پر مسلح تصادم کے ہونے والے اثرات پر توجہ مرکوز کی جائے گی۔ علاوہ ازیں اس میں مذکورہ چیلنجز کو حل کرنے کے لئے حکمت عملی کی تیاری کے علاوہ ان چیلنجوں کو حل کرنے میں ٹیکنالوجی کیسے مدد فراہم کرسکتی ہے اس پر بھی گفتگو کی جائے گی۔


    اس سیمینار میں 14 ملکوں کے کل 17 شرکاء کے علاوہ 15 ہندوستانی افسران شرکت کررہے ہیں تاکہ اس سیمینار سےتجربات حاصل کیاجاسکیں اور ان تجربات کو دنیا کی متعدد جگہوں میں اقوام متحدہ کے قیام امن فوجیوں کی تعیناتی کے کام میں لایا جاسکے ۔ دنیا بھر کے تجربہ کار اور اہم مقررین کے ذریعہ اس سیمینار کا انعقاد کیا جارہا ہے ۔ علاوہ ازیں اس سیمینار میں سی یو این پی کے اور آئی سی آر سی سے تعلق رکھنے والے افراد بھی شرکت کررہے ہیں۔اس سیمینار میں تمام براعظموں کے شرکاء بشمول انسٹرکٹر اور سہولت فراہم کرنے والے ا فراد نے اس بات کو یقینی بنایا ہے کہ تربیت اور ہدایت جیسے امور میں توازن رہے۔ واضح رہے یہ سیمینار وزارت دفاع، امور خارجہ کی وزارت، سی یو این پی کے اور آئی سی آر سی کے درمیان مشترکہ اشتراک تعاون کا نتیجہ ہے۔ اس سیمینار کا افتتاحی اجلاس 30 نومبر 2017 کو منعقد کیا گیا تھا۔ ہندوستانی آرمی کے وی ایس ایم ، اے ڈی جی ایس ڈی جنرل اسٹاف ڈیوٹی میجر جنرل سندیپ شرما اس موقع پر مہمان خصوصی تھے اور انہوں نے افتتاحی خطبہ بھی دیا تھا۔ سیمینار کے افتتاح کے موقع پر آئی سی آر سی، دہلی کے علاقائی وفد کے سربراہ جناب جیرمی انگلینڈ اور ہندوستانی بری فوج اور آئی سی آر سی کے سینئر افسران اور معزز شخصیات بھی موجود تھیں۔


    ************


    م ن۔ م ع۔ رض


    U-6054

    
    
    (Release ID: 1511577) Visitor Counter : 4