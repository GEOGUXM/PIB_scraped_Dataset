      نیتی آیوگ

      کمبائنڈ میتھانول ٹاسک فورس کی میٹنگ میں میتھانول معیشت کے امکانات اور اسے آگے بڑھانے کی کوششوں کا جائزہ لیا گیا
      Posted On: 22 DEC 2017 12:46PM by PIB Delhi


    نئی دہلی۔22؍دسمبر۔میتھانول سے متعلق چار ٹاسک فورسز کا ایک مشترکہ اجلاس نیتی آیوگ کے ممبر ڈاکٹر وی کے سارسوت کی صدارت میں گزشتہ روز قومی راجدھانی دہلی میں اہتمام کیا گیا۔ ان ٹاسک فورسوں میں ماہرین سائنسدانوں اور علمی شخصیات نے ملک میں میتھانول معیشت کے فروغ کے امکانات تلاش کرنے کی کوششوں کا جائزہ لیا۔


    اس اجلاس کے بعد ایک پریس کانفرنس سے خطاب کرتے ہوئے میتھانول ٹاسک فورس گروپ کے چیئرمین اور نیتی آیوگ کے رکن ڈاکٹر وی کے سارسوت نے کہا کہ آج ملک میں میتھانول توانائی کے صاف ستھرے، سستے ، محفوظ اور آلودگی سے پاک متبادل کے طور پر اُبھر کر سامنے آئی ہے، جسے ٹرانسپورٹ میں استعمال کیے جانے والے ایندھن اور رسوئی کے ایندھن کے طور پر استعمال کیا جاسکتا ہے۔ ہندوستان میں صنعتی دنیا کی مدد سے دیسی ٹیکنالوجی کا استعمال کرکے ہائی ایش کول سے میتھانول پیدا کیے جانے کے وافر امکانات موجود ہیں۔


    واضح ہو کہ ملک میں موجودہ میتھانول ادارے ہائی ایش کول ، پھنسی ہوئی گیس اور بایوماس کو میتھانول کی پیداوار کے لیے استعمال کیا جاسکتا ہے۔ جناب سارسوت نے مزید کہا کہ میتھانول کی پیداوار میں اضافے سے ہندوستان تیل کی درآمدات میں کمی کرسکتا ہے۔ انہوں نے زور دیکر کہا کہ میتھانول ملک میں خام تیل کی درآمدات پر انحصار کو کم کرنے کے سرکار کےمختلف طریقوں کی تکمیل کرسکتی ہے۔


    یاد رہے کہ میتھانول ایک صاف اور بے رنگ سیال ہوتا ہے جو قدرتی گیس ، کوئلے اور قابل تجدید بایوماس سے پیدا ہوتا ہے جس میں ٹھوس کچرا بھی شامل ہے۔ میتھانول ٹاسک فورس میں شامل ماہرین کا خیال ہے کہ مختلف ایجنسیوں ، علمی اداروں اور صنعتی دنیا کی شراکت داری کے ساتھ میتھانول کی پیداوار کے نشانے حاصل کیے جاسکتے ہیں ، جو مختلف وسائل اور ٹیکنالوجی کی دستیابی پر مبنی طریقوں سے حاصل کیے جاسکتے ہیں۔ یہ چار ٹاسک فورسز اب سے چھ ماہ قبل تشکیل دی گئی تھی اور اس وقت سے اب تک ملک میں میتھانول معیشت کو فروغ دینے کے امکانات کا پتہ لگانے کیلئے مختلف اجلاس اور میٹنگ کا اہتمام کیا جاچکا ہے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔س ش ۔ ع ن۔


    U-6466

    
    
    (Release ID: 1513789) Visitor Counter : 15