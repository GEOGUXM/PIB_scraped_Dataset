      وزارت آیوش

      آیوش اور علاج معالجے سے متعلق ا ب تک کی سب سے پہلی بین الاقوامی کانفرنس اور نمائش کا آج نئی دہلی میں افتتاح
      60 ملکوں کے 1500 مندوبین اور متبادل دوائیں تیار کرنے والے 250 افراد
      
      آروگیہ -2017 میں شرکت کررہے ہیں

      Posted On: 04 DEC 2017 7:19PM by PIB Delhi

    نئی دہلی، 4 دسمبر 2017 / آیوش اور علاج معالجے سے متعلق ا ب تک کی سب سے پہلی بین الاقوامی کانفرنس اور نمائش آروگیہ -2017 کا آج نئی دہلی میں کامرس اور صنعت کے وزیر جناب سریش پربھو اور آیوش کےوزیر مملکت جناب شری پدیسونائیک نے افتتاح کیا۔ یہ تین روزہ نمائش اور کانفرنس 4 سے 7 دسمبر 2017 تک وگیان بھون میں منعقد کی جارہی ہے۔ آروگیہ -2017کا انتظام مشترکہ طور پر آیوش کی وزارت اور کامرس اور صنعت کی وزارت نے کیاہے۔ ا س میں ایف آئی سی سی آئی کی شراکت داری کے ساتھ دواسازی کی کمپنیاں بھی شامل ہیں اور اس کا مقصد روایتی طریقہ ہائے علاج کی افادیت اور سائنسی قدر کو اجاگر کرنا ہے۔ آروگیہ -2017 میں ہندستان اور 60 ملکوں کے تقریباً 1500 مندوبین شرکت کررہے ہیں ۔


    مندوبین سے خطاب کرتےہوئے کامرس اور صنعت کے وزیر جناب سریش پربھو نے کہا کہ آروگیہ 2017 اپنی نوعیت کی پہلی بین الاقوامی کانفرنس ہے جس کا انعقاد ہندستان میں کیا گیا ہے ۔ آروگیہ -2017 کے ذریعہ ہم نے یہ طے کیا ہے کہ ہندستان کے روایتی ادویات کے علم کو پوری دنیا کی انسانیت کے سامنے لایا جائے ۔ انہوں نے کہا کہ ہندستان اکیلا ملک نہیں ہے جو روایتی ادویات کا علم رکھتا ہے۔ اس کانفرنس کے ذریعہ ہمیں یہ بھی امید ہے کہ ہم دوسرے ملکو ں کے شرکا سے بہت کچھ سیکھ سکیں گے ۔ انہوں نے کہا کہ ہندستان کی حکومت ا س شعبے میں تمام ملکوں کے ساتھ کام کرکے خوشی محسوس کرے گی۔


    آیوش کے وزیر مملکت جناب شری پدیسونائیک نےکہا کہ آیوش کی وزارت صحت خدمات کے ساتھ آیوش کو جامع انداز سے منسلک کرنے کی کوشش کررہی ہے۔ آیوش کی وزارت کے ذریعہ ہم نہ صرف قومی سطح پر روایتی ادویات کے علاج کو فروغ دینے کی کوشش کررہے ہیں بلکہ اس سلسلہ میں بین الاقوامی تعاو ن اور باہمی ، ہمہ قومی ، علاقائی اور عالمی سطحوں پر تعاون کے مواقع کے بھی منتظر ہیں۔ اس سلسلہ میں اقوام متحدہ کی طرف سے 21 جون کو یوگا کا بین الاقوامی دن منانے کے اعلان سے یوگا کے معاملے میں بہت دلچسپی پیدا ہوئی ہے اور یوگا کے بارے میں معلومات ، مہارت اور لائق ، سندیافتہ اور الحاق شدہ یوگا تربیت کاروں کے تبادلہ کے مواقع بھی پیدا ہوئے ہیں۔ وزیر موصوف نے کہا کہ اسی طرح عالمی صحت تنظیم (ڈبلیو ایچ او) کے ساتھ تعاون کے سمجھوتے کے ذریعہ ہم آیوش کے سلسلہ میں تکنیکی رہنما خطوط اور دستاویزات تیار کرنے کا ارادہ رکھتے ہیں جس سے ممبر ملکوں کو فائدہ پہنچے۔ جناب شری پد نائیک نےکہا کہ ہندستان نے کئی ملکوں کی حکومتوں اوربین الاقوامی یونیورسٹیوں کے ساتھ اس شعبے میں تعاون بڑھانے کے تعلق سے اقرار ناموں پر دستخط کئے ہیں۔ انہوں نے کہا کہ ہمیں ایسے ادارہ جاتی طریقہ کار اور صحت نظام کوفروغ دینا چاہئے جس سے روایتی ادویات کو فروغ حاصل ہو۔


    آیوش کے سکریٹری ویدیے راجیش کوٹیچہ نے کہا کہ غالباً ہندستان دنیا میں وہ واحد ملک ہے جس نے روایتی ادویات کے تعلق سے علیحدہ سے ایک وزارت قائم کی ہے۔ اس سے آیوش طریقہ علاج کو فروغ دینے کے حکومت کےعزم کی عکاسی ہوتی ہے۔ جناب ویدیہ راجیش کوٹیچہ نے کہا کہ ہمیں امید ہے کہ اگلے پانچ برسوں میں آیوش شعبے کےسائز میں تین گنا اضافہ ہوجائے گا جس میں مصنوعات اور خدمات بھی شامل ہوں گی۔ یہی وجہ ہے کہ حکومت اس سلسلہ میں ہمہ جہت حکمت عملی پر عمل کررہی ہے جس میں بڑی تعداد میں ملکوں کے ساتھ مفاہمت ناموں پر دستخط کرنا اور دوسری باتوں کے علاوہ آیوش کے معاملے میں بین الاقوامی وظیفوں اور ریسرچ وغیر ہ کی سہولتوں کی پیش کش کرنا بھی شامل ہے۔


    فارمکسزل کے ڈی جی جناب اودے بھاسکر ، ایف آئی سی سی آئی کے سکریٹری جنرل ڈاکٹر سنجے بارو ، ایف آئی سی سی آئی کے ڈپٹی سکرٹری جنرل جناب ونے ماتھر ، گیان بھارتی کے ڈی جی اے جے کمار ، عالمی صحت تنظیم میں آیوش کی ماہر ڈاکٹر جی گیتا کرشنن ایم ڈی جناب شری شری تتوا ، اور شری اروند ورچاسوی نے بھی ان اقداما ت کو اجاگر کیا جو ہندستان نے اندرون ملک اور بیرون ملک آیوش کو فروغ دینے کے لئے کئے ہیں۔


    آروگیہ 2017 آیوروید ، یوگا ، نیچروپیتھی ، یونانی سدھا، سوا رگپا ، ہومیوپیتھی اور علاج معالجے کے بار ے میں ایک جامع نمائش اور کانفرنس کی حیثیت رکھتی ہے۔ اس بین الاقوامی کانفرنس میں متبادل ادویات تیار کرنے والی 250 سے زیادہ کمپنیوں وغیرہ نے اپنی مصنوعات اور خدمات کی نمائش کی ہے۔


    فروسٹ اینڈ سولیون کی طرف سے آسیان اور بمسٹیک ملکوں میں آیوش کے ضابطوں اور رجسٹریشن کے سلسلہ میں نقشہ راہ فراہم کرنے کے لئے ایک وائٹ پیپر ‘‘آیوش فار دی ورلڈ’’ جاری کیاگیا۔ اس میں کہا گیا ہے کہ ہندستان آیورویدک اور متبادل ادویات دنیا کو فراہم کرنے والا دوسرا سب سے بڑا برآمد کار ملک ہے جس سے روزگار کے تین ملین مواقع پیدا ہونے کا امکان ہے۔ جڑی بوٹیوں کی ہندستانی مارکیٹ کی مالیت اس وقت تقریباً 5 ہزار کروڑ روپے ہے۔ اور اس کی سالانہ شرح ترقی 14 فی صد ہے۔


    ۔۔۔۔۔۔۔۔۔۔۔


    م ن۔ ج۔ ج۔


    U- 6088


    

    
    (Release ID: 1511762) Visitor Counter : 4