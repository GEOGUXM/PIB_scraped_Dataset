      امور داخلہ کی وزارت

      مظاہرین کے خلاف پلاسٹک کی گولیوں کا استعمال
      Posted On: 19 DEC 2017 5:46PM by PIB Delhi


    نئی دہلی،19؍دسمبر،قانون نافذ کرنے والی ایجنسیوں سمیت جموں وکشمیر پولیس کے ذریعے غیر قانونی طور پر اکٹھا لوگوں کی بھیڑ کو منتشر کرنے کی خاطر اپنائی جانے والی معیاری کارروائی کے ضابطوں (ایس او پی) کے مطابق کم مہلک ہتھیاروں کا استعمال کیا جانا چاہئے۔طاقت کا استعمال امن کو بحال کرنے کے مقصد سے مشتعل ہجوم کو منتشر کرنے کی خاطر کیا جانا چاہئے اور اس طاقت کا اس طرح استعمال کیا جانا چاہئے جس سے ہلاکت کم سے کم ہوسکے اور قانون نافذ کرنے والوں اور شہریوں کے تحفظ کو یقینی بنایا جاسکے۔ ایسی صورت حال میں طاقت کے استعمال میں ربر کی گولیاں اور پلاسٹک کی گولیوں کا استعمال کیا جاتا ہے۔ چونکہ ایس او پی کے متن اور سکیورٹی کے مجوزہ اقدامات کے بارے میں مخصوص اطلاعات شامل ہوتی ہیں۔ اس لئے قومی سلامتی کے مفاد میں اس معاملے کا انکشاف نہیں کیا جاسکتا۔


    حکومت نے انٹیلی جنس بیورو کے سابق ڈائریکٹر دنیشور شرما کو ریاست جموں وکشمیر میں منتخب نمائندوں ، مختلف تنظیموں اور متعلقہ افراد کے ساتھ بات چیت شروع کرنے کے لئے مقرر کیا ہے۔جموں وکشمیر میں عوام کے مختلف طبقوں سے ملنے والے مثبت جواب کے پیش نظر یہ امید کی جاتی ہے کہ ریاست میں سبھی فریق، جو امن میں یقین رکھتے ہیں، حکومت کی پہل کی حمایت کریں گے اور مذاکرات کے عمل میں شامل ہوں گے۔


    یہ بات آج امور داخلہ کے وزیر مملکت جناب ہنس راج گنگارام اہیر نے لوک سبھا میں ڈاکٹر پی وینوگوپال کے ایک سوال کا تحریری جواب دیتے ہوئے ایوان کو بتائی۔


    ۔۔۔۔۔۔۔۔۔۔۔


    (م ن-و ا- ق ر)


    U-6376

    
    
    (Release ID: 1513224) Visitor Counter : 13