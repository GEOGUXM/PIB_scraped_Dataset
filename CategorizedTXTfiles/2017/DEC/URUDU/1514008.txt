      صدر جمہوریہ کا سکریٹریٹ

      32 ویں انڈین انجینئرنگ کانگریس کی اختتامی تقریب سے صدر جمہوریہ کا خطاب
      Posted On: 24 DEC 2017 8:19PM by PIB Delhi


    نئی دہلی۔ 23 دسمبر صدر جمہوریہ ہند جناب رامناتھ کووند نے چنئی میں 23 دسمبر 2017 کو انسٹی ٹیوٹ آف انجینئرز کے زیر اہتمام 32 ویں انڈین انجینئرنگ کانگریس کی اختتامی تقریب سے خطاب کیا ۔


    اس موقع پر خطاب کرتے ہوئے صدر جمہوریہ نے کہا کہ انکوائری اور ثبوتوں پر مبنی پالیسی - لوگوں کی فلاح و بہبود کے لیے ٹکنالوجی اور اختراعات میں یقین کے وسیلے کے طور پر - تمل ناڈو کی عوامی زندگی کی علامت رہی ہے ۔ تمل ناڈو سے شروع ہونے والی مڈ ڈے میل اسکیم نے ہندوستان کو غذائی قلت کا سامنا کرنے کا ایک ماڈل فراہم کیا اور ہمارے بچوں کی جسمانی اور ذہنی نشو و نما میں معاونت کی۔ اور خواہ ٹکسٹائل ہو یا اطلاعاتی ٹکنالوجی، صحت سے متعلق مصنوعات یا آٹو موبائل کا شعبہ ہو ، تمل ناڈو نے ہزاروں کی تعداد میں روزگار پیدا کرنے کے مقصد سے ایک مستحکم صنعتی معیشت کی تعمیر کے لیے انجینئرنگ کا استعمال کیا ہے ۔


    صدر جمہوریہ نے انجینئرحضرات تبدیلی کے ایجنٹ ہیں ۔ تاریخی اعتبار سے یہ انجینئرز ہی ہیں جنہوں نے عملی حل کے حصول کے لیے سائنس کی منطق کا استعمال کیا - خواہ اس کا استعما ل باندھوں یا پلوں کی تعمیر میں ہو ، خواہ اس کا استعمال ریل انجن یا کمپیوٹر کی ڈیزائننگ میں ہو ۔ ابتدائی دھات کے اوزار سے لے کر مربوط سرکٹ تک ، اٹھارویں صدی کے صنعتی انقلاب سے اکیسویں صدی کی چوتھی صنعتی انقلاب تک یہ انجینئرنگ ہی تھی جس نے مستقبل کی زبان کا اظہار کیا ۔ آج مصنوعی انٹلی جینس اور اشیاء کے انٹر نیٹ کے امکانات کی تلاش میں یا میک اِن انڈیا کے لیے ہماری خواہشات کی تکمیل میں ایک بار پھر ہم اپنے انجینئروں کی طرف دیکھ رہے ہیں ۔


    صدر جمہوریہ نے کہا یہ مواقع بہت ہی اہم ہیں کیونکہ انسانی تہذیب ایک اہم موڑ پر ہے ۔ ٹکنالوجی کی نشو و نما ہمارے طرز زندگی ، طرز عمل اور طرز فکر کو تبدیل کر رہی ہے ۔ یہ انجینئرنگ کے عمل کو بھی چیلنج کر رہی ہے ۔ مثال کے طور پر سول انجینئرز میٹریلز کے ماہر ہیں ۔ وہ اس کی جانکاری کو تعمیراتی کاموں کے لیے استعمال کرتے ہیں ۔ تاہم یہی مادوں اور مرکبات کی جانکاری کا استعمال مائیکرو ضروریات - جیسے انسانی جسم کے لیے طبی امپلانٹس کی تخلیق کے طور پر - میکرو ضروریات جیسے تعمیراتی سہولیات اور غالبا بیرونی خلاء کالونیوں کی تعمیر کے لیے بھی کیا جائے گا۔


    صدر جمہوریہ نے رامیشورم میں ڈاکٹر اے پی جے عبد الکلام میموریل کا بھی دورہ کیا اور انہیں خراج عقیدت پیش کیا ۔


    ۔۔۔۔۔۔۔۔۔۔۔۔۔۔۔۔۔۔۔۔۔

    
    
    (Release ID: 1514008) Visitor Counter : 10