      وزارت آیوش

      نئی دہلی میں آیوش اور صحت سے متعلق عالمی کانفرنس اور نمائش کامیاب طو ر پر اختتام پذیر
      Posted On: 08 DEC 2017 5:44PM by PIB Delhi


    نئی دہلی، 8 دسمبر 2017/وزارت آیوش، تجارت اور صنعت اور علم الادویہ کی وزارت کے زیر اہتمام فکی کےاشتراک سے یہاں منعقدہ انٹرنیشنل آروگیہ -2017 اختتام پذیر ہوگیا۔ آیوش اور صحت سسٹم پر یہ پہلی عالمی کانفرنس اور نمائش تھی جس میں 70 سے زائد ملکوں کے مندوبین اور ہندستان بھر کے لوگوں نے شرکت کی۔

    
    قومی صحت پالیسی 2017 کے پس منظر میں اس چار روزہ کانفرنس کا انعقاد 4 سے 7 دسمبر تک کیا گیا تھا۔ اس کانفرنس میں مربوط حفظان صحت کے تکثیری نظام کے دائرے میں آیوش کی صلاحیت کو لانے پر بہت زیادہ زور دیاگیا۔ اس کاز کو تقویت پہنچانے کے لئے مربوط حفظان صحت میں تجارتی مواقع پیدا کرنے ، آیوش برانڈ قائم کرنے ، آیوش سے متعلق عالمی قانونی امور اور اس کے معیار سے متعلق امور جیسے متعدد مسائل پر مختلف مکمل اجلاسوں کا انعقاد کیا گیا تھا۔
    
    اختتامی اجلاس سے خطاب کرتے ہوئے آیوش کے وزیر مملکت (آزادانہ چارج) جناب شرپد یسونائیک نے کہا کہ پچھلے چند دنوں میں ہم نے آیوش نظام کی اہمیت اور اس سے فائدہ اٹھانے پر غور وخوض کیا ہے۔ ا نہوں نے کہا کہ انسان کی صحت سےمتعلق اس کی زبردست صلاحیت پر اس اجتماع میں توجہ مرکوز کی گئی ہے۔ جناب نائیک نے یہ بھی کہا کہ ہم نے 70 سے زائد ملکوں کی شراکت دیکھی ہے جنہوں نے اس روایتی دوا کی ترقی کے لئے کام کرنے میں اپنی خواہش ظاہر کی۔
    
    وزیر موصوف نے مزید کہا کہ آیو ش نظام نہ صرف یہ کہ سائنسی شعور بیدار کرتا ہے بلکہ یہ قابل لحاظ تجارتی اثر بھی ڈال سکتا ہے۔ 250 سے زائد روایتی مینوفیکچرر کی بذات خود پرجوش شراکت سے یہ پتہ چلتا ہے کہ آنے والے دنوں میں یہ شعبہ ایک نمایاں معاشی ادارے کے طور پر ابھرے گا جس کے نتیجے میں آیوش مصنوعات کے لین دین میں اضافہ ہوگااور اس سے متعلق خدمات بڑھے گی۔
    
    مکمل اجلاس میں آیوش وزارت کے جوائنٹ سکریٹری جناب پرمود کمار پاٹھک نے اعلان کیا کہ حکومت ہند نے 11 ملکوں کے ساتھ مفاہمت نامے پر دستخط کئے ہیں اب تک اس نے 28 آیوش معلوماتی سیل قائم کئے ہیں۔ مکمل اجلاس میں‘‘بلڈنگ اے برانڈ اسٹرٹیجی :ہیلنگ پاور آف آیوش فار دی ورلڈ ’’کےموضو ع پر تبادلہ خیال کیا گیا اور کہا گیا کہ دنیا اب اس کی طرف دیکھ رہی ہے اور تحقیق کے جدید نظام کو شامل کرکے اور لوگوں کو یہ بتاکر آیوروید ایک طرز زندگی ہے ، برانڈ آیوش کو بھارت سے باہر متعارف کرایا جاسکتا ہے۔
    
    انٹرنیشنل آروگیہ 2017 میں مفت میں ہیلتھ چیک اپ اور صلاح و مشورہ کا نظم تھا جس میں ماہرین نے کونسلنگ کی خدمات انجام دیں۔
    
    ۔


    *****


    
    
    م ن۔ ن ا ۔ ج۔
    U- 6177

    
    
    (Release ID: 1512119) Visitor Counter : 3