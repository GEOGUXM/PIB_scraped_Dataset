      سماجی انصاف اور تفویض اختیارات کی وزارت

      دیگر پسماندہ طبقات کی ذیلی درجہ بندی کا جائزہ لینے کے لیے کابینہ نے کمیشن کی مدت میں توسیع کرنے کی منظوری دی
      Posted On: 21 DEC 2017 3:53PM by PIB Delhi


    نئی دہلی؍21 دسمبر 2017 ،وزیر اعظم نریندر مودی کی قیادت میں دیگر پسماندہ طبقات کی ذیلی درجہ بندی کا جائزہ لینے کے لیے کابینہ نے کمیشن کی مدت میں 12 ہفتے یعنی 2 اپریل 2018 تک توسیع دے دی ہے۔ کمیشن کی مدت میں اضافہ کیے جانے سے اب کمیشن مختلف متعلقہ فریقوں کے ساتھ صلاح مشورہ کے بعد دیگر پسماندہ ذاتوں کی ذیلی درجہ بندی کے سلسلے میں ایک جامع رپورٹ داخل کرسکے گا۔


    اس کمیشن کی تشکیل آئین کی دفعہ 340 کے تحت صدرجمہوریہ سے منظوری حاصل کرنے کے بعد 2 اکتوبر 2017 کو کی گئی تھی اور اس کے لئے مدت مقرر کی گئی تھی کہ یہ کمیشن اپنی رپورٹ چیئرپرسن کے ذمہ داریاں سنبھالتے ہی 12 ہفتے کے اندر اندر اپنی رپورٹ پیش کردے گا۔


    پس منظر:


    ریٹائرڈ جسٹس محترمہ جی روہنی کی قیادت میں اس کمیشن نے 11اکتوبر 2017 کو اپنی کارکردگی شروع کی تھی اور تبھی سے کمیشن نے ان سبھی ریاستوں ؍مرکز کے زیر انتظام علاقوں کے ساتھ تال میل شروع کردیاتھا، جنہوں نے او بی سی کو ریزرویشن کی سہولت دی ہوئی ہے۔ کمیشن نے پسماندہ طبقات کے ریاستی کمیشن کے ساتھ بھی تال میل قائم کیا ہوا ہے۔


    کمیشن نے متعلقہ زخیم اعدادو شمار اور اس کے تجزیے کے لئے درکار وقت کے پیش نظر اپنی مدت میں 12 ہفتے کی توسیع کی درخواست کی تھی، تاکہ ایک جامع رپورٹ تیار کی جاسکے۔


    

    
    (Release ID: 1513620) Visitor Counter : 7