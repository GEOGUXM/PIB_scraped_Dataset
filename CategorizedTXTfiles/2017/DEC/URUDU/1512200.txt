      سٹرک ٹرانسپورٹ اور شاہراہوں کی وزارت

      سڑک ٹرانسپورٹ اور شاہراہوں کی وزارت نے ہندوستان، نیپال روڈ کنیکٹیوٹی پروجیکٹوں کا جائزہ لیا
      Posted On: 11 DEC 2017 5:54PM by PIB Delhi


    نئی دہلی،11/دسمبر۔ سڑک ٹرانسپورٹ اور شاہراہوں کی وزارت نے پچھلے ہفتے ایک میٹنگ کی، جس کا مقصد ہندوستان، نیپال سڑک کنیکٹیوٹی پروجیکٹوں کی پیش رفت کا جائزہ لینا تھا۔ مختلف پروجیکٹوں کی صورت حال مندرجہ ذیل ہے:


    میچی ریور برج پروجیکٹ: اس پر ہندوستان نیپال سرحد پر عمل درآمد کیا جانا ہے، اس میں پیش رفت ہورہی ہے۔ امید ہے کہ ایل او آئی جلد ہی کانٹریکٹر کے لئے جاری کردیا جائے گا۔


    پپرا کوٹھی رکسول روڈ: (این ایچ 75 اے) این ایچ اے آئی کو اس شاہراہ کی مرمت کے لئے بولیاں وصول ہوچکی ہیں۔ امکان ہے کہ اس مہینے کے اختتام تک مرمت کے کام کا ٹھیکہ جاری کردیا جائے گا۔


    میر گنج برج: (این ایچ 57 اے) این ایچ اے آئی نے اس پل کا سروے کرلیا ہے اور پل کو عارضی طور پر مضبوط بنانے کے لئے تجویز جنوری 2018 میں مرتب کرلی جائے گی۔


    میٹنگ میں سڑک ٹرانسپورٹ اور شاہراہوں کی وزارت کے اہلکاروں نے شرکت کی، جن میں این ایچ آئی ڈی سی ایل اور این ایچ اے آئی، وزارت خارجہ اور وزارت کامرس کے اہلکار بھی شامل تھے۔


    ۔۔۔۔۔۔۔۔۔۔۔۔۔۔۔۔۔۔۔۔۔


    (م ن ۔ ح ا۔ م ر(


    U-6211

    
    
    (Release ID: 1512200) Visitor Counter : 5