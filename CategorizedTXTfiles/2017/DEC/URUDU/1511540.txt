      جہاز رانی کی وزارت

      ہندوستان ایک بار پھر دو سالوں کے لیے بین الاقوامی سمندری کونسل کا رکن منتخب
      Posted On: 02 DEC 2017 3:34PM by PIB Delhi


    نئی دہلی۔02 دسمبر ہندوستان کو ایک بار پھر یکم دسمبر 2017 کو لندن میں منعقدہ بین الاقوامی سمندری کونسل (آئی ایم او) کی اسمبلی کے 30 ویں اجلاس میں ‘‘بی’’ زمرے کے تحت رکن منتخب کیا گیا ہے ۔ آئی ایم او کونسل 40 رکن ممالک پر مشتمل ہے ۔ ‘‘اے’’ اور ‘‘بی ’’ زمروں میں دس دس ارکان ہیں جبکہ ‘‘سی’’ زمرے میں 20 ممالک ہیں ، جن کا انتخاب آئی ایم او اسمبلی کرتی ہے ۔ آئی ایم او کونسل پروگرام ، حکمت عملی اور بجٹ سمیت عالمی جہاز رانی کی صنعت سے متعلق آئی ایم او کے دائرۂ اختیارات کے مطابق متعدد اہم امور پر فیصلہ لینے میں اہم کردار ادا کرتی ہے ۔


    ماضی کے برعکس جب ہندوستان کا بلا مقابلہ انتخاب ہوا تھا ، اس بار ‘‘بی’’ زمرے کے 10 نشستوں کے لیے دو نئے ملک متحدہ عرب امارات ،جوابھی تک آئی ایم او کونسل کا رکن نہیں ہے اور آسٹریلیا جو کہ ‘‘سی’’ زمرے کے تحت آئی ایم او کونسل کا رکن ہے پرچہ نامزدگی داخل کیا تھا ۔ اس کے باعث انتخاب ضروری ہوگیا ۔ تاہم ہندوستان نے اس میں جیت حاصل کی ۔


    آئی ایم او اسمبلی کا 30 واں اجلاس لندن میں آئی ایم او کے صدر مقام میں 27 نومبر تا 06 دسمبر 2017 منعقد ہو رہا ہے ۔ اسمبلی کے اس اجلاس میں جہاز رانی ، روڈ ٹرانسپورٹ اور شاہراہوں، آبی وسائل ، دریاؤں کے فروغ اور احیائے گنگا کے وزیر جناب نتن گڈکری کی زیر قیادت ایک اعلی سطحی ہندوستانی وفد شرکت کر رہا ہے ۔ اس میں سکریٹری (جہاز رانی) جناب گوپال کرشنا، جہاز رانی کے ایڈیشنل ڈائریکٹر جنرل جناب امیتابھ کمار ، نائب نوٹیکل ایڈوائزر، ڈائریکٹوریٹ جنرل آف شیپنگ کیپٹن جے کمار اور انڈین رجسٹر آف شیپنگ کے نمائندے شرکت کر رہے ہیں ۔


    ۔۔۔۔۔۔۔۔۔۔۔۔۔۔۔۔۔۔۔۔۔


    (م ن ۔ رض۔ م ج۔ ت ح(


    U-6068


    

    
    (Release ID: 1511540) Visitor Counter : 3