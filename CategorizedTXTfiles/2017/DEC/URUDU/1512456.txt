      وزارت خزانہ

      ہندوستان ایشین انفراسٹرکچرانویسمنٹ بینک کے تیسرے سالانہ اجلاس کی میز بانی کرے گا
      ممبئی میں 26-25 جون 2018 کو اجلاس کی میز بانی کے لئے ایشین انفراسٹرکچرانویسمنٹ بینک اورحکومت ہند کے درمیان معاہدے پردستخط
      
      دوہزار اٹھارہ (2018)کے سالانہ اجلاس کا مرکزی خیال ڈھانچہ جاتی سہولیات کے شعبے کے لئے سرمائے کا استعمال : جدت طرازی اور شراکتداری
      
      Posted On: 12 DEC 2017 6:25PM by PIB Delhi


    نئی دہلی،13۔دسمبر ۔ہندوستان ممبئی میں 25 اور 26 جو ن 2018 کو ایشین انفراسٹرکچر انویسمنٹ بینک(اے آئی آئی بی) کے بورڈ آف گورنر کے تیسرے سالانہ اجلاس کی میز بانی کرے گا۔اس سال اس اجلاس کا مرکزی خیال ،’’ ڈھانچہ جاتی سہولیات کے شعبے کے لئے سرمایہ کا برمحل استعمال :جدت طرازی اور شراکتداری ‘‘ ہوگا۔اس سلسلے میں حکومت ہند اور ایشین انفراسٹرکچر انویسمنٹ بینک(اے آئی آئی بی) کے سکریٹریٹ نے ایک مفاہمت نامے پر دستخط کئے ہیں ،جس میں ان بڑےدعوے داروں کے فرائض اورذمہ داریوں کا تعین کیا گیا ہے جو مذکورہ بالا سالانہ اجلاس کا انتظام واہتمام کریں گے ۔اس مفاہمت نامے پر وزار ت مالیات کے محکمہ معاشی امور(ڈی ای اے ) کے ملٹی لیٹرل انسٹی ٹیوشن ڈویژن کے جوائنٹ سکریٹری جناب سمیر کمار کھرے اور اے آئی آئی بی کے نائب صدر اور کارپوریٹ سکریٹری جناب ڈینی الیگزینڈر نے اے آئی آئی بی کی جانب سے دستخط کئے۔اس مفاہمت نامے پر دستخط کئے جانے کی تقریب کا اہتمام معاشی امور کے محکمے کے سکریٹری جناب سبھاش چندر گرگ اور معاشی امور کے محکمے کے ایڈیشنل سکریٹری ڈاکٹر ایم ایم کٹی اور حکومت ہند اور اے آئی آئی بی کے دیگر سرکردہ افسران کی موجودگی میں نارتھ بلاک میں واقع وزارت مالیات کے دفتر میں کیا گیا۔


    اس موقع پر ڈی ای اے کے سکریٹری جناب سبھاش چندر گرگ نے اپنی تقریر میں کہا کہ یہ ایک انتہائی اہم واقعہ ہوگا جب ہندوستان ممبئی میں اے آئی آئی بی کے تیسرے سالانہ اجلاس کی میز بانی کرے گا۔ ہندوستان نہ صرف یہ کہ اے آئی آئی بی کے سرمایہ فراہم کرانے والے اراکین میں شامل ہے بلکہ اے آئی آئی بی کے دوسرے سب سے بڑے شئیر ہولڈر کی حیثیت رکھتا ہے ۔جناب گرگ نے مزید کہا کہ یہ بین الاقوامی اجلاس ہندوستانی معیشت کے استحکام کے مظاہرے کا نادر موقع ہوگا ،جس میں اے آئی آئی بی کے رکن ممالک بھی ہندوستان اور ایشیا کے ڈھانچہ جاتی سہولیات کے شعبے میں سرمایہ کاری کے امکانات کا جائزہ لیں گے ۔


    اس موقع پر اپنے خطاب میں اے آئی آئی بی کے نائب صدر اورکارپوریٹ سکریٹری جناب ڈینی الیگزینڈر نے کہا کہ ہندوستان ڈھانچہ جاتی سہولیات کے شعبے میں سرمایہ کاری کے ذریعہ ایشیا میں پائیدار معاشی ترقی کی حمایت اور امداد کے فیصلے کے مرکز کی حیثیت رکھتا ہے ۔ اس لئے یہ بات اپنے آپ میں یقینی طور سے انتہائی مناسب ہے کہ بورڈ آف گورنر کے تیسرےاجلاس کا اہتمام ہندوستان کی مالیاتی راجدھانی ممبئی میں کیا جائے گا ۔ہمیں امید ہے کہ ممبئی میں منعقد کئے جانے والے اس اجلاس میں ہونے والی گفتگو اے آئی آئی بی کو ہندوستان کے ساتھ اپنے تعاون کو مزید گہرا بنانے اور پرائیویٹ شعبے کی پونجی کو مزید فعال بنانے کے ہمارے نظریہ کو فروغ دینے میں معاون ہوگی۔


    گوکہ اے آئی آئی بی کے بورڈ آف گورنر کا تیسرا سالانہ اجلاس 25 اور 26 جون 2018 کو ممبئی میں منعقد ہوگا ۔لیکن اس اجلاس کے شرکا ٔ کا تیاری اجلاس 23 اور 24 جون 2018 کو منعقد کیا جائے گا اور اجلاس کے دیگر کام 22 جون 2018 کو انجام دئے جائیں گے جو 27 جو ن 2018 تک جاری رہیں گے ۔ اس اجلاس میں شرکت کے لئے اے آئی آئی بی کے تمام رکن ممالک ، کاروباری قائدین ،شہری سماجی تنظیموں کے ممبران اور میڈیا کے سرکردہ افراد شرکت کریں گے ۔


    ممبئی میں اس سمینا کے مجوزہ انعقاد سے متعلق ایک سمینار دہلی ،کولکاتہ ،گواہاٹی ، حیدرآباد ، چنئی ، بنگلورو اور وشاکھا پٹنم وغیرہ میں اس سالانہ اجلاس سے قبل کیا جائے گا۔ https://www.aiib.org کی ویب سائٹ پر اس سالانہ اجلاس کی خصوصی معلومات دستیاب ہوں گی۔اس اجلاس میں شرکت کے خواہشمند مندوبین اور میڈیا کے افراد کا اندراج بھی جلد شروع کیا جائے گا۔ اس سلسلے میں ڈی ای اے کے سکریٹری کی سطح کی ایک خصوصی کمیٹی بھی تشکیل دی جائے گی، جو جون 2018 کے اس تیسرے سالانہ اجلاس کے اہتمام سے متعلق کاموں میں ربط وارتباط کا کام کرے گی ۔ اس کمیٹی میں حکومت ہند اور مہاراشٹر سرکار کی مختلف وزارتوں کے نمائندے شامل کئے جائیں گے ۔ مہاراشٹر سرکار نے مہاراشٹر ا انڈیسٹریل ڈیولپمنٹ کارپوریشن (ایم آئی ڈی سی ) کو اس اہم سالانہ اجلاس کے اہتمام کے لئے نوڈل ایجنسی کے طور پر نامزد کیا ہے۔


    واضح ہوکہ اے آئی آئی بی ایک ہمہ جہتی ترقیاتی بینک ہے اور اس کا مشن ایشیا اور دیگر ممالک میں سماجی اور معاشی نتائج میں بہتری پیدا کرنا ہے ۔ اے آئی آئی بی نے جنوری 2016 میں اپنا کام شروع کیا تھا اور اس کا مرکزی دفتر چین کے شہر بیجنگ میں قائم کیا گیا ہے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش۔ رم


    U-6245

    
    
    (Release ID: 1512456) Visitor Counter : 4