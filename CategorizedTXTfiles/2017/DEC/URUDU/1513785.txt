      نائب صدر جمہوریہ ہند کا سکریٹریٹ

      ادبی تحریریں سماج میں ہم آہنگی ، محبت اور سماجی مساوات کی نشوونما اور فروغ کا ذریعہ ہونی چاہئے: نائب صدر جمہوریہ ہند
      جناب وینکیانائیڈو کو ہندی تصنیف ’’سمیپیہ‘‘ کا پہلا نسخہ پیش کیاگیا

      Posted On: 22 DEC 2017 11:54AM by PIB Delhi

    نئی دہلی۔ 22 ؍دسمبر۔نائب صدر جمہوریہ ہند جناب ایم وینکیانائیڈو نے قلمکاروں سے زور دیکر کہا ہے کہ سماجی مسائل بالخصوص ہم آہنگی، محبت اور سماجی مساوات کے فروغ جیسے موضوعات پر اپنی تحریریں قلمبند کرنی چاہئے۔ جناب وینکیانائیڈو کو ریٹائرڈ آئی اے ایس آفیسر اور نیشنل کنزیومرڈسپیوٹس رِڈریسل کمیشن کے موجودہ ممبر جناب پریم نارائن کے ہندی شعری مجموعے ’’سمیپیہ‘‘ کا پہلا نسخہ پیش کیے جانے کے بعد نائب صدر جمہوریہ موصوف تقریب کے شرکاء سے خطاب کررہے تھے۔


    جناب وینکیانائیڈو نے کہا کہ انسان کو ہمیشہ دور اندیش اور مستعد ہونا چاہئے ۔ فرض کے دوراندیش اور مستعد ہونے کی صورت میں ہی حقیقی مقاصد اور حقیقی ترقی کے نشانے حاصل کیے جاسکیں گے۔ انہوں نے مزید کہا کہ ہندی قلمکاروں کو ایسا ادب تخلیق کرنا چاہئےجو بآسانی قابل فہم ہو اور ملک کے تمام علاقوں میں قابل قبول ہو۔ مختلف زبانوں کے ادب کو مشترکہ قدروں کے حامل ہندوستانیوں میں مجموعیت کے سا تھ پیش کیا جانا چاہئے۔


    نائب صدر جمہوریہ موصوف نے اپنی تقریر میں آگے کہا کہ ملک کے نوجوانوں کو ہمیشہ ادبی دنیا سے رابطے اور گفتگو میں شامل رہنا چاہئے تاکہ ہماری ثقافتی وراثت کو برقرار رکھا جاسکے اور ہندوستان کی نرم خو طاقت و قوت میں اضافہ کیا جاسکے۔ جناب وینکیانائیڈو نے کہا کہ ہندوستان نے کبھی کسی ملک پر حملہ نہیں کیا۔ ہمارا ملک کبھی جارح ملک نہیں رہا۔ لیکن اس کے ساتھ ہی ہندوستان موسیقی ، ادویہ اور ادبیات میں ہمیشہ سب سے آگے رہا ہے۔ اس ملک میں پیدا ہونے والے ہر ہندوستانی شہر ی میں توانا صلاحیتیں پوشیدہ ہوتی ہیں، خواہ وہ بنکر ہوں، ماہی گیر ہوں یا دیگر پیشہ ور حضرات۔ ان سبھی میں اہلیتیں اور صلاحیت پوشیدہ ہوتی ہیں اور سرکار کو ہنرمندی کے فروغ جیسے پروگراموں کے ساتھ باصلاحیت نوجوانوں کی حوصلہ افزائی کرنی چاہئے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔

    
    
    (Release ID: 1513785) Visitor Counter : 15