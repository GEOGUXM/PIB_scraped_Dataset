      خلا ء کا محکمہ

      اسرو اور ناسا کے درمیان اشتراک
      Posted On: 20 DEC 2017 6:40PM by PIB Delhi


    نئی دہلی؍20دسمبر2017،خلائی تحقیق سے متعلق ہندوستانی تنظیم(اسرو) اور جیٹ پروپلژن لیباریٹری(جی پی ایل) ناسا مشترکہ طورپر ناسا-اسرو سینتھیٹک اپرچر راڈار (این آئی ایس اے آر)کے نام سے ڈول فریکوئنسی(ایل اینڈ ایس بینڈ) سینتھیٹک اپرچر راڈار امیجنگ سٹیلائٹ تیار کرنے کے لئے کام کررہے ہیں۔ ایل -بینڈ ایس اے آر جی پی ایل ؍ناسا کے ذریعہ تیار کیا جارہا ہے، جبکہ ایس -بینڈ ایس اے آر اسرو کے ذریعہ تیار کیا جارہا ہے۔ اس سٹیلائٹ کے ذریعے حاصل شدہ ایل اینڈ ایس بینڈ مائیکرو ویو ڈیٹا متعدد اپلی کیشن کے لیے سود مند ہوگا۔ اس میں قدرتی وسائل کی نقشہ سازی اور نگرانی،فصلوں کے پورے موسم کے دوران زرعی بایو ماس کا تخمینہ لگانا، مٹی کی رطوبت کا جائزہ، سیلاب کی صورتحال اور تیل کی چکنائی کی نگرانی، ساحلی کٹاؤ،ساحل سے متصل تبدیلیاں، ساحل سے متصل سمندر میں ہواؤں کی کیفیت، ساحلی جنگلات کا تجربہ کرنا، زمینی سطح پر تبدیلیوں کا مطالعہ ، برف کی سلیوں کا کھسکنا اور حرکیات جیسے امور شامل ہیں۔


    این آئی ایس اے آر مشن سے حاصل شدہ ڈیٹا آب و ہوا کی تبدیلی کو درست کرنے کے لئے نہیں ہیں، تاہم اس مشن سے حاصل شدہ ڈیٹا بعض اپلی کیشنز تیار کرنے میں معاون ہوگا۔ اس میں تازہ برف باری کے سبب برفانی چٹانوں ،جہاں انسانوں کی آمد و رفت ہوتی ہے،میں چھپے ریخوں کی شناخت ، برفانی طوفان کی پیش گوئی کے لئے برفیلے چٹانوں کی شناخت، گلیشیل جھیلوں کے پھٹنے سے سیلاب(جی ایل او ایف) کے نقصانات کا جائزہ لینا اور سیلاب و سمندری طوفانوں کے سبب زیر آب علاقوں کی شناخت جیسے امور شامل ہیں۔


    موصولہ اطلاعات کے مطابق ارضیاتی سائنسز کی وزارت، حکومت ہند کے تحت کام کرنے والا ادارہ انڈین انسٹی ٹیوٹ آف ٹروپیکل میٹرولوجی(آئی آئی ٹی ایم)، نیشنل اوشیانوں گرافکس اینڈ ایٹ موسفیرک ایڈمنسٹریشن (این او او اے، یو ایس اے) کے قریبی اشتراک سے مانسون مشن اور سینٹر فار کلائمیٹ چینچ ریسرچ(سی سی سی آر) پروگراموں کے ذریعے ہائی ریزولوشن موسمی اور طویل مدتی ماحولیاتی پیش گوئی تیار کرنے کے لئے کام کررہا ہے۔ 2010 تا2015 کے دوران آئی آئی ٹی ایم اور این او او اے نے مشترکہ طورپر ہندوستان میں گرمی کے دوران مانسون کے لئے موسمی پیش گوئی کرنے ، نیز ایک مفاہمت نامے کے تحت طویل مدتی ماحولیاتی پیش گوئی کے لئے ہائی ریزولوشن ماڈل تیار کئے تھے۔ حرکیاتی مختصر رینج، طویل رینج اور ہندوستان میں گرمی کے دوران مانسون میں بارش کی پیش گوئی کے مطالعے سے متعلق مفاہمت نامے کی توسیع 2020 تک کردی گئی ہے۔ مفاہمت نامے میں یہ توسیع ارضیاتی سائنسز کی وزارت اور این او اواے کے مابین شراکت فریم ورک کے تحت کی گئی ہے۔


    یہ اطلاع آج لوک سبھا میں شمال مشرقی ریاستوں کی ترقی کے مرکزی وزیر مملکت (آزادانہ چارج)، نیز وزیر اعظم کے دفتر، عملے ، عوامی شکایت، پنشن، جوہری توانائی اورخلاء کے وزیر مملکت ڈاکٹر جیتندر سنگھ نے ایک سوال کے تحریری جواب میں دی ہے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔


    
    
    م ن۔م ع ۔ن ع


    (20-12-17)


    U: 6406

    
    
    (Release ID: 1513435) Visitor Counter : 7