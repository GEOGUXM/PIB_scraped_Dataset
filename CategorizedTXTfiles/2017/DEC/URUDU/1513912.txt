      عملے، عوامی شکایات اور پنشن کی وزارت

      اختتام سال کا جائزہ:عملہ، عوامی شکایات اور پنشن کی وزارت سال 2017 میں عملہ ، عوامی شکایات اور پنشن کی وزارت کی سرگرمیوں کی چند اہم جھلکیاں درج ذیل ہیں:
      Posted On: 22 DEC 2017 7:55PM by PIB Delhi


    نئی دہلی؍22دسمبر2017،وزیر اعظم نے سول سروسز ڈے کے موقع پر سول سروینٹس کو ایوارڈ عطا کئے۔ باوقار ‘‘پرائم منسٹر زایوارڈفار ایکسیلینس اِن پبلک ایڈمنسٹریشن 2017’’کے لئے مسابقہ آرائی کے لئے ریکارڈ تعداد میں 2345 اندراجات وصول ہوئے۔وزیر اعظم جناب نریندر مودی نے 21 اپریل 2017 کو 11ویں سول سروسز ڈے کے موقع پر ترجیحی پروگراموں کے نفاذ میں امتیازی کارکردگی کے لئے ایوارڈ عطا کئے اور سول سروینٹس سے خطاب کیا۔وزیر اعظم نے کل 12 ایوارڈ دیئے، جن میں سے 10 ایوارڈ پانچ ترجیحی پروگراموں(پردھان منتری کرشی سینچائی یوجنا، پردھان منتری فصل بیمہ یوجنا، ای-نیشنل ایگریکلچر مارکیٹ(ای-نام)، دین دیال اپادھیائے گرام جیوتی یوجنا ، اسٹارٹ اَپ انڈیا اور اسٹینڈ اَپ انڈیا) اور دو ایوارڈ عوامی شکایات میں جدت کاری کے زمرے کے تحت شامل ہیں۔
    
    باوقار ‘‘پرائم منسٹر زایوارڈفار ایکسیلینس اِن پبلک ایڈمنسٹریشن 2017’’میں مسابقہ آرائی کے لیے ریکارڈ تعداد میں 2345 اندراجات موصول ہوئے۔ ایوارڈ کے لئے موصول ان 2345 اندراجات میں 1515 اندراجات ترجیحی پروگراموں کے زمرے کے تحت 599 اضلاع سے وصول ہوئے اور 830 اندراجات جدت کاری زمرے کے تحت متعدد تنظیموں اور سرکاری ایجنسیوں کی طرف سے وصول ہوئے۔
    
    وزیر اعظم کا 2015 کے بیچ کے آئی ایس افسران سے خطاب: وزیر اعظم جناب نریندر مودی نے 3 جولائی 2017 کو اسسٹنٹ سیکریٹریز کے افتتاحی اجلاس میں 2015 بیچ کے آئی ایس افسران سے خطاب کیا۔وزیر اعظم نے نوجوان آئی ایس افسران کومشورہ دیا کہ وہ تبدیلی میں رکاوٹ پیدا کرنے والی ذہنیت سے بچیں اوربھارت کے انتظامی نظام میں ‘نیو انڈیا ’ کی توانائی لائیں۔اسسٹنٹ سیکریٹریز کے اختتامی اجلاس کے ایک حصے کے طورپر 26 ستمبر 2017 کو 2015 بیچ کے آئی ایس افسران نے وزیر اعظم کے سامنے پریزینٹیشن پیش کئے۔
    
    20 ستمبر2017 کو ڈی او پی اینڈ پی ڈبلیو کے ذریعے پہلی‘پنشن عدالت’کا انعقاد:وزیر مملکت ڈاکٹر جیتندر سنگھ نے پنشن اور پنشن یافتگان کی فلاح و بہبود(ڈی او پی اینڈ پی ڈبلیو)کے محکمے کے زیر انتظام منعقد پری ریٹائرمنٹ کونسلنگ ورکشاپ میں 20 ستمبر 2017 کو پہلی پنشن عدالت کا افتتاح کیا۔ پنشن عدالت کے دوران 29 منتخب معاملات میں سے 19 معاملات کو عدالت میں ہی حل کر لیا گیا۔ان 19 معاملات میں سے 18 معاملات پنشن یافتگان کے دعووں کو تسلیم کرکے حل کئے گئے۔30 نومبر 2017
    
    تک عدالت میں کی گئی 29 شکایات میں سے 26 شکایات کا تصفیہ کرلیاگیا۔ 16 پنشن یافتگان کو محکموں کے لئے ادارہ جاتی میموری تیار کرنے سے متعلق ان کی خدمات کے عوض میں‘ انوبھو’ ایوارڈ 2017
    
    پیش کئے گئے۔آج کی تاریخ تک انوبھو سے متعلق 4406 مضامین شائع ہو چکے ہیں۔ عوامی شکایات اورانتظامی اصلاحات سے متعلق معاملات کے ازالے کے لیے ڈی اے آر پی جی نے‘ڈی اے آر پی جی ایس ای وی اے’ کا آغاز کیا۔ ڈی اے آر پی جی نے یکم فروری 2017 کو اپنی ٹوئٹر سیوا کا آغاز کیا۔ ٹوئٹر ہینڈل ہے‘ڈی اے آر پی جی ایس ای وی اے’۔ ٹوئٹر سیوا کا مقصد عوامی شکایات اور انتظامی اصلاحات وغیرہ جیسے ڈی اے ا ٓرپی جی سے متعلق معاملات کا تصفیہ کرنا ہے۔ ٹوئٹر سیوا سے ڈی اے آر پی جی کی رسائی عام آدمی اور متعدد حصے داروں تک ہوجاتی ہے،تاکہ شکایات کے ازالہ اور محکمے سے متعلق دیگر اہم معالات کے حل کا راستہ ہموار کیا جاسکے۔
    
    حکومت کے ذریعے شکایات کا فوری تصفیہ: ڈی اے آر پی جی نے حکومت کے سی پی جی آر اے ایم ایس سے ریاستی حکومتوں کو ان کے شکایات سیل سے منسلک کرنے کے لئے خطوط لکھے۔عوام کے ذریعے درج شکایات کی تعداد میں 2014 سے 7 گنا کا اضافہ ہوا ہے۔ تقریباً 2 لاکھ شکایات سے بڑھ کر اس سال تقریباً 14 لاکھ شکایتیں وصول ہوئی ہیں۔ اس کی وجہ محکمے کے ذریعے ان شکایات کا فوری ازالہ ہے۔ اب ڈی اے آر پی جی کے ذریعے شکایات کا تصفیہ کیا جارہا ہے۔شکایات کے ازالے کے اوسط وقت میں بھی تخفیف کردی گئی ہے یعنی ریوینو محکمے میں 2014 میں 108 دن میں تخفیف کرکے اس سال 25 دن کردیئے گئے ہیں اوراسی طرح ٹیلی کام محکمے میں 2014 میں 19 دن میں تخفیف کرکے 12 دن کردیئے گئےہیں۔ ڈی اے آر پی جی ریاستوں کے چیف سیکریٹریوں کو خطوط بھی ارسال کررہا ہے کہ وہ مرکزی حکومت کے سی پی جی آر اے ایم ایس پورٹل سے اپنے شکایات سیل کو منسلک کرلیں ۔ اس سے یکسانیت آئے گی اور اس کے نتیجے میں شکایات کے ازالے میں آسانی ہوگی۔
    
    20 وزارتوں کے ڈی اے آر پی جی شکایات مطالعہ تجزیہ کا اجراء:20 وزارتوں کے ڈی اے آر پی جی شکایات مطالعہ تجزیہ کا اجراء 25 اگست 2017کو عمل میں آیا۔سال 2015 میں 20 وزارتوں کے لئے ‘‘شکایات کا تجزیہ اور منظم اصلاحات ’’مطالعہ کرایا گیا تھا۔نتیجتاً 65 اصلاحات شروع کی گئی ہیں اور حکمرانی پر اس کا مثبت اثر پڑ ا ہے۔2017میں 20 مزید وزارتوں کے لیے مطالعے کا اہتمام کیا گیا اور 180 اصلاحات کی تجویز پیش کی گئی۔ارتکازی مسائل کی نشاندہی کرنے اور شکایات کی اصل جڑ تک پہنچنے کے لئے متعدد اقدامات کئے گئے ہیں، تاکہ اصل جڑ کو ختم کرنے کے لئے منظم اصلاحات کی جاسکیں۔متعلقہ وزارتوں اور محکموں کے ساتھ صلاح و مشورہ کے لیے ان اصلاحات پر نظر رکھنے کے لئے ایک پروجیکٹ مینجمنٹ یونٹ کا قیام عمل میں آیا ہے۔ایک سنجیدہ ٹیم اس کام کے لئے وقف ہے جو ان اصلاحا ت کی نشاندہی کے لئے جن کا نفاذ عمل میں آ چکا ہے، متعلقہ وزارتوں اور محکموں کے ساتھ وسیع تر تبادلہ خیال کرتی ہے۔ سینٹرلائزڈ پنشن گریوینس رجسٹریشن اینڈ مانیٹرنگ سسٹم (سی پی ای این جی آر اے ایم ایس):زیر التواپرانے شکایات کو کم کرنے کے لئے ٹھوس کوششیں کی جارہی ہیں اور اسی کے ساتھ شکایات کے ازالے میں معیار کو برقرار رکھا جاتا ہے اور اس کے لیے مختلف وزارتوں اور محکموں کے نوڈل افسران کے ساتھ مستقل طورپر جائزہ میٹنگیں ہوتی رہتی ہیں۔نتیجتاً یکم اپریل 2017 سے 24 نومبر 2017 کی مدت میں 22027 شکایتوں کا تصفیہ کیا گیا ہے۔ شکایتوں کے تصفیہ کے لیےوقت کی حد 60 دن ہے۔ اسی مدت میں 60 دنوں کے اندر 84.2 فیصد شکایتیں حل کی گئیں۔
    
    ریاستی حکومت کے افسران کے لئے نئے تربیتی پروگرام ‘کمٹ’ کا آغاز :وزیر مملکت جناب جیتندر سنگھ نے 29 جون 2017 کو ریاستی حکومت کے افسران کے لئےنئے تربیتی پروگرام ‘کمپری ہینسیو آن لائن موڈی فائیڈ موڈیولز آن انڈکشن ٹریننگ’ (کمٹ) کا آغاز کیا۔اس تربیتی پروگرام کا مقصدعوامی خدمات کی فراہمی کے میکنزم کو بہتر بنانا اور روز مرہ کی بنیاد پر شہریوں سے ملاقات کرنے والے افسران کے صلاحیت سازی کے ذریعے شہری رخی انتظامیہ فراہم کرنا ہے۔ ویجلینس مینول کے ساتویں ایڈیشن کا اجراء، پہلی بار آن لائن ورژن کا ابھی اجراء عمل میں آیا: 7 ستمبر 2017 کو سی وی سی ویجیلنس مینول کے ساتویں ایڈیشن کا اجراء عمل میں آیا۔ویجیلنس مینول کا موجودہ ایڈیشن ایک سرکاری دستاویز ہے، جس تک رسائی سی وی سی کی ویب سائٹ www.cvc.nic.in. کے ذریعے کی جاسکتی ہے۔ آن لائن ورژن کا اجراء پہلی بار شائع شدہ ورژن کے ساتھ عمل میں آیا۔ ویجلینس مینول کے 2017 ا یڈیشن میں 567 پیرگراف شام ہے جو 11 باب میں منقسم ہے۔ سی وی سی 25 تنظیموں کی ایمانداری کا عدد اشاریہ تیار کرے گا:وسیع تر حکمت عملی کے تحت اور احتیاطی وجیلنس پر زور دیتے ہوئے سینٹرل ویجیلنس کمیشن (سی وی سی) نے اکتوبر میں اعلان کیا کہ اس کا ماننا ہے کہ منظم تبدیلی کی اگلی سطح ایمانداری کے عدد اشاریہ کے ذریعے ہوسکتی ہے۔ سی وی سی نے اسی لیے تنظیم میں داخلی پروسیس پر مبنی ایمانداری عدد اشاریہ تیار کرنے کا فیصلہ کیا ہے۔
    
    محکمہ جاتی کارووائی کے لئے آن لائن سافٹ ویئر کا آغاز: 22 جون 2017 کو محکمہ جاتی کارروئیوں کے لئے آن لائن سافت ویئر کا آغاز کیا گیا تھا۔آن لائن نظام سے محکمہ جاتی معاملات پر مزید موثر کن طورپر نظر رکھی جاسکے گی، تاکہ متعینہ وقت میں جانچ کا عمل مکمل کیا جاسکے اور مختلف مرحلوں میں جواب دہی طے کی جاسکے۔ابتداء میں آن لائن پورٹل کا استعمال ان آئی ایس افسران کے سلسلے میں کیا جائے گا جو مرکزی حکومت میں تعینات ہیں اور اس کے بعد اس پورٹل کی توسیع مرکزی حکومت میں آئی ایس افسران کے ساتھ ساتھ سینٹرل گروپ کے ‘اے’ ملازمین تک کی جائے گی۔ریاستی حکومتیں بھی ریاستوں میں خدمات انجام دے رہے آئی ایس افسران کی توسیع پر غور و خوض کے لئے بعد کے مرحلوں میں مصروف کار رہیں گی۔
    
    حکومت نے آل انڈیا سروسز(اے آئی ایس) کے افسران اور ارکان کے خلاف جانچ کی تکمیل کے لئے خصوصی ‘نظام الاوقات’ وضع کئے ہیں: اے آئی ایس(ڈی اینڈ اے) ضوابط ، 1969 میں ترمیم کی گئی ہے، تاکہ جانچ کے مختلف مرحلوں میں خصوصی نظام الاوقات فراہم کیا جاسکے۔ اس کا مقصد ایک مقررہ مدت میں اے آئی ایس کے ارکان کے خلاف تادیبی کارروائیاں مکمل کیا جاسکے۔
    
    ایل بی ایس این اے اے، مسوری اور نامبیا انسٹی ٹیوٹ آف پبلک ایڈمنسٹریشن اینڈ مینجمنٹ(این آئی پی اے ایم) کے درمیان مفاہمت نامہ:مارچ 2017 میں مرکزی کابینہ نے نامبیا کے سرکاری افسران کی صلاحیت سازی اور دونوں اداروں کے مفاد سے متعلق دیگر تربیتی سرگرمیوں کے شعبے میں لال بہادر شاستری نیشنل اکیڈمی آف ایڈمنسٹریشن (ایل بی ایس این اے اے) ، مسوری اور نامبیا انسٹی ٹیوٹ آف پبلک ایڈمنسٹریشن اینڈ مینجمنٹ(این آئی پی اے ایم)، نامبیا کے درمیان ایک مفاہمت نامے پر دستخط کرنے کی منظوری دی ہے۔
    
    ایڈمنسٹریٹیواسٹاف کالج آف انڈیا(اے ایس سی آئی)، حیدرآباد اور سینٹرل یونیورسٹی آف جامعہ نے ایک مفاہمت نامے پر دستخط کئے: 10 فروری 2017کو نئی دہلی میں دستخط کئے گئے مفاہمت نامے سے صلاحیت سازی ، ارتقائی مطالعات ، ایکزیکیٹیو ایجوکیشن اور متعلقہ شعبوں جیسے متعدد شعبوں میں مشترکہ سرگرمیوں کا راستہ ہموار ہوتا ہے۔ ان سرگرمیوں میں ڈیزائن، درس و تدریس اور تربیتی پروگراموں کی ترقی، ایک دوسرے کی ڈگریوں، ڈپلومہ اور سرٹیفکیٹ وغیرہ کو تسلیم کرنا شامل ہیں۔ 20149سرکاری اتھارٹیز ا ٓرٹی آئی آن لائن پورٹل سے منسلک ہوئے ہیں: 20149 سرکاری اتھارٹیز آر ٹی آئی آن لائن سے منسلک ہوئے ہیں۔ یہ پورٹل وزیر اعظم جناب نریندر مودی کی ڈیجیٹل انڈیا کے سوچ کے عین مطابق ہے۔ حکومت کا زور ہمیشہ سے شفافیت اور اچھی حکمرانی پر رہا ہے۔ حکومت ریاستوں کو آرٹی آئی آن لائن پورٹل کے نفاذ کے لئے قائل کررہی ہے۔ اس آر ٹی آئی آن لائن پورٹل سے آر ٹی آئی سوالات کی جواب دہی میں ہونے والی تاخیر کا مسئلہ بھی دور ہوگا۔ پنشن یافتگان کے لئےموبائل ایپ: ای-گورنینس سے ایم –گورنینس کی طرف رجوع کرتے ہوئے موبائل ایپ کے تحت پنشن یافتگان کے لئے متعدد سہولتیں شروع کی گئی ہیں۔ وزیر مملکت جناب جتیندر سنگھ 20 ستمبر2017 کو موبائل ایپ کا افتتاح کیا۔ اس موبائل ایپ کے شروع کرنے کا مقصد پنشن یافتگان کے پورٹل کی خدمات کو حاصل کرنا ہے۔اس ایپ کی مدد سے سن رسیدگی کی عمر کو پہنچا ایک سینٹرل سول سرکاری افسر اپنی پنشن کی ادائیگی کی پیش رفت پر نظر رکھ سکے گا اور سبکدوش افسران پنشن کلکولیٹر کے ذریعے اپنی پنشن کا از خود جائزہ لے سکیں گے اور کوئی شکایت ہونے کی صورت میں وہ اپنی شکایت درج کرا سکیں گے اور اسی کے ساتھ محکمے کے ذریعے جاری کردہ احکامات کے بارے میں انہیں تازہ معلومات ملتی رہیں گی۔
    
    ریاستوں اور مرکز کے زیر انتظام خطوں کے ذریعے انٹرویو کا خاتمہ: 18 ریاستوں اور مرکز کے زیر انتظام 7 خطوں نے نچلی سطح کے عہدوں کے لیے تقرری میں انٹرویو کے عمل کو ختم کردیا ہے۔ نچلی سطح کے عہدوں میں سلیکشن پروسیس میں انٹرویو کے عمل کو ختم کرنے کا مقصد بدعنوانی کا خاتمہ، شفاف انداز میں مزید معروضی سلیکشن اور غریب خواہش مندوں کے مسائل کو ختم کرنا ہے۔
    
    مرکزی سرکاری شعبے کی صنعتوں کے بورڈ اور بورڈ سے کمتر درجے کے عہدیداران کے لئے آن لائن ویجیلنس سسٹم اور ڈی او پی ٹی ملازمین کے لئے ای-سروس بک کا آغاز :30 مارچ 2017کو مرکزی سرکاری شعبے کی کمپنوں(سی پی ایس ای) کے بورڈ اور بورڈ سے کمتر درجے کے عہدیداران کے آن لائن ویجیلنس سسٹم کا افتتاح کیا گیا۔ اس موقع پر ڈی او پی ٹی ملازمین کے لئے ای-سروس بک کا اجراء بھی عمل میں آیا۔ آن لائن ویجیلنس سسٹم ٹیکنالوجی پر مبنی ایک میکنزم ہے جسے سی پی ایس ای کی سالانہ ہونے والی 130-120 بورڈ سطح کے عہدے کی تقرریوں پر بروقت ویجیلنس صورتحال کا پتہ لگانے کے لیے شروع کیا گیا ہے، تاکہ ان کی تقرری کے عمل میں تیزی لائی جاسکے۔اس نظام سے ریئل ٹائم بنیاد پر ان افسران کی موثر ویجیلنس کلیئرینس کو یقینی بنایا جاسکے گا جو ان سینئر سطح کے عہدوں کے لئے درخواست دیتے ہیں۔ای-سروس بک ڈی او پی ٹی نے اپنے 661 ملازمین کے لیے نافذ کیا ہے اور وہ این آئی سی اور کیڈر کنڑولنگ اتھارٹیز کی مدد سے ایک مقررہ وقت میں تمام مرکزی ملازمین کے سلسلے میں ای-سروس بک تیار کرنے کے لیے ٹھوس اقدامات کررہا ہے۔اس سلسلے میں اپریل 2017 میں تمام کیڈر کنٹرولنگ اتھارٹیز (سی سی اے) کے ورکشاپ کا انعقاد کیا گیا تھا ، تاکہ تمام وزارتوں اور محکموں میں رول آؤٹ پلان پر تبادلہ خیال کیا جاسکے۔
    
    جی پی ایف ضوابط میں نرمی اور آسانی:سرکاری ملازمین کو بڑی راحت دیتے ہوئے پنشن اور پنشن یافتگان کی فلاح وبہبود کے محکمہ نے مارچ2017 میں نرمی اور آسانی پیدا کرنے خصوصی طورپر صارف ، ملازم کے ذریعے پیشگی رقم لینے اور رقم نکاسی سے متعلق ، جنرل پروویڈنٹ فنڈ رولز میں متعدد سہولتوں کا اعلان کیا تھا۔نئے ضوابط کے مطابق رقم نکاسی کی حد میں اضافہ کردیا گیا ہے اور کارروائی میں آسانی پیدا کی گئی ہے۔ خصوصی طورپر مکان کی تعمیر اور بچوں کی تعلیم جیسی سرگرمیوں کے لیے جن کے اخراجات میں گزشتہ دو دہائیوں میں کئی گنا اضافہ ہوا ہے۔ از خود تصدیقی عمل کی سمت میں حکومت کی عہد بستگی کو مضبوط کرنے کے لئے صارفین ایک سادہ ڈکلیریشن دے کر فنڈ نکال سکتے ہیں۔ اس کے لئے مزیددستاویزی ثبوت کی ضرورت نہیں ہوگی۔
    
    10-9 جنوری 2017 کو وشاکھا پٹنم میں ای-گورنینس پر 20ویں قومی کانفرنس کا انعقاد :وزارت برائے الیکٹرانکس اور اطلاعاتی ٹیکنالوجی اور آندھرا پردیش کی حکومت کے اشتراک سے انتظامی اصلاحات اور عوامی شکایات کے محکمہ (ڈی اےآر پی جی) کے زیر اہتمام منعقد کانفرنس سے آندھرپردیش کے وزیر اعلیٰ جناب چندر ابابو نائیڈو نے خطاب کیا تھا۔ اس موقع پر ای-گورنینس 17-2016 کے لئے قومی ایوارڈ دیئے گئے۔
    
    ‘‘اچھی حکمرانی اور بہترین طریقہ کارکے نقل’’ کرنے پر علاقائی کانفرنسوں کا اہتمام:8-7 جولائی 2017 کو نینی تال میں اچھی حکمرانی اور بہترین طریقہ کار کے نقل کرنے کے موضوع پر ایک دو روزہ علاقائی کانفرنس کا انعقاد کیا گیا، جس میں 12 ریاستیں اور شمالی، مغربی اور مرکزی خطے کے مرکز کے زیر انتظام 4 خطے شامل تھے۔ اس موضوع پر ایک دیگر علاقائی کانفرنس کا انعقاد گوا میں 15-14 ستمبر 2017 کو کیا گیا تھا۔ 25 ریاستوں ؍مرکز کے زیر انتظام خطوں (جنوبی، وسطی، مشرقی، شمال مشرقی خطے اور پانچ دیگر ریاستیں ؍مرکز کے زیر انتظام خطے) کے مندوبین نے کانفرنس میں شرکت کی۔اسی طرح اچھی حکمرانی کے موضوع پر گوہاٹی میں بھی ایک علاقائی کانفرنس کا انعقاد کیا گیا جس میں متعدد ریاستوں اور مرکز کے زیر انتظام خطوں کے وفود نے شرکت کی۔
    
    ڈی اے آر پی جی نے اب تک اس طرح کی 27 علاقائی کانفرنسوں کا انعقاد کیا ہے تاکہ اچھی حکمرانی کے طریقوں کے کامیاب نفاذ کے سلسلے میں تجربات بانٹے جاسکیں اورجس سے عوامی خدمات کی تیز اور موثر فراہمی کا راستہ ہموار کیا جاسکے۔ نائب صدر نے ویجیلنس بیداری ہفتہ ،2017 کا افتتاح کیا: نائب صدر جناب ایم وینکیا نائیڈو نے 30 اکتوبر 2017 کو سینٹرل ویجیلنس کمیشن کے زیر اہتمام منعقد ویجیلنس بیداری ہفتہ ، 2017 کا افتتاح کیا۔ اس سال ہفتہ کا موضوع ‘‘میرا ویژن –بدعنوانی سے پاک بھارت’’ تھا۔
    
    6 دسمبر 2017 کو مرکزی اطلاعاتی کمیشن کے 12ویں سالانہ کنونشن کا انعقاد:نائب صدر جناب ایم وینکیا نائیڈو نے 6 دسمبر 2017 کو مرکزی اطلاعاتی کمیشن (سی آئی سی) کے 12ویں سالانہ کنونشن کا افتتاح کیا۔ اپنے افتتاحی خطاب میں جناب وینکیا نائیڈ و نے کہا کہ معلومات ایک ایسی زبان میں دی جانی چاہئے جسے سبھی لوگ سمجھتے ہوں اور خصوصی طورپر وہ لوگ جنہوں نے اس کے لئے درخواستیں دی ہوں۔ خیال رہے کہ یکم اپریل 2016 تک تقریباً 35 ہزار زیر التوا معاملات کے مقابلے کمیشن کے پاس 31 مارچ 2017 تک تقریباً26 ہزار زیر التوا معاملات تھے۔ جواب دینے والے ڈیسک کی معرفت سی آئی سی نے 3500 سے زائد سوالات کے جوابات دیئے ہیں۔ سال 17-2016 میں سی آئی سی نے تقریباً 15000 ویڈیو کانفرنسز کا انعقاد کیا ہے۔ سالانہ کنونشن سے پہلے رواں سال مئی اور جولائی میں دو سیمینار منعقد کئے گئے، جس میں بالترتیب حق اطلاعات ایکٹ 2005 کے نفاذ اور لینڈ ریکارڈز اور آر ٹی آئی ایکٹ پر تبادلہ خیال کیا گیا۔
    
    رضاکارانہ ایجنسیوں کی قائمہ کمیٹی (ایس سی او وی اے) کی 29ویں میٹنگ 12 جنوری 2017 کو نئی دہلی میں منعقد ہوئی:ڈی او پی اینڈ پی ڈبلیو کے زیر اہتمام منعقد ایس سی او وی اے کی میٹنگ کی صدارت وزیر مملکت ڈاکٹرجیتندر سنگھ نے کی۔میٹنگ کے دوران وزیر موصو ف نے کہا کہ کم از کم پنشن میں فی کس 9000 روپے تک کا اضافہ کیا گیا ہےا ور امدادی رقم 15-10 لاکھ سے بڑھا کر35-25 لاکھ روپے کردی گئی ہے ۔
    
    جیون پرمان:نومبر2014 میں وزیر اعظم جناب نریندر مودی نے اس کا آغاز کیا تھا۔ 11 لاکھ سے زائد پنشن یافتگان نے نومبر2017 میں بینکوں کے ذریعے ڈیجیٹل لائف سرٹیفکیٹ کو آن لائن داخل کرنے کے لئے اس آدھار پر مبنی اسکیم کا استعمال کیا ہے۔ اس اسکیم سے پنشن یافتگان مستفید ہوتے ہیں اور خصوصی طورپر وہ پنشن یافتگان جو معمر اور کمزور ہوتے ہیں ۔جو ملک میں کسی بھی جگہ سے یا بیرون ملک سے لائف سرٹیفکیٹ داخل کرسکتے ہیں۔ اب تک مرکزی حکومت کے پنشن یافتگان کے تقریباً 93 فیصد پنشن بینک کھاتے جن میں بینکوں کے ذریعے پنشن کی رقم جارہی ہے، انہیں آدھار نمبر سے جوڑ دیا گیا ہے۔
    
    U: 6469

    
    
    (Release ID: 1513912) Visitor Counter : 9