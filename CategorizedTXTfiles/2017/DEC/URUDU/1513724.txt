      عملے، عوامی شکایات اور پنشن کی وزارت

      اچھی حکمرانی اور بہترین طریقہ کار کی نقل کے موضوع پر دو روزہ علاقائی کانفرنس
      Posted On: 21 DEC 2017 6:03PM by PIB Delhi


    نئی دہلی، 21 ؍دسمبر،’’اچھی حکمرانی اور بہترین طریقہ کار کی نقل‘‘ کے موضوع پر دو روزہ علاقائی کانفرنس کل گوہاٹی میں شروع ہورہی ہے۔ دو روزہ کانفرنس کا انعقاد عملے، عوامی شکایات اور پنشن کی وزارت کے انتظامی اصلاحات اور عوامی شکایات کے محکمے (ڈی اے آر پی جی) کے ذریعے حکومت آسام کے اشتراک سے کیا جارہا ہے۔ آسام کے وزیراعلیٰ سربانند سونووال کل ا س کانفرنس کا افتتاح کریں گے اور مندوبین سے خطاب کریں گے۔


    یہ کانفرنس شہریوں پر مرکوز حکمرانی، بہتر عوامی خدمات کی ترسیل، اچھی حکمرانی کے اشاریئے، پی ایم کے شرعو کئے ہوئے اقدامات اور ریاست کی اشتراکی پہل ڈی اے آر پی جی اسکیم کے بارے میں بیدار ی پیدا کرنے کی ایک کوشش کے طور پر منعقد کی جارہی ہے۔


    کانفرنس میں 6 اجلاس ہوں گے۔ یہ اجلاس مختلف موضوعات پر منعقد ہوں گے جن میں ’’جواب دہ عوامی ترسیل‘‘ ، ’’انتظامی اصلاحات میں ریاست کے اشتراکی اقدامات‘‘ ، ’’پی ایم ایوارڈڈ اقدامات 2017‘‘، ’’اروناچل پردیش،آسام، ناگالینڈ اور میگھالیہ کے شمال مشرقی خطے کے ذریعے حکمرانی کے اقدامات پر تفصیلات کا اظہار اور ریاستوں کی درجہ بندی کے لئے اچھی حکمرانی کے انڈیکس کی تیاری شامل ہیں۔ اس کے بعد ’’کنکٹی ویٹی-ای حکمرانی کے لئے پہلی ضرورت‘‘ پر پینل مباحثہ بھی منعقد ہوگا۔


    حکومت آسام کے چیف سکریٹری جناب ونود کمار پیپرسینیا اور سکریٹری ڈی اے آر پی جی ،حکومت ہند، جناب کے وی ایپن 23 دسمبر 2017 کو اختتامی اجلاس سے خطاب کریں گے۔


    اس کانفرنس میں 32 ریاستوں اور مرکز کے زیر انتظام علاقوں کے مندوبین شرکت کریں گے۔


    U- 6444

    
    
    (Release ID: 1513724) Visitor Counter : 4