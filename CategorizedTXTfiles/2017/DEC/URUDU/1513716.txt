      امور داخلہ کی وزارت

      منی پور کے طلباء کے ایک گروپ کی داخلی امور کے وزیر مملکت جناب کرن رجیجو سے ملاقات
      Posted On: 21 DEC 2017 5:49PM by PIB Delhi


    نئی دہلی؍21 دسمبر 2017 ،42ویں آسام رائفلز کے زیر اہتمام منعقد نیشنل انٹیگریشن ٹور میں شرکت کرنے والے منی پور کے بشنو پور ضلع کے 18 طلباء پر مشتمل ایک گروپ نے آج یہاں داخلی امور کے مرکزی وزیر مملکت جناب کرن رجیجو سے ملاقات کی۔اس ٹور کا اہتمام 14 تا 26 دسمبر 2017، قومی دارالحکومت ا ور آگرہ کے لئے کیا جارہا ہے۔


    اس موقع پر خطاب کرتے ہوئے جناب کرن رجیجو نے آپریشن سدبھاؤنا کے تحت نیشنل انٹیگریشن ٹور کے انعقاد کے لئے آسام رائفلز کی ستائش کی۔ آپریشن سدبھاؤنا کے تحت دور دراز کے علاقوں کے طلباء کو ایک موقع دیا جاتا ہے کہ وہ بھارت کی عظمت کو دریافت کرنے کے لئے قومی دارالحکومت اور دیگر تاریخی مقامات کا دورہ کریں۔


    طلبا سے بات چیت کے دوران جناب رجیجو نے کہا کہ نیشنل انٹیگریشن ٹور آسام رائفلز کے ذریعے شروع کی گئی ایک اچھی پہل ہے، کیونکہ ان طلباء کی اکثریت نے ریاست سے باہر کے علاقوں کا پہلی بار دورہ کیا ہے۔ انہوں نے طلبا ء سے اپیل کی کہ جب وہ واپس اپنے گھر جائیں تو وہ اپنے اہل خانہ اور احباب کے ساتھ اپنے سفری تجربات کو بانٹیں۔


    نیشنل انٹیگریشن ٹور کا مقصد ہم آہنگی اور بیداری کو فروغ دینا ہے۔ اس ٹور کا مقصد طلباء کوملک سے جوڑنا اور کثرت میں وحدت کے تصور کو فروغ دینا ہے۔طلباء تاج محل، فتح پور سیکری، آگرہ اور دہلی کے قلعے، راج گھاٹ، انڈیا گیٹ، نیشنل میوزیم، پرگتی میدان اور دہلی میٹرو جیسےاہم مقامات کا دورہ کررہے ہیں۔


    U: 6442


    

    
    (Release ID: 1513716) Visitor Counter : 5