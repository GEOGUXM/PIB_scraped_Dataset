      ماحولیات، جنگلات اور موسمیاتی تبدیلی کی وزارت

      سائنسی حقائق اشارہ کرتے ہیں کہ آلودگی انسانی زندگی اور اس کی فلاح پر
      منفی اثرات مرتب کرتی ہے: ڈاکٹر ہرش وردھن
      
      ہندوستان 2018 میں عالمی یوم ماحولیات کی تقریب کی میز بانی کرے گا : وزیرماحولیات
      
      نیروبی میں تیسری اقوام متحدہ ماحولیات اسمبلی کا مرکزی خیال ،’’ آلودگی سے پاک سیارہ ‘‘ ہوگا

      Posted On: 05 DEC 2017 8:52PM by PIB Delhi

    نئی دہلی،06۔دسمبر ۔مرکزی وزیر ماحولیات ،جنگلات اورتبدیلی ماحولیات ڈاکٹر ہرش وردھن نے کہا ہے کہ سائنسی حقائق اس سچائی کا صریحی اشارہ کرتے ہیں کہ آلودگی نہ صرف انسانی زندگی اور اس کی فلاح پر بلکہ پائیدار ترقیاتی مقاصد پر گہرے منفی اثرات مرتب کرتی ہے۔ ڈاکٹر ہرش وردھن نیروبی میں تیسری اقوام متحدہ ماحولیاتی اسمبلی کے تین روزہ اجتماع کےدوسرے رو ز قومی بیان دے رہے تھے۔انہوں نے کہا کہ غریبی کے خاتمے کے لئے صحت مند ماحول لازمی ضرورت ہے اورترقی پذیر ممالک کی قانونی ترجیح اور ضرورت ہی نہیں بلکہ ان کا حق ہے کہ پائیدار معاشی نمو اور سماجی ترقی تک انہیں یکساں رسائی حاصل ہو۔ انہوں نے وسائل کے زیادہ سے زیادہ سود مند استعمال اور روایتی قدروں پر مبنی صحت مند اور پائیدار طرز زندگی فراہم کرانے کے تئیں ہندوستان کی عہد بستگی کا اعادہ کرتے ہوئے کہا کہ روائتی قدروں کا تحفظ اوروسائل کا زیادہ سے زیادہ بہتر استعمال لازمی اہمیت کا حامل ہے ۔یادرہے کہ اس سال تیسری اقوام متحدہ ماحولیاتی اسمبلی کا مرکزی خیال ہے ،’’ آلودگی سے پاک سیارہ کی سمت پیش قدمی ‘‘


    ڈاکٹر ہرش وردھن نے کہا کہ آلودگی سے پاک سیارے کے مقصد کے حصول کے لئے شہریوں کے تعاون کے ساتھ ساتھ پائیدار طرز زندگی کو فروغ دینا بھی ضروری ہے ۔انہوں نے زوردے کر کہا کہ ہندوستان اس سلسلے میں زبردست منصوبوں پر کام کررہا ہے اور اس کے لئے توقع کرتا ہے کہ ترقی پذیر اورترقی یافتہ ممالک مساوات اور مشترک لیکن متفرق ذمہ داریوں کی بنیادپر اس تاریخی ذمہ داری کی ادائیگی کریں گے۔


    اس موقع پر ڈاکٹر ہرش وردھن نے اعلان کیا کہ ہندوستان 2018 میں عالمی یوم ماحولیات کی تقریب کی میز بانی کرے گا۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش۔ رم


    U-6117

    
    
    (Release ID: 1511949) Visitor Counter : 5