      جدید اور قابل تجدید توانائی کی وزارت

      آئی ایس اے ،باقاعدہ معاہدے پرمبنی بین الاقوامی ، بین حکومتی ادارہ بن جائے گا
      46ممالک نے آئی ایس اے فریم ورک کی تصدیق کے لئے دستخط کئے
      Posted On: 05 DEC 2017 11:22PM by PIB Delhi


    نئی دہلی ،5 دسمبر: 6نومبر ، 2017کو 15ممالک کی جانب سے توثیق حاصل ہونے کے بعد انٹرنیشنل سولر الائنس یعنی آئی ایس اے اپنے فریم ورک کے لحاظ سے کل سے باقاعدہ معاہدے پرمبنی ایک بین الاقوامی بین حکومتی ادارہ بن جائے گا۔ آئی ایس اے کا صدر دفتربھارت میں ہوگا اور اس کاسکریٹریٹ کا نیشنل انسٹی ٹیوٹ آف سولرانرجی ، گوال پہاڑی ، گڑگاوں ، ہریانہ کے کیمپس میں واقع ہوگا۔

    
    آئی ایس اے ایک بھارتی پہل قدمی ہے جسے مشترکہ طورپر وزیراعظم جناب نریندرمودی اور فرانس کے صدر نے پیرس میں 30نومبر ،2015کو ، سی اوپی -21کے شانہ بہ شانہ ، اقوام متحدہ کی موسمیات سے متعلق کانفرنس کے دوران شروع کیاتھا۔ اس کا مقصد یہ ہے کہ شمسی توانائی کو بہترتال میل کے ذریعہ بڑے پیمانے پربروئے کارلانے کے راستے میں جورکاوٹیں حائل ہیں انھیں دورکیاجائے اور شمسی توانائی کے لحاظ سے مالامال ممالک میں مطالبات کو فروغ دیاجائے ۔ یہ ممالک خط سرطان سے خط جدی کے درمیان جزوی یاکلی طورپرواقع ہیں ۔ آج کی تاریخ تک 46ممالک نے اس پردستخط کئے ہیں اور 19ممالک نے آئی ایس اے فریم ورک معاہدے کی توثیق کی ہے ۔ دستخط کنندہ ممالک (46)
    
    آسٹریلیا، بنگلہ دیش ، بینن ، برکینافاسو، کمبوڈیا، چلی ، کوسٹاریکا، عوامی جمہوریہ کانگو، کوموروس ، کوٹے ڈی آئیووری،جی بوٹی ، کیوبا، ڈومی جمہوریہ ڈومی نیکن ، ایتھوپیا، اکواٹوریئل گوئیانا، فجی ، فرانس ، جمہوریہ گیبونیس ، گھانا، گینیا، گینیابسائو،بھارت ، کیری باتی ، ، لائبیریا، مڈغاسکر، ملاوی ، مالے ، ماریشس ، نورو، نیگر، نیگریا، پیرو، روانڈا، سینیگل ، سیشلس ، صومالیہ ، جنوبی سوڈان ، سوڈان ، تنزانیہ ،ٹونگا، ٹوگولوس ریپبلک ، توولو، یواے ای ، ونوتواور وئینزولا توثیق کنندہ ممالک (19)
    
    بھارت ، فرانس ، آسٹریلیا، بنگلہ دیش ، کوموروس ، کیوبا، فجی ، گینیا، گھانا، ملاوی ، مالے ، ماریشس ،نورو،نائیجر، پیرو، سیشلس ، صومالیہ ۔ جنوبی سوڈان اور تولو
    
    آئی ایس اے کا عبوری دفتر،عملی طورپرایک ادارے کی شکل میں 25جنوری ،2016سے کام کرنے لگاہے ۔ تین پروگرام یعنی زرعی مقاصد کے لئے اسکلیلنگ سولراستعمال ، واجبی لاگت والا انتظام اور اسکیلنگ سولر منی گرڈ شروع کئے جاچکے ہیں۔ یہ پروگرام آئی ایس اے ممالک ملکوں میں شمسی توانائی بروئے کارلانے کے عمل میں اضافے کے مجموعی نصب العین کے حصول میں مددگارہوں گے تاکہ عالمی توانائی رسائی حاصل ہوسکے اور اقتصادی ترقی کی رفتارتیز کی جاسکے ۔ مذکورہ تینوں پروگراموں کے علاوہ آئی ایس اے نے مزید دوپروگرام شروع کرنے کا بھی منصوبہ وضع کیاہے ۔ یہ پروگرام اسکیلنگ سولرروف ٹاپ اور اسکیلنگ سولر ای ۔ موبلٹی اور اسٹوریج ہیں ۔
    
    اس کے علاوہ آئی ایس اے ،رکن ممالک میں شمسی پروجیکٹوں کی لاگت کم کرنے کے لئے کامن رسک تخفیف میکینزم ( سی آرایم ایم ) وضع کرنے میں بھی مصروف ہے یہ آلہ باہمی عوامی وسائل کے لئے خطرات کم کریگااور پول رسک بھی گھٹائے گااور قابل قدرسرمایہ کاری کا راستہ ہموارکرے گا ۔ بین الاقوامی ماہرین کا گروپ میکینزم کا خاکہ تیارکرنے میں مصروف ہے اور دسمبر ،2018تک یہ خاکہ تیارہوجانے کی توقع ہے ۔
    
    دیگراہم قدم ڈیجیٹل انفوپیڈیاکے قیام کا ہے جو آئی ایس اے رکن ممالک کے پالیسی سازوں وزرأ اور کارپوریٹ قائدین کو باہم رابطہ قائم کرنے، ایک دوسرے سے مربوط ہونے اور ایک دوسرے کے ساتھ مواصلاتی سلسلے قائم کرنے اور شراکت داری بڑھانے میں مدد دے گا۔ یہ انٹرایکٹیوپروگرام 18مئی ،2017کو مصروف عمل ہوگیاہے۔ ڈیجیٹل انفوپیڈیاکے تین مد ہوں گے، جن میں رکن ممالک کاونٹربرائے سرمایہ کاری ، شمسی توانائی سے متعلق کم از کم ایک ہزار طریقہ ہائے کار ، اورآئی ایس اے اور آئی ایس اے سکریٹریٹ آڈیواورویزوول رابطہ کاری کے حامل ممالک شامل ہیں ۔ آئی ایس اے کے قیام سے متعلق پیرس اعلانیہ کہتاہے کہ تمام ممالک مجموعی طورپر شمسی جنریٹر اثاثوں کی تعیناتی اور فراہمی کے لئے تکنالوجی کی لاگت اور مالیت میں کمی لانے کے لئے جدیدترین اور مربوط کوششیں کریں گے ۔ اس کی مدد سے مستقبل میں شمسی پیداوار، ذخیرے اور اچھی تکنالوجیوں کی فراہمی کا راستہ ہموارہوگا۔ جو مستقبل کے اراکین ممالک میں انفراد ی ضروریات کی تکمیل کرے گااور موثر طریقے سے 2030تک درکارایک ہزاربلین امریکی ڈالر کے بقدرکی سرمایہ کاری بہم پہنچانے میں اپنا اہم کرداراداکرے گا۔
    
    بھارت نے ابتدائی 5برسوں کے لئے آئی ایس اے صدردفاترکے اخراجات ازخود برداشت کرنے کی پیش کش کی ہے ۔ اس کے علاوہ وزارت خارجہ ، حکومت ہند نے، حکومت ہند کی جانب سے افریقہ کو دس بلین رعایتی لائن آف کریڈٹ (ایل او سی ) فراہم کرانے کا بھی اعلان کیاہے تاکہ افریقہ میں شمسی پروجیکٹ قائم ہوسکیں ۔ حکومت فرانس نے بھی آئی ایس اے رکن ممالک میں شمسی توانائی سے متعلق پروجیکٹوں کی عمل آوری کے لئے 300ملین یورو کی رقم بھی نشان زد کی ہے ۔
    
    ) م ن ۔ ع آ- 05.12.2017)
    
    U-6101

    
    
    (Release ID: 1511826) Visitor Counter : 4