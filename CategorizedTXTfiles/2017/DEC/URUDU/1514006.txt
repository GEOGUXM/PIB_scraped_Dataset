      امور داخلہ کی وزارت

      وزیر داخلہ جناب راج ناتھ سنگھ ایس ایس بی کے 54 ویں سالگرہ پریڈ میں شرکت کی
      Posted On: 24 DEC 2017 7:46PM by PIB Delhi


    نئی دہلی۔23دسمبر، 2017؛ سشتر سیما بل (ایس ایس بی) نے آج یہاں 25 ویں بٹالین کے وسیع احاطے میں 54ویں سالگرہ کا جشن منایا۔ مرکزی وزیر داخلہ جناب راج ناتھ سنگھ نے مہمان خصوصی کی حیثیت سے گرینڈ پریڈ کی سلامی لی اور ایس ایس بی کے ڈائریکٹر جناب رجنی کانت مشرا کے ساتھ پریڈ کا معائنہ کیا۔ ایس ایس بی کی ساتوں سرحدوں کے فوجی دستے و خواتین دستے نے پریڈ میں حصہ لیا۔


    پریڈ کے بعد وزیر داخلہ نے بہادری کے لیے سی ٹی /جی ڈی جناب سنجیت کمار (بعد از مرگ) کو راشٹرپتی پولیس تمغہ سے نوازا۔ یہ اعزاز ان کی اہلیہ محترمہ منو شرما نے حاصل کیا۔ مرحوم سی ٹی /جی ڈی جناب سنجیت کمار نے 2015 میں جھارکھنڈ کے دُمکا میں نکسلیوں کے خلاف لڑائی میں مادر وطن کے لیے جان گنوا دی تھی۔ جناب راج ناتھ سنگھ نے 23 حفاظتی دستوں کے کارکن کو ان کی خصوصی خدمات کے لیے بھارتی پولیس میڈل عطا کیے۔ انہوں نے ایس ایس بی کے چار اہلکاروں کو تربیت میں مہارت کے لیے میڈل سے نوازا۔


    پروگرام کے بعد ایس ایس بی اہلکاروں نے بہادری کے حیرت انگیز کارناموں کا مظاہرہ کیا۔ ڈاگ اسکوائڈ ، دیئر ڈویل ٹیم اور پارکر پروگرام کا مظاہرہ بہت دلچسپ تھا۔ شہید حفاظتی اہلکاروں کی یاد میں ایک جھانکی نکالی گئی۔ اس جھانکی کا نام ’پرائڈ آف انڈیا‘ تھا اور اس میں حفاظتی اہلکاروں کی بہادری اور ان کی قربانیوں کو پیش کیا گیا تھا۔


    ۔۔۔۔۔۔۔۔۔۔۔۔۔۔۔۔۔۔۔۔۔

    
    
    (Release ID: 1514006) Visitor Counter : 11