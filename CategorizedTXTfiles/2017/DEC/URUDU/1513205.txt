      وزارتِ تعلیم

      بھارت کو 2017 کے اختراع سے متعلق عالمی انڈیکس میں ساٹھواں سب سے زیادہ اختراعی ملک کامقام دیا گیا
      Posted On: 19 DEC 2017 5:23PM by PIB Delhi


    نئی دہلی؍ 19 دسمبر 2017 ،ایچ آر ڈی کے وزیر مملکت ڈاکٹر ستیہ پال سنگھ نے لوک سبھا میں ایک سوال کے تحریری جواب میں مطلع کیا کہ بھارت کو 2017 کے اختراع سے متعلق عالمی انڈیکس (جی آئی آئی) میں 127 ملکوں میں سے 60 واں مقام حاصل ہے، جبکہ 2016 میں اسے 66واں مقام حاصل تھا۔ بھارت کو اختراع کے ذریعہ ترقی کرنے والی معیشت بنانے کے لیے نیتی آیوگ، صنعتی پالیسی اور ترقی کے محکمے(ڈی آئی پی پی) اور بھارتی صنعت کی کنفڈریشن (سی آئی آئی) نے مل کر ایک بڑے قدم ‘‘انڈیا انوویٹیو انڈیکس’’ یعنی بھارت کا اختراع سے متعلق انڈیکس شروع کیا ہے، جو اختراع کی پس منظر میں ریاستوں کی درجہ بندی کرے گا۔ یہ درجہ بندی اختراع سے متعلق انڈیکس کے ملک کے پہلے آن لائن پورٹل پر کی جائے گی۔ یہ انڈیکس بھارت کی ریاستوں سے اختراع کے سلسلے میں اعدادو شمار حاصل کرے گا اور اس پورٹل پر اس سلسلے میں تازہ ترین معلومات فراہم کی جاتی رہے گی۔


    مزید یہ کہ اسمارٹ انڈیا ہیکاتھون ا ور اسمارٹ انڈیا ہارڈیئر ہیکاتھون کو اعلیٰ تعلیمی اداروں میں طلباء کی اختراعی صلاحیت کو بہتر بنانے کے لیے شروع کیا گیا ہے۔ جب اسمارٹ انڈیا ہیکا تھون کو 2017 میں شروع کہا گیا تھا۔ تب سے ایسے زبردست مقبولیت حاصل ہوئی ہے اور اس سلسلے نے ایک سالانہ نوعیت اختیار کرلی ہے۔


    حکومت ریسرچ پارکوں(آرپی) اور ٹیکنالوجی بزنس انکیوبیٹرز (ٹی بی آئی) کو فروغ دے رہی ہے اور اختراعی انداز کے نت نئے خیالات کو فروغ دے کر تجارتی پروجیکٹ بنارہی ہے۔


    امپرنٹ اور اُچّتر اوِشکاریوجنا(یو اےوائی) جیسی ریسرچ او راختراع کو فروغ دینے کے پروجیکٹوں نے سائنس برادری کی توجہ اپنی طرف مبذول کی ہے کہ اختراع کو فروغ دیئے جانے کی ضرورت ہے۔ یہ معلومات(ایچ آر ڈی) کے وزیر مملکت ڈاکٹر ستیہ پال سنگھ نے لوک سبھا میں ایک سوال کے تحریری جواب میں دی۔


    U: 6357


    

    
    (Release ID: 1513205) Visitor Counter : 13