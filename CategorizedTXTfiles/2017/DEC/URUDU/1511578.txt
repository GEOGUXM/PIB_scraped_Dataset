      وزارت دفاع

      فوج نے کشتواڑ سے نئی دہلی اور آگرہ تک صلاحیت سازی سے متعلق ایک دورے کا اہتمام کیا
      Posted On: 01 DEC 2017 7:01PM by PIB Delhi


    نئی دہلی، یکم/دسمبر۔ ملک بھر میں باہمی تعلق کا احساس اور قومی یکجہتی کا جذبہ پیدا کرنے کے لئے بھارتی فوج کی طرف سے جاری رسائی پروگرام کے ایک حصے کے طور پر سدبھاؤنا کے تحت جموں و کشمیر کے ضلع کشتواڑ کے بائیس سرپنچوں پر مشتمل کشتواڑ سے نئی دہلی اور آگرہ تک صلاحیت سازی سے متعلق ایک دورے کا انعقاد یکم دسمبر سے 10 دسمبر 2017 تک کیا جارہا ہے۔ اس دورے کا مقصد تعلق کا احساس پیدا کرنا اور سرپنچوں کو ملک کے دوسرے حصوں میں زراعت اور باغبانی اور پنچایتی راج سسٹم کے شعبے میں تازہ ترین ترقیات سے روشناس کرانا ہے۔


    یکم دسمبر کو کشتواڑ سے ایک فوجی اہلکار نے اس دورے کو ہری جھنڈی دکھائی۔ اس موقع پر منعقدہ ایک تقریب میں حصہ لینے والوں کے کنبوں کے ارکان سمیت سول انتظامیہ کے افسران اور کشتواڑ کی مقامی آبادی نے شرکت کی۔ فوجی افسران نے اس دورے میں حصہ لینے والے تمام سرپنچوں سے خطاب کیا اور انھیں دعائیہ کلمات سے نوازا۔


    صلاحیت سازی کے دورے کے دوران سرپنچ انڈین ایگریکلچر ریسرچ انسٹی ٹیوٹ، پی یو ایس اے انسٹی ٹیوٹ کا دورہ کریں گے، جہاں انھیں زراعت اور باغبانی کے شعبے میں تازہ ترین ترقی سے متعارف کرایا جائے گا۔ وہ آگرہ میں ڈی ایم کے دفتر بھی جائیں گے، جہاں انھیں پنچایتی راج سسٹم کے بارے میں معلومات دی جائے گی۔ ان دوروں کے علاوہ شرکت کنندگان انڈیا گیٹ، تاج محل، لال قلعہ، جامع مسجد، قطب مینار اور فتح پور سیکری جیسے یادگار مقامات کا دورہ کرکے بھارت کی مالامال وراثت سے بھی روشناس کرائے جائیں گے۔ یہ دورہ 10 دسمبر 2017 کو ختم ہوگا۔


    ۔۔۔۔۔۔۔۔۔۔۔۔۔۔۔۔۔۔۔۔۔


    (م ن ۔ ن ا۔ م ر(


    U-6061

    
    
    (Release ID: 1511578) Visitor Counter : 4