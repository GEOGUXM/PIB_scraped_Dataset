      امور صارفین، خوراک اور عوامی تقسیم کی وزارت

      پی ڈی ایس کی سبسڈی کے لئے آدھار کا اندراج
      Posted On: 29 DEC 2017 7:22PM by PIB Delhi


    نئی دہلی۔29؍دسمبر۔ صارفین کے امور، خوراک اور تقسیم عامہ کی وزارت کے ذریعہ جاری کردہ نوٹیفکیشن کے ضابطوں کے مطابق نیشنل فوڈ سیکیوریٹی ایکٹ( این ایف ایس اے) 2013 کے تحت اہل فیض یافتگان کو، جن کے پاس آدھار نہیں ہے، چاہئے کہ وہ اپنا نام، پتہ، موبائل نمبر اور راشن کارڈ نمبر کے علاوہ دیگر تفصیلات کے ساتھ ایک درخواست اپنی راشن کی دکان کے مالک کو یا ریاست /مرکز کے زیرانتظام علاقے کے ذریعہ فراہم کردہ ویب پورٹل کے ذریعہ آدھار کے لئے درخواست دے۔مذکورہ بالا نوٹیفکیشن کی روشنی میں این ایف ایس اے کے تحت فواعد سے ریاستی / یو ٹی حکومتیں صرف اس بنیاد پر انکار نہیں کرسکتی کہ فیض پانے والوں کے پاس آدھار نہیں ہے۔


    راشن کارڈ کو فیض حاصل کرنے والوں کے آدھار کارڈ سے منسلک کرنے سے سبسڈی والے اناج کی تقسیم کے لئے درست نشانہ مقرر کرنا یا این ایف ایس اے کے تحت خوراک کی سبسڈی کے لئے نقد رقم منتقل کرنے میں سہولت ہوگی۔


    مقرر کردہ عوامی نظام تقسیم(ٹی پی ڈی ایس) کو تاحال بنانا ایک جاری عمل ہے۔خوراک اور تقسیم عامہ کامحکمہ ریاستوں / یوٹی کے ساتھ لاگت میں ساجھے داری کی بنیاد پر ٹی پی ڈی ایس کے تمام کام شروع سے آخرتک کمپیوٹر انجام دینے کی اسکیم کو نافذ کررہا ہے۔ اس اسکیم میں شامل سرگرمیوں میں راشن کارڈوں کو ڈیجٹیل بنانا اور دیگر ڈاٹا بیس تیار کرنا ،سپلائی چین کا بندوبست، شفافیت کے لئے پورٹل کا قیام اور شکایت کے ازالے کا نظام اور راشن کی دکانوں پر ای پی او ایس مشینیں لگانا شامل ہے۔


    این ایف ایس اے کے تحت جن فیض یافتگان کے پاس آدھار نہیں ہے انہیں چاہئے کہ وہ مذکورہ بالا نوٹیفکیشن کے ضابطوں کے مطابق 31 مارچ 2018 تک اپنے نام، پتہ ، موبائل نمبر، راشن کارڈ نمبر اور دیگر تفصیلات راشن کی دکانوں کے مالکان کو دے کر یا ویب پورٹل کے ذریعہ درخواست جمع کرا دیں۔


    یہ معلومات آج راجیہ سبھا میں صارفین کے امور خوراک اور تقسیم عامہ کے وزیرمملکت جناب سی آر چودھری نے ایک تحریری سوال میں فراہم کی۔


    ************

    
    
    (Release ID: 1514713) Visitor Counter : 22