      عملے، عوامی شکایات اور پنشن کی وزارت

      نائب صدر جمہوریہ جناب وینکیا نائیڈو کل مرکزی اطلاعاتی کمیشن کے کنونشن کا افتتاح کریں گے
      Posted On: 05 DEC 2017 6:28PM by PIB Delhi


    نئی دہلی، 5 دسمبر 2017/ نائب صدر جمہوریہ جانب ایم وینکیانائیڈو کل یہاں مرکزی اطلاعاتی کمیشن (سی آئی سی) کے بارہویں سالانہ کنونشن کا افتتاح کریں گےجس کا موضوع ہے ‘ معلومات حاصل کرنے کا حق’ اس سال کا یہ کنونشن دو سمیناروں کے بعد ہورہا ہے جو مئی اور جولائی میں منعقد ہوئے تھے۔ ان سمیناروں میں 2005 کے اطلاعات کے حق پر عمل درآمد اور اراضی کے ریکارڈ اور آر ٹی آئی قانون پر بالترتیب تبادلۂ خیال کیا گیا تھا۔


    مرکزی اطلاعاتی کمیشن نے کنونشن کے لئے تجویز یں طلب کی تھیں جو ماہرین تعلیم ، پریکٹیشنروں ، تحقیق کاروں ، غیر سرکاری تنظیموں / سول سوسائٹی گروپوں ، طلبا ا ور اس معاملے سے دلچسپی رکھنے والے افراد سے طلب کی گئی تھیں جو تین موضوعات پر مشتمل تھیں ۔ یہ موضوعات ہیں‘ خود اپنے طور پر انکشاف کرنا’،‘ریکارڈ رکھنا’اور ‘آر ٹی آئی قانون پر عمل درآمد کرنے کے سلسلہ میں سامنے آنے والے مسائل’ ۔


    سی آئی سی کے گیارہویں سالانہ کنونشن میں جو پچھلے سال نومبر میں منعقد ہوا تھا ، اپیلوں اور شکایتوں کے اندراج اور نبٹارے کے لئے ایک نیا سافٹ ویئر مرکزی وزیر داخلہ جناب راج ناتھ سنگھ کے ذریعہ شروع کیا گیا تھا، اس سافٹ ویئر کے ذریعہ اپیلوں اور شکایات کو آن لائن بھی درج کیا جاسکتا تھا اور شکایتیں ذاتی طور پر بھی وصول کی جاسکتی تھیں۔ اصولی طور پر اپیلیں اور شکایتیں اگر مکمل پائی جائیں تو وصولیابی کے 48 گھنٹے کے اندر اندر ان کا اندرا ج ہوجاتا ہے۔


    نئے سافٹ ویئر میں ایک پبلک اتھارٹی موڈیول کی بھی گنجائش رکھی گئی ہے ۔نئے سافٹ ویئر کے ذریعہ کمیشن میں درج کرائی گئیں اپیلیں اور شکایتیں پبلک اتھارٹی کو اندراج کے فوراً بعد دکھائی دے جاتی ہیں اور وہ کمیشن کی طرف سے نوٹس ملنے کا انتظار کئے بغیر تلافی کی کارروائی کرسکتی ہے۔ اس وقت اندازاً 2 ہزار میں سے ایک ہزار پبلک اتھارٹیز نے اس موڈیول میں اندراج کرایا ہے۔


    کمیشن نے پچھلے سال کے دوران نئے اور پرانے تمام کیسوں کے ریکارڈ کو ڈجیٹل شکل دے دی ہے۔(1.70 لاکھ فائلس) کمیشن میں جو نئے کیس درج کرائے گئے ہیں وہ بھی ڈجیٹل شکل میں ہیں۔ ڈجیٹل ریکارڈ کی وجہ سے کیسوں کی سماعت اور ان کے نبٹارے کا پروگرام زیادہ صحیح طریقے پر مرتب کیا جاسکتا ہے۔


    یکم جولائی 2016 سے کمیشن میں ایک خاص ڈیسک کام کررہا ہے جو کمیشن کے سامنے اپیلیں اور شکایتیں درج کرانے میں مدد کرتا ہے اور کمیشن کے سامنے درج کرائے گئے کیسوں کے بارے میں معلومات فراہم کرتا ہے۔ کمیشن اپیلیں /شکایتیں کرنے والوں کو یہ سہولت بھی فراہم کرتا ہے کہ ان کے کیسوں کی سماعت ویڈیو کانفرنس کے ذریعہ کی جاسکتی ہے اور پورے ملک کے شکایات کنند گان دہلی آنے کے بجائے اپنے قریب کے ضلع صدر دفاتر میں این آئی سی اسٹوڈیو میں کیس کی سماعت سے فائدہ اٹھاسکتے ہیں۔ 17-2016 کے درمیان سی آئی سی نے 15،228 ویڈیو کانفرنسیں منعقد کیں ۔یہ کمیش 14 نومبر 2017 تک اس طرح کی 8124 ویڈیو کانفرنسوں کا انعقاد کرچکا ہے۔


    کمیشن نے 14 نومبر 2017 تک 16753 کیس درج کئے ہیں اور اسی مدت میں 19899 کیسوں کا نبٹارا کیا ہے۔ 17-2016 کے دوران سی آئی سی نے 23811 کیس درج کئے تھے اور 32344 کیسوں کا نبٹارہ کیا تھا جبکہ 16-2015 کے دوران 25960 کیس درج کئے گئے تھے اور 28188 کیسوں کا نبٹارا کیا گیا تھا۔ یکم اپریل 2017 کو کمیشن کے پاس 27137 کیس زیر التوا تھے جبکہ یکم اپریل 2016 کو اس طرح کے زیر التوا کیسوں کی تعداد 34982 تھی۔ 14 نومبر 2017 کو سی آئی سی کے پاس 24211 کیس التوا میں پڑےہوئے ہیں۔


    ۔۔۔۔۔۔۔۔۔۔۔


    م ن۔ ج۔ ج۔


    U- 6022

    
    
    (Release ID: 1511891) Visitor Counter : 4