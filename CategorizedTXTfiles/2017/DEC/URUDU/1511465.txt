      نائب صدر جمہوریہ ہند کا سکریٹریٹ

      ڈاکٹر راجندر پرساد میموریل خطبات کی تقریب میں نائب صدرجمہوریہ ہند جناب ایم وینکیا نائڈو کی ہندی تقریر کی چیدہ چید ہ اقتباسات
      Posted On: 01 DEC 2017 2:11PM by PIB Delhi


    نئیدہلی،یکم۔دسمبر ۔آل انڈیا ریڈیو نئی دہلی کی جانب سے ملک کے پہلےصدرجمہوریہ آنجہانی ڈاکٹر راجندر پرساد یاگاری خطبات کی تقریب میں نابئ صدر جمہوریہ ہند جناب ایم وینکیا نائیڈو نے ہند ی میں جو تقریر کی تھی ،اس کی چیدہ چیدہ اقتباسات حسب ذیل ہیں :


    آزاد ہندوستان کے پہلے صدرجمہوریہ کی مقدس یاد میں آکاشوانی کی جانب سے اہتمام کئے جانے والے اس خطبے کے وسیلے سے ، ’’ بھارت کا روپانترن ‘‘ کے موضوع پر یہاں موجود سبھی سامعین کے ساتھ اپنے خیالات مشترک کرنے پر مجھے از حد خوشی ہورہی ہے ۔


    آنجہانی ڈاکٹر راجندر پرساد ہمیشہ سنہرے آزاد ہندوستان کے لئے وقف رہے ۔ ایک طالب علم کارکن سے لے کر آزاد ہندوستان کے صد رہونے کا سفر ان کی ناقابل تسخیر اہلیت ، ملک اور سماج کے تئیں ان کے عزم اور عہد بستگی کی عظیم داستان ہے ، جو ہندوستانی سیاست کی جمہوری قدروں کی عکاسی کرتی ہے ۔ جہاں ایک طالب علم کارکن اپنی مضبوط قوت ارادی اور خدمت کے لئے ہمیشہ آمادہ رہنے کے سبب آزاد ہندوستان کے پہلے صدر جمہوریہ کے منصب پر فائز ہوسکا ۔ ہندوستان پچھلے 70 برسوں میں مسلسل بدلتا رہا ہے اورتبدیلیاں ہر لمحہ رونما ہورہی ہیں ۔


    محترم سامعین !


    صرف موازنہ جاتی اعداد و شمار سے ہی اس تبدیلی کی تصویر صاف نہیں ہوسکے گی ۔سماج میں تبدیلی اعدادی ہی نہیں بلکہ اس سے کئی گنا زیادہ ہوتی ہے جس کی شناخت انتہائی ضروری ہے ۔


    مئی 1952 میں پہلی لوک سبھا کے چناؤ کے بعد نو منتخب ممبران پارلیمنٹ سے پہلی بار خطاب کرتے ہوئے آنجہانی راجندر بابو نے ملک کے غذائی مسئلے پر اپنی گہری تشویش کا اظہار کیا تھا ۔ اس وقت ہندوستان کی مجموعی قومی آمدنی صرف تین لاکھ کروڑروپے تھی اور ملک مہنگی غذائی اجناس درآمد کررہا تھا۔ اس صورت حال سے آج تک جب ہم زرعی غذائی اجناس کی پیداوار میں خو دکفیل ہوچکے ہیں ، سبز انقلاب کی کامیابی کے بعد سفید انقلاب کے وسیلے سے آ ج ہندوستان پوری دنیا میں دودھ پیداکرنے والا سب سے بڑا ملک بن گیا ہے ۔ نیلے انقلاب کے وسیلے سی ماہی پروری کو بڑھاوادیا جارہا ہے ۔آج ملک دلہن اور تلہن کی پیداوار میں بھی خود کفالتی کی سمت میں تیزی سے بڑھ رہا ہے ۔غذائی اجناس کے پیداوار سے آج ہم غذائی افزودگی یعنی پراسیسنگ کے شعبے کو بھی فروغ دے رہے ہیں ۔آج ہمارے ملک کی مجموعی قومی آمدنی 120 لاکھ کروڑ تک پہنچ چکی ہے ۔


    شروع کے پنجسالہ منصوبوںمی صنعتی ترقی اور سرکاری پراجیکٹوں کو قائم کرنے پر زوردیا جاتا تھا ۔ پہلے ملک کی معیشت اپنے آپ میں سمٹی ہوئی تھی اور عالمی بازار سے اس کا کوئی رابطہ نہیں تھا ۔صنعتی خودکفالتی کا نشانہ حاصل کرنے کی مقصد سے درآمدات کے متبادل پر زور دیا گیا ۔ آج میک ان انڈیا کے تحت ہم اناج پیداکرنے والے غیر ملکی اداروں کو ملک میں صنعتیں قائم کرنے کی دعوتیں دے رہے ہیں اور غیر ملکی سرمایہ کاری کو ملک کی مسلسل ترقی کے لئے استعمال کیا جارہا ہے ۔


    ہم نے متعددشعبوں میں راست غیر ملکی سرمایہ کاری یعنی ایف ڈی آئی کی حد 100 فیصد تک بڑھادی ہے ۔ آج ہندوستان عالمی معیشت میں اہم کردار اداکررہا ہے ۔ ہمارے پاس 270 ارب امریکی ڈالر کا بیرونی زر مبادلہ موجود ہے ۔ ہندوستان کی معیشت آج عالمی معیشت کے پاور انجن کے روپ میں جانی جارہی ہے ۔ 1991 میں ملک کی معیشت میں لچیلا پن اور نرمی لائی جانے کے بعد ہم نے اپنی معیشت کو عالمی معیشت سے جوڑنے کا کام کیا ہے ۔یہ ہمارے لئے ایک بہت بڑا چیلنج تھا ۔


    ہم آج عالمی تنظیم تجارت میں برابر کے حصہ دار ہیں ۔اپنے مفادات کے تحفظ کے لئے ہم عالمی تنظیم تجارت کے اجتماعات میں برابرآواز اٹھاتے ہیں ۔ ہم ترقی یافتہ ملکوں سے ان کی معیشت کو ہمارے ملک کے لئے کھولنے کی گزارش کرتے ہیں ۔ ہم اپنے روایتی علم ، دستکاری اور کاریگری کو دانشور اثاثوں کے طور پر استعمال کررہے ہیں ۔ تاکہ روایتی گروپوں اور سماج کو ان اثاثوں کا فائدہ حاصل ہوسکے ۔اسی طرح ماحولیات اور تبدیلی ماحولیات جیسے بین الاقوامی معاہدوں پر بھی ہم اپنی ذمہ داری اداکرتے ہوئے قابل تجدید توانائی کو فروغ دے رہے ہیں۔ جس کے نتیجے میں ہندوستان کی قیادت میں آج بین الاقوامی تنظیم شمسی قائم کی گئی ہے اور اس کا مرکزی دفتر ہندوستان میں قائم کیا گیا ہے ۔


    خلائی علوم کے میدان میں ہماری کامیابیاں ہمارے ملک کے پروڈیوسروں کو مفتخر کررہی ہیں ۔ آج ہم نہ صرف اپنے بلکہ ترقی یافتہ ملکوں کے سیٹلائٹ بھی خلا میں بھیج رہے ہیں ۔ایک ہی پرواز میں سب سے زیادہ 104 سیٹلائٹ داغنے کا ریکارڈ انڈین اسپیس ریسرچ آرگنائزیشن (آئی ایس آر او ) کی قابل تعریف کامیابی ہے ۔


    عالمی امن کی قدریں ہمیں صدیوں اور نسلوں سے حاصل رہی ہیں ۔ہماری ہر نسل نے اس وراثت کا تحفظ کیا ہے ۔ تنگ نظر مذہبی سیاسی دنیا میں بھار ت امن کا پیغام ہمیشہ دیتا رہا ہے ۔ امن خیر سگالی اور پوری دنیا کو ایک کنبہ ماننا ہماری سناتن تہذیب کا بنیادی ستون رہا ہے ۔ پر امن بقائے باہمی کے بنیادی اصولوں پر عمل کرتے ہوئے ہم نے ہمیشہ اقوام متحدہ کے ذریعہ کی جانے والی امن کی کوششوں میں اپنی خدمات فراہم کی ہیں ۔ہمارے لئے یہ بات انتہائی قابل فخر ہے کہ 71 قومی امن مشنز میں سے تقریباََ 50 مشنز میں ہندوستان کی شراکتداری رہی ہے ۔ شاید کم ہی سامعین اس بات سے واقف ہوں گے کہ ہندوستان دنیا کا وہ پہلا ملک تھا جس نے ملک کے امن دستوں میں خواتین کا دستہ بھیجا تھا اس کے بعد دنیا کے متعدد دیگر ملکو ں نے ہمارے اس اقدام کی تقلید کی ہے ۔


    اس حوالے سے یہاں میں حال ہی کے ایک اہم واقعے کا ذکرکرنا چاہوں گا ۔ ہمارے ملک کے نمائندہ جسٹس جناب دلبیر بھنڈاری انٹر نیشنل کورٹ آف جسٹس یعنی بین الاقوامی عدالت انصاف کے لئے دوبارہ منتخب کئے گئے ہیں ۔ بین الاقوامی عدالت کے 71 برسوں کی تاریخ میں پہلی بار برطانیہ کا کوئی نمائندہ نہیں ہے ۔ہندوستان کی اس کامیابی کو عالمی سیاست میں بدلتے ہوئے منظر نامے کے طور پردیکھا جارہا ہے جس میں ہندوستان ایک ذمہ دار اورمعاشی اور حکمتی طور سے طاقتور ملک کی صورت سے ابھر کرسامنے آرہا ہے ۔تبدیلی کی بھلا اس سے بڑی مثال اور کیا ہوگی کہ ہندوستان کے سابقہ نوآبادیاتی حکمراں آج ہندوستان سے دوستی کو اہمیت دے رہے ہیں ۔


    راجندر بابو اور ان کی نسل کے لیڈروں نے نوآبادیاتی نظام کے خلاف جس تحریک کا آغاز کیا تھا وہ اب کامیاب ہورہی ہے ۔آج ہندوستان عالمی سطح پر ایک بڑی معاشی طاقت کے طور پر ابھررہا ہے اور اس کے معاشی بڑی طاقت بننے کے نتیجے میں جنوبی ایشیائی ملکوں میں ہندوستان کی حیثیت اب بڑے بھائی جیسے ملک کی ہوگئی ہے ۔ اسی لئے یہ جنوبی ایشیائی ممالک خاص طور سے افغانستان کی تعمیر نو ، ہندوستان اور بنگلہ دیش کے درمیان پانی کی تقسیم پر پیدا ہونے والے مسئلے کے حل اور ہند - نیپال معاشی تعاون کو بڑھاوادے کر ہندوستان جنوبی ایشیائی ملکوں کی ترقی میں اہم خدمات انجام دے رہا ہے ۔


    محترمہ اہالیان وطن!


    ہندوستان میں تبدیلی کے اس عمل سے پچھلی تقریباََ تین دہائیوں کے دوران انفارمیشن ٹکنالوجی کا کردار انتہائی اہم حیثیت اختیار کرگیا ہے۔انفارمیشن ٹکنالوجی کے اس انقلاب کا استعمال مرکزی اور مختلف ریاستی سرکاریں بڑے پیمانے پر عوام الناس کی عام زندگی کو سہولیات فراہم کرنے اور اسے سہل بنانے کے لئے کررہی ہے ۔ سرکاروں کے ذریعہ شہریوں کو فراہم کرائی جانے والی مختلف خدمات کو مسلسل ای –گورننس کے دائرے میں لایاجارہا ہے ۔ یہ سہولت فراہم کرانے کی مہم شہریوں کو اچھی حکمرانی اور انتظامیہ فراہم کرنے میں معاون ہوگی۔


    جنسی تناسب خواتین کی ترقی اور انہیں بااختیار بنائے جانی کی راہ میں ایک بڑی رکاوٹ رہا ہے ۔آ ج زیر حمل بچیوں کا اسقاط قانونی جرم قراردے دیا گیا ہے ۔ لیکن اس پرپوری طرح شکنجہ کسنے میں ہم اب تک کامیاب نہیں ہوپائے ہیں ،تاہم ، ’’ بیٹی بچاؤ بیٹی پڑھاؤ ‘‘ جیسے مثبت مشن سے آج خواتین کے تئیں ہمارے سماج کے نظریے میں تبدیلی پیدا ہوئی ہے ۔


    سماج اور سرکار کی مشترکہ کوششوں سے آج ملک میں خواتین کے لئے ایک معقول فضا سازگار ہوئی ہے ۔ ہریانہ جیسے روائتی سماج میں بھی خواتین کا جنسی تناسب متعدد برسوں کے بعد پہلی بار 900 سے زائد ہوگیا ہے ۔


    ہندوستان نوجوانوں کا ملک ہے ۔ یہاں نوجوانوںکی آبادی 65 فیصد ہے ۔ ان نوجوانوں میں زبردست طاقت اور خوداعتمادی موجود ہے۔ مقررہ نشانو ں کو حاصل کرنے کے لئے نوجوانوں میں سرزمین ہند ، ہندوستانی تہذیب ،سماج اور ہندوستانی زندگی کی قدروں کے تئیں وفاداری پیدا کرنا ضروری ہے ۔ ہندوستان کو ترقی کی شاہراہ پر لے جانے کے لئے نوجوانوں کا کردار انتہائی اہمیت کا حامل ہے ۔ یہ ہماری اعدادوشماری آبادی کا فائدہ ہے ۔ ترقی میں نوجوانوں کی شراکتداری کو یقینی بنانے کےلئے ان جوانوں کو ہنر مند بنانے پر زور دینے کی سمت میں ہنر مندی کے فروغ کا ایک خاکہ تیار کیا گیا ہے ۔ علاوہ ازیں خودروزگاری بڑھانے کے لئے مدرا اسکیم کے ذریعہ خاتون کاروباریوں اور شیڈیو ل کاسٹ / شیڈیول ٹرائب کاروباریوں کو فائدہ پہنچا ہے ۔


    خورروزگاری کے میدان میں ملک کے نوجوانوں کی حوصلہ افزائی کے لئے اور ان میں کاروباری رجحان کو بڑھاوا دینے کے لئے اسٹارٹ اپ انڈیا جیسی اسکیم لاگو کی گئی ہے ۔ آئیڈیا کو انوویشن تک اور انوویشن کو انٹر پرائیزز کو فروغ دینے میں یہ اسکیم کارگر ثابت ہوگی ۔


    آج ملک میں 55 لاکھ کلومیٹر سڑکوں کا جال بچھایا جاچکا ہے جس میں 14 لاکھ کلومیٹر قومی شاہراہیں ۔ایک اعشاریہ چھ ایک لاکھ کلومیٹر ریاستی شاہراہیں اورتقریباََ 4 لاکھ کلومیٹر دیہی سڑکیں شامل ہیں ۔ 76 ہزار گاوؤ ں کو آپٹیکل فائبر کنکٹویٹی کے ذریعہ جوڑا جاچکا ہے ۔جن دھن اسکیم کے تحت کھولے گئے کھاتوں میں بڑے پیمانے پر دیہی علاقوں کا معاشی فروغ ہوا ہے ۔ گاؤں جس قدر بھی معیشت سے جڑیں گے معیشت کو اتنا ہی فروغ حاصل ہوگا اور استحکام پیدا ہوگا ۔ آج ملک میں بجلی کی سپلائی کی کمی نہیں ہے ۔ مارچ 2019 تک ہر گاؤں ،ہر شہر کے ہر گھر تک سستی شرحوں پر بجلی فراہم کرانے کانشانہ معین کیا گیا ہے ۔


    منریگا اورغذائی سلامتی قانون کے تحت کمزور طبقوں کے لئے روزگار اور پرورش کو یقینی بنایا جارہا ہے ۔ ہم بے شک انتودیہ کے آدرش پر نئے ہندوستان کی تعمیر کی سمت میں آگے بڑھ رہے ہیں ۔ ہمارے لئے یہ بات انتہائی باعث فخر ہے کہ ہندوستان کو سب سے بری جمہوریت کا مقام اور اعتبار حاصل ہے ۔ آج دنیا میں ہندوستان کو ایک مثالی جمہوریت کے طور پر دیکھا جارہا ہے ۔ ایک ایسی جمہوریت جس میں مختلف ذاتوں ، مذاہب طبقوں اور زبانوں سے تعلق رکھنے والے ہندوستان کے سواسو کروڑ اہل وطن شامل ہیں ۔انہیں ایک آئینی اور جمہوری نظام میں پروکر رکھا گیا ہے ۔ آئین میں 73 ویں اور 74 ویں ترمیم کے وسیلے سے پنچائتی راج کا قیام عمل میں لایا گیا ۔خواتین کو 33 فیصد ریزرویشن دے کر پنچایتی راج اداروں میں خواتین کو سیاسی طورسے بااختیار بنایا گیا ۔ اس تجربے کو پارلیمنٹ اور اسمبلیوں میں بروئے کارلائے جانے پر غوروخوض کیا جانا چاہئے ۔


    کالادھن اوربدعنوانی :


    آزاد بازار نظام کے لئے مشترکہ اور آئینی نگرانی کے فقدان کے نتیجے میں بدعنوانی میں اضافہ ہوا ۔ پرانے قوانین کی جگہ نئی قانون سازی اور ان کی سچی نگرانی ضروری ہے ۔ کالا دھن ہماری معیشت کو اندر سے کھوکھلا کررہا ہے ۔ نوٹ بندی کے بعدسے انکم ریٹرن فائلنگ میں 50 فیصد کا اضافہ اور ایڈوانس ٹیکس کلکشن میں 41 فیصد کا اضافہ ، کالے دھن کے خلاف نوٹ بندی کی کامیابی کی طرف اشارہ کرتا ہے۔


    زراعت اور کسانوں کی فلاح :


    ہم غذائی اجناس کی پیداوار می خود کفیل ہوچکے ہیں ۔ پھر بھی آج زراعت سب سے بڑا جوکھم بھرا کاروبار ہے ۔کسان آ ج بھی موسم اور سرکار پر انحصار کرنے پر مجبور ہے اس لئے ضروری ہے کہ زراعت میں زیاد ہ سرمایہ کاری کی جائے ۔ آبپاشی کی وسائل فروغ دئے جائیں ،کسانوں کو ان کی پیداوار کی زیادہ قیمت ملے ۔ بے زمین اور چھوٹے کسانوں میں بیشتر کو ساہوکاروں اور غیر سرکاری وسائل سے قرض لینا پڑتا ہے ۔اس صورتحال میں تبدیلی لانی انتہائی ضروری ہے ۔ساتھ ہی دیہی علاقوں میں کاروبار اور زراعت کو متنوع بناکر کھیتی پر انحصار کو کم کرنا ہوگا۔


    مجھے یقین ہے کہ منتخب جمہوری سرکاریں ان چیلنجوں کے تئیں ہوشیار ہیں گی اور ان چیلنجوں کو ترقی کے مواقع میں بدلا جاسکے گا۔ ان دشوایوں کا سامناب سبھی ہندوستانی شہریوں کو منظم طریقے سے کرنا چاہئے اور دشوار گزار مسئلوں کا حل تلاش کرنا چاہئے ۔


    معزز سامعین !


    26 نومبر 1949 کو آئین ساز اسمبلی میں ہمارے آئین کو منظور ی دی گئی ۔اس موقع پر اپنے خطبہ صدارت میں آنجہانی ڈاکٹر راجندر پرساد نے آئین کے پس پشت موجود فلسفہ اور آئینی حقائق کا زبردست تجزیہ کیا جو مستقبل کے پالیسی سازوں اور ماہرین قانون کے لئے رہنما اصول کی حثییت رکھتا ہے ۔ انہوں نے کہا تھا :’’ بالآخر تو کوئی آئین کسی مشین ہی کی طرح بے جان شے ہوتی ہے ۔آئین انسانوں سے زندگی حاصل کرتا ہے ۔ جو اس پر قابو رکھتے ہیں اور اسے نافذ کرتے ہیں ۔ ہندوستان کو آج کچھ ایسے ایماندار اشخاص کی ضرورت ہے ، جو ملک کے مفاد کو بالاترین سمجھتے ہو ں ۔ تین دسمبر مو آنجہانی راجندر بابو کے 133 ویں یوم پیدائش کے موقع پر میں امید کرتا ہوں کہ ہندوستانی پارلیمنٹ اور سرکار ان کی امیدوں کے مطابق ملک میں تبدیلیاں لانے کے کے مقدس اور معتبر کاموں میں زبردست عقیدت اور اعتماد کے ساتھ مصروف ہوجاجائیں گے ۔ میں اپنی اس تقریر کو آنجہانی ڈاکٹر راجندر پرساد کی مقدس یاد کی نذر کرتا ہوں ۔


    ۰۰۰۰۰۰۰۰۰۰۰۰۰۰۰۰۰


    م ن ۔س ش۔رم


    U -6038

    
    
    (Release ID: 1511465) Visitor Counter : 10