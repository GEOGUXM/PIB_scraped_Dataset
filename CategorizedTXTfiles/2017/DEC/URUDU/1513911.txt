      وزارت آیوش

      آل انڈیا انسٹی ٹیو ٹ آف آیوروید پوری طرح سے شروع ہوگیا ہے
      Posted On: 22 DEC 2017 7:53PM by PIB Delhi


    نئی دہلی؍22 دسمبر 2017 ،آیوش وزارت کے تحت ایک خود مختار ادارے کے طورپرنئی دہلی کے سریتا وہار میں آل انڈیا انسٹی ٹیوٹ آف آیوروید(اے آ ئی آئی اے) کا قیام عمل میں آیا ہے۔ یہ انسٹی ٹیوٹ ڈاکٹروں؍عملہ سمیت تمام بنیادی ڈھانچوں کے ساتھ آل انڈیا انسٹی ٹیوٹ آف میڈیکل سائنسز (اے آئی آئی ایم ایس) کی طرز پر ہے۔وزیر اعظم نے 17 اکتوبر 2017 کو اس انسٹی ٹیوٹ کو قوم کے نام وقف کیا تھا۔ انسٹی ٹیوٹ پوری طرح سے شروع ہوگیا ہے ۔


    اے آئی آئی اے 200 بستروں والا ایک ریفرل اسپتال ہے اور یہاں آیوروید میں پوسٹ گریجویٹ (پی جی) اور پی ایچ ڈی ڈگری کورسز کرائے جائیں گے۔ پوسٹ گریجویٹ کورس کا پہلا بیچ 2016 میں شروع ہوا۔ انسٹی ٹیوٹ نے آیوروید میں بڑی اسپیشلٹیز کے ساتھ باہری مریضوں کا محکمہ (او پی ڈی)اور اسپتال میں داخل مریضوں کا محکمہ(آئی پی ڈی)بھی شروع کیا ہے۔


    پچھلے تین سالوں میں اندراج کئے گئے اور علاج کئے گئے مریضوں کی تعداد درج ذیل ہیں:


    باہری مریضوں کا محکمہ(او پی ڈی)

      * نومبر 2015- دسمبر 2015 = 10045
      * جنوری 2016-دسمبر2016 = 122243
      * جنوری 2017 تا نومبر2017 = 157638
      * او پی ڈی کا آغاز نومبر 2015 میں ہوا۔

    آیوش کے وزیر مملکت (آزادانہ چارج) جناب شری پد یسو نائک نے آج لوک سبھا میں ایک سوال کے تحریری جواب میں یہ اطلاع دی۔


    U: 6483


    

    
    (Release ID: 1513911) Visitor Counter : 10
    
    
    
    
    

*