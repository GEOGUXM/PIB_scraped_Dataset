      نائب صدر جمہوریہ ہند کا سکریٹریٹ

      نائب صدر جمہوریہ نے مراٹھی روزنامہ ’’لوک مت ‘‘ کے دہلی ایڈیشن کا اجرأ کیا
      سماج کو آئینہ دکھائیں لیکن آئینہ راست اورصاف ستھرا ہونا چاہئے، نہ کہ ایسا ،جو
      
      حقائق کو صحیح نہ دکھائے، میڈیا کو جناب ایم وینکیا نائیڈو کی تلقین
      
      Posted On: 15 DEC 2017 3:32PM by PIB Delhi


    نئی دہلی، 15 ۔دسمبر ۔نائب صدر جمہوریہ ہند جناب ایم وینکیا نائیڈو نے کہا ہے کہ میڈیا عوام الناس پر اثرات مرتب کرنے کی بھرپور طاقت رکھتا ہے اور جمہوریت کے اس چوتھے ستون کو اپنی آزادی اظہار کو یکجہتی اور یگانگت کی تبلیغ کرکے ملک وقوم کی ترقی میں اپنا کردار اد ا کرنا چاہئے ۔


    جناب نائیڈو ایک تقریب میں مراٹھی روزنانہ ’’ لوک مت ‘‘ کے ہندی ایڈیشن کا اجرا کرنے کے بعد موجود سامعین سے خطاب کررہے تھے۔انہوں نے کہا کہ میڈیا کو اپنے آزادی اظہار رائے کے حق کا استعمال ذمہ داری کے ساتھ کرنا چاہئے ۔ جب آزادی کا غلط استعمال کیا جاتا ہے اور اظہار حقائق کو توڑ مروڑ کر پیش کئے جانے کا ذریعہ بنالیا جاتا ہے تو وہ انتہائی خطرناک ہوکر آپ پر مسلط ہوجاتا ہے ۔ یہ وہ وقت ہوتا ہے جب قانون کو مداخلت کے لئے مجبور ہونا پڑتا ہے ۔


    میڈیا کو افواہ بازوں کے ہاتھو ں کا کھلونابننے سے روکنے کا انتباہ دیتے ہوئے جناب وینکیا نائیڈو نے کہا کہ تصدیق کے ساتھ اطلاع اور خبر مفید مطلب ہوتا ہے جبکہ غیر تصدیق شدہ خبر صرف افواہ ہوتی ہے ، جو خطرنا ک افواہ بازی کے علاوہ کچھ نہیں ہوتی ۔


    میڈیا کو خود پر قابو رکھنے کی ہدایت کرتے ہوئے نائب صدر جمہوریہ موصوف نے کہا کہ بے قابو چیزیں زیادہ خطرناک ہوتی ہیں ۔ لیکن یہی چیزیں احتیاط کے ساتھ استعمال کئے جانے پر مفید مطلب بھی ہوسکتی ہیں ۔


    جناب نائیڈو نے کہا کہ ذرائع ابلاغ یعنی میڈیا کو سماج کو آئینہ دکھانے کی آزادی ہونی چاہئے ۔ لیکن آئینہ صاف اور شفاف ہونا چاہئے نہ کہ حقائق کو توڑ مروڑ کر پیش کرنے والا آئینہ ۔ خبر کو خبر ہی رہنا چاہئے ۔اسے نظریہ سے علیحدہ رکھا جانا چاہئے ۔


    خبر ایک عوامی مفاد کی حیثیت رکھتی ہے اور آپ سب اسے سماج میں بہتری کے فروغ کے لئے استعمال کریں ۔ آپ کو متاثر کرنے کی جو طاقت حاصل ہے اسے عقل مندی کے ساتھ استعمال کریں ۔ جناب نائیڈو نے مزید کہا کہ عوام الناس کو متاثرکرنے والی اپنی طاقت کو سچائی (ستیم )اجاگرکرنے کے لئے استعمال کرنی چاہئے اور اسے خوبصورت طریقے سے سماجی مفاد کے لئے استعمال کیا جانا چاہئے ۔


    گیارہویں صدی کی کشمیری شاعرہ مماتا بھٹ کے اشعار کا حوالہ دیتے ہوئے جناب وینکیا نائیڈو نے کہا کہ وہ کیوں لکھتے ہیں تو ان کا جواب تھا کہ وہ شہرت اوردولت حاصل کرنے کے لئے تو لکھتے ہیں ہیں لیکن اس سے بھی زیادہ سماج پر مسلط منفی اثرات کو ختم کرنے کے لئے لکھتے ہیں۔ جناب نائیڈو نے کہا کہ بابائے قوم آنجہانی مہاتما گاندھی صحافت کو عوامی خدمت کا ایک اہم وسیلہ سمجھتے تھے ۔ انہوں نے ہمیشہ خود پر قابو رکھنے پر زوردیا ۔ ان کا خیال تھا کہ بیرونی سینسر شپ فائدہ مند نہیں ہوسکتی ۔ انہوں نے اپنی خودنوشت سوانح حیات میں لکھا کہ’’ صحافت کا واحد مقصد خدمت ہونا چاہئے ۔‘‘


    اس موقع پر جناب نائیڈو نے روزنامہ لوک مت کی تاریخ پرروشنی ڈالی اور اس سال اپنی اشاعت کے 100 سال میں داخل ہونے والے اس مراٹھی روزنامے کی آزادی ملک کے لئے خدمات پرروشنی ڈالی ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش۔ رم


    U -6286

    
    
    (Release ID: 1512758) Visitor Counter : 4