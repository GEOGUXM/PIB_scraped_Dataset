      کامرس اور صنعت کی وزارتہ

      بیو نس آئرز میں عالمی تنظیم تجارت کی وزارتی کانفرنس کے اختتام پر ہندوستان کا بیان
      Posted On: 14 DEC 2017 3:59PM by PIB Delhi


    نئیدہلی،14۔دسمبر ۔عالمی تنظیم تجارت (ڈبلیو ٹی او ) کی وزارتی کانفرنس (ایم سی ) بیونس آئرز میں تمام ہوگئی ۔ حالانکہ نہ تو اس کانفرنس کا کوئی وزارتی اعلامیہ جاری کیا گیا اور نہ ہی کسی ٹھوس نتیجے کا اعلان کیا گیا تاہم کانفرنس میں شامل وزرأ نے اس بات پر اتفاق رائے کا اظہا ر کیا کہ یہ کانفرنس بہت ہی خوبی کے ساتھ اہتمام کی گئی اور اس میں مکمل کشادگی اور شفافیت بحال رکھی گئی اور سبھی کو اپنے اپنے خیالات کے اظہار کا موقع دیا گیا۔

    
    ایم سی -11 میں توقع تھی کہ غذائی سلامتی اوردیگر زرعی مسائل کے مستقل حل کے فیصلوں کا اعلان کیا جائے گا۔لیکن بدقسمتی سے عالمی تنظیم تجارت (ڈبلیو ٹی او ) کے فیصلوں اور قواعد پر مبنی زرعی اصلاحات کے خلاف ایک رکن ملک کی مضبوط نوعیت کے نتیجے میں صورتحال میں تعطل پیدا ہوگیا اور نہ تو زراعت پر کوئی اعلان کیا گیا اورنہ ہی اگلے دو برس کے کام کاج کے پروگرام کا اعلان کیا گیا ۔
    
    ڈبلیو ٹی او کے موجودہ فیصلے اس امر کو یقینی بناتے ہیں کہ کام جاری رہے گا اور رکن ممالک غذائی سلامتی کے مقاصد کے لئے پبلک اسٹاک ہولڈنگ جیسے مسائل کے مستقل حل کی تلاش جاری رکھیں گے ۔علاوہ ازیں زراعت کے حفاظتی انتظام اور گھریلو زرعی حمایت جیسے مسائل کے حل کی بھی تلاش جاری رکھی جائے گی۔
    
    اس کانفرنس میں لئے جانے والے فیصلوں میں ماہی گیری کے ذیلی شعبوں پر کام کا پروگرام شامل ہے ۔اس کا مقصد ایم سی 12 کے اجلاس میں کسی نتیجے پر پہنچاجاسکے ۔علاوہ ازیں یہ بھی طے پایا کہ ای – کامرس پرموجودہ ورک پروگرام پر حتمی فیصلے جاری رکھے جائیں گے۔ اس کانفرنس میں جو وزارتی فیصلے لئے گئے ان میںسرمایہ کاری کا فروغ ،ایم ایس ایم ای ادارے ،صنف اورتجارت جیسے امور شامل ہیں۔ جن پر اب تک اتفاق رائےسےفیصلہ نہیں ہوسکا تھا اور انہیں آگے نہیں بڑھایا گیا تھا ۔ممبران کے درمیان اتفاق رائے ، ڈبلیو ٹی او کے رہنما اصولوں کو تسلیم اورانہیں جاری رکھنے کی حمایت نہ کرنے اور مختلف فیصلوں کو منظور نہ کئے جانے کے نتیجے میں کانفرنس میں شامل وزارتی اعلامیہ کے اجرا کے لئے کسی متفقہ نتیجے پر نہیں پہنچ سکے ۔ کانفرنس کی چیئرپرسن نے اپنی تقریر میں ہمہ جہت تجارتی نظام کی حمایت اور ڈبلیو ٹی او کے مختلف شعبوں میں کام کاج کو آگے بڑھائے جانے کی عہدبستگی کا اظہار کیا ۔ واضح ہوکہ ایم سی -11 کے دوران ہندوستان ڈبلیو ٹی او کے بنیادی موقف پر سختی کے ساتھ قائم رہا ، جن میں ہمہ جہتی ، قواعد پر مبنی، اتفاق رائے سے فیصلے لئے جانے ، ایک آزاد اور معتبر قرارداد اور ایپیلٹ پراسس اور ترقی کی مرکزیت جیسے امور شامل ہیں ،جو ترقی پذیر ممالک کے لئے خصوصی اور مختلف النوع سلوک کے حامل ہیں۔
    
    م ن ۔س ش۔رم
    
    U-6262
    

    
    (Release ID: 1512590) Visitor Counter : 4