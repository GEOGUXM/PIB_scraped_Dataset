      وزارت دفاع

      صدرجمہوریہ ہند رام ناتھ کووند نے ہندوستانی بحریہ کے آبدوز دستے کو پریذیڈنٹس کلر سے نوازا
      Posted On: 08 DEC 2017 4:05PM by PIB Delhi


    نئی دہلی۔ 08 دسمبر ۔ صدر جمہوریہ ہند جناب رام ناتھ کووند نے جو ہندوستانی مسلح افواج کے سپریم کمانڈر بھی ہے، آج وشاکھاپٹنم میں ہندوستانی بحریہ کے آبدوز دستے کو پریذیڈینٹس کلر سے نوازا۔ ریئر ایڈ مرل وینم سرینواس فلیگ آفیسر سب میرین نے بحری دستے کی طرف سے صدرجمہوریہ سے ایک شاندار تقریب کے دوران پریذیڈنٹس کلر حاصل کیا۔جو مشرقی بحری کمانڈ وشاکھا پٹنم میں منعقد ہوئی تھی۔


    اس موقع پر آندھرا پردیش اور تلنگانہ کے گورنر ای ایس ایل نرسیمن، آندھرا پردیش کے وزیراعلی این چندرا بابو نائیڈو، شہری ہوا بازی کے مرکزی وزیر اشوک جگا پتی راجیو، بحریہ کے سربراہ ایڈ مرل سنیل لانبا اورفلیگ آفیسر کمانڈننگ انچیف ، مشرقی بحری کمانڈ کے وائس ایڈ مرل کرم بیر سنگھ کے علاوہ دفاع اور شہری شخصیتیں موجود تھیں۔


    اس موقع پر اظہار خیال کرتے ہوئے صدر جمہوریہ جناب رام ناتھ کووند نے ہندوستانی بحریہ کے آبدوز دستے کو مبارکباد دی اور کہا کہ ہندوستانی بحریہ کی آبدوز زبردست ہنر مندی اور انتہائی جوکھم کے ساتھ اپنی پیشہ وارانہ ذمہ داریاں انجام دیتی ہیں اور ملک کو ان کے کارناموں پر فخر ہے اور وہ قومی سلامتی کے تئیں ان کے تعاون اور خدمات کی ستائش کرتا ہے۔


    پہلی آبدوز آئی این ایس کلوری کو 8 دسمبر 1967 میں کمیشن دیا گیا تھا۔ جس نے بحری آبدوز دستے کی بنیاد ڈالی۔ ہندوستانی بحریہ کی طرف سے 2017 آبدوز کے سال کے طور پر منایا جارہا ہے جو اس کا گولڈن جوبلی سال بھی ہے۔آبدوز دستہ ہندوستانی بحریہ کے تمام جنگی کارروائیوں میں پیش پیش رہا ہےاور اس نے 1971 کی ہند۔ پاک جنگ میں ایک مخصوص کردار ادا کیا تھا۔ 1971 کی جنگ کے دوران چار آبدوزوں کو خلیج بنگال اور بحرہ عرب میں تعینات کیا گیا تھا۔ جنہوں نے تمام خظرات کا دلیری سے سامنا کیا تھا۔ان آبدوزوں نے سمندر میں دشمن کی کارروائی کو کافی حد تک روکے رکھا اور ان کی موجودگی سے دشمن کے ارادے ناکام بنائے گئے۔


    بحری آبدوز دستے کے عملے کو جنگ کے دوران بہادری کی کارروائیاں کرنے کے لئے ایک مہاویر چکر ، دو ویر چکر، ایک شوریہ چکر اور کئی دیگر اعزاز سے نوازا گیاتھا۔ ہندوستانی بحریہ کو 6 زمروں کی آبدوزوں کو آٖپریٹ کرنے کا زبردست تجربہ حاصل ہے۔جس میں روایتی اور نیوکلیائی آبدوز شامل ہے۔ہندوستانی بحریہ نے اپنی بحری حکمت عملی کے ذریعہ امن قائم کرنے کے لئے مزاحم کی حکمت عملی اپنائی ہے۔ آبدوزیں اس حکمت عملی کی سب سے اہم ستون بناتی ہیں۔


    تینوں افواج میں ہندوستانی بحریہ ایسی پہلی بحریہ ہے جسے 27 مئی 1951 کو پریذیڈینٹ کلر سے نوازا گیا تھا اور آج یہ اعزاز امن اور جنگ دونوں حالت میں ان کی خدمات کے سلسلے میں دیا گیا ہے۔


    صدرجمہوریہ نے کہا کہ ہمارے بحری مفادات ہماری ہندوستانی معیشت اورسلامتی نیز عوام کی فلاح وبہبود سے وابستہ ہیں ۔ ہندوستان کی 90 فیصد تجارت بحری راستوں سے ہوتی ہے ،جس سے ہندوستانی بحریہ کا کردار نہ صرف قومی سلامتی بلکہ تعمیرقوم کے وسیع تر عمل میں بھی انتہائی اہمیت کا حامل ہے ۔ بحریہ ہندوستان کی بحری طاقت کے بنیادی وسیلے کی حیثیت رکھتی ہے ۔ بحریہ ہمارے بحری مفادات اور شہری اورفوجی مفادات کے نگراں اور سرپرست کی حیثیت رکھتی ہے ۔


    ************


      م ن۔ ح ا۔ رض


    U-6173

    
    
    (Release ID: 1512082) Visitor Counter : 4