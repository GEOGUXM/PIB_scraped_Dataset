      وزارت اطلاعات ونشریات

      وزارت اطلاعات ونشریات کا سال 2017 کے اختتام پر جائزہ
      Posted On: 20 DEC 2017 4:23PM by PIB Delhi


    نئی دہلی، 19/دسمبر۔ وزارت اطلاعات و نشریات نے جس کی ذمہ داری ہے کہ وہ عوام کو معلومات ، تعلیم اور تفریح فراہم کرائے، اپنے مقاصد کے حصول کیلے ، پچھلے ایک سال میں مختلف اقدامات کئے ۔ اطلاع کے شعبے میں ایتھوپیا کے ساتھ بین الاقوامی تعاون ،سارے سال چلنے والی ملٹی میڈیا کی مہمات کا خاکہ تیار کرنا اور پریس ان انڈیا سے متعلق آر این آئی کی سالانہ رپورٹ جاری کرنے کی شکل میں بہت سے اقدامات کئے۔ اسی طرح فلموں کے شعبے میں 48 ویں آئی ایف ایف آئی کی کامیاب تکمیل اور نشریات کے شعبے میں جھارکھنڈ کیلئے چوبیس گھنٹے ساتوں دن ڈی ڈی چینل کا آغاز کیا گیا۔


    مختلف شعبوں میں وزارت کی طرف سے کئے گئے اقدامات مندرجہ ذیل ہیں۔


    اطلاع کا شعبہ

      * بھارت کی مالا مال اور گوناگوں ثقافت و تاریخ کے بارے میں نوجوان پیٹرھی کو حساس بنانے کی غرض سے کتابوں کی مشترکہ اشاعت کیلئے پبلیکیشنز ڈویژن اور سستا ساہتیہ منڈل کے درمیان مفاہمت نامے پر دستخط۔ اس کے تحت ، الگ الگ موضوعات پر عوام کیلئے اچھا ادب فراہم کرنے کے کام کو فروغ دیا جائے گا۔
      * بھارت اور ایتھو پیا کے درمیان اطلاع، مواصلات اور میڈیا کے میدان میں تعاون پر ایک معاہدے پر دستخط کئے گئے۔ اس معاہدے کے تحت ریڈیو پرنٹ میڈیا، ٹی وی اور سوشل میڈیا وغیرہ ہے۔ عوامی میڈیا کے وسیلوں کے مابین تعاون کو فروغ دیا جائے گا تاکہ دونوں ملکوں کے عوام کو مزید موقعے فراہم کرائے جائیں اور عوام میں جو ابدہی کا رجحان پیدا کیا جائے۔
      * حکومت نے بین الاقوامی یوگ دن ، سووچھ بھارت ، میک ان انڈیا، اسکل انڈیا، ڈجیٹل انڈیا اور راشٹریہ ایکتا دوس جیسی پورے سال چلنے والی ملٹی میڈیا ہمات شروع کیں۔ اس کے تحت انفوگرافکس، اینیمیشن ، گرافک پلیٹس، مختصر ویڈیوز ، تقریبات ؍ کانفرنس کی رواں نشریات کا استعمال کرتے ہوئے ملٹی میڈیا نمائشوں اور سوشل میڈیا کی مہمات کا اہتمام کیا گیا۔
      * چھٹے قومی فوٹو گرافی انعامات کا انعقاد جناب رگھورائے کو زندگی بھر کی خدمات کے صلے میں انعام سے نوازا گیا۔ سال کے بہترین پیشہ ور فوٹو گرافر کے انعام کے لئے مصطفیٰ کو اور سال کے شوقیہ فوٹو گرافر کا انعام جناب روندر کمار کو دیا گیا۔
      * چمپارن ستیہ گرہ کے صد سالہ تقریبات کے موقع پر وراثت سے متعلق تین کتابوں کا اجراء۔
      * ’’سوچھ جنگل کی کہانی –دادی کی زبانی ‘‘ کے عنوان سے کتابوں کے سیٹ کی بھارت کی 15 زبانوں سے اشاعت کی گئی ۔ یہ اشاعت ، بچوں میں صفائی ستھرائی کے رجحان کوفروغ دینے کیلئے پبلیکیشنز ڈویژن نے کی ۔
      * ’’ساتھ ہے وشواس ہے،ہو رہا وکاس ہے‘‘ نمائش کا اہتمام کیا گیا ۔ یہ نمائش بھی ریاستی راجدھانیوں میں 5 سے 7 دن تک کی گئی جس میں پچھلے تین سال کے دوران ، مختلف شعبوں میں حکومت کی کامیابیوں کے بارے میں دکھایا گیا۔
      * مہاتما گاندھی کے کاموں کے بارے میں 100 جلدیں جاری کی گئیں ۔
      * اشیا اور خدمات ٹیکس جی ایس ٹی کے بارے میں خصوصی ویب پیج http://pib.nic.in/gst کی، پی آئی بی کی ویب سائٹ پر تشکیل کی گئی جو نئے ٹیکس نظام کے بارے میں سبھی معلومات کیلئے ایک مکمل پلیٹ فارم ہے ۔
      * آر این آئی کی سالانہ رپورٹ- پریس ان انڈیا جو پرنٹ میدیا کا اہم انڈیکس ہے۔ اس رپورٹ میں صنعت کی ترقی کے نشیب و فراز کا جامع تجزیہ پیش کیا گیا ہے ۔

    نشریات کا شعبہ

      * شہری علاقوں میں تیسرے مرحلے میں اینا لوگ سگنلز بند کئے گئے۔ کیبل ٹی وی نیٹ ورکس(ضابطے) سے متعلق قانون کی شق 11 کے تحت با اختیار افسران کو ایم ایس او ؍ کیبل آپریٹرز کا ساز و سامان ضبط کرنے کا اختیار دیا گیا۔
      * ڈیجیٹل ریڈیو سے متعلق راؤنڈ ٹیبل کانفرنس کا اہتمام کیا گیا۔
      * دوردرشن نے 14 مختصر فلمیں تیار کیں، جو حکومت کے مختلف ان اہم اسکیموں کی کامیابیوں کے واقعات پر مبنی ہیں ۔ جن کا عوام کی زندگی پر مثبت اثر پڑیگا۔ اور ان اسکیموں سے ملک میں کایا پلٹ کردینے والی تبدیلی آ گئی ہے ۔
      * جھارکھنڈ کیلئے 24 گھنٹے ساتوں دن چلنے والے ایک الگ ڈی ڈی چینل کا اعلان کیا گیا۔جب تک یہ 24 گھنٹے ساتوں دن چلنے والا چینل شروع نہیں ہوتا ڈی ڈی بہار ،ڈی ڈی رانچی کے پروگرام نشر کرے گا۔
      * افغانستان –پاکستان خطے کیلئے ، سرحدوں پر نشر کرنے کیلئے 100 کلو واٹ کے 2 نئے شارٹ ویو سولڈ اسٹیٹ ڈجیٹل ٹراسمیٹرز کا اعلان کیا گیا۔
      * ڈی ڈی نیوز کی نئی ویب سائٹ کا آغاز کیا گیا۔
      * سردار پٹیل میموریل لیکچر 2017 کا اہتمام کیا گیا۔

    فلم کا شعبہ

      * دلی میں بھارتی پنورما فلم فیسٹول کا انعقاد کیا گیا۔
      * اس فیسٹول کا آغاز دستاویزی فلم ’’اُماسابتری‘‘ جسے بوبو کھرئی جام اور ہندی فیچر فلم ’’پنکی بیوٹی پارلر‘‘ سے کیا گیا جس کی ہدایت اکشے سنگھ نے دی تھی۔
      * فلم کنڈیشن اسسمینٹ پراجیکٹ کا آغاز کیا گیا ۔ یہ پروجیکٹ قومی فلم وراثت مشن کے تحت شروع کیا گیا۔
      * شمال مشرق فلم فیسٹول پنے کے بھارت کے قومی فلم آثار قدیمہ نے شمال مشرق سے خوشبو نام کے پروگرام کا اہتمام کیا ۔ اس پروگرام میں شمال مشرق کے 10 فلم سازوں نے گوا میں آئی ایف ایف آئی میں شرکت کی۔
      * بھوجپوری فلم فیسٹول کا دلی میں اہتمام کیا گیا ۔ اس فیسٹول میں قومی ایوارڈ یافتہ فلم ’کب ہوئی گونوا ہمار‘ اور دو دیگر فلموں کی نمائش بھی شامل ہے۔
      * بھارت اور یوکرین دو طرفہ تعاون کو استحکام دیں گے دونوں ملک فلم فیسٹیول کے وسیلے اور بھارت کی طرف سے فلموں کیلے سہولت فراہم کرانے والے آفس پلیٹ فارم قائم کر کے یہ اقدام کریں گے ۔
      * ایف ٹی آئی آئی اور کینن کے درمیان مفاہمت نامے پر دستخط جس کا مقصد فلم اور ٹیلی ویژن میں مختصر نصابات کو فروغ دینا ہے۔ کینن ٹیکنا لوجی شراکت دار کے طور پر ہنر مندی کو فروغ دینے کے نصابات شروع کرے گا۔ یہ مختصر نصابات ریاستی سرکاروں ، یونیورسٹیوں اور تعلیمی اداروں کے اشتراک سے شروع کئے جائیں گے۔
      * غیر ملکی فلم سازوں کیلئے ویزا کا نیا زمرہ یہ زمرہ ملک میں غیر ملکی فلم سازوں کے داخلے سے متعلق معاملات میں آسانی پیدا کرے گا۔
      * 64ویں قومی فلم انعامات کا انعقاد دلی میں کیا گیا بہترین فیچر فلم کا ایوارڈ کسّو کو دیا گیا اور ستمنم بھوتی کو بہترین مقبول فلم کا انعام دیا گیا۔
      * سال 2016 کے لئے معروف فلم ڈائریکٹر اور اداکار کسینا دھونی وشوناتھ کو داد صاحب پھالکے ایوارڈ دیا گیا۔
      * بھارت کے 48 ویں بین الاقوامی فلم فیسٹول آئی ایف ایف آئی 2017 کا انعقاد گوا میں کیا گیا اس میں دنیا کے 82 ملکوں کی کل 196 فلموں کی نمائش کی گئی ۔ اس میں 64 سے زیادہ بھارتی بین الاقوامی فلموں کی نمائش کی گئی۔ 28سے زیادہ آسکر فلمیں بھی دکھائی گئیں۔ فیسٹیول میں جناب امیتابھ بچن کو بھارت کی ، سال کی بہترین فلم شخصیت کے خطاب سے نوازا گیا۔
      * دستاویزی ، مختصر اور اینیمیشن فلم ایم آئی ایف ایف 2018 کے لئے ممبئی بین الاقوامی فلم فیسٹول کو زبردست مقبولیت حاصل ہوئی ۔ جس میں گولڈن اور سلور کونچ انعامات میں 792 فلمیں شامل کی گئی ہیں۔ اس فیسٹول کا افتتاح 28 جنوری 2018 کو ممبئی کے پرفارمنگ آرٹس کے قومی مرکز میں ہوگا۔

    (م ن ۔ اس ۔ م ف (


    U-6396

    
    
    (Release ID: 1513351) Visitor Counter : 11
    
    
    
    
    

*