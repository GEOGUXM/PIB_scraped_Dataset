      نائب صدر جمہوریہ ہند کا سکریٹریٹ

      جناب اشوک سنگھل ایک غیرمعمولی فرد تھے جنھوں نے بے لوث ہوکر معاشرے کی خدمت کی :نائب صدرجمہوریہ ہند
      ‘اشوک سنگھل :ہندوتوکے مضبوط اور ثابت قدم علمبردار’نام کی کتاب کااجرأ
      
      Posted On: 07 DEC 2017 8:07PM by PIB Delhi


    
    نئی دہلی ،8دسمبر: نائب صدرجمہوریہ ہند، جناب ایم وینکیانائیڈونے کہاہے کہ جناب اشوک سنگھل ایک غیرمعمولی اور مثالی شخصیت تھے ، جنھوں نے بے لوث ہوکرایک پرچارک کے طورپراپنے آپ کو وقف کردیاتھا اور چھ دہائیوں سے زیادہ معاشرے کی خدمت کی ۔ نائب صدرجمہوریہ ہند ، ‘‘اشوک سنگھل :ہندوتوکے مضبوط اور ثابت قدم علمبردار’نام کی کتاب کا اجرأ کرنے کے بعد کل حاضرین سے خطاب کررہے تھے ۔ یہ کتاب جناب مہیش بھٹناگرکی تصنیف ہے ۔بھارت ماتامندر،ہری دوار ،کے بانی سوامی ستیہ مترانند گری جی اور دیگرمعززین بھی اس موقع پرموجود تھے ۔


    نائب صدرجمہوریہ ہندنے کہاکہ جناب اشوک سنگھل ہندوازم کے نفیس ترین علمبردار تھے اورانھوں نے اپنی زندگی کے 75برس آئندہ پیڑھیوں کے فائدے کے لئے وقف کردیئے تھے ۔ سائنس اور انجینیئرنگ کے طالب علم ہونے کے باوجود انھوں نے گنگا کے ساحلوں پراپناوقت گذارناپسند کیااور اپنی توجہ مذہب ، معاشرے اور ثقافت پرمرکوز کی ۔


    نائب صدرجمہوریہ ہند نے کہاکہ کانگریس کے کئی لوگوں کے ذریعہ مہاتماگاندھی کی قیادت میں جدوجہد آزادی میں شریک ہونے کا اصرارکئے جانے کے باوجود جناب سنگھل، ڈاکٹرکے بی ہیڈگیوار کے راشٹریہ سوئم سیوک سنگھ کے ساتھ ہی وابستہ رہے اور اپنی پوری زندگی سنگھ کے لئے ہی وقف کردی ۔


    نائب صدرجمہوریہ ہندنے کہاکہ یہ کتاب ان کی زندگی، فلسفے ، بصیرت ، نظریات اورخیالات پرروشنی ڈالتی ہے وہ ہندوازم کے نظریات اور خیالات کے لئے وقف تھے اور جید رہنماوں میں سے ایک تھے ۔ انھوں نے مزید کہاکہ کتاب میں کہاگیاہے کہ ‘ہمارانصب العین ملک اورسمندرپار کے کونے کونے تک پہنچناہے تاکہ دنیا کے تمام ممتاز افراد اور ہندومذہب اور ہندواندازحیات کی جھلکیوں سے واقف ہوسکیں ۔


    نائب صدرجمہوریہ ہند نے کہاکہ وہ خوش قسمت ہیں کہ انھیں جناب سنگھل کے ثقافتی انداز اورقومی وقار کی بحالی کے لئے ان کی لگن اور دلچسپی کو بہت قریب سے مشاہدہ کرنے، اسے سراہنے اور محسوس کرنے کا موقع حاصل ہوا۔ انھوں نے امید ظاہرکی کہ آنے والی پیڑھیاں ملک کے لئے ان کے تعاون کو قدرکی نگاہ سے دیکھیں گی اور ان کے نظریات وخیالات قومی مفادات کے حصول کے لئے انھیں اپنے فرائض کی یاد دلائیں گی ۔


    نائب صدرجمہوریہ ہند کی ہندی تقریرکا متن درج ذیل ہے :


    ‘‘آج ہم ایک مقدس روح کا ذکربابرکت کررہے ہیں ۔ہمیشہ مقبول عام، سنگٹھن کے کارکن، اشوک سنگھل جی دائمی طورپرترغیب کا منبع ہیں ۔ اشوک سنگھل نے سماج اور دیش کے لئے اپنے جو قیمتی 75برس دیئے ہیں ، اس سے ایثاروقربانی کاپھل بھارت کی آنے والی پیڑھیوں کوضرورملے گاایسا ہم سب یقین کرتے ہیں ۔ ان کی زندگی میں متضاد باتوں کا تال میل نظرآتاہے ۔ علم ، سائنس اور انجینئرنگ کے طالب علم تجربہ گاہ سے زیادہ گنگاکنارے تنہائی میں غوروفکرکیاکرتے تھے ۔ مذہب ، سماج ، سنسکرتی پرغورکیاکرتے تھے ۔ روحانی قدروں اورزندگی میں روحانی تہذیب کے لئے سنگھ کی شاکھا سے جڑکرمستقل سرگرم رہتے تھے ۔


    نوعمری میں اپنے بارے میں سوچ کر انگریزوں کے مظالم سے پریشان ہوکر انھوں نے بھارت چھوڑو تحریک میں حصہ لیاتھا۔نوخیز اشوک چاہتے تھے کہ مسلم سماج کے لوگ بھی زیادہ سے زیادہ عدم تعاون تحریک میں حصہ لیں ۔ کانگریس کے کچھ لوگوں کے زوردینے کے باوجود انھوں نے آزادی سے جڑنے کی تحریک میں گاندھی کی کانگریس کو نہیں بلکہ ڈاکٹرہیڈگیوار کے راشٹریہ سوئم سیوک سنگھ کو ترجیح دی ۔ اپنی پوری زندگی سنگھ کی خدمات میں گذارنے والے عظیم شخص جناب اشوک جی ہیں ۔


    زندگی میں جتنے سخت مراحل سامنے آئے ان کا ڈٹ کرمقابلہ کرکے اشوک جی ایک نیاراستہ بناتے رہے اور بھیڑمیں اپنی شخصیت کی ایک الگ اور خاص پہچان بناتے رہے ۔ تحریک میں لاٹھی اور گولی کھانے کے لئے وہ ہمیشہ سب سے آگے رہے اور کسی خاص شخص سے عام کارکن تک کی فکر انھیں کنبے کے سربراہ کی طرح رہتی تھی ۔ ایسے بے نظیر اشوک سنگھل جی ہم سب کے لئے باعث ترغیب ہیں ۔ ا ن کا کردار ، نظریات ہمیشہ کے لئے ہمیں ترغیب ، توانائی ، جوش اور سرگرمی کی ترغیب دیتے رہیں گے۔


    اشوک جی کی شخصیت اوران کے کاموں پرمرکوز مصنف مہیش بھاگ چندکا کی کتاب ‘ASHOK SINGHAL STAUNCH AND PERSERVANT EXPONENT OF HINDUTVA اشوک جی کی حیات کے مختلف پہلووں سے روشناس کراتی ہے ۔ کچھ پہلووں کا میں ذکرکرناچاہتاہوں :


    1-اشوک جی سادھک اور تپسوی تھے ۔ طالب علمی میں ہی اشوک جی سماج ،مذہب اور سنسکرتی کی خدمت کرنے کا عہد کرچکے تھے ۔


    2-دورہ ٔ قلب نے اشوک جی کو پابندعہد اور قول کا پکابنایاتھا، سما ج ، دیش ومذہب کے لئے تن من سے خدمت انجام دینے کو 1962میں کانپور میں گورودکشنا کاریہ کرم کے دوران بیسٹرنریندرجیت سنگھ کے مکان پرزور کا دل کا دور ہ پڑا ۔ اس سے اشوک جی نےفیصلہ کیا کہ اس زندگی کو تواب سماج اور دیش کے لئےوقف کرنا ہے ۔ اسی عہدکے چلتے مذہب اورروحانیت کے معاملے وہ نظم وضبط اور خالص پن کے حمایتی رہے ۔


    3-جب اشوک جی کو گھر سے نکلنے کی دھمکی ملی توانھوں نے اسے ترغیب کا اصول تسلیم کیاتھا۔ بی ایچ یو سے مائننگ انجینئرنگ میں ٹاپ کرنے کے بعد جب نوجوان اشوک نے والد مہاویرسنگھ جی کو بتایاکہ وہ سنگھ کے کل وقتی پرچارک بن کر ملک کی خدمت سے وابستہ ہوناچاہتے ہیں تو انتظامیہ افسر والد دم بخود رہ گئے ۔ انھوں نے اشوک جی کوبہت سمجھایا، بجھایااور دھمکایااور گھرسے نکلنے کا بھی حکم دیا مگرجب انھیں محسوس ہوا کہ اشوک جی کے ارادوں ، دلچسپی اور عہد کو بدلانہیں جاسکتاتوانھوں بخوشی دعاوں کے ساتھ اپنے بیٹے کو دل ودماغ اور فکرسے بھارت ماں کابیٹابننے کا آشیرواد دیا۔


    اشوک جی چندرشیکھرآزاد اور ان کے معاون اپنے بڑے بھائی کو باعث ترغیب مانتے تھے ۔ اشوک جی موسیقی کے زبردست جانکارتھے ۔ اشوک جی کی تحریک پسند اور باغ وبہارشخصیت باہر سے تحریک پسند نظرآتی تھی لیکن ان کا ضمیر بہت صاف اور نر م تھا۔انھیں موسیقی کا اچھاعلم تھا۔


    مجموعی طورپر ASHOK SINGHAL STAUNCH AND PERSERVANT EXPONENT OF HINDUTVAکتاب میں مصنف مہیش بھاگ چندکانے ہندومذہب کی امانت، جوہر ذاتی کے حامل اور مجاہدہ نفس کی مثال، اشوک سنگھل جی کی شخصیت اور ان کے انداز حیات سے وابستہ امور کو مستند طریقے سے مجتمع کرکے بھارت ودنیابھرکے ہندوؤں کے لئے ایک ترغیب دینے والی دستاویز کی شکل میں پیش کیاہے ۔


    یقینی طورپر بھارتیہ سناتن اقدار وہندوثقافت کی زندہ جاوید مثال اشوک سنگھل پرمرکوز یہ نثر ملک کی نوجوان پیڑھی کے ساتھ ساتھ دنیا بھرمیں پھیلے باصلاحیت بھارت نژاد نوجوانوں کے لئے توانائی اور ترغیب دینے کاکام کرے گی ۔ اس مقدس موقع پر ہندوتو کی الوہی عظیم شخصیت آنجہانی اشوک سنگھل جی کی مقدس یاد کو صداہاسلام ۔جئے ہند۔


    U-6167


    

    
    (Release ID: 1512086) Visitor Counter : 3