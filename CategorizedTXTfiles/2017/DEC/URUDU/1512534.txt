      نوجوانوں کے امور اور کھیل کود کی وزارت

      2017 کے دوران نوجوانوں کے امور اور کھیلوں کی وزارت کے محکمے کی اہم حصولیابیاں حسب ذیل ہیں:
      Posted On: 13 DEC 2017 7:13PM by PIB Delhi


    نئی دہلی؍13 دسمبر 2017 ،


    .1 نہرو یووا کیندر سنگٹھن (این وائی کے ایس)


    اہم پروگرام


    1.42 لاکھ نوجوان کلبوں کے ذریعے شامل کئے گئے 3 لاکھ 15 ہزارنوجوانوں کے ساتھ نہرو یووا کیندر سنگٹھن (این وائی کے ایس) نوجوانوں کی شخصیت کو نکھارنے کے لیے ملک بھر میں کام کررہا ہےاور انہیں ملک کی تعمیر سے متعلق سرگرمیوں میں منسلک کررہا ہے۔


    این وائی کے ایس کے کچھ اہم اقدامات/حصولیابیاں حسب ذیل ہیں:

      * این وائی کے ایس رضاکاروں کے ذریعے 9لاکھ 73 ہزار پودے لگائے گئے۔
      * این وائی کے ایس کے رضاکاروں کے ذریعے 10166 یونٹ خون کے عطیے دیئے گئے۔
      * 69597 خواتین اور مرد نوجوانوں کو شامل کرکے 2327 ہنرمندی کی جدید کاری کے تربیتی پروگراموں کا اہتمام کیا گیا۔
      * 12301 نوجوانوں کو شامل کرکے یوتھ لیڈر شپ اور کمیونٹی فروغ سے متعلق 280 تربیتی پراگراموں کا اہتمام کیا گیا۔
      * 155873نوجوانوں کو شامل کرکے1854 یوتھ کلب ڈیولپمنٹ پروگراموں کا اہتمام کیا گیا۔
      * 167605نوجوانوں کو شامل کرکے بلاک اور ضلع سطح پر 1331 کھیلوں کے مقابلوں کا اہتمام کیا گیا۔
      * 1119587 نوجوانوں کو شامل کرکے قومی اور بین الاقوامی اہمیت کے دنوں کو منانے کے لئے 8054 پروگرام منعقد کئے گئے۔
      * 136734 نوجوانوں کو شامل کرکے 240 ضلع یوتھ کنونشنوں کا اہتمام کیا گیا۔
      * سووچھتا پروگرام : 8825 اسکولوں ، کالجوں، 7720 اسپتالوں اور 19437 مجسموں کی صفائی کے لئے 872813 نوجوانوں کو شامل کرکے 104279 مقامات پر سووچھتا پروگراموں کا اہتمام کیا گیا۔5974990 نوجوانوں کو شامل کرنے کے ساتھ کل 929737 پروگراموں ، سرگرمیوں اور ایوینٹس کا اہتمام کیا گیا۔
      * پانی کا تحفظ: 3.8 لاکھ نوجوانوں کو شامل کرکے 13ہزار بیداری پیدا کرنے کے پروگراموں کااہتمام کیا گیا اور 3139آبی وسائل کو برقرار رکھا گیا۔
      * اندر دھنش پروگرام: خدمات فراہم کرانے والوں کی مدد سے 52317 بچوں کو ٹیکا لگایاگیا۔
      * اتحاد کا قومی دن اور اتحاد کے لئے دوڑ کا پروگرام ہندوستان میں ضلع نہرو یووا کیندروں نے منعقد کیا، جہاں ڈھائی لاکھ نوجوانوں نے شرکت کی۔
      * ضلع نہرو یووا کیندروں کے ذریعے ہندوستان بھر میں آئین کا دن اور قومی ایکتا دیوس اور پکھواڑامنایا گیا۔

    دہلی سلم آندولن: دہلی میں ایک مہم چلائی جارہی ہے جس کا مقصد‘‘ایسے شہری علاقوں اور سلم بستیوں میں جہاں پوری طرح خدمات فراہم نہیں ہے وہاں نوجوانوں کی شرکت کو یقینی بنایا جارہا ہے۔’’


    یوگا کا عالمی دن: این وائی کی ایس نے تمام سطحوں پر یوگا کے عالمی دن کی سالگر ہ میں سرگرمی سے شرکت کی۔ 14ریاستی سطح کے پروگراموں کا اہتمام کیا گیا، جن میں 34007 نوجوانوں نے شرکت کی۔384 ضلعوں میں ضلع سطح کے پروگراموں کا اہتمام کیا گیا، جس میں 255474نوجوانوں نے شرکت کی۔ گاؤں سطح پر 37286 یوتھ کلبوں نے یوگا پروگراموں کا اہتمام کیا ، جن میں 1044518 نوجوانوں نے شرکت کی۔


    سووچھتا پکھواڑا کی تقریب: این وائی کی ایس نے نیشنل یوتھ رضاکاروں ،الحا ق شدہ یوتھ کلبوں اور ضلعوں میں اہم دیگر شراکت داروں کو شریک کرکے ڈسٹرکٹ نہرو یووا کیندروں کے ذریعے یکم اگست سے 15 اگست2017 تک سووچھتا پکھواڑا کے تحت ملک گیر سطح پر زبردست مہم کا اہتمام کیا گیا۔


    104279 یوتھ کلبوں نے اپنے اپنے گاؤں میں صفائی ستھرائی کی مہم شروع کی، جن میں 872813 نوجوانوں نے شرکت کی۔ 8237 ریلوے اسٹیشنوں، بس اسٹینڈ، مارکیٹ کی جگہوں اور تاریخی جگہوں کو صاف ستھرا کیا گیا، اس کام میں 195545 نوجوانوں نے شرکت کی۔ سووچھتا پکھواڑا کے تحت مجموعی طورپر کل 929737 پروگراموں،سرگرمیوں اور دیگر پروگراموں کا اہتمام کیا گیا،جن میں 5974990نوجوانوں نے شرکت کی۔


    سووچھتا ہی سیوا مہم: این وائی کے ایس نے نیشنل یوتھ رضاکاروں، الحاق شدہ یوتھ کلبوں، مقامی نوجوانوں اور ضلعوں میں دیگر اہم شراکت داروں کو شامل کرکے سووچھتا ہی سیوا کے تحت ملک گیر سطح پر زبردست مہم کا اہتمام کیا۔ انہیں آس پاس کی صفائی ستھرائی کے کام کے سلسلے میں شامل کرنے کی ترغیب دی گئی اور انہیں اس بات کے لئے آمادہ کیا گیا کہ وہ روز مرہ کے کام میں کچھ وقت دیں۔


    معاشرے کے تمام طبقوں کے گاؤں والوں کو شامل کرکے 20384 یوتھ کلبوں نے اپنے اپنے گاؤں میں صفائی ستھرائی کی مہم چلائی۔ ہندوستان بھر کے 20384 گاؤں میں نوجوانوں اور گاؤں والوں کو سووچھتا کے ساتھ ساتھ صفائی ستھرائی کا دیگرسامان تقسیم کیا گیا۔205154 نوجوانوں کی شرکت کے ساتھ کل 38495 پروگراموں کا اہتمام کیا گیا۔


    سووچھ سنکلپ سے سووچھ سدھی: سووچھ بھارت مشن اور متعلقہ معاملات کے علاوہ سووچھتا کو ایک عوامی تحریک بنانے کے لئے اجتماعی شرکت پیدا کرنے کی غرض سے ضلع ، ریاست اور قومی سطح پر مضمون نگاری اور مختصر فلمیں بنانے کے مقابلوں کا اہتمام کیا گیا، تاکہ تعلیم کے علاوہ ان کی معلومات کا ٹیسٹ لیا جاسکے۔ مقابلہ جیتنے والوں کو نقد انعام اور سرٹیفکیٹ دیئے گئے۔


    قومی سطح پر مقابلوں میں پہلا، دوسرا اور تیسرا انعام جیتنے والوں کو نوجوانوں کے امور اور کھیلوں کے وزیر مملکت (آزادانہ چارج)نے انعام تقسیم کئے۔


    وزیر اعظم نے نئی دہلی کے وگیان بھون میں 2 اکتوبر2017 کو رمن دیپ کور اور سنگت لال پی ایس کو مضمون نگاری اور مختصر فلم بنانے سےمتعلق مقابلوں میں کامیابی حاصل کرنے پرقومی سطح کا انعام دیا۔


    رواں سال کے دوران این وائی کے ایس کے ذریعے اسکیم کے آئی ای سی – میڈیا اور پبلی سٹی جز کو نافذ کیا گیا تاکہ 220 ضلعوں میں شرم دان کے بارے میں بیداری پیدا کی جاسکے۔ شرم دان سرگرمیاں جاری ہےاور پروگرام کے تحت کئے گئے غیر معمولی کام کے لئے 152 یوتھ کلبوں کو ایوارڈ پیش کئے گئے۔


    خصوصی پروجیکٹ: 15 اپریل سے 19 اپریل 2017 تک موتیہاری میں بہار سرکار کے اشتراک سے چمپارن تحریک کی 100ویں سالگرہ منائی گئی۔ لگ بھگ این وائی کے ایس کے 768 نوجوانوں میں اس پروگرام میں شرکت کی۔


    گوہاٹی میں یوتھ کنکلیو - این وائی کے ایس نے 23 میں 2017 کو گوہاٹی میں ریاستی سطح کا یوتھ کنکلیو کا اہتمام کیا۔ پروگرام میں نوجوانوں کی ترقی سے متعلق معاملات کو اجاگر کیا گیا۔ اس پروگرام میں 900 نوجوانوں نے شرکت کی۔


    رائے پور(چھتیس گڑھ) میں یوتھ کنونشن - این وائی کے ایس نے رائےپور میں25 مئی 2017 کو ریاستی سطح کا یوتھ کنونشن منعقد کیا، جس میں 1359 نوجوانوں نے شرکت کی۔


    سلم یووا دوڑ - این وائی کے ایس نے دہلی کے جھگی بستی علاقے کے لوگوں کوتحریک دینے کے لئے دہلی میں 26 مئی 2017 کو سلم یووا دوڑ کا اہتمام کیا، تاکہ نوجوانوں کو قومی دھارا میں شامل کیا جاسکے اور حکومت کی مختلف اسکیموں کے بارے میں ان میں بیداری پیدا کی جاسکے۔تقریباً 5 ہزار نوجوانوں نے اس پروگرام میں شرکت کی۔


    کوزی کوڈ میں یوتھ کنونشن - این وائی کے ایس نے 15 جون 2017 کو کیرالہ کے کوزی کوڈ میں یوتھ کنونشن منعقد کیا۔ اس کنونشن کا موضوع تھا یوتھ انڈیا وژن - 2000۔ اس پروگرام میں 300 سے زیادہ نوجوانوں اور رضاکاروں نے شرکت کی۔


    گینگٹوک میں ریاستی سطح کا کنونشن - این وائی کے ایس نے4 جون 2017 کو سکم کے گینگٹوک میں ریاستی سطح کا یوتھ کنونشن منعقد کیا ، جس میں تقریباً 1500 نوجوانوں نے شرکت کی۔


    نمامی گنگا پروگرام میں نوجوانوں کی شرکت - این وائی کے ایس دریائے گنگا کے پاس کے گاوؤں میں صفائی ستھرائی کے لیے بیداری مہم پھیلانے کے لیے گنگا صفائی کے قومی مشن کے ساتھ کام کررہا ہے۔


    گنگا نرکشن یاترا(26 مئی تا09جون2017)


    گنگا دسہراتقریب(3تا4 جون 2017) این وائی کے ایس نے اترپردیش، اتراکھنڈ، بہاراور مغربی بنگال کے 53مخصوص بلاکوں میں پروگرام کا اہتمام کیا۔اس پروگرام میں 7601 نوجوانوں نے شرکت کی۔


    گنگا ورکشاروپن سپتاہ - 25 جولائی تا31 جولائی2017) این وائی کے ایس نے دریائے گنگا سے متصل اترپردیش، اتراکھنڈ، بہار، جھاڑکھنڈ اور مغربی بنگال میں 13 ضلعوں میں اس پروگرام کا اہتمام کیا ، جس میں 8894نوجوانوں اور 20299 ٹیم ممبروں نے 112246 پودے لگائے۔


    سووچھ دہلی این سی آر پروجیکٹ - این وائی کے ایس نے مکانات اور شہری معاملات کے وزارت کے تعاون سے سووچھ دہلی این سی آر پروجیکٹ کا اہتمام کیا ، جس میں نوجوانوں نے شرکت کی۔


    پریٹن پرو - این وائی کے ایس نے ملک بھر میں 5 اکتوبر سے 25 اکتوبر تک پریٹن پرو کا اہتمام کیا۔ اس کا مقصد سیاحتی اہمیت کے بارے میں لوگوں کو بیدار کرنا اور ان کی حوصلہ افزائی کرنا تھا۔ وزارت خزانہ نے پریٹن پرو کے دوران کئے گئے مثالی کام کے لیے این وائی کے ایس اور ایم او وائی ا ے ایس کو ایوارڈ پیش کیے۔


    قبائلی نوجوانوں کےتبادلہ کا پروگرام - ٹی وائی ای پی چھتیس گڑھ ، جھاڑکھنڈ، اڑیسہ ، مہاراشٹر، آندھرا پردیش، تلنگانہ اور بہار کے 29 ایل ڈبلیو ای سے متاثرہ ضلعوں کے 2000 نوجوانوں کی شرکت کے ساتھ ملک کے دس مقامات پر قبائلی نوجوانوں کے تبادلہ کے پروگرام کا اہتمام کررہی ہے۔


    .2 نیشنل سروس اسکیم (این ایس ایس)

      * این ایس ایس 3.86 ملین نوجوان طلباء کے ساتھ رضاکارکمیونٹی سروس کے ذریعے نوجوان طلباء کے کردار اور ان کی شخصیت کو نکھارنے کے لئے کام کررہی ہے ان نوجوان طلباء کا ملک بھر کے 28621 سینیئر سیکنڈری اسکولوں ،16331 کالجوں/تکنیکی اداروں، 396 یونیورسٹیوں/ +2 کونسلوں کے41442این ایس ایس یونٹوں میں اندراج کیا گیا ہے۔

    این ایس ایس کی کچھ اہم حصولیابیاں اور اقدامات حسب ذیل ہیں:

      * این ایس ایس 01.14.2016 کو ایک سینٹرل اسکیم کے طورپر تشکیل دی گئی ہے۔
      * این ایس ایس کے رضاکار ملک بھر میں سووچھ بھارت مشن سرگرمیوں میں شرکت کررہے ہیں۔ سووچھ بھارت پکھواڑا کے دوران این ایس ایس کے رضاکاروں نے 3611 اسپتال، 2616 ڈسپنسریاں،1481کمیونٹی سینٹرز، 1096 اولڈ ایج ہومز، 2252 تاریخی مقامات، 1062 یتیم خانے،176 معذوروں کے سینٹر،949 ریلوے اسٹیشن،9961 بس اسٹاپس،22282 مجسمے اور 654 آثارقدیمہ کے جگہوں اور سیاحتی مقامات کو صاف ستھرا کیا۔این ایس ایس کے ایک رضاکار ایم وشنو نے فلم بنانے کے مقابلے میں دوسرا انعام جیتا۔ اس پروگرام کا اہتمام سووچھتا ہی سیوا کے دوران پینے کے پانی اور صفائی ستھرائی کی وزارت کی طرف سے کیا گیا تھا۔
      * یوگا کے بین الاقوامی دن کے موقع پر(21.06.2017) تقریباً 22 لاکھ 16 ہزار این ایس ایس رضاکاروں نے ملک بھر میں مختلف یوگا پروگراموں میں شرکت کی۔
      * این ایس ایس رضاکاروں کے ذریعے 33لاکھ 54 ہزار پودے لگائے گئے۔
      * این ایس ایس رضاکاروں کے ذریعے3.96 لاکھ یونٹ خون کے عطیے دیئے گئے۔
      * مشن اندردھنش کے تحت این ایس ایس کے رضاکاروں نے 4 لاکھ 50ہزار بچوں کو دوا پلائی۔
      * 17134صحت ، آنکھ امیونائزیشن کیمپوں کا اہتمام کیا گیا،جس میں 9.93لاکھ این ایس ایس رضاکاروں نے شرکت کی۔
      * کمیونٹی سے متعلق معاملات پر 50.355 بیداری پروگرام، ریلیاں اور مہم کا اہتمام کیا گیا، جس میں 3605 لاکھ این ایس ایس رضاکاروں نے شرکت کی۔
      * 2لاکھ 33ہزار رضاکاروں کو سیلف ڈیفنس یعنی اپنی حفاظت خود کرنے کی تربیت دی گئی۔
      * ملک بھر میں این ایس ایس یونٹوں نے جی ایس ٹی اور ڈیجیٹل ادائیگی کے بارے میں بیداری پروگرام کا اہتمام کیا۔
      * اروناچل پردیش، ناگالینڈ اور تریپورہ میں 3 نارتھ ایسٹ یوتھ فیسٹول کا اہتمام کیا گیا، جس میں ہرشمال مشرقی ریاست کے 300 این ایس ایس رضاکاروں نے شرکت کی۔

    .3 نوجوانوں کی ترقی کا راجیو گاندھی نیشنل انسٹی ٹیوٹ(آر جی این آئی وائی ڈی)


    آر جی این آئی وائی ڈی تمل ناڈو میں سری پیرمبدور کے مقام پر واقع ہے۔ یہ نوجوانوں کے مسائل کے بارے میں تربیت ، تحقیق، توسیع اور موثر اقدامات کا ایک اہم ادارہ ہے۔ آر جی این آئی وائی ڈی کو 2012 کے آر جی این آئی وائی ڈی قانون کے ذریعے‘‘قومی اہمیت کا حامل ادارہ’’ قرار دیا گیا ہے۔ سال کے دوران آر جی این آئی وائی ڈی کے کچھ اہم اقدامات /کامیابیاں مندرجہ ذیل ہیں:

      * آر جی این آئی وائی ڈی نے انڈیا یوتھ ڈیولپمنٹ انڈیکس اور رپورٹ 2017 کو شائع کیا جو اس ادارے کی طرف سے 2010 میں کی گئی کوشش اور اس کی پیروی میں 2017 میں اس اشاریہ کی اشاعت تک کی سرگرمیوں کا احاطہ کرتی ہے۔ اس کا اجراء وزیر مملکت (آزادانہ چارج) برائے نوجوانوں کے امور اور کھیل کود کرنل راجیہ وردھن سنگھ راٹھور نے 13 نومبر 2017 کو نئی دہلی میں کیا تھا۔
      * نیشنل یوتھ پالیسی 2014 کی طرز پر مختلف موضوعات پر ملک بھر میں سمپل اور اسمارٹ ماڈل کے ذریعے 14433 نوجوان عہدیداروں اور نوجوانوں کو شامل کرکے 210 ٹریننگ آف ٹرینرز(ٹی او ٹی) کو تربیت اور صلاحیت سازی کے پروگراموں کا اہتمام کیا گیا۔
      * آر جی این آئی وائی ڈی نے آئی آئی ای کے اشتراک سے شمال مشرقی خطے کے لئے صنعت کاری کی ترقی اور کاروبار کے تربیتی پروگراموں پر ٹی او ٹی کا اہتمام کیا۔
      * تعلیمی پروگراموں میں17-2016 اور 18-2017 کے تعلیمی سال کے لئے 190 طلباء کا اندراج کیا گیا، جہاں بہت سی ریاستوں نے نمائندگی کی۔
      * مشہور تحقیقی اداروں کے ذریعے تجویز کردہ 26 پروجیکٹوں کو آر جی این آئی وائی ڈی کے ذریعے فنڈ فراہم کیا گیا۔
      * آر جی این آئی وائی ڈی نے تعلیمی سال 17-2016 میں نوجوانوں کے فروغ میں ایک اور مثالی ایک سالہ پوسٹ گریجویٹ ڈپلومہ کا آغاز کیا جو 51 طلباء کے ساتھ 2017 سے جاری ہے۔
      * آر جی این آئی وائی ڈی کے ذریعے ایمبرونک سوشل بزنس انکیوبیشن سینٹر قائم کیا جارہا ہے۔
      * آر جی این آئی وائی ڈی نے الیکشن کمیشن کے تربیت اور تحقیقی ونگ کے ساتھ ایک مفاہمت نامے پر دستخط کئے ہیں۔ انڈیا انٹرنیشنل انسٹی ٹیوٹ آف ڈیموکریسی اور الیکشن مینجمنٹ نے 13 نومبر 2017 کو نوجوانوں میں ووٹ ڈالنے کے تئیں بیداری کو فروغ دیا تھا۔
      * آر جی این آئی وائی ڈی نے نیشنل کونسل آف رورل انسٹی ٹیوٹ کے ساتھ ایک مفاہمت نامے پر دستخط کئے ہیں، تاکہ دیہی ہندوستان کے مختلف پہلوؤں پر تحقیق سیکھنے سکھانے ، مشترکہ اشاعت فیلڈ انگیجمنٹ اور تربیت کے وسیع شعبے میں تعاون کیا جاسکے۔ نیشنل کونسل آف رورل انسٹی ٹیوٹ ایک ادارہ ہے جو انسانی وسائل کے فروغ کی مرکزی وزارت کے تحت کام کررہا ہے۔

    .4 بین الاقوامی تعاون


    محکمہ نوجوانوں میں بین الاقوامی تناظر کو فروغ دینے کے لیے مختلف ملکوں کے ساتھ نوجوانوں کے تبادلے کے بین الاقوامی پروگرام شروع کرنے کا خواہشمند ہے اور وہ نوجوانوں کی ترقی پر مختلف بین الاقوامی ایجنسیوں کے ساتھ اشتراک بھی کرنا چاہتا ہے۔


    این وائی کے ایس اور این ایس ایس کے استحکام پر ایک پروجیکٹ یواین ڈی پی/یون این وی کے اشتراک سے لاگو کیا جارہا ہے۔ یہ پروجیکٹ 14 کروڑ روپے کی کل لاگت سے 4 سال کے مدت میں لاگو کیا جائے گا۔پروجیکٹ کے لئے افرادی قوت کو بھرتی کیا گیا ہے اور انہیں تربیت دی گئی ہے اور انہیں فیلڈ میں تعینات کیا گیا ہے۔ پروجیکٹ پر پورے زور و شور سے عمل جاری ہے۔


    .5 نوجوانوں اور بالغوں کی ترقی کے لیے قومی پروگرام(این پی وائی اے ڈی)


    این پی وائی اے ڈی نوجوانوں اور بالغوں کی سرگرمیوں کو انجام دینے کے لیے سرکاری /غیر سرکاری اداروں کو تعاون فراہم کرنے کے لیے ایک امبریلا اسکیم ہے۔ این پی وائی اے ڈی کے کچھ اہم کارنارمے اور حصولیابیاں حسب ذیل ہیں:

      * 18-2017 مالی سال کے دوران آل انڈیا سطح کی تنظیموں سمیت 15 رضاکار تنظیموں کو مالی امداد فراہم کی گئی۔
      * 28 سے 30 اکتوبر 2017 تک سکم کے گینگٹوک میں پانچواں شمال مشرقی یوتھ فیسٹول کا اہتمام کیا گیا۔
      * 12 سے 16 جنوری 2018 تک راجستھان کے جے پور میں گیان وہار یونیورسٹی میں 22واں نیشنل یوتھ فیسٹول منعقد ہوگا۔
      * اس سال تینزنگ نارگے نیشنل ایڈونچرایوارڈ 2016 زمین اورپانی میں مہم جوئی اور تاعمر کارناموں کے لئے چار لوگوں کو اس سال تینزنگ نارگے نیشنل ایڈونچر ایوارڈعطا کئے گئے۔

    .6 نیشنل ینگ لیڈرز پروگرام(این وائی ایل پی)


    15-2014 کے دوران بجٹ اعلانیے کے پیش نظر ایک نئی اسکیم نیشنل ینگ لیڈرز پروگرام دسمبر 2014 میں شروع کی گئی تھی، تاکہ نوجوانوں میں لیڈرشپ کوالٹی کو فروغ دیا جاسکے۔ اس سال کے دوران کچھ اہم حصولیابیاں درج ذیل ہیں۔

      * نائبرہڈ یوتھ پارلیمنٹ پروگرامز: این وائی کے ایس – الحاق شدہ یوتھ کلبوں کو شامل کرکے نائبر ہڈ یوتھ پارلیمنٹ پروگراموں کا اہتمام کیا جارہا ہے۔ اس کا مقصد موجودہ معاملوں پر بحث و مباحثے میں نوجوانوں کو شامل کرکے ان کی لیڈر شپ خوبیوں کو فروغ دینا ہے۔ رواں سال کے دوران 2047 بلاک سطح کے پروگرام کا اہتمام کیا گیا ، اس میں 1لاکھ 76 نوجوانوں نے شرکت کی۔ اس کے علاوہ 2.92 لاکھ نوجوانوں کو شریک کرکے 23255 گاوؤں سطح کے نائبرہڈ یوتھ پروگراموں کا اہتمام کیا گیا۔ یہ پروگرام 18-2017 کے پہلے سہ ماہی میں منعقد ہوئے ، جس میں یوگا کے تئیں بیداری اور تربیت کے لئے زور دیاگیا۔
      * نوجوانوں کا فروغ: یہ پروگرام شرم دان سرگرمیوں میں نوجوانوں کو شامل کرکے نوجوانوں کی لیڈر شپ خوبیوں کو فروغ دینے کے لئے کیا جارہا ہے۔

    .7 یوتھ ہاسٹل: نوجوانوں میں سفر کو فروغ دینے کے لئے یوتھ ہاسٹل بنائے گئے ہیں اور اس کا مقصد ملک کی مالا مال ثقافتی وراثت سے نوجوان لوگوں کو آگاہ کرنا ہے۔ یوتھ ہاسٹل کی تعمیر مرکز اور ریاستی حکومتوں کا ایک مشترکہ پروجیکٹ ہے۔ یوتھ ہاسٹل مناسب شرحوں پررہنے سہنے کی اچھی سہولت فراہم کرتے ہیں۔ ملک بھر میں کل 83 یوتھ ہاسٹل تعمیر کئے گئے ہیں اور اروناچل پردیش کے روئنگ میں ایک اور یوتھ ہاسٹل تعمیر کے مرحلے میں ہے۔


    م ن ۔ح ا۔ ن ع


    U: 6246

    
    
    (Release ID: 1512534) Visitor Counter : 4
    
    
    
    
    

*