      نائب صدر جمہوریہ ہند کا سکریٹریٹ

      پروفیسرسوامی ناتھن تبدیلی کے محرک رہنما تھے، جنھوں نے بہت سے سائنس دانو ںکو ترغیب دی ۔
      نائب صدرجمہوریہ ہند
      
      پروفیسرایم ایس سوامی ناتھن کو ‘ یرارنگن ’ایوارڈکی تفویض
      
      Posted On: 10 DEC 2017 7:39PM by PIB Delhi


    نئی دہلی ،11دسمبر: نائب صدرجمہوریہ ہند ، جناب ایم وینکیانائیڈونے کہا ہے کہ پروفیسرایم ایس سوامی ناتھن تبدیلی کے محرک رہنما تھے ، جنھوں نے متعدد سائنسدانوں کو اپنی ذات سے متاثرکیاتھا۔ اور ان ہی سے متاثر ہوکران سائنس دانوں نے بھارتی زراعت سے متعلقہ مسائل پراپنی توجہ مرکوز کی ۔جناب ایم وینکیا نائیڈوکل چنئی میں پروفیسرایم ایس سوامی ناتھ یرارنگن ایوارڈ تفویض کرنے کے بعد حاضرین سے خطاب کررہے تھے ۔ تامل ناڈوکے جناب بنواری لعل پروہت اور دیگرمعززین بھی اس موقع پر موجود تھے ۔


    نائب صدرجمہوریہ ہند نے کہاکہ پروفیسرسوامی ناتھن ایک زندہ روایت تھے جنھوں نے اپنی غیرمعمولی بصیرت ، عہد بستگی اور عملیت کی وجہ سے بھارت کا سرفخرسے بلند کیاتھا وہ صحیح معنوں میں ایک معروف شخصیت تھے جنھوں نے پوری دنیا کو یہ راستہ دکھایاکہ کس طرح سے تحقیق کھیتوں تک پہنچ کر کاشتکاروں کی زندگی بدل سکتی ہے ۔ وہ ایک ایسی شخصیت کے مالک تھے جنھوں نے ہمارے ملک کی ترقی کا پکاعہد کررکھاتھا۔


    نائب صدرجمہوریہ ہند نے کہاکہ 1947میں پروفیسرسوامی ناتھن جنیٹکس اور پلانٹ بریڈنگ کے پوسٹ گریجویٹ طالب علم کے طورپر انڈین ایگلریکلچرل ریسرچ انسٹی ٹیوٹ ( آئی اے آرآئی ، پوسا) نئی دہلی آگئے تھے ۔ انھوں نے انڈین پولیس سروسز کے امتحان میں کامیابی حاصل کی تھی ، لیکن اپنے لئے انھوں نے ایک دوسرا راستہ اختیارکیا ۔ عوامی سلامتی او رتحفظ کے شعبے میں قائدانہ کردارادا کرنے کے بجائے انھوں نے ایک یکسرمختلف راستہ اختیارکیاجس کا تعلق ملک کے لئے خوراک و سلامتی کی فراہمی سے تھا۔


    نائب صدرجمہوریہ ہند نے کہا کہ بھارت نے 1960میں نئی زرعی حکمت عملی اختیارکی اور زیادہ پیداواردینے والے بیج اور کیمیاوی کھادیں استعمال میں آناشروع ہوئے، جس کے نتیجے میں زرعی پیداوارمیں زبردست اضافہ ہوا۔ انھوں نے مزید کہا کہ یہ بھارتی زراعت کی تاریخ میں ایک اہم واقعہ اور اہم موڑ ثابت ہوا۔ پروفیسرایم ایس سوامی ناتھن اس وقت وزیر زراعت کے مشیر ہواکرتے تھے اورانھوں نے ڈاکٹرنارمن بورلاگ کو جنھوں نے ان کے ساتھ کام کیاتھا ، زیادہ پیداواردینے والے گیہوں کی اقسام وضع کرنے کے لئے بھارت آنے کی دعوت دی تھی ۔


    نائب صدرجمہوریہ ہند نے کہا کہ پروفیسرسوامی ناتھن کی بصیرت ، دوراندیشی ، دانشورانہ فہم ، اور تحقیقی نتائج کو کاشتکاروں کی تشویش سے مربوط کرنے کی صلاحیت نے انھیں متعدد اعزازات دلوائے ۔ وہ بھارت اور دنیا کی متعد د سرکردہ سائنٹفک اکیڈمیوں کے فیلورہ چکے تھے ۔اوررائل سوسائٹی آف لندن امریکی قومی اکیڈمی برائے سائنسیز کے بھی فیلورہ چکے تھے ۔


    ******************


    U-6201


    

    
    (Release ID: 1512173) Visitor Counter : 3