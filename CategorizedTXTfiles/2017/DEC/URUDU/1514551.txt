      بجلی کی وزارت

      شکتی پالیسی کے تحت ریاستی شعبے کے بجلی پروجیکٹوں کے ذریعے گھریلو کوئلے کی فراہمی کی درخواست
      Posted On: 28 DEC 2017 7:10PM by PIB Delhi


    نئی دہلی؍28 دسمبر 2017 ،بجلی اور نئی نیز قابل تجدید توانائی کے وزیر مملکت (آزادانہ چارج) جناب راج کمار سنگھ نے ملک میں درآمد شدہ کوئلے پر انحصار کرنے والے بجلی پلانٹوں کی تعداد سے متعلق ایک سوال کے تحریری جواب میں آج لوک سبھا کو بتایا کہ کوئلے کی وزارت نے مئی 2017 میں شکتی پالیسی کے تحت بجلی کے شعبے کے لئے پالیسی 2017 میں نئی کوئلہ رابطہ پالیسی جاری کی تھی۔ مذکورہ پالیسی کی شق بی (vii) کے تحت آزدانہ بجلی کے پیداکار(آئی پی پی) کے لئے جن کے پاس درآمد شدہ کوئلے کی بنیاد پر بجلی کی خریداری معاہدہ (پی پی اے) موجود ہے، بولی لگانے کے عمل کے ذریعے کوئلے رابطے کی تخصیص کا التزام کیا گیا ہے، تاکہ درآمد شدہ کوئلے کی لاگت میں ہونے والا فائدہ براہ راست صارفین تک پہنچے۔ مزید برآں ریاستی شعبے کے متعدد پروجیکٹ جن میں درآمد شدہ کوئلے پر زور دیا گیا تھا اب گھریلو کوئلے کے رابطے کے لئے اسے تجویز میں شامل کرنے پر زور دے رہی ہے۔وزیر موصوف نے کہا کہ ان درخواستوں پر شکتی پالیسی کی شق بی (i) کے تحت غور کیا جارہا ہے۔


    جناب سنگھ نے مزید بتایا کہ کچھ بجلی گھروں کو درآمد شدہ کوئلے پر چلنے کے لئے ڈیزائن کیا گیا ہے، اس لیے گھریلو کوئلے پر انہیں چلانے کے لئے تکنیکی پیچیدگیا ں پیدا ہورہی ہیں۔ سینٹرل الیکٹریسٹی اتھارٹی (سی ای اے) کی رپورٹ کے مطابق کوئلے پرمبنی حرارتی بجلی گھروں کو درآمداتی کوئلے کی بنیاد پر ڈیزائن کیا گیا ہے، ان کی تفصیلات پیش کی جارہی ہیں۔ وزیر موصوف نے مزید بتایا کہ کچھ بجلی گھر درآمد شدہ کوئلے کا استعمال کرتے ہیں اس لیے اس کے ساتھ گھریلو کوئلے کی آمیزش کی جارہی ہے۔

                                                                                            
نمبر شمار  پلانٹ کا نام           صلاحیت (میگا واٹ)  ادارہ                                  
                                                                                            
                                                                                            
                                                                                            
1.         سکّا ٹی پی ایس         500                گجرات اسٹیٹ الیکٹری سٹی کارپوریشن لمٹیڈ
                                                                                            
                                                                                            
                                                                                            
2.         ٹرامبے ٹی پی ایس       1250               ٹاٹا پاور                              
                                                                                            
                                                                                            
                                                                                            
3.         رتنا گیری              1200               جے ایس ڈبلیو انرجی                     
                                                                                            
                                                                                            
                                                                                            
4.         تورن گلو               860                جے ایس ڈبلیو انرجی                     
                                                                                            
                                                                                            
                                                                                            
5.         *مندرا ٹی پی ایس       4620               اڈانی پاور                             
                                                                                            
                                                                                            
                                                                                            
6.         اڈوپی ٹی پی ایس        1200               اڈانی پاور                             
                                                                                            
                                                                                            
                                                                                            
7.         مندرا یو ایم پی پی     4000               کوسٹل گجرات پاور لمٹیڈ                 
                                                                                            
                                                                                            
                                                                                            
8.         سلایا ٹی پی ایس        1200               ایسار                                  
                                                                                            
                                                                                            
                                                                                            
9.         سمہاپوری ٹی پی ایس     600                سمہاپوری انرجی                         
                                                                                            
                                                                                            
                                                                                            
10.        تھمینا پٹنم ٹی پی ایس  300                میناکشی انرجی                          
                                                                                            
                                                                                            
                                                                                            
11.        موتیارا ٹی پی ایس      1200               کوسٹل انرجن                            
                                                                                            
                                                                                            

    ( * :4620 میگا واٹ، 1980 میگاواٹ میں سے 70:30 کے تناسب سے آمیزش کے لئے ڈیزاین کیا گیا ہے)۔

    
    
    (Release ID: 1514551) Visitor Counter : 25