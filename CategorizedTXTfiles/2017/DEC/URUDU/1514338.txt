      وزارت دفاع

      رینک میں مساوات
      Posted On: 27 DEC 2017 5:14PM by PIB Delhi


    نئی دہلی، 27 ؍دسمبر،حکومت مسلح افواج کی طرف سے رینک میں برابری، بھتوں اور دیگر فوائد سمیت مختلف معاملات پر وقتا فوقتا ظاہر کی جانے والی تشویش سے پوری طرح آگاہ ہے۔ حکومت پہلے ہی یہ وضاحت کرچکی ہے کہ سروس کے رینک اور اُن کے سول عہدیداروں کے درمیان موجودہ برابری اور مساوات میں کوئی تبدیلی یا عہدے کو کم کرنے کی کارروائی نہیں کی گئی ہے۔


    دفاعی سروس کی منفرد کے پہلوؤں کو تسلیم کرتے ہوئے دفاعی افواج کے اہلکاروں کو کینٹین اسٹور ڈپو میں ٹیکس میں رعایت، ریلوے اور ایئرلائن سے سفر کے لئے رعایتی واؤچر کے علاوہ دفاع کے اہلکاروں کو خطرات اور محنت ومشقت کا سامنا کرنے کے لئے مختلف بھتوں کے ذریعے معاوضے سمیت نقد اور جنس میں بہت سی سہولیات اور فوائد فراہم کئے جاتے ہیں۔ مسلح افواج کے اہلکاروں کو خطرات اور محنت شاقہ سے متعلق 28 بھتے اور 31 دیگر بھتے اور رعایتیں دستیاب ہیں اور ان کی شرحوں پر نظرثانی کی گئی ہے جو ساتویں تنخواہ کمیشن کی سفارش پر حکومت کے ذریعے کئے گئے فیصلے کے بعد قابل ادائیگی ہیں۔ یہ سفارشات وزارت دفاع کی ویب سائٹ پر اپ لوڈ کی گئی ہیں اور جنہیں : mod.gov.in/def/sites/default/files/Revisedrates.pdf پر دیکھا جاسکتا ہے۔


    جہاں تک راشن کا تعلق ہے، ساتویں تنخواہ کمیشن نے سفارش کی ہے کہ پرامن علاقوں میں تعینات دفاعی افواج کے عہدیداروں کے لئے مفت راشن اور راشن کی رقم کے بھتے کو ختم کیا جانا چاہئے۔ حکومت نے 6 جولائی 2017 کی قرار داد نمبر 11-1/2016- IC کے ذریعہ فیصلہ کیا ہے کہ راشن کی رقم کےبھتے کی ادائیگی کو انہیں براہ راست ان کے بینک کھاتوں کو منتقل کے کرنے ساتھ جاری رکھا جائے گا۔


    مذکورہ بالا معلومات محکمہ دفاع میں وزیر مملکت ڈاکٹر سبھاش بھامرے نے آج لوک سبھا میں جناب سنتوش سنگھ چودھری کے ایک سوال کا تحریری جواب دیتےہوئے فراہم کی۔


    ۔۔۔۔۔۔۔۔۔۔۔

    
    
    (Release ID: 1514338) Visitor Counter : 18