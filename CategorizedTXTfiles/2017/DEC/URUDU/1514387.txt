      وزارات ثقافت

      میوزموں کی جدید کاری حکومت کے ذریعے مسلسل بنیاد پر کی جاتی ہے:ڈاکٹر مہیش شرما
      Posted On: 27 DEC 2017 6:30PM by PIB Delhi


    نئی دہلی، 27 ؍دسمبر،کلچر کے وزیر مملکت (آزادانہ چارج) اور ماحولیات، جنگلات اور آب وہوا میں تبدیلی کے وزیر مملکت ڈاکٹر مہیش شرما نے آج راجیہ سبھا میں ایک سوا ل کے تحریری جواب میں ایوان کو بتایا کہ ملک میں بہت سی میوزیم کلچر کی وزارت کے براہ راست انتظامی کنٹرول کے تحت آتی ہیں، ان میں نیشنل میوزیم (نئی دہلی)، نیشنل گیلری آف ماڈرن آرٹ کی تین شاخیں (دہلی، بینگلورو، ممبئی) انڈین میوزیم (کولکاتا)، وکٹوریہ میموریل ہال (کولکاتا)، سالار جنگ میوزیم ( حیدرآباد)، 23سائنس سینٹر جو نیشنل کونسل آف سائنس میوزیم (کولکاتا) کے تحت ہیں اور الہ آباد میوزیم (الہ آباد) شامل ہیں۔ ان کے علاوہ محکہ آثار قدیمہ کے زیر کنٹرول 44 میوزیم بھی موجود ہیں۔ ان میوزیموں میں بڑی تعداد میں فن پارے، مصوری کے نادر نمونے، مجسمے اور سکے وغیرہ موجود ہیں۔ ان میوزیموں کو بہتر بنانے اور جدید کاری کا کام حکومت ہند کے ذریعے مسلسل بنیاد پر کیا جاتا ہے تاکہ انہیں اچھی حالت میں رکھا جاسکے۔ اس کے علاوہ حکومت نے اس شعبے میں بین الاقوامی پیش رفت کے ساتھ برقرار رکھنے کے لئے بھارت میں میوزیموں میں معیاری تبدیلی کرنے کے لئے مسلسل بنیاد پر 14 نکاتی ایکشن پلان پر کام کیا ہے تاکہ ان میوزیموں کو بھی بین الاقوامی سطح پر معیاری بنایا جاسکے۔


    ۔۔۔۔۔۔۔۔۔۔۔

    
    
    (Release ID: 1514387) Visitor Counter : 19