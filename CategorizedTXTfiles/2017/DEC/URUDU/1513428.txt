      امور داخلہ کی وزارت

      ریاستوں میں ایم پی ایف کی صورت حال
      Posted On: 20 DEC 2017 6:30PM by PIB Delhi


    نئی دہلی، 20 ؍دسمبر،ریاستی پولیس فورس کو جدید بنانا ریاستوں کی بنیادی ذمہ داری ہے۔ حکومت ہند پولیس بنیادی ڈھانچے کو مستحکم کرنے کی خاطر مرکزی امداد فراہم کرکے ریاستی حکومتوں کی کوششوں میں مدد کرتی ہے۔ ملک میں بڑھتے ہوئے جرائم کے پیش نظر سکیورٹی کے نظام کو جدید ترین ٹیکنالوجی سے لیس کرنے کے لئے حکومت نے ’’پولیس فورس کی جدید کاری‘‘ (ایم پی ایف) کی اسکیم کے تحت 25061 کروڑ روپے کی رقم مختص کرنے کی منظوری دی ہے۔ اس اسکیم کے تحت ’’پولیس کی جدید کاری کے لئے ریاستوں کو امداد‘‘ نامی ذیلی اسکیم کے تحت 2017-18 سے 2019-20 کی مدت کے لئے 7380 کروڑ روپے کے فنڈ کو مختص کرنے کی منظور دی گئی ہے۔ ذیلی اسکیم ریاسی پولیس فورس کی جدید کاری اسکیم کو جاری رکھتے ہوئے شروع کی گئی ہے جو 1969-70 سے نافذ کی جارہی ہے۔ ذیلی اسکیم کے تحت ریاستوں کو سکیورٹی، نگرانی، مواصلاتی سازوسامان، جدید ہتھیار اور فارنسک آلات وغیرہ کی خریداری کے لئے مرکزی امداد فراہم کی جاتی ہے۔


    حکومت کو ایم پی ایف کے لئے مزید فنڈ فراہم کرنے کی کئی ریاستوں سے درخواستیں موصول ہوئی ہیں۔ اس سلسلے میں یہ بات قابل ذکر ہے کہ ایم پی ایف کے لئے مختص تمام فنڈ پہلے سے طے شدہ تناسب میں ریاستوں کو مختص کیا جاچکاہے۔ رہنما خطوط کے مطابق اب مزید رقم مختص کرنے کی کوئی گنجائش نہیں ہے۔ ایسی ریاستوں کے لئے، جنہوں نے فنڈ کے استعمال کے سرٹیفکٹ فراہم نہیں کئے ہیں، فنڈ کو یکجا کرکے بہتر کارکردگی والی ریاستوں کو فراہم کئے گئے ہیں یعنی ریاستوں کو جو اپنا فنڈ کے استعمال کا سرٹیفکٹ داخل کرچکی ہیں۔


    جدید کاری ایک مسلسل عمل ہے۔ ایم پی ایف کے تحت 2000-01 سے2015-16تک 15808.92 کروڑ روپے جاری کئے جاچکے ہیں اور ریاستوں نے 15264.51 کروڑ روپے اب تک استعمال کرلئے ہیں جس کا مطلب ہے کہ 2015-16 تک 96.55 فیصد فنڈ استعمال کیا جاچکا ہے۔ ریاستوں نے اس فنڈ سے بہت سے کام کئے ہیں جن میں پولیس کے عملے کے لئے بہتر رہائشی سہولیات، پولیس کی جدید عمارتوں کی تعمیر، داخلی سکیورٹی کو برقرار رکھنے کے لئے بہتر اور جدید ہتھیاروں کی خریداری، جدید ترین تربیتی سازوسامان کے ساتھ تربیت کی سہولیات، مواصلات کا بہتر نیٹ ورک، پولیس کی کارکردگی میں اضافے کے لئے پولیس دفاتر میں کمپیوٹر لگانے کا انتظام اور بہتر تحقیقاتی اور سروس فراہم کرنے کی صلاحیت وغیرہ شامل ہیں۔ ریاستی پولیس فورس کی صلاحیت کو فروغ دینے کے لئے، سی سی ٹی این ایس پروجیکٹ کے ایک حصے طور پر حکومت ہند نے 21 اگست 2017 کو ایک ڈیجیٹل پولیس پورٹل جاری کیا ہے جو تحقیقات، پالیسی سازی، اعدادوشمار کے تجزئے اور جرائم کے قومی ڈاٹا بیس کے ریکارڈ وغیرہ کے ذریعے تحقیقات کے لئے بہتر سہولیات فراہم کرنا ہے۔ اس کے علاوہ ’’پولیس بنیادی ڈھانچے کو بہتر بنانے کی خاطر خصوصی پروجیکٹوں؍ پروگراموں کے لئے ریاستوں کو امداد‘‘ کی ذیلی اسکیم 587 کروڑ روپے کی لاگت سے منظور کی گئی ہے جس میں پولیس کی جدید کاری کے لئے مرکزی امداد دی جائے گی۔ ایک خصوصی زمرے کے تحت 100 کروڑ روپے کی لاگت کے ساتھ پولیس بنیادی ڈھانچے، تربیتی اداروں، تحقیقاتی سہولیات وغیرہ کے لئے شمال مشرقی ریاستوں کو خصوصی پروجیکٹو؍ پروگراموں کے لئے امداد دی جارہی ہے۔


    امور داخلہ کے وزیر مملکت جناب کرن رجیجو نے آج راجیہ سبھا میں محترمہ راجانی پاٹل اور جناب پی بھٹہ چاریہ کے سکیورٹی سے متعلق سوالوں کا تحریری جواب دیتےہوئے ایوان کو مذکورہ معلومات فراہم کیں۔


    ۰۰۰۰۰۰۰۰


    (م ن-و ا- ق ر)


    U- 6 416

    
    
    (Release ID: 1513428) Visitor Counter : 4