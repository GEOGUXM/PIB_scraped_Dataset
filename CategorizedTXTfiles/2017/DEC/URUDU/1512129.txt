      جہاز رانی کی وزارت

      جے این پی ٹی پر کنٹینر ہینڈلنگ میں ریکارڈ 5.76 فیصد اضاف، ڈی پی ڈی کی حصے داری 34.73 تک پہنچی
      Posted On: 08 DEC 2017 6:29PM by PIB Delhi


    نئی دہلی، 7 دسمبر 2017، جواہر لال نہرو پورٹ ٹرسٹ (جے این پی ٹی) نے نومبر 2017 میں 3.9 لاکھ ٹی ای یو کوہینڈل کیا ۔اس طرح سے گزشتہ برس کی اسی مدت کے مقابلے میں اپریل سے نومبر 2017 کے دوران کنٹینر ہینڈلنگ میں 5.76 فیصد کا اضافہ درج کیا گیا۔


    جے این پی ٹی کے چار ٹرمنلوں میں سے جے این پی سی ٹی نے 1.18 لاکھ ٹی ای یو، اے پی ایم ٹرمنل میں مجموعی طور پر 1.66 لاکھ ٹی ای یو، ڈی پی ورلڈ ( این ایس آئی سی ٹی اور این ایس آئی جی ٹی پر مشتمل) نے مل لر نومبر 2017 میں 1.06 لاکھ ٹی ای یو ہینڈل کئے۔


    ’’کاروبار کرنے کو آسان بنانے ‘‘ کی حکمت عملی کے تحت ڈائرکٹ پورٹ ڈیلیوری (ڈی پی ڈی) میں تیزی کے ساتھ اضافہ ہوا اور ڈی پی ڈی کے توسط سے نومبر مہینے میں 34.73 فیصد زیادہ کارگو کلیئر کئے گئے جس کی وجہ سے لین دین پر آنے والی لاگت اور وقت کی زبردست بچت ہوئی۔


    انٹر ٹرمنل موومنٹس نام کی ایک دوسری اہم پہل کا 15267 ٹرکوں نے استعمال کیا جس کی وجہ سے نومبر میں لین دین کی مکمل تعداد 19279 تک پہنچ گئی۔ اس اقدام سے آغاز سے لیکر اب تک 7.12 کروڑ روپے کے ایندھن کی بچت ہوئی۔


    نومبر مہینے میں کئی بین الاقوامی وفود کے دورے ہوئے اور کئی بامعنی پیش رفت ہوئی۔ جے این پی ٹی کو ’گرین پورٹ‘ مہم کے تحت ایک نیا ملٹی یوٹی لٹی لانچ ملا جسے بندرگاہی علاقے میں چھوٹے پیمانے پر تیل کے رساؤ کے مسئلے اور ملبوں کو اکٹھا کرنے کے لئے تیار کیا جارہا ہے۔ اینٹ ویپ پورٹ کے وفود نے جے این پی ٹی کا دورہ کیا تاکہ جے این پی ٹی اینٹ ویپ ٹریننگ سینٹر کو عالمی معیار کا سمندری تربیتی ادارہ بنانے کے لئے لائحہ عمل تیار کیا جاسکے۔لاطویا کے وزیراعظم کی قیادت میں ایک اعلی سطحی وفد نے بھی جے این پی ٹی کا دورہ کیا تاکہ اس بندرگاہ پر موجود بنیادی ڈھانچوں اور دستیاب سہولتوں کا معائنہ کرسکے۔ فلپائن کے پورٹ آف ہیلی فیکس (کناڈا) کے وفود اور اسلامی جمہوریہ ایران میں ہندوستان کے سفیر نے ایرانی وفد کے ساتھ جے این پی ٹی کا دورہ کیا تاکہ تجارت کو فروغ دینے سے متعلق امکانات کا جائزہ لیا جاسکے۔


    ۔۔۔۔۔۔۔۔۔۔۔


    م ن۔ م م ۔ ن ا۔


    (07-12-17)


    U- 6181

    
    
    (Release ID: 1512129) Visitor Counter : 3