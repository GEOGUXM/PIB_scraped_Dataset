      وزارات ثقافت

      دیہی اور قبائلی علاقوں میں تہذیبی روایات ، فنونِ لطیفہ اور ادب کا فروغ
      Posted On: 20 DEC 2017 6:08PM by PIB Delhi


    نئی دہلی، 20 دسمبر / تہذیب و ثقافت کے وزیر مملکت ( آزادانہ چارج ) اور ماحولیات ، جنگلات اور آب و ہوا کی تبدیلی کے وزیر مملکت ڈاکٹر مہیش شرما نے اپنے ایک تحریری جواب میں آج راجیہ سبھا کو بتایا کہ وزارت تہذیب و ثقافت نے ملک کے دیہی اور قبائلی علاقوں میں تہذیبی روایات ، فنون ِ لطیفہ ، ادب ، لوک فنون اور نغموں کے فروغ کے لئے پٹیالہ ، ناگپور ، ادے پور ، الہٰ آباد ، کولکاتہ ، دیما پور اور تھنجا وور میں صدر دفاتر کے ساتھ 7 زونل تہذیبی مراکز ( زیڈ سی سی ) قائم کئے ہیں ۔ یہ زونل مراکز پابندی کے ساتھ مختلف فنون کے تحفظ کے لئے متعدد تہذیبی سرگرمیاں اور پروگراموں کا انعقاد کرتے ہیں ۔


    حکومت ہند نے متفقہ شرائط و ضوابط کے مطابق ان زونل مراکز کی اپنی ریاستوں میں ذیلی تہذیبی مراکز قائم کرنے کی پہل کی ہے ، جن میں مفت اراضی کی فراہمی اور اپنے حصے کے فنڈ کا تعاون بھی شامل ہے ۔ یہ تہذیبی مراکز متعلقہ زیڈ سی سی کے انتظامی کنٹرول اور نگرانی میں ہوں گے ۔ فی الحال زیڈ سی سی کی کسی بھی رکن ریاست میں علاقائی دفتر / تہذیبی مرکز قائم کرنے کی کسی بھی تجویز کو حتمی شکل نہیں دی گئی ہے ۔


    6413 U. No.

    
    
    (Release ID: 1513413) Visitor Counter : 7