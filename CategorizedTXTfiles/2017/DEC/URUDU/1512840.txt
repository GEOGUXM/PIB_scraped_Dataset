      ریلوے کی وزارت

      ریلوے کے نئے پالیسی اقدامات
      Posted On: 15 DEC 2017 6:37PM by PIB Delhi


    نئی دہلی، 15 ؍دسمبر،ریلوے نے پچھلے چند برسوں میں کئی نئے پالیسی اقدامات متعارف کرائے ہیں۔ ان اقدامات کی تفصیل مندرجہ ذیل ہے:


    ۰ ریلوے میں ایف ڈی آئی: ریلوے کے بنیادی ڈھانچے میں، اس کے آپریشن کے علاوہ خودکار طریقے سے 100 فیصد ایف ڈی آئی کو اجازت دینے کی تجویز کو حکومت نے منظور ی دے دی ہے۔


    ۰ تیزرفتار بلٹ ٹرین: ریلوے نے ریلویز اور جاپان کے درمیان ایک مفاہمت نامے کے تحت احمدآباد اور ممبئی کے درمیان ایک بلٹ ٹرین کا اعلان کیا ہے۔


    ۰ مال برداری والی ٹرینوں کے لئے پالیسی اقدامات:


    مال برادری کے اہم صارفین کے ساتھ پہلے سے طے شدہ قیمتوں میں اضافے پر طویل مدتی ٹیرف کنٹریکٹ (ایل ٹی ٹی سی)


    بھارتی ریلوے میں پہلی مرتبہ مال بھاڑے میں کمی کی گئی۔


    بندرگاہ پر بھیڑ بھاڑ کے چارجز ختم کئے گئے۔


    بھیڑ بھاڑ والے سیزن کا سرچارج ختم کیا گیا۔


    لوہے سے متعلق دو قیمتوں والی پالیسی ختم کی گئی۔


    کئی مقامات پر لوڈنگ کو متعارف کرایا گیا۔


    سائیڈنگ پالیسی میں نرمی کی گئی۔


    روایتی طور پر خالی جانے والی سمت میں مال بھاڑے میں خودکار طریقے سے رعایت کی اسکیم متعارف کرائی گئی۔


    مقررہ نظام الاوقات والی مال برداری خدمات متعارف کرائی گئیں۔


    کنٹینر سیکٹر کو مزید اشیاء کے لئے کھولا گیا۔


    کنیٹنروں کے لئے گڈس ٹرمنل کھولے گئے۔


    مال برداری کے تمام بڑے صارفین کے لئے ایک ہی مقام سے کنٹریکٹ کے طور پر سڑک- ریل، رول آن- رول آف کے لئے مقررہ مینجروں کے ذریعے آخری مقام تک مال پہنچانے کی خدمات متعارف کرائی گئیں۔


    ریلوے اور صارفین کے درمیان ’’سمواد‘‘ نامی مذاکرات شروع کئے گئے۔


    ریلوے رسیدوں کی الیکٹرانک ترسیل اور مانگ کے لئے الیکٹرونک رجسٹریشن کا کام شروع کیا گیا۔


    ۰ ریلوے کی زمین کو باغبانی اور پیڑ لگانے کے لئے پر پٹے دیا گیا۔


    ۰ تمام ڈبوں میں ڈسچارج نہ ہونے والے بائیو ٹوائلٹ متعارف کرائے گئے۔


    ۰ سریشٹھا- ریلوے کی مستقبل کی ٹیکنالوجی ضروریات کو پورا کرنے کے لئے نئی تحقیق وترقی کی تنظیم۔


    ۰ سوترا: عالمی سطح کا ڈاٹا کا تجزیہ کرنے، جدید سافٹ ویئر،نیٹ ورک کو بہتر بنانا اور ڈیزئن کی تیاری کا نظام۔


    ۰ ریل سرمایہ کاری اور منصوبہ بندی کی تنظیم-اپنی کارپوریٹ کی تشکیل جس میں طویل مدتی اور وسط مدتی منصوبہ بندی، سرمایہ کاری کے مواقع کی نشاندہی ، پروجیکٹوں کی معاشی سہولت کو معیاری بنانے اور فائنانس کی فراہمی کے لئے بہترین طریقہ کار کی تجویز پیش کرنا۔


    ریلوے کو نتائج دینے والی دینے والا بنانے کے لئے مندرجہ ذیل انتظامی اصلاحات متعارف کرائی گئی ہیں:-


    ０ اکتوبر 2017 میں تیزی سے فیصلہ سازی اور عمل درآمد کو یقینی بنانے کے لئے جنرل مینجروں، ڈیزنل ریلوے مینجروں اور چیف ورکشاپ مینجروں کو بڑے انتظامی اور مالی اختیارات تفویض کئے گئے۔تمام زون کو یکساں اختیارات تفویض کرنے کے لئے پہلی مرتبہ ریلوے بورڈ نے اختیارات سے متعلق ماڈل شیڈیول جاری کیا۔ (زون کے اختیارات کے 16 مختلف شیڈیول میں تبدیلی کی گئی)۔


    ۰ ڈوزنوں اور فیلڈ کے کاموں میں مؤثر بندوبست میں ڈویزنل ریلوے مینجروں کی مدد کے لئے ہر ڈویزن میں کم از کم دو اضافی ایڈیشنل ڈویزنل ریلوے مینجر تعینات کرنے کا فیصلہ کیا گیا۔


    ۰ اسٹیشن کے بندوبست اور صارفین کی خدمات کو بہتر بنانے اور ادارے کو زیادہ بہتر تجارتی بنانے کی خاطر بڑے اسٹیشنوں پر اسٹیشن ڈائریکٹر متعین کئے گئے ہیں۔


    ۰ وی آئی پی اور اعلیٰ عہدیداروں کےد ورے؍ معائنے کے دوران پروٹوکول کم کردیا گیا ہے۔


    ۰ ملازمین کی شکایتوں کے ازالے کے لئے اقدامات کئے گئے ہیں۔


    ۰ ملازمین کی شکایتوں کے مقررہ وقت میں حل کرنے کی خاطر ایمپلائی چارٹر تشکیل دئے گئے ہیں۔


    ۰ نیوارن نامی شکایتوں کے ازالے کی آن لائن مشینری تیار کی گئی۔


    ۰ ریلوے میں تحفظ کے زمرے میں خالی اسامیوں کو پر کرنے کے لئے بھرتی کی جامع مہم چلائی گئی۔


    ریلوے کے وزیر مملکت جناب راجن گوہین نے آج راجیہ سبھا میں ایک سوال کا تحریری جواب دیتے ہوئے مندرجہ بالا معلومات فراہم کی۔ یہ ریلیز انہیں حقائق پر مبنی ہے۔


    ۔۔۔۔۔۔۔۔۔۔۔


    (م ن-و ا- ق ر)


    U- 6302

    
    
    (Release ID: 1512840) Visitor Counter : 7