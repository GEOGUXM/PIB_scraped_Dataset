      شمال مشرقی ریاستوں کی ترقی کی وزارت

      میگاشمال مشرقی نمائش اورفروخت کا افتتاح
      شمال مشرقی پہاڑی علاقہ ترقیات پروگرام کو منظوری: ڈاکٹرجتیندرسنگھ
      Posted On: 03 DEC 2017 7:30PM by PIB Delhi


    نئی دہلی ،4 دسمبر: وزیرمملکت (آزادانہ چارج ) برائے شمال مشرقی خطہ ترقیات ( ڈونر) وزیرمملکت ، پی ایم او، عملہ ، عوامی شکایات ، پنشن ، ایٹمی توانائی اورخلأ ، جتیندرسنگھ نے آئندہ دوبرسوں کے لئے ‘‘شمال مشرقی پہاڑی علاقہ ترقیات ’’ کے لئے 90کروڑروپے فراہم کرنے کا اعلان کیاہے ۔ یہ رقم پائلٹ بنیادوں پر استعمال ہوگی اور اس کا آغاز تمینگ لانگ ضلع سے ہوگا۔

    
    دوہفتے چلنے والی ‘‘ شمال مشرقی دست کاری ۔ہت کرگھانمائش اور فروخت ’’ کا افتتاح کرنے کے بعد میڈیانمائندگان سے گفتگوکرتے ہوئے ڈاکٹرجتیندرسنگھ نے کہاکہ انھوں نے اپنے دورۂ امپھال کے دوران خاص طورپر ایک پہاڑی علاقہ ترقیات پروگرام متعارف کرانے کا اعلان کیاتھا ۔ اس کا مقصد یہ تھا کہ اس ریاست کے تمام اضلاع کو ترقی کے تمام مواقع فراہم ہوسکیں خواہ،ان اضلاع کی جغرافیائی صورت حال،دیگرپہلو اور گوناگونی کتنی ہی مختلف کیوں نہ ہو ۔انھوں نے کہاکہ وزیرخزانہ جناب ارون جیٹلی کی نوازش کے نتیجے میں مذکورہ فنڈ کو اصولی منظوری حاصل ہوچکی ہے ۔انھوں نے اس کے لئے وزیرخزانہ کا شکریہ بھی اداکیا۔
    
    ڈاکٹرجتیندرسنگھ نے کہاکہ شمال مشرقی خطے کی ترقیات کی وزارت ‘‘ڈونر’’نے محکمہ اخراجات کے ساتھ تفصیلی تبادلہ خیالات کئے تھے اور اس کے دوران یہ بات واضح ہوئی تھی کہ فلاح عامہ کے اضافی مقاصد کے حصول کے لئے ایک اضافی عمودی ذیلی اسکیم ، موجودہ اسکیموں کے تحت وضع کی جاسکتی ہے ، اوراس کے تحت شمال مشرقی خطوں کی ریاستوں میں پہاڑی علاقوں کی ترقیات کو یقینی بنایاجاسکتاہے ۔
    
    ڈاکٹرجتیندرسنگھ نے بہ نفس نفیس ،نمائش او ر فروخت اسٹالوں کو ملاحظہ کیاجن کا اہتمام ڈونرکی وزارت کے زیراہتمام شمال مشرقی ہت کرگھا اور دست کاری ترقیات کارپوریشن ( این ای ایچ ایچ ڈی سی ) نے کیاتھا۔ انھوں نے مصنوعات کی فروخت کو فروغ دینے کے لئے کچھ تجاویز بھی رکھیں اور کہا کہ اس طریقے سے مصنوعات کی عام تشہیر بھی ممکن ہے ۔
    
    گذشتہ تین برسوں کے دوران وزیراعظم جناب نریندرمودی کی قیادت میں مرکزی حکومت نے شمال مشرقی خطے کے ہت کرگھے اورکپڑاصنعت کی مصنوعات کو فروغ دینے کے لئے کافی کام کیاہے ۔وزیرموصوف نے کہا کہ دوبرس پہلے ، اپنی نوعیت کے اولین شمال مشرقی مستقل اسٹال کو ‘‘پورب شری’’کے نام سے دلی ہاٹ میں مستقل مقام حاصل ہواتھا۔مصنوعات کے تئیں اظہارخیال کرتے ہوئے وزیرموصوف نے کہاکہ یہاں جو چیزیں نمائش میں فروخت کے لئے رکھی گئی ہیں، انھیں بہترین ڈھنگ سے ڈیزائن کیاگیاہے جن میں جدت طرازی کا پہلونمایاں ہے اور سارے ڈیزائن جدید ترین ہیں اور ان کا استعمال عام طورپرکیاجاسکتاہے تاہم ان کی تیاری میں روایتی شمال مشرقی صناعی کا استعمال ہواہے جن میں ناگالینڈ ، منی پوروغیرہ کی کاریگری شامل ہے ۔ یہی وجہ ہے کہ یہ نمائش ملک بھرسے عوام کی توجہ مبذول کرارہی ہے اور لوگ یہاں مصنوعات دیکھنے اور خریدنے کے لئے آرہے ہیں جو خطے کے مقامی صناعوں کے لئے ان کی حوصلہ افزائی اور فروخت کے لئے بہت اچھی بات ہے ۔

    *****


    
    
    ) م ن ۔ ع آ- 04.12.2017)
    U-6078

    
    
    (Release ID: 1511651) Visitor Counter : 3