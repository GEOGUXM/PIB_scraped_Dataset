      کامرس اور صنعت کی وزارتہ

      غیر ملکی براہ راست سرمایہ کاری تجاویز کو منظوری
      Posted On: 27 DEC 2017 8:16PM by PIB Delhi


    نئی دلّی ، 27 دسمبر / تجارت وصنعت کی وزیر مملکت جناب سی آر چودھری نے آج راجیہ سبھا میں ایک تحریری جواب میں بتایا ہے کہ گذشتہ تین برسوں کے دوران اور رواں برس کے دوران غیر ملکی براہ راست سرمایہ کاری کی جس قدر تجاویز کو حکومت کی منظوری کے لیے زیر غور لایا گیا ہے ان کا گوشوار درج ذیل ہے:

                                                                                       
برس                     زیر غور لائی گئی غیر ملکی براہ راست سرمایہ کاری تجاویز کی تعداد
                                                                                       
                                                                                       
                                                                                       
2014                    372                                                            
                                                                                       
                                                                                       
                                                                                       
2015                    473                                                            
                                                                                       
                                                                                       
                                                                                       
2016                    217                                                            
                                                                                       
                                                                                       
                                                                                       
(30نومبر 2017 تک) 2017  111                                                            
                                                                                       
                                                                                       

    سابق غیر ملکی سرمایہ کاری فروغ بورڈ (ایف آئی پی بی) کو 24 مئی 2017 کو تحلیل کئے جانے کے بعد 71 ایسی تجاویز جو اس وقت حکومت کے زیر غور تھیں، انھیں متعلقہ شناخت شدہ انتظامی وزارتوں / محکموں کے ذمہ سونپ دیا گیا تھا تاکہ وہ ان کا نپٹارہ کرسکیں۔ کسی بھی غیر ملکی براہ راست سرمایہ کاری تجویز کو منظوری کے لیے فاسٹ ٹریک پر نہیں رکھا گیا ہے۔ 15 نومبر 2017 تک 54 ایف ڈی آئی تجاویز جن میں ایف آئی پی بی کے تحلیل کیے جانے کے بعد کی تجاویزیں شامل ہیں، متعلقہ انتظامی وزارتوں / محکموں کے تحت غور وفکر کے مختلف مراحل میں ہیں۔


    24 اگست 2017 کو ایک مشترکہ جائزہ میٹنگ ایف ڈی آئی تجاویز پر نظر ثانی کی غرض سے منعقد ہوئی تھی اور متعلقہ انتظامی محکموں کو ہدایت دی گئی تھی کہ وہ پالیسی تجاویز کے مطابق تجاویز کی منظوری کی کارروائی تیز کریں۔


    ۔ ۔ ۔ ۔ ۔ ۔ ۔ ۔ ۔ ۔


    U. No. 6538

    
    
    (Release ID: 1514420) Visitor Counter : 17