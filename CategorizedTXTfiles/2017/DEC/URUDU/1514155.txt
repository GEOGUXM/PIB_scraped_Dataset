      خلا ء کا محکمہ

      ختم سال جائزہ: محکمہ خلاء
      سال 2017 کے دوران محکمہ خلاء کی اہم سرگرمیاں

      Posted On: 26 DEC 2017 5:45PM by PIB Delhi

    موجودوہ سال 2017 کے دوران بھارتی خلائی تحقیق کی تنظیم( اسرو) نے صرف ایک ہی لانچ میں 15 فروری 2017 کو پی ایس ایل وی۔ سی37 کے ذریعہ 104 سیٹیلائٹ خلاء میں پہنچائے جب کہ 23 جون 2017 کو پی ایس ایل وی۔ سی 38 کے ذریعہ ایک ہی لانچ میں 31 سیٹیلائٹ خلاء میں پہنچائے۔ ان سیارچوں میں شامل۔ دو بھارتی کورٹا سیٹ۔ 2 سیریز سیٹیلائٹ، 2 بھارتی نینو سیٹیلائٹ، ایک نینو سیٹیلائٹ بھارتی یونیورسٹی کا اور 19 ملکوں کے، جن میں آسٹریا، بیلجیئم، چلی، چیک جمہوریہ، فرانس، فن لینڈ، جرمنی،اٹلی، اسرائیل، جاپان، قزاقستان، لیٹویا، لیتھوینیا، سلواکیہ، سوئز لینڈ، نیدرلینڈ ، متحدہ عرب امارات، برطانیہ اور امریکہ شامل ہیں، 130 سیٹیلائٹ خلاء میں پہنچائے۔ کورٹا سیٹ۔ 2 سیریز کے سیٹیلائٹ سورج کے ہم مدار میں نصب کئے گئے ہیں جن کے مشن کی عمر پانچ برس ہے۔ ان سیارچوں کا خاص مقصد سب میٹر ریزو لیوشن پر کرہ ارض کی ہائی ریزولیوشن تصاویر فراہم کرنا( کالی اور سفید تصاویر) اور دو میٹر ریزو لیوشن پر( چار بینڈ) رنگین تصاویر فراہم کرنا ہے۔ ان سیارچوں کے حاصل ہونے والی تصاویر کو مختلف ضروریات کے لئے استعمال کیاجائے گا جن میں انتہائی صاف اور تفصیلی تصاویر کی ضرورت ہوتی ہے۔ ان میں کارٹو گرافی، بنیادی ڈھانچوں کی منصوبہ بندی، شہری اور دیہی ترقی، افادیتی بندوبست، قدرتی وسائل اور بندوبست اور آفات کا بندوبست شامل ہیں۔


    بھارت کے جیو سنکرونس سیٹیلائٹ لانچ وہیکل مارک۔ 2( جی ایس ایل وی۔ ایف۔ 9)نے 5 مئی 2017 کو 2230 کلو گرام وزنی جنوب ایشیائی سیٹیلائٹ( جی سیٹ۔ 9) کو جیو سنکرونس ٹرانسفر آربیٹ( جی ٹی ا و) میں کامیابی سے نصب کیا۔ جی ایس ایل وی کی یہ 11 ویں پرواز تھیں جو سری ہری کوٹا میں بھارتی خلائی کی تحقیق کی تنظیم اسرو کے ستیش خلائی مرکز کے دوسرے لانچ پیڈ سے لانچ کیا گیا۔ جی ایس ایل وی کی مسلسل چوتھی کامیابی تھی جو اس نے کرویوجینک اپر اسٹیج نے حاصل کی ہے۔


    جی سیٹ۔ 19 سیٹیلائٹ کے لانچ کے ساتھ بھارت کے زیادہ وزن والے سیارچوں کو لے جانے والے ملک میں تیار کردہ پہلے جی ایس ایل وی مارک۔3 کی پرواز کو 5 جون 2017 کو سری ہری کوٹا کے ستیش دھو ن خلائی مرکز سے کامیابی سے داغا گیا۔ جی ایس ایل وی مارک۔ 3 کا یہ پہلا ہم مدار مشن تھا جس کا خاص مقصد اس لانچ وہیکل کی کارکردگی کا جائزہ لینا اور پرواز کے دوران اس کے پوری طرح ملک میں بنائے گئے کرویوجینک اپر اسٹیج کی کارکردگی کا جائزہ لیناتھا۔ 3136 کلو گرام وزن کے ساتھ پرواز کرنے والا جی سیٹ۔ 19 بھارتی سرزمین پر سب سے زیادہ وزن والے سیٹیلائٹ کا لانچ تھا۔


    29 جون2017 کو جی سیٹ۔ 17 بھارت کا تیسرا مواصلاتی سیارچہ تھا جسے دو ماہ کے اندر کامیابی کے ساتھ مدار میں پہنچایا گیا۔ جی سیٹ۔ 17 کو فرنچ گینی میں کورو کے مقام سے یورپی آریانے۔ 5 لانچ وہیکل سے مدار میں پہنچایا گیا۔


    20-21 نومبر 2017 کو نئی دہلی میں‘‘ رحجانات اور صنعت کے لئے مواقع’’ کے موضوع پر ایک بھارتی خلائی پروگرام پر دو روزہ بین الاقوامی سیمینار منعقد کیا گیا۔ اس سیمینار کا انعقاد اسرو، اینٹرکس پرائیویٹ لمٹیڈ( جو اسرو کی ایک تجارتی شاخ ہے) لمٹیڈ نے بھارتی ایوان تجارت و صنعت( فکی) کے اشتراک سے کیا تھا۔ دو روزہ کانفرنس میں دنیا بھر میں موجودہ بہترین عمل، بھارتی خلائی سیکٹر کے لئے زیادہ کام اور حمایت پر تبادلہ خیال اور ایک ایسے پوائنٹ پر پہنچنے پر تبادلہ خیال کیاگیا جہاں بھارتی خلائی سیکٹر بڑھی ہوئی ساجھے داری اور اشتراک کے ذریعہ ملک اور عالمی سطح پر فروغ پاسکتا ہے۔اس سیمینار کامقصد حالیہ ماضی میں بھارتی خلائی سیکٹر کی اہم کامیابیوں کو اجا گر کرنا اور مستقبل کے پروگراموں اور منصوبوں کو پیش کرنا تھا۔ سیمینار کے دوران صنعت کے مختلف فریقوں، پالیسی سازو اور دانشوروں اور ماہر تعلیم وغیرہ نے بھارتی صنعت کے ذریعہ ملک کی اور بین الاقوامی مارکیٹ میں خلاء کے تجارتی پہلو کو استعمال کرنے کے خاطر حکومت ہند کی حوصلہ افزا پالیسیوں پر تبادلہ خیال کیا۔


    بھارت کے کثیر ویولینتھ والے خلائی ٹیلی اسکوپ، ایسٹرو سیٹ نے مدار میں دوسال مکمل کرلئے جس کے دوران اس نے ایکسرے پولارائزیشن کو ناپنے کے مشکل کام کو کامیابی سے پورا کیا۔‘‘ونیچراسٹرو نومی’’ میں شائع ایک پیپر میں ٹیم نےثور جھرمٹ میں کریب پلسر کے لئے 18 ماہ طویل مطالعے کے نتائج پر مبنی دستاویز اور ہر ایک سیکنڈ میں بیس مرتبہ چکر لگانےو الے مقناطیسی چرخی میں قطبیت کے اختلاف کی پیمائش کو پیش کیا گیا ہے۔ اس سنگ میل کی حیثیت رکھنے والی پیمائش نے پلسر سے نکلنے والے اعلی توانائی کی ایکسرے کے اخراج کے موجودہ نظریات کے سامنے ایک ٹھوس چیلنج پیش کیا ہے۔


    29ستمبر 2017 کو گجرات کے سورت میں وزیرمملکت ڈاکٹر جتیندر سنگھ نے بھارتی خلائی تحقیق کی تنظیم( ایسرو) کی کامیابیوں کو ا جاگر کرنے کے لئے ایک نمائش کا افتتاح کیا۔اس نماش کا انعقاد میونسپل اسکول بورڈ کی سرپرستی میں کیا گیا جس میں بڑی تعداد میں اسکولی بچوں نے شرکت کی۔


    بھارتی خلائی تحقیق کی تنظیم کے اسرو ٹیلی میٹرک ٹریکنگ اینڈ کمانڈ نیٹ ورک( آئی ایس ٹی آر اے سی) اور سائنسی اور صنعتی تحقیق کی کونسل(سی ایس آئی آر) کی قومی فزیکل لیبارٹری( این پی ایل) کے درمیان دہلی میں 4 اگست کو ایک مفاہمت نامے پر دستخط کئے گئے۔اس مفاہمت نامے میں سی ایس آئی آر۔ این پی ایل، اسرو کوخصوصی خدمات فراہم کرے گے۔


    مریخ کا چکرلگانے والے مشن نے 24ستمبر 2017 کو مدار میں اپنے تین سال کامیابی سے مکمل کرلئے ہیں اور یہ اپنی معینہ مدت سے چھ ماہ زیادہ تک کام کررہا ہے۔اس مشن پر موجو د تمام سائنسی آلات مریخ کی سطح اور اس کے ماحولیات کے بارے میں اہم معلومات فراہم کررہے ہیں۔مریخ کی رنگین کی تصاویر لینے والے کیمرے نے، جوایم او ایم پر نصب ہے، مریخ کے سات سو سے زیادہ بہترین فوٹو لئے ہیں۔ایم او ایم کی ایٹلیس شائع کی جاچکے ہیں اور ایم او ایم کی تصاویر مسلسل اسرو کی ویب سائٹ پر فراہم کی جارہی ہیں۔ان تصاویر سے سائنسدانوں نے جو نتائج اخذ کئے ہیں ان پر مختلف جنرل میں 20 سائنسی پیپر شائع کئے جاچکے ہیں۔اس کے علاوہ پرانے اعدادو شمار کو عوام کے لئے جاری کیا گیا ہے جسے سائنسی تحقیق کے لئے مفت ڈاؤ ن لوڈ کیاجاسکتا ہے تقریباً1380 رجسٹرڈ افراد نے 370 جی وی ڈاٹا ڈاؤ ن لوڈ کیا ہے۔


    اسرو اور ناسا کی جیٹ پروپلژن لیباریٹری( جے پی ایل)/ ناسا، دوہری فریکوینسی( ایل اینڈ ایس) بینڈ سنتھیٹک اپرچر رڈار امیجنگ سیٹیلائٹ پر مشترکہ طور پر کام کررہے ہیں جسے ناسا۔ اسرو سنتھیٹک اپرچرر ڈار( این آئی ایس اے آر) کا نام دیا گیا ہے۔ ایل بینڈ ایس اے آر ناسا کے ذریعہ تیار کیا جارہا ہے جب کہ اسرو ایس بینڈ ایس اے آر تیار کررہا ہے۔اس سیٹیلائٹ سے حاصل ہونے والے اعداو وشمار بہت سی چیزوں کے لئے استعمال کئے جاسکتے ہیں جن میں قدرتی وسائل کی پیمائش اور نگرانی، فصل کے پورے چکر کے دوران زرعی بایو ماس کا مکمل تخمینہ، مٹی میں نمی کا تجزیہ، سیلاب اور تیل سمندر میں پھیلنے کی نگرانی، ساحلوں پر مٹی کی کٹائی، ساحلی پٹی میں تبدیلی، ساحلی سمندر میں ہوا میں تبدیلی سطح میں خرابی سے متعلق مطالیات، برف کی تہوں میں کمی وغیرہ شامل ہیں۔


    ***********


    U-6050

    
    
    (Release ID: 1514155) Visitor Counter : 12