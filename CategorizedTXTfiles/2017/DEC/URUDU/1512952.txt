      امور داخلہ کی وزارت

      ہریانہ میں زلزلے سے نمٹنے کےلیے 21 دسمبر کو ریاستی سطح پر فرضی مشق
      Posted On: 17 DEC 2017 8:34PM by PIB Delhi


    17، دسمبر 2017؛ 21 دسمبر، 2017 کو ہریانہ میں زلزلہ سے نمٹنے کے لیے فرضی مشق کیا جائے گا۔ اس کے لیے مکمل تیاریاں کی جا رہی ہیں۔ یہ مشق ہریانہ کی ریاستی ڈیزاسٹر مینجمنٹ اتھارٹی اور نیشنل ڈیزاسٹرمینجمنٹ اتھارٹی (این ڈی ایم اے) کے زیر اہتمام مشترکہ طور پر کیا جا رہا ہے۔ اس مشق میں حصہ لینے والی ایجنسیوں و مستفیدین کو آفات کی صورت میں فوری کارروائی کرنے میں مدد ملے گی۔ ہریانہ میں پہلی بار زلزلے کی حالت میں مینجمنٹ کا مشق کرایا جا رہا ہے۔ یہ فرضی مشق ریاست کے تمام اضلاع کا احاطہ کرے گی۔ یہ مشق حادثات کے رد عمل (آئی آر ایس) کے تحت کیا جائے گا۔ اس کے تحت آفات کی حالت میں فوری کارروائی کا مشق کیا جائے گا۔ اس کے لیے افسران کو خصوصی ذمہ داریاں دی گئی ہیں اور دیگر مستفیدین کو بھی ذمہ داریوں کے بارے میں جانکاری دے دی گئی ہے۔ اس سے آفات کی صورت میں فوری کارروائی ہوگی۔ اس مشق کے دوران قومی ڈیزاسٹر مینجمنٹ اتھارٹی نے 1 سے 15 دسمبر ، 2017 تک حادثاتی ردعمل (آئی آر ایس) کے تحت دیگر حصوں میں تربیت فراہم کی ہے۔


    یہ فرضی مشق 19 دسمبر ، 2017 کو شروع ہو رہی تین روزہ تقریب کے حصے کے طور پر منعقد کی جا رہی ہے۔ 20 دسمبر، 2017 کو ٹیبل ٹاپ مشق ہوگا۔ ہریانہ کی راجدھانی چنڈی گڑھ سے مختلف اضلاع کی مشق کو ویڈیو کانفرنسنگ کے ذریعے دیکھا جا سکے گا۔ اس سے قبل 6 دسمبر ، 217 کو ریاستی ڈیزاسٹر کارروائی مرکز (ایس ای او سی) میں تنصیبی اجلاس منعقد کیا گیا تھا جس میں فرضی مشق کے لیے ضروری تیاریوں اور ذرائع کے بارے میں تفصیلی تبادلہ خیال کیا گیا تھا۔


    ہریانہ II, III & IV زلزلے والے علاقے کے تحت آتا ہے۔ جب ہمالیہ کے دامن میں زلزلہ آتا ہے تو پہاڑی ریاستوںسے قریب ہونے کی وجہ ریاست میں بھی اس کے جھٹکے محسوس کیے جاتے ہیں۔ اس کے علاوہ ریاست میں تیزی سے بڑھتی ہوئی صنعتی – رہائشی شہر بنانے کی وجہ سے بھی آفات سے نمٹنے کے لے یہ فرضی مشق کرائی جا رہی ہے۔


    این ڈی ایم اے ملک بھر میں اس طرح کے مشق کا مسلسل انعقاد کرتی ہے تاکہ آفات کی صورت میں فوری کارروائی کی جا سکے۔ گزشتہ مہینے ملک کے مشرقی ساحلی علاقوں میں سونامی سے نمٹنے کے لیے تیاریوں کے بارے میں فرضی مشق کیا گیا تھا۔


    U-6 325

    
    
    (Release ID: 1512952) Visitor Counter : 12