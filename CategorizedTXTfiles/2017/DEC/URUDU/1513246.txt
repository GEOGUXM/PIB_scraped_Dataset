      سماجی انصاف اور تفویض اختیارات کی وزارت

      درج فہرست ذات کی لڑکیوں کے لئے رہائشی اسکولوں کا قیام
      Posted On: 19 DEC 2017 7:48PM by PIB Delhi


    نئی دہلی،19 دسمبر / سماجی انصاف اور تفویض اختیارات کی وزارت ‘ بابو جگ جیون رام چھاترا واس یوجنا ( بی جے آر سی وائی ) ’ اسکیم پر نظر ثانی کر رہی ہے تاکہ اس میں ‘ درج فہرست ذات کی لڑکیوں کے لئے رہائشی اسکولوں کے قیام ’ جیسے ایک اور پہلو کو شامل کیا جا سکے ۔


    اس پہلو کے تحت درج فہرست ذات کی بڑی آبادی والی ریاستوں میں تعلیمی اعتبار سے پسماندہ اضلاع میں درجہ 6 سے 12 ویں تک کی درج فہرست ذات کی لڑکیوں کے لئے رہائشی اسکول قائم کئے جانے کی تجویز ہے ۔ ریاستی حکومت اسکول کمپلیکس کی تعمیر کے لئے لازمی طور پر خاطر خواہ زمین مفت دستیاب کرائے گی ۔ مرکزی حکومت اسکول کمپلیکس کی تعمیر اور ضروری سامان کی خرید اور فرنیچر ، گارڈن وغیرہ سے متعلق ساز و سامان کے لئے مالی امداد دستیاب کرائے گی ۔ مالی سال 17-2016 ء کے لئے ‘ درج فہرست ذات کی لڑکیوں کے لئے رہائشی اسکول ’ کے لئے کوئی رقم مختص نہیں کی گئی ہے کیونکہ اس اسکیم پر فی الحال نظر ثانی کی جا رہی ہے ۔


    نظر ثانی شدہ اسکیم کے تحت اس اسکیم کے نفاذ کے لئے ایک نگرانی کمیٹی قائم کئے جانے کی تجویز ہے ۔


    سماجی انصاف و تفویض اختیارات کے محکمے کو درج فہرست ذاتوں کو تعلیمی ، اقتصادی اور سماجی اعتبار سے با اختیار بنانے کی ذمہ داری تفویض کی گئی ہے ۔ اس ذمہ داری کی تکمیل کے لئے محکمہ متعدد اسکیمیں اور پروگرام چلاتا ہے ، جن میں اسکالر شپ کی فراہمی ، ریسرچ کے طلبا کو مالی امداد ، ہوسٹلوں کی تعمیر ، رعایتی شرح سود پر قرض کی فراہمی اور درج فہرست ذات و قبائل ( انسداد ِ مظالم ) قانون 1989 کا نفاذ شامل ہے ۔


    یہ اطلاع سماجی انصاف و تفویض اختیارات کے وزیر مملکت جناب وجے سانپلا نے آج لوک سبھا میں ایک تحریری جواب میں دی ۔


    ۔ ۔ ۔ ۔ ۔ ۔


    No. 6372

    
    
    (Release ID: 1513246) Visitor Counter : 7