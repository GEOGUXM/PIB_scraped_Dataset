      وزیراعظم کا دفتر

      تھاور چند گہلوت نے دیویانگ جنوں کی مدد کرکے کارپوریٹ سماجی ذمہ داری کی ادائیگی پر زوردیا
      ائیر پورٹ اتھارٹی آف انڈیا سماج سے محروم 115 بچوں کی
      
      سی ایس آر پروجیکٹ کے تحت امپلانٹ سرجری سے مدد کررہی ہے

      Posted On: 15 DEC 2017 6:33PM by PIB Delhi

    نئی دہلی، 15 ۔دسمبر ۔سماجی انصاف اورتفویض اختیار ات کے مرکزی وزیر جناب تھاور چند گہلوت نے تنظیموں /پبلک سیکٹر کے ادارو ں اورکارپوریٹ سیکٹر سے زور دے کر کہا ہے کہ جسمانی معذوری سے متاثر دیویانگ جنو کی مدد کرکے کارپوریٹ سماجی ذمہ داری (سی ایس آر ) ادا کریں ۔ جناب گہلوت نے اس موقع پر ائیر پورٹ اتھارٹی آ ف انڈیا (اے اے آئی )اور پاور کارپوریشن آف انڈیا پی ایف سی کو آرٹیفیشیل لمس مینوفیکچرنگ کارپوریشن آف انڈیا (اے ایل آئی ایم سی او) کی مدد کے اشتراک سے بچوں میں امپلانٹ سرجری کے ذریعہ کارپوریٹ سماجی ذمہ داری کی ادائیگی پر مبارکباد دی ۔ انہو ں نے کہا کہ یہ بات اپنے آپ میں انتہائی خوش آئند ہے کہ پبلک سیکٹر اور کارپوریٹ سیکٹر کے ادارے دیویانگ جنو ں کی امداد کی اپنی سماجی ذمہ داری کی ادائیگی کے لئے آگے آرہے ہیں ۔ جناب گہلوت اے ایل آئی ایم سی او کے ذریعہ سی ایس آر اقدام کے تحت اے اے آئی کی کو چیلر امپلانٹ سرجری کی افتتاحی تقریب سے خطاب کررہے تھے ۔


    جناب گہلوت نے کہا کہ ایک اندازے کے مطابق ملک میں ہرسال 35000 بچوں کو کوچلیئر امپلانٹ سرجری کی ضرورت ہوتی ہے اور سرکار نے اے ڈی آئی پی اسکیم کے تحت 500 بچوں کو یہ سہولت فراہم کرانے کی اسکیم شروع کی ہے جو حقیقی تقاضوں سے کم تو ضرور ہے لیکن غیر اہم نہیں ہے ۔ انہوں نے بتایا کہ اب تک حکومت ہند نے اے ڈی آئی پی کے تحت سی ایس آر کے سرمائے سے ملک میں 1000 سے زائد بچوں کو کوچیلئر امپلانٹ سرجری کی خدمات فراہم کرائی ہیں ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش۔ رم


    U -6288

    
    
    (Release ID: 1512835) Visitor Counter : 3