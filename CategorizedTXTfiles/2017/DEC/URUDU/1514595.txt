      خواتین اور بچوں کی ترقیات کی وزارت

      خواتین اور بچوں کی ترقی کی وزارت نے ریاستوں / مرکز کے زیرانتظام علاقوں کو ہدایت دی کہ وہ آئی سی ڈی ایس مرکزی اسکیم سے فائدہ اٹھانے والوں کی فوری گنتی کریں
      Posted On: 29 DEC 2017 2:53PM by PIB Delhi


    نئیدہلی۔ 29 ؍دسمبر۔خواتین اور بچوں کی ترقی کے مرکزی وزیر مملکت ڈاکٹر ویریندر کمار نے راجیہ سبھا میں ایک سوال کے جواب میں اطلاع دی کہ آئی سی ڈی ایس مرکزی اسکیم کے تحت آنگن واڑی خدمات ، حکومت ہند کا ایک اہم پروگرام ہے۔ اس اسکیم کے تحت مستفید ہونےو الوں کو چھ خدمات فراہم کرائی جاتی ہیں۔ مستفید ہونےو الوں میں چھ سال سے کم عمر کے بچے اور حاملہ اور دودھ پلانے والی مائیں شامل ہیں۔ یہ خدمات آنگن واڑی مرکزوں میں فراہم کرائی جاتی ہیں جو بچوں کیلئے دوستانہ ماحول کے حامل ہیں۔ ان مرکزوں میں آنگن واڑی کارکنان / آنگن واڑی مددگار تعینات ہوتے ہیں۔ اے ڈبلیو سی میں وافر بنیادی ڈھانچہ ، سہولیات (رسوئی، پینے کا صاف پانی اور بچے کیلئے مناسب بیت الخلاء) ، دیواروں پر پینٹنگ ، کھیلنے کی جگہ اور بچے کو کھیل کود میں تعلیم دینے کا ماحول۔ یہ خدمات چھ سال کے بچوں کی لازمی نگرانی اور ترقی کیلئے ضروری ہیں۔ نیز حاملہ خواتین اور دودھ پلانے والی ماؤں کیلئے بھی ضروری ہیں۔


    مذکورہ اسکیم میں اصلاحات شروع کرنا ایک لگاتار عمل ہے ۔ بارہویں پنج سالہ منصوبے میں اور اس کے بعد بہت سی اصلاحات کی گئی ہیں۔ جیسے اسکیم میں نئی چیزیں شروع کرنا، ریاستوں / مرکز کے زیرانتظام علاقوں کے ، پروگرام پر عمل درآمد کے سالانہ منصوبے پر مبنی رقوم جاری کرنا، اے ڈبلیو ڈبلیو / اے ڈبلیو ایچ کی ملازمت کے حالات ان کے کریئر میں مواقع پیدا کرکے بہتر بنانا،اے ڈبلیو سی میں پانی اور صفائی ستھرائی کی فراہمی میں بہتر ی لانا ، اے ڈبلیو سی عمارتوں کی تعمیر میں اضافہ کرنا ، ابتدائی بچپن کی نگرانی اور تعلیمی پالیسی کا آغاز کرنا، ای سی سی ای کیلئے نصاب اور معیارات مقرر کرنا، تیز رپورٹنگ نظام کو شروع کرکے کڑی نظر رکھنے کے نظام میں تیزی سے بہتری لانا، مستفید ہونےوالوں کو ضمنی تغذیے پر ہونے والے بڑھتے ہوئے اخراجات کیلئے رقوم فراہم کرنا، ای ڈبلیو ڈبلیو / اے ڈبلیو ایچ کیلئے ای۔ لرننگ نصابات تیار کرنا اور چار علاقائی مرکزوں میں کوالٹی کنٹرول کی جدید ترین لیباریٹریز قائم کرنا۔ یہ چند خدمات ہیں۔ البتہ اصلاحات کا عمل جاری ہے۔


    حال ہی میں حکومت نے تغذیے سے متعلق قومی مشن کے قیام کی منظوری دی ہے جو آنگن واڑی خدمات کے تحت بہتر بنائی گئی خدمات میں تعاون دینے والے کچھ عناصر ہیں۔ جیسے مشترکہ ایپلی کیشن سافٹ ویئر ، بہتر کارکردگی کا مظاہرہ کرنے والی ریاستوں کے لئے ترغیبات کاآغا کرکے اور اسمارٹ فون استعمال کرنے کیلئے اے ڈبلیو ڈبلیو کو ترغیبات فراہم کرکے اسکیم پر گہری نظر رکھنا۔


    آنگن واڑی خدمات کی اسکیم کے تحت پانچ ٹیئر والا مونیٹرنگ اور جائزہ نظام پہلے سے ہی قومی ، ریاستی، ضلعی ، بلاک اور آنگن واڑی سطحوں پر موجود ہے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔

    
    
    (Release ID: 1514595) Visitor Counter : 16