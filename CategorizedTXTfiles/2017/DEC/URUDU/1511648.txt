      نائب صدر جمہوریہ ہند کا سکریٹریٹ

      میڈیاکوسنسنی خیزی سے پرہیز کرتے ہوئے خبروں کو من وعن شکل میں پیش کرنا چاہئے :نائب صدرجمہوریہ ہند
      پرتی دن اچیوورس ایوارڈ2017تفویض کئے
      Posted On: 03 DEC 2017 9:07PM by PIB Delhi


    نئی دہلی ،4 دسمبر: نائب صدرجمہوریہ ہند ،جناب ایم وینکیا نائیڈو نے کہاہے کہ میڈیاکوسنسنی خیزی سے پرہیز کرنا چاہئے اور خبروں کو ان کی اصلی شکل میں کسی طرح کی رائے شامل کئے بغیرپیش کرنا چاہیئے ۔ موصوف سدن پرتی دن گروپ ، گواہاٹی ، آسام کی جانب سے پرتی دن اچیورس ایوارڈ 2017کی تفویض کے بعد حاضرین سے خطاب کررہے تھے ۔ آسام کے گورنرجناب جگدیش مکھی ، آسام کے وزیراعلیٰ جناب سربانند سونووال اور دیگرمعززین بھی اس موقع پرموجود تھے ۔

    
    نائب صدرجمہوریہ ہند نے کہا کہ پرتی دن گروپ اس ایوارڈ کی شروعات کے لئے قابل ستائش ہے ۔ یہ ایوارڈ مختلف پیشوں کے افراد کی حصولیابیوں کے اعتراف میں دیئے جاتے ہیں ۔ انھوں نے مزید کہاکہ اس طرح کے ایوارڈ نہ صرف یہ کہ ایوارڈحاصل کرنے والوں کی حوصلہ افزائی کرتے ہیں بلکہ انھیں اوربڑے پیمانے پرآگے بڑھنے کے ترغیب دیتے ہیں اور اس کے ساتھ ہی ساتھ دیگرافراد کو اپنے اپنے متعلقہ شعبوں میں عمدگی کے حصول کا حوصلہ بخشتے ہیں ۔انھوں نے اس امرپرخوشی کااظہارکیاکہ میڈیا گروپ نے یہ ایوارڈ صرف آسام تک ہی محدود نہیں رکھے ہیں بلکہ پورے شمال مشرقی خطے میں حصولیابیوں پراحاطہ کیاہے اور ہرایک حصولیابی کرنے والے کو ایوارڈ سے نوازاہے ۔
    
    نائب صدرجمہوریہ ہند نے کہاہے کہ آسام اوربقیہ شمال مشرقی ریاستیں اپنی ثقافت ، روایات ، ادب اور لوک فنون کے لئے مشہورہیں ۔ ساتھ ہی ساتھ یہاں مقامی قدرتی مناظربھی بے مثال ہیں ۔ مختلف شعبوں سے تعلق رکھنے والے حصولیابی کا ایوارڈ حاصل کرنے والے لوگ جنھوں نے نہ خود یہ کہ ذاتی شہرت حاصل کی ہے بلکہ پورے شمال مشرقی خطے اورپورے ملک کا نام اپنی حصولیابیوں کے توسط سے روشن کیاہے ۔
    
    نائب صدرجمہوریہ ہند نے پرتی دن گروپ کی تعریف کرتے ہوئے کہاکہ مختلف شعبوں میں عمدگی کا اعتراف کرنے کے ساتھ ساتھ اس نے دیگرپہلووں کو بھی مدنظررکھاہے ۔ انھوں نے اس طرح کے میڈیاہاوسیز سے اپیل کی کہ صفائی ستھرائی کے تئیں بیداری بڑھانے اور اسے فروغ دینے کے لئے سووچھ بھارت جیسے مشنوں کو اپنانے کے لئے اورفروغ دینے کے لئے وہ مہمات اور مسابقت کے لئے ماحول سازی کریں ۔ ملک کو درپیش مختلف چنوتیوں مثلاًخواتین پرظلم وستم ، منشیات اورالکوحل کی لعنت اور ذات پات ، مذہبی انتہاپسندی ، بدعنوانی، ناخواندگی اور دہشت گردی جیسی لعنتوں کے خلاف نبردآزماہونے کے لئے بیداری پھیلائی جانی چاہئے ۔

    *****


    
    
    ) م ن ۔ ع آ- 04.12.2017)
    U-6079

    
    
    (Release ID: 1511648) Visitor Counter : 3