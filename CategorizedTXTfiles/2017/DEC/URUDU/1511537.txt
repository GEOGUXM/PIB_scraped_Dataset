      ارضیاتی سائنس کی وزارت

      لکشدیپ اور جنوب مغربی بحیرۂ عرب سے ملحقہ علاقوں میں نہایت شدید سمندری طوفان ‘اوکھی’ کی پیشن گوئی
      Posted On: 02 DEC 2017 3:31PM by PIB Delhi


    نئی دہلی۔02 دسمبر آج 02 دسمبر 2017 کو لکشدیپ اور جنوب مغربی بحیرۂ عرب سے ملحقہ علاقوں میں آئے نہایت شدید سمندری طوفان ‘اوکھی’ گذشتہ چھ گھنٹوں کے دوران 10 کلو میٹر فی گھنٹہ کی رفتار سے مزیدمغرب-شمال مغرب کی سمت بڑھا ہے۔ آج رات سے اس میں کمی آنے کا امکان ہے ۔ آئندہ 24 گھنٹوں کے دوران اس کے شمال مغرب کی جانب بڑھنے کا بہت امکان ہے ۔ آئندہ 24 گھنٹوں کے دوران شمالی لکشدیپ جزائر میں زیادہ تر مقامات پر شدیدترین اور کچھ مقامات پر شدید بارش کا امکان ہے ۔ شمالی لکشدیپ جزائر میں آئندہ 24 گھنٹوں کے دوران درختوں کی ٹہنیوں اور درختوں کے جڑ سے اکھڑنے کے باعث بجلی اور مواصلات کے نظام کو نقصان پہنچ سکتا ہے ۔ سب سے زیادہ نقصان پھونس کے گھروں ، جھونپڑیوں کو ہو سکتا ہے ۔ لکشدیپ جزائر کے آس پاس کے ماہی گیروں کوکہا گیا ہے کہ وہ آئندہ 24 گھنٹوں کے دوران سمندر کی جانب نہ جائیں ۔ کیرالہ اور کرناٹک کے ساحلی علاقوں کے ماہی گیروں کو بھی ہدایت دی گئی ہے کہ وہ آئندہ 24 گھنٹوں کے دوران سمندر کی جانب نہ جائیں۔


    ۔۔۔۔۔۔۔۔۔۔۔۔۔۔۔۔۔۔۔۔۔


    (م ن ۔ رض۔ م ج۔ ت ح(


    U-6067

    
    
    (Release ID: 1511537) Visitor Counter : 3