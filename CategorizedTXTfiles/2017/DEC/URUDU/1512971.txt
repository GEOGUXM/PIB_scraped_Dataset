      وزارت دفاع

      بھارتی فضائیہ کے کثیر رخی ہیلی کاپٹر ایم آئی 8 ’پرتاپ‘ کی الوداعی تقریب
      Posted On: 18 DEC 2017 1:40PM by PIB Delhi


    نئی دہلی۔18؍دسمبر۔ایم آئی 8 کوجسے ’پرتاپ‘ کے نام سے بھی جانا جاتا ہے ، مرحلے وار ختم کرنے کی تقریب منعقد کی گئی۔ یہ تقریب بنگلورو میں ییلاہنکا کے مقام پر بھارتی فضائیہ کے اسٹیشن پر منعقد کی گئی۔ اس تقریب میں ایئرچیف مارشل ریٹائرڈ فالی ہومی پی وی ایس ایم ، اے وی ایس ایم ، ایس سی، وی ایم، اے ڈی سی کی قیادت میں آزمودہ کار شخصیتوں نے شرکت کی۔ انہوں نے سی او 112 ایچ یو کے ساتھ آخری مرتبہ ایم آئی 8 مشن کی پرواز کی۔ بھارتی فضائیہ کے ایئرمارشل ایس آر کے نائر پی وی ایس ایم ، اے وی ایس ایم، وی ایس ایم، ایئرآفیسر کمانڈنگ اِن چیف ٹریننگ کمانڈ ، ایس موقع پر مہمان خصوصی تھے۔ ایئرمارشل جسجیت سنگھ کلیربھی اس موقع موجود تھے جو ایم آئی 8 ہیلی کاپٹر کے سب سے زیادہ سینئر آفیسر ہیں۔


    112 ایچ یو، ہیلی لفٹ کے خاکے کو ذہن میں رکھ کر وضع کیا گیا ہے۔ اس یونٹ کا 119 پائلٹ کورسز ، 89 فلائٹ انجینئرنگ کورسز اور 57 فلائٹ گنرکورسز مکمل کرنے کا ریکارڈ ہے۔ ایم آئی 8 کو پرتاپ بھی کہا جاتا ہے، جو بھارتی فضائیہ کا اوسط درجے کی لڑاکا صلاحیت کی ریڑھ کی ہڈی ہے اور یہ ایم ایل ایچ طیارے کی گریجویشن کیلئے ایک مثالی پلیٹ فارم ہے۔


    ایم آئی 8 ہیلی کاپٹر بھارت میں 1971 میں ممبئی لایا گیا تھا اور اسے بھارتی فضائیہ کے ہیلی کاپٹر کے طور پر 1972 میں شامل کیا گیا تھا۔ 1971 اور 1988 کےد رمیان بھارتی فضائیہ نے 107 ایم آئی 8 ہیلی کاپٹرز کو پرتاپ کے نام سے شامل کیا۔ ایم آئی 8 کی خدمات 45 سال تک حاصل کی گئیں۔ لہٰذا اب اسے مرحلے وار خدمات سے ہٹایا جارہا ہے۔


    ایم آئی 8 پرتاپ کو کام کاج کے دس ہیلی کاپٹر یونٹوں میں شامل کیا گیا تھا اور اس نے بھارتی فضائیہ کی بہت سی کارروائیوں میں کارکردگی انجام دیں جس میں سیاچن گلیشئر میں آپریشن میگھ دوت ، سری لنکا میں آپریشن پون شامل ہیں۔ اس ہیلی کاپٹر نے ملک کے طول وارض میں انسانی ہمدردی اور قدرتی آفات سے نمٹنے میں راحت رسانی کا کام بھی بڑے پیمانے پر انجام دیا۔ ایم آئی 8 ہیلی کاپٹر دس دہائیوں سے زیادہ اہم شخصیتوں اور بہت زیادہ اہم شخصیتوں کو پرواز کراتا رہا۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔اس ۔ ع ن۔


    18-12-2017


    U- 6332

    
    
    (Release ID: 1512971) Visitor Counter : 19