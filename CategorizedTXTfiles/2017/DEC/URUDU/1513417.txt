      وزارات ثقافت

      دہلی میں بیگم پوری مسجد اور سرائے شاہ جی مقبرے کو
      
      محفوظ تاریخی عمارت قرار دیا گیا

      Posted On: 20 DEC 2017 6:14PM by PIB Delhi

    نئی دہلی، 20 دسمبر / تہذیب و ثقافت کے وزیر مملکت ( آزادانہ چارج ) اور ماحولیات ، جنگلات اور آب و ہوا کی تبدیلی کے وزیر مملکت ڈاکٹر مہیش شرما نے اپنے ایک تحریری جواب میں آج راجیہ سبھا کو بتایا کہ بیگم پور مسجد اور سرائے شاہ جی کو قومی اہمیت کے کی ایک تاریخی عمارت قرار دیا گیا ہے ۔ قدیم تاریخی عمارتوں اور محکمہ آثارِ قدیمہ کے مقامات اور باقیات ( اے ایم اے ایس آر ) ایکٹ ، 1958 کی دفعہ 20 اے اور 20 بی کے مطابق ( جس میں 2010 ء میں ترمیم کی گئی ہے ) وہ ممنوعہ ( محفوظ علاقے سے 100 میٹر تک ) اور ضابطہ بند علاقے ( ممنوعہ علاقے سے آگے 200 میٹر تک ) کے تحت وضاحت کی گئی ہے ۔ جہاں ممنوعہ علاقے میں موجود عمارت کی صرف مرمت یا تزئین کی اجازت ہے ، وہیں ضابطہ بند علاقوں میں تعمیر یا از سر نو تعمیر یا مرمت یا اُس کی تزئین کی اجازت ہوتی ہے ۔


    محکمہ آثارِ قدیمہ ( آرکیا لوجیکل سروے آف انڈیا ) کے فیلڈ آفس سے بیگم پور مسجد اور سرائے شاہ جی کے قریب غیر قانونی تعمیرات سے متعلق تقریباً 93 شکایات موصول ہوئی ہیں ۔


    مذکورہ بالا 93 معاملات میں سے متعلقہ ڈپٹی کمشنر ( مالیہ ) کو متعلقہ افراد اور خطاوار کے خلاف ضابطے 38 اے کے تحت 40 عمارتوں کو ہٹانے اور قدیم تاریخی عمارتوں اور آرکیالوجیکل اہمیت کے حامل مقامات اور باقیات کے رولز 1959 کے ضابطہ 38 ( 2 ) کے تحت 24 غیر قانونی عمارتوں کو مسمار کرنے کا حکم جاری کیا گیا ہے ۔


    6411 U. No.

    
    
    (Release ID: 1513417) Visitor Counter : 9