      ماحولیات، جنگلات اور موسمیاتی تبدیلی کی وزارت

      پلاسٹک کا بے کار کچرہ
      Posted On: 29 DEC 2017 7:25PM by PIB Delhi


    نئی دہلی،03۔جنوری ۔ماحولیات اورتبدیلی ٔ ماحولیات کے مرکزی وزیر ڈاکٹر مہیش شرمانے لوک سبھا میں ایک تحریری سوال کے جواب میں بتایا کہ سینٹرل پالیوشن کنٹرول بورڈ نے ملک کے 60 بڑے شہروں کا مطالعاتی جائزہ لیا ۔ جس میں یہ اندارز ہ کاری کی گئی ہے کہ ان شہروں میں اندازاََ 4059 ٹن یومیہ پلاسٹک کچرہ نکلتا ہے ۔ اس مطالعے کی بنیاد پر یہ مجموعی اندازہ کاری کی گئی ہے کہ ملک میں 25940 ٹن یومیہ پلاسٹک کچرہ نکلتا ہے ۔ اس کے ساتھ ہی یہ انداز ہ کاری بھی کی گئی ہے کہ مختلف شہروں میں نکلنے والے کچرے کی مقدار بھی مختلف ہے یعنی ملک میں نکلنے والے پلاسٹک کچرے کا 3.1 فیصد چنڈی گڑھ میں اور 12.47 فیصد سورت میں نکلتا ہے ، جو میونسپل ٹھوس کچرے کا حصہ ہے ۔

    
    سینٹرل پالیوشن کنٹرول بورڈ نے انڈین انسٹی ٹیوٹ آف ٹاکسی کولوجیکل ریسرچ (آئی آئی ٹی آر ) لکھنؤ کو شہر کے کوڑا گھر میں جمع ہونے والے پلاسٹک کچرے کے مٹی اور پانی پر مرتب ہونے والے اثرا ت کا جائزہ لینے کا کام سونپا ہے ۔ بعد ازاں مٹی اور پانی کے معیار سے متعلق اعدادوشمار میں بتایا گیا ہے کہ پلاسٹک کچرے سے پیداہونےو الی وزنی دھاتوں ،کلورائڈ ، تھیلیڈس گردوپیش پر منفی اثرات مرتب کرتے ہیں ۔ گردوپیش کی مٹی ،پانی اور زیر آب پانی میں آلودگی کا سنگین مسئلہ پیدا کرتے ہیں ۔
    
    اس سلسلے میں سرکار نے پلاسٹک ویسٹ مینجمنٹ رولز 2016 کا اعلان کیا ہے ۔ان قواعد کے مطابق جن اداروں میں کام کاج کے بعد کچرا نکلتا ہے ، انہیں ہدایت کی گئی ہے کہ پلاسٹک کے کچرے کو کم کرنے کے اقدامات کئے جائیں ، ادھر ادھر ن پھینکا جائے اورکچرے کے ماخذ پر ہی اسے جمع کرنے کو یقینی بنایا جائے ۔بعد ازاں اسے مقامی اداروں اور مقامی اداروں کی مجاز کردہ ایجنسیوں کو سونپ دیا جائے ۔
    
    م ن ۔س ش۔ رم
    U-51

    
    
    (Release ID: 1515168) Visitor Counter : 3