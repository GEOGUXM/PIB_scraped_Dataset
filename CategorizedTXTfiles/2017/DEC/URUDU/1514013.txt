      ریلوے کی وزارت

      25 دسمبر 2017 سے ممبئی کے مضافاتی سیکشن پر ہندوستان کے پہلے ایر کنڈیشنڈ سے آراستہ 12 ڈبوں کی ٹرین کا آغاز
      ملک کے لیے خاص طور پر ممبئی کے لوگوں کے لیے ریلوے کا نئے سال کا تحفہ

      Posted On: 24 DEC 2017 8:31PM by PIB Delhi

    نئی دہلی۔ 24 دسمبر ملک بالخصوص ممبئی کے لوگوں کا ایر کنڈیشنڈ لوکل ٹرین میں آرام دہ سفر کا دیرینہ خواب خوشگوار حقیقت میں بدلنے جا رہا ہے ۔ ویسٹرن ریلوے کے مضافاتی سیکشن پر بروز پیر 25 دسمبر 2017 سے پہلے براڈ گیج ایر کنڈیشن والے اے سی ای ایم یو ٹرین کا آغاز ہونے جا رہا ہے ۔بارہ ڈبوں پر مشتمل یہ ٹرین ملک میں تیار کیے گئے میسرز بھیل کے 3-فیز پروپلشن سسٹم سے آراستہ ہے ۔ ملک خاص طور پر ممبئی والوں کے لیے نئے سال کے تحفے کے طور پر یہ پہلی ایر کنڈیشن والی لوکل ٹرین اپنے تاریخی آغاز کے طور پر بوری ولی اسٹیشن سے25 دسمبر 2017 کو ساڑھے دس بجے روانہ ہو کر چرچ گیٹ پہنچے گی ۔ اس کے آغاز کے بعد چرچ گیٹ اور بوری ولی کے درمیان 25 دسمبر سے 31 دسمبر 2017 تک یہ ٹرین تجرباتی بنیاد پر چلے گی ۔ اس کے بعد یکم جنوری 2018 سے یہ ایر کنڈیشن والی لوکل ٹرین چرچ گیٹ اور ویرار اسٹیشنوں کے درمیان مقررہ اوقات کے مطابق باقاعدگی سے چلا کرے گی ۔


    ۔۔۔۔۔۔۔۔۔۔۔۔۔۔۔۔۔۔۔۔۔

    
    
    (Release ID: 1514013) Visitor Counter : 18