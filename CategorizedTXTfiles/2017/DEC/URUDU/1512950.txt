      امور داخلہ کی وزارت

      سینڈائی فریم ورک کے لیے این ڈی ایم اے ٹرینروں کی ٹریننگ کا اہتمام کرے گا
      Posted On: 17 DEC 2017 8:29PM by PIB Delhi


    نئی دہلی۔ 17 دسمبر امور داخلہ کے مرکزی وزیر مملکت جناب کرن ریجی جو کل یہاں آفات کے خطرات کو کم کرنے (ڈی آر آر) کی غرض سے ایکشن پلان تیار کرنے کے لیے سینڈائی مانیٹر کے استعمال سے متعلق مختلف مرکزی وزارتوں اور محکموں کو حساس بنانے کے لیے پہلے قومی سطح کے ٹرینر کے ٹریننگ پروگرام کا افتتاح کریں گے ۔


    اس تین روزہ پروگرام کا اہتمام آفات کے خطرات میں کمی لانے کے عالمی تعلیمی و تربیتی ادارے کے اقوام متحدہ کے دفتر (یو این آئی ٓیس ڈی آر – جی ای ٹی آئی) کے تعاون سے قومی آفات سے نمٹنے کی اتھاریٹی (این ڈی ایم اے) 18 تا 20 دسمبر 2017 کر رہی ہے ۔


    آفات کے خطرات میں کمی لانے (ڈی آر آر) کے لیے سینڈائی فریم 2015-2030 پہلا اہم معاہدہ ہے جس کے تحت اہداف اور آفات کے خطرات میں کمی لانے کے تئیں ترجیحی ایکشن کی شناخت کی گئی ہے ۔ ہندوستان ایس ایف ڈی آر آر پر دستخط کرنے والے ملک کی حیثیت سے فریم ورک میں مذکور اہداف کو حاصل کرنے کے لیے کام کرنے کے تئیں عہد بستہ ہے ۔


    پروگرام کے دوران سینڈائی ترجیحات کے عملدر آمد سے متعلق متعدد واقعات کے مطالعوں پر بحث کی جائے گی تاکہ ٹریننگ لینے والوں کو مسائل کی بہتر سمجھ فراہم کی جائے ۔


    اسی طرح کے ٹریننگ پروگرام ریاستی حکومتوں کے حکام کے لیے بھی منعقد کئے جائیں گے ۔


    اس ٹریننگ پروگرام میں این ڈی ایم اے اور یو این آئی ایس ڈی آر کے اعلی حکام نیز نوڈل وزارتوں ، آفات سے نمٹنے کے قومی ادارے (این آئی ڈی ایم) ، آفات کے رد عمل کی قومی فورس (این ڈی آر ایف) ، انڈیا میٹرولوجیکل ڈیپارٹمنٹ (آئی ایم ڈی) ،مرکزی آبی کمیشن (سی ڈبلیو سی) کے شرکاء اور دیگر شرکت کریں گے ۔


    U-6326

    
    
    (Release ID: 1512950) Visitor Counter : 11