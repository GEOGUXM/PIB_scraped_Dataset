      کیمیکلز اور فرٹیلائزر کی وزارت

      مصنوعی کھادوں کے نقصان میں چلنے والے کارخانوں کا احیا اورمصنوعی کھادوں کے نئے کارخانوں کا آغاز
      
      ملک ہی میں تیا رکی جانے والی یوریا کی پیداوارمیں سالانہ 72.146 لاکھ میٹرک ٹن کا اضافہ، جس سے یوریا کی درآمد میں بڑے پیمانے پر کمی آئے گی:راؤ اندر جیت سنگھ
      
      Posted On: 19 DEC 2017 5:13PM by PIB Delhi


    نئی دہلی؍ 19 دسمبر 2017 ،منصوبہ بندی(آزادانہ چارج) اور کیمیاوی مادوں اور کیمیاوی کھادوں کے وزیر مملکت جناب راؤ اندر جیت سنگھ نے آج لوک سبھا میں ایک سوال کے تحریری جواب میں کہا کہ حکومت ہند فرٹیلائزر کاروپوریشن آف انڈیا لمٹیڈ (ایف سی آئی ایل) اور ہندوستانی فرٹیلائزرکارپوریشن لمٹیڈ(ایچ ایف سی ایل) کے کیمیاوی کھادوں کے بند پڑے ہوئے 5 پلانٹوں کا احیا کررہی ہے۔ ان میں ایف سی آئی ایل کے تلچر، راما گنڈم، گورکھپور اور سندڑی پلانٹس اور ایچ ایف سی ایل کا برونی پلانٹ شامل ہے۔ ان کارخانوں کو جدید ترین ٹیکنالوجی کا استعمال کرتے ہوئے نئے امونیا-یوریا پلانٹس قائم کرکے جلادی جائے گی۔ جن میں سے ہر ایک کی صلاحیت 12.7لاکھ میٹرک ٹن سالانہ پیداوار ہوگی۔

                                                                                                     
نمبرشمار  کیمیاوی کھادوں کی کارخانے کا نام                  جگہ اور ریاست کا نام جہاں کارخانہ قائم ہے
                                                                                                     
                                                                                                     
                                                                                                     
1 .       تلچر فرٹیلائزرز لمٹیڈ                             تلچر،اوڈیشہ                              
                                                                                                     
                                                                                                     
                                                                                                     
2 .       راما گنڈم فرٹیلائزرز اینڈ کیمیکلز لمٹیڈ           راما گنڈم، تلنگانہ                       
                                                                                                     
                                                                                                     
                                                                                                     
3 .       ہندوستان اُرورک اینڈ رسائن لمٹیڈ(ایچ یو آر ایل)  گورکھپور،اترپردیشس                       
                                                                                                     
                                                                                                     
                                                                                                     
4 .       ہندوستان اُرورک اینڈ رسائن لمٹیڈ(ایچ یو آر ایل)  سندڑی، جھارکھنڈ                          
                                                                                                     
                                                                                                     
                                                                                                     
5 .       ہندوستان اُرورک اینڈ رسائن لمٹیڈ(ایچ یو آر ایل)  برونی، بہار                              
                                                                                                     
                                                                                                     

    مندرجہ بالاکے علاوہ کابینہ نے 21 مئی 2015 کو نام پور میں 8.646 ایل ایم ٹی پی اے صلاحیت والا نیا امونیا-یوریا کمپلیکس قائم کرنے کو منظوری دی تھی۔ یہ منظوری برہمپتر ویلی فرٹیلائزرز کارپوریشن لمٹیڈ(بی وی ایف سی ایل) کے موجودہ احاطے میں قائم کرنے کے لیے دی گئی تھی۔ مندرجہ بالا پلانٹس کے شروع کئے جانے کے نتیجے میں ملک میں ہی تیا رکی جانے والی پیداوار میں 72.146 لاکھ ٹن سالانہ کا اضافہ ہوجائے گا، جس کی وجہ سے یوریا کی درآمد میں بڑے پیمانے پر تخفیف ہوجائے گی۔جناب سنگھ نے مطلع کیا کہ عمل درآمد؍کام کاج سے متعلق مندرجہ بالا تجویز سے ملک میں یوریا کی مانگ اور فراہمی کے درمیان فرق میں کمی آئے گی اور کیمیاوی کھادوں کے شعبے کا احیا ہوگا۔


    لوک سبھا میں آج ایک سوال کے تحریری جواب میں علیحدہ سے جناب سنگھ نے کہا کہ امید ہے راما گنڈم کارخانے میں تجارتی پیداوار 2018 سے شروع ہو جائے گی، جبکہ دیگر چار کارخانوں میں 2020 سے پیداوار شروع ہوجانے کی امید ہے۔


    U: 6366

    
    
    (Release ID: 1513202) Visitor Counter : 10