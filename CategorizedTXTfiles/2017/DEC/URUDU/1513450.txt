      امور داخلہ کی وزارت

      نئی مربوط چوکیوں کا قیام
      Posted On: 20 DEC 2017 7:17PM by PIB Delhi


    نئی دہلی،20؍دسمبر،حکومت پہلے ہی پانچ مربوط چوکیوں (چیک پوسٹ، آئی سی پی) قائم کرچکی ہے اور یہ چوکیاں پوری طرح سرگرم ہیں۔ ان میں پنجاب کے اٹاری، تریپورہ کے اگرتلہ، مغربی بنگال میں پیٹرا پول، بہار میں رکسول اور بہار میں جوگبنی کی مربوط چوکیاں شامل ہیں۔ حکومت نے منی پور کے مورے اور میگھالیہ کے داؤکی میں بھی آئی سی پی قائم کرنے کی منظوری دے دی ہے۔


    مزید آئی سی پی قائم کرنے کا فیصلہ تجارت کی مقدار، مسافروں کی تعداد، مستقبل میں مسافروں اور سامان کی نقل وحمل میں اضافہ ہونے کے امکان وغیرہ کے پیش نظر کیا جاتا ہے۔ اس طرح کے فیصلے حکومت وزارتی سطح پر صلاح ومشورے اور تجزئے کے بعد باہمی تعلقات، تجارت اور سکیورٹی کو بہتر بنانے کی غرض سے کرتی ہے۔ حکومت نے ایل پی اے آئی ایکٹ -2010 کے تحت زمینی بندرگاہوں کی بھارتی اتھارٹی قائم کی ہے جس کا مقصد ملک کی بین الاقوامی سرحدوں پر مخصوص کردہ مقامات پر سرحد پار مسافروں اور سامان کی نقل وحمل میں سہولت کے لئے ایک نظام قائم کرنا اور سکیورٹی سے متعلق معاملات کو حل کرنا ہے۔


    امور داخلہ کے وزیر مملکت جناب کرن رجیجو نے آج راجیہ سبھا میں جناب این گوکل کرشنن کے ایک سوال کا تحریری جواب دیتےہوئے ایوان کو مذکورہ معلومات فراہم کیں۔


    ۔۔۔۔۔۔۔۔۔۔۔


    (م ن-و ا- ق ر)


    (20-12-2017)


    U-6429

    
    
    (Release ID: 1513450) Visitor Counter : 6