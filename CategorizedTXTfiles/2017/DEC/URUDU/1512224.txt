      نائب صدر جمہوریہ ہند کا سکریٹریٹ

      پارلیمنٹ کی کارکردگی کے بارے میں غلط خیالی اچھی بات نہیں : 24 گھنٹے ساتوں دن کام کرتی ہے :
      
      نائب صدر جمہوریہ ایم وینکیا نائیڈو
      
      اپوزیشن کے قانون سازوں کی درجہ بندی ، کورم روزانہ کی کارروائی میں رخنہ ڈالنا اور قانون سازوں کی موثر کارکردگی اور خواتین کے ریزرویشن کے مشورے
      
      عدالتیں اپنے آپ میں قانون نہیں ہوسکتیں: آئینی توازن برقرار رکھے جانےکی ضرورت
      
      پارلیمنٹ کے بارے میں غلط خیالی کا بنیادی سبب ،پارلیمنٹ کی کارروائی میں رخنہ اندازی اور
      
      قاعدوں کی خلاف ورزی ہے : ایم وینکیا نائیڈو
      
      Posted On: 12 DEC 2017 12:52PM by PIB Delhi


    نئی دہلی،12۔دسمبر ۔نائب صدر جمہوریہ ہند اور راجیہ سبھا کے چیئر مین جناب ایم وینکیا نائیڈو نے ملک میں قانون سازوں کی موثر کارکردگی کے لئے ایک دس نکاتی چارٹر کا مشورہ دیا ہے ۔تاکہ عوام الناس میں جمہوری ادارے کا احترام برقرار رکھا جاسکے ۔


    جناب وینکیا نائیڈو پی آر ایس لیجسلیٹو ریسرچ کی جانب سے ،’’ قانون سازوں کی اہمیت ‘‘ کےموضوع پر تفصیل سے اپنے خیالات کااظہار کررہے تھے ۔انہوں نے اپنی تقریر میں قانون سازوں کی کارکردگی اورانہیں مستقبل میں پیش آنے والے چیلنجوں کا خاکہ بھی پیش کیا ۔ انہوں نے کہا کہ پارلیمنٹ کے بارے میں غلط خیالی موثر پارلیمانی جمہوریت کے لئے غیر اخلاقی حیثیت رکھتی ہے کیونکہ ان کے ذریعہ منتخب کئے گئے اداروں کے تئیں ان کے اعتبار میں کمی سے جمہوری اداروں کی کاکردگی پر منفی اثرات مرتب ہوتے ہیں۔


    انہوں نے زور دے کر کہا کہ پارلیمنٹ پورے سال متعلقہ پارلیمانی قائمہ کمیٹیوں اور دیگر پارلیمانی کمیٹیوں کے ساتھ کام کرکے دراصل پارلیمنٹ قانون سازیہ ،مشاورتی اور مجموعی کارکردگی میں اضافہ کرتی ہیں۔


    جناب نائیڈو نے کہا کہ ملک کی پہلی لوک سبھا میں 677 اجلاس میں 319 بل منظور کئے تھے جبکہ اس کی مدت کار 1952 سے 1957 تک رہی تھی ۔دوسری طرف 14ویں لوک سبھا نے 2004سے 2009 تک کی مدت کے دوران 332 اجلاس میں محض 247 بل منظور کئےتھے۔ مزید آں 15ویں لوک سبھا نے اپنے 357 سیشنز میں 181 بل منظور کئے ۔ انہوں نے کہا کہ ان اعدادوشمار سے یہ خیال قائم کرنا غلط نہ ہوگا کہ پارلیمنٹ اپنی ذمہ داریوں سے صرف نظر کررہی ہے ۔


    جناب نائیڈو نے اس موقع پر پارلیمانی کارروائیوں کی تفصیلات بیان کرتے ہوئے کہا کہ راجیہ سبھا کی 8 کمیٹیوں سمیت پارلیمنٹ کی 24 محکموں سے تعلق رکھنے والی پارلیمانی قائمہ کمیٹیاں تمام وزارتوں کے مطالبات زر ، قانونی تجاویز اورقومی سطح کے پالیسی اقدامات کی سختی کے ساتھ جانچ کرتی ہے ۔ان کمیٹیوں کو متعلقہ موضوعات کی معلومات اور شہادت کے لئے سرکاری اور دیگر متعلقہ محکموں کے سینئیر افسران کو طلب کرنے کا حق حاصل ہوتا ہے ۔


    جناب نائیڈو نے مزید کہا کہ جہاں 2016 کے دوران پارلیمنٹ کے دونوں ایوانوں کے 70-70 اجلاس ہوئے وہیں متعلقہ پارلیمانی کمیٹیوں کے محکموں کی 400 میٹنگس کا اہتمام کیا گیا ۔ ان میں سے ہرمیٹنگ دو سے تین گھنٹے تک جاری رہی ، جس کے دوران گفتگو اور جانچ کی گئی، جو پارلیمنٹ کی 200 میٹنگس کے برابر ہے،جس سے یہ بات ثابت ہوتی ہے کہ پارلیمنٹ 24گھنٹے ساتوں دن کام کرتی ہے ۔


    اس موقع پر راجیہ سبھا کے چیئر مین موصوف نے اپنی اس احساس کا بھی اظہار کیا کہ پارلیمانی کارروائی میں مسلسل رخنہ اندازی ، ممبران کا بار بار ایوان کے وسط میں جمع ہوجانا اورایوان کی کارروائی کی خلاف ورزی نیز ایوان کی صدر کی ہدایات بد احترامی ہی دراصل عوام الناس میں قانون سازوں کے بارے میں غلط خیالی کا بنیادی سبب ہے۔


    1۔قانون سازیہ کی افادیت :


    چیئرمین موصوف نے کہا کہ ایوان کے اجلاس کی تعداد ، منظور کئے جانے والے بلو ں کی تعداد ،زیر التوا رکھے جانے والے بلوں کی تعداد ، ہر بل پر بحث میں شمولیت ، بحث کے معیار عوامی مفادات سے متعلق زیر بحث موضوعات ، رخنہ اندازیوں کی تعدا د اور کمیٹیوں کی رپورٹوں پر مبنی ایک سے دس تک کے معیار پر قانون سازیہ کی افادیت اور موثریت کا تعین کیا جانا چاہئے ۔


    2۔ملک کی قانون سازیہ کی درجہ بندی :


    جناب وینکیا نائیڈو نے مجموعی گھریلو شرح نمو ،دستیاب ڈھا نچہ جاتی سہولیات ،سماجی اور انسانی ترقی کے اشاریے ، کاروبار کرنے کی آسانی اور صفائی ستھرائی وغیرہ امور کے مختلف معیارات پر شہری مقامی اداروں کی درجہ بندی کی جاتی ہے ۔ انہوں نے کہا کہ ملک کی قانون سازیہ کی بھی اسی طرح درجہ بندی کی جانی چاہئے اور ان درجہ بندیوں کو عام میں پیش کئے جانے سے متعلقہ قانون سازیہ ، سرکاروں اور متعلقہ سیاسی حلقوں پر دباؤ قائم ہوسکتا ہے ۔


    3۔ اپوزیشن کے لئے کورم :


    جناب نائیڈو نے کہا کہ یہ کہنا بہتر نہیں ہوگا کہ ایوان میں کورم برقرار رکھنا یعنی ممبران کی مطلوبہ تعداد برقرار رکھنا صرف سرکاروں اوربرسراقتدار پارٹیوں کی ذمہ داری ہے بلکہ کورم کے اصول کا اطلاق دیگر حلقوں پر بھی ہونا چاہیے کیونکہ پارلیمنٹ میں نمائندگی کرنے والی ہر پارٹی پارلیمنٹ کی موثر کارکردگی میں اپنے حصے کی دعوے دار ہوتی ہے ۔


    4۔رخنہ اندازیوں کی نشاندہی :


    جناب نائیڈو نے ایوان کی کارروایئوں میں مسلسل رخنہ اندازیں اور ایوان کے وسط میں بار بار ایوان کے وسط میں جمع ہوجانے نیز ایوان کے صدر کی ہدایات خلاف ورزی پر اپنی تشویش کا اظہار کرتے ہوئے مشورہ دیا کہ پارلیمانی کارروائی میں رخنہ اندازی کرنے والی ممبران کے نام عوام الناس کے سامنے پیش کئے جانے چاہئیں اور انہیں بتایا جانا چاہئے کہ ان ممبران نے ایوان کے قواعد اور ایوان کے صدر کی ہدایات کی خلاف ورزی کی ہے ۔اس طرح انہوں نے ایوان کی کارروائی پر منفی اثرات مرتب کئے ۔


    عدلیہ کے ذریعہ دیگر اداروں کے دائرہ ٔ اختیار میں مداخلت کے بعض واقعات کا حوالہ دیتے ہوئے جناب نائیڈو نے عدالت عظمیٰ یعنی سپریم کورٹ کے ذریعہ نیشنل جیوڈیشیل اپائنٹمنٹ کمیشن تشکیل دئے جانے کے لئے قانون کو خارج کرنے ، پچھلے سال قومی راجدھانی دلی میں


    گاڑیوں کے انداراج کی تعدا د مقرر کرنا اور ڈیزل گاڑیوں کے استعمال کو ممنوع قرار دئے جانے کا حوالہ دیا ۔ انہوں نے قانون سازیہ سے زور دے کر کہا کہ ایوان میں معیاری بحث اور مداخلت کے لئے قانون سازیہ کے ممبران کو معقو ل تیاریاں کرکے آنا چاہئے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش۔ رم


    U-6218

    
    
    (Release ID: 1512224) Visitor Counter : 3