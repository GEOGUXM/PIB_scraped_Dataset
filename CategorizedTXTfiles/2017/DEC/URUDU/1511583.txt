      آبی وسائل، دریائی ترقیات اور گنگا احیاء کی وزارت

      وائلڈ لائف کی غیر قانونی تجارت کی روک تھام سے متعلق اپنی کوششوں کے لئے ہندوستان کو توصیفی سند سے نوازا گیا :ڈاکٹر ہرش وردھن
      
      لندن میں نمامی گنگے روڈ شو کا فوری ردعمل
      
      ہندوستانی کارپوریٹوں نے دریائی گنگا کے کنارے سہولتوں کی ترقی کے لئےپانچ ملین ڈالر سے زائد رقم کا وعدہ کیا

      Posted On: 01 DEC 2017 3:07PM by PIB Delhi

    نئی دہلی، یکم دسمبر ۔برطانیہ میں ہندوستانی کارپوریٹ، غیر مقیم ہندوستانیوں اور پی آئی اوز نے نمامی گنگے مشن کے حصے کے طور پر دریائے گنگا کے کنارے مختلف سہولتوں مثلاً گھاٹوں، دریا کے آس پاس خوشنما مناظر، مردہ کو جلانے کے لئے بھٹیوں اور پارکوں کو تیار کرنے کے لئے 5 بلین ڈالر سے زائد دینے کا وعدہ کیا ہے۔ لندن میں 29 نومبر کو منعقدہ ایک روڈ شو میں آبی وسائل، دریائی ترقیات اور گنگا کے احیا ء،نیز سڑک نقل و حمل، شاہراہوں اور جہاز رانی کے وزیر جناب نتن گڈکری نے تجارتی سربراہوں سے گنگا کی صفائی ستھرائی کے مشن میں حصہ لینے کی اپیل کی تھی۔ اس روڈ شو کا انعقاد گنگا کی صفائی ستھرائی کے لئے قومی مشن( این ایم سی جی) اور برطانیہ میں واقع ہندوستانی ہائی کمیشن نے کیا تھا۔


    اس موقع پر جن اہم مفاہمت ناموں پر دستخط کئے گئے ہیں ان میں ویدانتا گروپ کے جناب انل اگروال کے ذریعہ پٹنہ میں گنگا سے متصل گھاٹوں اور دیگر سہولتوں کی ترقی، فورسائٹ گروپ کے جناب روی مہروترا کے ذریعہ کانپور میں، ہندوجا گروپ کے ذریعہ ہری دوار میں اور انڈو راما گروپ کے جناب پرکاش لوہیا کے ذریعہ کولکاتہ میں گھاٹوں اور سہولتوں کی ترقی سے متعلق مفاہمت نامے شامل ہیں۔ان کارپوریٹوں کے ذریعہ مذکورہ پروجیکٹس ان کے سی ایس آر اقدامات کے تحت تیار کئے جائیں گے۔


    اس موقع پر لینڈن دائر، سیلسٹک رینیویبلز، میڈی فارم، این وی ایچ ٹیکنالوجیز اور ارکاٹیپ پر مشتمل کمپنیوں کے ساتھ دریا کی صفائی کےلئے اختراعی ٹیکنالوجیوں کے لئے مفاہمت ناموں پر دستخط کئے گئے۔ علاوہ ازیں متعدد افراد اور کمپنیوں نے دو سو سے زائد پروجیکٹوں کی لسٹ میں سے کچھ پروجیکٹس لینے سے متعلق اپنی رضا مندی ظاہر کی جن کے لئے نجی سرمایہ کاری کی ضرورت ہے۔


    دریائے گنگا سے متصل گھاٹوں، لاش بھٹیوں، پانی اکائیوں، پارکوں، صفائی ستھرائی کی سہولتوں، عوامی سہولتوں اور دریاکے آس پاس کے نظاروں کی ترقی کے لئے 10000 کروڑ روپے سے زیادہ مالیت کے پروجیکٹس ہیں۔ ان پروجیکٹوں کے لئے مزید فنڈز کی ضرورت ہے۔ نجی سرمایہ کاری کے لئے دستیاب 2500 کروڑ روپے سے زائد مالیت کے پروجیکٹ کو ایک کتابچہ کی حیثیت سے شائع کیا گیا ہے۔ یہ پروجیکٹس گنگا کی صفائی کے لئے قومی مشن (این ایم سی جی) کی ویب سائٹ پر ای۔ کتابچہ کی شکل میں دستیاب ہیں۔حکومت نمامی گنگے مشن میں شرکت کرنے کےلئے تاجر برادریوں سے اپیل کررہی ہے کہ وہ اپنی پسند کی پروجیکٹوں کو مالی امداد فراہم کرکے گنگا کی صفائی کا حصہ بنیں۔


    ************


    م ن۔ م ع۔ رض


    U-6055

    
    
    (Release ID: 1511583) Visitor Counter : 3