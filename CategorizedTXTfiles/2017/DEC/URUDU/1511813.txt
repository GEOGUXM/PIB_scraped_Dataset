      امور داخلہ کی وزارت

      سمندری طوفان‘ اوکھی ’کے موضوع پرقومی بحرانی صورت حال انتظام کمیٹی کی میٹنگ
      Posted On: 04 DEC 2017 1:05PM by PIB Delhi


    نئی دہلی ،5 دسمبر: کابینہ سکریٹری جناب پی کے سنہاکی صدارت میں قومی بحرانی صورت حال انتظام کمیٹی کی میٹنگ کل شام منعقد ہوئی جس میں جاری سمندری طوفان ‘اوکھی’ سے متاثرہ ریاستوں اور مرکز کے زیرانتظام علاقوں میں بہم پہنچائی گئی راحت کاری اور امدادی عمل کاجائزہ لیاگیا۔ کمیٹی نے صورت حال کے پیش نظرگجرات اورمہاراشٹرمیں بھی ممکنہ خطرے کے پس منظرمیں مستعدی کاجائزہ لیا۔ اندیشہ ہے کہ اس سمندری طوفان کااثران دونوں ریاستوں پربھی مرتب ہوگا۔ مشرقی وسطی بحیرہ ٔ عرب میں جاری شدید سمندری طوفان اوکھی کل صبح 13کلومیٹرفی گھنٹے کی رفتار سے شمال کی جانب بڑھ رہاتھا۔ اندیشہ ہے کہ یہ طوفان شمال ۔ شمال مشرق کی جانب بڑھے گا اورآہستہ آہستہ اس کا زور کم ہوتاجائے گا۔ بعدازاں یہ طوفان جنوبی گجرات اورملحقہ شمالی مہاراشٹرکے ساحلوں تک پہنچے گااورسورت کے نزدیک آجائے گااور5دسمبر کی نصف شب تک مدھم ہوجائے گا۔


    این سی ایم سی نے خلیج بنگال کے جنوبی حصے میں جنوبی انڈمان سمندرمیں بن رہے ڈپریشن کابھی جائزہ لیااورتمل ناڈو، آندھراپردیش ، انڈمان ونکوبارجزائر کی ریاستوں کی مستعدی اورمتعلقہ سرگرمیوں کا جائزہ لیا۔ ماہی گیروں ودیگرمتعلقہ افراد کو ضروری ہدایات جاری کردی گئی ہیں ۔


    ***********


    (م ن ۔ ع آ- 05.12.2017)


    U-6097

    
    
    (Release ID: 1511813) Visitor Counter : 4