      وزارت دفاع

      رکشا منتری نے منگلور میں مجوزہ بیکم پڈی ساحلی محافظ تربیتی مرکز کا دورہ کیا
      Posted On: 28 DEC 2017 8:19PM by PIB Delhi


    نئی دلّی ، 28 دسمبر / رکشا منتری محترمہ سیتا رمن نے آج مجوزہ انڈین کوسٹ گارڈ ٹریننگ سینٹر واقع بیکم پڈی ،منگلور ، کرناٹک کا دورہ کیا۔ ان کے ہمراہ بھارتی ساحلی محافظ دستے کے ڈائرکٹر جناب راجیندر سنگھ بھی تھے۔


    رکشا منتری نے کرناٹک میں کوسٹ گارڈ کے ضلعی صدر دفاتر کا بھی دورہ کیا۔ مجوزہ تربیتی مرکز 160 ایکڑ زمین پر تعمیر کیا جارہا ہے جسے حکومت ہند نے دس دسمبر 2017 کو اپنی منظوری دے دی تھی۔ رکشا منتری کا، کوسٹ گارڈ کرناٹک کا، یہ اولین دورہ تھا۔ اس دورے کے دوران انھیں ساحلی محافظ دستے کی آپریشنل مستعدی، ساحلی سلامتی میکنزم، بنیادی ڈھانچے کی ترقیات اور ساحلی محافظ دستے کرناٹک کے انتظامی ڈھانچے سے آگاہ کرایا گیا۔ انھوں نے سمندری طوفان اوکھی کے دوران کوسٹ گارڈ کرناٹک کے ذریعے انجام دیئے گئے بچاؤ آپریشنوں پر بھی نظر ثانی کی۔


    محترمہ سیتا رمن نے اپنے دورے کے سلسلے میں وہاں پہنچنے پر کوسٹ گارڈ کرناٹک کے ذریعے پیش کئے گئے گارڈ آف آنر کا معائنہ کیا۔ بعد ازاں ریموٹ آپریٹنگ اسٹیشن نیو منگلور بھی گئیں۔ یہ اسٹیشن مغربی گھاٹ پر اسٹیٹک سینسرس کے چین کا ایک حصہ ہے جو پورے ساحل کے لیے پچیس سمندری میلوں تک بلا روک ٹوک الیکٹرانک نگرانی کا کام انجام دیتا ہے۔


    رکشا منتری نے کوسٹ گارڈ کرناٹک کی ٹکڑیوں سے بھی بات چیت کی جو بیس سمیت بحری جہازوں اور طیاروں پر تعینات ہیں۔


    ۔ ۔ ۔ ۔ ۔ ۔ ۔ ۔ ۔ ۔


    U. No. 6551

    
    
    (Release ID: 1514562) Visitor Counter : 17