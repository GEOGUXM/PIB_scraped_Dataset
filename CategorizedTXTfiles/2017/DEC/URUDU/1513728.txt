      بھاری صنعتوں اور سرکاری کمپنیوں کی وزارت

      بجلی کی موٹر گاڑیوں کی بیٹری کیلئے تحقیق وترقی
      Posted On: 21 DEC 2017 6:07PM by PIB Delhi


    نئی دہلی، 21 ؍دسمبر،حکومت نے بجلی کی موٹر گاڑیوں کے لئے (ہائبریڈ موٹر گاڑیوں سمیت) ایک مشن پلان تیار کیا ہے جس کا نام ہے نیشنل الیکٹرک موبلیٹی مشن پلان-2020 (این ای ایم ایم پی)۔ این ای ایم ایم پی -2020 میں بجلی اور ہائبریڈ کی موٹرگاڑیوں کی تیاری اور استعمال کے لئے کئی سلسلے وار اقدامات میں سہولت کا ایک نقشہ راہ فراہم کیا گیا ہے تاکہ بیٹری کی ٹیکنالوجی میں تحقیق وترقی میں مدد دی جاسکے، ایسی موٹر گاڑیوں کے لئے مانگ پیدا کی جاسکے اور 2020 تک ایسی موٹر گاڑیوں کی تیاری میں قابل قدر اضافہ کیا جاسکے۔ این ای ایم ایم پی کے تحت حکومت نے 2020 تک ہائبریڈ اور بجلی سے چلنے والی 60 سے 70 لاکھ موٹر گاڑیوں کی فروخت کا ہدف مقرر کیا ہے۔


    مشن کے ایک حصے کے طور پر بھارتی صنعتوں کے محکمے نے فیم انڈیا اسکیم [بھارت میں (ہائبریڈ اور) بجلی کی موٹر گاڑیوں کی تیزی سے تیاری اور استعمال] کو نوٹیفائی کیا ہے جس کا نفاذ پہلی اپریل 2015 سے سمجھا جائے گا۔ اس اسکیم کو 6 سال کے عرصے کے لئے 2020 تک نافذ کئے جانے کی تجویز ہے۔ فی الحال اس اسکیم کا پہلا مرحلہ نافذ کیا جارہا ہے جو بنیادی طور پر دو سال کے لئے یعنی 31 مارچ 2017 کے لئے تھا۔ لیکن اس میں توسیع کرکے اسے 31 مارچ 2018 کردیا گیا ہے۔ یہ اسکیم چار اہم شعبوں کے ذریعے نافذ کی جارہی ہے جن میں ٹیکنالوجی کا فروغ (آر اینڈ ڈی)، پائلٹ پروجیکٹ، چارجنگ کے لئے بنیادی ڈھانچہ اور مانگ پیدا کرنا شامل ہیں۔


    البتہ بھاری صنعتوں کے محکمے نے اس مانگ کو پورا کرنے کے لئے بیٹری کی صلاحیت کی سالانہ ضرورت کا تجزیہ کرنے کے لئے کوئی مخصوص مطالعہ نہیں کیا ہے۔


    فیم انڈیا اسکیم کے تحت ٹیکنالوجی کے محکمے (آر اینڈ ڈی)، بشمول بیٹری کی ٹیکنالوجی؍ چارجنگ کا بنیادی ڈھانچہ حکومت کی فنڈنگ کے لئے منظور کیا گیا ہے۔


    مذکورہ معلومات آج بھاری صنعتوں اور سرکاری کمپنیوں کی وزارت کے وزیر مملکت جناب بابل سپریو نے راجیہ سبھا میں ایک تحریری جواب میں فراہم کیں۔


    U- 644 6

    
    
    (Release ID: 1513728) Visitor Counter : 13