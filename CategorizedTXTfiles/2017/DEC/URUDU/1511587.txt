      خواتین اور بچوں کی ترقیات کی وزارت

      وسائل اثرانگیزی – پائیدار مستقبل کی کلید
      نیتی آیوگ اور بھارت آئے یوروپی یونین کے وفد نے بھارت سے متعلق اب تک کی پہلی وسائل اثرانگیزی (آر ای) حکمت عملی جاری کی
      Posted On: 01 DEC 2017 4:32PM by PIB Delhi


    نئی دہلی، یکم/دسمبر۔ مزید پیداوار کے لئے وسائل کا مؤثر ڈھنگ سے استعمال کرنا ایک پائیدار مستقبل کے لئے آزمودہ اور قابل اعتبار طریقوں میں ایک طریقہ رہا ہے۔ یہ نہ صرف وسائل کی سکیورٹی کو یقینی بناتا ہے بلکہ ماحولیات کے اثرات کو بھی کم سے کم کرتا ہے۔ دونوں اہداف کی تکمیل کو یقینی بنانے کی غرض سے نیتی آیوگ نے بھارت آئے یوروپی یونین کے وفد اور کنفیڈریشن آف انڈین انڈسٹریز، سی آئی آئی کے اشتراک سے بھارت سے متعلق وسائل اثرانگیزی پر اب تک کی سب سے پہلی حکمت عملی جاری کی، جس میں بھارت کے وسائل کی اثرانگیزی کو فروغ دینے کا منصوبۂ عمل بھی شامل ہے۔ نیتی آیوگ کے مشیر اعلیٰ جناب رتن پی واتال، انڈین ریسورس پینل کے رکن ڈاکٹر تشیارکشت چٹرجی، محترمہ ہین ریٹے فارجی مان، یوروپی یونین کونسلر ماحولیات، توانائی اور ماحولیاتی تبدیلی اور جوائنٹ سکریٹری، وزارت ماحولیات، جنگلات اور ماحولیاتی تبدیلی (ایم او ای ایف سی سی) جگمیٹ تکپا نے 30 نومبر بروز جمعرات یہاں دارالحکومت میں منعقدہ ایک تقریب میں حکمت عملی پیپر کی نقاب کشائی کی۔ تقریب میں بڑی تعداد میں ماہرین، دانشوران اور مندوبین موجود تھے۔


    اپنے کلیدی خطاب میں نیتی آیوگ کے مشیر اعلیٰ جناب رتن پی واتال نے کہا کہ وسائل اثرانگیزی بڑی سادگی سے کم سے کم ساز و سامان کے ساتھ ترقی سے ہمکنار کرتی ہے۔ عملی طور پر ایک عرصۂ حیات پر مبنی طریقۂ کار کے طور پر اگر اسے اپنایا جائے تو ماحولیات پر پڑنے والے برعکس اثرات کم سے کم ہوجاتے ہیں اور شانہ بشانہ مرتب ہونے والے معاشرتی بوجھ بھی کم ہوجاتی ہے اور ‘فضلہ’ وسائل میں بدل جاتا ہے اور سرکلر معیشت وجود میں آتی ہے اور وسائل کی سلامتی کو استحکام حاصل ہوتا ہے۔


    یوروپی یونین کونسلر، ماحولیات، توانائی اور موسمیاتی تبدیلی محترمہ ہین ریٹے فارجی مان نے کہا کہ وسائل اثرانگیزی کے ایجنڈے کو بھارت – یوروپی یونین تناظر میں ترجیح حاصل ہوئی ہے اور یوروپی یونین اس کے نفاذ میں حکومت ہند کی مدد کرے گا۔ ماحولیات، جنگلات اور موسمیاتی تبدیلی (ایم او ای ایف سی سی) کی وزارت کے جوائنٹ سکریٹری جناب جگمیٹ تکپا نے کہا کہ وزارت وسائل اثرانگیزی حکمت عملی کے نفاذ میں تعاون کے لئے ایم او ای ایف سی سی میں وسائل اثرانگیزی (آر ای) کا ایک سیل شروع کرنے کا ارادہ رکھتی ہے۔ ڈاکٹر تشیا رکشت چٹرجی جو انڈین ریسورس پینل کے رکن ہیں، نے اس حکمت عملی پر روشنی ڈالتے ہوئے کہا کہ یہ اپنی نوعیت کا پہلا مقالہ ہے، جس میں ملک میں وسائل پیداواریت کے سلسلے میں خصوصی زور دیا گیا ہے۔ سی آئی آئی – آئی ٹی سی مرکز برائے عمدگی، برائے پائیدار ترقیات کے سی او او جناب سچن جوشی نے کہا کہ وسائل اثرانگیزی، حکمت عملی ہمہ گیر عوامی حصولیابی پر زور دیتی ہے، یہ ایک عملی ایجنڈہ ہے اور اس کے توسط سے منڈی میں صورت حال میں واضح تبدیلی لائی جاسکے گی اور اسے وسائل اثرانگیزی کے حامل معیشت سے ہمکنار کیا جاسکے گا۔


    وسائل اثرانگیزی کی حکمت عملی کی چند اہم جھلکیاں:


    وسائل اثرانگیزی کی حکمت عملی میں 2017-2018 کی مدت کے لئے بنیادی منصوبۂ عمل اور 2017-2020 کے لئے وسط مدتی منصوبۂ عمل شامل ہیں۔ اس کے کلیدی عناصر درج ذیل ہیں:


    بین محکمہ جاتی کمیٹی اور ماہرین پر مشتمل ٹاسک فورس کے قیام سمیت ادارہ جاتی ترقی۔


    تجزیہ کے لئے انڈیکیٹر مانیٹرنگ فریم ورک کی ترقی۔


    ایم ایچ آر ڈی گیان پروگرام کے تحت وسائل اثرانگیزی سے متعلق مختصر مدتی کورس کا آغاز۔


    توقع کی جاتی ہے کہ یہ حکمت عملی ایجنڈہ کو وسائل کی سلامتی کی سمت میں آگے لے جانے کا راستہ ہموار کرے گی اور ایک فریم ورک کے قیام سے ماحولیات کے اثرات کو کم سے کم کیا جاسکے گا۔ حکمت عملی کے نفاذ سے بیورو فار ریسورس ایفیشینسی (توانائی کی اثرانگیزی سے متعلق بیورو) کے قیام کی ضرورت کی نشان دہی بھی ہوسکے گی۔


    ۔۔۔۔۔۔۔۔۔۔۔۔۔۔۔۔۔۔۔۔۔


    (م ن ۔ ن ا۔ م ر(


    U-6056

    
    
    (Release ID: 1511587) Visitor Counter : 3