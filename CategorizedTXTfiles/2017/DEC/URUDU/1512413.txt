      پیٹرولیم اور قدرتی گیس کی وزارت

      حکومت ہند کے نام کا غلط استعمال کرکےبے ایمان عناصر کےذریعے پٹرول ڈیلروں کی تقرری سے متعلق گمراہ کرنے والا اشتہار
      Posted On: 12 DEC 2017 7:47PM by PIB Delhi


    نئی دہلی،12؍دسمبر،پٹرولیم اور قدرتی گیس کی وزارت کےعلم میں یہ بات آئی ہے کہ کچھ بے ایمان افراد پٹرولیم اور قدرتی گیس کی وزارت کےنام کا استعمال کرکےغیر موجودہ اسکیم ‘‘ جواہرروزگاریوجنا ’’کے تحت پٹرول ڈیلروں کی تقرری کیلئے اشتہار شائع کرایا ہے اور وہ درخواست دہندگان سے اچھی خاصی رقم وصول کر رہے ہیں۔


    اس سلسلے میں یہ وضاحت کی جا رہی ہے کہ پٹرولیم اور قدرتی گیس کی وزارت نے جواہر روزگار یوجناکےنام سے کسی اسکیم کے تحت پٹرول پمپ کے الاٹمنٹ کیلئے کوئی اشتہار جاری نہیں کیا ہے۔ علاوہ ازیں اس کے ذریعے اس امر کی بھی اطلاع دی جا رہی ہے کہ پٹرولیم اور قدرتی گیس کی وزارت کا ڈیلروں کی تقرری میں کوئی رول نہیں ہوتاہے۔تیل کی مارکیٹنگ کرنے والی تین کمپنیاں، انڈین آئل کارپوریشن لمیٹیڈ(آئی او سی ایل)، بھارت پٹرولیم کارپوریشن لمیٹیڈ (بی پی سی ایل)اور ہندوستان پٹرولیم کارپوریشن (ایچ پی سی ایل) اپنے طورپر امکانات کا مطالعہ کرنے کے بعد پٹرول پمپوں کیلئے مقامات کا تعین کرتی ہیں اور پھر موجودہ انتخابی رہنما خطوط کی بنیاد پر ڈیلروں کی تقرری کیلئے اشتہارات شائع کرتی ہیں۔


    اس بات کی مزید وضاحت کی جا رہی ہے کہ نہ تو حکومت ہند نے اور نہ ہی تیل کی مارکیٹنگ کرنےوالی کمپنیوں (او ایم سی) نے جواہر روزگاریوجنا اسکیم کے تحت ڈیلروں کی تقرری کیلئے کوئی اشتہار دیا ہے۔ ایسا معلوم ہوتاہے کہ کچھ غیر ذمہ دار اور بے ایمان عناصر حکومت ہند کےنام کا غلط استعمال کر رہے ہیں۔ لہذا ملک کے عام شہریوں کو مشورہ دیاجاتاہے کہ وہ ایسی کسی بھی اسکیم /اشتہار کاکوئی جواب نہ دیں۔


    ************


    م ن ۔ م ع ۔ ک ا


    U- 6231

    
    
    (Release ID: 1512413) Visitor Counter : 3