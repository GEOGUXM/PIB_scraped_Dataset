      نائب صدر جمہوریہ ہند کا سکریٹریٹ

      الزام تراشی اورتفریق کسی بھی مہذب معاشرے میں قابل برداشت نہیں :نائب صدرجمہوریہ ہند
      دین دیال دیویانگ سہاجیہ اسکیم کا آغاز
      Posted On: 03 DEC 2017 8:53PM by PIB Delhi


    نئی دہلی ،4 دسمبر: نائب صدرجمہوریہ ہند ، جناب ایم وینکیانائیڈو نے کہاہے کہ الزام تراشی اورتفریق کسی بھی مہذب معاشرے میں قابل برداشت چیزیں نہیں ہیں اور معذوری کے شکار افراد کو باقار طریقے سے زندگی گذارنے کا پورا پورا حق حاصل ہے ۔ موصوف یوم معذورین کے بین الاقوامی دن کے موقع پر دین دیال دیویانگ سہاجیہ اسکیم کے آغاز کے موقع پرگواہاٹی میں خطاب کررہے تھے ۔ آسا م کے گورنرجناب جگدیش مکھی ، آسام کے وزیراعلیٰ جناب سربانند سونووال اور دیگرمعززین بھی اس موقع پرموجو دتھے ۔

    
    نائب صدرجمہوریہ ہند نے کہا کہ اقوام متحدہ کے مطابق معذوری کی کیفیت یہ ہے کہ جب ایسی صورت حال پیداہوجائے جب کوئی کام کرنے کی صلاحیت عام معیارات کے مطابق کسی ایک فرد یاایسے افراد کے گروپ میں نہ رہ جائے یہ نقص جسمانی ، حسیت ، ذہنی یادماغی بیماری کی وجہ سے لاحق ہوسکتاہے اور متعدد دائمی امراض کی شکلوں کے اثرکانتیجہ ہوسکتاہے ۔
    
    نائب صدرجمہوریہ ہند نے کہا کہ معذورین کے شکارافراد کو ہمدردی نہیں بلکہ توجہ کی ضرورت ہوتی ہے وہ نہیں چاہتے کہ ان پررحم کیاجائے بلکہ وہ یہ چاہتے ہیں کہ انھیں مواقع فراہم کرائے جائیں جس کے توسط سے وہ اپنی معذوری کو قابوکرکے آگے بڑھ سکیں ۔
    
    نائب صدرجمہوریہ ہند نے آسام حکومت کی ستائش کرتے ہوئے کہا کہ آسام حکومت نے ریاست کے تحت 4لاکھ 50ہزاردیویانگوں میں سے ہرایک کے لئے ایک بار فی کس 5ہزارروپے کی رقم طبی علاج کے لئے فراہم کرنے کی تجویز رکھی ہے، جو دین دیال دیویانگ سہاجیہ آچانی کے تحت فراہم کرائی جائے گی اور اس کے لئے 250کروڑروپے کی رقم مختص کی ہے ۔ انھوں نے مزید کہا کہ انھیں یہ جان کرخوشی ہوئی ہے کہ
    
    آسام حکومت نے ‘‘آسام ملازمین پرنام ایکٹ 2017’’کے تحت ایک نیا ایکٹ متعارف کرایاہے جس کے تحت ہرایک سرکاری ملازم لازمی طورپر اپنی تنخواہ کا دس فیصد حصہ اپنے والدین کی نگہداشت کے لئے صرف کریگا جن میں معذورین بھی شامل ہیں ۔ انھوں نے دیگرریاستی حکومتوں کو بھی مشورہ دیاہے کہ وہ بھارت میں معمرافراد کی بڑھتی ہوئی تعداد کے پیش نظر آسام حکومت کی اس اسکیم کا اتباع کریں ۔
    
    نائب صدرجمہوریہ ہند نے تمام لوگوں سے اپیل کی ہے کہ شمولیت پرمبنی ایک ایسے نئے ہندوستان کی تعمیر کریں جہاں کسی کے ساتھ خصوصاًمعذوری کے شکار افراد کے ساتھ کوئی تفریق نہ برتی جائے اورجہاں تمام بھارتی افراد یکساں طورپراقتصادی خوشحالی اور شرح اضافہ سے مستفید ہوسکیں ۔

    *****


    
    
    ) م ن ۔ ع آ- 04.12.2017)
    U-6077

    
    
    (Release ID: 1511649) Visitor Counter : 3