      قبائیلی امور کی وزارت

      قبائلی امور کی وزارت کی حصولیابیوں کی نمایاں جھلکیاں
      Posted On: 28 DEC 2017 7:30PM by PIB Delhi


    اختتام سال کا جائزہ -2017


    قبائلی امور کی وزارت


    نئی دہلی ؍ 27 دسمبر،سال 2017 کے دوران، قبائلی امور کی وزارت کی سرگرمیوں اور حصولیابیوں کی نمایاں جھلکیاں درج ذیل ہیں:

      * قبائلی امور کی وزارت نے درج فہرست قبیلوں کی سماجی-اقتصادی ترقی کیلئے تشکیل شدہ تعلیمی ، بنیادی ڈھانچےا ور روزی روٹی کی اسکیموں کے ذریعے اپنی کوششیں جاری رکھیں تاکہ واقع اہم فاصلوں اور تقاضوں کی تکمیل ممکن ہو سکے۔ حکومت کی جانب سے مختص کردہ بزنس رولس (اے بی آر ) کی رو سے اب اس وزارت کیلئے لازم ہو گیا ہے کہ وہ مرکزی وزارتوں کے ‘ذیلی قبائلی منصوبے’ (اب اسے درج فہرست قبیلوں کے عنصر کا نام دیا گیا ہے) کے فنڈ کے سلسلے میں جو نیتی آیوگ کے ذریعے وضع کئے گئے فریم ورک اور میکانزم کے تابع ہے، نگرانی کے امور انجام دے۔ عوامی خدمات فراہمی کی صورتحال کو لگاتار بہتر بنائے رکھنے کی غرض سے قبائلی امور کی وزارت لگاتار مختلف اسکیموں سے متعلق پہل قدمیوں کے ذریعے نظر ثانی کا کام انجام دیتی رہی ہے۔ ان میں سے ایک حالیہ مثال ڈی بی ٹی کے وظائف سے متعلق اسکیموں کی موزوں کاری ہے اور ان میں این جی او گرانٹ وغیرہ کے آن لائن پورٹل کی نگرانی بھی شامل ہے۔
      * قبائلی امور کی وزارت کیلئے بجٹ کی تخصیص 17-2016 میں 4827.00کروڑروپے کے بقدر تھی، جو 18-2017 میں بڑھا کر 5329.00کروڑروپے کے بقدر کر دی گئی۔ اس کے ساتھ ہی ساتھ تمام وزارتوں میں درج فہرست قبائل کی فلاح و بہبود کے لئے کی جانے والی تخصیص،جو 17-2016 میں 24،005.00 کروڑروپے کے بقدر تھی، وہ بڑھ کر 31،920کروڑروپے کے بقدر ہو گئی ہے۔ وزارت نے قبائلی بہبود کی مختلف ترقیاتی پہل قدمیوں کے مد میں 70 فیصد سے زائد مختص کردہ رقم کا استعمال کر لیا ہے۔ 21دسمبر 2017 تک، 2280.49کروڑروپے کی رقم وزارت کے تحت 2 خصوصی علاقوں کے پروگرام کے تحت یعنی قبائلی ذیلی اسکیموں کے تحت خصوصی مرکزی امداد اور تعلیم، صحت، روزی روٹی ، آمدنی پیدا کرنے کی سرگرمیوں وغیرہ سے متعلق آئین کے آرٹیکل 275(1) کے تحت جاری کی جانے والی گرانٹ کی شکل میں جاری کی جا چکی ہے۔
      * عوامی مالیاتی انتظام نظام (پی ایف ایم ایس) کے نفاذ کے ساتھ ہی جاری کئے گئے فنڈوں کی شفافیت اور نگرانی کو وزارت کےذریعے یقینی بنایا جاتا ہے۔ 100فیصد کی بنیاد پر وزارت سے سرمایہ حاصل کرنے والی تمام ایجنسیاں اور ایسی ذیلی ایجنسیاں، جو مین ایجنسی سے سرمایہ حاصل کرتی ہیں، انہیں اس سسٹم کے تحت لایا گیا ہے۔ اس کے نتیجے میں نفاذ والی ایجنسیوں کے ذریعے سرمائے کے استعمال کا ٹھیک ٹھیک پتہ لگایا جا سکتا ہے۔
      * قبائلی ترقیات کیلئے مختص کردہ سرمائے کی نگرانی:
      * ایسے 32 مرکزی اور وزارتی محکمے ہیں، جہاں قبائلی ذیلی منصوبے(ٹی ایس پی) سرمایہ (اب اسے درج فہرست قبائل عنصر یعنی ایس ٹی سی کا نام دیا گیا ہے) مختلف شعبوں میں مختلف قسم کی 273اسکیموں کے ذریعے مخصوص قبائلی ترقیات کی ضروریات کی تکمیل کیلئے دستیاب ہے۔
      * بزنس روٹس کی تخصیص (اے بی آر) میں جنوری 2017 میں ترمیم کی گئی ہے، جس کے ذریعے قبائلی امور کی وزارت کیلئے لازم قرار دیا گیا ہے کہ وہ نیتی آیوگ کے ذریعے وضع کئے گئے فریم ورک اور میکانزم کی بنیادوں پر مرکزی وزارتوں کے ایس ٹی سی فنڈ کی نگرانی انجام دے۔ اس سلسلے میں ایک آن لائن نگرانی نظام ویب ایڈریس کے ساتھ فراہم کرایا گیا ہے، جو درج ذیل ہے ( stcmis.nic.in ) اس فریم ورک کے تحت اسکیموں کے تحت درج فہرست قبائل کی فلاح و بہبود کیلئے کی گئی تخصیص کی نگرانی کا انتظام کیا گیا ہے۔ اخراجات اور تخصیص دونوں کی نگرانی کی جاتی ہے۔ ساتھ ہی ساتھ عملی کارکردگی اور نگرانی کے نتائج پر بھی نظر رکھی جاتی ہے۔ یہ فریم ورک اس امر کا بھی انتظام کرتا ہے کہ احتساب کو یقینی بنانے کیلئے محل وقوع کے لحاظ سے تفصیلات حاصل کی جائیں اور نشان زد مصارف کا گوشوارہ بھی حاصل ہو۔ مزید براں وزارتوں /محکموں کے لحاظ سے تال میل اور نگرانی کیلئے نوڈل افسران کو بھی نامزد کیا گیا ہے۔ درج فہرست قبائل کی فلاح و بہبود کیلئے مختلف اسکیموں کے تحت کی جانے والی تخصیص پہلے ہی علیحدہ بجٹ مد کے طور پر 796کے تحت کی جا چکی ہے تاکہ سرمائے کی تقسیم کے امکانا ت نہ رہیں۔ وزارت اور محکمے کے لحاظ سے کارکردگی پر ششماہی بنیاد پر مشترکہ طور پر قبائلی امور کی وزارت اور نیتی آیوگ کے ذریعے نظر ثانی کی جائے گی۔
      * 15دسمبر 2017 تک ایس ٹی سی کے تحت مختص کردہ مجموعی رقم، مختلف مرکزی وزارتوں/محکموں نے مختلف ترقیاتی پروجیکٹوں کیلئے جاری کر دی ہے، جن کا تعلق تعلیم، صحت، زراعت، آبپاشی، سڑک، ہاؤسنگ، روزگار فراہمی ، ہنرمندی ، ترقیات وغیرہ سے ہے۔
      * یَکلویہ ماڈل رہائشی اسکولوں کیلئے اسکیم (ای ایم آر ایس) :
      * 51 ای ایم آر گزشتہ تین برسوں کے دوران مصروف عمل ہو چکے ہیں اور اس طریقے سے مصروف عمل اسکولوں کی کُل تعداد 190 تک پہنچ گئی ہے۔
      * 18-2017 کے دوران 14نئے ای ایم آر منظور کئے گئے ہیں اور اس مقصد کیلئے 322.10کروڑروپے کی رقم جاری کی گئی ہے۔ اب وزارت کی جانب سے 271 ای ایم آر منظور کئے گئے ہیں۔
      * 235.48کروڑروپے کی رقم 18-2017کےدوران ریاستوں کو 190مصروف عمل ای ایم آر ایس اسکولوں کیلئے درکار بار بار کے اخراجات کیلئے جاری کی گئی ہے، جس کے تحت تقریباً 56ہزار قبائلی طلبہ درج رجسٹر ہیں (42،000 فی طالب علم سالانہ)
      * ہنرمندی ترقیات:
      * خصوصی مرکزی امداد برائے قبائلی ذیلی اسکیم (ایس سی اے ٹو ٹی ایس ایس) کے تحت 165.00کروڑروپے کی رقم مختلف ریاستوں کو جاری کی گئی ہے اور آئین کے آرٹیکل 275(1)کے تحت گرانٹ 71ہزار سے زائد افراد اور خواتین قبائلی استفادہ کنندگان کیلئے مختلف قسم کے ٹریڈوں میں ہنرمندی کے حصول کیلئے جاری کی گئی ہے، جن میں 1-دفتر انتظام، 2-شمشی ٹیکنیشئن/الیکٹریشئن 3-بیوٹیشئن4-دستکار5-روزانہ کے تعمیراتی کاموں میں درکار ہنرمندی( پلمبنگ، راج مزدوری، الیکٹریشئن، فِٹر، ویلڈر، کارپینٹر وغیرہ شامل ہیں) 6ریفریجریشن اور اے سی ریپئرنگ، 7-موبائل ریپئرنگ8-تغذیہ9-آیورویدک اور قبائلی ادویہ10-آئی ٹی10-ڈاٹا انٹری-فیبریکیشن11-پیرا میڈکس اور ہوم نرس ٹریننگ، 12-موٹرگاڑی ڈرائیونگ اور مکینکس13-بجلی اور موٹر کی وائنڈنگ14-سکیورٹی گارڈ15-ہاؤس کیپنگ اینڈ مینجمنٹ یعنی گھر کی دیکھ بھال اور انتظام16-مختلف النوع چھوٹے موٹے انتظام17-میزبانی18-ایکو سیاحت19-مخاطری سیاحت شامل ہیں:

    قبائلی مجاہدین آزادی کیلئے میوزیم کی تعمیر:


    حکومت کی خواہش اور منصوبہ بندی یہ ہے کہ ایسی ریاستوں میں جہاں قبائلی رہائش پذیر تھے، جہاں انہوں نے برطانوی سامراج کے خلاف جدو جہد کی اور سر جھکانے سے انکار کیا ، وہاں مستقل میوزیم قائم کئے جائیں۔ حکومت مختلف ریاستوں میں ایسے میوزیم قائم کرنے کی کوشش کرے گی تاکہ آنے والی پیڑھی یہ جان سکے کہ ہمارے قبائل قربانیاں دینے میں کتنے آگے تھے۔ وزارت نے فیصلہ کیاہے کہ 75.00کروڑروپے کی لاگت سے، گجرات میں قومی اہمیت کا حامل ایک جدید ترین قبائلی میوزیم کا قیام عمل میں لایا جائے۔ اس میوزیم کے قیام کیلئے قبائلی امور کی وزارت 50.00کروڑروپے فراہم کرے گی۔ 25.00کروڑروپے کی رقم پہلے ہی ریاست کو جاری کی جا چکی ہے۔


    31دسمبر 2016 سے 31اگست 2017 کی مدت کے دوران جنگلات سے متعلق حقو ق کا ایکٹ(ایف آر اے) کے تحت


    حاصل کی گئیں حصولیابیاں:

                                                                                                                                                                    
                          مجموعی موصولہ دعوے (انفرادی اور کمیونٹی)  تسلیم شدہ ٹائٹل یا ملکیت  وہ جنگلاتی اراضی جس کے لیے مالکانہ حقوق تفویض کئے جاچکے ہیں۔(ایکڑ میں)
                                                                                                                                                                    
                                                                                                                                                                    
                                                                                                                                                                    
31 اگست 2017 تک کی کیفیت  41,76,192                                 18,03,442                 138,37,483.48                                                         
                                                                                                                                                                    
                                                                                                                                                                    
                                                                                                                                                                    
31 اگست 2016 تک کی کیفیت  41,69,962                                 17,47,507                 122,93,136.71                                                         
                                                                                                                                                                    
                                                                                                                                                                    
                                                                                                                                                                    
31 اگست 2017 تک کی کیفیت  6,230                                     55,935                    15,44,346.77                                                          
                                                                                                                                                                    
                                                                                                                                                                    

    اس طریقے سے ایف آر اے 2016 کے نفاذ پر قریب سے نگاہ رکھی جارہی ہے، دعوے داخل کئے جارہے ہیں اور مالکانہ حقوق تقسیم کئے جارہے ہیں۔


    بطور خاص حساس قبائلی گروپوں (پی وی ٹی جی ایس) کے تحت پہل قدمیاں:

      * وزارت نے بطور خاص حساس قبائلی گروپوں (پی وی ٹی جی ایس) کے لیے فنڈ کی تخصیص 2016-17 میں 70 کروڑ روپئے کے مقابلے میں 2017-18 کے لیے بڑھا کر 340 کروڑ روپئے کردی ہے۔
      * ریاستی حکومتوں کو سرمایہ کے استعمال کے لیے آزادی دی گئی ہے تاکہ وہ بائی لائن سروے کے ذریعے شناخت شدہ مخصوص توجہ والے کاموں میں اس کا استعمال کرسکیں۔
      * بطور خاص حساس قبائلی گروپوں کے لیے بطور خاص اور عام طور پر مجموعی شکل میں اس امر کو یقینی بنانے کے لیے کہ قبائلی فلاح وبہبود کا نفاذ ہو، زور اس بات پر دیا جارہا ہے کہ قبائل کی جی آئی ایس نقشہ بندی کے ذریعے مائیکرو منصوبہ بندی کی جائے۔
      * روایتی فن تعمیر، روایتی ادویہ کے طریقوں اور کھانے تیار کرنے کے فن اور پی وی ٹی جی ورثے اور ثقافت کی تحفظ کے لیے جامع ترقیاتی طریقہ کار پر زور دیا جارہا ہے۔

    9۔ وظائف


    1۔ ما قبل میٹرک وظائف

      * ریاستیں اب اپنے پورٹل / قومی اسکالر شپ پورٹل کا استعمال آن لائن درخواستیں منگانے کے لیے کر رہی ہیں۔
      * مالی امداد 2016-17 کی 212.19 کروڑ سے بڑھا کر 265.00 کروڑ روپئے کردی گئی تھی۔

    2۔ میٹرک کے بعد کے وظائف

      * ریاستیں اب اپنے پورٹل / این ایس پی پورٹل آن لائن درخواستیں طلب کرنے کے لیے استعمال کر رہی ہیں۔
      * مالی امداد 748.45 کروڑ روپئے سے بڑھا کر 1347.07 کروڑ روپئے کردی گئی ہے۔

    3۔ درج فہرست قبائل طلبا کے لیے اعلیٰ تعلیم کے حصول کو ممکن بنانے کے لیے قومی فیلوشپ اور وظائف کی اسکیم۔


    اس اسکیم کے لیے مالی امداد 80 کروڑ روپئے سے بڑھا کر 120 کروڑ روپئے کردی گئی ہے۔

      * سر فہرست طلبا سے درخواستیں منگانے کا کام این ایس پی کے ذریعے انجام دیا جاتا ہے۔
      * ٹیوشن فیس براہِ راست اداروں کو منتقل کی جاتی ہے جبکہ رکھ رکھاؤ کا جو بھتہ طلبا کو دیا جاتا ہے اسے طالب علم کے کھاتے میں پی ایف ایم ایس کے ذریعے آن لائن طریقے سے منتقل کیا جاتا ہے۔
      * کنبہ آمدنی کی حد برائے استحقاق 4.50 لاکھ روپئے سے بڑھا کر 6.00 لاکھ روپئے کردی گئی ہے۔

    1۔ فیلو شپ اسکیم

      * وزارت نے یو جی سی سے اسکیم کے نفاذ کا کام اپنے ذمے لے لیا ہے تاکہ طلبا کو بر وقت سرمایہ حاصل ہوسکے۔
      * این ایف ایس پی پورٹل وضع کیا گیا ہے اور وزارت کے این آئی سی سرور پر نام پیش کیا گیا ہے تاکہ تازہ درخواستیں آن لائن طلب کی جاسکیں۔
      * طلبا کی جانب سے مختلف سوالات پوچھے جاتے ہیں، ان کا جواب، پی ایف ایم ایس ، بینک اور این ایس پی تینوں کے ساتھ تال میل بناکر دیا جاتا ہے۔
      * معذوری کے شکار افراد، پی وی ٹی جی ، بی پی ایل اور خواتین کو اعلیٰ ترجیح دی جاتی ہے۔

    3۔ درج فہرست قبیلوں کے طلبا کے لیے قومی سمندر پار وظائف

      * وزارت نے اس سلسلے میں ایک پورٹل وضع کرکے پیش کیا ہے جو منسٹری کے این آئی سی سرور پر دستیاب ہے۔
      * مختلف کورسوں میں لچک لائی گئی ہے جنھیں طلبا اختیار کرسکتے ہیں۔
      * نئے رہنما خطوط جاری کئے گئے ہیں تاکہ کورس کے معاملے میں طلبا کو زیادہ آسانیاں فراہم ہوسکیں۔
      * ایسے طلبا جنھوں نے جی آر ای/ جی ایم اے ٹی/ ٹی او ای ایف ایل وغیرہ امتحان میں کامیابی حاصل کی ہے انھیں رہنما خطوط کے مطابق ترجیح دی جائے گی۔

    1۔ ڈی بی ٹی

      * وزارت کی جانب سے 9 اسکیمیں بروئے کار لائی جارہی ہیں اور یہ ڈی بی ٹی کے بورڈ پر ہیں۔
      * ہر مہینے ڈاٹا جمع کیا جاتا ہے اور اسے ڈی بی ٹی بھارت پورٹل پر اپ لوڈ کیا جاتا ہے۔
      * ڈی بی ٹی ایپ 3.0 کی تنصیب وزارت میں عمل میں آئی ہے تاکہ استفادہ کنندہ گان کے لحاظ سے اعداد وشمار پر نظر رکھی جاسکے۔

    10۔ آدی مہوتسو


    قبائلی امور کی وزارت نے ٹرائیفیڈ کے ساتھ مل کر ایک قومی قبائلی میلے کا اہتمام 6 نومبر 2017 سے 30 نومبر 2017 کے دوران کیا۔ یہ میلہ برسا منڈا کو خراج عقیدت پیش کرنے کے ساتھ شروع ہوا۔ برسا منڈا ایک اساطیری قبائلی رہنما، مجاہد آزادی اور لوک سورما تھے۔ ان کا 142واں یوم پیدائش پرنٹ اور سوشل میڈیا میں ایک اشتہار 15 نومبر 2017 کو دے کر منایا گیا۔ آدی مہوتسو کا افتتاح بھارت کے محترم نائب صدر جمہوریہ ہند نے 16 نومبر 2017 کو کیا۔ آدی مہوتسو قبائلی ثقافت، حرفت، کھانوں اور تجارت اور اس کے جذبے کی ایک تقریب تھی اور پندرہ دنوں تک بڑی کامیابی سے منعقد ہوئی اور دلی کے لاکھوں باشندگان نے اس میں شرکت کی۔ اس میلے میں خوبصورت دستکاری اور قبائلی صناعی کا مظاہرہ کیا گیا اس میں خوبصورت ساڑیاں، ملبوساتی سازوسامان، زیور اور گہنے، بانس اور بیدسے تیار مصنوعات ، پینٹنگیں اور سیکڑوں دیگر اشیا رکھی گئیں۔ تقریبا 800 صناعوں اور فنکاروں نے 27 ریاستوں سے اس مہوتسو میں حصہ لیا اور اپنی مصنوعات فروخت کیں اور اپنی حرفت اور ہنرمندی کا مظاہرہ 200 اسٹالوں کے ذریعے کیا۔ یہ اسٹال انھیں کے لیے لگایا گیا تھا۔ قبائلی رقص اور لوک گیتوں کے لیے روزانہ اسٹیج پروگرامو ں اہتمام کیا جاتا تھا۔ ہر شام یہ اہتمام بڑا پرکشش تھا۔ 25 ریاستوں کے 85 قبائلی طباخوں نے اپنے قبائلی کھانوں مثلاً بنجارہ بریانی (تلنگانہ) کھو ڈیار روٹی اور مرغ (اڈیشہ) اور شمال مشرق کے ویجی ٹیرین اور غیر ویجی ٹیرین کھانے، جھارکھنڈ، مہاراشٹر، گجرات اور دیگر ریاستوں کے لذیذ پکوان یہاں دستیاب رہے۔ دلّی کی عوام نے بڑے ذوق وشو ق سے ان کا لطف اٹھایا۔ قبائلی صناعوں نے اس پکھواڑے کے دوران 1.60 کروڑ روپئے سے زائد کی فروخت کی جو اس میلے کے لیے ایک ریکارڈ ہے۔ ٹرائیفیڈ نے ڈھائی کروڑ روپئے کے سامان صناعوں سے خریدے جنھیں وہ اپنے شو روم کے ذریعے فروخت کرے گا۔ قبائلی صناعوں کے ذریعے مجموعی فروخت مہوتسو کے دوران 4.10 کروڑ روپئے کے بقدر رہی۔ یہ قبائلی صناعوں کے لیے بڑی حوصلہ افزا بات ہے۔


    11۔ غیر سرکاری تنظیموں کے لیے گرانٹ


    وزارت غیر سرکاری تنظیموں کو سرمایہ فراہم کرتی رہی ہے کیونکہ یہ غیر سرکاری تنظیمیں، صحت تعلیم وغیرہ کے شعبے میں ناکافی خدمات والے علاقوں میں اپنی جانب سے خدمات فراہم کرتی ہیں۔ حکومت کی پالیسیوں کے مطابق شفافیت کو یقینی بنانے کے لیے این جی او گرانٹ پورٹل وضع کیا گیا ہے اب سے آئندہ تمام تر دخل اندازیوں کو آن لائن پورٹل پر درج رجسٹر درخواستوں کے توسط سے ہی سرمایہ فراہم کرایا جائے گا۔ نئے پروجیکٹس کے بارے میں بھی ان کی خوبیوں کو ذہن میں رکھتے ہوئے غور کیا جائے گا۔


    12۔ چھوٹی موٹی جنگلاتی پیداوار کے لیے کم از کم امدادی قیمت


    دس ایم ایف پی اشیا کے لیے کم از کم امدادی قیمت جو 2013-14 میں اس اسکیم کے آغاز سے اس کا حصہ رہی ہے، اس اسکیم پر 31 اکتوبر 2016 کو نظر ثانی کی گئی ہے۔ اس کے علاوہ مزید ایم ایف پی اشیا کو ایم ایف پی اشیا کی فہرست میں شامل کیا گیا ہے۔ اور اسکیم کو پورے ملک میں نافذ العمل بنایا گیا ہے۔ اس سے قبل یہ اسکیم صرف جدول پانچ کی ریاستوں میں نافذ العمل تھی۔ بعد ازاں اسکیم میں پہلے سے شامل دس اشیا کے لیے کم از کم ا مدادی قیمت پر بھی نظر ثانی کی گئی کیونکہ میسرز ٹیری، دلّی نے ٹرائیفیڈ اور پرائسنگ سیل کے ایما پر ایک مطالعہ انجام دیا تھا۔ پانچ اشیا یعنی سال کے بیج، سال کی پتیاں، چرونجی کی پھلیاں اور بیج، رنگینی لاکھ اور کسمی لاکھ کی کم از کم امدادی قیمت میں نومبر 2017 میں اضافہ کیا گیا ہے۔


    ************

    
    
    (Release ID: 1514555) Visitor Counter : 22
    
    
    
    
    

      
      
      
      
      
      
      
      
*