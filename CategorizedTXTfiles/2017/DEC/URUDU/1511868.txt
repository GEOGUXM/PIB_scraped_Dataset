      ریلوے کی وزارت

      وزارت ریلوے نے ٹرینوں میں حفاظت کرنے والی ٹیموں کے سیکورٹی عملے کے لئے سیٹیں مختص کیں
      
      ٹرین کے ایس ون کوچ میں برتھ نمبر 63 سیکورٹی عملے کے لئے مختص کی گئی
      Posted On: 05 DEC 2017 4:11PM by PIB Delhi


    نئی دہلی، 5/دسمبر۔ چلتی ٹرین میں سوار سیکورٹی عملے سے رابطہ قائم کرنے کے کام میں مسافروں کی مدد کے لئے ریلویز نے ٹرین کی حفاظت کرنے والی ٹیم کے سیکورٹی عملے کے لئے سیٹیں مختص کرنے کا فیصلہ کیا ہے۔ ریلوے کی وزارت کی طرف سے حال ہی میں ایک سرکولر میں پوری ٹرین میں سلیپر کلاس کوچ کے کوچ ایس ون میں ون سائیڈ لوئر برتھ (برتھ نمبر 63 ) کی گنجائش رکھی گئی ہے۔ یعنی ٹرین کے ایس ون کوچ میں برتھ نمبر 63 سیکورٹی عملے کے لئے مختص رہے گی جس میں یہ سیکورٹی اسٹاف سفر کر رہا ہے۔ اگر ٹرین کی حفاظت جی آر پی کر رہی ہے تو ایک برتھ جی آر پی کے لئے مختص رہے گی اور آر پی ایف کے ذریعے ٹرین کی حفاظت کی جا رہی ہے تو اُس صورت میں سلیپر کلاس میں ایک برتھ آر پی ایف کے لئے مختص کی جائے گی۔ ٹرین کی حفاظت کرنے کے لئے آر پی ایف ؍ جی آر پی کا کوئی عمل تعینات نہیں کیا گیا ہے تو ان کے لئے کوئی سیٹ مختص نہیں کی جائے گی۔

    
    سفر کے دوران معاملات سے متعلق سیکورٹی کے لئے یا کسی ناخوشگوار واقعے کی صورت میں مسافر اس سیکورٹی اسٹاف سے رابطہ قائم کر سکتے ہیں جس کے لئے سیٹ مختص کی گئی ہے ۔
    
    (م ن ۔ ح ا۔ م ف(
    U-6020

    
    
    (Release ID: 1511868) Visitor Counter : 4