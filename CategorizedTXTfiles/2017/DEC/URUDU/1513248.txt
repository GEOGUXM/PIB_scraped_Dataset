      خوراک کی ڈبہ بندی کی صنعتوں کی وزارت

      جناب نتن گڈکری نے 44ویں نو انڈیا پروگرام(کے آئی پی) کے شرکاء کے ساتھ تبادلہ خیال کیا
      Posted On: 19 DEC 2017 7:59PM by PIB Delhi


    نئی دہلی؍ 19 دسمبر 2017 ،سڑک نقل و حمل، شاہراہوں، جہاز رانی، آبی وسائل، دریائی ترقیات او رگنگا کے احیاء کے وزیر جناب نتن گڈکری نے آج نئی دہلی میں ہندوستانی برادری سے تعلق رکھنے والے نوجوان طلباء اور پیشہ ور افراد کے گروپ کے ساتھ تبادلہ خیال کیا۔ 40 ارکان جس میں 20 خواتین ہیں پر مشتمل یہ گروپ 25 نومبر تا 23دسمبر 2017 تک جاری رہنے والے 25 روزہ نوانڈیا پروگرام(کے آئی پی) میں شرکت کرنے کے لئے ہندوستان آیا ہے۔ یہ گروپ فجی، گویانا، ملیشیاء، اسرائیل ، موریشش، میانمار، جنوبی افریقہ،سورینام اور ترینداد وٹوبیگو سے تعلق رکھنے والے ہندوستانی نژاد شرکاء پر مشتمل ہے۔


    جناب گڈکری نے ان شرکاء کے ساتھ ہندوستانی تہذیب وثقافت اور ورثے کی اہمیت کے بارے میں بات چیت کی اور ان سے زور دے کر کہا کہ وہ لوگ اپنے اپنے ملکوں میں ہندوستانی تہذیب وثقافت ا ور ورثے کے مشعل بردار بنیں۔ جناب گڈکری نے ہندوستان میں ٹرانسپورٹ کی منصوبہ بندی سے متعلق ان سوالات کے جوابات دیئے۔ علاوہ ازیں اس شعبے میں ملک کے اندر ہونے والی پیش رفت کے بارے میں انہیں مطلع کیا۔


    کے آئی پی حکومت ہند ایک اہم پہل ہے جس کا مقصد 18 برس سے لے کر 30 برس کے عمر کے درمیان والے ہندوستانی نژاد نوجوان طلباء اور پیشہ ور افراد کو اپنے مادر وطن سے جوڑناہے اور ان کے اندر اپنے مادر وطن سے محبت پیدا کرنا ہے۔ علاوہ ازیں انہیں ہندوستان کے اندر ہونے والی تبدیلیوں کے بارے میں مطلع کرنا ہے۔ اسی طرح انہیں معاصر ہندوستانی آرٹ ، ثقافتی ورثے اور تہذیب و ثقافت ے متعدد پہلوؤں اور شکلوں سے روشناس کرانا ہے۔ کے آئی پی پرواگرام کا یہ 44واں ایڈیشن ہے۔ اس پروگرام کا انعقاد امور خارجہ کی وزارت ایک یا دو ریاستوں کے ساتھ مل کر کرتی ہے۔ اس بار آندھرا پردیش اور تلنگانہ شریک ریاستیں ہیں۔


    U: 6383


    

    
    (Release ID: 1513248) Visitor Counter : 5