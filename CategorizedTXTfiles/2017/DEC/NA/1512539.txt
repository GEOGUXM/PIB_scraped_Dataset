      युवा कार्यक्रम एवं खेल मंत्रालय

      वर्षांत समीक्षा 2017 : युवा मामले विभाग
      Posted On: 13 DEC 2017 7:49PM by PIB Delhi


    2017 के दौरान युवा मामले विभाग (युवा मामले व खेल मंत्रालय) की मुख्‍य उपलब्धियां निम्‍न हैं –

     1. नेहरू युवा केन्‍द्र संगठन (एनवाईकेएस)

    मुख्‍य कार्यक्रम


    1.42 लाख युवा कल्‍बों में नामांकित 3.15 लाख युवा सदस्‍यों की सहायता से एनवाईकेएस युवाओं के व्‍यक्तित्‍व निर्माण तथा राष्‍ट्र निर्माण में उनकी भागीदारी के लिए कार्यरत्‍त है। एनवाईकेएस की कुछ महत्‍वपूर्ण पहलें / उपलब्धियां निम्‍नलिखित हैं -


      * एनवाईकेएस कार्यकर्ताओं द्वारा 7.93 लाख पौधों को लगाया गया।

      * एनवाईकेएस कार्यकर्ताओं द्वारा 10166 यूनिट रक्‍तदान किया गया।
      * कौशल उन्‍नयन के लिए 2327 प्रशिक्षण कार्यक्रम आयोजित किये गये जिसमें 69597 युवको व युवतियों ने भाग लिया।
      * युवा नेतृत्‍व तथा सामुदायिक विकास के लिए 280 प्रशिक्षण कार्यक्रम आयोजित किये गये जिसमें 12301 युवाओं ने हिस्‍सा लिया।
      * युवा क्‍लब विकास के लिए 1854 कार्यक्रमों का आयोजन किया गया जिसमें 155873 युवाओं ने भाग लिया।
      * ब्‍लॉक और जिला स्‍तर पर 1331 खेल प्रतियोगिताएं आयोजित की गई। इसमें 167605 युवाओं ने हिस्‍सा लिया।
      * राष्‍ट्रीय व अंतरराष्‍ट्रीय महत्‍व के दिवस समारोहों के लिए 8054 कार्यक्रम आयोजित किये गये। इसमें 1119587 युवाओं ने भाग लिया।
      * 240 जिला युवा सम्‍मेलन आयोजित किये गये। इसमें 136734 युवाओं ने भाग लिया।
      * 104279 स्‍थलों पर स्‍वच्‍छता कार्यक्रम आयोजित किये गये जिसमें 872813 युवाओं ने 8825 स्‍कूलों / कॉलेजों, 7720 अस्‍पतालों तथा 19437 प्रतिमाओं की साफ सफाई की। कुल 929737 कार्यक्रमों का आयोजन हुआ। इसमें 5974990 युवाओं ने भाग लिया।
      * जल संरक्षण के लिए 13000 जागरूकता कार्यक्रम आयोजित किये गये। इसमें 3.8 लाख युवाओं ने भाग लिया। 2260 छोटे जलाशयों का निर्माण किया गया तथा 3139 जल स्रोतों को सुव्‍यवस्थित किया गया।
      * इन्‍द्रधनुष कार्यक्रम के तहत 52317 बच्‍चों को रोग प्रतिरोधक दवा पिलाई गई।
      * जिला नेहरू युवा केन्‍द्रों ने राष्‍ट्रीय एकता दिवस के अंतर्गत कार्यक्रम आयोजित किये। इसमें 2.5 लाख युवाओं ने भाग लिया।
      * जिला नेहरू युवा केन्‍द्रों द्वारा संपूर्ण भारत में संविधान दिवस तथा कौमी एकता दिवस के तहत कार्यक्रम आयोजित किये गये।

    दिल्‍ली स्‍लम आंदोलन – दिल्‍ली के स्‍लमों में सामाजिक निर्माण और विकास के लिए कई कार्यक्रम आयोजित किये गये। इसके तहत 12 स्‍लम युवा दौड और बैठकें आयोजित की गईं। स्‍लम के युवाओं ने इन कार्यक्रमों में हिस्‍सा लिया।


    अंतरराष्‍ट्रीय योग दिवस – एनवाईकेएस ने 14 राज्‍य स्‍तरीय कार्यक्रम आयोजित किए इसमें 34007 युवाओं ने भाग लिया। 384 जिलों में कार्यक्रम आयोजित किये गये। इसमें 255474 युवाओं ने भाग लिया। गांव स्‍तर पर 37286 युवा क्‍लबों ने योग प्रदर्शन आयोजित किये। इसमें 1044518 युवाओं ने हिस्‍सा लिया।


    स्‍वच्‍छता पखवाडा - एनवाईकेएस ने 1 से 15 अगस्‍त 2017 तक स्‍वच्‍छता पखवाड़ा के तहत सभी स्‍तरों पर कार्यक्रम आयोजित किये। गांवों की सफाई के लिए 104279 युवा क्‍लबों ने स्‍वच्‍छता अभियान चलाया इसमें 872813 युवाओं ने भाग लिया। 195545 युवाओं की भागीदारी से 8237 रेलवे स्‍टेशनों, बस स्‍टैंडों, बाजारों व ऐतिहासिक स्‍थलों की साफ सफाई की गई। स्‍वच्‍छता पखवाडे के अंतर्गत 929737 कार्यक्रम आयोजित किये गये। इसमें 5974990 युवाओं ने भाग लिया।


    स्‍वच्‍छता ही सेवा अभियान – एनवाईकेएस ने युवा कार्यक्रर्ताओं, क्‍लबों व स्‍थानीय युवाओं की सहायता से लोगों को अपने आस पास की स्‍वच्‍छता के लिए जागरूकता कार्यक्रम आयोजित किये। 20384 युवा क्‍लबों में गावों में स्‍वच्‍छता कार्यक्रम आयोजित किये। कुल 38495 कार्यक्रम आयोजित किये गये। इसमें 205154 युवाओं ने भाग लिया।


    स्‍वच्‍छ संकल्‍प से स्‍वच्‍छ सिद्धि – स्‍वच्‍छ भारत मिशन में आम लोगों की भागीदारी सुनिश्चित करने के उद्देश्‍य से निबंध लेखन, लघु फिल्‍म निर्माण प्रतियोगिता जैसे कार्यक्रम जिला, राज्‍य और राष्‍ट्रीय स्‍तर पर आयोजित किये गये। विजेताओं को नकद पुरस्‍कार राशि और प्रमाण पत्र दिया गया।


    केंद्रीय युवा एवं खेल राज्‍य मंत्री स्‍वतंत्र प्रभार कर्नल राज्‍यवर्धन राठौर ने प्रथम, द्वितीय व तृतीय विजेताओं को पुरस्‍कार प्रदान किये।


    प्रधानमंत्री ने सुश्री रमन दीप कौर को निबंध लेखन में प्रथम स्‍थान तथा श्री संगेत लाल पीएस को लघु फिल्‍म निर्माण में प्रथम स्‍थान प्राप्‍त करने के लिए 2 अक्‍टूबर 2017 को विज्ञान भवन में आयोजित एक कार्यक्रम में पुरस्‍कार प्रदान किये।


    विशेष उपलब्धि हासिल करने वाले 152 युवा क्‍लबों को पुरस्‍कृत किया गया।


    विशेष कार्यक्रम


    चम्‍पारन सत्‍याग्रह के 100 साल पूरे होने के अवसर पर बिहार सरकार की सहायता से मोतिहारी में 15 से 19 अप्रैल 2017 तक कार्यक्रम आयोजित किया गया। एनवाईकेएस के 768 युवाओं ने कार्यक्रम में हिस्‍सा लिया।


    एनवाईकेएस ने गुवाहाटी में 23 मई 2017 को युवा सम्‍मेलन आयोजित किया।


    एनवाईकेएस ने रायपुर में 25 मई 2017 को युवा सम्‍मेलन आयोजित किया।


    एनवाईकेएस ने कोझीकोड में 15 जून 2017 को युवा सम्‍मेलन आयोजित किया।


    एनवाईकेएस ने गंगटोक में 04 जून 2017 को युवा सम्‍मेलन आयोजित किया।


    नमामि गंगे कार्यक्रम के तहत एनवाईकेएस ने गंगा किनारे स्थित गांवों में स्‍वच्‍छता के लिए जागरूकता कार्यक्रम आयोजित किया।


    गंगा निरीक्षण यात्रा - (26 मई से 9 जून 2017)


    गंगा दशहरा समारोह - (3 और 4 जून 2017) एनवाईकेएस ने 4 राज्‍यों - उत्‍तराखंड, उत्‍तर प्रदेश, बिहार और पश्चिम बंगाल के 53 ब्‍लॉकों में समारोह आयोजित किये।


    गंगा वृक्षारोपण शपथ – 25 जुलाई से 31 जुलाई 2017


    एनवाईकेएस ने उत्‍तराखंड, उत्‍तर प्रदेश, बिहार, झारखंड और पश्चिम बंगाल के 30 जिलों के गंगा तट पर 112246 पौधे लगाए।


    पर्यटन पर्व - एनवाईकेएस ने 5 से 25 अक्‍टूबर 2017 तक पर्यटन के महत्‍व से लोगों को जागरूक करने के लिए कार्यक्रम आयोजित किये। वित्‍त मंत्री ने युवा व खेल मंत्रालय तथा एनवाईकेएस को पुरस्‍कृत किया।


    आदिवासी युवा कार्यक्रम – एनवाईकेएस ने 7 राज्‍यों (छत्‍तीसगढ़, झारखंड, ओडिशा, महाराष्‍ट्र, आंध्र प्रदेश, तेलंगाना और बिहार) के 10 स्‍थानों पर कार्यक्रम आयोजित किये।


    पूर्वोत्‍तर युवा कार्यक्रम – एनवाईकेएस ने 4 स्थानों (हिसार, तिरूअनंतपुरम, जम्‍मू व पुणे) पर कार्यक्रम आयोजित किये। इसमें 8 पूर्वोत्‍तर राज्‍यों के 1 हजार युवाओं ने भाग लिया।


    एक भारत श्रेष्‍ठ भारत – एनवाईकेएस ने अंतरराज्‍यीय युवा आदान – प्रदान कार्यक्रम के तहत 15 राज्‍यों की सहभागिता से कार्यक्रम आयोजित किए।


    ***


    वीके/जेके/एस – 5849


    

    
    (Release ID: 1512539) Visitor Counter : 1149
    
    
    
    
    

*