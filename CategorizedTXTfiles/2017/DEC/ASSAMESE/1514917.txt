      উত্তৰ-পূৰ্বাঞ্চল উন্নয়ন মন্ত্ৰালয়

      বাৰ্ষিক প্ৰতিবেদনঃ উত্তৰ-পূৰ্বাঞ্চল উন্নয়ন মন্ত্ৰালয়
      Posted On: 15 DEC 2017 3:38PM by PIB Guwahati


    তলত উত্তৰ-পূৰ্বাঞ্চল উন্নয়ন মন্ত্ৰালয়ৰ ২০১৭ বৰ্ষৰ কাৰ্যাৱলীৰ খাতিয়ান উল্লেখ কৰা হলঃ


    এক যুগান্তকাৰী সিদ্ধান্ত অনুসৰি ভাৰতৰ ৰাষ্ট্ৰপতিয়ে ২০১৭ বৰ্ষত ভাৰতীয় বন (সংশোধনী) আইনমতে জংঘলৰ বাহিৰত হোৱা বাঁহক উদ্ভিদৰ শাৰীৰ পৰা আঁতৰাই আনিলে যাৰ ফলত অৰ্থনৈতিক ক্ষেত্ৰত বাঁহৰ ব্যৱহাৰৰ বাবে আনুষ্ঠানিক অনুমতি লোৱাৰ প্ৰয়োজন নোহোৱা হ ’ ল। ১৯২৭ চনৰ ভাৰতীয় বন আইনমতে বাঁহক ‘ উদ্ভিদ ’ বুলি কোৱা হৈছিল যাৰ বাবে বাঁহৰ খেতি কৰা আৰু কটাত অসুবিধা হৈছিল।


    উত্তৰ-পূৰ্বাঞ্চলৰ জলসম্পদৰ সঠিক পৰিচালনাৰ বাবে নীতি আয়োগৰ উপাধক্ষ্যৰ নেতৃত্বত যোৱা অক্টোবৰ মাহত এক উচ্চ পৰ্যায়ৰ সমিতি গঠন কৰা হয়। উক্ত সমিতিয়ে অঞ্চলটোৰ জৈৱ বৈচিত্ৰক সংৰক্ষণ, বানপানী তথা খহনীয়া ৰোধ, বন সংৰক্ষণ, হাইড্ৰ ’ ইলেক্ট্ৰিক পাৱাৰ আদি ক্ষেত্ৰত সহযোগিতা প্ৰদান কৰিব।


    উত্তৰ-পূৰ্বাঞ্চল উন্নয়ন মন্ত্ৰালয়ে ১৯৭০ চনতে উত্তৰ-পূৰ্বাঞ্চলৰ উন্নয়নৰ হকে গঠিত হোৱা উত্তৰ-পূব পৰিষদৰ পুনৰ্জ্জীৱিত কৰাৰ প্ৰচেষ্টা হাতত লৈছে। উত্তৰ-পূৰ্বাঞ্চলত লুকাই থকা সম্ভাৱনীয়তাসমূহৰ বিষয়ে গৱেষণা তথা সঠিক প্ৰয়োগৰ ক্ষেত্ৰত ই এক গুৰুত্বপূৰ্ণ ভূমিকা পালন কৰিব বুলি ড০ জিতেন্দ্ৰ সিঙে আশা ব্যক্ত কৰে।


    ৩ ডিচেম্বৰ তাৰিখে ড০ জিতেন্দ্ৰ সিঙে “ পাহাৰীয়া অঞ্চল উন্নয়ন আঁচনি ” ৰ বাবে ৯০ কোটি টকাৰ অনুদানৰ কথা ঘোষণা কৰে। তেওঁ কয় যে এই আঁচনিৰ যোগেদি উত্তৰ-পূৰ্বাঞ্চল উন্নয়ন মন্ত্ৰালয়ে অঞ্চলটোৰ জলকল্যাণমূলক কামসমূহ আগবঢ়াই নিয়াত অনুঘটকৰ কাম কৰিব।


    ৫ জুন, ২০১৭ তাৰিখে ড০ জিতেন্দ্ৰ সিঙে “ পাহাৰীয়া অঞ্চল উন্নয়ন আঁচনি ” মুকলি কৰে। এই আঁচলিয়ে মনিপুৰ, ত্ৰিপুৰা আৰু অসমৰ পাহাৰীয়া অঞ্চলসমূহক লাভান্বিত কৰিব।


    ১৬ নৱ্ম্বৰ তাৰিখে নতুন দিল্লীত উত্তৰ-পূৰ্বাঞ্চল উন্নয়ন মন্ত্ৰালয়ৰ ৰাজ্যমন্ত্ৰী ড০ জিতেন্দ্ৰ সিঙে “ দ্বাদশ উত্তৰ-পূব ব্যৱসায় সমাৰোহ ” মুকলি কৰে।লসমাৰোহত পি পি পিৰ যোগেদি আন্তঃগাঁথনিৰ উন্নয়ন, দক্ষতা বিকাশ, বিত্তীয় অন্তৰ্ভূক্তি, সেৱা খণ্ডৰ উন্নয়ন আৰু খাদ্যৰ প্ৰক্ৰিয়াকৰণ সম্পৰ্কে আলোকপাত কৰা হয়।


    ভৰতৰ প্ৰথমখন আকাশী হস্পিতেল সেৱা উত্তৰ-পূৰ্বাঞ্চলত আৰম্ভ হোৱাৰ পথত। উত্তৰ-পূৰ্বাঞ্চল উন্নয়ন মন্ত্ৰালয়ে আৰম্ভণিৰ কামকাজৰ বাবে ইতিমধ্য ২৫ কোটি টকা আগবঢ়াইছে। হেলিকাপ্তাৰৰ যোগে আৰম্ভ কৰিবলগীয়া এই সেৱাই দুৰ্গম স্থানত থকা লোকসকলক লাভান্বিত কৰিব বুলি ড০ জিতেন্দ্ৰ সিঙে আশা ব্যক্ত কৰিছে।


    নতুন দিল্লীৰ দ্বাৰকা, ছেক্টৰ ১৩ ত উত্তৰ-পূব সাংস্কৃতিক আৰু তথ্য কেন্দ্ৰ স্থাপনৰ বাবে দিল্লী উন্নয়ন প্ৰাধিকৰণৰ পৰা প্ৰায় ৬ কোটি মূল্যৰ ৫৩৪১.৭৫ বৰ্গমিটাৰ ভূমি উত্তৰ-পূব পৰিষদে আবন্টন লাভ কৰিছে।


    জৱাহৰলাল নেহেৰু বিশ্ববিদ্যালয়ৰ চৌহদত যোৱা ২৪ জুলাই, ২০১৭ তাৰিখে ড০ জিতেন্দ্ৰ সিঙে বৰাক ছাত্ৰাৱাসৰ আধাৰশিলা স্থাপন কৰে। ইতিপূৰ্বে বাঙ্গালুৰু বিশ্ববিদ্যালয়ৰ চৌহদত কেৱল উত্তৰ-পূৰ্বাঞ্চলৰ ছাত্ৰীৰ বাবে এটা ছাত্ৰীনিৱাসৰ আধাৰশিলা স্থাপন কৰা হৈছে।


    ৪ নৱেম্বৰ, ২০১৭ তাৰিখে নতুন দিল্লীত “ উত্তৰ-পূব ভাৰতঃ জৈৱ উৎপাদনৰ কেন্দ্ৰ, লুকাই থকা সম্ভাৱনীয়তা ” শীৰ্ষক এখন সমাৰোহ অনুষ্ঠিত হয়। উত্তৰ-পূৰ্বাঞ্চলত মুঠ ৫০ প্ৰজাতিৰ বাঁহ, ১৪ প্ৰজাতিৰ কল আৰু ১৭ প্ৰজাতিৰ চাইট্ৰাছ ফল পোৱা যায়। আনাৰস আৰু কমলাৰ লগতে অন্যন্য বহু প্ৰজাতি ফল বিশাল মাত্ৰাত উৎপাদিত হয়।অসম, ত্ৰিপুৰা আৰু মেঘালয়ত তিনিখন মেগা ফুড পাৰ্ক গঢ় লৈ উঠিছে। ছিক্কিমক ভাৰতৰ প্ৰথমখন জৈৱিক ৰাজ্য ঘোষণা কৰা হৈছে।


    ৩ আগষ্ট, ২০১৭ তাৰিখে উত্তৰ-পূৰ্বাঞ্চল উন্নয়ন মন্ত্ৰালয়ৰ বাবে ভাৰত-জাপান সহযোগিতা মঞ্চৰ প্ৰথমখন সভা নতুন দিল্লীত অনুষ্ঠিত হয়। পথ সংযোগৰ উন্নয়ন, দুৰ্যোগ ব্যৱস্থাপনা, খাদ্য প্ৰস্তুতিকৰণ, জৈৱিক কৃষি, পৰ্যটন আদি বিষয়ৰ ওপৰত উক্ত সভাত আলোকপাত কৰা হয়।


    ১৯ জুলাই, ২০১৭ তাৰিখে উত্তৰ-পূৰ্বাঞ্চল উন্নয়ন মন্ত্ৰালয় আৰু উত্তৰ-পূৰ্বাঞ্চল উন্নয়ন তথা বিত্তীয় নিগমে যুটীয়াভাৱে তেজপুৰ বিশ্ববিদ্যালয়ত “ পায় ’ নিয়াৰিং বিজনেছ আইডিয়া চেলেঞ্জ ” শীৰ্ষক এক অনুষ্ঠান আয়োজিত কৰে। অনুষ্ঠানত মুঠ ৬০ টা নতুন ব্যৱসায়ৰ আঁচনি অন্তৰ্ভূক্ত হয়, তাৰে ১৫ টা আঁচনি বাছনিভূক্ত কৰি ৩ টা আঁচনিলৈ বিশেষ বটা আগবঢ়োৱা হয়।


    ৩ মে ’ , ২০১৭ তাৰিখে নতুন দিল্লীৰ পৰা এক ভিডিঅ ’ কনফাৰেন্সযোগে উত্তৰ পূব পৰিষদৰ এটা ই-কাৰ্যালয় মুকলি কৰা হয়।


    ৯ অক্টোবৰ, ২০১৭ তাৰিখে নতুন দিল্লীত দুদীনিয়াকৈ একাদশ নৰ্থ-ইষ্ট বিজনেছ ছামিট অনুষ্ঠিত হয়। ৰে ’ ল বিভাগৰ কেন্দ্ৰীয় মন্ত্ৰীয়ে উক্ত অনুষ্ঠানত উত্তৰ-পূৰ্বাঞ্চলৰ হস্তশিল্প আই আৰ চি টি চি ৱেবছাইটত উপলব্ধ হোৱাকৈ এক ই-কমাৰ্চ পৰ্টেল মুকলি কৰা হ ’ ব বুলি ঘোষণা কৰে।


    ৯ ছেপ্তেম্বৰ, ২০১৭ তাৰিখে নতুন দিল্লীত ' নৰ্থ-ইষ্ট-কলিং ' সমাৰোহ আয়োজিত হয়। উত্তৰ-পূৰ্বাঞ্চল উন্নয়ন মন্ত্ৰালয় আৰু উত্তৰ-পূৰ্বাঞ্চল উন্নয়ন তথা বিত্তীয় নিগমে যুটীয়াভাৱে এই অনুষ্ঠান আয়োজিত কৰে। ইয়াতে উত্তৰ-পূৰ্বাঞ্চল পৰ্যটন উন্নয়ন পৰিষদো গঠন কৰা হয়।


    ৬.৮.২০১৭ তাৰিখে উত্তৰ-পূৰ্বাঞ্চল উন্নয়ন মন্ত্ৰালয়ে চণ্ডীগড়ত ' ডেষ্টিনেশ্যন নৰ্থ-ইষ্ট-২০১৭ ' আয়োজিত কৰে। উত্তৰ-পূৰ্বাঞ্চল উন্নয়নৰ বাবে উপযুক্ত প্ৰযুক্তিৰ ব্যৱহাৰৰ বিষয়ে ইয়াত আলোকপাত কৰা হয়।


    উত্তৰ-পূৰ্বাঞ্চল উন্নয়ন মন্ত্ৰালয়ৰ ৰাজ্যমন্ত্ৰী ড০ জিতেন্দ্ৰ সিঙৰ লগত উত্তৰ-পূৰ্বাঞ্চলৰ সাংসদসকলৰ জি এছ টি সম্পৰ্কত এখন বৈঠক অনুষ্ঠিত হয়। ইয়াত হস্তশিল্প আৰু বস্ত্ৰশিল্পৰ ওপৰত লগাবলগীয়া কৰ সম্পৰ্কে আলোচনা কৰা হয়।


    উত্তৰ-পূৰ্বাঞ্চল উন্নয়ন মন্ত্ৰালয়ৰ ৰাজ্যমন্ত্ৰী ড০ জিতেন্দ্ৰ সিং আৰু অসমৰ মূখ্যমন্ত্ৰী শ্ৰী সৰ্বানন্দ সোণোৱালে ১১ জানুৱাৰী তাৰিখে গুৱাহাটীত ডিজিধন মেলাৰ শুভউদ্বোধন কৰে। নগদবিহীন অৰ্থনীতিৰ বাবে শ্ৰী সৰ্বানন্দ সোণোৱালে টকা-পইচা ই-ৱালেটো শুভউদ্বোধন কৰে। তথ্য প্ৰযুক্তি বিভাগ আৰু নীতি আয়োগৰ সহযোগত অসম চৰকাৰে এই মেলাৰ আয়জন কৰিছিল।


    *****


    NK/SB/PK/SS/PRK

    
    
    (Release ID: 1514917) Visitor Counter : 7