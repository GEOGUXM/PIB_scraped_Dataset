      কেবিনেট

      বদোদৰাত ভাৰতৰ প্ৰথমখন ৰাষ্ট্ৰীয় ৰে’ল আৰু পৰিবহন বিশ্ববিদ্যালয় স্থাপনত কেবিনেটৰ অনুমোদন
      Posted On: 20 DEC 2017 7:50PM by PIB Guwahati

      * পৰিবৰ্ধিত প্ৰযুক্তি আৰু আন্তঃগাঁথনিৰ উন্নয়নৰ যোগেদি ভাৰতীয় ৰে ’ লৱেই আধুনিকীকৰণৰ পথেৰে অগ্ৰসৰ হৈছে।
      * মেক ইন ইণ্ডিয়া আৰু স্কিল ইণ্ডিয়া কাৰ্য্যসূচীলৈ আগবঢ়াব পৰ্যাপ্ত অৱদান, লগতে সৃষ্টি কৰিব যথেষ্ট পৰিমাণৰ নিয়োগ সুবিধা।
      * উদ্যোগশীলতা বিকাশৰ আধাৰ হিচাপে বিবেচিত হ ’ ব আৰু সাহায্য আগবঢ়াব ষ্টাৰ্ট-আপ ইণ্ডিয়ালৈ।
      * শেহতীয়া পেডেগ ’ জী আৰু প্ৰযুক্তিৰ প্ৰয়োগ।
      * শ্ৰেষ্ঠতম প্ৰযুক্তি আৰু দক্ষ কৰ্মীৰ যোগেদি ভাৰত হৈ পৰিব পৰিবহন ক্ষেত্ৰখনত বিশ্বৰ ভিতৰতে লেখতল ’ বলগীয়া দেশ।

    আজি ভাৰতৰ প্ৰধানমন্ত্ৰী শ্ৰী নৰেন্দ্ৰ মোদীৰ পৌৰহিত্যত দেশৰ কেন্দ্ৰীয় কেবিনেটে ৰে ’ ল মন্ত্ৰালয়ৰ দ্বাৰা বদোদৰাত দেশৰ প্ৰথমখন ৰাষ্ট্ৰীয় ৰে ’ ল আৰু পৰিবহন বিশ্ববিদ্যালয় (এনআৰটিইউ) স্থাপন কৰাৰ প্ৰস্তাৱলৈ যাৱতীয় অনুমোদন আগবঢ়াইছে। বিশেষকৈ দক্ষতা আৰু সামৰ্থ্য উন্নয়নৰ বাবে এই বিশ্ববিদ্যালয় স্থাপন কৰা হ ’ ব। প্ৰধানমন্ত্ৰীয়ে আগবঢ়োৱা এই উদ্ভাৱনী ধাৰণাৰে সমৃদ্ধ এই সিদ্ধান্তই ৰে ’ ল আৰু পৰিবহন খণ্ডটোক নতুন দিগন্তৰ দিশে লৈ যাব।


    উল্লেখ্য যে এই বিশ্ববিদ্যালয়খন ইউ জি চি অধিনিয়ম ২০১৬ অনুসৰি ডীমড বিশ্ববিদ্যালয় হিচাপে স্থাপন কৰা হ ’ ব। ইয়াৰ বাবে যাৱতীয় সকলোধৰণৰ কাম-কাজ ২০১৮ চনৰ এপ্ৰিল মাহৰ ভিতৰত সম্পূৰ্ণ কৰি তোলাৰো ব্যৱস্থা হাতত লোৱা হৈছে আৰু অহা জুলাই ২০১৮ ত প্ৰথমটো শিক্ষাবৰ্ষ মুকলি কৰা হ ’ ব।


    কোম্পানী আইন ২০১৩ ৰ ধাৰা ৮ ৰ অধীনত ৰেল মন্ত্ৰালয়ে এটা ‘ নট-ফৰ-প্ৰফিট ’ কোম্পানী সৃষ্টি কৰিব আৰু যিটোৱে এই প্ৰস্তাৱিত বিশ্ববিদ্যালয়খনৰ পৰিচালন কোম্পানী হিচাপে কাম কৰিব। এই কোম্পানীটোৱেই বিশ্ববিদ্যালয়খনলৈ আৰ্থিক আৰু আন্তঃগাঁথনিৰ সকলো সাহায্য আগবঢ়াব, লগতে আচাৰ্য্য আৰু উপাচাৰ্য্যও নিয়োগ কৰিব।


    গুজৰাটৰ বদোদৰাত থকা নেশ্যনেল একাডেমী অৱ ইণ্ডিয়ান ৰেলৱেৰ ভূমি আৰু আন্তঃগাঁথনি সম্প্ৰতি ব্যৱহাৰ কৰা হ ’ ব আৰু পৰ্য্যায়ক্ৰমে তাৰ উন্নীতকৰণ কৰা হ ’ ব। প্ৰথম পৰ্য্যায়ত ৩০০০ গৰাকী শিক্ষাৰ্থীয়ে নামভৰ্তি কৰিব পাৰিব।


    *****


    AKT/VBA/SH/RD
    

    
    (Release ID: 1513534) Visitor Counter : 14
    
    
    
    
    

*