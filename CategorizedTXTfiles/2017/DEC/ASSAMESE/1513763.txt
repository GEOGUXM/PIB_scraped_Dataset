      সামাজিক ন্যায় আৰু সবলীকৰণ মন্ত্ৰালয়

      ২০১৭ বৰ্ষত ৬১৯ টা সাহাৰ্য শিবিৰ অনুষ্ঠিত কৰা হয় আৰু এক লাখতকৈও অধিক দিব্যাঙ্গ ব্যক্তিলৈ সাহাৰ্য তথা সহায়কাৰী যন্ত্ৰ আগবঢ়োৱা হয়
      Posted On: 18 DEC 2017 6:45PM by PIB Guwahati


    গুজৰাটৰ ৰাজকোটত বিভাগৰদ্বাৰা দিব্যাঙ্গ ব্যক্তিলৈ সাহাৰ্য তথা সহায়কাৰী যন্ত্ৰ আগবঢ়োৱাৰ উদ্দ্যেশ্যে সামাজিক অধিকাৰ শিবিৰ অনুষ্ঠিত কৰা হয়। গুজৰাটৰ ৰাজকোটৰ ৰে ’ চকোৰ্চ পথাৰত অনুষ্ঠিত এই শিবিৰত বিশাল মাত্ৰাত জনতাৰ উপস্থিতিত প্ৰধানমন্ত্ৰী শ্ৰী মোদীয়ে ভাৰত চৰকাৰৰ এ ডি আই পি আঁচনিৰ অধীনত দিব্যাঙ্গ ব্যক্তিসকলৰ মাজত সাহাৰ্য তথা সহায়কাৰী যন্ত্ৰ বিতৰণ কৰে।


    ৰাজকোটত ১৭ , ৫৮৯ জন দিব্যাঙ্গ হিতাধিকাৰীয়ে ১১.১৯ কোটি টকা মূল্যৰ সাহাৰ্য লাভ কৰাৰ লগতে ৩ , ০০০ জন হিতাধিকাৰীয়ে ৰাজ্য চৰকাৰৰ পৰা ১.৫৩ কোটি টকা মূল্যৰ সহায়কাৰী যন্ত্ৰ লাভ কৰে।এই শিবিৰ বৰ্তমানলৈকে ভাৰতত অনুষ্ঠিত হোৱা শিবিৰসমূহৰ ভিতৰত সৰ্ববৃহৎ আছিল।


    অনুষ্ঠানত ৯০ খন যন্ত্ৰচালিত তিনিচকীয়া চাইকেল, ১,৯৬০ খন তিনিচকীয়া চাইকেল, ১,৫৪১ খন হুইল চেয়াৰ, ৭৭ খন চেৰিবেল পাল্ছি চেয়াৰ, ২,৮৯৬ টা ক্ৰাটছ, ৩,০৯৬ ডাল লাখুটি, ৫২৯ টা ব্ৰেইলী কেন, ১১২ টা ৰোলেটৰ, ১৬২ টা ব্ৰেইলী কিট, ৭৩২ টা স্মাৰ্ট কেন, ২১৪ টা স্ক্ৰীণ ৰিডাৰযুক্ত স্মাৰ্ট ফোন, ৬৮ টা ডেইজী প্লেয়াৰ, কোষ্ঠৰোগৰ পৰা আৰোগ্য হৈ উঠাসকলৰ বাবে ২০ টা এ ডি এল কিট, ২,২০৬ টা ডিজিটেল শ্ৰৱণ যন্ত্ৰ, ১,১০১ টা কৃত্ৰিম ভৰি, ৪,৪১৬ টা টি এম এল কিট, বৌদ্ধিক অক্ষমতাযুক্ত ব্যক্তিৰ বাবে ৭৩ টা লেপটপ বিতৰণ কৰা হয়। ৰাজ্য চৰকাৰৰ পৰাও ৩,০০০ জন দিব্যাঙ্গ ব্যক্তিলৈ সাহাৰ্য আগবঢ়ায়।


    অনুষ্ঠানত দুটাকৈ গীনিছ বুক অৱ ৱৰ্ল্ড ৰেকৰ্ড সৃষ্টি হয়। ২০১৭ চনৰ ২৮ জুন তাৰিখে ১,৪৪২ জন শ্ৰৱণ শক্তিহীন ব্যক্তিয়ে একেলগে সাংকেতিক ভাষাত ৰাষ্ট্ৰীয় সংগীত গায়। ইয়াৰ আগতে টাইৱানত ৯৭৮ জন শ্ৰৱণ শক্তিহীন ব্যক্তিয়ে একেলগে সাংকেতিক ভাষাত চীনৰ ৰাষ্ট্ৰীয় সংগীত গাইছিল।


    দ্বিতীয়টো অভিলেখ আছিল ৭৮১ জন খোজ কাঢ়িবলৈ অক্ষম ব্যক্তিক এদিনৰ ভিতৰতে কৃত্ৰিম ভৰি প্ৰদান কৰা হ ’ ল।


    দুটাকৈ গীনিছ বুক অৱ ৱৰ্ল্ড ৰেকৰ্ডৰ লগতে অন্য এটা বিশ্ব অভিলেখ গঢ় লৈ উঠে একেদিনাই একেস্থানতে ১৭ , ৫৮৯ জন দিব্যাঙ্গ ব্যক্তিৰ মাজত সাহাৰ্য তথা সহায়কাৰী যন্ত্ৰ বিতৰণ কৰা হয় যিটো বিশ্বৰ ভিতৰতে সকলোতকৈ বেছি।


    ইয়াৰ আগতে প্ৰধানমন্ত্ৰীৰ উপস্থিতিত এনেকুৱা বৃহ ৎ অনুষ্ঠান ২০১৬ চনত বাৰানসী, নৱসাৰী আৰু বডোদৰাত ২০১৬ চনত অনুষ্ঠিত হৈছিল য ’ ত ক্ৰমে ১০০০০, ১০০০০ আৰু ১০৫০০ জন হিতাধিকাৰী উপকৃত হৈছিল।


    বিশেষ অক্ষমতা চিনাক্তকৰণ প্ৰকল্প (UDID) কাৰ্যকৰী


    বিভাগে দিব্যাঙ্গসকলৰ ৰাষ্ট্ৰীয় তথ্য তালিকা তৈয়াৰ কৰি তেওঁলোকক বিশেষ পৰিচয় পত্ৰ প্ৰদানৰ বাবে বিশেষ অক্ষমতা চিনাক্তকৰণ প্ৰকল্প ৰূপায়ণ কৰি আছে। ইয়াৰ ফলত দিব্যাঙ্গসকলৰ শাৰীৰিক তথা অৰ্থনৈতিক বিকাশ সাধনৰ বাবে খণ্ড, জিলা, ৰাজ্যিক বা ৰাষ্ট্ৰীয় পৰ্যায়ত তেঁওলোকক বিচাৰি উলিওৱা সহজ হ ’ ব। এতিয়ালৈকে অনলাইনযোগে গুজৰাট, মধ্য প্ৰদেশ, উৰিষ্যা, উত্তৰ প্ৰদেশ, মহাৰাষ্ট্ৰ, তামিল নাডু, ছত্তীশগড়, কেৰেলা, ঝাৰখণ্ড, ৰাজস্থান, আন্দামান-নিকোবৰ দ্বীপপুঞ্জ আৰু মেঘালয়ৰ ৩১৮ খন জিলাৰ ২.৭৪ লাখ ব্যক্তিক এনে প্ৰমাণ পত্ৰ প্ৰদান কৰা হৈছে ।


    ২০১৭ চনত ৰাষ্ট্ৰপতিয়ে দিব্যাঙ্গ ব্যক্তিলৈ ‘ ৰাষ্ট্ৰীয় সবলীকৰণ বটা ’ প্ৰদান কৰে


    ভাৰতৰ ৰাষ্ট্ৰপতিয়ে নতুন দিল্লীত যোৱা ৩ ডিচেম্বৰত বিশ্ব দিব্যাঙ্গ দিৱস উপলক্ষে সামাজিক ন্যায় আৰু সবলীকলৰণ মন্ত্ৰালয়ৰ অধীনৰ দিব্যাঙ্গ সবলীকলৰণ বিভাগে অনুষ্ঠিত কৰা এক অনুষ্ঠানত দিব্যাঙ্গ ব্যক্তিলৈ ২০১৭ চনৰ ‘ ৰাষ্ট্ৰীয় সবলীকৰণ বটা ’ প্ৰদান কৰে। সামাজিক ন্যায় আৰু সবলীকলৰণ মন্ত্ৰী শ্ৰী অশোক ঘেলট, সামাজিক ন্যায় আৰু সবলীকলৰণ ৰাজ্য মন্ত্ৰী শ্ৰী কৃষ্ণ পাল গুৰ্জৰ আৰু শ্ৰী ৰামদাস অঠাৱালেও উক্ত অনুষ্ঠানত উপস্থিত থাকে।


    ৩ ডিচেম্বৰত বিশ্ব দিব্যাঙ্গ দিৱস উপলক্ষে সামাজিক ন্যায় আৰু সবলীকলৰণ বিভাগে ব্যক্তি, প্ৰতিষ্ঠান, সংস্থা, জিলা / ৰাজ্য আদি পৰ্যায়ত দিব্যাঙ্গ সবলীকলৰণৰ দিশত সফলতা লাভ কৰা সকলক ৰাষ্ট্ৰীয় বটাৰে সন্মানিত কৰে।


    সুগম্য ভাৰত অভিযান – ইয়াৰ গুৰুত্ব


    ২০১৫ চনৰ ৩ ডিচেম্বৰত দিব্যাঙ্গসকলৰ চলন-ফুৰন সহজ কৰি তোলাৰ উদ্দেশ্যে সুগম্য ভাৰত অভিযান মুকলি কৰা হয় যাৰ জৰিয়তে পৰিৱহণ ব্যৱস্থা, তথ্য আৰু জনসংযোগ ব্যৱস্থা আদি দিব্যাঙ্গসকলৰ অনুপাতে কৰি তোলাৰ সিদ্ধান্ত লোৱা হয় । এতিয়ালৈকে ৫০ খন চহৰত ১,৬৬২ টা অট্টালিকা এনেদৰে সম্পূৰ্ণ কৰি তোলা হৈছে। ৪৮ টা ৰাষ্ট্ৰীয় বিমান বন্দৰত দিব্যাঙ্গসকলৰ উপযোগী ৰেম্প, শৌচাগাৰ, ব্ৰেইলী চিহ্নযুক্ত লিফ্ট আৰু শ্ৰৱণ উপযোগী সাংকেতিক চিহ্নৰ ব্যৱহাৰ সম্ভৱ কৰি তোলা হৈছে। ৭০৯ টা ৰে ’ ল ষ্টেশ্যনৰ ভিতৰত ৬৪৪ টা আৰু ১৪ , ১৫৭২ খন বাছৰ ১২ , ৮৯৪ খন দিব্যাঙ্গসকলৰ উপযোগী কৰি তোলা হৈছে। ৯১৭ টা ৰাজ্য চৰকাৰ আৰু কেন্দ্ৰীয় শাসিত অঞ্চলৰ ৱেবছাইট দিব্যাঙ্গসকলৰ উপযোগী কৰি গঢ়ি তোলা হৈছে।


    সুগম্য ভাৰত অভিযানৰ সফলতা


    বিভাগে ২০১৭ চনৰ ২ নৱেম্বৰত নতুন দিল্লীৰ বাল ভৱনত ‘ দিব্যাঙ্গসকলৰ বাবে সুবিধাজনক ব্যৱস্থা ’ শীৰ্ষক এখন ছবি অঁকা প্ৰতিযোগিতা অনুষ্ঠিত কৰে যত প্ৰায় ১২০০ ছাত্ৰ-ছাত্ৰীয়ে অংশ গ্ৰহণ কৰে। নতুন দিল্লীৰ প্ৰৱাসী ভাৰতীয় কেন্দ্ৰত তাৰ বটা বিতৰণী সভা অনুষ্ঠিত কৰা হয় য ’ ত সামাজিক ন্যায় আৰু সবলীকলৰণ মন্ত্ৰী আৰু সামাজিক ন্যায় আৰু সবলীকলৰণ ৰাজ্য মন্ত্ৰীসকল উপস্থিত থাকে।


    ২০১৭ বৰ্ষৰ ৯ নৱেম্বৰত বিভাগে চলচিত্ৰ মহোৎসৱ দপ্তৰৰ লগত যুটীয়াভাৱে দিব্যাঙ্গ সবলীকৰণৰ ওপৰত অনুষ্ঠিত কৰা চুটি ছবি প্ৰতিযোগিতাৰ বটা বিতৰণী সভা অনুষ্ঠিত কৰা হয়। তথ্যচিত্ৰ, চুটি ছবি আৰু টিভি স্পট বিভাগত মুঠ ১০ টা বটা প্ৰদান কৰা হয়। নতুন দিল্লীৰ শ্ৰীফৰ্ট অডিটৰিয়ামত সামাজিক ন্যায় আৰু সবলীকলৰণ দপ্তৰৰ কেন্দ্ৰীয় মন্ত্ৰীয়ে উক্ত বটা তথা মানপত্ৰ প্ৰদান কৰে।


    ******


    Sanjay Kumar/jk/SJ&E-Year End Review-2017/18-12-2017/PRK

    
    
    (Release ID: 1513763) Visitor Counter : 7