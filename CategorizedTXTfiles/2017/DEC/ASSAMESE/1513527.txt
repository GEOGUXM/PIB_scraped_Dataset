      যুৱ পৰিক্ৰমা আৰু ক্ৰীড়া মন্ত্ৰালয়

      ক্ৰীড়া দপ্তৰে ২০১৭ চনত লোৱা পদক্ষেপ আৰু সফলতাসমূহ
      Posted On: 13 DEC 2017 12:32PM by PIB Guwahati


    ক্ৰীড়া দপ্তৰে (যুৱ পৰিক্ৰমা আৰু ক্ৰীড়া মন্ত্ৰালয়ৰ অধীনৰ) ২০১৭ চনত লাভ কৰা প্ৰধান সফলতাসমূহ তলত দিয়া হ ’ লঃ


    ১. পেৰা এথেলিটছৰ বাবে প্ৰশিক্ষণ কেন্দ্ৰঃ ২০১৫ চনৰ ৫ ফেব্ৰুৱাৰীত গুজৰাটৰ গান্ধীনগৰত ক্ৰীড়া মন্ত্ৰীয়ে ৫০ কোটি টকাৰ আনুমানিক ব্যয়সাপেক্ষ পেৰা এথেলিটছৰ বাবে প্ৰশিক্ষণ কেন্দ্ৰৰ আধাৰশিলা স্থাপন কৰে। ইয়াত পেৰা এথেলিটছৰ বাবে বিশ্বমানৰ সুবিধা থাকিব আৰু পেৰা এথেলিটছসকলক বিভিন্ন আন্তৰ্জাতিক ক্ৰীড়া প্ৰতিযোগিতা যেনে এচিয়ান গে ’ মছ, কমনৱেলথ গে ’ মছ আৰু অলিম্পিক আদিৰ বাবে সাজু কৰি তোলাৰ বাবে প্ৰশিক্ষণ দিয়া হ ’ ব। কেন্দ্ৰটোত পেৰা এথেলিটছৰ বাবে থাকিবলগীয়া সুবিধাসমূহ হ ’ লঃ


    ক) বাতানুকূল ইনডোৰ হল (৬৪ মিটাৰ x ৪২ মিটাৰ)


    খ) বাতানুকূল অভিজাত হোষ্টেল (১০০ খন বিছনাযুক্ত)


    গ) বিদেশী আলহীৰ বাবে বাতানুকূল থকাৰ ব্যৱস্থা (২০ টা)


    ঘ) অভ্যাসৰ বাবে মুকলি ঠাই


    ২. আন্তঃৰাষ্ট্ৰীয় বক্সিং একাডেমিঃ ইন্দিৰা গান্ধী ৰাষ্ট্ৰীয় ইনডোৰ ষ্টেডিয়াম আৰু ৰোহটকৰ ৰাজীৱ গান্ধী স্প ’ ৰ্টছ কম্প্লেক্সত আন্তঃৰাষ্ট্ৰীয় বক্সিং একাডেমি গঢ়ি তুলিবৰ বাবে ২০১৭ বৰ্ষৰ ১ মাৰ্চত নতুন দিল্লীত আন্তঃৰাষ্ট্ৰীয় বক্সিং এছ ’ চিয়েশ্যন, বক্সিং ফেডাৰেশ্যন অৱ ইণ্ডিয়া আৰু স্প ’ ৰ্টছ অথৰিটী অৱ ইণ্ডিয়াৰ মাজত এখন ত্ৰিপাক্ষিক চূক্তি স্বাক্ষৰিত হয়।


    ৩. মহিলা ক্ৰীড়াবিদৰ অভিযোগ আৰু সমস্যাসমূহ সমাধান কৰিবৰ বাবে উচ্চ পৰ্যায়ৰ সমিতি গঠনঃ যুৱ পৰিক্ৰমা আৰু ক্ৰীড়া মন্ত্ৰালয়ে ২০১৭ চনৰ ৮ মাৰ্চত আন্তঃৰাষ্ট্ৰীয় মহিলা দিৱস উদযাপনৰ লগতে ‘ ভাৰতৰ ক্ৰীড়া জগতত মহিলা ’ শীৰ্ষক এখন আলোচনা চক্ৰ অনুষ্ঠিত কৰে আৰু মহিলা ক্ৰীড়াবিদসকলে সন্মূখীন হোৱা বিভিন্ন সমস্যা সমাধানৰ পথ উলিয়াই মহিলা ক্ৰীড়াবিদসকলক প্ৰেৰণা যোগোৱাৰ প্ৰয়াস কৰে। মহিলা ক্ৰীড়াবিদৰ অভিযোগ আৰু সমস্যাসমূহ সমাধান কৰিবৰ বাবে উচ্চ পৰ্যায়ৰ সমিতিও গঠন কৰা হয়।


    ৪. ২০১৭ বৰ্ষৰ ২২ তম এচিয়ান এথেলেটিক চেম্পিয়নশ্বিপৰ সফল সামৰণিঃ ভাৰতে ৬-৯ জুলাই, ২০১৭ তাৰিখে ঊৰিষ্যাৰ ভূৱনেশ্বৰত ২২ তম এচিয়ান এথেলেটিক চেম্পিয়নশ্বিপ সফলতাৰে অনুষ্ঠিত কৰে। ২৯ টা পদকেৰে (১২ টা সোণ, ৫ টা ৰূপ আৰু ১২ টা ব্ৰঞ্জ) পদকৰ তালিকাত ভাৰতে শীৰ্ষস্থান দখল কৰে।


    ৫. গ্ৰামীণ মাৰাথানঃ মন্ত্ৰালয়ে গ্ৰাম্যাঞ্চলৰ যুৱ প্ৰজন্মৰ মাজত ৬ আগষ্টত দিল্লীৰ নিজামপুৰ গাঁৱত গ্ৰামীণ মাৰাথান অনুষ্ঠিত কৰে য ’ ত ১৫,০০০ প্ৰাৰ্থীয়ে ভাগ লয়।গ্ৰাম্যাঞ্চলৰ যুৱক-যুৱতীয়ে অংশ গ্ৰহণ কৰা এই গ্ৰামীণ মাৰাথানে ক্ৰীড়া আৰু শৰীৰ চৰ্চা সম্পৰ্কে জনসাধাৰণক সজাগ কৰিব বুলি আশা কৰা হৈছে। এই কাৰ্যাৱলীৰ লক্ষ্য গ্ৰাম্যাঞ্চলৰ যুৱক-যুৱতীৰ মাজত লুকাই থকা প্ৰতিভাক বাহিৰলৈ উলিয়াই আনি তাক বিকাশৰ সুবিধা প্ৰদান কৰা।


    ৬. গ্ৰাম্য ক্ৰীড়াঃ দিল্লীৰ নিজামপুৰ গাঁৱত ২৮ আগষ্টৰ পৰা ৩ ছেপ্তেম্বৰলৈক প্ৰথম স্তৰৰ গ্ৰামীণ খেল মহোৎসৱ অনুষ্ঠিত কৰা হয়। ইয়াৰ ফলত কুষ্ঠি, এথেলেটিক্স আদি জনপ্ৰি কৰি তোলাৰ লগতে জ্যেষ্ঠ নাগৰিকৰ মাজত আমোদজনক টেকেলি ভঙা, ৰছী টনা আদি খেলো অনুষ্ঠিত কৰা হয়।


    ৭. ক্ৰীড়া প্ৰতিভা সন্ধান পৰ্টেল মুকলিঃ দেশৰ ভাল ভাল প্ৰতিভাসম্পন্ন খেলুৱৈসকলক বিচাৰি উলিয়াবৰ বাবে ২০১৭ চনৰ ২৮ আগষ্টত নতুন দিল্লীৰ ইন্দিৰা গান্ধী ষ্টে ’ ডিয়ামত উপ-ৰাষ্ট্ৰপতি শ্ৰী এম ভেংকয়া নাইডুৱে ক্ৰীড়া প্ৰতিভা সন্ধান পৰ্টেল মুকলি কৰে। এই পৰ্টেলে ক্ৰীড়াক্ষেত্ৰৰ বাছনি প্ৰক্ৰিয়া স্বচ্ছ কৰি তুলিব বুলি আশা কৰা হৈছে।


    ৮. ভাৰত-অষ্ট্ৰেলিয়া ক্ৰীড়া সহযোগিতাঃ অষ্ট্ৰেলিয়াৰ প্ৰধানমন্ত্ৰী শ্ৰী মেলকম টাৰ্ণবুলৰ ভাৰত ভ্ৰমণৰ সময়ত নতুন দিল্লীত ২০১৭ চনৰ ১০ এপ্ৰিল তাৰিখে দুয়োখন দেশৰ মাজত ক্ৰীড়া ক্ষেত্ৰত সহযোগিতা বৃদ্ধি কৰিবৰ বাবে ভাৰত চৰকাৰ আৰু অষ্ট্ৰেলিয়াৰ চৰকাৰৰ মাজত পাঁচখন বুজাবুজিৰ চূক্তি স্বাক্ষৰিত হয়।


    ৯. এম্পাৱাৰ্ড ষ্টিয়েৰিং কমিটীঃ অলিম্পিক টাস্ক ফোৰ্চৰ পৰামৰ্শমতে মন্ত্ৰালয়ে এম্পাৱাৰ্ড ষ্টিয়েৰিং কমিটী গঠনৰ সিদ্ধান্ত লয় আৰু ২০১৭ চনৰ জানুৱাৰী মাহত এই সমিতি গঠিত হয়। ইয়াৰ সহায়ত ভাৰতীয় ক্ৰীড়া ক্ষেত্ৰৰ হ্ৰস্বম্যাদী আৰু দীৰ্ঘম্যাদী আঁচনিসমূহ তৈয়াৰ কৰি সেই অনুপাতে কৰ্ম আঁচনি নিৰ্ণয় কৰা হ ’ ব।


    ১০. অভিনৱ বিন্দ্ৰা ফাওণ্ডেশ্যন ট্ৰাষ্টলৈ বিত্তীয় সাহাৰ্য্যঃ মন্ত্ৰালয়ে বাঙ্গালুৰুৰ পাডুকোন-দ্ৰাভিড় চেন্টাৰ ফৰ স্পৰ্টছ এক্সেলেন্সত এটা ক্ৰীড়া বিজ্ঞান আৰু ফিটনেছ কেন্দ্ৰ গঢ়ি তুলি ইয়াক ভালদৰে পৰিচালনা কৰিবলৈ অভিনৱ বিন্দ্ৰা ফাওণ্ডেশ্যন ট্ৰাষ্টলৈ ৫ কোটি টকাৰ বিত্তীয় সাহাৰ্য্য প্ৰদান কৰে।


    ১১. অভিজাত এথেলীটৰ বাবে মাহিলী ৫০,০০০ টকাৰ ষ্টাইপেন ঘোষণাঃ অলিম্পিক টাস্ক ফোৰ্চৰ পৰামৰ্শমতে মন্ত্ৰালয়ে ১৫.০৯.২০১৭ তাৰিখে টাৰ্গেট অলিম্পিক প ’ ডিয়াম স্কীমৰ বাছনিত উঠা সকলো এথেলীটৰ বাবে মাহিলী ৫০,০০০ টকাৰ ষ্টাইপেন ঘোষণা কৰে।


    ১২. খেলো ইণ্ডিয়া আঁচনিৰ পুনঃনিৰ্মাণঃ ২০১৭-১৮ আৰু ২০১৯-২০ বৰ্ষৰ বাবে কেন্দ্ৰীয় কেবিনেটে খেলো ইণ্ডিয়া আঁচনিৰ পুনঃনিৰ্মাণৰ বাবে ১,৭৫৬ কোটি টকাৰ অনুমোদন জনায়। ই ভাৰতীয় ক্ৰীড়াক্ষেত্ৰৰ বাবে এক ঐতিহাসিক পদক্ষেপ, কিয়নো ইয়াৰ ফলত ব্যক্তিগত উন্নয়ন, সামাজিক উন্নয়ন, অৰ্থনৈতিক উন্নয়ন আৰু দেশৰ উন্নয়নৰ বাবে ক্ৰীড়াক মূলসুঁতিৰ কাৰ্যসূচীৰ ভিতৰত অন্যতম বুলি গণ্য কৰা হ ’ ব। খেলো ইণ্ডিয়া আঁচনিৰদ্বাৰা সম্পূৰ্ণ ক্ৰীড়া আন্তঃগাঁথনি, সমগ্ৰ ক্ৰীড়া পৰিস্থিতিতন্ত্ৰ, প্ৰতিভা চিনাক্তকৰণ, প্ৰতিযোগিতামূলক পৰিৱেশৰ ৰচনা, ক্ৰীড়া অৰ্থনীতি আদি সকলো বিষয় সামৰি লোৱা হ ’ ব।


    ১৩. ‘ সকলোৰে বাবে ক্ৰীড়া ’ শীৰ্ষক ৰাষ্ট্ৰীয় কৰ্মশালাঃ নতুন দিল্লীত ৰাজ্য চৰকাৰ, নেশ্যনেল স্প ’ ৰ্টছ ফেডাৰেশ্যন, ইণ্ডিয়ান অলিম্পিক এছচিয়েশ্যন, ক্ৰীড়া দপ্তৰ, ছাই আদিৰ ৮০ জন প্ৰতিনিধিৰ অংশ গ্ৰহণেৰে ২৬.০৯.২০১৭ তাৰিখে ‘ সকলোৰে বাবে ক্ৰীড়া ’ শীৰ্ষক ৰাষ্ট্ৰীয় কৰ্মশালা অনুষ্ঠিত কৰা হয়।


    ১৪. ১৭ বছৰৰ অনুৰ্ধৰ ফিফা বিশ্বকাপ সফলভাৱে অনুষ্ঠিতঃ ৬ অক্টোবৰৰ পৰা ২৮ অক্টোবৰ ২০১৭ লৈকে ১৭ বছৰৰ অনুৰ্ধৰ ফিফা বিশ্বকাপ সফলভাৱে অনুষ্ঠিত কৰা হয়। ভাৰতে ইতিহাসত প্ৰথমবাৰৰ বাবে ভাৰতে নতুন দিল্লী, গোৱা, কোচিন, গুৱাহাটী, কলকাতা আৰু মুম্বাইত ফুটবলৰ বিশ্বকাপ অনুষ্ঠিত কৰে। ২৪ টা দলে এই ফুটবলৰ বিশ্বকাপত অংশ লয়।


    ১৫. মিশ্যন একাদশ মিলিয়নঃ অল ইণ্ডিয়া ফুটবল ফেডাৰেশ্যন, ফিফা আৰু এই মন্ত্ৰালয়ে যুটীয়াভাৱে ফুটবলক জনপ্ৰিয় কৰি তুলিবৰ বাবে মিশ্যন একাদশ মিলিয়ন আৰম্ভ কৰে। দেশৰ ১১ নিযুত যুৱক-যুৱতীক ৩০ ছেপ্তেম্বৰ, ২০১৭ তাৰিখৰ ভিতৰত লক্ষ্য কৰি লোৱা হয়।


    ১৬. মনিপুৰত ৰাষ্ট্ৰীয় ক্ৰীড়া বিশ্ববিদ্যালয়ঃ ২০১৪ চনৰ ১০ জুলাইত বিত্তমন্ত্ৰীয়ে তেখেতৰ বাজেট উত্থাপন কৰি দিয়া ভাষণত মনিপুৰত ৰাষ্ট্ৰীয় ক্ৰীড়া বিশ্ববিদ্যালয় স্থাপনৰ কথা ঘোষণা কৰিছিল।এই প্ৰকল্পৰ আনুমানিক ব্যয় হ ’ ব ৫০০ কোটি টকা।


    মনিপুৰ চৰকাৰে ইয়াৰ বাবে পশ্চিম ইম্ফল জিলাত ৩২৫.৯০ একৰ ভূমি প্ৰদান কৰিছে আৰু হিন্দুস্তান ষ্টীলৱৰ্কছ কন্সট্ৰাক্সনক প্ৰকল্প পৰামৰ্শদাতা হিচাপে নিয়োগ কৰা হৈছে।


    ১৭. অলিম্পিক টাস্ক ফোৰ্চঃ ২০১৭ চনৰ জানুৱাৰী মাহত এটা অলিম্পিক টাস্ক ফোৰ্চ গঠন কৰা হয়। ইয়াৰ জৰিয়তে অহা তিনিটা অলিম্পিক খেলৰ প্ৰতিযোগিতাৰ বাবে ভাৰতীয় খেৱুলৈক সাজু কৰি তোলাৰ বাবে সামগ্ৰীক ৰণনীতি তৈয়াৰ কৰা হ ’ ব।


    *****


    AD/PRK

    
    
    (Release ID: 1513527) Visitor Counter : 6