      কেবিনেট কমিটি - বিত্তীয় পৰিক্ৰমা

      ২০১৭-১৮ ৰ পৰা ২০১৯-২০ বৰ্ষলৈকে বস্ত্ৰশিল্প ক্ষেত্ৰত সামৰ্থ বৃদ্ধিৰ বাবে তৈয়াৰ কৰা আঁচনিৰ প্ৰস্তাৱত কেবিনেটৰ অনুমোদন
      Posted On: 20 DEC 2017 7:49PM by PIB Guwahati


    প্ৰধানমন্ত্ৰী শ্ৰী নৰেন্দ্ৰ মোদীৰ সভাপতিত্বত অনুষ্ঠিত অৰ্থনৈতিক পৰিক্ৰমাৰ কেন্দ্ৰীয় কেবিনেটে ১৩০০ কোটি টকাৰ আনুমানিক ব্যয়সাপেক্ষ বস্ত্ৰশিল্পৰ ক্ষেত্ৰত সংগঠিত ভাৱে বোৱা-কটা আদিক সামৰি ‘ বস্ত্ৰশিল্প ক্ষেত্ৰত সামৰ্থ বৃদ্ধি ’ শীৰ্ষক এক নতুন দক্ষতা বিকাশৰ আঁচনি ২০১৭-১৮ ৰ পৰা ২০১৯-২০ বৰ্ষলৈকে কাৰ্যকৰী হোৱাকৈ তৈয়াৰ কৰাৰ প্ৰস্তাৱত অনুমোদন জনায়। এই আঁচনিত দক্ষতা বিকাশ আৰু উদ্যোগ মন্ত্ৰালয়ৰদ্বাৰা নিৰ্ধাৰিত ৰাষ্ট্ৰীয় দক্ষতাৰ অৰ্হতাসম্পন্ন প্ৰশিক্ষণৰ পাঠ্যক্ৰম অনুসৰি প্ৰশিক্ষণ প্ৰদান কৰা হব।


    এই আঁচনি বস্ত্ৰশিল্প মন্ত্ৰালয়ৰদ্বাৰা দেশৰ পৰম্পৰাগত শিল্পৰ দক্ষতা থকা লোকসকলক বৃত্তিমুখী কৰি তুলি সমাজৰ এক গৰিষ্ঠসংখ্যক লোকৰ জীৱিকাৰ সুবিধা কৰিব পৰাকৈ চাহিদা নিৰ্ভৰ, নিয়োগৰ সুবিধা কেন্দ্ৰিক তথা বস্ত্ৰশিল্পৰ ক্ষেত্ৰত প্ৰসাৰৰ সুবিধালৈ লক্ষ্য ৰাখি প্ৰস্তুত কৰা হৈছে।


    দক্ষতা বিকাশৰ আঁচনি ৰূপায়িত কৰা হবঃ


    ১. ঘৰুৱা প্ৰয়োজন পূৰাবৰ জোখাৰে বস্ত্ৰশিল্পৰ কেন্দ্ৰ / উদ্যোগৰ যোগেদি মানৱ সম্পদৰ বিকাশ


    ২. নামজ্বলা বস্ত্ৰশিল্পৰ প্ৰতিষ্ঠানৰ লগত নিয়োগৰ সুবিধা প্ৰদানৰ বাবে বস্ত্ৰশিল্পৰ কেন্দ্ৰ / উদ্যোগৰ লগত সহযোগিতা স্থাপনৰ যোগেদি


    ৩. বস্ত্ৰশিল্প মন্ত্ৰালয়ৰ অধীনৰ বস্ত্ৰশিল্পৰ প্ৰতিষ্ঠানৰ লগত নিয়োগৰ সুবিধা প্ৰদানৰ বাব বস্ত্ৰশিল্পৰ কেন্দ্ৰ / উদ্যোগৰ লগত সহযোগিতা স্থাপনৰ যোগেদি


    এই আঁচনি ৰূপায়ণৰ নীতি হ ’ ব


    ১. নিয়োগৰ সুবিধা অনুসৰি প্ৰশিক্ষণ প্ৰদান


    ২. চাকৰিত প্ৰয়োজনীয় দক্ষতা অনুসৰি প্ৰশিক্ষণ প্ৰদান


    ৩. ইন্টাৰনেটযোগে পৰ্যবেক্ষণৰ সুবিধা


    ৪. মূদ্ৰা ঋণ প্ৰদান কৰি পৰম্পৰাগত দক্ষতাক ঔদ্যোগিক ক্ষেত্ৰত ব্যৱহাৰ কৰিব পৰাকৈ দক্ষ কৰি তোলা


    ৫. সফলতাৰে প্ৰশিক্ষণত উত্তীৰ্ণ সকললৈ প্ৰমাণপত্ৰ প্ৰদান


    ৬. অন্ততঃ ৭০ শতাংশ প্ৰশিক্ষণপ্ৰাপ্তলৈ শ্ৰমবিভাগৰদ্বাৰা নিয়োগৰ সুবিধা প্ৰদান


    ৭. মহিলাৰ বাবে নিয়োগৰ বিশেষ সুবিধা প্ৰদান


    এই আঁচনিয়ে গ্ৰাম্যাঞ্চল, দুৰ্গাম অঞ্চল, উত্তৰ-পূৰ্বাঞ্চল, বাঁওপন্থী উগ্ৰবাদী অধ্যুষিত অঞ্চল, জম্মু-কাশ্মীৰ আদি ঠাইৰ লগতে সমাজৰ সকলো ক্ষেত্ৰৰ লোককে সামৰি ল ’ ব। ইয়াৰ আগতে এনে ধৰণৰ আঁচনিৰ যোগেদি প্ৰায় ১০ লাখ লোকক সামৰি লোৱা হৈছিল য ’ ত ৭০ শতাংশই আছিল মহিলা।


    এই আঁচনিৰ যোগেদি কমেও ১০ লাখ লোক দক্ষ হৈ উঠিব বুলি আশা কৰা গৈছে য ’ ত ১ লাখ হ ’ ব পৰাম্পৰাগত বস্ত্ৰশিল্পৰ লগত জড়িত লোক।


    পটভূমিঃ


    বস্ত্ৰশিল্প মন্ত্ৰালয়ৰদ্বাৰা একাদশ পঞ্চবাৰ্ষিক পৰিকল্পনাৰ সময়ত ২৭২ কোটি টকা ব্যয়সাপেক্ষ সংহত দক্ষতা বিকাশ আঁচনি মুকলি কৰা হৈছিল য ’ ত ২২৯ কোটি টকা ২.৫৬ লাখ ব্যক্তিক প্ৰশিক্ষণ দিয়াৰ বাবে খৰচ কৰিছিল। দ্বাদশ পঞ্চবাৰ্ষিক পৰিকল্পনাৰ সময়ত এই আঁচনিৰ উন্নত কৰি ১৯০০ কোটি টকা ১৫ লাখ ব্যক্তিক প্ৰশিক্ষণ দিয়াৰ বাবে খৰচ কৰিছিল। সংহত দক্ষতা বিকাশ আঁচনিয়ে উদ্যোগ কেন্দ্ৰিক ভাৱে প্ৰশিক্ষণ দিয়াৰ ব্যৱস্থা কৰিছে। চাহিদা অনুসৰি প্ৰশিক্ষণ দিয়াৰ এই ব্যৱস্থা পি পি পি আৰ্হিত কৰা হৈছিল আৰু এই আঁচনিৰ জৰিয়তে এতিয়ালৈকে ১০.৮৪ লাখ ব্যক্তি প্ৰশিক্ষণপ্ৰাপ্ত হৈছে তাৰে ১০.১২ লাখক নিৰীক্ষণ কৰি থকা হৈছে আৰু ৮.০৫ লাখে নিযুক্তি লাভ কৰিছে।


    AKT/VBA/SH /PRK

    
    
    (Release ID: 1513532) Visitor Counter : 16