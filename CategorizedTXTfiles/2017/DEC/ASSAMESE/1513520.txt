      প্রধানমন্ত্রী বক্তৃতা

      ৪ নৱেম্বৰ, ২০১৭ত সহজ বাণিজ্যৰ পৰিৱেশক লৈ আয়োজিত অনুষ্ঠানত প্ৰধানমন্ত্ৰীৰ ভাষণৰ লিখিত ৰূপ
      Posted On: 04 DEC 2017 6:37PM by PIB Guwahati


    বিশ্ববেংক মুখ্য কাৰ্যবাহী বিষয়া শ্রীমতী ক্রিষ্টেলিনা জর্জিয়েভা ;


    মন্ত্রী পৰিষদে মোৰ সহকর্মীসকল ;


    জ্যেষ্ঠ বিষয়াসকল, ব্যৱসায়িক মুৰব্বী ; আৰু উপস্থিত ৰাইজ,


    
    আজি গুৰু পৰ্বৰ পবিত্র দিন। গুৰু নানকদেৱৰ পুণ্য স্মৰণে দেশৰ একতা, সত্যনিষ্ঠা আৰু সত্যতাপূর্ণ জীৱনৰ বাবে প্রেৰণা যোগায়। দুবছৰৰ পাছত গুৰু নানকদেৱৰ ৫৫০তম আৱির্ভাব মহোৎসৱ উদযাপন কৰাৰ এক সুযোগ সমগ্ৰ মানৱ জাতিয়ে লাভ কৰিব। এইগৰাকী জগতগুৰুক প্রণাম জনাই মই আপোনালোক সকলোকে শুভকামনা জনাইছো।


    
    আজি মই ইয়াত উপস্থিত থাকিবলৈ পাই অতিশয় আনন্দিত হৈছো। মই ইয়াত সকলোকে উৎসৱমুখৰ পৰিৱেশত থকা যেন অনুভৱ কৰিছো। বিশ্ববেংকে সহজ বাণিজ্যৰ পৰিৱেশ উন্নয়নৰ ক্ষেত্রত আমাৰ অসাধাৰণ কামৰ স্বীকৃতি প্ৰদান কৰিছে। ব্যৱসায় কৰাৰ ৰেংকিঙত আমি বিশ্বৰ শীৰ্ষ চাৰিখন দেশৰ শাৰীত উপনীত হৈছো। এই তিনি বছৰৰ ভিতৰতে আমি ৪২টা স্থান আগুৱাবলৈ সক্ষম হৈছো।


    এই আনন্দপূৰ্ণ অনুষ্ঠানত আমাক সংগ দিয়াৰ বাবে মই শ্রীমতী ক্রিষ্টেলিনা জর্জিয়েভাক ধন্যবাদ জনাইছো। সমাজ আৰু অর্থনৈতিক লাভালাভৰ বাবে সংস্কাৰ প্রক্রিয়া গ্রহণকাৰী দেশসমূহত উৎসাহ যোগোৱাৰ বাবে বিশ্ব বেংকৰ প্রতিশ্রুতি ইয়াৰ জৰিয়তে পৰিস্ফূট হৈছে। অনাগত দিনত আৰু অধিক ভাল কৰাৰ বাবে আপোনাৰ উপস্থিতিয়ে আমাৰ সকলোকে উদ্বুদ্ধ কৰিব।


    বিগত তিনি বছৰ ধৰি মই দেশীয় আৰু বিদেশী বিনিয়োগকাৰীসকলক বাৰে বাৰে কৈ আহিছো যে আমি ভাৰতত ‘ সহজ বাণিজ্যৰ পৰিৱেশ ’ ৰ উন্নয়নক আন্তৰিকতাৰে আগবাঢ়িছ।


    বন্ধুসকল, ভাৰতে সেই কথাকে কামত পৰিণত কৰিব বিচাৰে।


    এই বছৰ এই ৰেংকিঙৰ ভিতৰত ভাৰতৰ অগ্রগতি সকলোতকৈ বেছি। ভাৰত প্রধান সংস্কাৰকৰ ভিতৰত অন্যতম দেশ হিচাপে চিহ্নিত হৈছে। এই কামত আমাৰ সৈতে জড়িত সকলোকে মই অভিনন্দন জনাইছো। আপোনালোকে দেশক গৌৰৱান্বিত কৰিছে।


    এই উন্নতি অতি গুৰুত্বপূর্ণ:


    * কাৰণ ই দেশৰ সু-প্রশাসনকে সূচাইছে ;


    * কাৰণ ই আমাৰ চৰকাৰী নীতিৰ গুণৰ এক মাপকাঠি ;


    * কাৰণ ই প্রক্রিয়াগত স্বচ্ছতাৰ এক সূচক ;


    * কাৰণ সহজ বাণিজ্যৰ পৰিবেশ, জীৱনক সহজ কৰাৰ দিশে লৈ যায় ;


    * আৰু শেষত ই সমাজত মানুহে কেনদৰে জীৱন যাপন কৰে, কাম-কাজ কৰে আৰু লেনদেন কৰে তাক প্রতিফলিত কৰে।


    বন্ধুসকল!

    
    কিন্তু এই সকলোবোৰ হৈছে সংশ্লিষ্ট সকলোৰ ভালৰ তথা সুবিধাৰ বাবে । আমাৰ বাবে বিশ্ববেংকৰ এই প্রতিবেদনে এটাই প্রতিফলিত কৰে যে প্রতিশ্রুতি আৰু কঠোৰ পৰিশ্রমৰ জৰিয়তে বৃহৎ পৰিৱর্তন সাধন কৰাটো সম্ভৱ। ধাৰাবাহিক প্রচেষ্টাই আমাক আৰু অধিক আগুৱাই যোৱাৰ ক্ষেত্রত সহায় কৰিব পাৰে।


    আপোনালোকে জানে যে মোৰ আন একো কামেই নাই। সেয়েহে ইয়াৰ আগলৈয়ো মই কামহে প্ৰত্যক্ষ কৰো। আমাৰ দেশ, আমাৰ দেশৰ এশকোটি মানুহ আৰু তেওঁলোকৰ জীৱনত কিছু পৰিৱর্তন অনা তথা আমাৰ প্ৰতি বিশ্ববাসীৰ যি আকাংক্ষা তাক পূৰণ কৰাৰ ক্ষেত্রত আমি কোনো ত্ৰুটি নাৰাখো, সেই ক্ষেত্ৰত মই আপোনালোকক আশ্বাস দিব বিচাৰিছো।


    মই এনেকৈ কোৱাৰ কাৰণ হৈছে ভাৰত এনে এক অৱস্থাত উপনীত হৈছে, য ’ ৰ পৰা আৰু অধিক আগুৱাই যোৱা সহজ । আমাৰ প্রচেষ্টাই বিশেষ গতি লাভ কৰিছে । মে নেজমেণ্টৰ ভাষাত আমি এটা ‘ ছুইফট টেকঅফ ’ কৰাৰ বাবে ‘ ক্রিটিকেল মাছ ’ লাভ কৰিছো।


    উদাহৰণস্বৰূপে, বিশ্ববেংকৰ এই প্রতিবেদনত সামগ্ৰী আৰু সেৱা কৰ (জিএছটি), কাৰ্যকৰী কৰাৰ বিষয়টো উল্লেখ কৰা হোৱা নাই। আপোনালোক সকলোৱে জানে যে জিএছটি হৈছে ভাৰতৰ সর্ববৃহৎ কৰ-সংস্কাৰ । আৰু ই সহজে ব্যৱসায় কৰাৰ বিভিন্ন ক্ষেত্রক প্রভাৱিত কৰিছে । জিএছটিৰ জৰিয়তে আমি আধুনিক কৰ ব্যৱস্থাৰ দিশত আগুৱাই গৈছো, যিটো স্বচ্ছ, সুস্থিৰ আৰু পূর্বানুমানযোগ্য ।


    যেতিয়াই জিএছটিৰ আলোচনা হয়, তেতিয়াই মই কওঁ যে ইয়াত বাণিজ্য জগতৰ বহুলোক আছে আৰু এই মঞ্চৰ জৰিয়তে মই দেশৰ সকলো ব্যৱসায়ীৰ ক ’ ব বিচাৰো যি সময়ত আমি জিএছটি শুভাৰম্ভ কৰাৰ সংকল্প গ্রহণ কৰিছো, তেতিয়াই মানুহে ভাবিছে যে আৰম্ভ হ ’ ব নে নহয়, পহিলা জুলাইৰ পৰা আৰম্ভ হ ’ ব নে নহয় ইত্যাদি। কিন্তু আৰম্ভ হ ’ ল...আৰু আৰম্ভ হোৱাৰ পাছত ধাৰণা হৈছে, এইবাৰ মৰি গ ’ লো... সেয়াই হৈছে মোদী, কোনো সংস্কাৰ নকৰে আৰু আমি তেতিয়াই কৈছো যে তিনি মাহ আমাক ভালকৈ চাবলৈ দিয়ক, কাৰণ ভাৰতবৰ্ষখন ইমান বিশাল যে কেৱল দিল্লীতে সমাপ্ত হৈছে এনে নহয়।


    দেশৰ সাধাৰণ জনতাও জ্ঞানী আৰু প্রজ্ঞাৰ অধিকাৰী। আমি তেওঁৰ পৰা জানিম, শিকিম, প্রতিকূল পৰিস্থিতিৰ ধাৰণা কৰিম, পথ বিচাৰিম আৰু তিনি মাহ পাছত যেতিয়া জিএছটি পৰিষদৰ বৈঠক অনুষ্ঠিত হয়, তেতিয়া যিমানবোৰ সমস্যা উদ্ভৱ হৈছিল, সেইবোৰ সমাধান কৰা হৈছে । কিছু বিষয়ৰ বাবে পৰিষদত একাংশ ৰাজ্যৰ দ্বিমত আছিল, তেতিয়া আমি ৰাজ্যসমূহৰ মন্ত্রীবৰ্গ তথা বিষয়াসকলক লৈ সমিতি গঠন কৰিছো আৰু আজি এইটো জনাবলৈ পাই মোৰ আনন্দ হৈছে যে আক্ষৰিক প্রতিবেদন এতিয়াও আমাৰ বাবে আহি পৰিছে, কিন্তু জিএছটি পৰিষদৰ গঠন কৰা মন্ত্রীসকলৰ কমিটী, তেওঁলোকে সম্মিলিতভাৱে এই কমিটী গঠন কৰিছে, তেওঁলোকৰ বৈঠকলৈ যিসকল আহিছে, যাৰ কিছু তথ্য আমাৰ ওচৰত আছে, সম্পূর্ণ প্ৰতিবেদন আমাৰ ওচৰত নাই, কিন্তু ক ’ ব পাৰো যে যিমানবোৰ সমস্যা সাধাৰণ ব্যৱসায়ীসকলে উত্থাপন কৰিছিল, যিবোৰ পৰামর্শ ব্যৱসায়ীসকলৰ পৰা পোৱা গৈছে, প্রায় সকলো বিষয়য়েই ইতিবাচক বুলি গ্ৰহণ কৰা হৈছে । আ নকি ১০ তাৰিখে জিএছটি পৰিষদৰ বৈঠকত যদি কোনো ৰাজ্যই সমস্যা সৃষ্টি নকৰে, তেতিয়াহ ’ লে মোৰ বিশ্বাস যে ভাৰতৰ বাণিজ্য জগতক আৰু ভাৰতৰ আর্থিক ব্যৱস্থাক নতুন শক্তি প্রদান কৰাৰ বাবে যি সংস্কাৰ প্রয়োজন তাকে কৰা হ ’ ব । তথাপিতো আগন্তুক দিনত এইধৰণৰ এনে বহু কথা উত্থাপিত হ ’ ব, কাৰণ এক নতুন ব্যৱস্থাক গ্রহণ কৰাৰ সময়, পুৰণি ব্যৱস্থাৰ পৰা ওলাই অহাৰ সময়, চৰকাৰৰ মগজুৱে কাম কৰে, এইটো জৰুৰী নহয় যে সংশ্লিষ্ট সকলোৰে মগজুৱে কাম কৰিলেই ভাল ফলাফল লাভ কৰিব পৰা যাব। আৰু জিএছটিৰ বাবেও এক উত্তম উদাহৰণ হ ’ ব যে সকলোৰে অনুভুতিক সন্মান জনাই কোনো ব্যৱস্থাক কিদৰে অব্যর্থ হিচাপে প্ৰস্তুত কৰিব পৰা যায়, সেয়া জিএছটি ব্যৱস্থাৰ পৰিলক্ষিত হৈছে।


    
    বিশ্ব বেংকৰ এই প্রতিবেদনত চলিত বৰ্ষৰ মে ’ মাহলৈকে হোৱা সংস্কাৰক দেখুৱাইছে, যদিও জিএছটি জুলাই মাহৰ পৰাহে কার্যকৰী হৈছে। ইয়াৰ পৰা আপোনালোকে অনুমান কৰিব পাৰে যে যেতিয়া ২০১৮ চনত ইয়াৰ আলোচনা হ ’ ব, তেতিয়া আমাৰ যি প্ৰচেষ্টা, সেইবোৰ তাত অন্তৰ্ভূক্ত হ ’ ব।


    তদুপৰি, আন কেতবোৰ সংস্কাৰো ইতিমধ্যে কৰা হৈছে। বিশ্ব বেংকে সেইবোৰক তেওঁলোকৰ সমীক্ষাৰ আওঁতালৈ নিয়াৰ আগতে সেইবোৰ আত্মস্থ কৰা আৰু ইয়াৰ সুস্থিতিৰতাৰ বাবে কিছু সময়ৰ প্রয়োজন। কিছু সংস্কাৰ এনে হৈছে, য ’ ত আমাৰ দল আৰু বিশ্ব বেংকৰ দলে সাধাৰণ অৱস্থান বিচাৰি উলিওৱা প্রয়োজন। এইবোৰে আমাক আৰু অধিক ভাল কৰাৰ বাবে আমাক মনত বিশ্বাস জন্মাইছে, যাতে ভাৰতে অনাগত বছৰবোৰত বিশ্ববেংকৰ প্রতিবেদনত এক গৌৰৱপূৰ্ণ স্থান দখল কৰিব পাৰো।


    বিশ্ববেংকে বিশ্বজুৰি বিভিন্ন দেশক সহজ বাণিজ্যৰ পৰিৱেশ মান উন্নত কৰা দিশত জড়িত কৰাৰ বাবে মই বিশ্ববেংকক প্রশংসা কৰিছো। মই এই বছৰৰ ‘ কর্মসংস্থাপন সৃষ্টিৰ বাবে সংস্কাৰ ’ শীৰ্ষক মূল বিষয়বস্তু বাবেও তেওঁলোকক অভিনন্দন জনাইছো। এই কথা কোনেও অস্বীকাৰ নকৰে যে ব্যৱসায় আমাৰ জীৱনৰ আটাইতকৈ ডাঙৰ চালিকাশক্তি। উন্নয়ন, কর্মসংস্থাপন সৃষ্টি, সম্পদ সৃষ্টি আৰু সামগ্ৰী আৰু সেৱা প্রদানকে ধৰি যিবোৰে আমাৰ জীৱনলৈ সুখ আনে, সেইবোৰ বিষয়ৰ চালিকাশক্তি হৈছে এই ব্যৱসায়।


    
    আমাৰ ভাৰত তৰুণ প্ৰজন্মৰে পৰিপূৰ্ণ এখনি দেশ আৰু কর্মসংস্থাপন সৃষ্টি কৰাটো আমাৰ বাবে যিমান সুযোগৰ কথা, সিমানেই প্ৰত্যাহ্বানো। সেয়েহে আমাৰ যুৱ সমাজৰ শক্তিক কামত লগোৱাৰ বাবে আমি ভাৰতক এখনি ‘ ষ্টার্ট-আপ ৰাষ্ট্ৰ ’ তথা বিশ্বৰ নির্মাণ কেন্দ্র হিচাপে তুলি ধৰিছো। সেয়েহে আমি নানা ধৰণৰ উদ্যোগ আৰম্ভ কৰিছো। সেইবোৰৰ ভিতৰত ‘ মেক ইন ইণ্ডিয়া ’ আৰু ‘ ষ্টার্ট-আপ ইণ্ডিয়া ’ উল্লেখযোগ্য।


    আনুষ্ঠানিক অর্থনীতিৰ নতুন ব্যৱস্থা আৰু একক কৰ ব্যৱস্থাক লৈ এই প্ৰচেষ্টাসমূহৰ জৰিয়তে আমি এক নতুন ভাৰত গঠনৰ চেষ্টা অব্যাহত ৰাখিছো। এনে এক ভাৰত, য ’ ত পিছপৰা শ্ৰেণীৰ বাবে বিভিন্ন সম্ভাৱনা সৃষ্টি হ ’ ব তাৰ আলোচনা হ ’ ব। আমি ভাৰতক এক জ্ঞানভিত্তিক, দক্ষতাপূর্ণ তথা প্রযুক্তিচালিত সমাজ হিচাপে গঢ়ি তুলিব বিচাৰো। ডিজিটেল ভাৰত আৰু দক্ষ ভাৰত প্ৰচেষ্টাৰ জৰিয়তে ইয়াৰ এক সুন্দৰ আৰম্ভণী কৰিব পৰা যায়।


    বন্ধুসকল!

    
    উন্নয়ণৰ ফালৰ পৰা ভাৰত দ্রুত পৰিৱর্তন হৈছে । এনে কেতবোৰ বৈশ্বিক স্বীকৃতি মই উল্লেখ কৰিব খুজিছোঃ

      * বিশ্ব অর্থনৈতিক ফোৰামৰ বৈশ্বিক প্রতিযোগিতা সূচকত বিগত দুবছৰত আমি ৩২টা স্থান আগুৱাবলৈ সক্ষম হৈছো। যিকোনো দেশৰ বাবেই এয়া বৃহৎ সাফল্য ।
      * বিগত দুবছৰত আমি ডব্লিউআইপিঅ ’ ৰ বৈশ্বিক উদ্ভাৱনী সূচকত ২১টা স্থান আগুৱাবলৈ সক্ষম হৈছো।
      * বিশ্ববেংকৰ সামূহিক দক্ষতাৰ সূচকতো ২০১৬ৰ তুলনাত আমি ১৯টা স্থান আগুৱাবলৈ সক্ষম হৈছো।
      * ইউএনচিটিএডিৰ তালিকা অনুসৰি আমিৰা প্রত্যক্ষ বিদেশী বিনিয়োগ (এফডিআই)ৰ আকৰ্ষণৰ কেন্দ্ৰ হিচাপে সকলোতকৈ শীৰ্ষত।

    একাংশ লোকে ভাৰতৰ এই ৰেংকিং ১৪২ৰ পৰা ১০০ হোৱাৰ বিষয়টো বুজি নাপায়। তেওঁলোকৰ বাবে ইয়াত কোনো পার্থক্য নাথাকে। ইয়াৰ মাজৰে একাংশই পূৰ্বতে বিশ্ববেংকতো কাম কৰিছিল। তেওঁলোকেই আজি ভাৰতৰ এই ৰেংকিঙক লৈ প্রশ্ন কৰে। যদি ইনছলভেন্সি কোড, দেউলীয়া কোড, বাণিজ্যিক আদালতৰ দৰে আইনী সংস্কাৰ আপোনালোকৰ সময়তেই হ ’ ল হয়, তেতিয়া হ ’ লে আমাৰ ৰেংকিং আগতেই ভাল হৈ গ ’ লহেতেন। এই ৰেংকিং আপোনালোকৰ ভাগ্যতে আহিলহেতেন। দেশৰ পৰিস্থিতি উন্নত হ ’ লহেতেন। একোৱেই নকৰিলে, আৰু বৰ্তমান কোনোবাই কৰিলেও তাক লৈ তেওঁলোকে প্রশ্ন কৰে।


    আন এটা কাকতালীয় ঘটনা যে বিশ্ববেংক ‘ সহজ বাণিজ্যিকৰ পৰিৱেশ ’ ৰ এই ব্যৱস্থা ২০০৪ চনতে আৰম্ভ কৰিছিল। তাৰ পাছৰ পৰা ২০১৪ চন পর্যন্ত দেশত কাৰ চৰকাৰ আছিল, সেইটো আপোনালোক সকলোৱেই জানে।


    মই এনে এক প্রধানমন্ত্রী যে মই বিশ্ববেংকৰ ভৱনটোকেই দেখা নাই, কিন্তু বিশ্ববেংক যিগৰাকীয়ে চলাইছিল, তেনে ব্যক্তিয়েই আগতে ইয়াত বহিছিল।


    মই ক ’ ব খুজিছো যে আপুনি বিশ্ববেংকৰ এই ৰেংকিঙক লৈ প্রশ্ন উঠোৱাৰ পৰিৱর্তে আমাক সহযোগিতা কৰক, যাতে আমি আমাৰ দেশক আৰু ওপৰলৈ আগুৱাই লৈ যাব পাৰো। নতুন ভাৰত নির্মাণৰ বাবে আমাৰ সৈতে একেলগে আগুৱাই যোৱাৰ সংকল্প লওঁক।


    আমাৰ মুলমন্ত্র হৈছে সংস্কাৰ, সম্পাদন আৰু পৰিৱৰ্তন। আমি আৰু অধিক উন্নত কৰিব বিচাৰো। মই এটা উল্লেখ কৰিবলৈ পাই আনন্দিত হৈছো যে প্রথমবাৰৰ দৰে বিশ্ববেংকে আমাৰ উপ-ৰাষ্ট্ৰীয় স্তৰতো সহায় কৰিছে। ভাৰতৰ দৰে যুক্তৰাষ্ট্রীয় গণতন্ত্রত কোনো সংস্কাৰমুলক কাম কৰাৰ সময়ত সংশ্লিষ্ট সকলোকে একেলগে নিয়াৰ আশা অতি সহজ কাম নহয়। যদিও বিগত তিনি বছৰ ধৰি কেন্দ্রীয় আৰু ৰাজ্য চৰকাৰৰ তৎপৰতাত এই বৃহৎ পৰিৱর্তন আহিছে। ৰাজ্য চৰকাৰসমূহেও বাণিজ্য অনুকূল পৰিৱেশ সৃষ্টি কৰাৰ বাবে উদ্ভাৱনী উপায় সন্ধান কৰিছে। বাণিজ্যিক সংস্কাৰৰ কাম কৰাৰ ক্ষেত্রত এটা আনটোৰ সৈতে প্রতিযোগিতাৰ সমান্তৰালভাৱে সেইবোৰ কাৰ্যকৰী কৰাৰ ক্ষেত্রত তেওঁলোকে পৰস্পৰক সহায়ও কৰিছে। ই এখন আকর্ষণীয় জগত, য ’ ত প্রতিযোগিতা আৰু সহযোগিতা একেলগে আছে।


    বন্ধুসকল,


    প্রবৃদ্ধি আৰু কর্মসংস্থাপনক আগুৱাই নিয়াৰ ক্ষেত্রত বিভিন্ন ধৰণৰ আন্তঃগাঁথনিমুলক পৰিৱর্তন, বহু জটিল সিদ্ধান্ত আৰু যথেষ্ট নতুন আইনৰ প্রয়োজন। তদুপৰি, নির্ভয়ে আৰু সততাৰে কাম কৰাৰ বাবে আমোলাতন্ত্রৰ মানসিকতাৰো পৰিৱর্তন কৰা প্রয়োজন। বি গত তিনি বছৰত কেন্দ্রীয় চৰকাৰে এই বিষয়বোৰক লৈ বিভিন্ন ধৰণৰ কাম কৰিছে। আমি কেতবোৰ আইন আৰু নীতি প্ৰণয়ণ কৰিছো, যিবোৰ ব্যৱসায়ী আৰু কোম্পানিসমূহে সন্মুখীন হৈছে।


    নির্মাণ খণ্ডৰ সমান্তৰালভাৱে আন্তঃগাঁথনিমুলক খণ্ডতো দ্রুত অগ্রগতিৰ বাবে আমি প্রচেষ্টা অব্যাহত ৰাখিছো। সেয়েহেই আমি বিনিয়োগৰ পৰিৱেশ উন্নত কৰাৰ বাবে ধাৰাবাহিকভাবে কাম কৰি গৈছো। বিগত চাৰে তিনি বছৰত আমি ২১টা খণ্ডৰ ৮৭টা নীতিৰ বিষয়ত প্রত্যক্ষ বিদেশী বিনিয়োগেৰ সংস্কাৰ কৰিছো। মই দুবছৰলৈকে শুনিছিলো বিগ বেং...বিগ বেং...সংস্কাৰ... এতিয়া বন্ধ হৈ গৈছে, কাৰণ মানুহে বুজিব পাৰিছে যে সংস্কাৰৰ গতি, পর্যায় আৰু আকাৰ ইমান ডাঙৰ যে আলোচনাকাৰীসকলে তাক মিলাবই পৰা নাই।


    এই সংস্কাৰে প্রতিৰক্ষা, ৰে ’ লৱে, নির্মাণকার্য, বীমা, পেন্সন, অসামৰিক বিমান পৰিবহন, ঔষধকে ধৰি বিভিন্ন ধৰণৰ গুৰুত্বপূর্ণ ক্ষেত্রকো সংযুক্ত কৰিছে। প্রত্যক্ষ বিদেশী বিনিয়োগৰ অন্তত ৯০ শতাংশ অনুমোদন স্বয়ংক্রিয়ভাৱে হৈছে। ই বহুত ডাঙৰ কথা। প্রত্যক্ষ বিদেশী বিনিয়োগৰ ক্ষেত্রত আমি আটাইতকৈ মুক্ত অর্থনীতি দেশৰ অন্যতম হিচাপে পৰিগণিত হৈছো।


    ইয়াৰ ফলত এফডিআইৰ অন্তর্প্রবাহ বৃদ্ধি পাইছে, যি বছৰৰ পাছত বছৰ ধৰি অভিলেখ সৃষ্টি কৰি আহিছে। ২০১৬ৰ মার্চৰ শেষভাগত এফডিআইৰ অন্তর্প্রবাহ ৫৫.৬ বিলিয়ন মার্কিন ডলাৰ পাইছেগৈ, যিটো সর্বকালৰ অভিলেখ ৰচনা কৰিছে। ইয়াৰ পৰৱর্তী বছৰত ভাৰতে এফডিআইৰ অন্তর্প্রবাহ ৬০.০৮ বিলিয়ন মার্কিন ডলাৰ হয়, যিটো আৰু আগুৱাই নিছে। যাৰ ফলত তিনি বছৰতে দেশত সর্বমুঠ এফডিআইৰ পৰিমাণ ৬৭% লৈকে বৃদ্ধি পাইছে।


    চলিত বিত্তীয় বৰ্ষৰ আগস্ট মাহৰ ভিতৰত ৩০.৩৮ বিলিয়ন মার্কিন ডলাৰৰ এফডিআই আগমণ হৈছে, যিটো বিগত বছৰৰ তুলনাত ৩০% অধিক। যোৱা আগষ্ট মাহত ভাৰতত এফডিআই আগমণৰ পৰিমাণ ৯.৬৪ বিলিয়ন মার্কিন ডলাৰ আছিল আৰু এয়া কোনো অহা মাহত হোৱা সৰ্বাধিক এফডিআইৰ পৰিমাণ হিচাপে পৰিগণিত হৈছে।


    
    বন্ধুসকল,


    বিগত তিনি বছৰ ধৰি আমি পদ্ধতিগতভাবে আৰু বিবেচনাপূর্ণভাবে বাণিজ্য নীতি মূল্যায়ন কৰি আহিছো। আমি চৰকাৰৰ সৈতে সংলিষ্ট বিষয়সমূহক লৈ ব্যৱসায় প্রধান সমস্যাৰ বিষয়ক উপলব্ধি কৰাৰ চেষ্টা কৰিছো। আমি নিয়মীয়াকৈ ব্যৱসায়িক বিষয়সমূহৰ সৈতে জড়িত হৈ থাকি, তেওঁলোকৰ বিষয় বুজাৰ চেষ্টা কৰিছো আৰু তাৰ পাছত সেই সমস্যাবোৰ সমাধানৰ বাবে নিয়মনীতি পৰিৱর্তিত কৰাৰ কথা কৈছো।


    মই সকলো সময়তে এটা কথা জোৰ দিও যে স্বচ্চ প্ৰশাসনৰ বাবে প্ৰযুক্তি ব্যৱহাৰ কৰিবই লাগিব। প্রযুক্তিৰ ব্যৱহাৰ প্রত্যক্ষভাৱে মানুহৰ শাৰীৰিক শ্ৰম হ্ৰাস কৰি নির্দিষ্ট সময়ৰ ভিতৰত সিদ্ধান্ত গ্ৰহণত সহায় কৰে। মই আনন্দিত যে অধিকাংশ চৰকাৰী বিভাগ আৰু ৰাজ্য চৰকাৰৰ প্রশাসনৰ উন্নয়ন আৰু সেৱাৰ ক্ষেত্ৰত প্রযুক্তিৰ ব্যৱহাৰ হৈছে।


    প্রযুক্তিৰ সঁজুলিৰ লগতে বাণিজ্যক লৈ কাম কৰাৰ সময়ত আমাৰ মানসিকতাৰো সম্পূর্ণ পৰিৱর্তন কৰিব লাগিব। মন আৰু মেচিন, দুয়োটা ক্ষেত্রতে আমাৰ সম্পূন কৌশলৰ প্রয়োজন। আগতে যি অতিৰিক্ত নিয়ন্ত্রণৰ মানসিকতা আছিল, তাৰ পৰিৱর্তে ‘ ন্যূনতম চৰকাৰ, সর্বাধিক প্রশাসন ’ ৰ ধাৰণা অনা হৈছে। ইয়েই হৈছে আমাৰ লক্ষ্য আৰু আমি চৰকাৰৰ এই লক্ষ্য পূৰণৰ বাবে প্ৰতিশ্ৰুতিবদ্ধ।


    এই লক্ষ্য লৈ সহজ বাণিজ্যিক পৰিৱেশক আৰু অধিক সহায়ক কৰাৰ বাবে আইনক ঢাল হিচাপে লৈ আৰু চৰকাৰী প্রক্রিয়াক পুনৰ কৌশলী কৰাৰ এটা ব্যাপক পদক্ষেপ গ্রহণ কৰা হৈছে। ভাৰতৰ নিয়ন্ত্রণ পৰিৱেশক আন্তঃৰাষ্ট্ৰীয় ক্ষেত্রৰ সেই প্রক্রিয়াৰ সৈতে সমাযোজন কৰাৰ বাবে পদক্ষেপ গ্ৰহণ কৰা হৈছে। যদিও ব্যৱসায়িক প্রতিবেদনত ভাৰতৰ ৰেংককে আমি আৰু উন্নত কৰাৰ বাবে চেষ্টা অব্যাহত ৰাখিছো, কিন্তু চৰকাৰৰ সংস্কাৰৰ পদক্ষেপ ইয়াতকৈ বিস্তৃত। আপোনালোকক এটা উদাহৰণসহ কওঁ যে প্ৰশাসনিক কাম-কাজত কেৱল জটিলতা সৃষ্টি কৰা ১২০০তকৈ অধিক অপ্ৰচলিত আইন আৰু ৰীতিৰ আমি বিলুপ্তি কৰিছো। এনেকৈয়য়ে ৰাজ্যসমূহেও কেইবা হাজাৰ সংস্কাৰ কৰিছে। এই অতিৰিক্ত বিষয়সমূহ বিশ্ব বেংকৰ প্ৰতিবেদন প্ৰতিফলিত নহয়।


    কেন্দ্রীয় চৰকাৰৰ সকলো মন্ত্রালয়, ৰাজহুৱা খণ্ডৰ অধীনস্থ প্ৰতিষ্ঠান, ৰাজ্য চৰকাৰ তথা অন্যান্য নিয়ামকসমুহকো আন্তঃৰাষ্ট্ৰীয় প্ৰেক্ষাপটত চিহ্নিত কৰা উচিত। তাৰ পাছত সংশ্লিষ্ট সংস্থাবোৰৰ সৈতে আলোচনাক্রমে সেই সকলো বিষয় তেওঁলোকৰ আইন আৰু প্রক্রিয়াৰ লগত সমাযোজন কৰি লোৱা উচিত। এই বিষয়ত মোৰ কোনো সন্দেহ নাই যে কামত পাৰ্গত এই সংস্থাসমূহৰ দক্ষতা আৰু সেৱাৰ ক্ষেত্রত তেওঁলোক বিশ্বৰ ভিতৰতে অদ্বিতীয়।


    বন্ধুসকল, এই ৰেংকিঙক ‘ সহজ বাণিজ্যিক পৰিৱেশ ’ বুলি অভিহিত কৰিলেও মই ভাৱো ই ‘ বাণিজ্য সহজতাৰ ’ ৰ সমান্তৰালভাৱে ‘ সহজ জীৱন যাপনৰো ’ ৰেংকিং। এই ৰেংকিং ভাল হোৱা মানেই দেশৰ সাধাৰণ জনতা, মধ্যবিত্ত শ্ৰেণীৰ জীৱন আৰু সহজ হোৱাটোকে সূচায়।


    মই এনেদৰেও কওঁ যে এই ৰেংকিঙৰ বাবে যিবোৰ মাপকাঠি বা বৈশিষ্ট্যক বাছনি কৰা হৈছে, তাৰ অধিকাংশই সাধাৰণ জনতা আৰু দেশৰ নৱপ্ৰজন্মৰ জীৱনৰ সৈতে জড়িত।


    বিগত তিনি বছৰ ধৰি চৰকাৰে দেশৰ সাধাৰণ লোকসকলৰ জীৱনৰ সমস্যাবোৰ হ্ৰাস কৰাৰ বাবে গ্ৰহণ কৰা সংস্কাৰমুলক উপায়ৰ বাবে ভাৰতৰ ৰেংকিং উন্নীত হৈছে। আয়কৰ ৰিটার্নৰ বাবে এতিয়া মাহৰ পাছত মাহ অপেক্ষা কৰিব নালাগে। ভৱিষ্যনিধিৰ পঞ্জীকৰণ আৰু টকা উলিয়াবলৈ আগতে আপোনালোকে বিভাগে বিভাগে ঘুৰিব লগা হৈছিল। এতিয়া সকলোবোৰ অনলাইনতে সম্ভৱ হয়।


    আমাৰ নৱপ্ৰজন্মৰ বন্ধুসকলে এতিয়া একেদিনাই নিজৰ কোম্পানী পঞ্জীকৰণ কৰিব পাৰে। ব্যৱসায়ৰ লগত জড়িত শুনানিও সহজ হৈছে। তিনি বছৰত ভাৰতত নির্মাণৰ অনুমতি পোৱাটো অতি সহজ হৈ পৰিছে। বিদ্যুতৰ সংযোগ পোৱা সহজ হৈছে। ৰে ’ লৰ আৰক্ষণ সহজ হৈছে। আগতে কেইবামাহৰ পাছত হে পাৰপত্ৰ লাভ কৰিছিল। কিন্তু এতিয়া এসপ্তাহতে পাৰপত্ৰ লাভ কৰিব পাৰে। এয়া ‘ সহজ জীৱন যাপন ’ নহ ’ লে কি ?


    মই এটা বিষয় বিশেষভাৱে উল্লেখ কৰিব বিচাৰিছো। সহজে বাণিজ্য কৰিব পৰা সকলো ব্যৱস্থাৰ বাবে গুৰুত্বপূর্ণ, এটা ক্ষুদ্র নির্মাতা প্ৰতিষ্ঠানকে ধৰি ক্ষুদ্ৰ ব্যৱসায়ীৰ বাবে গুৰুত্বপূর্ণ। এই খণ্ডত দেশত বৃহৎ পৰিমাণৰ কর্মসংস্থাপনৰ সুযোগ প্ৰদান কৰে। সেয়েহে তেওঁলোকে আৰু অধিক প্রতিযোগিতামূলক কৰি তোলাৰ বাবে আমি ব্যৱসায় কৰাৰ খৰচ অধিক কমাব পাৰিব। সহজ বাণিজ্যিক পৰিৱেশক লৈ কাম কৰাৰ ক্ষেত্রত এইবোৰ ক্ষুদ্র ব্যৱসায়ী আৰু ক্ষুদ্র নির্মাতাসকলৰ সমস্যাসমূহ অৱশ্যেই গুৰুত্ব দিব লাগিব।


    এবাৰ মই সহজ বাণিজ্যিক পৰিৱেশৰ বিভিন্ন দিশক লৈ কাম কৰা দলসমূহক তেওঁলোকৰ প্ৰতিশ্ৰুতি আৰু নিষ্ঠাৰ বাবে অভিনন্দন জনাইছো। মই নিশ্চিত যে আমি একেলগে মিলি ভাৰতৰ ইতিহাসৰ এক নতুন অধ্যায় লিখিম আৰু ভাৰতক এনেদৰে পৰিৱৰ্তন কৰিম যাতে আমাৰ জনসাধাৰণৰ সপোন আৰু আকাংক্ষাই পাখি মেলি উৰিব পাৰে।


    সহজ বাণিজ্যিক পৰিৱেশে উন্নয়নৰ ক্ষেত্রত আমাৰ প্রচেষ্টাৰ পথপ্রদর্শন কৰাৰ বাবে মই পুনৰবাৰ বিশ্ববেংকক ধন্যবাদ জনাব বিচাৰিছো। মোক জনোৱা হৈছে যে ভাৰতৰ দৰে এখন বিশাল দেশৰ বিকাশত প্রভাৱ নেপেলেৱাকৈ এনে ধৰণৰ নির্ণায়ক পৰিৱর্তন অভিজ্ঞতা বিশ্বৰ অন্যান্য দেশসমূহৰ বাবে এক উদাহৰণস্ব হিচাপে পৰিগণিত হ ’ ব। আনৰ পৰা সকলোসময়তে শিকাৰ সুযোগ আছে। আমিও অন্য দেশৰ বাবে আমাৰ অভিজ্ঞতাৰ আদান-প্রদান কৰিব পাৰিলে ভাল লাগিব।


    আপোনালোক সকলোকে ধন্যবাদ জনাইছো।


    আপোনালোক সকলোকে বহুত বহুত ধন্যবাদ!


    ***


    AKT / AK/KT/RSB/AK/DB

    
    
    (Release ID: 1513520) Visitor Counter : 3
    
    
    
    
    

  
  
  
  
  
  
  
  
  
  
  
  
  
  
*