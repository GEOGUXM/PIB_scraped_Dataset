      পৰ্যটন মন্ত্ৰালয়

      গুৱাহাটীত অনুষ্ঠিত আন্তঃৰাষ্ট্ৰীয় পৰ্যটন মেলাই উত্তৰ-পূৰ্বাঞ্চলৰ বহু সামগ্ৰীৰ ওপৰত আলোকপাত কৰাৰ লগতে উত্তৰ-পূৰ্বাঞ্চলত নিহিত হৈ থকা সম্ভাৱনীয়তাসমূহৰ প্ৰচাৰ কৰিব
      Posted On: 06 DEC 2017 12:21PM by PIB Guwahati


    প্ৰথম কাৰ্যসূচী


    পৰ্যটন মন্ত্ৰালয়ৰ যুটীয়া সচিৱ শ্ৰী সুমন বিল্লাই উত্তৰ-পূৰ্বাঞ্চলৰ সবিশেষ প্ৰদৰ্শন কৰি দিয়া এক উপস্থাপনেৰে ২০১৭ চনৰ আন্তঃৰাষ্ট্ৰীয় পৰ্যটন মেলাৰ দ্বিতীয় দিনাৰ কাৰ্যসূচী আৰম্ভ হয়। এই উপস্থাপনত পৰ্যটন মন্ত্ৰালয়ৰদ্বাৰা উত্তৰ-পূৰ্বাঞ্চলৰ পৰ্যটন আন্তঃগাঁথনিৰ উন্নয়ন, প্ৰচাৰ আৰু বিপণন, পৰ্যটন খণ্ডৰ লগত জড়িত মানৱ সম্পদৰ উন্নয়ন আদিৰ বাবে লোৱা বিভিন্ন পদক্ষেপেসমূহৰ বিষয়ে আলোচনা কৰা হয়।


    ইয়াৰ পিছতেই “ভাৰতৰ উত্তৰ-পূৰ্বাঞ্চলৰ পৰিচয় আৰু বিমষ্টেক, এচিয় দেশসমূহ তথা ভাৰতৰ উত্তৰ-পূৰ্বাঞ্চলৰ মাজত আন্তঃআঞ্চলিক পৰ্যটনৰ উন্নয়ন ” শীৰ্ষক এখন আলোচনা চক্ৰ অনুষ্ঠিত হয়। উত্তৰ-পূৰ্বাঞ্চলৰ পৰ্যটন খণ্ডৰ উন্নয়নৰ বাবে পৰ্যটন মন্ত্ৰালয়ে লোৱা বিভিন্ন পদক্ষেপ, কেন্দ্ৰীয় চৰকাৰ আৰু আন চৰকাৰী সংস্থাসমূহৰ মাজত সংযোগ স্থাপনৰ জৰিয়তে কিদৰে উত্তৰ-পূৰ্বাঞ্চলৰ সম্পদসমূহৰ প্ৰচাৰ সম্ভৱ আদি আলোচনাৰ মূল বিষয়বস্তু আছিল।


    যিহেতু সৰহসংখ্যক উত্তৰ-পূৰ্বাঞ্চলৰ ৰাজ্যই বিমষ্টেক আৰু এচিয় দেশসমূহৰ সীমাত অৱস্থিত, এই আলোচনা চক্ৰই ভৱিষ্যতে ‘এক্ট ইষ্ট’ নীতিৰ সম্প্ৰসাৰণৰ যোগেদি পৰ্যটক আহিবপৰা ভৌগোলিক সম্ভাৱনীয়তাৰ ওপৰতো আলোকপাত কৰে। পৰ্যটন মন্ত্ৰালয়ৰ সচিৱ শ্ৰীমতী ৰশ্মি বৰ্মা, উত্তৰ-পূৰ্বাঞ্চল উন্নয়ন মন্ত্ৰালয়ৰ সচিৱ শ্ৰী নৱীন বৰ্মা, উত্তৰ-পূব পৰিষদৰ সচিৱ শ্ৰী ৰাম মুইভা, অসম পৰ্যটন বিভাগৰ আয়ুক্ত সচিৱ শ্ৰী আৰ চি জৈন, আই এ টি অ ’ৰ উপাধক্ষ্য শ্ৰী ৰাজীৱ কোহলী আৰু অসমৰ ট্যূৰ অপাৰেটৰ শ্ৰী অজিত পুৰকায়স্থ আলোচনা চক্ৰৰ মূল বক্তাৰূপে উপস্থিত আছিল।


    দ্বিতীয় কাৰ্যসূচী


    দ্বিতীয় কাৰ্যসূচী হিচাপে ‘ভাৰতৰ উত্তৰ-পূৰ্বাঞ্চলত নিহিত হৈ থকা সম্ভাৱনীয়তাসমূহৰ প্ৰচাৰ’ শীৰ্ষক এখন আলোচনা চক্ৰ অনুষ্ঠিত হয়। এই আলোচনা চক্ৰত উত্তৰ-পূৰ্বাঞ্চলৰ আঠখন ৰাজ্যৰ পৰ্যটন বিভাগৰ সচিৱসকলে প্ৰতিখন ৰাজ্যৰ বিক্ৰীযোগ্য সামগ্ৰীসমূহৰ বিষয়ে আকৰ্ষণীয়কৈ উত্থাপন কৰে।আটাইকেইজন আলোচকে এটা কথাত একমত ব্যক্ত কৰে যে উত্তৰ-পূৰ্বাঞ্চলত অপৰিসীম জৈৱ-বৈচিত্ৰ, বন্যপ্ৰাণী, সংস্কৃতি, বৰফাবৃত হিমালয়, বৰ্ষাৰণ্য, বিবিধ ধৰ্মীয় স্থান, প্ৰাচীন গাওঁ, বিভিন্ন নৃতাত্বিক সমল, বিভিন্ন জাতি-জনজাতিৰ পৰম্পৰাগত খাদ্যৰ বিপুল সম্ভাৰ লুকাই আছে। উত্তৰ-পূৰ্বাঞ্চলে ‘পৰীক্ষামূলক পৰ্যটন’ৰ সম্পূৰ্ণ সুবিধা প্ৰদান কৰিব পাৰে।


    এই কাৰ্যসূচীৰ যোগেদি ৰাজ্যসমূহৰ মাজত সহযোগিতাৰ সৃষ্টি কৰি আন্তঃৰাজ্যিক পৰ্যটনৰ বিকাশ কৰা আৰু লগতে পৰ্যটন ক্ষেত্ৰৰ আন আন অংশীদাৰসকলৰ লগত লগ হৈ সক্ৰিয়ভাৱে উত্তৰ-পূৰ্বাঞ্চলৰ বহু সামগ্ৰীৰ বিপণন কৰা, আন্তঃৰাষ্ট্ৰীয় ট্যূৰ অপাৰেটৰৰ সহযোগত উত্তৰ-পূৰ্বাঞ্চলৰ পৰ্যটন ক্ষেত্ৰৰ সম্ভাৱনীয়তা সমূহৰ বিষয়ে প্ৰচাৰ কৰা আদি ক্ষেত্ৰত আলোকপাত কৰা হয়।কাৰ্যসূচীত অংশ গ্ৰহণ কৰে প্ৰাক্তন পৰ্যটন সচিৱ আৰু ইক ’ টুৰিজিম চ’চাইটী অৱ ইণ্ডিয়াৰ সদস্য শ্ৰী এম পি বেজবৰুৱা, এ টি অ’ এ আইৰ সভাপতি শ্ৰী স্বদেশ কুমাৰ, এ ডি টি অ’ আইৰ সভাপতি শ্ৰী পি পি খান্না আৰু উত্তৰ-পূব পৰিষদৰ উপদেষ্টা শ্ৰী গৌতম চিন্তেই।


    *****


    Sanjay Kumar/Tourism-ITM (Gauhati)/06.12.2017/PRK

    
    
    (Release ID: 1512019) Visitor Counter : 7