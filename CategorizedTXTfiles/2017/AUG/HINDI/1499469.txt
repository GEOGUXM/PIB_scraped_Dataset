      सड़क परिवहन एवं राजमार्ग मंत्रालय

      भारतीय राष्ट्रीय राजमार्ग प्राधिकरण धौला कुआं पर भीड़ कम करने के लिए परियोजना पर काम आरम्भ होगा
      श्री नितिन गडकरी इस परियोजना की आधारशिला 14 अगस्त को रखेंगे

      Posted On: 12 AUG 2017 7:32PM by PIB Delhi

    सड़क परिवहन, राजमार्ग एवं जहाजरानी मंत्री श्री नितिन गडकरी 14 अगस्त को दिल्ली के सर्वाधिक भीड़ भाड़ वाले क्षेत्र धौला कुआं से इन्दिरा गाँधी एयर पोर्ट जाने वाले मार्ग पर नई परियोजना की आधारशिला रखेंगे। इस मार्ग पर पहली बाधा मेट्रो स्टेशन के सामने एनएच-8 के साथ स्टेशन रोड़ का जंक्शन है। एनएचएआई की योजना के अनुसार इस जंक्शन को सिगनल फ्री बनाया जा रहा है। इसे हासिल करने के लिए गाड़ियों के लिए दाई ओर फ्लाई ओवर बनाए जाने का प्रस्ताव है इससे गुड़गाव से दिल्ली तक के यातायात का आसानी से आवगमन हो सकेगा। इस जंक्शन पर ट्रेफिक के यू टर्न के प्रावधान भी किया जा रहा है। पैदल चलने वालों के लिए एस्केलेटर के साथ 2 फुट का ओवर ब्रिज भी बनाया जाएगा। बसों के लिए बस लेन बनाई जाएगी। स्टेशन रोड़ पर रक्षा कर्मियों के सुचारू मुवमेन्ट के लिए एक वाहन अण्डर पास बनाया जाएगा। धौला कुआं जंक्शन से परेड रोड़ तक का विस्तार किया जाएगा इसे कम से कम चार लाईन का बनाया जाएगा जिससे दोनों तरफ से आवागमन सुचारू रूप से हो सके। इस विस्तार में यातायात अण्डर पास का भी प्रस्ताव है जिससे दोनों ओर रक्षा प्रतिष्ठानों को जोड़ा जा सके। यह मानेकशा सेन्टर से भी जुड़ा होगा।


    260 करोड़ रुपयें लागत वाली इस परियोजना को पहले ही मञ्जूरी मिल चुकी है। इस परियोजना के लिए रक्षा मन्त्रालय ने 13 एकड़ जमीन राष्ट्रीय राजमार्ग प्राधिकरण को हस्तान्तरित करने पर सहमति व्यक्त की है। परियोजना के लिए बोलियां प्राप्त हो चुकी है और इस पर अक्टूबर 2017 से कार्य आरम्भ होने की आशा है। इस परियोजना का कार्य 18 महिने में पूरा हो जाएगा।


    इस परियोजना का विस्तृत डिजाइन देखने के लिए नाचे लिंक पर क्लिक करे-----


    कृपया देखने के लिए यहां क्लिक करें


    ***


    वीके/जीके/एसएस/सीएल-3372

    
    
    (Release ID: 1499469) Visitor Counter : 15