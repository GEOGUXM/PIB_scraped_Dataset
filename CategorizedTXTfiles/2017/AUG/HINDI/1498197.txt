      स्‍वास्‍थ्‍य एवं परिवार कल्‍याण मंत्रालय

      श्री जे पी नड्डा ने असम, मणिपुर और गुजरात के बाढ़ पीड़ित परिवारों के लिए राहत सामाग्री रवाना की
      Posted On: 02 AUG 2017 5:58PM by PIB Delhi

                                                                                                                                                                                                                                                                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                                                                                                                                                                                                                             
केन्द्रीय स्वास्थ्य एवं परिवार कल्याण मंत्री और भारतीय रेडक्रास सोसायटी के अध्यक्ष श्री जे पी नड्डा ने असम, मणिपुर और गुजरात के बाढ़ पीड़ित परिवारों के लिए 3.15 करोड़ रुपये की राहत सामाग्री रवाना की। इस मौके पर उत्तर पूर्व क्षेत्र का विकास राज्य मंत्री (स्वतंत्र प्रभार) डॉ. जितेन्द्र सिंह भी मौजूद थे।                                                                                                                                                                                                                                                                                                                                                                                               
                                                                                                                                                                                                                                                                                                                                                                                                                                                                                                                                                                                                                                                                                                             
नई दिल्ली में भारतीय रेड क्रास सोसायटी के राष्ट्रीय मुख्यालय से राहत सामाग्री को हरी झंडी दिखाने के बाद श्री नड्डा ने कहा कि सरकार यह सुनिश्चित कर रही है कि बाढ़ पीड़ितों को आवश्यक चीजों की कमी न रह जाये। उन्होंने कहा कि राहत सामाग्री की पहली खेप में 3.15 करोड़ रुपये की राहत सामाग्री भेजी गई है जिसमें दवाइयां, मच्छरदानी, कपड़े इत्यादि शामिल हैं और शीघ्र ही राहत सामाग्री की दूसरी खेप भी भेजी जाएगी। उन्होंने कहा कि पर्याप्त राहत सामाग्री की आपूर्ति सुनिश्चित की जाएगी और जो भी जरूरतमंद होगा, उस तक राहत सामाग्री पहुंचाई जाएगी। उन्होंने यह भी बताया कि असम, मणिपुर और गुजरात की रेडक्रास इकाइयों के स्वयंसेवक संस्था के मौजूदा संसाधनों के जरिए पीड़ित लोगों तक तत्काल राहत पहुंचा रहे हैं।
                                                                                                                                                                                                                                                                                                                                                                                                                                                                                                                                                                                                                                                                                                             
भारतीय रेडक्रास सोसायटी के राष्ट्रीय मुख्यालय ने भी पहले से मौजूद राहत सामाग्री भेजी है। इसमें मच्छरदानी, रसोईघर के सामान, तिरपाल, तौलिया, पुरूषों के लिए धोती और महिलाओं के लिए साड़ी, कंबल, चादर और बाल्टी शामिल हैं।                                                                                                                                                                                                                                                                                                                                                                                                                                                                                      
                                                                                                                                                                                                                                                                                                                                                                                                                                                                                                                                                                                                                                                                                                             
****                                                                                                                                                                                                                                                                                                                                                                                                                                                                                                                                                                                                                                                                                                         
                                                                                                                                                                                                                                                                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                                                                                                                                                                                                                             
वीके/एके/एमएम 3241                                                                                                                                                                                                                                                                                                                                                                                                                                                                                                                                                                                                                                                                                           
    
    
    (Release ID: 1498197) Visitor Counter : 10