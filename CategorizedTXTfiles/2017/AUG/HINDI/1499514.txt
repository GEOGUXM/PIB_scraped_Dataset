      संचार एवं सूचना प्रौद्योगिकी मंत्रालय

      बीएसएनएल का स्‍वतंत्रता दिवस पर पेशकश – वास्‍तव में एक भारत : अब रोमिंग के दौरान वॉइस/एसएमएस एसटीवी और कॉम्‍बो वाउचर का लाभ
      Posted On: 14 AUG 2017 12:18PM by PIB Delhi


    भारत संचार निगम लिमिटेड (बीएसएनएल) 15 जून, 2015 को नि:शुल्‍क राष्‍ट्रीय रोमिंग की सुविधा प्रदान करने वाला पहला ऑपरेटर था। उसी के बाद अब बीएसएनएल ने 71वें स्‍वतंत्रता दिवस के अवसर पर 15 अगस्‍त, 2017 से पूरे देश के उन इलाकों में जहां बीएसएनएल अपनी सुविधाएं प्रदान करता है वहां राष्‍ट्रीय रोमिंग में वॉइस/एसएमएस, विशेष टेरिफ वाउचर (एसटीवी) और कॉम्‍बो वाउचर का लाभ देने का निर्णय लिया है।


    इस पेशकश का लाभ हमारे जवानों और पत्रकारों सहित मुख्‍य रूप से अधिक यात्रा करने वालों को मिलेगा। वर्तमान में अगर आपके पास कोई एसटीवी है तो आप उसका लाभ अपने गृह राज्‍य/ लाइसेंस सेवा क्षेत्र (एलएसए) में ही उठाते हैं लेकिन 15 अगस्‍त, 2017 से व्‍यक्ति की यात्रा के दौरान उसके गृह एलएसए के बाहर भी उसे यह लाभ मिलेगा।


    उदाहरण के लिए एसटीवी 349 जिसमें केवल गृह एलएसए में किसी भी नेटवर्क को असीमित वॉइस कॉल करने की सुविधा है। अब उपभोक्‍ता होम एलएसए से बाहर बीएसएनएल के परिचालन वाले किसी भी क्षेत्र में यात्रा के दौरान किसी भी नेटवर्क पर असीमित वॉइस कॉल करने का लाभ उठा सकते हैं।


    बीएसएनएल बोर्ड के निदेशक (सीएम) श्री आर के मित्‍तल ने कहा, ‘’इस योजना से सैन्‍यकर्मियों, पेशेवरों,कारोबारियों और छात्रों सभी को अधिक लाभ मिलेगा।‘’


    ****


    वीके/एमके/एसके–3377

    
    
    (Release ID: 1499514) Visitor Counter : 7