      गृह मंत्रालय

      गृह मंत्री श्री राजनाथ सिंह ने “भारत के वीर” विषय पर लाइव ट्विटर वॉल का शुभारंभ किया
      Posted On: 14 AUG 2017 8:48PM by PIB Delhi

                                                                                                                                                                                                                                                                                                            
केन्द्रीय गृह मंत्री श्री राजनाथ सिंह ने स्वतंत्रता दिवस 2017 की पूर्व संध्या पर भारत के वीर वेब पोर्टल को प्रोत्साहित करने के लिए एक लाइव ट्विटर वॉल का शुभारंभ किया।                                                                                                                                      
                                                                                                                                                                                                                                                                                                            
इस अवसर पर, श्री राजनाथ सिंह के अलावा केन्द्रीय गृह राज्य मंत्री श्री हंसराज गंगाराम अहीर और श्री किरेन रिजिजू ने भारत के वीरों के लिए अपने एक माह के वेतन का योगदान दिया।                                                                                                                                  
                                                                                                                                                                                                                                                                                                            
श्री राजनाथ सिंह ने कहा कि सुरक्षा बलों ने अपने कर्तव्य का निर्वहन करते हुए सर्वोच्च बलिदान दिया है, और लोगों को जवानों के परिवारों की मदद के लिए इनके साथ खड़े होने की आवश्यकता है।                                                                                                                        
                                                                                                                                                                                                                                                                                                            
सोशल मीडिया जागरूकता अभियान, सभी ट्विट्स को हैशटेग भारत के वीर (#BharatKeVeer) के साथ नई दिल्ली में कनॉट प्लेस, सीजीओ कॉम्पलेक्स और खान मार्केट में लगाई गई एलईडी स्क्रीन पर प्रदर्शित करेगा। इस हैशटेग के लिए ईमोजी का भी निर्माण किया गया है।                                                             
                                                                                                                                                                                                                                                                                                            
इस अवसर पर केन्द्रीय गृह सचिव श्री राजीव महर्षि, ओएसडी श्री राजीव गाबा और गृह मंत्रालय के वरिष्ठ अधिकारी मौजूद थे।                                                                                                                                                                                          
                                                                                                                                                                                                                                                                                                            
भारत के वीर पोर्टल का शुभारंभ केन्द्रीय गृह मंत्री और अभिनेता श्री अक्षय कुमार ने 9 अप्रैल 2017 को किया था। यह पोर्टल एक जनवरी 2016 और उसके बाद अपने कर्तव्यों का निर्वहन करने के दौरान शहीद हुए केन्द्रीय सशस्त्र पुलिस बल के परिवारों तक ऑनलाइन माध्यम से सीधे मदद मुहैया कराने की सुविधा उपलब्ध कराता है।
                                                                                                                                                                                                                                                                                                            
******                                                                                                                                                                                                                                                                                                      
                                                                                                                                                                                                                                                                                                            
                                                                                                                                                                                                                                                                                                            
                                                                                                                                                                                                                                                                                                            
वीके/पीजी – 3399                                                                                                                                                                                                                                                                                            
    
    
    (Release ID: 1499654) Visitor Counter : 11