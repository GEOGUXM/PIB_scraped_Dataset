      गृह मंत्रालय

      एनडीआरएफ ने 10 टीमें मुंबई में लगाई
      Posted On: 30 AUG 2017 4:44PM by PIB Delhi


    पिछले दो दिनों से हो रही भारी बारिश से मुंबई और इसके आस-पास के क्षेत्रों में अनेक स्थानों पर जलभराव के कारण सामान्य जीवन अस्त-व्यस्त हो गया है। भारतीय मौसम विभाग ने अगले 24 घंटों में मुंबई और इसके आस-पास के क्षेत्रों में भारी से बहुत भारी बारिश का अनुमान जताया है।


    एनडीआरएफ की तीन टीमें मुंबई में पहले से ही कार्य कर रही थीं। इनकी सहायता के लिए तुरंत ही अन्य टीमें भेजी गईं। भारी बारिश के पूर्वानुमान को देखते हुए एनडीआरएफ की टीमें हाई अलर्ट पर रखी गई हैं और स्थिति पर बारीकी से नजर रखी जा रही है।


    अतिरिक्त टीमों को आपात स्थिति से निपटने के लिए स्टैंड-बाई मोड में रखा गया है। नई दिल्ली स्थित एनडीआरएफ का मुख्यालय स्थिति की बारीकी से निगरानी कर रहा है और आईएमडी तथा अन्य एजेंसियों के लगातार संपर्क में है।


    ******


    वीके/जेके/डीके-3577

    
    
    (Release ID: 1501166) Visitor Counter : 5