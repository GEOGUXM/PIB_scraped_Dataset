      रक्षा मंत्रालय

      सेना प्रमुख जनरल बिपिन रावत का कजाकिस्तान और तुर्कमेनिस्तान का दौरा
      Posted On: 01 AUG 2017 11:29AM by PIB Delhi


    सेना प्रमुख जनरल बिपिन रावत एक उच्च स्तरीय सैन्य प्रतिनिधिमंडल के साथ 01 अगस्त,2017 से 06 अगस्त 2017 तक कजाकिस्तान और तुर्कमेनिस्तान का दौरा करेंगे। इस दौरान सेना प्रमुख महत्वपूर्ण सैन्य संस्थानो का भ्रमण करने के साथ-साथ दोनो देशो के गणमान्य व्यक्तियो से भी भेंट करेंगे।


    जनरल बिपिन रावत 01 अगस्त से 03 अगस्त,2017 के अपने कजाकिस्तान दौरे में रक्षा मंत्री,राष्ट्रीय सुरक्षा समिति के अध्यक्ष, रक्षा और अंतरिक्ष उद्योग के उपमंत्रियो के साथ-साथ कजाकिस्तान के सेना प्रमुखो से भी मुलाकात करेंगे। भारतीय प्रतिनिधिमंडल प्रतिष्ठित वायु आक्रमण बिग्रेड और एस्टाना स्थित राष्ट्रीय रक्षा विश्वविद्यालय का दौरा भी करेगा, जहां भारतीय सैन्य कला कक्ष का उद्घाटन किया जाएगा।


    जनरल बिपिन रावत 04 अगस्त से 05 अगस्त तक तुर्कमेनिस्तान का दौरा करेंगे। जनरल रावत तुर्कमेनिस्तान का दौरा करने वाले प्रथम भारतीय सेना प्रमुख हैं। इस दौरान जनरल रावत रक्षा मंत्री और रक्षा सचिव, राष्ट्रीय सुरक्षा परिषद के साथ साथ तुर्कमेनिस्तान की थल, वायु,नौसेना और वायु रक्षा प्रमुखो से भी भेंट करेंगे। प्रतिनिधिमंडल इसके साथ ही तुर्कमेनिस्तान की प्रतिष्ठित सैन्य संस्थान और सैन्य एकादमी का दौरा करेगा।


    जनरल बिपिन रावत का कजाकिस्तान और तुर्कमेनिस्तान का ये दौरा भारत के विस्तारित पड़ोसी देशो के साथ सहयोग को सशक्त करने और दोनो देशो के बीच वर्तमान में जारी रक्षा सहयोग को ओर मजबूत करने के कार्यक्रम का अहम चरण है।


    ***


    वीके/एजे/पीबी-3221


    

    
    (Release ID: 1497909) Visitor Counter : 17