      गृह मंत्रालय

      श्री राजीव गौबा ने केंद्रीय गृह सचिव का कार्यभार ग्रहण किया
      Posted On: 31 AUG 2017 12:31PM by PIB Delhi


    भारतीय प्रशासनिक सेवा के अधिकारी श्री राजीव गौबा (झारखंड कैडर-1982) ने आज केंद्रीय गृह सचिव का कार्यभार ग्रहण किया।


    श्री गौबा 27 जून,2017 को गृह मंत्रालय में विशेष कार्याधिकारी के रूप में शामिल हुए थे और श्री राजीव महर्षि की सेवानिवृत्ति के बाद उन्होंने केंद्रीय गृह सचिव का कार्यभार संभाला है।


    इससे पूर्व श्री गौबा केंद्रीय शहरी विकास मंत्रालय में सचिव के पद पर कार्यरत थे।श्री गौबा को केंद्र, राज्य सरकार और अंतर्राष्ट्रीय संगठनो में कई वरिष्ठ पद पर कार्य करने का विस्तृत अनुभव है। राजीव गौबा का जन्म वर्ष 1959 में पंजाब में हुआ था और वे भौतिक विज्ञान में स्नातक हैं।


    श्री गौबा झारखंड के मुख्य सचिव के रूप में भी कार्य कर चुके हैं। इससे पहले गौबा गृह,रक्षा, पर्यावरण और वन एवं इलेक्ट्रानिक्स और सूचना प्रौद्योगिकी मंत्रालय में भी कार्य कर चुक हैं।


    श्री गौबा अंतर्राष्ट्रीय मुद्रा कोष के बोर्ड में भारत के प्रतिनिधि के रूप में 4 वर्ष तक कार्यरत रहे हैं।


    ***


    वीके/एजे/पी – 3588

    
    
    (Release ID: 1501294) Visitor Counter : 5