      आर्थिक मामलों की मंत्रिमण्‍डलीय समिति (सीसीईए)

      कैबिनेट ने रणनीतिक विनिवेश की प्रक्रिया एवं क्रियाविधि को मंजूरी दी
      Posted On: 16 AUG 2017 4:41PM by PIB Delhi


    प्रधानमंत्री श्री नरेन्‍द्र मोदी की अध्‍यक्षता में आर्थिक मामलों पर कैबिनेट समिति (सीसीईए) ने निम्‍नलिखित के रणनीतिक विनिवेश से संबंधित निवेश एवं सार्वजनिक परिसंपत्ति प्रबंधन विभाग (दीपम) के प्रस्‍ताव को मंजूरी दे दी है:


      * वैकल्पिक व्‍यवस्‍था (एएम) की स्‍थापना करना जिसमें वित्‍त मंत्री, सड़क परिवहन एवं राजमार्ग मंत्री एवं प्रशासकीय विभाग मंत्री शामिल होंगे और जिस पर अभिरुचि पत्र (ईओआई) आमंत्रित करने के चरण से लेकर वित्‍तीय बोली आमंत्रित करने तक बिक्री के नियमों एवं शर्तों से संबंधित विषयों पर निर्णय लेने की जिम्‍मेदारी होगी।

      * प्रक्रियागत मुद्दों से संबंधित नीतिगत निर्णय लेने और सीसीईए के निर्णयों पर कारगर ढंग से अमल के लिए समय-समय पर आवश्‍यक समझे जाने वाले परिवर्तनों पर विचार करने हेतु सचिवों के मुख्‍य समूह (सीजीडी) को सशक्‍त करना।

    इस मंजूरी से रणनीतिक विनिवेश से सं‍बंधित सौदों को शीघ्र पूरा करने में मदद मिलेगी।


    ***


    एकेटी/वीके/आरआरएस/एसके-3410

    
    
    (Release ID: 1499801) Visitor Counter : 9
    
    
    
    
    

*