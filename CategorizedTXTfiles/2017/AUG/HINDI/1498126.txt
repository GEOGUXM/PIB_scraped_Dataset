      वाणिज्‍य एवं उद्योग मंत्रालय

      ब्रिक्स देशों के व्यापार मंत्रियों की सातवीं बैठक - संघाई
      Posted On: 02 AUG 2017 4:01PM by PIB Delhi


    ब्रिक्स देशों के व्यापार मंत्रियों की सातवीं बैठक संघाई में 1-2 अगस्त को हुई। बैठक में वाणिज्य एवं उद्योग मंत्री श्रीमती निर्मला सीतारमण के नेतृत्व में 6 सदस्यीय प्रतिनिधि मंडल शामिल हुआ। इसमें विश्व व्यापार संगठन में जनसंपर्क अधिकारी और राजदूत जे एस दीपक भी शामिल थे। बैठक की अध्यक्षता चीन के वाणिज्य मंत्री ज़ोंग शन ने की। दक्षिण अफ्रीका के व्यापार और उद्योग मंत्री रोब डेविस, ब्राजील के उद्योग मंत्रालय में वाणिज्य एवं सेवा सचिव मारसेलो माइया टवेयर्स डी अराउजो और रूस के आर्थिक विकास मंत्री मैक्सिम ओरेश्किन भी अपने-अपने प्रतिनिधि मंडल के साथ बैठक में शरीक हुए।


    ब्रिक्स देशों के व्यापार मंत्रियों ने 2 अगस्त पूर्वाह्न चीन के उप-प्रधान मंत्री वांग यंग से औपचारिक मुलाकात की। बैठक से हटकर 1 अगस्त पूर्वाह्न चीन के वाणिज्य मंत्री और भारत के वाणिज्य एवं उद्योग मंत्री के बीच द्वीपक्षीय बैठक हुई।


    बैठक के बाद निम्नलिखित दस्तावेज स्वीकार किए गए


    - सातवें ब्रिक्स व्यापार मंत्रियों का संयुक्त बयान


    - ब्रिक्स देशों में सेवाओं में व्यापार पर सहयोग की रूपरेखा


    - ब्रिक्स ई-कामर्स सहयोग पहल


    - ब्रिक्स आईपीआर सहयोग दिशा-निर्देश


    - ब्रिक्स देशों के बीच आर्थिक और तकनीकी सहयोग को मजबूत करने का प्रारूप


    - ब्रिक्स मॉडल ई-पोर्ट नेटवर्क के संदर्भ की शर्तें


    - ब्रिक्स निवेश सुविधा की रूपरेखा


    ***


    वीके/एके/एमएम 3236

    
    
    (Release ID: 1498126) Visitor Counter : 27