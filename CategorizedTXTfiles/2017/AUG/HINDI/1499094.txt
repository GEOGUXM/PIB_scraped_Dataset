      राष्ट्रपति सचिवालय

      राष्ट्रपति ने भारत छोड़ो आंदोलन की 75वीं वर्षगांठ पर स्वतंत्रता सेनानियों के लिए 'एट होम' की मेजबानी की
      Posted On: 09 AUG 2017 8:42PM by PIB Delhi


    राष्ट्रपति श्री राम नाथ कोविंद ने आज (09 अगस्त, 2017) भारत छोड़ो आंदोलन की 75वीं वर्षगांठ के अवसर पर राष्ट्रपति भवन में स्वतंत्रता सेनानियों के लिए ' एट होम ' स्वागत समारोह की मेजबानी की।


    इस अवसर पर राष्ट्रपति ने उप राष्ट्रपति मोहम्मद हामिद अंसारी, प्रधानमंत्री श्री नरेन्द्र मोदी, केन्द्रीय गृह मंत्री श्री राजनाथ सिंह और अन्य गणमान्य व्यक्तियों की उपस्थिति में देशभर से आए 93 स्वतंत्रता सेनानियों को सम्मानित करने के साथ-साथ उनका अभिनंदन किया।


    प्रत्येक स्वतंत्रता सेनानी को राष्ट्रपति की ओर से एक निजी संदेश के जरिए एक इलेक्ट्रिक केतली भेंट की गई। अपने संदेश में राष्ट्रपति ने कहा, ' मैं भारत छोड़ो आंदोलन की 75वीं वर्षगांठ पर आपको हार्दिक बधाइयां देता हूं। राष्ट्र को अपने स्वतंत्रता सेनानियों पर गर्व है और राष्ट्र उन्हें नमन करता है। यह छोटा सा सांकेतिक उपहार देशवासियों द्वारा उपनिवेशवाद के खिलाफ आपके सफल संघर्ष की सराहना का प्रतीक है। मैं आपकी खुशहाली, अच्छे स्वास्थ्य और दीर्घायु की कामना करता हूं। '


    इस अवसर पर राष्ट्रपति ने 1942 के स्वतंत्रता संग्राम के 75 वर्ष पूरे होने पर 8 स्मारक डाक टिकटों का एक सेट भी जारी किया।


    समारोह में शिरकत करने वाले स्वतंत्रता सेनानियों की सूची देखने के लिए अंग्रेजी का अनुलग्नक यहां क्लिक करें


    1942 के स्वतंत्रता संग्राम के 75 वर्ष पूरे होने पर 8 स्मारक डाक टिकटों की सूची यहां संलग्न की गई है


    ***


    वीके/आरआरएस/डीके - 3337

    
    
    (Release ID: 1499094) Visitor Counter : 31