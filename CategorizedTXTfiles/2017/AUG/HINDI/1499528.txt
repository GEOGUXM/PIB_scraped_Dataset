      राष्ट्रपति सचिवालय

      उपराष्ट्रपति ने स्वतंत्रता दिवस की पूर्व संध्‍या पर लोगों को बधाई दी
      Posted On: 14 AUG 2017 2:36PM by PIB Delhi


    उपराष्ट्रपति श्री एम. वेंकैया नायडु ने स्वतंत्रता दिवस के शुभ अवसर पर देश के लोगों को बधाई दी है। अपने संदेश में उन्होंने कहा कि हम उन वीर स्वतंत्रता सेनानियों को नमन करते हैं जिनके साहस और बलिदान से दमनकारी औपनिवेशिक शासन से हमारे देश की स्वतंत्रता का मार्ग प्रशस्त हुआ। उन्होंने कहा कि इस स्वतंत्रता दिवस पर हम प्रण लें कि हम गरीबी, निरक्षरता और भ्रष्‍टाचार समाप्‍त कर नए भारत का निर्माण करेंगे।


    उप राष्ट्रपति के संदेश का मूल पाठ नीचे दिया गया है:


    ‘स्वतंत्रता दिवस के शुभ अवसर पर मैं देश के लोगों को हार्दिक बधाई और शुभकामनाएं देता हूं।


    इस अवसर पर हमारे राष्‍ट्र द्वारा हासिल की गई प्रगति पर गौरवान्वित महसूस करें और अपने उन वीर स्वतंत्रता सेनानियों के साहस और बलिदान को नमन करें जिनके बलिदान से दमनकारी औपनिवेशिक शासन से हमारे देश को मुक्ति मिली।


    इस स्वतंत्रता दिवस पर प्रण लें कि हम गरीबी, निरक्षरता और भ्रष्‍टाचार समाप्‍त कर नए भारत का निर्माण करें और देश के प्रत्‍येक नागरिक के लिए समृद्धि, समानता और गरिमा के लक्ष्य को प्राप्त कर राष्‍ट्रपिता और अन्‍य वीर स्‍वतंत्रता सेनानियों के सपनों को साकार करें।


    जैसा कि भारत दुनिया की सबसे तेजी से बढ़ती अर्थव्यवस्थाओं में से एक है, ऐसे में प्रत्‍येक नागरिक को देश के सामाजिक मूल्‍यों को कायम रखते हुए एकता और अखंडता को सुदृढ़ करना चाहिए। "


    वीके/एमके/एसके– 3380

    
    
    (Release ID: 1499528) Visitor Counter : 6