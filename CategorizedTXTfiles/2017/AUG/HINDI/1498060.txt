      रक्षा मंत्रालय

      डॉ. सुभाष भामरे ने एएफएचक्‍यू असैन्‍य सेवाओं के 75वें स्‍थापना दिवस पर आयोजित समारोह का उद्घाटन किया
      Posted On: 01 AUG 2017 8:39PM by PIB Delhi

                                                                                                                                                                                                                                                                                                                                                                                                                                        
                                                                                                                                                                                                                                                                                                                                                                                                                                        
                                                                                                                                                                                                                                                                                                                                                                                                                                        
रक्षा राज्‍यमंत्री डॉ. सुभाष भामरे ने आज एक कार्यक्रम के दौरान सशस्‍त्र बलों के मुख्‍यालय (एएफएचक्यू) असैन्य सेवाओं के 75वें स्था‍पना दिवस पर आयोजित समारोह का उद्घाटन किया। इस अवसर पर सम्‍बोधित करते हुए डॉ. भामरे ने कहा कि एएफएचक्‍यू असैन्‍य कर्मी सदा ही सशस्‍त्र बलों के साथ दृढ़ता से खड़े हैं और वे शां‍ति और युद्ध दोनों के समय पूर्ण समर्पण एवं प्रतिबद्धता के साथ राष्‍ट्र की सुरक्षा के लिए आवश्‍यक सहायता प्रदान करते हैं।
                                                                                                                                                                                                                                                                                                                                                                                                                                        
उन्‍होंने कैडर के प्रशासनिक कौशल और कार्य संस्‍कृति की सराहना की, जो सेवाकर्मियों के साथ कंधे से कंधा मिलाकर कार्य कर रहे हैं तथा उन्‍हें जनशक्ति, महत्‍वपूर्ण प्रबंधन, प्रशासन और मानव संसाधन विकास में सहायता प्रदान कर रहे हैं।                                                                                                                                                                                                      
                                                                                                                                                                                                                                                                                                                                                                                                                                        
सेवा कैडर तब अस्तित्‍व में आया जब 1 अगस्‍त 1942 को रक्षा मंत्रालय में मुख्‍य प्रशासनिक अधिकारी (सीएओ) का गठन किया गया तथा सभी को एक कैडर नियंत्रण अधिकारी के तहत लाया गया।                                                                                                                                                                                                                                                              
                                                                                                                                                                                                                                                                                                                                                                                                                                        
कार्यक्रम के दौरान रक्षा सचिव श्री संजय मित्रा ने भी सम्‍बोधित किया। कार्यक्रम का आयोजन मावलंकर हॉल, कँस्‍टीट्यूशन क्‍लब में किया गया। विशिष्‍ट अति‍थियों द्वारा उत्‍कृष्‍ट कर्मियों को खेल और सांस्‍कृतिक पुरस्‍कार भी प्रदान किए गए। इस अवसर पर संयुक्‍त सचिव और सीएओ श्री आनन्‍द राजन ने वार्षिक रिपोर्ट भी पेश की।                                                                                                                  
                                                                                                                                                                                                                                                                                                                                                                                                                                        
****                                                                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                        
                                                                                                                                                                                                                                                                                                                                                                                                                                        
                                                                                                                                                                                                                                                                                                                                                                                                                                        
वीके/एके/एमबी-3230                                                                                                                                                                                                                                                                                                                                                                                                                      
    
    
    (Release ID: 1498060) Visitor Counter : 10