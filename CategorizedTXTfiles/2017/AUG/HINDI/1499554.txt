      स्‍वास्‍थ्‍य एवं परिवार कल्‍याण मंत्रालय

      केंद्रीय स्वास्थ्य मंत्री, श्री जे पी नड्डा ने मंडी में हुए सड़क हादसे पर गहरी संवेदना प्रकट की
      Posted On: 14 AUG 2017 3:14PM by PIB Delhi


    कल मण्डी हिमाचल प्रदेश में भूस्खलन के कारण हुई दुर्घटना पर केन्द्रीय स्वास्थ्य मंत्री श्री जे.पी. नड्डा ने गहरा दु:ख प्रकट करते हुए कहा कि केन्द्र सरकार दुर्घटना पीड़ितो के साथ पूरी तरह से खड़ी है।


    केन्द्रीय मंत्री नड्डा ने कहा कि आदरणीय प्रधानमंत्री श्री नरेन्द्र मोदी जी द्वारा घटना का त्वरित संज्ञान लेते हुए भेजी गयी NDRF की टीम से राहत कार्य में काफी मदद मिल रही है।


    भविष्य में ऐसी दुर्घटनाओं को कम करने के लिए केन्द्रीय स्वास्थ्य मंत्री ने केन्द्रीय परिवहन मंत्री श्री नितिन गडकरी से बात की और NHAI को जरूरी कदम उठाने का आदेश देने का अनुरोध किया।


    केन्द्रीय परिवहन मंत्री ने नड्डा के अनुरोध पर NHAI को आदेशित किया कि हिमाचल प्रदेश में बनने वाले सभी नेशनल हाइवे की DPR में Soil Stabilization, Land Protection Wall, Zeo Static और Slope Stabilization टेक्नोलॉजी को सम्मिलित करने का आदेश दिया। नितिन गडकरी ने NHAI को DPR जल्द से जल्द पूरा करने का भी आदेश दिया।


    जे.पी. नड्डा ने केन्द्रीय मंत्री नितिन गडकरी का आभार जताया और भविष्य में ऐसी घटनाओं में कमी आने की उम्मीद जतायी।


    ****


    MV

    
    
    (Release ID: 1499554) Visitor Counter : 4