      कृषि एवं किसान कल्‍याण मंत्रालय

      भारत छोड़ो आन्‍दोलन की 75वीं वर्षगांठ के अवसर पर पूरे देश में संकल्‍प से सिद्धि कार्यक्रम का आयोजन किया जा रहा है
      कृषि एवं किसान कल्‍याण मंत्रालय इस कार्यक्रम को 578 कृषि विज्ञान केन्‍द्रों, 29 भारतीय कृषि अनुसंधान परिषद के संस्‍थान / राज्‍य कृषि विश्‍वविद्यालय और 52 आत्‍मा संस्‍थानों द्वारा 19 से 30 अगस्‍त, 2017 के दौरान आयोजित करने की योजना बनाई है
      
      न्‍यू इंडिया मंथन- सफल शुरूआत

      Posted On: 21 AUG 2017 5:04PM by PIB Delhi

    भारत छोड़ो आन्‍दोलन की 75वीं वर्षगांठ के अवसर पर पूरे देश में संकल्‍प से सिद्धि कार्यक्रम का आयोजन किया जा रहा है। इस अवसर पर कृषि एवं किसान कल्‍याण मंत्रालय ने इस कार्यक्रम को 578 कृषि विज्ञान केन्‍द्रों, 29 भारतीय कृषि अनुसंधान परिषद के संस्‍थान / राज्‍य कृषि विश्‍वविद्यालय और 52 आत्‍मा संस्‍थानों द्वारा 19 से 30 अगस्‍त, 2017 के दौरान आयोजित करने की योजना बनाई है। 20 अगस्‍त, 2017 तक 18 राज्‍यों में जिनमें पंजाब, हिमाचल प्रदेश, राजस्‍थान, हरियाणा, उत्‍तर प्रदेश, बिहार, अंडमान एवं निकोबार, उड़ीसा, तमिलनाडु, तेलंगाना, केरल, मध्‍यप्रदेश, छत्‍तीसगढ़, नागालैण्‍ड, मेघालय, मणिपुर, महाराष्‍ट्र और गुजरात राज्‍यों में 32 जगहों पर यह कार्यक्रम आयोजित किया गया है।


    इस कार्यक्रम के दौरान किसानों को फिल्‍म भी दिखाई गई जिसमें प्रधानमंत्री जी ने वर्ष 2022 तक किसानों की आय दोगुनी करने का संदेश दिया है। इसके पश्‍चात् सभी प्रतिभागियों को संकल्‍प से सिद्धि की शपथ दिलाई गई, तत्‍पश्‍चात् कृषि विशेषज्ञ द्वारा किसानों की आय दोगुनी करने पर अभिभाषण दिया गया और मुख्‍य अतिथि ने प्रतिभागियों को सम्‍बोधित किया। इस अवसर पर प्रतिभागियों को उत्‍प्रेरित करने के लिए देशभक्‍ति से संबंधित फिल्‍म भी दिखाई गई। इन कार्यक्रमों में 33 मंत्रियों / संसद सदस्‍यों / एम.एल.ए. ने भाग लिया। लगभग 129 अतिविशिष्‍ट व्‍यक्‍तियों ने इन कार्यक्रमों की शोभा बढ़ाई। इस अवसर पर बहुत बड़ी संख्‍या में किसानों, प्रसार एवं सामाजिक कार्यकर्ताओं और विभिन्‍न संस्‍थानों ने भाग लिया। सभी प्रतिभागियों ने पूरे मनोयोग से संकल्‍प से सिद्धि की शपथ ली ताकि देश को उन्‍नति के पथ पर ले जा सकें।


    न्‍यू इंडिया मंथन कार्यक्रम को केवीके / आईसीएआर संस्‍थान / राज्‍य कृषि विश्‍वविद्यालय, आत्‍मा द्वारा उतने ही उत्‍साह और समर्पण के साथ आयोजित किया जाएगा।


    ******


    SS

    
    
    (Release ID: 1500242) Visitor Counter : 22