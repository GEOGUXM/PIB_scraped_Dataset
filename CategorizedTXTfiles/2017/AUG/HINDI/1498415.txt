      गृह मंत्रालय

      श्री राजनाथ सिंह ने केन्द्रीय सशस्त्र पुलिस बल के महानिदेशकों के साथ समीक्षा बैठक की अध्यक्षता की
      Posted On: 03 AUG 2017 7:41PM by PIB Delhi

                                                                                                                                                                                                                                                                                                                                                                                                                                                                                                 
केन्द्रीय गृह मंत्री श्री राजनाथ सिंह ने आज केन्द्रीय सशस्त्र पुलिस बल के महानिदेशकों के साथ समीक्षा बैठक की अध्यक्षता की। केन्द्रीय गृह राज्यमंत्री श्री हंसराज गंगाराम और श्री किरेन रिजिजू भी बैठक में मौजूद थे।                                                                                                                                                                                                                                                                              
                                                                                                                                                                                                                                                                                                                                                                                                                                                                                                 
केन्द्रीय सशस्त्र पुलिस बल (सीएपीएफ) के जवानों से जुड़े विभिन्न मुद्दों और नीतियों पर इस बैठक के दौरान चर्चा की गई। जिन मुद्दों पर विशेषरूप से चर्चा हुई, उनमें सीएपीएफ जवानों के आवास से जुड़े मुद्दे, नई केन्द्रीय सशस्त्र बल अर्थात् तटीय सीमा पुलिस बल (सीबीपीएफ) की स्थापना का प्रस्ताव, सीएपीएफ के चिकित्सा विज्ञान संस्थान की स्थापना, बलों की कैडर समीक्षा, बीएसएफ की वायु टुकड़ी की समीक्षा और सीएपीएफ द्वारा साजो सामान की खरीद से जुड़े विभिन्न मुद्दे शामिल हैं।                     
                                                                                                                                                                                                                                                                                                                                                                                                                                                                                                 
श्री राजनाथ सिंह ने बैठक के दौरान चर्चा किए गए विभिन्न मुद्दों पर सीएपीएफ द्वारा हासिल की गई प्रगति पर खुशी ज़ाहिर की। उन्होंने कहा कि लंबित परियोजनाओं को भी निर्धारित समय में पूरा करने के लिए सभी सभव प्रयास किए जाएंगे। उन्होंने कहा कि गृह मंत्रालय विभिन्न बलों द्वारा उठाए गए मुद्दों पर विचार करेगा और प्रत्येक मामले का हर संभव समाधान निकालने का प्रयास करेगा। ज़मीनी स्तर पर युवा कर्मियों की ज़रूरत को ध्यान में रखते हुए गृह मंत्री ने कहा कि सीएपीएफ इस दिशा में आवश्यक कदम उठाएगा।
                                                                                                                                                                                                                                                                                                                                                                                                                                                                                                 
बैठक में केन्द्रीय गृह सचिव श्री राजीव महर्षि, सीएपीएफ के महानिदेशक (सीआरपीएफ, सीआईएसएफ, बीएसएफ, एआर, एसएसबी, आईटीबीपी, एनएसजी) और गृह मंत्रालय के वरिष्ठ अधिकारी मौजूद थे।                                                                                                                                                                                                                                                                                                                      
                                                                                                                                                                                                                                                                                                                                                                                                                                                                                                 
******                                                                                                                                                                                                                                                                                                                                                                                                                                                                                           
                                                                                                                                                                                                                                                                                                                                                                                                                                                                                                 
                                                                                                                                                                                                                                                                                                                                                                                                                                                                                                 
                                                                                                                                                                                                                                                                                                                                                                                                                                                                                                 
वीके/प्रवीन - 3266                                                                                                                                                                                                                                                                                                                                                                                                                                                                               
    
    
    (Release ID: 1498415) Visitor Counter : 6