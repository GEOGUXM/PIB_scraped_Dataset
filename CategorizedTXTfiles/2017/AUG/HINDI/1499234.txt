      वस्‍त्र मंत्रालय

      टेक्स्टाइल इं‍डिया 2017 की सफलता को आगे बढ़ाना
      
      
      
      सरकार ने वस्‍त्र क्षेत्र में व्‍याप्‍त पूर्ण संभावनाओं का इस्‍तेमाल करने के लिए संस्‍थागत व्‍यवस्‍था की

      Posted On: 10 AUG 2017 6:58PM by PIB Delhi
                                                                                                                                                                                                                                                                                                                                                                                                                                                                                                                                                                                                                                                                                                     
                                                                                                                                                                                                                                                                                                                                                                                                                                                                                                                                                                                                                                                                                                     
टेक्स्टाइल इं‍डिया 2017, की अपार सफलता को आगे बढ़ाते हुए वस्‍त्र मंत्रालय ने उत्‍पादन, निर्यात और रोजगार के क्षेत्र में अपनी पूर्ण संभावनाओं का उपयोग करने के लिए संबंधित मंत्रालयों और राज्‍य सरकारों के प्रयासों के बीच सामंजस्‍य स्‍थापित करने के लिए संस्‍थागत व्‍यवस्‍थाएं की हैं।                                                                                                                                                                                                                                                                                                                                                                                                              
                                                                                                                                                                                                                                                                                                                                                                                                                                                                                                                                                                                                                                                                                                     
                                                                                                                                                                                                                                                                                                                                                                                                                                                                                                                                                                                                                                                                                                     
टेक्स्टाइल इं‍डिया 2017 का आयोजन गांधीनगर, गुजरात में 30 जून 2017 से 2 जुलाई 2017 तक किया गया था। यह न केवल वस्‍त्र क्षेत्र का अब तक का सबसे विशाल अंतर्राष्‍ट्रीय व्‍यापारिक आयोजन था, बल्कि इस दौरान गोलमेज सम्‍मेलनों (26) और अंतर्राष्‍ट्रीय सम्‍मेलनों की श्रृंखला की मेजबानी भी की गई, जिनमें व्‍यापारिक समुदाय, अका‍दमिक जगत और नीति निर्धारकों की जानी-मानी हस्तियों ने भाग लिया और इस क्षेत्र के विकास के विभिन्‍न अवसरों पर चर्चा की।                                                                                                                                                                                                                                                      
                                                                                                                                                                                                                                                                                                                                                                                                                                                                                                                                                                                                                                                                                                     
                                                                                                                                                                                                                                                                                                                                                                                                                                                                                                                                                                                                                                                                                                     
विचार विमर्श के दौरान कई सिफारिशें की गईं। इन सिफारिशों को आगे बढ़ाने के लिए वस्‍त्र मंत्रालय ने संबंधित मंत्रालयों, राज्‍य सरकारों और औद्योगिक साझेदारों को साथ जोड़ने के लिए निम्‍नलिखित संस्‍थागत व्‍यवस्‍थाएं की हैं :                                                                                                                                                                                                                                                                                                                                                                                                                                                                           
                                                                                                                                                                                                                                                                                                                                                                                                                                                                                                                                                                                                                                                                                                     
                                                                                                                                                                                                                                                                                                                                                                                                                                                                                                                                                                                                                                                                                                     
उत्‍पाद वैविध्‍यकरण पर ज्ञान नेटवर्क प्रबंधन प्रणाली                                                                                                                                                                                                                                                                                                                                                                                                                                                                                                                                                                                                                                                 
                                                                                                                                                                                                                                                                                                                                                                                                                                                                                                                                                                                                                                                                                                     
                                                                                                                                                                                                                                                                                                                                                                                                                                                                                                                                                                                                                                                                                                     
ज्ञान नेटवर्क प्रबंधन प्रणाली(केएनएमएस) के कार्यान्‍वयन की निगरानी के लिए एक संचालन समिति का गठन किया गया है, ताकि प्राकृतिक फाइबर की उत्‍पादकता और उनके उप-उत्‍पादों के वैविध्‍यकरण के संबंध में अका‍दमिक, कृषि समुदाय और उद्योग जगत के बीच जानकारी का आदान-प्रदान सुगम बनाया जा सके। उत्‍पादों के वैविध्‍यकरण के संबंध में केएनएमएस के अंतर्गत जूट, रेशम, ऊन और कॉटन को शामिल किया जाएगा। वस्‍त्र मंत्रालय में अपर सचिव की अध्‍यक्षता में इस समिति में कृषि और किसान कल्‍याण मंत्रालय, कौशल विकास और उद्यमिता मंत्रालय, औद्योगिक नीति और संवर्धन विभाग (डीआईपीपी), पशुपालन, डेयरी और मत्‍स्‍य पालन विभाग के वरिष्‍ठ पदाधिकारी और वस्‍त्र मंत्रालय में फाइबर से संबंधित वरिष्‍ठ अधिकारी शामिल होंगे।
                                                                                                                                                                                                                                                                                                                                                                                                                                                                                                                                                                                                                                                                                                     
                                                                                                                                                                                                                                                                                                                                                                                                                                                                                                                                                                                                                                                                                                     
.                                                                                                                                                                                                                                                                                                                                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                                                                                                                                                                                                                                                                     
                                                                                                                                                                                                                                                                                                                                                                                                                                                                                                                                                                                                                                                                                                     
मानव-निर्मित फाइबर (एमएमएफ) पर अंतर-मंत्रालयी सहयोग समूह                                                                                                                                                                                                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                                                                                                                                                                                                                     
                                                                                                                                                                                                                                                                                                                                                                                                                                                                                                                                                                                                                                                                                                     
मानव-निर्मित फाइबर (एमएमएफ) पर अंतर-मंत्रालयी सहयोग समूह का गठन सचिव, वस्त्र की अध्यक्षता में किया गया है जिसमें पेट्रोरसायन मंत्रालय, भारी उद्योग विभाग, असोसिएशन ऑफ सिंथेटिक फाइबर इंडस्‍ट्री के वरिष्‍ठ अधिकारी, अध्‍यक्ष, एसआरटीईपीसी, अध्‍यक्ष, इं‍डियन टैक्‍नीकल टेक्‍स्‍टाइल असोसिएशन और ईडी, एसआरटीईपीसी शामिल हैं। इसका उद्देश्‍य भारत में एमएमएफ उद्योग की वृद्धि और प्रतिस्‍पर्धात्‍मकता को बढ़ाने के लिए नीतिगत हस्‍तक्षेपों का निरूपण करना है।                                                                                                                                                                                                                                          
                                                                                                                                                                                                                                                                                                                                                                                                                                                                                                                                                                                                                                                                                                     
                                                                                                                                                                                                                                                                                                                                                                                                                                                                                                                                                                                                                                                                                                     
टेक्‍स्‍टाइल इंडिया पर कार्यबल                                                                                                                                                                                                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                                                                                                                                                                                                                     
                                                                                                                                                                                                                                                                                                                                                                                                                                                                                                                                                                                                                                                                                                     
सचिव, वस्त्र की अध्यक्षता में टेक्‍स्‍टाइल इंडिया पर कार्यबल का गठन किया गया है और इसमें औद्योगिक नीति और संवर्धन विभाग, उपभोक्‍ता मामले, भारी उद्योग विभाग, भारत सरकार के प्रतिनिधियों टेक्‍स्‍टाइल इंडिया 2017 के साझेदार/फोकस राज्‍यों, निर्यात संवर्धन परिषदों, टेक्‍स्‍टाइल संघों के प्रति‍निधियों तथा उपभोक्‍ता संघों के प्रतिनिधियों को शामिल किया गया है। इस कार्यबल का उद्देश्‍य वस्‍त्र क्षेत्र की प्रगति के लिए टेक्‍स्‍टाइल इंडिया 2017 के विभिन्‍न निष्‍कर्षों पर आगे की कार्यवाही का संचालन करना है।                                                                                                                                                                                   
                                                                                                                                                                                                                                                                                                                                                                                                                                                                                                                                                                                                                                                                                                     
                                                                                                                                                                                                                                                                                                                                                                                                                                                                                                                                                                                                                                                                                                     
संबंधित :                                                                                                                                                                                                                                                                                                                                                                                                                                                                                                                                                                                                                                                                                            
                                                                                                                                                                                                                                                                                                                                                                                                                                                                                                                                                                                                                                                                                                     
                                                                                                                                                                                                                                                                                                                                                                                                                                                                                                                                                                                                                                                                                                     
    * Prime Minister inaugurates Textiles India 2017                                                                                                                                                                                                                                                                                                                                                                                                                                                                                                                                                                                                                                                 
                                                                                                                                                                                                                                                                                                                                                                                                                                                                                                                                                                                                                                                                                                     
    * 65 MoUs signed at Textiles India 2017 in the presence of Union Textiles Minister                                                                                                                                                                                                                                                                                                                                                                                                                                                                                                                                                                                                               
    * Nine Union Ministers Dwell on Strategies to Strengthen the Textiles Sector of the country, at ‘Textiles India 2017’                                                                                                                                                                                                                                                                                                                                                                                                                                                                                                                                                                            
                                                                                                                                                                                                                                                                                                                                                                                                                                                                                                                                                                                                                                                                                                     
  ***                                                                                                                                                                                                                                                                                                                                                                                                                                                                                                                                                                                                                                                                                                
                                                                                                                                                                                                                                                                                                                                                                                                                                                                                                                                                                                                                                                                                                     
                                                                                                                                                                                                                                                                                                                                                                                                                                                                                                                                                                                                                                                                                                     
  वीके/आरके -33 44                                                                                                                                                                                                                                                                                                                                                                                                                                                                                                                                                                                                                                                                                   
                                                                                                                                                                                                                                                                                                                                                                                                                                                                                                                                                                                                                                                                                                     
                                                                                                                                                                                                                                                                                                                                                                                                                                                                                                                                                                                                                                                                                                     
                                                                                                                                                                                                                                                                                                                                                                                                                                                                                                                                                                                                                                                                                                     
                                                                                                                                                                                                                                                                                                                                                                                                                                                                                                                                                                                                                                                                                                     
    
    
    (Release ID: 1499234) Visitor Counter : 24
    
    
    
    
    

  
*