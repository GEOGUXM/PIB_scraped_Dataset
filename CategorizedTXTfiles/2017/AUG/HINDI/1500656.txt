      वाणिज्‍य एवं उद्योग मंत्रालय

      आईपीआर कार्यान्वयन के बारे में प्रवर्तन अधिकारियों के बीच समझ बढ़ाने के उद्देश्य से आयोजित आईपीआर की राष्ट्रीय कार्यशाला समाप्त हुई
      Posted On: 24 AUG 2017 7:45PM by PIB Delhi

                                                                                                                                                                                                                                                                                                                                                                                                                                                                                                                                                                                                  
आईपीआर संवर्धन और प्रबन्धन प्रकोष्ठ (सी.आई.पी.ए.एम) द्वारा बौद्धिक संपदा अधिकार (आईपीआर) के प्रवर्तन विषय पर आयोजित तीन दिवसीय राष्ट्रीय कार्यशाला आज संपन्न हुई।                                                                                                                                                                                                                                                                                                                                                                                                                                 
                                                                                                                                                                                                                                                                                                                                                                                                                                                                                                                                                                                                  
इस कार्यशाला का उद्देश्य एक ऐसा मंच उपलब्ध कराना था जहाँ आईपीआर कार्यान्वयन विषय पर प्रवर्तन एजेंसियां अपने ज्ञान और अनुभव साझा कर सकें तथा इस सम्बन्ध में प्रवर्तन प्राधिकरणों और आम लोगों की आपसी समझ बेहतर हो सके।                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                                                                                                                  
डी.आई.पी.पी. के संयुक्त सचिव श्री राजीव अग्रवाल ने कार्यशाला में भारतीयों से अपने बौद्धिक संपदा को सम्मान देने और इसके व्यावसायिक उपयोग करने की आवश्यकता का उल्लेख किया। बौद्धिक संपदा, डिजाईन और ट्रेड मार्क (सीजीपीडीटीएम) के महानियन्त्रक श्री ओ.पी.गुप्ता ने ‘विभिन्न प्रवर्तन एजेन्सियों के बीच सहयोगः अधिकार प्राप्त व्यक्ति की भूमिका और भविष्य के विकल्प’ विषय पर व्याख्यान दिया। लोकहित में बौद्धिक सम्पदा के महत्त्व पर चर्चा के दौरान सभी प्रख्यात वक्ताओं ने जोर देते हुए कहा कि यदि रचनात्मक उत्पादों को सुरक्षा प्रदान नहीं की जाती है तो इससे रचनात्मकता बहुत हद तक सीमित हो जाएगी।
                                                                                                                                                                                                                                                                                                                                                                                                                                                                                                                                                                                                  
इस कार्यशाला में विश्व बौद्धिक संपदा संगठन (डब्लूआईपीओ) के प्रतिनिधियों, केंद्र सरकार के अधिकारियों, पुलिस अधिकारियों, कानूनी क्षेत्र के प्रतिनिधियों, उद्योग विशेषज्ञों और कानून के छात्रों ने भाग लिया। विख्यात वक्ताओं ने आईपीआर प्रवर्तन के प्रभावी कार्यान्वयन के सर्वोत्तम तरीकों और इसके विभिन्न पहलुओं पर अपने विचार साझा किये।                                                                                                                                                                                                                                                           
                                                                                                                                                                                                                                                                                                                                                                                                                                                                                                                                                                                                  
आईपीआर के बारे में लोगों को जागरूक बनाने से चोरी (पाइरेसी) की समस्या से निपटने में मदद मिल सकती है क्योंकि इसके सामाजिक और आर्थिक प्रभावों के बारे में सीमित ज्ञान से चोरी (पाइरेसी) की हुई सामग्री का प्रचलन और उपभोग होता है।                                                                                                                                                                                                                                                                                                                                                                   
                                                                                                                                                                                                                                                                                                                                                                                                                                                                                                                                                                                                  
इस उद्देश्य के साथ, सी.आई.पी.ए.एम ने उद्योग क्षेत्र के साथ मिलकर एक अभियान चलाया है जिसके तहत चोरी के खिलाफ श्रृंखलाबद्ध एनिमेडेड वीडियो दिखाए जाते है।                                                                                                                                                                                                                                                                                                                                                                                                                                           
                                                                                                                                                                                                                                                                                                                                                                                                                                                                                                                                                                                                  
सी.आई.पी.ए.एम. ने बौद्धिक संपदा पर लोगों के बीच रुचि पैदा करने के लिए सोशल मीडिया पर एक अभियान शुरू किया है जिसका हैशटैग है # लेट्स टॉक आईपी।                                                                                                                                                                                                                                                                                                                                                                                                                                                     
                                                                                                                                                                                                                                                                                                                                                                                                                                                                                                                                                                                                  
वीके/जेके/सीएल – 3524                                                                                                                                                                                                                                                                                                                                                                                                                                                                                                                                                                             
    
    
    (Release ID: 1500656) Visitor Counter : 9