      रक्षा मंत्रालय

      वीरता के लिए ग्रुप कैप्टन सुभाष सिंह राव को वायुसेना पदक
      Posted On: 14 AUG 2017 8:53PM by PIB Delhi

                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                       
15 अगस्‍त 2017 को 0001 बजे से पहले प्रकाशित/प्रसारित या सोशल मीडिया पर उपयोग न किया जाए                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                       
10 अक्टूबर, 2016 को विंग कमांडर (अब ग्रुप कैप्टन) सुभाष सिंह राव ने, जो मिग-21 (बीआईएस) स्क्वाड्रन में फ्लाइट कमांडर के रूप में तैनात थे, एक वायु परीक्षण सामरिक उडान पर थे। शांत उड़ान के बाद जब वह मिग को उतारने की तैयारी कर रहे थे उन्हें जानकारी मिली कि उनके विमान का दाहिना पहिया रनवे से हट गया है। यह विषमता एक गंभीर गड़बड़ी थी जिसके परिणामस्वरूप पायलट को विमान से निकलना पड़ सकता था। यह खतरनाक स्थिति हो सकती थी और विमान पूरी तरह से क्षतिग्रस्त हो सकता था। साथ ही इसमें पायलट सहित संपत्ति को नुकसान पहुंच सकता था। विंग कमांडर सुभाष सिंह राव द्वारा समय पर फैसला लेने के कारण इस स्थिति को टाला जा सका। बहुत थोड़े से समय पर उन्होंने स्थिति को भांप लिया और आपात स्थिति को समझ लिया। उन्होंने चौकसी बरतते हुए साहसपूर्ण फैसला कर विमान को उतारा। उतारते समय विमान के पहियों ने काम नहीं किया और विमान रनवे से बाहर जाने लगा। विंग कमांडर सुभाष सिंह राव ने विमान पर अपना नियंत्रण बरकरार रखते हुए अपने उत्कृष्ट कौशल का प्रदर्शन किया और रनवे पर विमान को रोक कर विमान को बचा लिया।
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                       
दबाव की स्थिति के बावजूद विंग कमांडर (अब ग्रुप कैप्टन) राव ने संयम नहीं खोया। वह पूरी जानकारी जमीन पर मौजूद कर्मियों को देते रहे जिन्होंने बिना किसी दहशत के विमान को सुरक्षित उतारने में मदद की। अत्यंत साहस का परिचय देते हुए विंग कमांडर राव ने विमान को उतारा। वह एक कीमती लडाकू विमान का नुकसान होने से बचा पाए और साथ ही जमीन पर जानमाल को कोई नुकसान नहीं पहुंचा।                                                                                                                                                                                                                                                                                                                                                                                                                                                                                                                                                                                                                               
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                       
इस असाधारण साहस, दृढ़ता और वीरता के लिए उन्हें वायु सेना मेडल से सम्मानित करने का निर्णय किया गया है।                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                  
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                       
***                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                       
वीके/केपी/डीए – 3398                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                   
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                       

    

    
    (Release ID: 1499659) Visitor Counter : 5