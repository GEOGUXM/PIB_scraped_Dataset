      नागरिक उड्डयन मंत्रालय

      जम्मू हवाई अड्डे के उन्नयित यात्री टर्मिनल भवन का उद्घाटन
      
      
      
      नये टर्मिनल में पहले की अपेक्षा क्षेत्र तथा व्यस्त समय के दौरान यात्रियों को संभालने क्षमता दुगनी हुई

      Posted On: 17 AUG 2017 8:06PM by PIB Delhi
                                                                                                                                                                                                                                                                                                                                                                                                                                                                                                                                                                                                                                     
श्री पी अशोक गजपति राजू, केन्द्रीय नागर विमानन मंत्री तथा सुश्री महबूबा मुफ्ती, मुख्यमंत्री, जम्मू कश्मीर ने आज जम्मू हवाई अड्डे के उन्नयित यात्री टर्मिनल भवन का उद्घाटन किया। इस अवसर बोलते हुए श्री राजू ने कहा कि “सम्पर्क बढ़ाने के लिए अपने हवाई अड्डों की अवसंरचना विस्तार में हमारा विश्वास है। जम्मू हवाई अड्डे के उन्नयन से हम हवाई यात्रियों को इस मंदिरों के शहर आने के लिए बेहतर सेवाएं दे पायेंगे।”                                                                                                                                                                                                                    
                                                                                                                                                                                                                                                                                                                                                                                                                                                                                                                                                                                                                                     
जम्मू हवाई अड्डे के उन्नयित टर्मिनल भवन की प्रशंसा करते हुए सुश्री महबूबा मुफ्ती ने कहा ‘हमने जम्मू आने जाने वाले यात्रियों की संख्या में महत्वपूर्ण वृद्धि देखी है। जम्मू हवाई अड्डे का उन्नयित टर्मिनल क्षमता वृद्धि की और अग्रसर है तथा यह जम्मू के आर्थिक विकास में योगदान देगा-राज्य के विकास का द्वार।’                                                                                                                                                                                                                                                                                                                        
                                                                                                                                                                                                                                                                                                                                                                                                                                                                                                                                                                                                                                     
डॉ जितेन्द्र सिंह, राज्यमंत्री, प्रधानमंत्री कार्यालय तथा श्री जयन्त सिंहा, राज्यमंत्री, नागर विमानन, संसद सदस्य तथा वरिष्ठ अधिकारी भी इस मौके पर उपस्थित थे।                                                                                                                                                                                                                                                                                                                                                                                                                                                                        
                                                                                                                                                                                                                                                                                                                                                                                                                                                                                                                                                                                                                                     
जम्मू हवाई अड्डा भारतीय वायु सेना से संबधित है तथा भारतीय विमानपत्तन प्राधिकरण, नागरिक हवाई जहाज परिचालन के लिए सिविल एन्कलेव का रख-रखाव करता है। वर्ष 2016-17 के दौरान जम्मू हवाई अड्डे पर यात्री यातायात संचलन 1.16 मिलियन पहुँच गया है तथा 2017-18 की पहली तिमाही में यात्री वृद्धि दर 29 प्रतिशत पर पहुँच गई है। यात्री बढोतरी तथा मांग को पूरा करने के लिए जम्मू हवाई अड्डे के मौजूदा टर्मिनल भवन का विस्तार तथा उन्नयन किया गया है। टर्मिनल भवन का क्षेत्र 6700 वर्ग मीटर से बढ़ा कर 14500 वर्ग मीटर कर दिया गया है और उन्नयित व्यस्त समय यात्री संभालन क्षमता एक बार में 720 यात्री हो गई है जो पहले 360 व्यस्त समय यात्री थी।
                                                                                                                                                                                                                                                                                                                                                                                                                                                                                                                                                                                                                                     
जम्मू हवाई अड्डे के उन्नयित यात्री टर्मिनल भवन की संरचना ग्लास और इस्पात की है और इसमे सीयूटीई-कम्पलाईड चेक इन काउण्टर्स, कॉमन यूज सेल्फ सर्विस (सीयूएसएस), चेक इन के लिए क्योस्क केन्द्रीय वातनुकूलन, दो आगमन कन्वेयर बेल्ट, स्व चालित सीढियां तथा ग्लास एलिवेटर्स, जहाज सूचना प्रदर्शन प्रणाली, सुविधाजनक बैठने की क्षमता सहित पीए सिस्टम जैसी यात्री सुविधाओं से सुसज्जित है।                                                                                                                                                                                                                                                     
                                                                                                                                                                                                                                                                                                                                                                                                                                                                                                                                                                                                                                     
टर्मिनल भवन में अग्नि शमन तथा अग्नि चेतावनी प्रणाली, सीसीटीवी तथा बैगेज स्केनर्स आदि लगे हैं। टर्मिनल के लिए उन्नत दृश्य डॉकिंग मार्गदर्शक प्रणाली (एवीडीजीएस) के साथ तीन यात्री बोर्डिंग ब्रिजिज लगाने की व्यवस्था है जिससे यात्रियों को सुविधा के साथ परिचालनिक कुशलता भी बढेगी।                                                                                                                                                                                                                                                                                                                                                   
                                                                                                                                                                                                                                                                                                                                                                                                                                                                                                                                                                                                                                     
उपर्युक्त के अलावा उन्नयित यात्री भवन हरित सुविधाओं यथा डबल इन्सयूलेटेड रूफिंग सिस्टम, वर्षा जल संरक्षण, 200 केएलडी, जलमल परिशोधन यंत्र (मृदा आधारित प्रौद्योगिकी) परिशोधित जल का बागवानी तथा वातानुकूलन परियोजनार्थ पुन: उपयोग, राख की ईटें, कम उष्मा ग्रहण करने वाली ग्लेजिंग न्यून वीओसी (वॉलेटाइल ऑर्गेनिक कम्पाउण्ड) पेन्ट्स एलईडी लाईटिंग, ऊर्जा किफायत चिलर्स, उच्च क्षमता की मोटरों के लिए वीएफडी ( वेरियेबल फरिक्वेंसी ड्राइव) से सुसज्जित है।                                                                                                                                                                              
                                                                                                                                                                                                                                                                                                                                                                                                                                                                                                                                                                                                                                     
*****                                                                                                                                                                                                                                                                                                                                                                                                                                                                                                                                                                                                                                
                                                                                                                                                                                                                                                                                                                                                                                                                                                                                                                                                                                                                                     
                                                                                                                                                                                                                                                                                                                                                                                                                                                                                                                                                                                                                                     
                                                                                                                                                                                                                                                                                                                                                                                                                                                                                                                                                                                                                                     
वीके/जेडी/एल – 3442                                                                                                                                                                                                                                                                                                                                                                                                                                                                                                                                                                                                                  
    
    
    (Release ID: 1499985) Visitor Counter : 7