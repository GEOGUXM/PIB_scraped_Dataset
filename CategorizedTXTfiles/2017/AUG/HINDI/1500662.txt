      रेल मंत्रालय

      श्री अश्विनी लोहानी को रेल मंत्रालय में रेलवे बोर्ड का नया अध्यक्ष नियुक्त किया गया है
      
      श्री लोहानी ने आज 24 अगस्त 2017 को अपनी नई नियुक्ति का प्रभार ग्रहण किया

      Posted On: 24 AUG 2017 8:43PM by PIB Delhi
                                                                                                                                                                                                                                                                                                                                                                                                          
                                                                                                                                                                                                                                                                                                                                                                                                          
  श्री अश्विनी लोहानी, आईआरएसएमई को श्री ए. के. मित्तल के स्थान पर रेलवे बोर्ड (रेल मंत्रालय) का अध्यक्ष नियुक्त किया गया है और पदानुसार ये भारत सरकार के प्रधान सचिव के समतुल्य है।                                                                                                                                                                                                                      
                                                                                                                                                                                                                                                                                                                                                                                                          
                                                                                                                                                                                                                                                                                                                                                                                                          
  उन्होंने आज 24 अगस्त, 2017 को अपनी नई नियुक्ति का पदभार ग्रहण किया। इससे पहले श्री अश्विनी लोहानी एयर इंडिया के अध्यक्ष और प्रबंध निदेशक थे।                                                                                                                                                                                                                                                            
                                                                                                                                                                                                                                                                                                                                                                                                          
                                                                                                                                                                                                                                                                                                                                                                                                          
  पदभार ग्रहण करने के बाद श्री लोहानी ने रेलवे बोर्ड के सदस्यों के साथ एक उच्च स्तरीय बैठक की। बाद में, उन्होंने रेलवे बोर्ड के अधिकारियों और कर्मचारियों को संबोधित भी किया।                                                                                                                                                                                                                             
                                                                                                                                                                                                                                                                                                                                                                                                          
                                                                                                                                                                                                                                                                                                                                                                                                          
  श्री लोहानी ने रेल मंत्रालय, केंद्रीय पर्यटन मंत्रालय और मध्य प्रदेश सरकार में विभिन्न पदों पर कार्य किया है। रेलवे में उन्होंने दक्षिण मध्य, पूर्वी और उत्तरी रेलवे के साथ-साथ वाराणसी स्थित डीजल लोकोमोटिव वर्क्स और चेन्नई स्थित इंटीग्रल कोच फैक्ट्री में भी काम किया है।                                                                                                                           
                                                                                                                                                                                                                                                                                                                                                                                                          
                                                                                                                                                                                                                                                                                                                                                                                                          
  उन्होंने वैकल्पिक ईंधन के भारतीय रेलवे संगठन (आईआरओएएफ) में मुख्य प्रशासनिक अधिकारी, उत्तर रेलवे में मुख्य मैकेनिकल इंजीनियर, दिल्ली प्रभाग में प्रभागीय रेलवे प्रबंधक, नई दिल्ली स्थित राष्ट्रीय रेल संग्रहालय में निदेशक, भारत सरकार के पर्यटन मंत्रालय में निदेशक, भारत पर्यटन विकास निगम के प्रबंध निदेशक (सीएमडी), मध्य प्रदेश पर्यटन में एमडी और रेलवे में कई अन्य महत्वपूर्ण पदों पर काम किया है।
                                                                                                                                                                                                                                                                                                                                                                                                          
                                                                                                                                                                                                                                                                                                                                                                                                          
  शैक्षणिक उत्कृष्टता-                                                                                                                                                                                                                                                                                                                                                                                    
                                                                                                                                                                                                                                                                                                                                                                                                          
                                                                                                                                                                                                                                                                                                                                                                                                          
  1) आई.मेक.ई (यूके) से चार्टर्ड मैकेनिकल इंजीनियर में योग्यता                                                                                                                                                                                                                                                                                                                                            
                                                                                                                                                                                                                                                                                                                                                                                                          
                                                                                                                                                                                                                                                                                                                                                                                                          
  2) अभियांत्रिकी संस्थान, भारत से इलेक्ट्रिकल इंजीनियरिंग में समकक्ष डिग्री                                                                                                                                                                                                                                                                                                                              
                                                                                                                                                                                                                                                                                                                                                                                                          
                                                                                                                                                                                                                                                                                                                                                                                                          
  3) अभियांत्रिकी संस्थान, भारत से धातुकर्म इंजीनियरिंग में समकक्ष डिग्री                                                                                                                                                                                                                                                                                                                                 
                                                                                                                                                                                                                                                                                                                                                                                                          
                                                                                                                                                                                                                                                                                                                                                                                                          
  4) अभियांत्रिकी संस्थान, भारत से इलेक्ट्रॉनिक्स और दूरसंचार इंजीनियरिंग में समकक्ष डिग्री                                                                                                                                                                                                                                                                                                               
                                                                                                                                                                                                                                                                                                                                                                                                          
                                                                                                                                                                                                                                                                                                                                                                                                          
  5) अभियांत्रिकी संस्थान, भारत में फेलो                                                                                                                                                                                                                                                                                                                                                                  
                                                                                                                                                                                                                                                                                                                                                                                                          
                                                                                                                                                                                                                                                                                                                                                                                                          
  6) लौजिस्टिक्स और परिवहन चार्टर्ड संस्थान में फेलो                                                                                                                                                                                                                                                                                                                                                      
                                                                                                                                                                                                                                                                                                                                                                                                          
                                                                                                                                                                                                                                                                                                                                                                                                          
  7) धातुकर्म इंजीनियरिंग में गोल्ड-मेडलिस्ट                                                                                                                                                                                                                                                                                                                                                              
                                                                                                                                                                                                                                                                                                                                                                                                          
                                                                                                                                                                                                                                                                                                                                                                                                          
  8) चार इंजीनियरिंग डिग्री के लिए 2007 में लिम्का राष्ट्रीय रिकार्ड प्राप्त                                                                                                                                                                                                                                                                                                                              
                                                                                                                                                                                                                                                                                                                                                                                                          
                                                                                                                                                                                                                                                                                                                                                                                                          
  प्राप्त पुरस्कार एवं सम्मान—                                                                                                                                                                                                                                                                                                                                                                            
                                                                                                                                                                                                                                                                                                                                                                                                          
                                                                                                                                                                                                                                                                                                                                                                                                          
  Ø 1989 में पतरातू, बिहार में अश्विनी गार्डन                                                                                                                                                                                                                                                                                                                                                             
                                                                                                                                                                                                                                                                                                                                                                                                          
                                                                                                                                                                                                                                                                                                                                                                                                          
  Ø अप्रैल 2016 में रेलवे मंत्रालय द्वारा उत्कृष्ट प्रदर्शन के लिए राष्ट्रीय पुरस्कार                                                                                                                                                                                                                                                                                                                     
                                                                                                                                                                                                                                                                                                                                                                                                          
                                                                                                                                                                                                                                                                                                                                                                                                          
  Ø द वीक मैगजीन के 21 जुलाई 2002 के अंक में "मैन ऑफ द वीक" बनाया                                                                                                                                                                                                                                                                                                                                         
                                                                                                                                                                                                                                                                                                                                                                                                          
                                                                                                                                                                                                                                                                                                                                                                                                          
  Ø बर्लिन में मार्च 2007 में पाटवा इंटरनेशनल यंग अचीवर्स अवॉर्ड                                                                                                                                                                                                                                                                                                                                          
                                                                                                                                                                                                                                                                                                                                                                                                          
                                                                                                                                                                                                                                                                                                                                                                                                          
  Ø मई 2010 में मध्य प्रदेश राज्य पर्यटन पुरस्कार "परिवर्तन का चिह्न"                                                                                                                                                                                                                                                                                                                                     
                                                                                                                                                                                                                                                                                                                                                                                                          
                                                                                                                                                                                                                                                                                                                                                                                                          
  Ø सितंबर 2010 में पर्यटन में लाइफ टाइम अचीवमेंट अवार्ड                                                                                                                                                                                                                                                                                                                                                  
                                                                                                                                                                                                                                                                                                                                                                                                          
                                                                                                                                                                                                                                                                                                                                                                                                          
  Ø मई 2011 में कला मोडा कला सम्मान                                                                                                                                                                                                                                                                                                                                                                       
                                                                                                                                                                                                                                                                                                                                                                                                          
                                                                                                                                                                                                                                                                                                                                                                                                          
  Ø सितंबर 2013 में अभियांत्रिकी संस्थान, भारत द्वारा "प्रख्यात अभियंता" पुरस्कार                                                                                                                                                                                                                                                                                                                         
                                                                                                                                                                                                                                                                                                                                                                                                          
                                                                                                                                                                                                                                                                                                                                                                                                          
  Ø नवंबर 2013 में "शासकीय उत्कृष्टता" पुरस्कार                                                                                                                                                                                                                                                                                                                                                           
                                                                                                                                                                                                                                                                                                                                                                                                          
                                                                                                                                                                                                                                                                                                                                                                                                          
  Ø पर्यटन क्षेत्र में उत्कृष्ट कार्य के लिए मार्च 2014 में एसोचैम द्वारा सम्मानित                                                                                                                                                                                                                                                                                                                        
                                                                                                                                                                                                                                                                                                                                                                                                          
                                                                                                                                                                                                                                                                                                                                                                                                          
  Ø लाइफटाइम अवार्ड - इंडिया प्राइड अवार्ड्स                                                                                                                                                                                                                                                                                                                                                              
                                                                                                                                                                                                                                                                                                                                                                                                          
                                                                                                                                                                                                                                                                                                                                                                                                          
  उपलब्धियाँ : सार्वजनिक क्षेत्र के तीन महत्त्वपूर्ण उद्यमों का कायाकल्प करना।                                                                                                                                                                                                                                                                                                                            
                                                                                                                                                                                                                                                                                                                                                                                                          
                                                                                                                                                                                                                                                                                                                                                                                                          
  ए ) भारत पर्यटन विकास निगम के अध्यक्ष और प्रबंध निदेशक के रूप में वर्ष 2002-03 में उद्यम का कायाकल्प करना।                                                                                                                                                                                                                                                                                              
                                                                                                                                                                                                                                                                                                                                                                                                          
                                                                                                                                                                                                                                                                                                                                                                                                          
  बी ) मध्य प्रदेश राज्य पर्यटन विकास निगम के प्रबंध निदेशक के रूप में वर्ष 2004-05 और 2006- 09 के दौरान उद्यम का कायाकल्प करना और कॉर्पोरेट उत्कृष्टता प्राप्त करना।                                                                                                                                                                                                                                     
                                                                                                                                                                                                                                                                                                                                                                                                          
                                                                                                                                                                                                                                                                                                                                                                                                          
  सी ) एयर इण्डिया में वर्ष 2015-16 और 2016-17 के दौरान परिचालन का कायाकल्प करना।                                                                                                                                                                                                                                                                                                                         
                                                                                                                                                                                                                                                                                                                                                                                                          
                                                                                                                                                                                                                                                                                                                                                                                                          
  दिल्ली मण्डल के डीआरएम के कार्यकाल के दौरान उनकी उपलब्धियां -                                                                                                                                                                                                                                                                                                                                           
                                                                                                                                                                                                                                                                                                                                                                                                          
                                                                                                                                                                                                                                                                                                                                                                                                          
  मण्डल रेल प्रबंधक के कार्यकाल के दौरान उत्तर रेलवे के दिल्ली मण्डल को कई सम्मान प्राप्त हुए। उन्होंने अल्पावधि में ही रेलवे स्टेशनों और अन्य कार्य क्षेत्रों में मात्रात्मक व गुणात्मक सुधार किए। इसके लिए दिल्ली मण्डल को कई राष्ट्रीय पुरस्कार प्राप्त हुए और सीएजी से भी प्रशंसा प्राप्त हुई।                                                                                                        
                                                                                                                                                                                                                                                                                                                                                                                                          
                                                                                                                                                                                                                                                                                                                                                                                                          
  ए ) नई दिल्ली रेलवे स्टेशन को मार्च 2011 में और फिर फरवरी 2012 में सर्वाधिक पर्यटन अनुकूल स्टेशन की श्रेणी में राष्ट्रीय पर्यटन पुरस्कार से सम्मानित किया गया।                                                                                                                                                                                                                                          
                                                                                                                                                                                                                                                                                                                                                                                                          
                                                                                                                                                                                                                                                                                                                                                                                                          
  ख ) सीएजी ने राष्ट्रमंडल खेलों पर अपनी ऑडिट रिपोर्ट ( पेज 45) में नई दिल्ली रेलवे स्टेशन पर किए गए सुधार कार्यो की अत्याधिक प्रशंसा की है। सीएजी खेलों के दौरान दिल्ली मंडल एक मात्र ऐसा सरकारी विभाग बना जिसे आधारभूत संरचना से सम्बन्धित कार्यो के लिए प्रशंसा मिली।                                                                                                                                  
                                                                                                                                                                                                                                                                                                                                                                                                          
                                                                                                                                                                                                                                                                                                                                                                                                          
                                                                                                                                                                                                                                                                                                                                                                                                          
                                                                                                                                                                                                                                                                                                                                                                                                          
                                                                                                                                                                                                                                                                                                                                                                                                          
  *****                                                                                                                                                                                                                                                                                                                                                                                                   
                                                                                                                                                                                                                                                                                                                                                                                                          
                                                                                                                                                                                                                                                                                                                                                                                                          
  वीके / पीकेपी / जेके / सीएल-352 8                                                                                                                                                                                                                                                                                                                                                                       
                                                                                                                                                                                                                                                                                                                                                                                                          
                                                                                                                                                                                                                                                                                                                                                                                                          
    
    
    (Release ID: 1500662) Visitor Counter : 4