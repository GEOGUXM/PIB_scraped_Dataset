      प्रधानमंत्री कार्यालय

      प्रधानमंत्री का अतिरिक्त सचिवों एवं संयुक्त सचिवों के साथ चौथा संवाद
      Posted On: 31 AUG 2017 2:36PM by PIB Delhi


    प्रधानमंत्री श्री नरेन्‍द्र मोदी ने बुधवार को भारत सरकार में कार्यरत 80 अतिरिक्‍त सचिवों और संयुक्त सचिवों के समूह से मुलाकात एवं बातचीत की। इस तरह की पांच संवाद श्रृंखला में यह चौथा संवाद था।


    संवाद के दौरान अधिकारियों ने गवर्नेंस, स्वास्थ्य देखभाल, स्वास्थ्य शिक्षा, कृषि, जल संसाधन, ई–गवर्नेंस, कर प्रशासन और जीएसटी, ईज ऑफ डूइंग बिजनेस, शिकायत निवारण और बाल अधिकारों जैसे विषयों पर अपने अनुभव साझा किए।


    प्रधानमंत्री ने गवर्नेंस की प्रक्रिया में सुधार करने की दिशा में अधिकारियों से काम करने का अनुरोध किया उन्होंने कहा कि टीम भावना को विकसित करने के लिए मानवीय स्पर्श अनिवार्य होता है जो कि सामूहिक परिणाम दे सकता है।


    भारत के पक्ष में वर्तमान सकारात्मक वैश्विक परिदृश्य पर बात करते हुए, प्रधानमंत्री ने अधिकारियों को वर्ष 2022 तक न्यू इंडिया के निर्माण की दिशा में स्पष्ट उद्देश्यों के साथ कार्य करने को कहा।


    ******


    अतुल तिवारी/शाहबाज हसीबी/बाल्‍मीकि महतो/हरीश जैन

    
    
    (Release ID: 1501324) Visitor Counter : 11