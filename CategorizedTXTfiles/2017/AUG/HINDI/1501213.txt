      महिला एवं बाल विकास मंत्रालय

      श्रीमती मेनका संजय गांधी कल आंगनवाड़ी कार्यकर्ताओं को राष्‍ट्रीय पुरस्‍कार प्रदान करेंगी
      Posted On: 30 AUG 2017 5:58PM by PIB Delhi


    महिला और बाल विकास मंत्री श्रीमती मेनका संजय गांधी बच्‍चों के विकास और आईसीडीएस योजना के अंतर्गत संबद्ध क्षेत्रों में आंगनवाडी कार्यकर्ताओं की उल्‍लेखनीय सेवाओं के लिए कल उन्‍हें नई दिल्‍ली में राष्‍ट्रीय पुरस्‍कार प्रदान करेंगी। आंगनवाड़ी कार्यकर्ताओं को राष्‍ट्रीय और राज्‍य स्‍तर पर पुरस्‍कृत करने की योजना वर्ष 2000-01 में शुरू की गई थी। यह पुरस्‍कार हर वर्ष दिये जाते हैं।


    राष्‍ट्रीय स्‍तर के पुरस्‍कार के रूप में 25,000 रूपये नकद और एक प्रशस्ति पत्र दिया जाता है, जबकि राज्‍य स्‍तर के पुरस्‍कार के रूप में 5,000 रूपये नकद और एक प्रशस्ति पत्र दिया जाता है।


    पिछले दो वर्ष के दौरान वर्ष 2011-12 से पुरस्‍कार दिये गये। वर्ष 2016-17 के लिए कल 51 कार्यकर्ताओं को पुरस्‍कृत किया जाएगा।


    दिशा-निर्देशों के अनुसार राष्‍ट्रीय स्‍तर के पुरस्‍कार के लिए उन आंगनवाड़ी कार्यकर्ताओं को राज्‍य/संघ शासित प्रदेश स्‍तर के विजेताओं में से मनोनीत किया जाता है। राष्‍ट्रीय स्‍तर पर आंगनवाड़ी कार्यकर्ताओं के मनोनयन की संख्‍या राज्‍य/संघ शासित प्रदेशों के आकार और चल रही आईसीडीएस परियोजनाओं पर निर्भर करती है।


    राज्‍य/संघ शासित प्रदेशों से प्राप्‍त नामों की जांच एक चयन समिति करती है, जिसके बाद पुरस्‍कारों के लिए चुना जाता है।


    ******


    वीके/केपी/जीआरएस–3580

    
    
    (Release ID: 1501213) Visitor Counter : 8