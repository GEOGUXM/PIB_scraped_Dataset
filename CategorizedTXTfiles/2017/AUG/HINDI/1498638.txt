      गृह मंत्रालय

      एनडीआरएफ के महानिदेशक ने मीडिया को बाढ़ प्रभावित क्षेत्रों में राहत और बचाव कार्यो के बारे में जानकारी दी
      Posted On: 04 AUG 2017 4:20PM by PIB Delhi

                                                                                                                                                                                                                                                                                                                                                                                                                                                                                                 
राष्ट्रीय आपदा मोचन बल (एनडीआरएफ) के महानिदेशक श्री संजय कुमार ने आज यहां मीडिया को संबोधित करते हुए एनडीआरएफ द्वारा देश के बाढ़ प्रभावित क्षेत्रों में की गई विभिन्न गतिविधियों से अवगत कराया।                                                                                                                                                                                                                                                                                                  
                                                                                                                                                                                                                                                                                                                                                                                                                                                                                                 
संबोधन के दौरान श्री संजय कुमार ने बताया कि इस वर्ष एनडीआरएफ ने असम, पश्चिम बंगाल, गुजरात और राजस्थान के बाढ़ प्रभावित क्षेत्रों में 1,837 लोगों को बचाया और 9,684 लोगों को सुरक्षित स्थानों पर पहुंचाया है। उन्होंने बताया कि एनडीआरएफ टीम बाढ़ प्रभावित क्षेत्रों में बचाव कार्यों में जुटी हुई है। टीम के सदस्य आपदा के समय राज्य सरकारों से समन्वय का बेहतर काम कर रहे हैं।                                                                                                                  
                                                                                                                                                                                                                                                                                                                                                                                                                                                                                                 
श्री कुमार ने बताया कि एनडीआरएफ 313 मॉक ड्रिल कर चुका है। 475 स्कूलों में सुरक्षा कार्यक्रम चलाए गए और विभिन्न राज्यों में एसडीआरएफ (राज्य आपदा मोचन बल) के 1,237 जवानों को प्रशिक्षण दिया गया। इन जवानों को स्वास्थ्य, संरचना के टूटने, खोज और बचाव आदि के बारे में जानकारी दी गई। आपदा की दृष्टि से संवेदनशील क्षेत्रों में वहां के समुदायों को ध्यान में रखते हुए एनडीआरएफ जागरुकता और क्षमता विकास कार्यक्रम भी संचालित करता आ रहा है। अब तक 3,95,605 लोग इन कार्यक्रमों का लाभ उठा चुके हैं।
                                                                                                                                                                                                                                                                                                                                                                                                                                                                                                 
******                                                                                                                                                                                                                                                                                                                                                                                                                                                                                           
                                                                                                                                                                                                                                                                                                                                                                                                                                                                                                 
                                                                                                                                                                                                                                                                                                                                                                                                                                                                                                 
                                                                                                                                                                                                                                                                                                                                                                                                                                                                                                 
वीके/डीआरसी/सीएस-3279                                                                                                                                                                                                                                                                                                                                                                                                                                                                            
    
    
    (Release ID: 1498638) Visitor Counter : 7