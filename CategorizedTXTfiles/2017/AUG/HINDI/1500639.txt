      राष्ट्रपति सचिवालय

      गणेश चतुर्थी की पूर्व संध्या पर राष्ट्रपति का बधाई संदेश
      Posted On: 24 AUG 2017 5:23PM by PIB Delhi


    राष्ट्रपति श्री राम नाथ कोविंद ने गणेश चतुर्थी के शुभ अवसर पर देशवासियों को बधाई दी है।


    अपने बधाई संदेश में राष्ट्रपति ने कहा, "गणेश चतुर्थी के अवसर पर, मैं सभी देशवासियों को अपनी हार्दिक बधाई और शुभकामनाएं देता हूं।


    गणेशजी ज्ञान, समृद्धि और सौभाग्य के देवता हैं। प्रत्येक नया कार्य शुरू करने से पहले उनकी पूजा की जाती है। महान स्वतंत्रता सेनानी, लोकमान्य बाल गंगाधर तिलक ने देश के स्वतंत्रता आंदोलन में लोगों को जोड़ने के लिए गणेश चतुर्थी के पर्व को बढ़ावा दिया। आइए, इस दिन हम सब एकजुट होकर एक मजबूत, शांतिपूर्ण औऱ समृद्ध भारत के निर्माण का संकल्प लें।


    गणेशजी के जन्म के उपलक्ष्य में मनाए जा रहे इस त्योहार पर भारत की प्रगति पथ की बाधाएं मिट जाएं और हम सबको आनंद, खुशहाली और शांति का आशीर्वाद मिले।"


    ******


    वीके/केजे/वाईबी-3523

    
    
    (Release ID: 1500639) Visitor Counter : 4