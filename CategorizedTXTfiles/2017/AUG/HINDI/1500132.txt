      राष्ट्रपति सचिवालय

      भारत के राष्ट्रपति ने उत्तर प्रदेश के राज्यपाल को पत्र लिखकर पुरी-हरिद्वार कलिंगा उत्कल एक्प्रेस रेलगाड़ी के पटरी से उतरने के कारण लोगों के मारे जाने पर शोक व्यक्त किया
      Posted On: 20 AUG 2017 5:39PM by PIB Delhi


    भारत के राष्ट्रपति श्री रामनाथ कोविंद ने उत्तर प्रदेश के राज्यपाल श्री राम नायक को पत्र लिखकर उत्तर प्रदेश में मुजफ्फरनगर के पास खतौली में पुरी-हरिद्वार कलिंगा उत्कल एक्सप्रेस के पटरी से उतर जाने के कारण मारे गए लोगों के प्रति शोक व्यक्त किया है।


    अपने संदेश में राष्ट्रपति ने कहा कि उत्तर प्रदेश में मुजफ्फरनगर के पास खतौली में पुरी-हरिद्वार कलिंगा उत्कल एक्सप्रेस के पटरी से उतर जाने की घटना के बारे में जान कर मुझे दुःख पहुंचा है। इस दुर्घटना में कई लोग मारे गए और कई अन्य घायल हुए है।


    मैं समझता हूँ कि राज्य सरकार और रेलवे प्रशासन प्रभावित परिवारों को सभी संभव सहायता और घायलों को बेहतर चिकित्सा सेवा उपलब्ध करा रहे हैं।


    कृपया दिवंगत व्यक्तियों के परिवारों को मेरी हार्दिक संवेदनाएं व्यक्त करे। मैं दुर्घटना में घायल व्यक्तियों के शीघ्र स्वास्थ्य लाभ की कामना करता हूँ।


    ***


    वीके/पीकेए/आरके/सीएल- 3473

    
    
    (Release ID: 1500132) Visitor Counter : 7