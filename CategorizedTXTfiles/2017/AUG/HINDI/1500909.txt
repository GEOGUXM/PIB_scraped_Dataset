      पेयजल एवं स्‍वच्‍छता मंत्रालय

      पेयजल व स्वच्छता मंत्रालय ने स्वच्छ भारत मिशन की वर्षगांठ पर दिए जाने वाले मीडिया पुरस्कारों के लिए प्रस्ताव आमंत्रित किए
      Posted On: 28 AUG 2017 6:41PM by PIB Delhi


    पेयजल व स्वच्छता मंत्रालय ने स्वच्छ भारत मीडिया पुरस्कारों के लिए मीडिया संस्थानों से प्रस्ताव आमंत्रित किए हैं। ये पुरस्कार स्वच्छ भारत मिशन की तीसरी वर्षगांठ पर 2 अक्टूबर, 2017 को प्रदान किए जाएंगे। इन पुरस्कारों का उद्देश्य वैसे मीडिया संस्थानों को प्रोत्साहित करना है जिन्होंने 2014 में प्रारम्भ किए गए स्वच्छ भारत मिशन कार्यक्रम के संदर्भ में जागरूकता बढ़ाकर तथा अन्य विशेष कार्यक्रमों के माध्यम से स्वच्छता को एक जन-आन्दोलन बनाने का प्रयास किया है।


    कृपया निम्नलिखत प्रश्नों का उत्तर दें तथा अपने संस्थान का ब्यौरा जैसे नाम, माध्यम (प्रिन्ट, टेलीविजन, रेडियो आदि), दर्शकों/पाठकों की संख्या आदि का उल्लेख करें।


    कृपया अपनी प्रवृष्टि ई-मेल के माध्यम से gpsingh@washinstitute.org पर भेजें तथा इसकी प्रतिलिपि anisha.pmcmdws@gmail.com पर प्रेषित करें और इसका शीर्षक ‘स्वच्छ भारत मीडिया पुरस्कार का प्रस्ताव’ प्रदान करें। प्रस्ताव जमा करने की अंतिम तिथि 10 सितम्बर, 2017 है।

     1. स्वच्छ भारत मिशन के सम्बन्ध में आप की समझ क्या है? इस कार्यक्रम का मजबूत पक्ष क्या है और इसके समक्ष किस प्रकार की चुनौतियाँ है? कृपया 250 शब्दों में वर्णन कीजिए।
     2. राष्ट्रीय और क्षेत्रीय स्तरों पर स्वच्छता से संबंधित मुद्दों को कवर करने के लिए क्या आपके पास बीट पत्रकार या पत्रकारों का एक समर्पित समूह है?
     3. स्वच्छता के लिए क्या आपने कोई विशेष मीडिया अभियान चलाया है या नागरिकों को इस मिशन से जोड़ने के लिए कोई कार्यक्रम आयोजित किया है? कृपया 300 शब्दों में इसकी जानकारी दें और इन विशेष पहलों के प्रभावों का भी ब्यौरा दें।
     4. क्या आपने पिछले एक वर्ष में स्वच्छता को समर्पित कोई विशेष फीचर/कार्यक्रम आयोजित किया है? कृपया 300 शब्दों में इसकी जानकारी दें।
     5. आपके संस्थान ने पिछले वर्ष स्वच्छ भारत मिशन के संदेश को लोगों तक पहुंचाने के लिए कितनी खबरे की हैं? (अधिकतम 300 शब्द)

    देश में स्वच्छता को बढ़ावा देने के लिए यदि आपने कोई अन्य पहल/कार्यक्रम किया है तो इसका उल्लेख करें।(अधिकतम 300 शब्द)


    पेयजल व स्वच्छता मंत्रालय एक ज्यूरी का गठन करेगा जो प्रवृष्टियों का मूल्यांकन सहित विजेताओं का चयन करेगा। ज्यूरी का निर्णय अन्तिम और मान्य होगा।


    ******


    वीके/जेके/सीएल- 3556

    
    
    (Release ID: 1500909) Visitor Counter : 7
    
    
    
    
    

5.