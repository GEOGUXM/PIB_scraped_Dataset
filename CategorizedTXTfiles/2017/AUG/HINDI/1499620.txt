      राष्ट्रपति सचिवालय

      राष्ट्रपति ने जन्माष्टमी के अवसर पर देशवासियों को बधाई दी
      Posted On: 14 AUG 2017 7:08PM by PIB Delhi

                                                                                                                                                                                              
राष्ट्रपति श्री राम नाथ कोविन्‍द ने जन्माष्टमी के अवसर पर देशवासियों को बधाई दी है। उन्‍होंने अपने संदेश में कहा –                                                                            
                                                                                                                                                                                              
“जन्माष्टमी के शुभ अवसर पर मैं सभी देशवासियों को हार्दिक बधाई और शुभकामनाएं देता हूं।                                                                                                         
                                                                                                                                                                                              
भगवान कृष्ण के जीवन के आदर्श सबके लिए मूल्यवान हैं। अनीति के विरुद्ध नीति का साथ देने, लोक कल्याण की भावना से काम करने तथा फल की चिंता किए बिना कर्म करने की उनकी शिक्षा सबको प्रेरणा देती है।
                                                                                                                                                                                              
आइए इस पावन पर्व के दिन हम सब श्रीकृष्ण के बताए मार्ग पर चलने का संकल्प लें, तथा लोकहित में काम करते हुए अपने समाज एवं राष्ट्र को मजबूत बनाएं।”                                               
                                                                                                                                                                                              
******                                                                                                                                                                                        
                                                                                                                                                                                              
                                                                                                                                                                                              
                                                                                                                                                                                              
अतुल तिवारी/शाहबाज हसीबी/हिमांशु सिंह                                                                                                                                                         
    
    
    (Release ID: 1499620) Visitor Counter : 3