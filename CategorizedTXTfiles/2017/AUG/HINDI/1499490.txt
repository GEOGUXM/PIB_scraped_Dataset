      सामाजिक न्‍याय एवं अधिकारिता मंत्रालय

      श्री थावर चन्द गहलोत ने नेशनल ट्रस्ट के समावेशी स्वाधीनता दिवस समारोहों का उद्घाटन किया
      Posted On: 13 AUG 2017 6:12PM by PIB Delhi

                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                         
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                         
सामाजिक न्याय व अधिकारिता मंत्री श्री थावर चन्द गहलोत ने आज यहा नेशनल ट्रस्ट द्वारा आयोजित समावेशी स्वाधीनता दिवस समारोहों का उद्घाट्न किया। इस अवसर पर समाजिक न्याय व अधिकारिता राज्य मंत्री श्री कृष्णपाल गुर्जर भी उपस्थित थे। नई दिल्ली क्षेत्र की सांसद श्रीमती मीनाक्षी लेखी, सीमा सुरक्षा बल के महानिदेशक श्री के.के. शर्मा सम्मानित अतिथि थे।                                                                                                                                                                                                                                                                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                         
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                         
इस अवसर संबोधित करते हुए श्री थावर चन्द गहलोत ने कहा कि उनका मंत्रालय दिव्यांगजनों के कल्याण के लिए पूर्णतः प्रतिबद्ध है तथा पिछले तीन वर्षों में कई नई योजनाए व कार्यक्रम शुरू किए गए है। उन्होने कहा कि इन योजनाओं का लाभ बड़ी संख्या में दिव्यांगों को प्रदान करने के लिए दिव्यागजनों की श्रेणियों को सात से बढाकर 21 कर दिया गया है। उन्होने नेशनल ट्रस्ट की प्रशंसा करते हुए कहा कि ट्रस्ट ने समावेशी स्वतन्त्रता दिवस समारोह का आयोजन करके एक महत्वपूर्ण कार्य किया है। यह कार्यक्रम समावेशी भारत पहल के एक भाग के रूप में आयोजित किया गया है। जागरूकता अभियान में सभी वर्गों के लगभग 2500 लोगों ने हिस्सा लिया। इनमे से 500 लोग ऐसे थे जो बौद्धिक एवं विकासात्मक दिव्यांगता की श्रेणी में आते है। श्री गहलोत ने कहा कि समावेशी स्वाधीनता दिवस समारोह अखिल भारतीय प्रयास है और इसी तरह की गतिविधियां बैंगलौर, गुन्टुर, जोरहाट, मुम्बई, हैदराबाद, कोलकाता, कन्याकुमारी, त्रिवेन्द्र, वाराणसी, रायगढ, अहमदाबाद, उदयपुर, धनबाद, भोपाल, भुवनेशवर, और होशियारपुर में भी आयोजित की गई है।
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                         
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                         
71 वें स्वाधीनता दिवस से पहले आयोजित किया गया यह कार्यक्रम समावेशी स्वाधीनता दिवस समारोह, समावेशी भारतीय पहल-एक जागरूकता अभियान का हिस्सा है। नेशनल ट्रस्ट समाजिक न्याय और अधिकारिता मंत्रालय की एक वैधानिक इकाई है। इस कार्यक्रम का उद्देश्य समावेशी शिक्षा, समावेशी रोजगार और समावेशी समुदायिक जीवन के जरिए बौद्धिक और विकासात्मक दिव्यांगता वाले व्यक्तियों तक पहुंचना है और उन्हे लाभान्वित करना हैं।                                                                                                                                                                                                                                                                                                                                                                                                                                                                                                                                                                                
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                         
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                         
आज सुबह 7 बजे से नई दिल्ली के चाणक्यपुरी क्षेत्र में नीति बाग पर स्थित नेहरू पार्क में बड़ी संख्या में जागरूकता गतिविधिया चलाई गई। इस दिवस का मूल विषय ‘पूर्वाग्रह से आजादी’ रखा गया। बौद्धिक और विकासात्मक दिव्यांगता से बाधित 500 लोगों सहित लगभग 2500 लोगों ने इसमें हिस्सा लिया। इस दौरान विभिन्न सांस्कृतिक गतिविधियों का आयोजन किया गया जिनमे योगा, एरोबिक्स व्हीलचेयर बास्केट बॉल जुड़ो कराटे बॉक्सिंग, नुक्कड़ नाटक, थिएटर नाटक और समावेशी वॉक शामिल थे।                                                                                                                                                                                                                                                                                                                                                                                                                                                                                                                         
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                         
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                         
एनएचपीसी, एनडीएमसी, बीएसएफ और एनसीसी ने समावेशी भारतीय पहल के इस कार्यक्रम को सफल बनाने के लिए सहयोग दिया। नेशनल ट्रस्ट के संयुक्त सचिव मुख्य कार्यकारी अधिकारी श्री मुकेश जैन ने कहा कि ‘बौद्धिक और विकासात्मक दिव्यांगता वाले लोगों के समावेश को प्रोत्साहित करने के लिए समावेशी भारतीय पहल जैसे कार्यक्रम बडी संख्या में समाज को संवेदनशील बनाते है’।                                                                                                                                                                                                                                                                                                                                                                                                                                                                                                                                                                                                                                 
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                         
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                         
***                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                      
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                         
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                         
वीके/पीकेए/सीएल/डीके-3374                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                         
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                         

    

    
    (Release ID: 1499490) Visitor Counter : 10