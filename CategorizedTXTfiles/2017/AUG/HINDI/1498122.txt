      महिला एवं बाल विकास मंत्रालय

      प्रतिष्ठित ‘वुमन ऑफ़ इंडिया फेस्टिवल’ के लिए लोगो डिजाइन करने की प्रतियोगिता
      Posted On: 02 AUG 2017 3:32PM by PIB Delhi


    महिला एवं बाल विकास मंत्रालय ने अक्टूबर, 2017 में दिल्ली हाट में आयोजित होने वाले प्रतिष्ठित ‘वुमन ऑफ़ इंडिया फेस्टिवल’ के लिए लोगो डिजाइन करने की प्रतियोगिता शुरू की है। यह उन डिजायनरों के लिए एक सुनहरा मौका है जो राष्ट्रीय फलक पर अपनी सृजनात्मकता को सफल होते देखना चाहते हैं। ‘वुमन ऑफ़ इंडिया फेस्टिवल’ में महिलाओं द्वारा तैयार किए गए या उपजाये गए ऑर्गेनिक उत्पादों का सबसे बड़ा संग्रह प्रस्तुत किया जाएगा। फेस्टिवल का आयोजन महिलाओं के आर्थिक सशक्तिकरण पहल के तहत महिला एवं बाल विकास मंत्रालय द्वारा आयोजित और प्रायोजित किया जाएगा। इस फेस्टिवल में लाखों की संख्या में राष्ट्रीय और अंतर्राष्ट्रीय आगंतुकों और खरीदारों के पहुंचने की उम्मीद है।


    महिला एवं बाल विकास मंत्रालय चाहता है कि इस अहम प्रतियोगिता के लिए खास पहचान वाला लोगो डिजाइन करने में नागरिकों का स्वैच्छिक योगदान हो। इस प्रतियोगिता का विवरण मंत्रालय के फेसबुक और ट्विटर अकाउंट पर उपलब्ध है। इसके लिए आवेदन जमा करने की आखिरी तारीख 21 अगस्त, 2017 है।


    ***


    वीके/एके/एमएम 3234

    
    
    (Release ID: 1498122) Visitor Counter : 28