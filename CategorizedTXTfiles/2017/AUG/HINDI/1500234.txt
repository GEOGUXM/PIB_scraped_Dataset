      खान मंत्रालय

      जून 2017 में खनिज पदार्थों का उत्‍पादन (अनंतिम)
      Posted On: 21 AUG 2017 4:44PM by PIB Delhi

                                                                                                                                                                                                                                                                                                                                                                                                                                                                                                                                                                        
जून, 2017 में खनन एवं उत्खनन क्षेत्र का खनिज उत्पादन सूचकांक 98.8 अंक रहा, जो जून, 2016 के मुकाबले 0.4 प्रतिशत ज्‍यादा है। यह आकलन नई श्रृंखला (2011-12=100) के आधार पर किया गया है।                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                                                                                                                                        
जून, 2017 के दौरान देश में कुल मिलाकर 19363 करोड़ रुपये मूल्य के खनिजों का उत्पादन हुआ, जिसमें परमाणु एवं लघु या गौण खनिज शामिल नहीं हैं। इसमें कोयले का सर्वाधिक 6743 करोड़ रुपये (35 प्रतिशत) का योगदान रहा। इसके बाद महत्व की दृष्टि से क्रमश: इन खनिजों का योगदान रहा: पेट्रोलियम (कच्चा)-5424 करोड़ रुपये, प्राकृतिक गैस (उपयोग की गई) – 2220 करोड़ रुपये, लौह अयस्क- 2526 करोड़ रुपये, चूना पत्थर- 612 करोड़ रुपये और लिग्नाइट- 733 करोड़ रुपये। जून, 2017 के दौरान खनिजों के कुल उत्पादन में मूल्य की दृष्ट से इन छह खनिजों का कुल योगदान तकरीबन 94 फीसदी का रहा।
                                                                                                                                                                                                                                                                                                                                                                                                                                                                                                                                                                        
जून, 2017 में महत्वपूर्ण खनिजों का उत्पादन कुछ इस प्रकार रहा: कोयला- 487 लाख टन, लिग्नाइट- 41 लाख टन, प्राकृतिक गैस (उपयोग की गई)- 2684 मिलियन क्यूबिक मीटर, पेट्रोलियम (कच्चा)- 30 लाख टन, बॉक्साइट- 1691 हजार टन, क्रोमाइट-174 हजार टन, तांबा सांद्र- 12 हजार टन, सोना -127 किलो ग्राम, लौह अयस्क- 163 लाख टन, सीसा सांद्र- 22 हजार टन, मैग्नीज अयस्क- 211 हजार टन, जस्ता सांद्र- 129 हजार टन, एपेटाइट एवं फॉस्‍फोराइट- 165 हजार टन, चूना पत्थर- 276 लाख टन, मैग्नेसाइट- 16 हजार टन और हीरा- 5087 कैरेट।                                                              
                                                                                                                                                                                                                                                                                                                                                                                                                                                                                                                                                                        
जून, 2017 के दौरान अनेक महत्वपूर्ण खनिजों की उत्पादन वृद्धि दर जून, 2016 की तुलना में सकारात्मक रही। इनमें जिंक सांद्र (77.2%), हीरा (73.5%), एपेटाइट एवं फॉस्‍फोराइट (49.6%), सीसा सांद्र (29.6%), मैगनीज अयस्‍क (19.3%), तांबा सांद्र (18.2%), लिगनाइट (11.8%), लौह अयस्क (7.9%), उपयोग की गई प्राकृतिक गैस (6.9%), सोना (6.7%) और कच्चा पेट्रोलियम (0.6%) रहा। जिन महत्वपूर्ण खनिजों की उत्पादन वृद्धि दर नकारात्मक रही उनमें मैग्नेसाइट (-45.4%), क्रोमाइट (-41.2%), बॉक्साइट (-22.9%), कोयला (-6.7%) और चूना पत्‍थर (0.8%) शामिल हैं।                              
                                                                                                                                                                                                                                                                                                                                                                                                                                                                                                                                                                        
*****                                                                                                                                                                                                                                                                                                                                                                                                                                                                                                                                                                   
                                                                                                                                                                                                                                                                                                                                                                                                                                                                                                                                                                        
                                                                                                                                                                                                                                                                                                                                                                                                                                                                                                                                                                        
                                                                                                                                                                                                                                                                                                                                                                                                                                                                                                                                                                        
वीके/एके/एसकेपी – 3485                                                                                                                                                                                                                                                                                                                                                                                                                                                                                                                                                  
    
    
    (Release ID: 1500234) Visitor Counter : 9