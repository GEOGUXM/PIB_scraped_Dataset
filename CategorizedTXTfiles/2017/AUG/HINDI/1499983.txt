      गृह मंत्रालय

      जब तक किसान खुशहाल नहीं होगा, नये भारत का निर्माण नहीं होगा - श्री राजनाथ सिंह
      Posted On: 17 AUG 2017 8:05PM by PIB Delhi

                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                    
केन्द्रीय गृह मंत्री श्री राजनाथ सिंह ने कहा कि केन्द्र सरकार किसानों के हित के लिए कई महत्वपूर्ण कार्यक्रम चला रही है। उन्होंने कहा कि प्रधानमंत्री श्री नरेन्द्र मोदी ने नये भारत के निर्माण का संकल्प लिया है जब तक देश का किसान खुशहाल नहीं होगा, नये भारत का निर्माण नहीं होगा। उत्तर प्रदेश फसली कर्जमाफी योजना के अंतर्गत पात्र किसानों को कर्ज माफी प्रमाण पत्र देने के लिए लखनऊ में आज आयोजित कार्यक्रम में केन्द्रीय गृह मंत्री ने कहा कि भारत छोड़ो आन्दोलन में किसानों ने अहम भूमिका निभायी थी। श्री सिंह ने कहा कि केन्द्र सरकार ने फसल बीमा योजना के लिए किसानों को कम प्रीमियम पर ज्यादा बीमा की सुविधा दी है। उन्होंने कहा कि देश की बड़ी अनाज मंडियों को इन्टरनेट से जोड़कर किसानों को पैदावार का उचित दाम दिलाने की दिशा में महत्वपूर्ण कदम उठाया गया है। उन्होंने कहा कि केन्द्र सरकार प्रति हेक्टेयर उत्पादन बढ़ाने की दिशा में कार्य कर रही है।
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                    
मुख्यमंत्री योगी आदित्यनाथ ने कहा कि बिचौलियों को समाप्त किया जायेगा। उन्होंने कहा कि गेहूं की दर धान की भी रिकार्ड खरीद करायी जायेगी। इस मौके पर उप मुख्यमंत्री श्री दिनेश शर्मा और श्री केशव प्रसाद मौर्य सहित अन्य मंत्रीगण भी मौजूद थे।                                                                                                                                                                                                                                                                                                                                                                                                                                                                                                                                                                                                                         
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                    
--------------                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                      
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                    
कुलदीप धतवालिआ/श्रीकांत/हरिमोहन                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                     
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                    
    
    
    (Release ID: 1499983) Visitor Counter : 9