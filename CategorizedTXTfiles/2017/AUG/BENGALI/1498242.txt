      কেন্দ্রীয়মন্ত্রিসভারসচিবালয়

      পুনর্নবীকরণ যোগ্য জ্বালানি ক্ষেত্রে ভারত-স্পেন সহযোগিতা চুক্তি সম্পর্কে আলোচনা কেন্দ্রীয় মন্ত্রিসভার বৈঠকে
      পুনর্নবীকরণযোগ্য জ্বালানি ক্ষেত্রে ভারত ও স্পেনের মধ্যে সম্পাদিত সহযোগিতা চুক্তি সম্পর্ক

      Posted On: 03 AUG 2017 12:34PM by PIB Kolkata

    পুনর্নবীকরণযোগ্য জ্বালানি ক্ষেত্রে ভারত ও স্পেনের মধ্যে সম্পাদিত সহযোগিতা চুক্তি সম্পর্কে আজ এখানে অবহিত করা হল কেন্দ্রীয় মন্ত্রিসভাকে। প্রধানমন্ত্রী শ্রী নরেন্দ্র মোদীর নেতৃত্বে অনুষ্ঠিত মন্ত্রিসভার বৈঠকে এই সহযোগিতা চুক্তি সম্পর্কে বিস্তারিতভাবে আলোচনা করা হয়। চুক্তিটি স্বাক্ষরিত হয় স্পেনে এ বছরের ৩০ মে তারিখে।
    
    ভারত-স্পেন সহযোগিতা চুক্তিটি পুনর্নবীকরণযোগ্য জ্বালানি ক্ষেত্রে দ্বিপাক্ষিক সহযোগিতাকে আরও জোরদার করে তুলবে বলে আশা করা হয়েছে। এছাড়াও, জ্ঞান ও অভিজ্ঞতা বিনিময় এবং নেটওয়ার্ক সম্পর্কিত তথ্যের আদানপ্রদানের ক্ষেত্রেও এই চুক্তি বিশেষ সাহায্য করবে।
    
    প্রসঙ্গত উল্লেখ্য, পারস্পরিক কল্যাণে নতুন এবং পুনর্নবীকরণযোগ্য জ্বালানি সম্পর্কিত বিষয়গুলিতে প্রযুক্তিগত সহযোগিতা প্রসারের মাধ্যমে এক শক্তিশালী প্রাতিষ্ঠানিক সম্পর্ক গড়ে তোলার লক্ষ্য রয়েছে ভারত ও স্পেন – দুটি দেশেরই। সহযোগিতা সম্পর্কিত বিষয়গুলির আলোচনা, পর্যালোচনা এবং দেখভালের দায়িত্বে একটি যৌথ কার্য নির্বাহী কমিটি গড়ে তোলারও সংস্থান রয়েছে এই চুক্তির আওতায়।

    
    
    (Release ID: 1498242) Visitor Counter : 2
    
    

      Background release reference

      ভারত-স্পেন সহযোগিতা চুক্তিটি পুনর্নবীকরণযোগ্য জ্বালানি ক্ষেত্রে দ্বিপাক্ষিক সহযোগিতাকে আরও জোরদার