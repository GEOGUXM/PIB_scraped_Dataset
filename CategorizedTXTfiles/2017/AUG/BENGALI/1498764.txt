      বিজ্ঞানওপ্রযুক্তিমন্ত্রক

      মোহালিতে এন এ বি আই-সি আই এ বি - র নবনির্মিত দুই ভবনের দ্বারোদ ঘাটন করলেন কেন্দ্রীয় বিজ্ঞান , প্রযুক্তি ও পরিবেশ মন্ত্রী ড. হর্ষ বর্ধন
      জাতীয় কৃষি - খাদ্যজৈব প্রযুক্তি প্রতিষ্ঠান

      Posted On: 08 AUG 2017 10:25AM by PIB Kolkata

    জাতীয় কৃষি - খাদ্যজৈব প্রযুক্তি প্রতিষ্ঠান ( এন এ বি আই ) এবং উদ্ভাবনগত ও প্রায়োগিক জৈব প্রক্রিয়াকরণ কেন্দ্র ( সি আই এ বি )- র আনুষ্ঠানিক দ্বারোদঘাটন করলেন কেন্দ্রীয় বিজ্ঞান , প্রযুক্তি , ভূবিজ্ঞান , পরিবেশ , বন ও জলবায়ু পরিবর্তন মন্ত্রী ড . হর্ষবর্ধন । ভারত সরকারের বিজ্ঞান ও প্রযুক্তি মন্ত্রকের জৈব প্রযুক্তি দফতরের প্রশাসনিক নিয়ন্ত্রণ শাখার অধীনে নবনির্মিত প্রশাসনিক ও গবেষণা ভবনের বাড়ি দু’টির অবস্থান পাঞ্জাবের মোহালিতে সেক্টর৮১ - র সাহিবজাদা অজিত সিংহ নগরে । উদ্বোধনী অনুষ্ঠানে রবিবার কেন্দ্রীয়মন্ত্রী ছাড়াও কেন্দ্রীয় জৈব প্রযুক্তি দফতরের সচিব ড . কে বিজয় রাঘবন , চন্ডিগড়ে পাঞ্জাব বিশ্ববিদ্যালয়ের উপাচার্য অধ্যাপক অরুণকুমার গ্রোভার , এন এ বি আই - র নির্বাহী অধিকর্তা ড . টি আর শর্মা , সি আই এ বি - র মুখ্যনির্বাহী আধিকারিক ড . রাজেন্দর সিংহ সাঙ্গোয়ান সহ অন্য বিশিষ্ট ব্যক্তিবর্গ ।
    
    ড . হর্ষবর্ধন নতুন ভবন দু’টি জাতির উদ্দেশে উৎসর্গ করে নিজের বক্তব্যে জানান , এই প্রতিষ্ঠানগুলিতে উন্নত গুণমানের গবেষণা ও অত্যাধুনিক যন্ত্রপাতি এবং পরিকাঠামোর যথাযথ ব্যবহারেই আসল সার্থকতা পাওয়া যাবে । বিশেষকরে এর সুফল দেশের সাধারণ মানুষের কাছে পৌছানোর ওপরেই তিনি গুরুত্ব আরোপ করেন।তিনি একই সঙ্গে বিজ্ঞানী এবং শিক্ষার্থী, যাঁরা গবেষণার কাজে নিয়োজিত,তাঁদের জৈবপ্রযুক্তির বিভিন্ন উপাদানগুলিকে সমস্যা অনুসন্ধানে কার্যকর ব্যবহারের মাধ্যমে গুণগতমানের খাদ্য ও অপুষ্টির সমস্যা নিরসনে সর্বাত্মক সক্রিয়তার আহ্বান জানান। তিনি উভয় প্রতিষ্ঠানে বিজ্ঞান ও প্রযুক্তির আশির্বাদ কাজে লাগিয়ে ক্ষুধা ও অপুষ্টির অভিশাপমুক্তির প্রয়াসে নিয়োজিত হওয়ার জন্য এগিয়ে আসতে উৎসাহিত করেন। তিনি বলেন,জৈবপ্রযুক্তিগত উদ্ভাবনের মাধ্যমে পুষ্টি বিপ্লব নিশ্চিত করতে হবে। তবেই দেশেখাদ্য ও পুষ্টিগত নিরাপত্তা নিশ্চিত হবে বলে আশাবাদি অভিমত ব্যক্ত করেন ড.হর্ষবর্ধন ।
    
    তিনি সেখানকার শিক্ষাজীবীদের সঙ্গে মতামত বিনিময়ের অবকাশেও নিত্যনৈমিত্তিক ভাবনা-চিন্তার বাইরে গিয়ে তাদের বড় সড় স্বপ্নদেখার মাধ্যমে ব্যাপকতর উদ্ভাবনী বিষয় মানুষের উপযোগী করে প্রয়োগের আহ্বান জানান। তিনিএজন্য সুনির্দিষ্ট সময়ের লক্ষ্যমাত্রা বেঁধে কাজ করার পরামর্শ দেন।
    
    প্রসঙ্গত: এন এ বি আই এবং সি আই এ বি নিজেদের বিস্তারিত পরিসরে গবেষণা ও উদ্ভাবনধর্মী কাজের পাশাপাশি বিভিন্ন উদ্বুদ্ধকরণ ওসচেতনতার পাঠ্যক্রম এবং কর্মসূচি পরিচালনা করে কার্যকরি উৎপাদনের মাধ্যমে আয় বাড়ানোর ব্যাপারে ইতিমধ্যেই গোটা দেশের জন্য প্রভাবশালি কাজে নিয়োজিত আছে। তাদের গবেষণার ফসল বিশেষ মৌ স্বাক্ষরের মাধ্যমে স্থানীয় শিল্পোদ্যোগীরাও ব্যবহারের ব্যাপারে আগ্রহী হয়ে উঠেছেন, বলাই বাহুল্য।

    
    
    (Release ID: 1498764) Visitor Counter : 2
    
    

      Background release reference

      ভারত সরকারের বিজ্ঞান ও প্রযুক্তি মন্ত্রকের জৈব প্রযুক্তি দফতরের প্রশাসনিক নিয়ন্ত্রণ শাখার অধীনে নবনির্মিত প্রশাসনিক