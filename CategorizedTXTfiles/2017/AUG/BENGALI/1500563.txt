      কেন্দ্রীয়মন্ত্রিসভা

      অন্যান্য অনগ্রসর শ্রেণীগুলির ভাগ ও পুনর্বিন্যাসের বিষয়টি পরীক্ষা করে দেখার জন্য কমিশন গঠনের প্রস্তাবে সম্মতি কেন্দ্রীয় মন্ত্রিসভার
      প্রধানমন্ত্রী শ্রী নরেন্দ্র মোদীর নেতৃত্বে অনুষ্ঠিত কেন্দ্রীয় মন্ত্রিসভার বৈঠকে সংবিধানের ৩৪০ ধারার আওতায় অন্যান্য অনগ্রসর শ্রেণী

      Posted On: 24 AUG 2017 12:58PM by PIB Kolkata

    প্রধানমন্ত্রী শ্রী নরেন্দ্র মোদীর নেতৃত্বে অনুষ্ঠিত কেন্দ্রীয় মন্ত্রিসভার বৈঠকে সংবিধানের ৩৪০ ধারার আওতায় অন্যান্য অনগ্রসর শ্রেণী (ওবিসি)-কে বিভিন্নভাবে ভাগ করার বিষয়টি পরীক্ষা করে দেখার জন্য একটি কমিশন গঠনের প্রস্তাবে আজ সম্মতি দেওয়া হয়। কমিশনের চেয়ারম্যান পদে নিয়োগের ১২ সপ্তাহের মধ্যে রিপোর্ট পেশ করতে বলা হবে। নতুন এই কমিশন পরিচিত হবে ‘অন্যান্য অনগ্রসর শ্রেণীগুলিকে বিভিন্ন ভাগে চিহ্নিত করার জন্য কমিশন’ হিসেবে ।
    
    সংরক্ষণের প্রশ্নে অনগ্রসর শ্রেণী এবং সম্প্রদায়গুলির মধ্যে ফারাক বা বৈষম্যের বিষয়টি খতিয়ে দেখা হবে কমিশনের পক্ষ থেকে। এজন্য ওবিসি সম্পর্কিত কেন্দ্রীয় তালিকাটি অনুসরণ করা হবে। ওবিসি-দের বিভিন্ন ভাগে চিহ্নিত করার ব্যবস্থা গড়ে তোলার সুপারিশ পেশ করা হবে কমিশনের অন্যতম কাজ।
    
    প্রসঙ্গত উল্লেখ্য, ১৯৯২-এর ১৬ নভেম্বরের এক আদেশে শীর্ষ আদালত রায় দিয়েছিল যে কোন রাজ্যযদি সেখানকার অনগ্রসর শ্রেণীগুলির মধ্যে ভাগ বা পুনর্বিন্যাস প্রয়োজন বলে মনে করে তাহলে সেই কাজে এগিয়ে যাওয়ার ক্ষেত্রে কোনরকম সাংবিধানিক বা আইনি বিধি-নিষেধ নেই। অন্ধ্র প্রদেশ, তেলেঙ্গানা, পুদুচেরি, কর্ণাটক, হরিয়ানা, ঝাড়খণ্ড, পশ্চিমবঙ্গ,বিহার, মহারাষ্ট্র এবং তামিলনাড়ু ইতিমধ্যেই অন্যান্য অনগ্রসর শ্রেণীগুলির ভাগ ও পুনর্বিন্যাসের সিদ্ধান্ত গ্রহণ করেছে ।

    
    
    (Release ID: 1500563) Visitor Counter : 2
    
    

      Background release reference

      প্রধানমন্ত্রী শ্রী নরেন্দ্র মোদীর নেতৃত্বে অনুষ্ঠিত কেন্দ্রীয় মন্ত্রিসভার বৈঠকে সংবিধানের ৩৪০ ধারার আওতায় অন্যান্য অনগ্রসর শ্রেণী