      প্রধানমন্ত্রীরদপ্তর

      ২০১৭-র স্বাধীনতা দিবসে প্রধানমন্ত্রীর ভাষণ – ইংরাজিতে সংক্ষিপ্তসার
      প্রধানমন্ত্রী শ্রী নরেন্দ্র মোদী আজ ৭১তম স্বাধীনতা দিবস উপলক্ষে লালকেল্লার প্রাকার থেকে জাতির উদ্দেশে ভাষণ

      Posted On: 17 AUG 2017 3:50PM by PIB Kolkata

    প্রধানমন্ত্রী শ্রী নরেন্দ্র মোদী আজ ৭১তম স্বাধীনতা দিবস উপলক্ষে লালকেল্লার প্রাকার থেকে জাতির উদ্দেশে ভাষণ দেন। প্রধানমন্ত্রীর ভাষণের সংক্ষিপ্তসার নিম্নরূপ :
    
    1. স্বাধীনতা দিবসে আমার প্রিয় দেশবাসীকে অভিনন্দন জানাই।
    
    2. লালকেল্লার এই প্রাকার থেকে দেশের ১২৫ কোটি মানুষের পক্ষে আমি সেইসব মহান মানুষ, মা এবং বোনেদের কুর্ণিশ জানাই, যাঁরা দেশের স্বাধীনতা এবং মর্যাদার জন্য অবদান রেখেছেন, যাঁরা বহুকষ্ট ভোগ করেছেন এবং আত্মবলিদান দিয়েছেন।
    
    3. ভারতের স্বাধীনতার জন্য যেসব মহান নারী ও পুরুষ কঠোর পরিশ্রম করেছেন, আমি তাঁদের স্মরণ করি।
    
    4. দেশের বিভিন্ন প্রান্তে প্রাকৃতিক বিপর্যয়ে ক্ষতিগ্রস্ত এবং হাসপাতালে মৃত শিশুদের জন্য ভারতের মানুষ কাঁধে কাঁধ মিলিয়ে পাশে দাঁড়িয়েছে।
    
    5. এ বছরটি এক বিশেষবছর – ‘ভারত ছাড়ো’ আন্দোলনের ৭৫তম বার্ষিকী, চম্পারণ সত্যাগ্রহের শতবর্ষ এবং গণেশ উৎসবের ১২৫তম বর্ষ।
    
    6. তখনকার আন্দোলন ছিল‘ভারত ছাড়ো’, কিন্তু আজকের আহ্বান হচ্ছে ‘ভারত জোড়ো’।
    
    7. ‘নতুন ভারত ’গড়ে তোলার সঙ্কল্পে আমাদের দেশকে এগিয়ে নিয়ে যেতে হবে।
    
    8. ১৯৪২ থেকে ১৯৪৭ সাল পর্যন্ত দেশ এক অসাধারণ শক্তি প্রদর্শন করেছিল। আগামী পাঁচ বছর এই অসাধারণ শক্তি , সঙ্কল্প এবং কঠোর পরিশ্রমের সঙ্গে দেশকে এগিয়ে নিয়ে যেতে হবে।
    
    9. আমাদের দেশে সবাই সমান , কেউ বড় নয় , কেউ ছোটও নয়। একত্রে আমরা সবাই মিলে জাতির জন্য এক সদর্থক পরিবর্তন আনতে পারব।
    
    10. এক নতুন ভারত গড়তে আমাদেরকে ১২৫ কোটি মানুষের সম্মিলিত শক্তি নিয়ে এগিয়ে যেতে হবে, ছোট-বড় মানুষের মধ্যে কোন প্রভেদ করা চলবে না।
    
    11. ২০১৮-র ১ জানুয়ারি কোন সাধারণ দিন হবে না। এই শতাব্দীতে যাঁরা জন্মেছেন , তাঁরা ঐদিন ১৮ বছর বয়সে পা দেবেন। তাঁরাই আমাদের জাতির ভাগ্যবিধাতা।
    
    12. ‘ চলতা হ্যায় ’ মানসিকতা আমাদের ছাড়তে হবে। আমাদের ‘ বদল সাকতা হ্যায় ’ চিন্তায় উদ্বুদ্ধ হতে হবে। এই মানসিকতাই জাতিহিসাবে আমাদের সহায়তা করবে।


    13. দেশ বদলেছে , বদলে চলেছে , বদলে ফেলা সম্ভব । আমাদের এই বিশ্বাস এবং সঙ্কল্পের সঙ্গে এগিয়ে যেতে।


    14. আমাদের অগ্রাধিকার হচ্ছে দেশের নিরাপত্তা। অভ্যন্তরীণ নিরাপত্তাও আমাদের অগ্রাধিকার। আমাদের মহাসাগরইহোক অথবা সীমান্ত কিংবা সাইবার দুনিয়া, সবক্ষেত্রেই নিরাপত্তার জন্য ভারত সমস্ত ধরনের শত্রুকে পরাজিত করতে পারে।


    15. উর্দি পরিহিত আমাদের নিরাপত্তা বাহিনী বাম উগ্রপন্থা, সন্ত্রাসবাদ, অনুপ্রবেশ এবং শান্তিভঙ্গকারীদের বিরুদ্ধে লড়াইয়ে আত্মত্যাগের সর্বোচ্চ শিখরে পৌঁছেছে। সার্জিক্যাল স্ট্রাইক-এর ক্ষেত্রে সমগ্র বিশ্বকে ভারতের শক্তিমত্তা ও প্রভাবের স্বীকৃতি দিতে হয়েছে ।
    
    16. ‘এক পদ এক পেনশন’নীতি আমাদের নিরাপত্তা বাহিনীর মনোবল বৃদ্ধি করেছে।
    
    17. যারা আমাদের দেশকেলুঠ করেছে, গরিব মানুষকে লুঠ করেছে, তারা আজ শান্তিতে ঘুমোতে পারবে না।
    
    18. বছরের পর বছর ধরে বেনামি সম্পত্তির মালিকদের বিরুদ্ধে কোন আইন পাশ হয়নি। তবে, সাম্প্রতিক সময়ে বেনামি সম্পত্তি আইন পাশ হওয়ার অল্প সময়ের মধ্যেই সরকার ৮০০ কোটি টাকার সম্পত্তি বাজেয়াপ্ত করেছে। যখন এই ধরনের ঘটনা ঘটে, তখন সাধারণ মানুষ বুঝতে পারেন যে দেশটাকে বলমাত্র সৎ মানুষদের জন্য।
    
    19. আজ আমরা ‘সততার উৎসব’ উদযাপন করছি।
    
    20. অভিন্ন পণ্য ও পরিষেবা কর ব্যবস্থা সহযোগিতামূলক যুক্তরাষ্ট্রীয়তার ধারণাটি সুস্পষ্ট করেছে। সমগ্রজাতি অভিন্ন পণ্য ও পরিষেবা কর ব্যবস্থার পাশে দাঁড়িয়েছে এবং এক্ষেত্রে প্রযুক্তি ও অত্যন্ত সহায়ক ভূমিকা নিয়েছে।
    
    21. আজ দেশের দরিদ্র মানুষেরা মূলস্রোতে যুক্ত হচ্ছেন এবং দেশ উন্নয়নের দিকে এগিয়ে চলেছে।
    
    22. সুপ্রশাসন হচ্ছে দ্রুততা এবং কর্মপদ্ধতির সহজীকরণ।
    
    23. সমগ্র বিশ্বে ভারতের মর্যাদা বৃদ্ধি পাচ্ছে। সন্ত্রাসের বিরুদ্ধে লড়াইয়ে সমগ্র বিশ্ব আমাদের সঙ্গে আছে। এই কাজে আমাদের সহায়তা করার জন্য আমি সমস্ত দেশকে ধন্যবাদ জানাই।


    24. আমাদের জম্মু ও কাশ্মীরের উন্নয়নের জন্য কাজ করে যেতে হবে।
    
    25. সন্ত্রাসবাদ ও সন্ত্রাসবাদীদের বিরুদ্ধে নরম মনোভাব নেওয়ার কোন প্রশ্নই নেই।
    
    26. গালিতে নয় , গুলিতেও নয় , কাশ্মীরের সমস্যার সমাধান হবে আলিঙ্গনের মধ্য দিয়ে।
    
    27. কালো টাকা এবং দুর্নীতির বিরুদ্ধে আমাদের লড়াই অব্যাহত থাকবে। আমরা প্রযুক্তির মাধ্যমে স্বচ্ছতা আনার চেষ্টা চালাচ্ছি।
    
    28. সন্ত্রাসবাদ ও সন্ত্রাসবাদীদের বিরুদ্ধে নরম মনোভাব নেওয়ার কোন প্রশ্নই নেই।
    
    29. নতুন ভারতের গণতন্ত্র এমন হবে , যাতে তন্ত্র লোকের নিয়ন্ত্রক নয় , বরং লোকই তন্ত্রচালাবে। জনগণই প্রতিষ্ঠানের চালিকাশক্তি।
    
    30. নতুন ভারতই গণতন্ত্রের সবচেয়ে বেশি ক্ষমতা হয়ে উঠবে।
    
    31. বদলে যাওয়া চাহিদা এবং প্রযুক্তি’র সঙ্গে সঙ্গে কাজের ধরণও বদলে যাচ্ছে।


    32. আমরা আমাদের যুবকবৃন্দকে চাকুরিপ্রার্থী হিসেবে নয় , চাকুরিদাতা হিসেবে সহায়তার উদ্যোগ নিয়েছি।
    
    33. আমি সেইসব মহিলাদের কথা উল্লেখ করতে চাই , যাঁদের ‘ তিন তালাক ’- এর জন্য অনেক ভোগান্তি সহ্য করতে হয়েছে – আমি তাঁদের সাহসের প্রশংসা করি। তাঁদের লড়াইয়ে আমরা পাশে আছি।
    
    34. ভারত হচ্ছে শান্তি , একতা এবং সদ্ভাবনারমিশ্রণ। জাতিবাদ এবং সাম্প্রদায়িকতাকে কোনভাবেই মেনে নেওয়া হবে না।
    
    35. ‘ আস্থা ’ র নামে হিংসা সুখকরকোন বিষয় নয়। এই প্রবণতা কোনভাবেই গ্রহণযোগ্য নয়।
    
    36. ভারত শান্তি , একতা এবং সদ্ভাবনার ভিত্তিতে এগিয়ে চলে । সবাইকে সঙ্গে নিয়ে এগিয়ে চলা আমাদের সভ্যতা এবং সংস্কৃতি।
    
    37. আমরা আমাদের দেশকে উন্নয়নের এক নতুন পথে দ্রুততার সাথে এগিয়ে নিয়ে চলেছি।
    
    38. বিহার , অসম , পশ্চিমবঙ্গ , ওড়িশা এবং উত্তর-পূর্বাঞ্চল সহ পূর্ব ভারতের ওপর আমরা বিশেষ মনোযোগ দিচ্ছি। দেশের এই অঞ্চলটিকে দ্রুত বৃদ্ধিপ্রাপ্ত হতে হবে।
    
    39. আমাদের কৃষকরা কঠোর পরিশ্রম করে রেকর্ড পরিমাণ খাদ্যশস্য উৎপাদন সুনিশ্চিত করেছেন।
    
    40. ৫.৭৫ কোটিরও বেশিকৃষক ‘প্রধানমন্ত্রী ফসল বিমা যোজনা’র আওতায় এসেছেন।
    
    41. ‘প্রধানমন্ত্রী কৃষি সিচাঁই যোজনা’র আওতায় ৩০টি প্রকল্পের কাজ সম্পূর্ণ হয়েছে এবং আরও ৫০টি প্রকল্পের কাজ চলছে।
    
    42. ‘প্রধানমন্ত্রী কিষাণ সম্পদ যোজনা’র আওতায় আমরা কৃষকদের হাতে বীজ সরবরাহ করা থেকে তাঁদের উৎপাদিতপণ্য দ্রব্যকে বাজারজাত করার উদ্যোগ নিয়েছি।
    
    43. বিদ্যুতের সংযোগবিহীন ১৪ হাজারেরও গ্রামে বিদ্যুৎ সংযোগ দেওয়া হয়েছে।
    
    44. ২৯ কোটি জন ধন অ্যাকাউন্ট খোলা হয়েছে।
    
    45. ৮ কোটিরও বেশি যুবককোনরূপ গ্যারান্টি ছাড়াই ঋণ পেয়েছেন।
    
    46. আমরা ভারতের এক উজ্জ্বল ভবিষ্যৎ এবং মানুষের কল্যাণের জন্য লড়াই করছি।
    
    47. কালো টাকা এবং দুর্নীতির বিরুদ্ধে আমাদের লড়াই অব্যাহত থাকবে এবং এগিয়ে যাবে। কোনভাবেই দেশকে লুঠকরতে দেওয়া হবে না।
    
    48. দুর্নীতিমুক্ত ভারতের জন্য আমাদের পদক্ষেপের ফলে সুফল পাওয়া যাচ্ছে।
    
    49. ১.২৫ কোটি টাকার সমতুল কালো টাকা উদ্ধার করা হয়েছে।
    
    50. ১.৭৫ লক্ষ ভুয়ো কোম্পানিকে বন্ধ করে দেওয়া হয়েছে।
    
    51. অভিন্ন পণ্য ওপরিষেবা কর চালু হওয়ার পর পরিবহণ ক্ষেত্রে সাশ্রয় এবং দক্ষতা বৃদ্ধি পেয়েছে। দক্ষতা ৩০ শতাংশ হারে বৃদ্ধি পেয়েছে।
    
    52. বিমুদ্রাকরণের ফলে অনেক বেশি অর্থ ব্যাঙ্কে এসেছে, যার ফলে অর্থনীতিতে গতিসঞ্চার হবে।
    
    53. আমাদের দেশ বিশ্বের বৃহত্তম যব জনসংখ্যার দেশ। এখনকার সময়টা হচ্ছে তথ্যপ্রযুক্তির এবং আমাদের ডিজিটাল লেনদেনের পথে এগিয়ে যেতে হবে।
    
    54. আমাদের সামনে থেকে নেতৃত্ব দিতে হবে, ডিজিটাল অর্থনীতিকে উৎসাহিত করতে হবে এবং ‘ভিম’ অ্যাপকে গ্রহণ করতে হবে।
    
    55. আমরা সহযোগিতামূলক যুক্তরাষ্ট্রীয়তা থেকে প্রতিযোগিতামূলক যুক্তরাষ্ট্রীয়তার দিকে এগিয়েছি।
    
    56. প্রাচীন শাস্ত্রে বলা হয়েছে, যদি কোন কাজ নির্দিষ্ট সময়ে সম্পূর্ণ না হয় তাহলে প্রত্যাশিত সুফল পাওয়া যায় না।
    
    57. ভারতকে দলগত ভাবে নতুন ভারতের সঙ্কল্প নিতে হবে।
    
    58. আমরা সবাই মিলে এমনএক ভারত গড়ে তুলব, যেখানে দরিদ্র মানুষদের জল এবং বিদ্যুতের সংযোগ সহ পাকা বাড়ি থাকবে।
    
    59. আমরা এমন এক ভারত গড়ে তুলব, যেখানে কৃষকরা নিশ্চিন্তে ঘুমোতে যাবেন। তাঁরা আজকের আয়ের দ্বিগুণ আয় করবেন।
    
    60. আমাদের এমন এক ভারত গড়ার সঙ্কল্প নিতে হবে, যেখানে যুবক এবং মহিলাদের তাঁদের স্বপ্ন পূরণের জন্য সমস্ত রকম সুযোগ দেওয়া হবে।
    
    61. আমাদের এমন এক ভারত গড়ে তুলতে হবে, যা হবে সন্ত্রাসবাদ, সাম্প্রদায়িকতা এবং জাতিবাদ থেকে সম্পূর্ণ মুক্ত।
    
    62. আমরা সবাই মিলে এমন এক ভারত গড়ে তুলব, যেখানে দুর্নীতি ও স্বজন পোষণের কোন জায়গা থাকবে না।
    
    63. আমরা সবাই মিলে এমনএক ভারত গড়ে তুলব, যা হবে পরিচ্ছন্ন, স্বাস্থ্যকর এবং ‘স্বরাজ’-এর স্বপ্ন পূরণ করবে।
    
    64. আমরা দিব্য এবং ভব্য এক ভারত গড়ে তোলার আশা রাখি।

    
    
    (Release ID: 1499925) Visitor Counter : 2
    
    

      Background release reference

      প্রধানমন্ত্রী শ্রী নরেন্দ্র মোদী আজ ৭১তম স্বাধীনতা দিবস উপলক্ষে লালকেল্লার প্রাকার থেকে জাতির উদ্দেশে ভাষণ