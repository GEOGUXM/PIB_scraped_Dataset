      সংস্কৃতিমন্ত্রক

      সংস্কৃতি মন্ত্রকের সংকল্প-পর্ব নৃত্য,সঙ্গীত, চিত্রকলার মধ্য দিয়ে নব ভারত আন্দোলনকে প্রদর্শিত করেছে
      নয়া দিল্লির জনপথের আই.জি.এন.সি.এ.-তে বুধবার এক বিশাল সাংস্কৃতিক কর্মসূচির উপস্থাপনা

      Posted On: 21 AUG 2017 4:19PM by PIB Kolkata

    নয়া দিল্লির জনপথের আই.জি.এন.সি.এ.-তে বুধবার এক বিশাল সাংস্কৃতিক কর্মসূচির উপস্থাপনা করা হয়েছে, যার নাম “সংকল্প পর্ব—সংকল্প সে সিদ্ধি”| পণ্ডিত মধু পমুদগলের উপস্থাপিত গান্ধীর তর্জমা ও নির্গুণ ভজনের মাধ্যমে এই অনুষ্ঠানের সূচনা হয় | এর যুগলবন্দী হিসেবে ছিল ‘ভারত ছাড়ো’ আন্দোলন নিয়ে শ্রী মানব গুপ্তা’র প্রদর্শিত দৃশ্যচিত্র দিয়ে ক্যানভাস রাঙানো | সংস্কৃতি মন্ত্রকের আঞ্চলিক সাংস্কৃতিক কেন্দ্র স্বাধীনতার উচ্ছলতা নিয়ে লোকনৃত্য ও ধ্রুপদী নৃত্যের উপস্থাপন করে | অনুষ্ঠানের শেষে ছিল সংকল্পের অঙ্গীকার নিয়ে সুফি সংগীতকার ইন্দিরা নায়েকের শিল্পানুগ উপস্থাপনা |
    
    এই সংকল্প পর্ব অনুষ্ঠানের প্রধান অতিথি ছিলেন সংস্কৃতি ও পর্যটন মন্ত্রকের স্বাধীন দায়িত্বপ্রাপ্ত প্রতিমন্ত্রী ডক্টর মহেশ শর্মা| তিনি তাঁর ভাষণে যুব অংশের মানুষদের এবং সংশ্লিষ্ট অন্যান্যদের এগিয়ে এসে ২০২২ সালের মধ্যে নব-ভারত গঠনের কাজে শামিল হওয়ার আহ্বান জানান| এই নব-ভারত আন্দোলনের (২০১৭-২০২২) স্বপ্ন ও পরিকল্পনা হবে দারিদ্র্য, দুর্নীতি, সন্ত্রাসবাদ, সাম্প্রদায়িকতা, জাতিভেদ এবং অস্বচ্ছতা মুক্ত এক ভারতের| সন্ত্রাসবাদ, সাম্প্রদায়িকতা, জাতিভেদ, দুর্নীতি ওবৈষম্য থেকে মুক্ত এবং স্বচ্ছ ও স্বাস্থ্যোজ্জ্বল এক নতুন ভারত নির্মাণে প্রধানমন্ত্রীর দৃষ্টিভঙ্গিকে সহযোগিতা করার জন্য তিনি প্রত্যেকের কাছে আহ্বান জানান |
    
    অংশগ্রহণকারীরা শপথ গ্রহণ করেন, “আসুন সবাই মিলে ২০২২ সালের মধ্যে এক নতুন ভারত নির্মাণের শপথ গ্রহণ করি, যে ভারত হবে দারিদ্র্য মুক্ত ভারত, দুর্নীতি মুক্ত ভারত, সন্ত্রাসবাদ মুক্ত ভারত, সাম্প্রদায়িকতা মুক্ত ভারত এবং জাতিভেদ মুক্ত ভারত”|
    
    মন্ত্রক ১২ আগস্ট (২০১৭) কোয়েম্বাটুরের অনাপ্পালায়মের শ্রী রামলিঙ্গ সৌদাম্বিগাই কলেজ অফ সায়েন্স এন্ড কমার্স প্রতিষ্ঠানে প্রথম সংকল্প পর্বের আয়োজন করেছিল| এছাড়াও মন্ত্রক দিল্লি এবং দেশের আরও নানা জায়গায় ‘সংকল্প সে সিদ্ধি’উদযাপনের আয়োজন করেছে | যার মধ্যে রয়েছে: আহমেদাবাদ ও ভুজ, ব্যাঙ্গালুরু ও মাইসোর,বারানসী ও এলাহাবাদ, শিলং ও আইজল, আগরতলা ও কোহিমা, ধরমশালা ও সিমলা, কলকাতা ও শান্তিনিকেতন, পুদুচেরি ও চেন্নাই |

    
    
    (Release ID: 1500227) Visitor Counter : 2
    
    

      Background release reference

      যুগলবন্দী হিসেবে ছিল ‘ভারত ছাড়ো’ আন্দোলন নিয়ে শ্রী মানব গুপ্তা’র প্রদর্শিত দৃশ্যচিত্র দিয়ে ক্যানভাস রাঙানো