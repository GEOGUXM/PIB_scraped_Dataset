      কেন্দ্রীয়মন্ত্রিসভা

      মেধা সম্পদ রক্ষায় ভারত-স্যুইডেন সহযোগিতা : মউ স্বাক্ষরের প্রস্তাবে সম্মতি কেন্দ্রীয় মন্ত্রিসভার
      মেধা সম্পদের ক্ষেত্রে সহযোগিতা প্রসারের লক্ষ্যে ভারত ও স্যুইডেনের মধ্যে এক মউ স্বাক্ষরের প্রস্তাবে অনুমোদন দিল কেন্দ্রীয় মন্ত্রিসভা

      Posted On: 17 AUG 2017 5:11PM by PIB Kolkata

    মেধা সম্পদের ক্ষেত্রে সহযোগিতা প্রসারের লক্ষ্যে ভারত ও স্যুইডেনের মধ্যে এক মউ স্বাক্ষরের প্রস্তাবে অনুমোদন দিল কেন্দ্রীয় মন্ত্রিসভা। প্রধানমন্ত্রী শ্রী নরেন্দ্র মোদীর নেতৃত্বে আজ এখানে মন্ত্রিসভার বৈঠক অনুষ্ঠিত হয়।
    
    মেধা সম্পদ সম্পর্কে সচেতনতার প্রসারে এবং মেধাসম্পদ অধিকারের সুরক্ষায় প্রশিক্ষণ কর্মসূচি এবং প্রযুক্তি বিনিময়ের সুবিধা ভোগ করবে ভারত ও স্যুইডেন প্রস্তাবিত এই মউ-এ আওতায়। উদ্ভাবন তথা মেধাসম্পদ সম্পর্কিত বিভিন্ন ক্ষেত্রে ভারতের অভিজ্ঞতা বিনিময়ের ফলে লাভবান হবে দু’দেশেরই শিল্পোদ্যোগী, বিনিয়োগ কর্তা এবং বাণিজ্যিক গোষ্ঠীগুলি। মেধাসম্পদ সংরক্ষণের লক্ষ্যে গৃহীত শ্রেষ্ঠপন্থা-পদ্ধতিগুলি পরস্পরের মধ্যে বিনিময় করবে ভারত ও স্যুইডেন। এর ফলে, একদিকে যেমন মেধাসম্পদ সংরক্ষণ সম্পর্কে সচেতনতার প্রসার ঘটবে, অন্যদিকে তেমনই মেধাসম্পদ সৃষ্টির কাজকেও নানাভাবে উৎসাহিত করা হবে। শুধু তাই নয়, বিশ্বের উদ্ভাবন প্রচেষ্টার ক্ষেত্রে ভারতের এক বিশেষ ভূমিকা পালনেরও সুযোগ এনে দেবে এই মউস্বাক্ষরের ঘটনা।
    
    ভারত ও স্যুইডেন – এই দুই দেশের সদস্যদের নিয়ে এজন্য গঠন করা হবে এক যৌথ সমন্বয় কমিটি যার কাজ হবে সহযোগিতা প্রসার সম্পর্কিত বিভিন্ন কর্মসূচি সম্পর্কে যথোপযুক্ত সিদ্ধান্ত গ্রহণ করা।

    
    
    (Release ID: 1499964) Visitor Counter : 2
    
    

      Background release reference

      মেধা সম্পদ সম্পর্কে সচেতনতার প্রসারে এবং মেধাসম্পদ অধিকারের সুরক্ষায় প্রশিক্ষণ কর্মসূচি