      যুবওক্রীড়াবিষয়কমন্ত্রক

      নয়াদিল্লিতে জাতীয় ক্রীড়া সংগ্রহালয় গড়ে তোলার সিদ্ধান্ত চূড়ান্ত
      নয়াদিল্লির জওহরলাল নেহরু স্টেডিয়ামে জাতীয় ক্রীড়া সংগ্রহালয় স্হাপন করা হচ্ছে

      Posted On: 24 AUG 2017 3:29PM by PIB Kolkata

    নয়াদিল্লির জওহরলাল নেহরু স্টেডিয়ামে জাতীয় ক্রীড়া সংগ্রহালয় স্হাপন করা হচ্ছে । এই প্রথমবার এ ধরনের সংগ্রহালয় গড়ে তোলার সিদ্ধান্ত হয়েছে। একাধিক আলাপ-আলোচনা ও বৈঠকের পরতিন মাস আগে সংগ্রহালয় স্হাপনের বিষয়টি চূড়ান্ত হয়। অবশ্য, সংগ্রহালয়টি গড়ে তোলার জন্য কেন্দ্রীয় ক্রীড়ামন্ত্রী শ্রী বিজয় গোয়েল রাজধানীর একাধিক জায়গা ঘুরে দেখেন এবং শেষ পর্যন্ত জওহরলাল নেহরু স্টেডিয়ামকেই বেছে নেওয়া হয়।
    
    এ প্রসঙ্গে শ্রী গোয়েল বলেন, এই সংগ্রহালয়ে ক্রীড়াক্ষেত্রে ভারতের সাফল্যের প্রতিফলন ঘটবে এবং দেশের চিরাচরিত খেলাধূলাগুলো এখানে সমান গুরুত্ব পাবে। তিনি আরও বলেন, জীবনের অন্যতম একটি অঙ্গ হিসেবে খেলাধূলাকে জনপ্রিয় করে তুলতেই এ ধরনের সংগ্রহালয় গড়ে তোলার সিদ্ধান্ত হয়েছে ।
    
    জাতীয় সংগ্রহালয়ে স্হায়ী প্রদর্শনীর জন্য শ্রী গোয়েল অতীত ও বর্তমানের সমস্ত ক্রীড়াবিদ এবং সাধারণ মানুষকে যে কোনও স্মারক উপহার দেওয়ার আহ্বান জানান । তিনি জানান, এ জন্য প্রত্যেক উপহারদাতাকে স্বীকৃতি ও কৃতজ্ঞতা জানানো হবে ।
    
    শ্রী গোয়েল আরও জানান, প্রতিভাবান ও সম্ভাবনাময় উঠতি খেলোয়াড়দের সুবিধার্থে সংগ্রহালয়ে বিভিন্ন খেলার নিয়ম-কানুন প্রচারে দৃশ্য অডিও ভিশুয়াল প্রদর্শনীর ব্যবস্হা করা হচ্ছে । এছাড়াও, সেখানে সুসজ্জিত ক্রীড়া লাইব্রেরি, ফিজিক্যাল ফিটনেসের ব্যবস্হাগড়ে তোলা হবে। সংগ্রহালয়ের অ্যাম্ফিথিয়েটারে অতীত দিনের সেরা ম্যাচ, প্রতিযোগিতা দেখানোর ব্যবস্হাও থাকবে। ক্যাফেটেরিয়া, স্যুভেনিয়র শপ প্রভৃতির বন্দোবস্তও করা হবে। শীঘ্রই ঐ সংগ্রহালয় গড়ে তোলার কাজ শুরু হবে বলেও শ্রী গোয়েল জানান।

    
    
    (Release ID: 1500588) Visitor Counter : 2
    
    

      Background release reference

      একাধিক আলাপ-আলোচনা ও বৈঠকের পরতিন মাস আগে সংগ্রহালয় স্হাপনের বিষয়টি চূড়ান্ত হয়