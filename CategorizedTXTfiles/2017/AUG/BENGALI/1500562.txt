      মন্ত্রিসভারঅর্থনৈতিকবিষয়সংক্রান্তকমিটি

      ‘সম্পদ’ কর্মসূচির নতুন নামকরণ হচ্ছে‘প্রধানমন্ত্রী কিষাণ সম্পদ যোজনা’ : অনুমোদন কেন্দ্রীয় মন্ত্রিসভার
      ‘সম্পদ’ কর্মসূচির নতুন নামকরণ হচ্ছে ‘প্রধানমন্ত্রী কিষাণ সম্পদ যোজনা’

      Posted On: 24 AUG 2017 12:51PM by PIB Kolkata

    ‘সম্পদ’ কর্মসূচির নতুন নামকরণ হচ্ছে ‘প্রধানমন্ত্রী কিষাণ সম্পদ যোজনা’। নতুন নামকরণের এই প্রস্তাব আজ গৃহীত হল প্রধানমন্ত্রী শ্রী নরেন্দ্র মোদীর নেতৃত্বে অনুষ্ঠিত কেন্দ্রীয় মন্ত্রিসভার অর্থনৈতিক বিষয় সংক্রান্ত কমিটির বৈঠকে। এই বিশেষ কর্মসূচির উদ্দেশ্য হল, কৃষিকাজে প্রয়োজনীয় সহায়তাদান, খাদ্য প্রক্রিয়াকরণের আধুনিকীকরণ এবং কৃষি বর্জ্যের হার কমিয়ে আনা।
    
    ‘প্রধানমন্ত্রী কিষাণ সম্পদ যোজনা’ রূপায়ণে পূর্বের ৩১,৪০০ কোটি টাকার বিনিয়োগের পরিপূরক হিসেবে সংস্থান রাখা হয়েছে অতিরিক্ত ৬ হাজার কোটি টাকার। এর ফলে, ১,০৪,১২৫ কোটি টাকার ৩৩৪লক্ষ মেট্রিক টন কৃষি পণ্য উৎপাদন ও প্রক্রিয়াকরণের ব্যবস্থা করা হবে। এর সুবাদে উপকৃত হবেন দেশের ২০ লক্ষ কৃষিজীবী মানুষ এবং ২০১৯-২০ অর্থবর্ষে প্রত্যক্ষ ও পরোক্ষভাবে কর্মসংস্থানের সুযোগ সৃষ্টি হবে ৫ লক্ষ ৩০ হাজার ৫০০টির মতো ।
    
    এই কর্মসূচি রূপায়ণের ফলে আধুনিক পরিকাঠামো গড়ে তোলার পাশাপাশি, উৎপাদন কেন্দ্র থেকেখুচরো বিক্রেতার কাছে পণ্য পৌঁছে দেওয়ার একটি যোগান শৃঙ্খল সৃষ্টি করাও সম্ভব হবে। তাছাড়া, দেশের খাদ্য প্রক্রিয়াকরণ ক্ষেত্রটিকে আরও চাঙ্গা করে তোলার কাজেও এই কর্মসূচি যথেষ্ট সাহায্য করবে বলে মনে করা হচ্ছে। একদিকে যেমন আরও ভালো দাম পাওয়ার সুযোগ পাবেন উৎপাদনের সঙ্গে যুক্ত কৃষকরা, অন্যদিকে তেমনই এর ফল শ্রুতিতে তাঁদের আয়ও উপার্জন দ্বিগুণ করে তোলার পথও প্রশস্ত হবে। গ্রামাঞ্চলে ব্যাপক কর্মসংস্থানের সুযোগ সৃষ্টি সম্ভব হবে এই কর্মসূচি রূপায়ণের পথ ধরে ।
    
    কৃষি উৎপাদনের ক্ষেত্রে বর্জ্যের হার ও পরিমাণ কমিয়ে আনা, প্রক্রিয়াকরণের মাত্রাকে আরওউন্নীত করে তোলা, উচিৎ মূল্যে স্বাস্থ্যের পক্ষে নিরাপদ প্রক্রিয়াকরণ জাত খাদ্যের যোগান দেওয়া এবং প্রক্রিয়াজাত খাদ্যসামগ্রী বিদেশে রপ্তানির ক্ষেত্রেও বিশেষ উন্নতির ভাব লক্ষ্য করা যাবে বলে আশা করা হচ্ছে ।

    
    
    (Release ID: 1500562) Visitor Counter : 3
    
    

      Background release reference

      কৃষিকাজে প্রয়োজনীয় সহায়তাদান, খাদ্য প্রক্রিয়াকরণের আধুনিকীকরণ এবং কৃষি বর্জ্যের হার কমিয়ে আনা