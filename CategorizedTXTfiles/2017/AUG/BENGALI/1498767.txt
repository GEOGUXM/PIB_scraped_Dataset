      জাহাজচলাচলমন্ত্রক

      ইরাণের চবাহার বন্দরে ২০১৮-র মধ্যে পণ্য ওঠানো-নামানো শুরু হওয়ার ব্যাপারে ভারত আশাবাদী: শ্রী নীতীন গড়করি
      ইরাণের চবাহার বন্দরের বিকাশে ভারত সরকারের আগ্রহের কথা ব্যক্ত করলেন কেন্দ্রীয় সড়ক পরিবহণ ও মহাসড়ক এবং জাহাজ চলাচল মন্ত্রী শ্রী নীতীন গড়করি

      Posted On: 08 AUG 2017 10:35AM by PIB Kolkata

    ইরাণের চবাহার বন্দরের বিকাশে ভারত সরকারের আগ্রহের কথা ব্যক্ত করলেন কেন্দ্রীয় সড়ক পরিবহণ ও মহাসড়ক এবং জাহাজ চলাচল মন্ত্রী শ্রী নীতীন গড়করি | তিনি একই সঙ্গে ২০১৮-রমধ্যে এই বন্দরের পণ্য ওঠানো নামানোর কাজ শুরুর ব্যাপারে আশার কথাও শোনান | রবিবার সে দেশের রাজধানী তেহরানে রাষ্ট্রপতি শ্রী হাসান রৌহানির দ্বিতীয় কার্যকালের মেয়াদ শুরুর আনুষ্ঠানিক পর্বে ভারতীয় প্রতিনিধি দলের নেতা হিসেবে সেখানে উপস্থিত ছিলেন | সেদেশ সফরের প্রাকলগ্নে শ্রী গড়করি উভয় দেশের সম্পর্কের প্রসঙ্গে জানান,ভারত ও ইরাণ বিশেষ ঐতিহাসিক সম্পর্কের বন্ধনে আবদ্ধ |
    
    তিনি এই প্রসঙ্গে আরও জানান, চবাহার বন্দরের পরিকাঠামোগত নির্মান কাজ ইতিমধ্যেই শুরু হয়ে গেছে | ভারত সরকার এই বন্দরের বিকাশে ৬বিলিয়ন টাকা বরাদ্দ করেছে|এর মধ্যে যন্ত্রসামগ্রী সংক্রান্ত ৩৮০ কোটি টাকার দরপত্র চূড়ান্ত হয়ে গেছে|এই কাজের যথাযথ অগ্রগতির জন্য বেশকিছু বিষয়ে মঞ্জুরির ব্যাপারে ইরাণ সরকারের দ্রুত সম্মতি প্রদান নিয়েও তিনি আশা ব্যক্ত করেন | তিনি এ-ও জানান, এইবন্দর উভয় দেশের মধ্যে তো বটেই,মোটামুটিভাবে,সমগ্র অঞ্চলের ব্যবসা-বাণিজ্যের ক্ষেত্রেই বিশেষ জোয়ার আনবে |
    
    প্রসঙ্গত ইরাণের সিস্তান-বালুচিস্তান প্রদেশে দক্ষিণ-পূর্ব উপকূলের এই চবাহার বন্দর ভারতের সঙ্গে কৌশলগত উপযোগিতার সম্পর্ক অক্ষুন্ন রাখার প্রশ্নে খুবই গুরুত্বপূর্ণ|পারস্য উপসাগরের মাধ্যমে ভারতের পশ্চিম উপকূলের সঙ্গে এই বন্দরের সহজ যোগসূত্রগত কারণেই উভয় দেশের মধ্যে গতবছর মে মাসে দশ বছরের লিজে বন্দরের বিকাশ ও নিয়ন্ত্রণের ব্যাপারে ৮৫.২১ মিলিয়ন মর্কিন ডলার বিনিয়োগ এবং বার্ষিক ২২.৯৫ মিলিয়ন মার্কিন ডলার রাজস্ব ব্যয় নির্বাহ বাবদ মৌ স্বাক্ষরিত হয়|

    
    
    (Release ID: 1498767) Visitor Counter : 2
    
    

      Background release reference

      ২০১৮-রমধ্যে এই বন্দরের পণ্য ওঠানো নামানোর কাজ শুরুর ব্যাপারে আশার কথাও শোনান