      প্রধানমন্ত্রীরদপ্তর

      ধৈর্য্য,মেধা ও দক্ষতার প্রতিফলন ঘটেছে শ্রী হামিদ আনসারির কর্মজীবনে : বিদায়ী উপ-রাষ্ট্রপতির সংবর্ধনা অনুষ্ঠানে বললেন প্রধানমন্ত্রী
      বৃহস্পতিবার সংসদে বিদায়ী উপ-রাষ্ট্রপতি শ্রী এম হামিদ আনসারির বিদায় সংবর্ধনা অনুষ্ঠানে ভাষণ

      Posted On: 11 AUG 2017 4:49PM by PIB Kolkata

    বৃহস্পতিবার সংসদে বিদায়ী উপ-রাষ্ট্রপতি শ্রী এম হামিদ আনসারির বিদায় সংবর্ধনা অনুষ্ঠানে ভাষণদানকালে শ্রী আনসারির ভূয়সী প্রশংসা করেন প্রধানমন্ত্রী শ্রী নরেন্দ্র মোদী। তিনি বলেন, ধৈর্য্য, মেধা এবং দক্ষতার প্রতিফলন ঘটেছে রাজ্যসভার চেয়ারম্যান হিসেবে শ্রী হামিদ আনসারির কাজের মধ্যে। গত ১০ বছর ধরে তিনি এই পদ অলঙ্কৃত করে এসেছেন এবং যেকোন পরিস্থিতিতে শান্তভাবেই সমস্ত কিছু সামলে এসেছেন। তাঁর দীর্ঘকালের জনজীবনে তাঁকে ঘিরে কখনই কোনরকম বিতর্ক দানা বাঁধেনি।
    
    শ্রী মোদী বলেন, জনজীবনের সঙ্গে কয়েক প্রজন্ম ধরেই সম্পর্ক রয়েছে শ্রী আনসারির পারিবারিক ঐতিহ্যের। প্রসঙ্গত তিনি স্মরণ করেন বিগ্রেডিয়ার উসমানের কথা যিনি দেশকে রক্ষাকরার সঙ্কল্প নিয়ে ১৯৪৮ সালে শহীদের মর্যাদা লাভ করেন।
    
    প্রধানমন্ত্রী বলেন, রাজ্যসভার কাজকর্ম পরিচালনার ক্ষেত্রে শ্রী আনসারি দীর্ঘ অভিজ্ঞতা সম্পন্ন এক ব্যক্তিত্ব । সংসদের উচ্চতর কক্ষের কাজকর্মকে আরও কিভাবে উন্নত করে তোলা যায় সে সম্পর্কে লেখনী ধারণের জন্য তিনি প্রস্তাব দেন বিদায়ী উপ-রাষ্ট্রপতিকে।

    
    
    (Release ID: 1499364) Visitor Counter : 2
    
    

      Background release reference

      ধৈর্য্য, মেধা এবং দক্ষতার প্রতিফলন ঘটেছে রাজ্যসভার চেয়ারম্যান হিসেবে শ্রী হামিদ আনসারির কাজের মধ্যে