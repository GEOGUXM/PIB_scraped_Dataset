      উত্তর-পূর্বাঞ্চলেরউন্নয়নসংক্রান্তমন্ত্রক

      উত্তর পূর্বাঞ্চলের বিকাশে জাপান - ভারত সমন্বয় ফোরামের ( জে আই সি এফ )- র বৈঠক অনুষ্ঠিত
      উত্তর পূর্বের রাজ্যগুলির উন্নয়নের জন্য জাপান - ভারত সমন্বয় ফোরাম ( জে আই সি এফ )- এর প্রথমবৈঠক অনুষ্ঠিত হলো

      Posted On: 04 AUG 2017 5:08PM by PIB Kolkata

    উত্তর পূর্বের রাজ্যগুলির উন্নয়নের জন্য জাপান - ভারত সমন্বয় ফোরাম ( জে আই সি এফ )- এর প্রথমবৈঠক অনুষ্ঠিত হলো । বৃহস্পতিবারের বৈঠকে ভারতীয় পক্ষের নেতৃত্ব দেন উত্তর - পূর্বাঞ্চল উন্নয়ন মন্ত্রকের ( ডোনার ) সচিবশ্রী নবীন ভার্মা । জাপানি প্রতিনিধিদলের নেতৃত্বে ছিলেন ভারতে সেদেশের রাষ্ট্রদূত শ্রী কেনজি হিরামাৎসু । বৈঠকে ভারত সরকারের স্বরাষ্ট্র বিষয়ক মন্ত্রক , বিদেশ বিষয়ক মন্ত্রক , অর্থ বিষয়ক মন্ত্রক এবং সড়ক পরিবহণ ও মহাসড়ক মন্ত্রক সহ স্বার্থ সংশ্লিষ্ট অন্যমন্ত্রক সমূহের বরিষ্ঠ আধিকারিকদের এবং উত্তরপূর্বের আট রাজ্যের রেসিডেন্ট কমিশনাররাও উপস্থিত ছিলেন । জাপানের প্রতিনিধিদলে সেদেশের অর্থ বিষয়ক মন্ত্রী শ্রী কেনকো সোনে , দূতাবাসের আধিকারিকরা , জাপান আ্ন্তর্জাতিক সমন্বয় সংস্থা ( জাইকা ), জাপান বৈদেশিক বাণিজ্য সংগঠন ( জেট্রো ), জাপান জাতীয় পর্যটন সংগঠন ( জে এন টি ও ) এবং জাপান ফাউন্ডেশনের প্রতিনিধিরাও ছিলেন ।
    
    বৈঠকে ভারতীয় পক্ষ থেকে উভয় দেশের সমন্বয় সংশ্লিষ্ট অগ্রাধিকারের ক্ষেত্রগুলি চিহ্নিত করা হয় । এর মধ্যে সড়ক যোগাযোগের বিকাশ , বিশেষত : আন্ত : রাজ্য সড়ক ও প্রধান জেলা সড়ক , বিপর্যয় ব্যবস্থাপনা , খাদ্য প্রক্রিয়াকরণ , জৈব কৃষি এবং পর্যটন সহ বিভিন্ন গুরুত্বপূর্ণ বিষয়ে জোর দেওয়া হয় । এধরনের দ্বিপাক্ষিক বৈঠক নিয়মিত হতে থাকলে জাইকা - র সহায়তা প্রদানের বিষয়গুলি উন্নত হবে তাই নয় , এর মাধ্যমে উভয় দেশের বিভিন্ন কাজের ক্ষেত্রও মানুষে - মানুষে যোগসূত্র আরও দৃঢ় হবে বলেও ডোনার সচিব শ্রী নবীন ভার্মা অভিমত ব্যক্ত করেন ।

    
    
    (Release ID: 1498572) Visitor Counter : 2
    
    

      Background release reference

      জাপানি প্রতিনিধিদলের নেতৃত্বে ছিলেন ভারতে সেদেশের রাষ্ট্রদূত শ্রী কেনজি হিরামাৎসু