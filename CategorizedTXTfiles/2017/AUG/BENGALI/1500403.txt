      যুবওক্রীড়াবিষয়কমন্ত্রক

      ২০১৭-র জাতীয় ক্রীড়া পুরস্কার প্রাপকদের নাম ঘোষনা রাজীব গান্ধী খেল রত্ন পুরস্কার পাচ্ছেন সর্দার সিং ও দেবেন্দ্র ঝাঝারিয়া ১৭ জন ক্রীড়াবিদকে অর্জুন পুরস্কার
      ভারতীয় পুরুষ হকি দলের তার কামিড ফিন্ডার সর্দার সিং দেশের সর্বো্চ্চ ক্রীড়া পুরস্কার রাজীব গান্ধী খেলরত্ন পাচ্ছেন

      Posted On: 23 AUG 2017 12:13PM by PIB Kolkata

    ভারতীয় পুরুষ হকি দলের তার কামিড ফিন্ডার সর্দার সিং দেশের সর্বো্চ্চ ক্রীড়া পুরস্কার রাজীব গান্ধী খেলরত্ন পাচ্ছেন। রিও প্যারালিম্পিক্সে পদক জয়ী অ্যাথলিট দেবেন্দ্র ঝাঝারিয়াও এবার রাজীব গান্ধী খেলরত্ন পুরস্কারের জন্য মনোনিত হয়েছেন।
    
    ২০১৭-রঅর্জুন পুরস্কার প্রাপকদের মধ্যে রয়েছেন- শ্রীমতী ভি.জে.সুরেখা (তিরন্দাজী),শ্রীমতী খুশবীর কউর (অ্যাথলেটিক্স), শ্রীমতী প্রশান্তি সিং ( বাস্কেটবল), লাইসরাম দেবেন্দ্র সিং (বক্সিং), শ্রী চেতেশ্বর পূজারা ও শ্রীমতী হরমনপ্রীত কউর (ক্রিকেট),শ্রীমতী ওইনাম বেমবেম দেবী (ফুটবল), শ্রী এস.এস.পি. চৌরাশিয়া (গল্ফ), শ্রী এস.ভি.সুনীল (হকি), শ্রী জসবীর সিং (কাবাড্ডি), শ্রী এস.এন. প্রকাশ (শুটিং), শ্রী সাকেত মাইনেনি (টেনিস), শ্রী সত্যব্রত কাদিয়ান (কুস্তি), শ্রী মারিয়াপ্পান ও শ্রী বরুনসিং ভাটি (প্যারাঅ্যাথলিট) রয়েছেন।
    
    রাজীব গান্ধী খেলরত্ন পুরস্কার ও অর্জুন পুরস্কারের জন্য সুপ্রীম কোর্টের প্রাক্তন বিচারপতি ও শ্রী সি.কে.ঠক্কার-এর সভাপতিত্বে একটি নির্বাচন কমিটি গঠন করা হয়। এবছর এই দুটি বিভাগে পুরস্কারের জন্য বিভিন্ন ক্রীড়া ক্ষেত্র থেকে বিপুল সংখ্যায় মনোনয়ন পাওয়া যায়। এদের মধ্যে থেকেই কমিটি এবারের রাজীব গান্ধী খেলরত্ন পুরস্কারের জন্য দু ’ জন ক্রীড়াবিদ এবং অর্জুন পুরস্কারের জন্য মোট ১৭ জন ক্রীড়াবিদের নামের তালিকা চূড়ান্ত করে।
    
    এছাড়া,ভারতের প্রাক্তন ব্যাডমিন্টন তারকা শ্রী পুল্লেলা গোপীচাঁদের নেতৃত্বে দ্রোণাচার্যপুরস্কার ও ধ্যানচাঁদ পুরস্কারের জন্য একটি কমিটি গঠন করা হয়। কমিটি এবারের দ্রোণাচার্য পুরস্কারের জন্য মোট সাত জন ক্রীড়া ব্যক্তিত্বের নাম চূড়ান্ত করে। দ্রোণাচার্য পুরস্কার প্রাপকদের মধ্যে রয়েছেন- প্রয়াত ডঃ আর. গান্ধী (অ্যাথলেটিক্স),হীরানন্দ কাটারিয়া (কাবাডি), শ্রী ব্রীজ ভূষণ মহান্তি (বক্সিং-জীবনকৃতি), শ্রী পি.এ. রাফায়েল (হকি-জীবনকৃতি) প্রমুখ।
    
    ২০১৭-র ধ্যানচাঁদ পুরস্কার পাচ্ছেন- শ্রী ভূপেন্দর সিং (অ্যাথলেটিক্স), শ্রী সৈয়দ শাহিদ হাকিম (ফুটবল) এবং শ্রীমতী সুমারাই টেটে (হকি)।
    
    ক্রীড়া ক্ষেত্রে ধারাবাহিভাবে অসামান্য সাফল্য ও কৃতিত্ব এবং ক্রীড়া ক্ষেত্রে উন্নয়ন ও অবদানের স্বীকৃতি স্বরূপ প্রতিবছর জাতীয় ক্রীড়া পুরস্কার প্রদান করা হয়। আগামী মঙ্গলবার (২৯ আগস্ট) রাষ্ট্রপতি ভবনে আয়োজিত এক বিশেষ অনুষ্ঠান রাষ্ট্রপতি প্রাপকদের হাতে পুরস্কার তুলে দেবেন।
    
    রাজীব গান্ধী খেলরত্ন পুরস্কার স্বরূপ একটি পদক, শংসাপত্র ও নগদ সাড়ে সাত লক্ষ টাকাদেওয়া হয়। অর্জুন, দ্রোণাচার্য ও ধ্যানচাঁদ পুরস্কার প্রাপকদের প্রত্যেককে ক্ষুদ্র প্রতিরূপ, মানপত্র ও নগদ পাঁচ লক্ষ টাকা দেওয়া হয়।

    
    
    (Release ID: 1500403) Visitor Counter : 2
    
    

      Background release reference

      রিও প্যারালিম্পিক্সে পদক জয়ী অ্যাথলিট দেবেন্দ্র ঝাঝারিয়াও এবার রাজীব গান্ধী খেলরত্ন পুরস্কারের জন্য মনোনিত হয়েছেন