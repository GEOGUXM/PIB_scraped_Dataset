      স্বাস্থ্যওপরিবারকল্যাণমন্ত্রক

      স্বাস্হ্য ক্ষেত্রে তহবিল ঘাটতি
      স্বাস্হ্য ক্ষেত্রে তহবিল বরাদ্দের বিষয়টি সম্পদের সংস্হান ও চাহিদার উপরে নির্ভর করে

      Posted On: 07 AUG 2017 12:12PM by PIB Kolkata

    স্বাস্হ্য ক্ষেত্রে তহবিল বরাদ্দের বিষয়টি সম্পদের সংস্হান ও চাহিদার উপরে নির্ভর করে। আর্থিক বিকাশের বৃদ্ধি স্বাস্হ্য ক্ষেত্রে তহবিল বরাদ্দের পরিমান বাড়ায়। এছাড়া সার্বিক সম্পদ, সম্পদের সদ্ব্যবহার, প্রয়োজনীয়তার মতো বিষয়গুলিও স্বাস্হ্য ক্ষেত্রের বরাদ্দে বড় ভূমিকা নেয়। লোকসভায় আজ প্রশ্নোত্তরপর্বে এক লিখিত জবাবে এ কথা জানান স্বাস্হ্য ও পরিবার কল্যান প্রতিমন্ত্রী শ্রীমতী অনুপ্রিয়া প্যাটেল।
    
    তিনি আরও জানান, ২০১৭-র জাতীয় স্বাস্হ্য নীতিতে ২০২৫ নাগাদ জনস্বাস্হ্য ক্ষেত্রে বরাদ্দ জি.ডি.পি.-র ২.৫ শতাংশ করার প্রস্তাব দেওয়া হয়েছে।
    
    ২০১৬-১৭ অর্থনৈতিক সমীক্ষায় কেন্দ্র ও রাজ্য সরকারগুলি যৌথভাবে স্বাস্হ্য ক্ষেত্রে ব্যয় বিগত তিন বছরে জি.ডি.পি.র হিসেবে ২০১৪-১৫-তে ১.১ শতাংশ,২০১৫-১৬-তে ১.৩ শতাংশ (সংশোধিত ব্যয়) এবং ২০১৬-১৭-তে ১.৪ শতাংশ (বাজেট সংশোধিত)করেছে।
    
    শ্রীমতী প্যাটেল আরও জানান স্বাস্হ্য ও পরিবার কল্যাণ মন্ত্রক এবং আয়ুষ মন্ত্রকের জন্য ২০১৭-১৮-তে বাজেট বরাদ্দের পরিমান ছিল ৫০ হাজার ৫৯২ কোটি ৬৩লক্ষ টাকা। গত অর্থ বছরের বরাদ্দের পরিমান ছিল ৩৯ হাজার ৫৩২ কোটি ৫৫ লক্ষ টাকা।

    
    
    (Release ID: 1498683) Visitor Counter : 2
    
    

      Background release reference

      আর্থিক বিকাশের বৃদ্ধি স্বাস্হ্য ক্ষেত্রে তহবিল বরাদ্দের পরিমান বাড়ায়