      প্রধানমন্ত্রীরদপ্তর

      ভারতীয় মহিলা ক্রিকেট দলের সদস্যদের সঙ্গে এক আলাপচারিতায় মিলিত হলেন প্রধানমন্ত্রী
      প্রধানমন্ত্রী শ্রী নরেন্দ্র মোদী বুধবার এক আলাপচারিতায় মিলিত হলেন সাম্প্রতিক বিশ্বকাপে অংশগ্রহণকারী মহিলা ক্রিকেট দলের সদস্যদের সঙ্গে

      Posted On: 08 AUG 2017 11:08AM by PIB Kolkata

    প্রধানমন্ত্রী শ্রী নরেন্দ্র মোদী বুধবার এক আলাপচারিতায় মিলিত হলেন সাম্প্রতিক বিশ্বকাপে অংশগ্রহণকারী মহিলা ক্রিকেট দলের সদস্যদের সঙ্গে।
    
    সদস্যরা জানান যে তাঁরা এই প্রথম এমন একজন প্রধানমন্ত্রীকে দেখছেন যিনি ট্যুইট বার্তার মাধ্যমে মহিলা ক্রিকেট দলের সদস্যদের শুভেচ্ছা জানিয়েছেন। তাঁরা বলেন যে প্রধানমন্ত্রী শ্রী নরেন্দ্র মোদী যেভাবে ক্রিকেট খেলায় তাঁদের অগ্রগতির বিষয়টিতে লক্ষ্য রাখছেন, তাতে তাঁরা শুধুমাত্র আনন্দিতই নন, একই সঙ্গে গর্বিত ও অনুপ্রাণিত।
    
    দৈনন্দিন কাজের চাপের প্রধানমন্ত্রী কিভাবে সামাল দেন সেই প্রশ্নের উত্তরে শ্রী মোদী বলে নযে যোগচর্চার মাধ্যমে শরীর, মন এবং কাজকর্মের মধ্যে একটি সুন্দর ভারসাম্য রক্ষা করা যায়। যোগাভ্যাসের মাধ্যমে যে একাগ্রতাও বৃদ্ধি পায় একথাও উল্লেখ করেন তিনি।
    
    খেলোয়াড়দের উৎসাহ দিয়ে প্রধানমন্ত্রী বলেন যে খেলাতে তাঁরা পরাজয় স্বীকার করেছেনএকথা যেন নামনে করেন। কারণ, ১২৫ কোটি ভারতবাসী খেলোয়াড়দের পরাজয়ের দায় নিজেদের কাঁধেই বহন করে নিয়েছেন যা নিঃসন্দেহে খেলোয়াড়দের পক্ষে এক বড় ধরনের বিজয়।
    
    বহু আন্তর্জাতিক ক্রীড়াক্ষেত্রে ভারত-কন্যারা ভারতকে গৌরবান্বিত করেছেন একথার উল্লেখকরে শ্রী মোদী বলেন, সমাজের বিভিন্ন ক্ষেত্রে নারীরা যেভাবে এগিয়ে চলেছেন, তাতে আখেরে লাভবান হচ্ছে সমাজ ব্যবস্থাই। খেলাধূলা ছাড়াও স্কুলে দশম ও দ্বাদশ শ্রেণীর পরীক্ষায় মেয়েদের সাফল্যের বিষয়টি তিনি তুলে ধরেন আলাপচারিতাকালে। প্রধানমন্ত্রী আরও বলেন যে ইসরোর মহাকাশ কর্মসূচিতে অংশগ্রহণ করে মহিলা মহাকাশ বিজ্ঞানীরা বর্তমানে এক গুরুত্বপূর্ণ ভূমিকা পালন করে চলেছেন।
    
    ভারতীয়মহিলা ক্রিকেট দলের সদস্যরা তাঁদের স্বাক্ষরিত একটি ক্রিকেট ব্যাট উপহার স্বরূপতুলে দেন প্রধানমন্ত্রীর হাতে।

    
    
    (Release ID: 1498774) Visitor Counter : 2
    
    

      Background release reference

      সদস্যরা জানান যে তাঁরা এই প্রথম এমন একজন প্রধানমন্ত্রীকে দেখছেন যিনি ট্যুইট বার্তার মাধ্যমে মহিলা ক্রিকেট দলের সদস্যদের শুভেচ্ছা