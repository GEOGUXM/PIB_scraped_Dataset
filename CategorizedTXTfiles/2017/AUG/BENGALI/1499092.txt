      প্রতিরক্ষামন্ত্রক

      দেশের সীমান্ত সড়ক নির্মানে উল্লেখযোগ্য কাজ করছে বি আর ও: ড: সুভাষ ভামরে
      ড়ক নির্মানের সংস্থা বি আর ও ২০১৪ থেকে ২০১৭ পর্যন্ত সেনা তৎপরতার স্বাভাবিকতা

      Posted On: 10 AUG 2017 11:44AM by PIB Kolkata

    দেশের সীমান্ত এলাকায় সড়ক নির্মানের সংস্থা বি আর ও ২০১৪ থেকে ২০১৭ পর্যন্ত সেনা তৎপরতার স্বাভাবিকতা বজায় রাখতে উল্লেখযোগ্য দৈর্ঘের সড়ক নির্মাণের কাজ করেছে। ত্রিপুরা, পশ্চিমবঙ্গ সহ সীমান্ত সংলগ্ন ১৪টি রাজ্য ও কেন্দ্রশাসিত অঞ্চলে বছর ভিত্তিক কাজের খতিয়ান কেন্দ্রীয় প্রতিরক্ষা প্রতিমন্ত্রী ড. সুভাষ ভামরে মঙ্গলবার এক প্রশ্নের জবাবে রাজ্যসভায় লিখিতভাবে পেশ করেন। এর মধ্যে ২০১৪-১৫ বছরে ৫২৭.৩০ কিমি, ২০১৫-১৬-তে ৫৪২.৭৫ কিমিএবং ২০১৬-১৭ বছরে ৫২০.৭১ কিমি. সীমান্ত সড়ক নির্মিত হয়। এর মধ্যে জম্মু ও কাশ্মীর,রাজস্থান এবং অরুণাচল প্রদেশের সীমান্তবর্তী অঞ্চলেই সর্বাধিক দৈর্ঘের সড়ক নির্মান করেছে বিআরও।
    
    এছাড়া ২০১৫ থেকে ২০২০-র সময়সীমায় সেনা বাহিনীর কাজের প্রয়োজনকে মাথায় রেখে দীর্ঘমেয়াদি কর্ম পরিকল্পনার আওতায় বি আরও নতুন নির্মান বা সংস্কারের জন্য ৫১৯টি রাস্তাকে বেছে নিয়েছে বলেও ড. ভামরে উল্লেখ করেন। এতে ২২,২২৫ কিমি দীর্ঘ রাস্তা আওতাভুক্ত হবে। এই ৫১৯টির মধ্যে ৩৪১৭ কিমি দীর্ঘ ৬১টি সড়ক চিহ্নিত হয়েছে ভারত চীন সীমান্তবর্তী কৌশলগত কারণে নির্মিত সড়ক(আইসিবিআর)হিসেবে। এগুলির নির্মান কাজ শেষ হলে সীমান্ত এলাকায় পরিকাঠামো ও যোগাযোগের সমস্যা সঙ্কুল অঞ্চলগুলিরও উন্নতি নিশ্চিত হবে বলে প্রতিরক্ষা প্রতিমন্ত্রী তাঁর জবাবে উল্লেখ করেন।

    
    
    (Release ID: 1499092) Visitor Counter : 2
    
    

      Background release reference

      দৈর্ঘের সড়ক নির্মাণের কাজ