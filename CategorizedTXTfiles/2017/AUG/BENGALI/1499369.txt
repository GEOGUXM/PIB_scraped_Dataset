      প্রধানমন্ত্রীরদপ্তর

      রাজ্যসভার নতুন চেয়ারম্যান হিসেবে উপ-রাষ্ট্রপতি শ্রী এম ভেঙ্কাইয়া নাইডুকে স্বাগত জানালেন প্রধানমন্ত্রী
      শ্রী ভেঙ্কাইয়া নাইডু হলেন দেশের প্রথম উপ-রাষ্ট্রপতি যাঁর জন্ম স্বাধীনতা-উত্তর ভারতবর্ষে

      Posted On: 11 AUG 2017 4:56PM by PIB Kolkata

    শ্রী ভেঙ্কাইয়া নাইডু হলেন দেশের প্রথম উপ-রাষ্ট্রপতি যাঁর জন্ম স্বাধীনতা-উত্তর ভারতবর্ষে। তিনি দীর্ঘদিনের অভিজ্ঞতা সম্পন্ন এবং সংসদীয় পদ্ধতি ও প্রক্রিয়া সম্পর্কে যথেষ্ট ওয়াকিবহাল।
    
    আজ সংসদে রাজ্যসভার নতুন চেয়ারম্যান উপ-রাষ্ট্রপতি শ্রী এম ভেঙ্কাইয়া নাইডুকে স্বাগত জানিয়েএকথা বলেন প্রধানমন্ত্রী শ্রী নরেন্দ্র মোদী। রাজ্যসভার অন্যান্য সদস্যরাও এদিন উপস্থিত ছিলেন এই বিশেষ অনুষ্ঠানে।
    
    শ্রী মোদী বলেন, এই ১১ আগস্টের দিনটিতেই স্বাধীনতা সংগ্রামের এক তরুণ বিপ্লবী শ্রী ক্ষুদিরাম বোস আত্মবলিদান দিয়ে ছিলেন ব্রিটিশদের ফাঁসির মঞ্চে। এই ঘটনা স্বাধীনতা সংগ্রামীদের আত্মোৎসর্গের কথা আমাদের স্মরণ করিয়ে দেয়। দায়িত্ব পালনের যে উত্তরাধিকার আজন্যস্ত রয়েছে আমাদের ওপর, সে সম্পর্কেও আমাদের সচেতন করিয়ে দেয় এই বিশেষ ঘটনাটি।
    
    শ্রী ভেঙ্কাইয়া নাইডুর সঙ্গে তাঁর সুদীর্ঘ সম্পর্কের স্মৃতিচারণ প্রসঙ্গে প্রধানমন্ত্রী বলেন, দেশের পল্লী অঞ্চলের দরিদ্র জনসাধারণ এবং কৃষকদের চাহিদা ও প্রয়োজনের প্রতিশ্রী নাইডু বরাবরই সংবেদনশীল । তাঁদের সমস্যার সমাধানে শ্রী নাইডুর প্রস্তাব ও পরামর্শ যথেষ্ট মূল্যবান ।
    
    শ্রী মোদী বলেন, গ্রামের দরিদ্র পটভূমিকা থেকে উঠে এসে কোন কোন ব্যক্তি যে ভারতের উচ্চতম আসনটিও অলঙ্কৃত করতে পারেন, এই ঘটনা থেকে আমরা উপলব্ধি করি যে ভারতীয় গণতন্ত্র এখন যথেষ্ট পরিণত এবং ভারতীয় সংবিধানও যথেষ্ট শক্তিশালী ।

    
    
    (Release ID: 1499369) Visitor Counter : 3
    
    

      Background release reference

      দীর্ঘদিনের অভিজ্ঞতা সম্পন্ন এবং সংসদীয় পদ্ধতি ও প্রক্রিয়া সম্পর্কে যথেষ্ট ওয়াকিবহাল