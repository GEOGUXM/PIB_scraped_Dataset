      প্রধানমন্ত্রীরদপ্তর

      প্রধানমন্ত্রী উদয়পুরে বেশ কয়েকটি প্রধান জাতীয় মহাসড়ক প্রকল্পের উদ্বোধন ও শিলান্যাস করলেন ; প্রতাপ গৌরব কেন্দ্র পরিদর্শন করলেন
      প্রধানমন্ত্রী শ্রী নরেন্দ্র মোদী আজ রাজস্থানের উদয়পুরে বেশ কয়েকটি প্রধান জাতীয় মহাসড়ক প্রকল্পের সূচনা ও শিলান্যাস করেন।

      Posted On: 30 AUG 2017 5:56PM by PIB Kolkata

    প্রধানমন্ত্রী শ্রী নরেন্দ্র মোদী আজ রাজস্থানের উদয়পুরে বেশ কয়েকটি প্রধান জাতীয় মহাসড়ক প্রকল্পের সূচনা ও শিলান্যাস করেন।
    
    এই অনুষ্ঠানে ভাষণকালে প্রধানমন্ত্রী বলেন যে তিনি মেওয়ারের ‘বীরভূমি’তে আসতে পেরে আনন্দিত।
    
    প্রধানমন্ত্রী প্রাকৃতিক দুর্যোগে ক্ষতিগ্রস্ত মানুষজনকে আশ্বস্ত করে বলেন যে এই অসুবিধার সময় কেন্দ্রীয় সরকার তাঁদের পাশে আছে আর, মানুষ যে সব বিপদ জয় করে আরও বেশি তেজে এগিয়ে যাবে সে ব্যাপারে প্রত্যয় ব্যক্ত করেন।
    
    প্রধানমন্ত্রী বলেন, আজ একটিমাত্র অনুষ্ঠানের মাধ্যমেই ১৫ হাজার কোটি টাকারও বেশি অর্থমূল্যের প্রকল্পের হয় সূচনা আর না হয় শিলান্যাস করা হয়েছে।
    
    প্রধানমন্ত্রী বলেন যে দেশের বিকাশের ক্ষেত্রে পরিকাঠামোমূলক প্রকল্পগুলি বিশেষ গুরুত্বপূর্ণ। তিনি বলেন, ভারত পরিকাঠামোগত প্রকল্প, বিশেষ করে সংযোগমূলক প্রকল্পের ক্ষেত্রে বিলম্বসই তে পারবে না। এ প্রসঙ্গে তিনি বলেন যে সড়ক নির্মাণের মতো প্রকল্পগুলি মানুষের জীবনে নতুন শক্তি সঞ্চার করে।
    
    প্রধানমন্ত্রী,প্রাক্তন প্রধানমন্ত্রী শ্রী অটল বিহারী বাজপেয়ীর সূচনা করা স্বর্ণ চতুর্ভুজ প্রকল্পের উল্লেখ করে বলেন যে এটি কৃষকদের সঙ্গে বাজারকে সংযুক্ত কতে তাঁদের প্রভূত উপকারসাধন করেছিল। তিনি বলেন, রাজস্থান আরও ভালো পরিকাঠামোগত সংযোগ গড়ে তোলার মাধ্যমে পর্যটন থেকে অনেক উপকৃত হতে পারে যেটা তাদের ক্ষেত্রে কর্মসংস্থান এনে দেবে।
    
    শ্রী মোদী‘প্রধানমন্ত্রী উজ্জ্বলা যোজনা’ সম্পর্কে বলেন যে এই প্রকল্পের আওতায় গ্রামীণঘর-বাড়িতে এলপিজি সংযোগ দেওয়া হচ্ছে যার দ্বারা বিশেষ করে মহিলারা উপকৃত হচ্ছেন।
    
    তিনি বলেন,পণ্য ও পরিষেবা কর (জিএসটি) দেশের অর্থনীতির বিরাট উপকার করেছে আন্তঃরাজ্য সীমানাগুলিতে দীর্ঘক্ষণের অপেক্ষার অবসান ঘটিয়ে।
    
    প্রধানমন্ত্রী পরে মেওয়ারের মহান নৃপতি মহারানা প্রতাপের জীবন, শৌর্য ও কৃতিত্ব সম্পর্কে আলোকপাত করার লক্ষ্যে গড়ে তোলা প্রতাপ গৌরব কেন্দ্রটিও পরিদর্শন করেন।
    
    
    
    PG/DM/ ... ..29thAugust,2017

    
    
    (Release ID: 1501214) Visitor Counter : 2
    
    

      Background release reference

      প্রধান জাতীয় মহাসড়ক প্রকল্পের সূচনা ও শিলান্যাস