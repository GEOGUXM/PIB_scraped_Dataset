      মন্ত্রিসভারঅর্থনৈতিকবিষয়সংক্রান্তকমিটি

      জম্মু ও কাশ্মীর, উত্তরাখন্ড, হিমাচল প্রদেশ এবং উত্তর-পূর্বাঞ্চল সহ সিকিমে জিএসটি ব্যবস্থায় বাজেট সহায়তার কর্মসূচি বজায় রাখার ক্ষেত্রে কেন্দ্রীয় মন্ত্রিসভার সায়
      পণ্য ও পরিষেবা কর জিএসটি ব্যবস্থায় উত্তর-পূর্বাঞ্চলের রাজ্যগুলি, জম্মু ও কাশ্মীর, উত্তরাখন্ড ও হিমাচল প্রদেশে উপযুক্ত শিল্প প্রকল্পগুলির ক্ষেত্রে বাজেট

      Posted On: 17 AUG 2017 4:27PM by PIB Kolkata

    পণ্য ও পরিষেবা কর জিএসটি ব্যবস্থায় উত্তর-পূর্বাঞ্চলের রাজ্যগুলি, জম্মু ও কাশ্মীর, উত্তরাখন্ড ও হিমাচল প্রদেশে উপযুক্ত শিল্প প্রকল্পগুলির ক্ষেত্রে বাজেট সহায়তা প্রকল্প চালু রাখার বিষয়ে প্রধানমন্ত্রী শ্রী নরেন্দ্র মোদীর পৌরহিত্যে অর্থনীতি বিষয়ক মন্ত্রিসমিতি (সিসিইএ)আজ অনুমোদন দিয়েছে। ঐ প্রকল্পের জন্য পয়লা জুলাই, ২০১৭ থেকে ঐ ধরনের শিল্পপ্রকল্পগুলির জন্য ৩১/০৩/২০২৭ পর্যন্ত ২৭ হাজার ৪১৩ কোটি টাকার বাজেট সহায়তা মঞ্জুর করা হয়েছে। জিএসটি চালু হওয়ার আগে পর্যন্ত ঐসব রাজ্যে যেসব শিল্প প্রকল্প উৎপাদন শুল্কে ছাড় পেত, তাদের ক্ষেত্রেই এই সহায়তা প্রযোজ্য হবে।
    
    কেন্দ্রীয় সরকার উত্তর-পূর্বাঞ্চল শিল্প ও বিনিয়োগ উৎসাহদান নীতি, ২০০৭ অনুযায়ী সিকিম সহ উত্তর-পূর্বাঞ্চলীয় রাজ্যগুলি এবং বিশেষ শ্রেণীর রাজ্যের জন্য ঘোষিত প্যাকেজ অনুযায়ী জম্মু ও কাশ্মীর, উত্তরাখন্ড ও হিমাচল প্রদেশে শিল্পায়নের স্বার্থে নানা ধরনের ছাড় দিয়ে আসছে। এইসব ছাড়গুলির মধ্যে রয়েছে– বাণিজ্যিক উৎপাদন শুরু করার পর প্রথম ১০ বছর উৎপাদন শুল্কে ছাড়। কেন্দ্রীয় উৎপাদন শুল্কবিধি প্রত্যাহার করে নেওয়ার পর কেন্দ্রীয় সরকার জিএসটি’র কেন্দ্রীয় অংশ সংশ্লিষ্ট শিল্প প্রকল্পগুলিকে ঐ ১০ বছরের বাকি সময়ের জন্য ফেরৎ দেওয়ার সিদ্ধান্ত নিয়েছে। এইসব রাজ্যে ৪ হাজার ২৮৪টি শিল্প প্রকল্প এই সিদ্ধান্তের ফলে উপকৃত হবে।

    
    
    (Release ID: 1499953) Visitor Counter : 2
    
    

      Background release reference

      পণ্য ও পরিষেবা কর জিএসটি ব্যবস্থায় উত্তর-পূর্বাঞ্চলের রাজ্যগুলি, জম্মু ও কাশ্মীর, উত্তরাখন্ড ও হিমাচল প্রদেশে উপযুক্ত শিল্প প্রকল্পগুলির ক্ষেত্রে বাজেট