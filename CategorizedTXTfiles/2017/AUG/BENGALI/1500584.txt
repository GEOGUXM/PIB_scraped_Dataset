      নীতিআয়োগ

      নিতি আয়োগের ‘মেন্টর ইন্ডিয়া’ কর্মসূচির জন্য আবেদনপত্র আহ্বান
      নিতি আয়োগের ‘অটল উদ্ভাবন মিশন’-এর আওতায় ‘মেন্টর ইন্ডিয়া’র জন্য আবেদনপত্র আহ্বান করা হয়েছে

      Posted On: 24 AUG 2017 3:26PM by PIB Kolkata

    নিতি আয়োগের ‘অটল উদ্ভাবন মিশন’-এর আওতায় ‘মেন্টর ইন্ডিয়া’র জন্য আবেদনপত্র আহ্বান করা হয়েছে। জাতি গঠনের ক্ষেত্রে এটি হল এক কৌশলগত উদ্যোগ বা পদক্ষেপ। ‘মেন্টর ইন্ডিয়া’র মাধ্যমে দেশের ৯০০-টিরও বেশি বিদ্যালয় এবং সেখানকার অটল উদ্ভাবন গবেষণাগারের ছাত্রছাত্রীদের পথ প্রদর্শকের ভূমিকা পালন করা হবে । এজন্য ‘মেন্টর ইন্ডিয়া’র কর্মসূচির মাধ্যমে এমন কিছু শিক্ষক ও গবেষকদের নিয়োগ করা হবে যাঁরা প্রতি সপ্তাহে ২-১ ঘন্টা এই স্কুলগুলির গবেষণাগারে ছাত্রছাত্রীদের সঙ্গে শিক্ষা ও গবেষণার কাজে ব্যয় করতে পারবেন। জাতি গঠনের এই বিশেষ প্রক্রিয়ায় কর্পোরেট তথা পেশাদার জগতের কিংবা শিক্ষা জগতের সঙ্গে যুক্ত ব্যক্তিদের নিয়োগ করা হবে। অগ্রণী ছাত্রছাত্রীরাও এই কাজের সঙ্গে যুক্ত হতে পারে।
    
    ‘মেন্টর ইন্ডিয়া’য় যোগদানের জন্য আবেদন জানাতে হবে আগামী ৩০ সেপ্টেম্বর, ২০১৭ তারিখের মধ্যে। আবেদন পেশ করতে হবে – http://aim.gov.in/mentor.php - এই অনলাইন ব্যবস্থায়।

    
    
    (Release ID: 1500584) Visitor Counter : 2
    
    

      Background release reference

      নিতি আয়োগের ‘অটল উদ্ভাবন মিশন’-এর আওতায় ‘মেন্টর ইন্ডিয়া’র জন্য আবেদনপত্র আহ্বান করা হয়েছে