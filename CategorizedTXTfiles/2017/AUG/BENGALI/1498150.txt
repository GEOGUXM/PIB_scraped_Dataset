      মানবসম্পদবিকাশমন্ত্রক

      দরিদ্র মেধাবী ছাত্রছাত্রীদের জন্য প্রকল্প
      সমাজের আর্থিক দিক থেকে দুর্বলতর শ্রেণীর ছাত্রছাত্রীদের চাহিদা ও প্রয়োজনীয়তার বিষয়গুলিতে সরকার সচেতন রয়েছে

      Posted On: 02 AUG 2017 4:44PM by PIB Kolkata

    সমাজের আর্থিক দিক থেকে দুর্বলতর শ্রেণীর ছাত্রছাত্রীদের চাহিদা ও প্রয়োজনীয়তার বিষয়গুলিতে সরকার সচেতন রয়েছে। এমন কি উচ্চ শিক্ষালাভের সমান সুযোগ-সবিধাও এদের কাছে পৌঁছে দিতে সরকার দায়বদ্ধ। লোকসভায় সোমবার প্রশ্নোত্তর পর্বে এক প্রশ্নের লিখিতজবাবে এ কথা জানান, মানব সম্পদ উন্নয়ন প্রতিমন্ত্রী ডঃ মহেন্দ্র নাথ পান্ডে। তিনি আরও জানান, কলেজ ও বিশ্ববিদ্যালয়ের ছাত্রছাত্রীদের জন্য কেন্দ্রীয় সহায়তাপুষ্ট বৃত্তিপ্রকল্পের আওতায় বার্ষিক আয় ছয় লক্ষ টাকার কম এমন পরিবারের মেধাবী ছাত্রছাত্রীদের উচ্চশিক্ষার দৈনন্দিন খরচ মেটাতে আর্থিক সহায়তা দেওয়া হয়। যে কোনও স্বীকৃত শিক্ষাপর্ষদের ১০ + ২ধাঁচের দ্বাদশ শ্রেণীর পরীক্ষায় বা সমতুল কোনও নিয়মিত কোর্সে ৮০ শতাংশের বেশিনম্বর নিয়ে সফল মেধাবী ছাত্রছাত্রীরা এই প্রকল্পের সুযোগ-সুবিধা পাওয়ার ক্ষেত্রে বিবেচিত হয়। অবশ্য, যদি কোনও ছাত্রছাত্রী অন্য ক্ষেত্রে বৃত্তি পেয়ে থাকে, তাহলে এই প্রকল্পের সুবিধা পাবে না।
    
    এছাড়াও, শিক্ষা ঋণ সুদ ছাড় সংক্রান্ত কেন্দ্রীয় সহায়তাপুষ্ট সুদ-ছাড় প্রকল্পের আওতায় পরিবারের বার্ষিক আয় ৪ লক্ষ ৫০ হাজার টাকার মধ্যে, এমন আর্থিক দিক থেকে দুর্বল শ্রেণীর পরিবারগুলির সব ছাত্রছাত্রীদের শিক্ষাঋণে সুদ ছাড় দেওয়া হয়। স্বীকৃত যে কোনও ব্যাঙ্ক থেকে ঋণ নিলে সংশ্লিষ্ট ছাত্রছাত্রীর পেশাদার কোর্সে পড়াশুনা শেষ হওয়ার পর আরও এক বছর পর্যন্ত সুদ ছাড়ের সুবিধা পাওয়া যায়। ডঃপান্ডে আরও জানান, তথ্য ও যোগাযোগ প্রযুক্তির মাধ্যমে জাতীয় শিক্ষা মিশন শুরুহয়েছে। এই কর্মসূচির উদ্দেশ্য হল মেধাবী ছাত্রছাত্রীদের চিহ্নিত করণ ও তাদের উপযুক্ত শিক্ষা দিয়ে তথ্য ও যোগাযোগ প্রযুক্তির সর্বাধিক সদ্ব্যবহার করা।

    
    
    (Release ID: 1498150) Visitor Counter : 3
    
    

      Background release reference

      উচ্চ শিক্ষালাভের সমান সুযোগ-সবিধাও এদের কাছে পৌঁছে দিতে সরকার দায়বদ্ধ