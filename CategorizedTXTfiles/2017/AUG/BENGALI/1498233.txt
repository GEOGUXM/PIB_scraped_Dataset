      মন্ত্রিসভারঅর্থনৈতিকবিষয়সংক্রান্তকমিটি

      বাঞ্চি-মানিয়াচ্চি-নাগেরকয়েল ভায়া তিরুনেলভেলি ডবললাইন রেলপথ নির্মাণের প্রস্তাবে সম্মতি কেন্দ্রীয় মন্ত্রিসভার অর্থনৈতিক বিষয় সংক্রান্ত কমিটির
      তামিলনাড়ুর বাঞ্চি-মানিয়াচ্চি-নাগেরকয়েল ভায়া তিরুনেলভেলি একটি ডবল লাইন রেলপথ নির্মাণ

      Posted On: 03 AUG 2017 12:15PM by PIB Kolkata

    তামিলনাড়ুর বাঞ্চি-মানিয়াচ্চি-নাগেরকয়েল ভায়া তিরুনেলভেলি একটি ডবল লাইন রেলপথ নির্মাণ এবং তার বৈদ্যুতিকীকরণের প্রস্তাবে আজ অনুমোদন দিল কেন্দ্রীয় মন্ত্রিসভার অর্থনৈতিক বিষয় সংক্রান্ত কমিটি।প্রধানমন্ত্রী শ্রী নরেন্দ্র মোদীর নেতৃত্বে আজ এখানে কমিটির বৈঠক অনুষ্ঠিত হয়।
    
    প্রস্তাবিত রেলপথের দৈর্ঘ্য হবে ১০২ কিলোমিটার। ১,০০৩ কোটি ৯৪ লক্ষ টাকা ব্যয়ে এই প্রকল্পটি সম্পূর্ণ করার পরিকল্পনা করা হয়েছে। তবে, প্রতি বছর ৫ শতাংশ হারে ব্যয় বৃদ্ধির কথা চিন্তা করে প্রকল্পটি সম্পূর্ণ করতে ১,১১৪ কোটি ৬২ লক্ষ টাকা খরচ হতে পারে বলে অনুমান করা হচ্ছে। আগামী ২০২০-২১ সাল নাগাদ প্রকল্পটির কাজ সম্পূর্ণ হওয়ার কথা। এই প্রকল্পের নির্মাণ সংক্রান্ত কাজে ২৪ লক্ষ ৪৮ হাজার শ্রমদিবস সৃষ্টি হবে বলে আশাকরা হচ্ছে।
    
    প্রকল্প রূপায়ণের ফলে শুধুমাত্র মাল ও যাত্রীবাহী ট্রেনগুলির গতি বৃদ্ধিই ঘটবে না,ভবিষ্যতে ট্রেন চলাচলের অতিরিক্ত চাপ সামাল দেওয়ার কাজেও তা যথেষ্ট সহায়ক হয়ে উঠবে।

    
    
    (Release ID: 1498233) Visitor Counter : 2
    
    

      Background release reference

      তামিলনাড়ুর বাঞ্চি-মানিয়াচ্চি-নাগেরকয়েল ভায়া তিরুনেলভেলি একটি ডবল লাইন রেলপথ নির্মাণ