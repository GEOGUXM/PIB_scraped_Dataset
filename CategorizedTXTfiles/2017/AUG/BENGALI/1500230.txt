      অর্থমন্ত্রক

      “ ঋণ খেলাপি এবং দেওলিয়া ” ঘোষণা সম্পর্কিত একদিনের জাতীয় সম্মেলন আগামীকাল মুম্বাইতে : উদ্বোধনী ভাষণ দেবেন কেন্দ্রীয় অর্থমন্ত্রী শ্রী অরুণ জেটলি
      আগামীকাল মুম্বাইতে “ ঋণ খেলাপ ও দেওলিয়াপনা : এক পরিবর্তনশীল অধ্যায় ” বিষয়টির ওপর আয়োজিত এক জাতীয় সম্মেলন

      Posted On: 21 AUG 2017 4:30PM by PIB Kolkata

    আগামীকাল মুম্বাইতে “ ঋণ খেলাপ ও দেওলিয়াপনা : এক পরিবর্তনশীল অধ্যায় ” বিষয়টির ওপর আয়োজিত এক জাতীয় সম্মেলনে প্রধান অতিথির আসন অলঙ্কৃত করবেন কেন্দ্রীয় অর্থ, প্রতিরক্ষা তথা কর্পোরেট বিষয়ক মন্ত্রী শ্রী অরুণ জেটলি। সম্মেলনের উদ্বোধনী ভাষণও দেবেন তিনি । একদিনের এই জাতীয় সম্মেলনের মিলিত উদ্যোক্তা কেন্দ্রীয় কর্পোরেট বিষয়ক মন্ত্রক,এনএফসিজি এবং আইবিবিআই । অনুষ্ঠানে উপস্হিত থাকবেন শিল্প ও পেশাদারি জগতের বিশিষ্টজনেরা। নিয়ন্ত্রক কর্তৃপক্ষ এবং সংশ্লিষ্ট অন্যান্য অংশীদারদের পক্ষ থেকেও সম্মেলনে উপস্হিতির হার বিশেষ সন্তোষজনক হবে বলে মনে করা হচ্ছে।
    
    ভারতীয় শীর্ষব্যঙ্কের গভর্নর ডঃ উর্জিত প্যাটেল, সেবি-র চেয়ারম্যান মিঃ অজয় ত্যাগী এবং আইবিবিআই-এর চেয়ারম্যান ডঃ এম এস সাহু-ও সম্মেলনের উদ্বোধনী পর্বে ভাষণ দেবেন। সমাপ্তি ভাষণ দেবেন ন্যাশনাল কোম্পানী ল ট্রাইবুনালের প্রেসিডেন্ট বিচারপতি এম এমকুমার।
    
    সম্মেলনের উদ্বোধনীপর্ব শেষে এক বিশেষ আলোচনা পর্বেরও ব্যবস্হা রাখা হয়েছে এদিনের সম্মেলনে। কোটাক মাহিন্দ্রা ব্যাঙ্ক লিমিটেডের এক্সিকিউটিভ ভাইস চেয়ারম্যান ও ম্যানেজিং ডিরেক্টর শ্রী উদয় কোটাক, পাঞ্জাব ন্যাশনাল ব্যাঙ্কের ম্যানজিং ডিরেক্টর ও সিইও শ্রী সুনীলমেহতা, হিন্দুস্তান কনস্ট্রাকশন কোম্পানী লিমিটেডের চেয়ারম্যান তথা ম্যানেজিং ডিরেক্টর শ্রী অজিত গুলাবচাঁদ, ইনফাস্ট্রাকচার লিজিং অ্যান্ড ফিনানসিয়াল সার্ভিসেস লিমিটেড-এর ভাইস চেয়ারম্যান ও ম্যানেজিং ডিরেক্টর শ্রী হরি শঙ্করণ, অ্যাসেটরি কনস্ট্রাকশন কোম্পানী (ইন্ডিয়া) লিমিটেডের সিইও তথা এমডি শ্রী বিনায়ক বহুগুণাএবং কেকেআর ইন্ডিয়া অ্যাড ভাইসার্স প্রাইভেট লিমিটেডের ডিরেক্টর শ্রী নিখিল শ্রীবাস্তব-ও অংশ নেবেন সম্মেলনের বিশেষ আলোচনা পর্বটিতে।

    
    
    (Release ID: 1500230) Visitor Counter : 2
    
    

      Background release reference

      একদিনের জাতীয় সম্মেলনের মিলিত উদ্যোক্তা কেন্দ্রীয় কর্পোরেট বিষয়ক মন্ত্রক,এনএফসিজি এবং আইবিবিআই