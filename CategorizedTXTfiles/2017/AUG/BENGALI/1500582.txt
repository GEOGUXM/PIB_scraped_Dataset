      অর্থমন্ত্রক

      মুদ্রণ মাধ্যমে বিজ্ঞাপন প্রচারের জন্য স্থান নির্বাচন ও তা বিপণনের ক্ষেত্রে প্রযোজ্য জিএসটি-র হার
      মুদ্রণ মাধ্যমে বিজ্ঞাপন প্রকাশের স্থান বিপণনের ক্ষেত্রে প্রযোজ্য পণ্য ও পরিষেবা কর(জিএসটি) সংক্রান্ত বেশ কিছু প্রশ্ন উত্থাপন করা হয়েছে সংশ্লিষ্ট বিভিন্ন পক্ষ থেকে

      Posted On: 24 AUG 2017 3:22PM by PIB Kolkata

    মুদ্রণ মাধ্যমে বিজ্ঞাপন প্রকাশের স্থান বিপণনের ক্ষেত্রে প্রযোজ্য পণ্য ও পরিষেবা কর(জিএসটি) সংক্রান্ত বেশ কিছু প্রশ্ন উত্থাপন করা হয়েছে সংশ্লিষ্ট বিভিন্ন পক্ষ থেকে। কেন্দ্রীয় অর্থ মন্ত্রক এই সূত্রে জানিয়েছে যে মুদ্রণ মাধ্যমে বিজ্ঞাপনের স্থান বিপণনের ক্ষেত্রে জিএসটি প্রযোজ্য হবে ৫ শতাংশ হারে। যদি কোন বিজ্ঞাপন সংস্থা সংবাদপত্রের কাছ থেকে বিজ্ঞাপনের স্থান নির্বাচন করে তা কিনে নিয়ে থাকে এবংপরে তা বিজ্ঞাপন প্রকাশের জন্য অর্থ সংগ্রহ করে, সে ক্ষেত্রে এই হার প্রযোজ্য হবে।
    
    অন্যদিকে,কোন সংবাদপত্র সংস্থার পক্ষ থেকে কমিশনের ভিত্তিতে যদি কোন বিজ্ঞাপন সংস্থা বিজ্ঞাপন প্রকাশের স্বার্থে তা অন্যের কাছে বিক্রি করে দেয়, সেক্ষেত্রে সংবাদপত্রের কাছ থেকে ঐ বিজ্ঞাপন সংস্থার পাওয়া কমিশনের ওপর জিএসটি ধার্য হবে ১৮শতাংশ হারে।
    
    আবার,যদি কোন বিজ্ঞাপন সংস্থা বিজ্ঞাপন ছাড়া অন্য কোন কাজের জন্য কোনরকম পরিষেবা প্রদান করে, সে ক্ষেত্রেও ঐ ১৮ শতাংশ হারেই জিএসটি প্রযোজ্য হবে।
    
    এইতথ্য পেশ করে কেন্দ্রীয় অর্থ মন্ত্রকের পক্ষ থেকে বলা হয়েছে যে সংবাদপত্র, বিজ্ঞাপন সংস্থা এবং অন্যান্যদের মধ্যে সম্পাদিত চুক্তির শর্তাবলীর ওপর নির্ভর করেই পণ্য ও পরিষেবা করের হার ধার্য হবে।

    
    
    (Release ID: 1500582) Visitor Counter : 2
    
    

      Background release reference

      কেন্দ্রীয় অর্থ মন্ত্রক এই সূত্রে জানিয়েছে যে মুদ্রণ মাধ্যমে বিজ্ঞাপনের স্থান বিপণনের ক্ষেত্রে জিএসটি প্রযোজ্য হবে ৫ শতাংশ হারে