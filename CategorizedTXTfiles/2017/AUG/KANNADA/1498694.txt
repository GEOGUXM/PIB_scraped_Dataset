      PIB Headquarters

      ಉಜ್ವಲ ಭವಿಷ್ಯದತ್ತ ಭಾರತೀಯ ಕೈಮಗ್ಗ ವಲಯ
      ಉಜ್ವಲ ಭವಿಷ್ಯದತ್ತ ಭಾರತೀಯ ಕೈಮಗ್ಗ ವಲಯ
      
      - ಕೆ.ವಿ. ವೆಂಕಟಸುಬ್ರಮಣಿಯನ್

      Posted On: 07 AUG 2017 1:10PM by PIB Bengaluru

    ಬಣ್ಣದೋಕುಳಿ , ಕಣ್ಣುಕೋರೈಸುವ ವಿನ್ಯಾಸ , ತಳುಕಿನ ಚಿತ್ತಾರ ಮತ್ತು ಬಳುಕುವ ನೇಯ್ಗೆ ಈ ವಸ್ತ್ರಗಳ ವಿಶಿಷ್ಠ ಆಕರ್ಷಣೆಯಾಗಿದೆ . ಈಶಾನ್ಯ ರಾಜ್ಯಗಳಿಂದಿಡಿದು ಕಾಶ್ಮೀರ - ದಕ್ಷಿಣದ ತುದಿಯವರೆವಿಗೂ ತಯಾರಾಗುವ ಪ್ರತೀ ಕೈಮಗ್ಗ ವಸ್ತ್ರಗಳಗೂ ಅದರದೇ ಆದ ವಿಶೇಷ ಗುಣಗಳಿವೆ . ಈ ವಿಶೇಷತೆಗಳಿಂದಲೇ ವಸ್ತ್ರಗಳು ಆಕರ್ಷಣೆ ಪಡೆದುಕೊಳ್ಳುತ್ತವೆ . ಭಾರತದ ಕರಕುಶಲಕಲೆಯೊಂದಿಗೆ ಕೈಮಗ್ಗ ಶತಮಾನಗಳಿಂದ ಮಿಳಿತಗೊಂಡಿದ್ದು , ದೇಶದ ಎಲ್ಲ ರಾಜ್ಯಗಳಲ್ಲೂ ನೆಲೆಸಿರುವ ಲಕ್ಷಾಂತರ ಕುಶಲಕರ್ಮಿಗಳಿಗೆ ಜೀವನೋಪಾಯ ಒದಗಿಸಿದೆ .


    ಕ್ಷಿಪ್ರ ಬದಲಾವಣೆಯ ನಡುವೆಯೂ ಕೈಮಗ್ಗದಲ್ಲಿ ತೊಡಗಿಕೊಂಡಿರುವ ಕಲಾವಿದರು, ಅಸಾಧಾರಣ ಕೈಮಗ್ಗದ ರಚನೆಗಳನ್ನು ಸತತ ಪರಿಶ್ರಮದಿಂದ ಉಳಿಸಿಕೊಂಡು ಬಂದಿಲ್ಲದೆ , ತಮ್ಮ ಜ್ಞಾನ - ಕೌಶಲ್ಯವನ್ನು ಮುಂದಿನ ಪೀಳಿಗೆಗೆ ದಾಟಿಸುತ್ತಿದ್ದಾರೆ . ಇದು ಪ್ರತಿಯೊಬ್ಬ ಕೈಮಗ್ಗ ನೇಕಾರನ ಕನಸೂ ಆಗಿದೆ.


    ಹೋಲಿಸಲಾಸಾಧ್ಯವಾದ ಗುಣಮಟ್ಟದಿಂದ ಭಾರತದ ಕೈಮಗ್ಗ ಪದಾರ್ಥಗಳು ಜನಪ್ರಿಯವಾಗಿವೆ. ಛಾಂದೇರಿಯ ಮಸ್ಲಿನ್ , ವಾರಣಾಸಿಯ ಅಂಚುಳ್ಳ ರೇಷ್ಮೆ ಸೀರೆಗಳು , ರಾಜಾಸ್ತಾನ - ಒಡಿಶಾದ ಬಣ್ಣದ ಉತ್ಪನ್ನಗಳು , ಮಚಲಿಪಟ್ಟಣದ ಚಿಂತಾಗಳೂ , ಹೈದಾರಾಬಾದ್ ‍ ನ ಹಿಮ್ರಾಸ್ , ಪಂಜಾಬ್ ‍ ನ ಖೇಸ್ , ಫಾರೂಖಾಬಾದ್ ‍ ನ ಅಚ್ಚುಗಳು , ತೊಂಗಮ್ ‍ ಮತ್ತು ಫೀನಕ್ ಹಾಗೂ ಮಣಿಪುರ - ಅಸ್ಸಾಂನ ಬಾಟಲ್ ವಿನ್ಯಾಸ , ಮಧ್ಯಪ್ರದೇಶದ ಮಹೇಶ್ವರಿ ಸೀರೆಗಳು ಮತ್ತು ವಡೋದರಾದ ಪಾಟೋಲ ಸೀರೆಗಳು ಇವುಗಳಲ್ಲಿ ಪ್ರಮುಖವಾದವು .


    ಜೊತೆಗೆ , ಕಾಂಚೀಪುರಂ , ಬನಾರಸ್ ಸೀರೆ , ಛತ್ತೀಸ್ ‍ ಗಢದ ಕೋಸ , ಅಸ್ಸಾಂನ ಮೋಗಾ ರೇಷ್ಮೆ, ಬಂಗಾಳದ ಜಾಮ್ಧಾನಿ , ಮಧ್ಯಪ್ರದೇಶದ ಭಾಗಲ್ ‍ ಪುರ್ ಮತ್ತು ಛಾಂದೇರಿ , ಓಡಿಶಾದ ತುಷಾರ್ ಮತ್ತು ಇಕಾತ್ ‍ ನಂತಹ ರೇಷ್ಮೆ ವಸ್ತ್ರಗಳನ್ನು ತಯಾರಿಸುವ ಪ್ರಕ್ರಿಯೆ ಕೇವಲ ಆರ್ಥಿಕವಷ್ಟೇ ಅಲ್ಲದೇ ವಿಶೇಷ ಸಾಂಸ್ಕೃತಿಕ ಬಂಡವಾಳವೂ ಆಗಿದೆ .


    ಹಗುರವಾಗಿದ್ದರೂ ವಿದೇಶಿ ಬಟ್ಟೆಗಳನ್ನು ಜನತೆ ಬಯಸುತ್ತಾರೆ . ಆದರೆ, ನಮ್ಮ ಸಾಂಪ್ರಾದಾಯಿಕ ವಿನ್ಯಾಸದ ವಸ್ತ್ರಗಳನ್ನು ಮದುವೆ - ಹಬ್ಬಗಳಂತಹ ವಿಶೇಷ ಸಂದರ್ಭಗಳಲ್ಲಿ ಉಡುವುದನ್ನು ಮರೆಯುವುದಿಲ್ಲ .


    ಸ್ವಾತಂತ್ರ್ಯದ ನಂತರ , ವಿದ್ಯುತ್ ಮಗ್ಗ ಮತ್ತು ಹತ್ತಿ ಗಿರಣಿ ಕ್ಷೇತ್ರದ ಆಕ್ರಮಣದಿಂದ ದೇಶದ ಸಾಂಸ್ಕ ø ತಿಕ ಪರಂಪರೆಯಾದ ಕೈಮಗ್ಗ ಮತ್ತು ನೇಕಾರರ ರಕ್ಷಣೆಗಾಗಿ ಮತ್ತು ಖಾದಿಯನ್ನು ಗೌರವಿಸುವ ಗಾಂಧೀಜೀ ಅವರ ಮೌಲ್ಯವನ್ನು ಕಾಪಾಡಲು ಸರ್ಕಾರ ಹಲವಾರು ಮುನ್ನೆಚ್ಚರಿಕೆಯ ಕ್ರಮಗಳನ್ನು ಕೈಗೊಂಡಿತು . ಕೈಮಗ್ಗಗಳ ( ಕರಕುಶಲ ಉತ್ಪನ್ನಗಳಿಗಾಗಿನ ಮೀಸಲು ) ಕಾಯ್ದೆ 1985, ಅಂಚುಗಳಿರುವ ಸೀರೆ , ಪಂಚೆ , ಲುಂಗಿ , ಮತ್ತಿತರ ಕೈಮಗ್ಗದ ಉತ್ಪನ್ನಗಳನ್ನು ವರ್ಗೀಕರಿಸಿ , ವಿದ್ಯುತ್ ಮಗ್ಗ ಕ್ಷೇತ್ರದಿಂದ ಹೊರಗಿಟ್ಟಿತು . ಆದರೆ ಈ ಕಾಯ್ದೆ ತಡವಾಗಿ 8 ವರ್ಷಗಳ ನಂತರ ಜಾರಿಗೆ ಬಂದಾಗ , ಕಾಯ್ದೆಯಡಿ ಕೈಮಗ್ಗ ಉತ್ಪನ್ನಗಳ ಸಂಖ್ಯೆ ಕೇವಲ 11 ಕ್ಕೆ ಇಳಿಕೆಯಾಗಿತ್ತು . ವಿದ್ಯುತ್ ‍ ಮಗ್ಗ ವಲಯದ ವ್ಯಾಪಾರಸ್ಥರ ಕಾನೂನಾತ್ಮಕ ಸವಾಲು ಕಾಯ್ದೆಯ ಪಟ್ಟಿಯಲ್ಲಿನ ಕೈಮಗ್ಗ ಉತ್ಪನ್ನಗಳ ಸಂಖ್ಯೆಯನ್ನು ಕಡಿತಗೊಳಿಸಿತ್ತು .


    90 ರ ದಶಕದಿಂದೀಚೆಗೆ ಬದಲಾದ ಗ್ರಾಹಕರ ಅಭಿರುಚಿ , ಬದಲಾದ ವ್ಯಾಪಾರ ಪ್ರಕ್ರಿಯೆ ಹಾಗೂ ಚೀಣಾದಿಂದ ಆಮದಾಗುವ ಸುಂಕರಹಿತ ತೆಳು ಕೆಂಪು ರೇಷ್ಮೆ ( ಕ್ರೀಪ್ ರೇಷ್ಮೆ ) ಭಾರತೀಯ ನೇಕಾರ ಸಮುದಾಯವನ್ನು ಸಂಕಷ್ಟಕ್ಕೀಡುಮಾಡಿತು . ಕ್ರಮೇಣ ನೇಕಾರರು ಕಾರ್ಮಿಕರಾದರು . ಬದಲಾದ ಕಾಲಘಟ್ಟದಲ್ಲಿ , ಜೀವನ ನಡೆಸುವುದೂ ದುಸ್ತರವಾಗಿ ನೇಕಾಕರರು ಆರ್ಥಿಕವಾಗಿ ಕುಸಿದರು . ಸೋಜಿಗವೆಂದರೆ , 2015 ರಿಂದೀಚೆಗೆ ಗ್ರಾಹಕರ ಆಸಕ್ತಿ ಮತ್ತೆ ಕೈಮಗ್ಗದ ಕಡೆ ತಿರುಗಿದೆ . ಆಶಾದಾಯಕ ಪ್ರತಿಕ್ರಿಯೆ ವ್ಯಕ್ತವಾಗುತ್ತಿದೆ .


    ಕೃಷಿ ಹೊರತುಪಡಿಸಿ ಭಾರತದ ಎರಡನೇ ಅತಿಹೆಚ್ಚು ಕಾರ್ಮಿಕರು ತೊಡಗಿಕೊಂಡಿರುವ ಉದ್ಯಮ ಕೈಮಗ್ಗವಾಗಿದೆ . ವಿವಿಧ ಸಮುದಾಯಗಳ 43 ಲಕ್ಷ 30 ಸಾವಿರ ಮಂದಿ , 20 ಲಕ್ಷ 38 ಸಾವಿರ ಕುಟುಂಬಗಳು ಕೈಮಗ್ಗ ಘಟಕಗಳಲ್ಲಿ ದುಡಿಯುತ್ತಿದ್ದಾರೆ . ಇದು ದೇಶದ ಶೇ .15 ರಷ್ಟು ಜವಳಿ ಉತ್ಪಾದನೆ ಮತ್ತು ಅಷ್ಟೇ ಪ್ರಮಾಣದ ರಫ್ತಿಗೆ ಕೊಡುಗೆ ನೀಡುತ್ತಿದೆ . ಜಗತ್ತಿನ ಶೇ . 95 ರಷ್ಟು ಕೈಮಗ್ಗದ ಬಟ್ಟೆ ಭಾರತದ್ದೇ ಎಂಬುದು ಹೆಮ್ಮೆಯ ವಿಷಯ .


    ನೇಕಾರರ ಹಿತದೃಷ್ಟಿಯಿಂದ , ಇತಿಹಾಸವನ್ನು ಮರುಕಳಿಸುವ ಮತ್ತು ಕೈಮಗ್ಗವನ್ನು ಪ್ರಸ್ತುತ ಸಂದರ್ಭಕ್ಕೆ ತಕ್ಕಂತೆ ಸಜ್ಜುಗೊಳಿಸಲು ಸರ್ಕಾರ ಬದ್ಧವಾಗಿದೆ . 1905 ರಲ್ಲೇ ಆರಂಭಿಸಲಾದ ಸ್ವದೇಶಿ ಚಳುವಳಿಯ ಸ್ಮರಣಾರ್ಥ ಆಗಸ್ಟ್ 7 ನ್ನು ಭಾರತದ ಪ್ರಧಾನಮಂತ್ರಿಗಳಾದ ಶ್ರೀ ನರೇಂದ್ರ ಮೋದಿಯವರು ರಾಷ್ಟ್ರೀಯ ಕೈಮಗ್ಗ ದಿನವನ್ನಾಗಿ 2015 ರಲ್ಲಿ ಘೋಷಿಸಿದರು . ಅವರ ಚುನಾವಣಾ ಸಮಯದ ಘೋಷಣೆಯಾದ ಕೃಷಿಯಿಂದ ನೂಲಿಗೆ , ನೂಲಿನಿಂದ ಬಟ್ಟೆ , ಬಟ್ಟೆಯಿಂದ ಸೊಬಗು , ಸೊಬಗಿನಿಂದ ವಿದೇಶಕ್ಕೆ ಎಂಬ ಪ್ರತಿಜ್ಞೆಗೆ ಬದ್ಧರಾಗಿದ್ದಾರೆ .


    ಪ್ರಧಾನಮಂತ್ರಿ ಅವರು ಅಂದೇ , “ ಇಂಡಿಯಾ ಹ್ಯಾಂಡ್ ಲೂಮ್ ” ಬ್ರಾಂಡ್ , ಐಹೆಚ್ ‍ ಬಿಗೆ ಚಾಲನೆ ನೀಡಿದರು . ಗ್ರಾಹಕರ ವಿಶ್ವಾಸಗಳಿಸಲು ಸಾಮಾಜಿಕ ಮತ್ತು ಪರಿಸರಸ್ನೇಹಿ ವಿಷಯಗಳು ಮಾತ್ರವಲ್ಲದೇ, ಕಚ್ಚಾವಸ್ತು , ಉತ್ಪಾದನೆ , ನೇಯ್ಗೆ ಮತ್ತಿತರ ಅಂಶಗಳ ಗುಣಮಟ್ಟದ ಖಾತ್ರಿಗೆ ಐಹೆಚ್ ‍ ಬಿಗೆ ಚಾಲನೆ ನೀಡಲಾಯಿತು .


    ಶೀಘ್ರವೇ ಸಾಮಾಜಿಕ ಜಾಲತಾಣಗಳನ್ನು ತಲುಪಿದ ಐಹೆಚ್ ‍ ಬಿ , ಗ್ರಾಹಕರನ್ನು ಅದರಲ್ಲೂ ವಿಶೇಷವಾಗಿ ಯುವಜನತೆಯನ್ನು ತಲುಪಿದ್ದು ಬಹುದೊಡ್ಡ ಸಾಧನೆ .


    2016 ಜುಲೈನಲ್ಲಿ ಜವಳಿ ಸಚಿವಾಲಯದ ಹೊಣೆ ಹೊತ್ತ ಸಚಿವೆ ಸ್ಮೃತಿ ಇರಾನಿ ಅವರು “ ನಾನು ಕೈಮಗ್ಗದ ಬಟ್ಟೆಗಳನ್ನು ತೊಡುತ್ತೇನೆ ” ಎಂದು ಘೋಷಿಸುವುದರ ಮೂಲಕ ಸ್ವತಃ ಮಾದರಿಯಾಗಿ ಸಾಮಾಜಿಕ ತಾಣದಲ್ಲಿ ಆಂದೋಲನ ಆರಂಭಿಸಿದರು .


    ಕೈಮಗ್ಗಗಳನ್ನು ಪುನರುಜ್ಜೀವನಗಳಿಸಲು ಸರ್ಕಾರ ಹಲವು ಕ್ರಮಗಳನ್ನು ಕೈಗೊಂಡಿದೆ . ನೇಕಾರರ ಆದಾಯವನ್ನು ಹೆಚ್ಚಿಸುವುದರತ್ತ ಒತ್ತು ನೀಡಿರುವ ಸರ್ಕಾರ , ಯುವ ಸಮುದಾಯವನ್ನು ಈ ಉದ್ಯೋಗಕ್ಕೆ ಸೆಳೆಯಲು ಪ್ರಯತ್ನ ನಡೆಸಿದೆ . ಕ್ಲಸ್ಟರ್ ಮಟ್ಟದಲ್ಲಿ ನೇಕಾರರ ಸಂಘಟನೆ ಮತ್ತು ಸಾಮಾನ್ಯ ಸೌಲಭ್ಯ ಕೇಂದ್ರಗಳನ್ನು ಸ್ಥಾಪಿಸುವ ಮೂಲಕ ಮೂಲಭೂತ ಸೌಲಭ್ಯ ನೀಡಲು ಸರ್ಕಾರ ಪ್ರಯತ್ನ ನಡೆಸಿದೆ .


    ಕೈಮಗ್ಗವನ್ನು ಉತ್ತೇಜಿಸಲು ಜವಳಿ ಸಚಿವರು , ಸಾರ್ವಜನಿಕ - ಖಾಸಗಿ ಸಹಭಾಗಿತ್ವದಲ್ಲಿ ವಿವಿಧ ಮುಂಚೂಣಿ ವಿನ್ಯಾಸಕರನ್ನು ಒಂದೇ ವೇದಿಕೆಯಡಿ ತರುವ ವಿಶಿಷ್ಟ ಕಾರ್ಯಕ್ರಮ ಆಯೋಜಿಸಿದ್ದರು . ಒಂದು ಡಜನ್ ‍ ಗೂ ಅಧಿಕವಾಗಿದ್ದ ಇವರನ್ನು ವಿವಿಧ ಕೈಮಗ್ಗ ಕ್ಲಸ್ಟರ್ ‍ ಗಳಿಗೆ ನಿಯೋಜಿಸಿ , ಉತ್ಪನ್ನಗಳ ಅಭಿವೃದ್ಧಿ ಮತ್ತು ನೇಕಾರರ ಕೌಶಲ್ಯಾಭಿವೃದ್ಧಿ ದೃಷ್ಟಿಯಿಂದ ತರಬೇತಿ ನೀಡಲು ಉತ್ತೇಜಿಸಲಾಗಿತ್ತು.


    ಇ - ವಾಣಿಜ್ಯದ ಮೂಲಕ ತಮ್ಮ ಉತ್ಪನ್ನಗಳನ್ನು ಮಾರಾಟ ಮಾಡಲು ಉತ್ತೇಜನ ನೀಡುವ ಕಾರ್ಯಕ್ರಮವನ್ನು ಹಮ್ಮಿಕೊಳ್ಳಲಾಗಿದೆ . ನೇಕಾರ ಸಮುದಾಯದ ಕುಟುಂಬಗಳ ವಿದ್ಯಾವಂತ ಯವಜನತೆಗೆ ಮಾರುಕಟ್ಟೆ ಮಾಹಿತಿ ನೀಡಿಕೆ , ಉತ್ಪಾದನೆ ಮತ್ತು ಜವಳಿಯ ನೇರ ಮಾರುಕಟ್ಟೆ ಪುರಸ್ಕರಿಸುವ ಮೂಲಕ ಈ ಯುವ ಸಮುದಾಯವನ್ನು ಉದ್ಯಮಶೀಲರನ್ನಾಗಿಸುವ ಗುರಿ ಹೊಂದಲಾಗಿದೆ . ಮಾರುಕಟ್ಟೆಯ ವಿಸ್ತರಣೆ ಮತ್ತು ಆದಾಯ ಹೆಚ್ಚಳ ದೃಷ್ಠಿಯಿಂದ ಕೈಮಗ್ಗವನ್ನು ಫ್ಯಾಷನ್ ಮತ್ತು ಪ್ರವಾಸೋದ್ಯಮದೊಂದಿಗೆ ಸೇರಿಸಲಾಗುತ್ತಿದೆ . ಇದರೊಂದಿಗೆ , ವಿನ್ಯಾಸ ಅಭಿವೃದ್ಧಿ ಮತ್ತು ಮಾರಾಟ ತಂತ್ರಗಳಿಗಾಗಿ ಖಾಸಗಿ ಕ್ಷೇತ್ರವನ್ನು ಒಳಗೊಳ್ಳಿಸಿಕೊಳ್ಳಲಾಗುತ್ತಿದೆ .


    ಎಲ್ಲಾ ರೀತಿಯ ಬಟ್ಟೆಗಳಿಗೆ ಭಾರತವನ್ನು ಜಾಗತಿಕ ಕೇಂದ್ರವನ್ನಾಗಿಸುವ ಪ್ರಯತ್ನದೆಡೆಗೆ ಸರ್ಕಾರ ಶ್ರಮವಹಿಸುತ್ತಿದ್ದು , ಭಾರತದ ಸೀಮಿತ ಗ್ರಾಹಕರ ಬದಲಿಗೆ ಜಾಗತಿಕ ಮಾರುಕಟ್ಟೆ ಒದಗಿಸುವುದು ಇದರ ಉದ್ದೇಶವಾಗಿದೆ .


    ನೇಕಾರರಿಗೆ ಅನುಕೂಲವಾಗುವ , ಉತ್ಪಾದನೆ ಹೆಚ್ಚಳಗೊಳಿಸುವ ಮತ್ತು ಗುಣಮಟ್ಟದ ಖಾತ್ರಿಗಾಗಿ ನೇಯ್ಗೆ ತಂತ್ರಜ್ಞಾನವನ್ನು ಉನ್ನರೀಕರಣಗೊಳಿಸುವ ಪ್ರಯತ್ನಗಳು ನಡೆಯುತ್ತಿವೆ . ನೇಕಾರಿಕಾ ಪರಂಪರೆಯ ಮುಂದುವರಿಕೆಗಾಗಿ ದೇಶಾದ್ಯಂತ ಇರುವ 9 ಭಾರತೀಯ ಕೈಮಗ್ಗ ತಂತ್ರಜ್ಞಾನ ಸಂಸ್ಥೆಗಳು ಮುಂದಿನ ತಲೆಮಾರಿಗೆ ಅನುಗುಣವಾಗಿ ವಿಶೇಷ ತರಬೇತಿಯನ್ನು ನೀಡಲಾಗುತ್ತಿವೆ .


    ಆಧುನಿಕ ಯುಗದಲ್ಲಿ ಬದಲಾಗುತ್ತಿರುವ ಗ್ರಾಹಕರ ಅಗತ್ಯಕ್ಕೆ - ಅಭಿರುಚಿಗೆ ತಕ್ಕಂತೆ ದೇಶದ ಕೈಮಗ್ಗ ನೇಕಾರಿಕೆಯೂ ತನ್ನನ್ನು ಪ್ರತೀದಿನ ಸಜ್ಜುಗೊಳಿಸಿಕೊಳ್ಳುತ್ತಿದೆ . ಹಲವು ರೀತಿಯ ನಾವೀನ್ಯ ವಿನ್ಯಾಸಗಳು , ತೂಕದ ಸಾದಾ ಬಟ್ಟೆ ( ಕೇಸ್ ‍ ಮೆಂಟ್ ), ತೂಕದ ಹತ್ತಿ ಬಳಸುವ ಚಿತ್ರನೇಯ್ಗೆ ಮಗ್ಗದ ನೂಲು ( ಜಾಕ್ವರ್ಡ್ ಮಗ್ಗ ) ಮತ್ತು ರೇಷ್ಮೆ ಬಟ್ಟೆಗಳು , ಪುನರ್ ಬಳಸಬಹುದಾದ ರತ್ನಗಂಬಳಿಗಳು ಇಂದಿನ ಬೇಡಿಕೆಯ ಕೈಮಗ್ಗ ಉತ್ಪನ್ನಗಳಾಗಿವೆ . ಕೈಮಗ್ಗಗಳು ಇಂದು ವೈವಿಧ್ಯಮಯ ಅಲಂಕಾರಿಕ ಗೃಹೋಪಯೋಗಿ ಹತ್ತಿ ಮತ್ತು ರೇಷ್ಮೇ ಉತ್ಪನ್ನಗಳನ್ನು ನೀಡುತ್ತಿದೆ . ದೇಶದಿಂದ ರಫ್ತಾಗುತ್ತಿರುವ ಶೇ . 50 ಕ್ಕೂ ಹೆಚ್ಚಿನ ಉತ್ಪನ್ನಗಳು ಗೃಹೋಪಯೋಗಿ ಜವಳಿಗಳಾಗಿವೆ . ಜಾಗತಿಕವಾಗಿ , ಕೈಮಗ್ಗದ ಬಗೆಗೆ ಸಮಾಜದ ಪ್ರಖ್ಯಾತರು ಮತ್ತು ವಿನ್ಯಾಸಕಾರರು ಸಕಾರಾತ್ಮಕ ಹೇಳಿಕೆಗಳನ್ನು ನೀಡುತ್ತಿದ್ದಾರೆ .


    ಉತ್ಪಾದನೆಯ ವಿಕೇಂದ್ರೀಕರಣ ವ್ಯವಸ್ಥೆ ಮತ್ತು ಯಾವುದೇ ತೆರೆನಾದ ಕಲುಷಿತ ಉದ್ಯಮವಲ್ಲದ್ದರಿಂದ , ಕೈಮಗ್ಗ ಭವಿಷ್ಯದ ನೆಚ್ಚಿನ ಕ್ಷೇತ್ರವಾಗಿದೆ . ತನ್ನ ವಿಶಿಷ್ಟತೆ , ಶ್ರೀಮಂತ ಪರಂಪರೆಯ , ಕಡಿಮೆ ಬಂಡವಾಳ-ಉತ್ತಮ ಉತ್ಪಾದನೆ ಅನುಪಾತ , ಆವಿಷ್ಕಾರ ಮತ್ತು ಪೂರೈಕೆದಾರೊಂದಿಗಿನ ಅವಶ್ಯಕತೆಗೆ ಹೊಂದಿಕೊಳ್ಳುವಿಕೆ ಕೈಮಗ್ಗದ ಧನಾತ್ಮಕ ಅಂಶಗಳಾಗಿವೆ .


    ***


    ಲೇಖಕರು ಸ್ವತಂತ್ರ ಪತ್ರಕರ್ತ ಮತ್ತು ಅಂಕಣಕಾರರಾಗಿದ್ದು , ಮುದ್ರಣ , ಆನ್ ‍ ಲೈನ್ , ರೇಡಿಯೋ ಮತ್ತು ಟೆಲಿವಿಷನ್ ‍ ಕ್ಷೇತ್ರಗಳಲ್ಲಿ ನಾಲ್ಕು ದಶಕಗಳ ಅನುಭವವಿದೆ . ಇವರು ಅಭಿವೃದ್ಧಿ ವಿಷಯಗಳ ಮೇಲೆ ಬರೆಯುತ್ತಾರೆ .


    ಈ ಲೇಖನದಲ್ಲಿ ವ್ಯಕ್ತಪಡಿಸಿರುವ ಅಭಿಪ್ರಾಯಗಳು ಲೇಖಕರದ್ದು.

    
    
    (Release ID: 1498694) Visitor Counter : 7
    
    

      Background release reference

      http://pib.nic.in/newsite/efeatures.aspx
      This link will take you to a webpage outside this websiteinteractive page. Click OK to continue.Click Cancel to stop : http://pib.nic.in/newsite/efeatures.aspx