      ಪ್ರಧಾನ ಮಂತ್ರಿಯವರ ಕಛೇರಿ

      ರಾಷ್ಟ್ರಪತಿಯಾಗಿ ತಮ್ಮ ಕಚೇರಿಯಲ್ಲಿ ಕೊನೆಯ ದಿನ ತಾವು
      ಪ್ರಧಾನಿಯವರಿಂದ ಬಂದ ಪತ್ರ ತಮ್ಮ ಹೃದಯ ತಟ್ಟಿತು ಎಂದು ಹೇಳಿಕೆ
      Posted On: 03 AUG 2017 11:40AM by PIB Bengaluru


    ಪ್ರಧಾನಮಂತ್ರಿ ಶ್ರೀ ನರೇಂದ್ರ ಮೋದಿ ಅವರಿಂದ ಮಾಜಿ ರಾಷ್ಟ್ರಪತಿ ಶ್ರೀ ಪ್ರಣಬ್ ಮುಖರ್ಜಿ ಅವರು ಭಾರತದ ರಾಷ್ಟ್ರಪತಿಯಾಗಿ ಕರ್ತವ್ಯ ನಿರ್ವಹಿಸಿದ ಕೊನೆಯ ದಿನ ಸ್ವೀಕರಿಸಿದ ಪತ್ರವನ್ನು ಹಂಚಿಕೊಂಡಿದ್ದಾರೆ. ಪ್ರಧಾನಮಂತ್ರಿಯವರಿಂದ ಬಂದ ಪತ್ರ ತಮ್ಮ ಹೃದಯ ತಟ್ಟಿತು ಎಂದು ಅವರು ಹೇಳಿದ್ದಾರೆ.


    ಪತ್ರದ ಸಾರಾಂಶ ಈ ಕೆಳಕಂಡಂತಿದೆ:


    ನವದೆಹಲಿ,


    24 ಜುಲೈ 2017


    ಆತ್ಮೀಯ ಪ್ರಣಬ್ ದಾ ಅವರೇ,


    ನಿಮ್ಮ ಘನತೆವೆತ್ತ ಪಯಣಕ್ಕೆ ನೀವು ಹೊಸ ಆಯಾಮವನ್ನು ತಂದಿದ್ದೀರಿ, ತಾವು ರಾಷ್ಟ್ರಕ್ಕೆ ನೀಡಿರುವ ಅದರಲ್ಲೂ ಭಾರತದ ರಾಷ್ಟ್ರಪತಿಯಾಗಿ ಕಳೆದ ಐದು ವರ್ಷಗಳಲ್ಲಿ ನೀಡಿರುವ ಕೊಡುಗೆಗೆ ಹೇಗೆ ನನ್ನಮೆಚ್ಚುಗೆ ಮತ್ತು ಕೃತಜ್ಞತೆಗಳನ್ನು ಅರ್ಪಿಸಬೇಕು ಎಂದು ತಿಳಿಯುತ್ತಿಲ್ಲ. ನೀವು, ನಮಗೆ ನಿಮ್ಮ ಸರಳತೆ ಮತ್ತು ಉನ್ನತ ಸಿದ್ಧಾಂತ ಮತ್ತು ಅಸಾಮಾನ್ಯ ನಾಯಕತ್ವದಿಂದ ಪ್ರೇರಣೆ ನೀಡಿದ್ದೀರಿ.


    ಮೂರು ವರ್ಷಗಳ ಹಿಂದೆ, ನಾನು ಒಬ್ಬ ಹೊರಗಿನ ವ್ಯಕ್ತಿಯಾಗಿ ದೆಹಲಿಗೆ ಬಂದೆ. ನನ್ನ ಮುಂದಿದ್ದ ಸವಾಲು ದೊಡ್ಡದಾಗಿತ್ತು ಮತ್ತು ಸವಾಲಿನದಾಗಿತ್ತು. ಆ ಸಮಯದಲ್ಲಿ ತಾವು ಸದಾ ನನಗೆ ಪಿತೃ ಸ್ವರೂಪರಾಗಿ, ಗುರುವಾಗಿದ್ದಿರಿ. ನಿಮ್ಮ ಬುದ್ಧಿವಂತಿಕೆ, ಮಾರ್ಗದರ್ಶನ ಮತ್ತು ಆತ್ಮೀಯತೆ ನನಗೆ ಹೆಚ್ಚಿನ ಶಕ್ತಿ ಮತ್ತು ವಿಶ್ವಾಸ ತುಂಬಿದವು.


    ತಾವು ಜ್ಞಾನದ ಗಣಿ ಎಂಬುದು ತಿಳಿದ ವಿಚಾರ. ನೀತಿಯಿಂದ ರಾಜಕೀಯದವರೆಗೆ, ಆರ್ಥಿಕತೆಯಿಂದ ವಿದೇಶಾಂಗ ವ್ಯವಹಾರದವರೆಗೆ ಮತ್ತು ಭದ್ರತಾ ವಿಚಾರಗಳಿಂದ ಹಿಡಿದು ರಾಷ್ಟ್ರೀಯ ಮತ್ತು ಜಾಗತಿಕ ಮಹತ್ವದ ವಿಚಾರಗಳವರೆಗೆ ನಿಮಗಿರುವ ಒಳನೋಟವನ್ನು ಕಂಡು ನಾನು ವಿಸ್ಮಯಗೊಂಡಿದ್ದೇನೆ. ತಮ್ಮ ಭೌದ್ಧಿಕ ಶಕ್ತಿ ನಿರಂತರವಾಗಿ ನನಗೆ ಮತ್ತು ನನ್ನ ಸರ್ಕಾರಕ್ಕೆ ನೆರವಾಗಿದೆ.


    ತಾವು ನನ್ನ ಬಗ್ಗೆ ಆತ್ಮೀಯತೆ, ಮಮಕಾರ ಮತ್ತು ಕಾಳಜಿಹೊಂದಿದ್ದಿರಿ. ತಾವು ಫೋನ್ ಕರೆ ಮಾಡಿದಾಗ ನನಗೆ ಕೇಳುತ್ತಿದ್ದಿರಿ ‘ನೀವು ನಿಮ್ಮ ಆರೋಗ್ಯದ ಬಗ್ಗೆ ಕಾಳಜಿ ವಹಿಸುತ್ತಿದ್ದೀರಿ ಎಂದು ಭಾವಿಸುತ್ತೇನೆ’ ಎಂದು. ದಿನವಿಡೀ ಸಭೆಯಲ್ಲಿ ಅಥವಾ ಪ್ರಚಾರದ ಪ್ರವಾಸದಲ್ಲಿ ನನಗೆ ನವಚೈತನ್ಯ ತುಂಬಲು ಇದಿಷ್ಟೇ ಸಾಕಾಗುತ್ತಿತ್ತು,


    ಪ್ರಣಬ್ ದಾ, ನಮ್ಮ ರಾಜಕೀಯ ಪಯಣ ವಿವಿಧ ರಾಜಕೀಯ ಪಕ್ಷಗಳಲ್ಲಿ ರೂಪುಗೊಂಡಿತು. ನಮ್ಮ ಸಿದ್ಧಾಂತಗಳು, ಮತ್ತು ಸಮಯ ಬೇರೆ ಬೇರೆ. ನಮ್ಮ ಅನುಭವಗಳೂ ವೈವಿಧ್ಯಮಯ. ನನ್ನ ಆಡಳಿತಾತ್ಮಕ ಅನುಭವ ನನ್ನ ರಾಜ್ಯದಿಂದ ಬಂದಿದ್ದು, ಆದರೆ ತಾವು ನಮ್ಮ ರಾಷ್ಟ್ರೀಯ ರಾಜಕಾರಣದ ಮತ್ತು ದಶಕಗಳ ರಾಜಕೀಯದ ಅನುಭವ ಹೊಂದಿದ್ದೀರಿ. ಅದುವೇ ತಮ್ಮ ಬುದ್ಧಿವಂತಿಕೆ ಮತ್ತು ಬೌದ್ಧಿಕತೆಯ ಶಕ್ತಿಯಾಗಿತ್ತು, ಹೀಗಾಗಿಯೇ ನಾವು ಜೊತೆಯಾಗಿ ಕೆಲಸ ಮಾಡಲು ಸಾಧ್ಯವಾಯಿತು.


    ನಿಮ್ಮ ರಾಜಕೀಯ ಪಣದಲ್ಲಿ ಮತ್ತು ನಿಮ್ಮ ರಾಷ್ಟ್ರಪತಿಯ ಅವಧಿಯಲ್ಲಿ, ತಾವು ರಾಷ್ಟ್ರದ ಯೋಗಕ್ಷೇಮಕ್ಕೆ ಬೇರೆ ಎಲ್ಲಕ್ಕಿಂತ ಹೆಚ್ಚಿನ ಗಮನ ನೀಡಿದಿರಿ. ತಾವು ಭಾರತದ ಯುವ ಪ್ರತಿಭೆಗಳಿಗೆ ಮತ್ತು ಮಾನ್ಯತೆ ಪಡೆದ ನಾವಿನ್ಯತೆಯ ಕಾರ್ಯಕ್ರಮಗಳು ಮತ್ತು ಉಪಕ್ರಮಗಳಿಗೆ ರಾಷ್ಟ್ರಪತಿ ಭವನವನ್ನು ಮುಕ್ತಗೊಳಿಸಿದಿರಿ.


    ಸಮಾಜಕ್ಕೆ ನಿಸ್ವಾರ್ಥವಾಗಿ ಏನಾದರೂ ನೀಡಬೇಕು ಎಂಬ ಉದ್ದೇಶ ಹೊಂದಿದ್ದ ರಾಜಕೀಯ ನಾಯಕರ ಪೀಳಿಗೆಗೆ ನೀವು ಸೇರಿದವರಾಗಿದ್ದಿರಿ. ತಾವು ಭಾರತದ ಜನತೆಗೆ ಸ್ಫೂರ್ತಿಯ ಸೆಲೆಯಾಗಿ ನಿಂತಿರಿ. ರಾಷ್ಟ್ರಪತಿಯಾಗಿ, ಅಸಾಧಾರಣ ನಾಯಕರಾಗಿ, ವಿನಮ್ರ ಸಮಾಜ ಸೇವಕರಾಗಿದ್ದ ನಿಮ್ಮ ಬಗ್ಗೆ ಭಾರತ ಸದಾ ಹೆಮ್ಮೆಪಡುತ್ತದೆ.


    ನಿಮ್ಮ ಪರಂಪರೆ ನಮಗೆ ಮಾರ್ಗದರ್ಶನ ನೀಡುತ್ತಲೇ ಇರುತ್ತದೆ. ಎಲ್ಲರನ್ನೂ ಒಟ್ಟಿಗೆ ತೆಗೆದುಕೊಂಡು ಹೋಗುವ ತಮ್ಮ ಪ್ರಜಾಸತ್ತಾತ್ಮಕ ಮುನ್ನೋಟದಿಂದ ನಾವು ಸದಾ ಶಕ್ತಿ ಪಡೆಯುತ್ತೇವೆ. ಇದನ್ನು ನೀವು ನಿಮ್ಮ ದೀರ್ಘ ಕಾಲದ ಸಾರ್ವಜನಿಕ ಜೀವನದಿಂದ ರೂಢಿಸಿಕೊಂಡಿದ್ದೀರಿ. ನಿಮ್ಮ ಮುಂದಿನ ಪ್ರಯತ್ನಗಳಿಗೆ ನಾನು ಶುಭ ಕೋರುತ್ತೇನೆ.


    ತಮ್ಮ ಬೆಂಬಲ, ಪ್ರೋತ್ಸಾಹ, ಮಾರ್ಗದರ್ಶನ ಮತ್ತು ಸ್ಪೂರ್ತಿಗೆ ತಮಗೆ ಮತ್ತೊಮ್ಮೆ ಧನ್ಯವಾದಗಳನ್ನು ಅರ್ಪಿಸುತ್ತೇನೆ. ಕೆಲ ದಿನಗಳ ಹಿಂದೆ ಸಂಸತ್ ಭವನದಲ್ಲಿ ನಡೆದ ಬೀಳ್ಕೊಡುಗೆ ಸಮಾರಂಭದಲ್ಲಿ ನನ್ನ ಬಗ್ಗೆ ತಾವು ಆಡಿದ ಆತ್ಮೀಯ ಮಾತುಗಳಿಗೆ ನಾನು ಧನ್ಯವಾದ ಸಲ್ಲಿಸುತ್ತೇನೆ.


    ರಾಷ್ಟ್ರಪತಿಯವರೇ, ನಿಮ್ಮೊಂದಿಗೆ ಪ್ರಧಾನಮಂತ್ರಿಯಾಗಿ ಕೆಲಸ ಮಾಡಿದ್ದು ನನಗೆ ಗೌರವದ ಸಂಗತಿ.


    ಜೈಹಿಂದ್


    ನಿಮ್ಮ ವಿಶ್ವಾಸಿ


    (ನರೇಂದ್ರ ಮೋದಿ)


    ಶ್ರೀ ಪ್ರಣಬ್ ಮುಖರ್ಜಿ ಅವರಿಗೆ,


    ಭಾರತದ ರಾಷ್ಟ್ರಪತಿಯವರು.


    (Release ID :169506)

    
    
    (Release ID: 1498781) Visitor Counter : 5
    
    
      This link will take you to a webpage outside this websiteinteractive page. Click OK to continue.Click Cancel to stop : http://pib.nic.in/newsite/regional_PM_releases.asp