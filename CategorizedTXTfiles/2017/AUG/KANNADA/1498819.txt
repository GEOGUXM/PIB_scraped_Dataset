      PIB Headquarters

      ಟೆಲಿವಿಶನ್ ಕ್ರಾಂತಿಯ ಪಯಣ
      Posted On: 08 AUG 2017 4:29PM by PIB Bengaluru


    ವಿಶ್ವದ ಮೊದಲ ಟೆಲಿವಿಶನ್ ಸೇವೆಯನ್ನು 1936 ರಲ್ಲಿ ಬ್ರಿ ಟಿ ಶ್ ಬ್ರಾಡ್ ಕಾಸ್ಟಿಂಗ್ ಕಾರ್ಪೋರೇಶನ್ ( ಬಿಬಿಸಿ ) ಆರಂಭಿಸಿದ ಸರಿಸುಮಾರು ಎರಡು ದಶಕಗಳ ಬಳಿಕ , ಭಾರತದಲ್ಲಿ 1959 ರ ಸೆಪ್ಟೆಂಬರ್ 15 ರಂದು ದಿಲ್ಲಿಯಲ್ಲಿ ಟೆಲಿವಿಶನ್ ಸೇವೆ ಆರಂಭಗೊಂಡಿತು . ಯುನೆಸ್ಕೋ ಸಹಾಯದಿಂದ ಇದನ್ನು ಆರಂಭ ಮಾಡಲಾಯಿತು . ಮೊದಲು ವಾರಕ್ಕೆರಡು ಬಾರಿ ದಿನಕ್ಕೆ ಒಂದು ಗಂಟೆಯ ಕಾರ್ಯಕ್ರಮಗಳನ್ನು ಸಮುದಾಯ ಆರೋಗ್ಯ , ಸಾರಿಗೆ , ರಸ್ತೆ ಸಂವೇದನಾಶೀಲ ನಾಗರಿಕರ ಕರ್ತವ್ಯಗಳು ಮತ್ತು ಹಕ್ಕುಗಳ ವಿಷಯದ ಬಗ್ಗೆ ಪ್ರಸಾರ ಮಾಡಲಾಗುತ್ತಿತ್ತು .


    1961 ರಲ್ಲಿ ಶಾಲಾ ಶಿಕ್ಷಣ ಟೆಲಿವಿಶನ್ ( ಎಸ್ . ಟಿ . ವಿ ) ಯೋಜನೆಯನ್ನು ಸೇರಿಸಿ ಪ್ರಸಾರವನ್ನು ವಿಸ್ತರಿಸಲಾಯಿತು . ಭಾರತದಲ್ಲಿ ಮೊದಲ ಬಾರಿಗೆ ಟೆಲಿವಿಶನ್ ಸೇವೆಯ ಪ್ರಮುಖವಾದ ವಿಸ್ತರಣೆ ಆರಂಭಗೊಂದದ್ದು 1972 ರಲ್ಲಿ , ಮುಂಬಯಿಯಲ್ಲಿ ಎರಡನೇ ಟೆಲಿವಿಶನ್ ಕೇಂದ್ರ ಆರಂಭಗೊಂಡಾಗ . ಇದನ್ನು ಅನುಸರಿಸಿ ಶ್ರೀನಗರ ಮತ್ತು ಅಮೃತಸರಗಳಲ್ಲಿ 1973 ರಲ್ಲಿ ಹಾಗು ಕಲ್ಕತ್ತಾ , ಮದ್ರಾಸ್ , ಮತ್ತು ಲಕ್ನೋಗಳಲ್ಲಿ 1975 ರಲ್ಲಿ ಕೇಂದ್ರಗಳು ಆರಂಭಗೊಂಡವು .


    ಮೊದಲ 17 ವರ್ಷ ಟೆಲಿವಿಶನ್ ಪ್ರಸಾರ ನಿಂತು ನಿಂತು ವಿಸ್ತರಣೆಗೊಂಡಿತು ಮತ್ತು ಪ್ರಸಾರ ಕಪ್ಪು - ಬಿಳುಪಿನಲ್ಲಿತ್ತು .. 1976 ರಲ್ಲಿ , 8 ಟೆಲಿವಿಶನ್ ಕೇಂದ್ರಗಳ ಜಾಲದ ಮೂಲಕ 75,000 ಚದರ ಕಿಲೋಮೀಟರ್ ವ್ಯಾಪ್ತಿಯಲ್ಲಿ ಹರಡಿರುವ 45 ಮಿಲಿಯನ್ ಜನರನ್ನು ಅದು ತಲುಪುತ್ತಿತ್ತು . ಆಕಾಶವಾಣಿಯ ಭಾಗವಾಗಿ ಇಂತಹ ವಿಸ್ತಾರವಾದ ಟೆಲಿವಿಶನ್ ವ್ಯವಸ್ಥೆಯ ಆಡಳಿತ ನಿರ್ವಹಣೆಯಲ್ಲಿ ಎದುರಾದ ಸಮಸ್ಯೆಗಳ ಹಿನ್ನೆಲೆಯಲ್ಲಿ , ಸರಕಾರವು ಮಾಹಿತಿ ಮತ್ತು ಪ್ರಸಾರ ಸಚಿವಾಲಯದ ಅಡಿಯಲ್ಲಿ ರಾಷ್ಟ್ರೀಯ ಟೆಲಿವಿಶನ್ ಜಾಲವನ್ನಾಗಿ ’ ದೂರದರ್ಶನ ” ಎಂಬ ಪ್ರತ್ಯೇಕ ವಿಭಾಗವನ್ನು ರಚಿಸಿತು .


    1970 ರ ಮಧ್ಯಭಾಗದಿಂದ ಭಾರತದ ಟೆಲಿವಿಶನ್ ಬೆಳವಣಿಗೆಯಲ್ಲಿ ಮೂರು ಜ್ವಲನ ಬಿಂದುಗಳನ್ನು ಗುರುತಿಸಬಹುದು . ಇವುಗಳಿಂದಾಗಿ ಟೆಲಿವಿಶನ್ ಅದ್ಭುತವಾಗಿ ಬೆಳವಣಿಗೆಯಾಯಿತು . 1975 ರ ಆಗಸ್ಟ್ ಮತ್ತು 1976 ರ ಜುಲೈ ತಿಂಗಳಲ್ಲಿ ನಡೆಸಲಾದ ಉಪಗ್ರಹ ಸೂಚಿತ ಟೆಲಿವಿಶನ್ ಪ್ರಯೋಗ ( ಸೈಟ್ ) ಮೊದಲ ಜ್ವಲನ ಬಿಂದು . ಇದರಲ್ಲಿ 6 ರಾಜ್ಯಗಳ ಗ್ರಾಮಗಳಲ್ಲಿ ಶೈಕ್ಷಣಿಕ ಕಾರ್ಯಕ್ರಮಗಳನ್ನು ಪ್ರಸಾರ ಮಾಡಲು ಇದರಡಿ ಉಪಗ್ರಹವನ್ನು ಬಳಕೆ ಮಾಡಲಾಯಿತು . ಇದರ ಉದ್ದೇಶ ಅಭಿವೃದ್ಧಿಗಾಗಿ ಟೆಲಿವಿಶನ್ ಅನ್ನು ಬಳಕೆ ಮಾಡಿಕೊಳ್ಳುವುದಾಗಿತ್ತು ಆದರೂ ಮನೋರಂಜನಾ ಕಾರ್ಯಕ್ರಮಗಳನ್ನು ಸೇರಿಸಲಾಯಿತು . ಇದರಿಂದಾಗಿ ಟೆಲಿವಿಶನ್ ಜನಸಮೂಹದ ಬಳಿ ಬಂದಂತಾಯಿತು . ಆ ಬಳಿಕ ಇನ್ಸಾಟ್ -1 ಎ ಬಂದಿತು . ಇದು ದೇಶದ ಮೊದಲ ದೇಶೀಯ ಸಂಪರ್ಕ ಉಪಗ್ರಹವಾಗಿದ್ದು , 1982 ರಲ್ಲಿ ಕಾರ್ಯಾರಂಭ ಮಾಡಿತು . ಇದರಿಂದ ದೂರದರ್ಶನದ ಎಲ್ಲಾ ಪ್ರಾದೇಶಿಕ ಕೇಂದ್ರಗಳ ಜಾಲ ರೂಪಿಸುವುದಕ್ಕೆ ಸಾಧ್ಯವಾಯಿತು . ಇದೇ ಮೊದಲ ಬಾರಿಗೆ ದೂರದರ್ಶನಕ್ಕೆ “ ರಾಷ್ಟ್ರೀಯ ಕಾರ್ಯಕ್ರಮ ” ಎಂದು ದಿಲ್ಲಿಯಿಂದ ಇತರ ಎಲ್ಲಾ ಕೇಂದ್ರಗಳಿಗೆ ಸರಬರಾಜಾಗುವ ಕಾರ್ಯಕ್ರಮವನ್ನು ಬಿತ್ತರಿಸಲು ಸಾಧ್ಯವಾಯಿತು . 1982 ರ ನವೆಂಬರ್ ತಿಂಗಳಲ್ಲಿ ದೇಶವು ಏಶ್ಯನ್ ಗೇಮ್ಸ್ ಆತಿಥ್ಯ ವಹಿಸಿಕೊಂಡಿತು ಮತ್ತು ಸರಕಾರ ವರ್ಣ ಪ್ರಸಾರವನ್ನು ಈ ಕ್ರೀಡಾಕೂಟದ ಪ್ರಸಾರಕ್ಕಾಗಿ ಆರಂಭಿಸಿತು .


    80’ ರ ದಶಕ ದೂರದರ್ಶನದ ಶಕೆ . ಹಂ ಲೋಗ್ (1984), ಬುನಿಯಾದ್ (1986-87) ಪ್ರಸಾರವಾದವು . ಪುರಾಣಾಧಾರಿತ ಧಾರಾವಾಹಿ ರಾಮಾಯಣ (1997-98) ಮತ್ತು ಮಹಾಭಾರತ (1988-89) ನ್ನು ಮಿಲಿಯಾಂತರ ಜನರು ದೂರದರ್ಶನದಲ್ಲಿ ವೀಕ್ಷಿಸಿದರು . ಇಂದು ಸುಮಾರು 1400 ಭೂಕೇಂದ್ರಿತ ಪ್ರಸಾರಕಗಳ ಜಾಲದ ಮೂಲಕ ಭಾರತದ ಜನಸಂಖ್ಯೆಯ 90% ಗೂ ಅಧಿಕ ಜನರು ದೂರದರ್ಶನ ಕಾರ್ಯಕ್ರಮಗಳನ್ನು ಪಡೆಯುತ್ತಿದ್ದಾರೆ . ಮೂರನೇ ಪ್ರಬಲ ತಿರುವು ಲಭಿಸಿದ್ದು ’90 ರ ದಶಕದ ಆದಿಯಲ್ಲಿ . ವಿದೇಶೀ ವಾಹಿನಿಗಳಾದ ಸಿಎನ್ ಎನ್ , ಅದನ್ನು ಅನುಸರಿಸಿ ಸ್ಟಾರ್ ಟಿ . ವಿ . ಮತ್ತು ಕೆಲ ಸಮಯದ ಬಳಿಕ ಝ್ಹೀ ಟಿ . ವಿ ., ಸನ್ ಟಿ . ವಿ ., ಗಳಂತಹ ದೇಶೀಯ ವಾಹಿನಿಗಳು ಭಾರತೀಯ ಮನೆಗಳಲ್ಲಿ ಕಾರ್ಯಕ್ರಮಗಳನ್ನು ತಂದವು . ಸರಕಾರವು ನಿಧಾನವಾಗಿ ನಿಬಂಧನೆಗಳನ್ನು ಸಡಿಲಿಸಿದಂತೆ ,1990 ರ ಮಧ್ಯಭಾಗದಿಂದ ಭಾರತದಲ್ಲಿ ಟೆಲಿವಿಶನ್ ಬೆಳವಣಿಗೆ ಕಾಣಲಾರಂಭಿಸಿತು . ಕೇಬಲ್ ಟಿ . ವಿ . ಮನೆ ಮನೋರಂಜನೆಯಲ್ಲಿ ಕ್ರಾಂತಿಯನ್ನುಂಟು ಮಾಡಿತು .


    ಟ್ರಾ ಯ್ ಬಿಡುಗಡೆ ಮಾಡಿರುವ 2015-16 ನೇ ಸಾಲಿನ ವಾರ್ಷಿಕ ವರದಿ ನೋಡಿದರೆ , ಅದು ಭಾರತವು ಚೀನಾ ಬಳಿಕ ಎರಡನೇ ಅತಿ ದೊಡ್ಡ ಟಿ . ವಿ . ಮಾರುಕಟ್ಟೆ ಹೊಂದಿರುವುದನ್ನು ಸ್ಪಷ್ಟಪದಿಸುತ್ತದೆ . ಉದ್ಯಮ ವಲಯದ ಅಂದಾಜಿನ ಪ್ರಕಾರ , 2016 ರ ಮಾರ್ಚ್ ಅಂತ್ಯದವರೆಗೆ ಇದ್ದ 2,841 ಮಿಲಿಯನ್ ಮನೆಗಳ ಪೈಕಿ ಸುಮಾರು 1,811 ಮಿಲಿಯನ್ ಮನೆಗಳು ದೂರದರ್ಶನ ಜಾಲದ ಜತೆಗೆ ಕೇಬಲ್ ಟಿ . ವಿ . ಡಿಟಿಎಚ್ , ಐಪಿಟಿವಿ ಮೂಲಕ ಸೇವೆಗಳನ್ನು ಪಡೆದುಕೊಳ್ಳುತ್ತಿವೆ . ಪಾವತಿ ಮೂಲಕ ಟಿ . ವಿ . ಸೇವೆ ಪಡೆದುಕೊಳ್ಳುತ್ತಿರುವ ( ಪೇ ಟಿ . ವಿ .) ಲೋಕದ ಸಂಖ್ಯೆಯಲ್ಲಿ ಸುಮಾರು 1021 ಮಿಲಿಯನ್ ಕೇಬಲ್ ಟಿ . ವಿ . ಚಂದಾದಾರರಾಗಿದ್ದಾರೆ , 88.64 ಮಿಲಿಯನ್ ನೊಂದಾಯಿತ ಡಿಟಿಎಚ್ ಚಂದಾದಾರರಾಗಿದ್ದಾರೆ . ( ಇದರಲ್ಲಿ 58.53 ಮಿಲಿಯನ್ ಮಂದಿ ಸಕ್ರಿಯ ಚಂದಾದಾರರು ) ಮತ್ತು ಸುಮಾರು ಅರ್ಧ ಮಿಲಿಯನ್ ಐಪಿಟಿವಿ ಚಂದಾದಾರರು . ದೂರದರ್ಶನದ ಭೂಮಿಯ ಮೇಲಿನ ಕೇಂದ್ರಗಳ ಟಿ . ವಿ . ಜಾಲ ಭೂಮಿಯ ಮೇಲಿನ ಪ್ರಸಾರಕಗಳ ಮೂಲಕ 92.62% ಜನರನ್ನು ತಲುಪುತ್ತಿದೆ .


    ಇಲ್ಲಿ 48 ಶುಲ್ಕ ಆಧಾರಿತ ಪ್ರಸಾರಕರಿದ್ದಾರೆ . ಅಂದಾಜು 60,000 ಕೇಬಲ್ ಆಪರೇಟರ್ ಗಳು , 6,000 ಬಹು ವ್ಯವಸ್ಥೆಯ ಆಪರೇಟರ್ ಗಳು , ( ಎಂಎಸ್ ಓಗಳು ), ಶುಲ್ಕ ಮೂಲಕ ಕಾರ್ಯಾಚರಿಸುವ 6 ಡಿಟಿಎಚ್ ಆಪರೇಟರುಗಳು , ಮತ್ತು ಇದರ ಜತೆಗೆ ಉಚಿತ ಡಿಟಿಎಚ್ ಸೇವೆ ಒದಗಿಸುವ ಸಾರ್ವಜನಿಕ ರಂಗದ ಪ್ರಸಾರಕ ದೂರದರ್ಶನವೂ ಇದೆ . 2015-16 ಹಣಕಾಸು ವರ್ಷದ ಅಂತ್ಯದ ವೇಳೆಗೆ ಮಾಹಿತಿ ಮತ್ತು ಪ್ರಸಾರ ಮಂತ್ರಾಲಯದಲ್ಲಿ ನೊಂದಾಯಿತ 869 ಟಿ . ವಿ . ಚಾನೆಲುಗಳಲ್ಲಿ 205 ಸ್ಟಾಂಡರ್ಡ್ ಡೆಫಿನೇಶನ್ ( ಎಸ್ . ಡಿ ) ಪಾವತಿ ವಾಹಿನಿಗಳು ( ಇದರಲ್ಲಿ 5 ಜಾಹೀರಾತುಗಳ ಉಚಿತ ವಾಹಿನಿಗಳೂ ಸೇರಿವೆ .) ಮತ್ತು 58 ಹೈ ಡೆಫಿನೇಶನ್ ( ಎಚ್ ಡಿ .) ಶುಲ್ಕ ಪಾವತಿ ವಾಹಿನಿಗಳು .


    2014-15 ರಲ್ಲಿ 4,75,003 ಕೋಟಿ ರೂ . ಗಳಷ್ಟಿದ್ದ ಭಾರತೀಯ ಟೆಲಿವಿಶನ್ ಉದ್ಯಮ 2015-16 ರಲ್ಲಿ 5,42,003 ಕೋಟಿ ರೂ . ಗಳಿಗೆ ವೃದ್ದಿಯಾಗಿ ಸುಮಾರು ಶೇ.14.10ರಷ್ಟು ಬೆಳವಣಿಗೆ ದಾಖಲಿಸಿತು . ಚಂದಾದಾರಿಕೆ ಮೂಲಕ ಆದಾಯ ಉದ್ಯಮದ ಒಟ್ಟು ಆದಾಯದಲ್ಲಿ ಸಿಂಹಪಾಲು ಆಗಿದೆ . 2014-15 ರಲ್ಲಿ 3,20,003 ಕೋಟಿ ರೂ . ಗಳಷ್ಟಿದ್ದ ಚಂದಾದಾರಿಕೆ ಮೂಲದ ಆದಾಯ 2015-16 ರಲ್ಲಿ 3,61,003 ಕೋಟಿ ರೂ . ಗಳಿಗೆ ಏರಿದೆ . ಅದೇ ರೀತಿಯಲ್ಲಿ ಜಾಹೀರಾತು ಮೂಲದ ಆದಾಯ 2014-15 ರಲ್ಲಿ 1,55,003 ಕೋಟಿ ರೂ . ಗಳಷ್ಟಿದ್ದದ್ದು 2015-16 ರಲ್ಲಿ 1,81,003 ಕೋ . ರೂ . ಗಳಿಗೆ ಏರಿದೆ . ಕಳೆದ ದಶಕ ಕೇಬಲ್ ಮತ್ತು ಉಪಗ್ರಹ ಟಿ . ವಿ .( ಸಿ . ಮತ್ತು ಎಸ್ ) ಮಾರುಕಟ್ಟೆಯಲ್ಲಿ ಪ್ರಮುಖ ಬದಲಾವಣೆಗಳಿಗೆ ಸಾಕ್ಷಿಯಾಯಿತು . ಅತ್ಯಂತ ಪ್ರಮುಖ ಬೆಳವಣಿಗೆ ಎಂದರೆ ಭಾರತದ ಟಿ . ವಿ . ವಲಯದ ಡಿಜಿಟಲೀಕರಣ .


    ಭಾರತದಲ್ಲಿ ಟೆಲಿವಿಶನ್ ಭವಿಷ್ಯ


    ಏಷ್ಯಾ ಫೆಸಿಫಿಕ್ ವಲಯದಲ್ಲಿ ಚಂದಾದಾರರ ಸಂಖ್ಯೆಯನ್ನು ಗಣನೆಗೆ ತೆಗೆದುಕೊಂಡರೆ ಭಾರತ ಅತಿ ಹೆಚ್ಚು ಸಂಖ್ಯೆಯ ಚಂದಾದಾರರು ಇರುವ ಎರಡನೇ ಅತಿದೊಡ್ಡ ಟೆಲಿವಿಶನ್ ಮಾರುಕಟ್ಟೆಯಾಗಿದೆ . ಟೆಲಿವಿಶನ್ ಜಾಹೀರಾತಿಗೆ ಸಂಬಂಧಿಸಿದಂತೆ 2020 ರವರೆಗೆ ಎರಡಂಕಿಯ ಅಭಿವೃದ್ಧಿ ದಾಖಲಿಸುವ ಕೆಲವೇ ಕೆಲವು ರಾಷ್ಟ್ರಗಳಲ್ಲಿ ಭಾರತವು ಒಂದಾಗಿರಲಿದೆ . ಒಂದು ಹಂತದಲ್ಲಿ ಚಂದಾದಾರರ ಸರಾಸರಿ ಸಂಖ್ಯೆಯಲ್ಲಿ ವಾರ್ಷಿಕವಾಗಿ ಇಳಿಕೆ ಕಂಡು ಬಂದರೂ ಉಪಗ್ರಹ ಟೆಲಿವಿಶನ್ ಗೂ ಮಿಗಿಲಾಗಿ ಕೇಬಲ್ ಟೆಲಿವಿಶನ್ 2020 ರವರೆಗೆ ಮಾರುಕಟ್ಟೆಯಲ್ಲಿ ಮುಂಚೂಣಿ ಪಾತ್ರ ವಹಿಸಲಿದೆ . ಮಾತ್ರವಲ್ಲ ಡಿಜಿಟಲೀಕರಣದಿಂದ ಟೆಲಿವಿಶನ್ ವಾಹಿನಿಗಳ ಸಂಖ್ಯೆಯಲ್ಲಿ ಭಾರೀ ಹೆಚ್ಚಳವಾಗಿದ್ದು , ಸಂಖ್ಯೆ 800 ದಾಟಿದೆ . ಭಾರತದಲ್ಲಿ ಟೆಲಿವಿಶನ್ ಪ್ರಸ್ತುತ ಶೇ.61ರಷ್ಟು ಜನರನ್ನು ತಲುಪುತ್ತಿದ್ದು , ಈ ಅಂಕಿ ಅಂಶಗಳು ಇನ್ನೂ ಬೆಳವಣಿಗೆ ಮತ್ತು ವಿಸ್ತರಣೆಗೆ ಅವಕಾಶ ಇರುವುದನ್ನು ಹೇಳುತ್ತವೆ .


    
    ಭಾರತೀಯ ಮಾಧ್ಯಮ ಮತ್ತು ಮನೋರಂಜನೆ ( ಎಂ ಆಂಡ್ ಇ ) ಉದ್ಯಮ ಹಾಲಿ ಶೇ. 10.5ರಷ್ಟು ಒಟ್ಟು ವಾರ್ಷಿಕ ಬೆಳವಣಿಗೆ ದರದಿಂದ 2021 ರ ವೇಳೆಗೆ 45.1 ಬಿಲಿಯನ್ ಡಾಲರ್ ತಲುಪಲಿದೆ . ಪ್ರಸ್ಥುತ ಇದು 27.3 ಬಿಲಿಯನ್ ಡಾಲರಿನಷ್ಟಿದೆ ಎನ್ನುತ್ತದೆ ಪ್ರೈಸ್ ವಾಟರ್ ಹೌಸ್ ಕೂಪರ್ಸ್ ( ಪಿಡಬ್ಲಿಯುಸಿ ) ಎಂಬ ಸಲಹಾ ಸಂಸ್ಥೆಯು ಬಿಡುಗ ಡೆ ಮಾಡಿದ ’ ಜಾಗತಿಕ ಮನೋರಂಜನೆ ಮತ್ತು ಮಾಧ್ಯಮ ಮುನ್ನೋಟ


    ****


    (Release ID :169686)

    
    
    (Release ID: 1498819) Visitor Counter : 4
    
    
      This link will take you to a webpage outside this websiteinteractive page. Click OK to continue.Click Cancel to stop : http://pib.nic.in/newsite/efeatures.aspx