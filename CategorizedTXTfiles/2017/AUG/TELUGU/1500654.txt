      కార్మిక, ఉపాధికల్పన మంత్రిత్వ శాఖ

      ఒబిసిల ఉప వర్గీకరణపై కమిషన్ నిర్ణయం చాలా గొప్ప నిర్ణయం : కేంద్ర కార్మిక, ఉపాధికల్పన శాఖ సహాయ మంత్రి (స్వతంత్ర హోదా) శ్రీ బండారు దత్తాత్రేయ
      Posted On: 24 AUG 2017 7:39PM by PIB Hyderabad


    ఇతర వెనుకబడిన తరగతుల (ఒబిసి ల) ఉప వర్గీకరణ అంశంపై పరిశీలనకు ఒక కమిషన్ ను ఏర్పాటు చేయాలని కేంద్ర ప్రభుత్వం నిర్ణయించడం చాలా గొప్ప నిర్ణయమని కేంద్ర కార్మిక , ఉపాధి కల్పనా శాఖ సహాయ మంత్రి (స్వతంత్ర హోదా) శ్రీ బండారు దత్తాత్రేయ అన్నారు. ఈ నిర్ణయం పట్ల ఆయన హర్షం వ్యక్తం చేశారు. ఆయన గురువారం హైదరాబాద్ లో విలేకరులతో మాట్లాడుతూ, కేంద్ర ప్రభుత్వ సర్వీసులు, ఉద్యోగాలలో రిజర్వేషన్లు, విద్యాసంస్థలలో రిజర్వేషన్ల కల్పనకు వీలుగా ఒబిసి క్రీమీ లేయర్ పరిమితిని 6 లక్షల రూపాయల నుంచి 8 లక్షల రూపాయలకు పెంచుతూ ప్రధాన మంత్రి శ్రీ నరేంద్ర మోదీ సారథ్యంలోని ఎన్ డిఎ ప్రభుత్వం తీసుకున్న నిర్ణయం ఫలితంగా సమాజంలో మరిన్ని వర్గాలకు న్యాయం జరిగేందుకు మార్గం ఏర్పడిందని శ్రీ దత్తాత్రేయ చెప్పారు.


    ***

    
    
    (Release ID: 1500654) Visitor Counter : 3