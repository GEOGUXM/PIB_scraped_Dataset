      প্ৰধানমন্ত্ৰীৰ কাৰ্যালয়

      পুনেৰ ইণ্ডিয়ান এগ্ৰ’ ইণ্ডাষ্ট্ৰীজ ফাউণ্ডেচন(বিএআইএফৰ)ৰ স্বর্ণ জয়ন্তী অনুষ্ঠানত উপস্থিত ৰাইজক উদ্দেশ্যি ভিডিঅ’ কনফাৰেন্সযোগে প্রধানমন্ত্রী শ্রী নৰেন্দ্র মোদীয়ে আগবঢ়োৱা ভাষণৰ লিখিত ৰূপ
      Posted On: 24 AUG 2017 6:44PM by PIB Guwahati


    আজি ২৪ আগষ্টত এই সংস্থাটিৰ প্রতিষ্ঠা দিৱসটি আপোনালোকে গৌৰৱ দিবস হিচাপে পালন কৰে । আমা ৰ দেশ নিৰ্মাণত ‘ ইণ্ডিয়ান এগ্ৰ ’ ইণ্ডাষ্ট্ৰীজ ফাউণ্ডেচন ’ ৰ ভূমিকা অনস্বীকার্য, সেইবাবে মই আপোনালোকক অভিনন্দন জনাইছোঁ ।


    মই যদি আজি সোঁশৰীৰে আপোনালোকৰ মাজত উপস্থিত থকা হ ’ লে অতি আনন্দিত হ ’ লোহেতেন, আপোনালোকৰ নতুন অভিজ্ঞতা শুনিলোহেতেন, নতুন কিবা শিকিলোঁহেতেন।


    মোৰ মনত পৰিছে যে কেইবছৰমান আগতে যেতিয়া ‘ ৱাডী ’ প্রকল্পৰ কাম আৰম্ভ হৈছিল, তেতিয়া নৱছাৰি আৰু বলছাড ’ ত মই অতি ওচৰৰ পৰা আপোনালোকৰ কাম দেখিছোঁ । সে ইবাবে মই মানসিকভাবে নিজকে ‘ ইণ্ডিয়ান এগ্ৰ ’ ইণ্ডাষ্ট্ৰীজ ফাউণ্ডেচন ’ ৰ সৈতে জড়িত বুলি অনুভৱ কৰিছোঁ । য ি মিচন লৈ দেশৰ কেইবাখনো ৰাজ্যত আপোনালোকৰ সংস্থাই কাম কৰিছে, সেয়া সংস্থাটোৰ বাবে আনন্দৰ কথা ।


    আজি ইয়াত এই অনুষ্ঠানত কেতবোৰ পুৰষ্কাৰ প্রদান কৰা হৈছে। সন্মান প্রাপকসকলৰ মাজত বহুকেইটা আত্মসহায়ক গোটো আছে। কেইবাজনক তেওঁলোকৰ উল্লেখযোগ্য ব্যক্তিগত প্রয়াসৰ বাবে পুৰষ্কৃত কৰা হৈছে। ইয়াৰ মাজতত কোনোবাজন কর্ণাটকৰ, কোনোবাজন গুজৰাটৰ, কোনোবাজন মহাৰাষ্ট্রৰ আৰু কোনোবাজন ঝাৰখণ্ডৰ । মই তেওঁলোককো অভিনন্দন জনাইছোঁ আৰু তেওঁলোকে ভৱিষ্যতেও এনেধৰণৰ সমাজ হিতকৰ কাম কৰি যাব বুলি কামনা কৰিছোঁ।


    বন্ধুসকল, এই বছৰ আমি সবৰমতী আশ্রমৰ প্ৰতিষ্ঠাৰ শতবর্ষ আৰু চম্পাৰণ সত্যাগ্রহৰো শতবর্ষ উদযান কৰিছোঁ । এ ই বছৰ সার্বজনীন গণেশ উৎসৱৰো ১২৫ বছৰ পূর্ণ হৈছে । দেশৰ ইতিহাসত এই তিনিওটাই স্বাধীনতা আন্দোলনক নতুন পথ প্রদর্শনত গুৰুত্বপূর্ণ ভূমিকা পালন কৰিছে । এই তিন িওটাই জনতাৰ অংশগ্ৰহণেৰে কেনেকৈ সংকল্পৰ দ্বাৰা সিদ্ধি লাভ কৰিব পাৰি, তাৰ উপযুক্ত প্ৰমাণ।


    
    জনতাৰ অংশগ্ৰহণেৰে জন কল্যাণ সাধনৰ দৰে দূৰদৃষ্টিয়েই হৈছে ভাৰতীয় এগ্ৰ ’ ইণ্ডাষ্ট্ৰীজ ফাউণ্ডেচনৰো মূল ভিত্তি। আজি ইয়াৰ স্বৰ্ণ জয়ন্তী পালন কৰা হৈছে ঠিকই, কিন্তু তাৰো বহু বছৰৰ আগতে ১৯৪৬ চনত মণিভায়ে যিদিনা গান্ধীজীৰ সৈতে উৰুলিকঞ্চন গাঁৱত উপস্থিত হৈছিল, সেইদিনাই গান্ধীজীৰ প্রেৰণাত মণিভায়ে মনে মনে এই বিষয়ত কামৰ পৰিকল্পনা কৰি সংকল্প লৈছিল আৰু তাৰ পাছত গুজৰাটৰ গিৰ অভয়াৰণ্যৰ পৰা কিছু গাইগৰু আনি ইয়াত কাম আৰম্ভ কৰিছিল ।


    আমাৰ গঞাঁৰ পৰম্পৰাগত জ্ঞানৰ সৈতে বিজ্ঞান আৰু আধুনিক প্রযুক্তিক জুৰি কেনেদৰে কৃষকৰ আয় বৃদ্ধি কৰিব পৰা যায়, আপোনালোকৰ সংস্থাই সেয়া বাস্তৱ কৰি দেখুৱালে।


    বন্ধুসকল, দেশৰ উন্নয়নত ভাৰসাম্য ৰক্ষাৰ বাবে গাঁৱৰ কৃষকসকলৰ সবলীকৰম অতি আৱশ্যক। কৃষকসকল সবল নহ ’ লে নতুন ভাৰতৰ সপোনো সফল নহয়। আৰ সেইবাবে এই চৰকাৰে ২০২২ চনৰ ভিতৰত কৃষকসকলৰ উপাৰ্জন দুগুণ কৰাৰ লক্ষ্যৰে কাম কৰিছে । সেইবাবে এতিয়া কৃষি প্রকল্পসমূহৰ দৃষ্টিভংগী সলনি কৰি সেইবোৰক উৎপাদনকেন্দ্রিক কৰাৰ সমান্তৰালভাৱে উপাৰ্জনকেন্দ্রিকো কৰা হৈছে।


    আজি বীজৰ পৰা বজাৰ লৈকে চৰকাৰে কৃষকৰ সৈতে ঠিয় হৈছে। কৃষকসকলে যাতে প্রত্যেক টোপাল পানী ব্যৱহাৰ কৰিব পাৰে, সেই দিশত জোৰ দিছে। জৈবিক কৃষি আৰু শস্যৰ বৈচিত্র্য অনাৰ ক্ষেত্রত উৎসাহ যোগোৱা হৈছে । কৃষক সকলৰ ভূমিৰ স্বাস্থ্য পৰীক্ষাৰ জৰিয়তে সুনিশ্চিত কৰাৰ বাবে ইতিমধ্যে ৯ কোটিতকৈও অধিক ভূমি স্বাস্থ্য কার্ড দিয়া হৈছে ।


    ই-নাম আঁচনিৰ জৰিয়তে সমগ্ৰ দেশত ৫০০তকৈও অধিক বজাৰক অনলাইনত সামৰি লোৱা হৈছে। বৰ্তমান ‘ প্রধানমন্ত্রী কিষাণ সম্পদা যোজনা ’ ও আৰম্ভ কৰা হৈছে । ইয়াৰ মূল উদ্দেশ্য হৈছে - দেশত গুদামকেন্দ্ৰিক সমস্যাৰ মোকাবিলা কৰা আৰু খাদ্য প্রস্তুতকৰণ ব্যৱস্থাক উৎসাহ যোগোৱা ।


    যি কোনো কাৰণত শস্যৰ ক্ষতি হ ’ লে, ই যাতে কৃষকসকলৰ জীৱনলৈ বিপর্যয় নমাই আনিব নোৱাৰে, সেয়া নিশ্চিত কৰিবলৈ প্রধানমন্ত্রী শস্য বীমা আঁচনি আৰম্ভ কৰা হৈছে । ইয়াৰ জৰিয়তে কৃষকসকলক সুদখোৰ মহাজনৰ কবলৰ পৰা উদ্ধাৰ কৰি ন্যূনতম সুদত ঋণ দিয়া হৈছে ।


    আপোনালোকে হয়তো লক্ষ্য কৰিছে যে চৰকাৰৰ এই সকলো প্রচেষ্টাই কৃষকসকলক চিন্তামুক্ত কৰি আমদানিৰ বৃদ্ধিৰ পথত আগুৱাই দিয়াত যথেষ্ট সফল হৈছে । দেশৰ অন্নদাতাসকল যদি চিন্তামুক্ত হয়, তেতিয়া হ ’ লে দেশৰ উন্নয়নো সহজেই নতুন উচ্চতাত উপনীত হ ’ ব পাৰিব ।


    ‘ ইণ্ডিয়ান এগ্ৰ ’ ইণ্ডাষ্ট্ৰীজ ফাউণ্ডেচনে ’ অত্যন্ত সেৱাভাব লৈ বছৰৰ পাছ বছৰ ধৰি এই কামত নিয়োজিত হৈ আহিছে । কিন্তু আজ ি মই আপোনালোকৰ মনত কেতবোৰ নতুন চিন্তাৰ বীজ ৰোপন কৰিব বিচাৰিছোঁ । এই পৰামৰ্শ আপোনালোকে কোনো বিশেষজ্ঞৰ পৰামর্শ বা জ্ঞান হিচাপে গ্রহণ নকৰিব, আপোনালোকৰ দৰে বিশেষজ্ঞসকলৰ ওচৰত এটি আমাৰ অনুৰোধ মাত্র।


    মই জানিব পাৰিছো যে মহিলা আত্মসহায়ক গোটসমূহৰ জৰিয়তে ‘ ইণ্ডিয়ান এগ্ৰ ’ ইণ্ডাষ্ট্ৰীজ ফাউণ্ডেচনে ’ কেনেদৰে লাখ লাখ মহিলাৰ সবলীকৰণ সুনিশ্চিত কৰিছে। কিন্তু এই প্রক্রিয়াক আৰু অলপ গুৰুত্ব দিব পৰা নাযায়নে । এ ই প্ৰতিবেদন অনুসৰি দেশত পশুপালন ক্ষেত্রৰ ৭০ শতাংশতকৈ অধিক মহিলা জড়িত হৈছে। পশুৰ খাদ্য, পানী আৰু ঔষধৰ ব্যবস্থা কৰা, গাখীৰ খিৰোৱা ইত্যাদি সকলো কামত মহিলাসকলে বেছিকৈ অংশগ্রহণ কৰে।


    অর্থাৎ দেশৰ পশুপালন খণ্ডটোত সম্পূর্ণৰূপে মহিলাসকলৰ দক্ষতাৰ ওপৰত নির্ভৰশীল। সেইবাবে আজি এই মহিলা আত্মসহায়ক গোটসমূহক পশু চিকিৎসা সম্পর্কীয় শিক্ষা প্রদান, গৱেষণা আৰু সেৱা আৰু বিতৰণ পদ্ধতি সন্দৰ্ভত বিশেষ প্রশিক্ষণ দিব পাৰিলে দেশৰ প্রাণীকূল আৰু সুৰক্ষিত হ ’ ব আৰু মহিলাসকলৰ জৰিয়তে পৰিয়ালৰ সবলীকৰণ সুনিশ্চিত হ ’ ব।


    ‘ ইণ্ডিয়ান এগ্ৰ ’ ইণ্ডাষ্ট্ৰীজ ফাউণ্ডেচনে ’ এনে সংস্থাৰ সৈতে জড়িত মহিলাৰ প্রশিক্ষণৰ বাবে প্রেৰণা যোগোৱাৰ সমান্তৰালভাৱে তেওঁলোকৰ এই প্রশিক্ষণৰ বাবে আঁচনিও আৰম্ভ কৰিব পাৰে ।


    বন্ধুসকল, আমাৰ দেশত প্রতি বছৰ ঘৰুৱা পশুধনৰ নানা ৰোগৰ কাৰণে প্রায় ৪০ হাজাৰ কোটি টকা লোকচান হয়। এই লোকচানৰ মোকাবিলা কৰি একাংশ ৰাজ্যত পশু চিকিৎসা শিবিৰৰ আয়োজন কৰা হয়। সেই মেলাত পশুধনৰ চকু অপাৰেচনৰ পৰা আৰম্ভ কৰি দাঁত পৰিষ্কাৰ কৰাৰ দে প্রয়োজনীয় কামো কৰা হয়। সমগ্ৰ দেশত এনে ধৰণৰ পশু চিকিৎসা শিবিৰৰ সংখ্যা বৃদ্ধি কৰাৰ প্রয়োজন আছে। ৰাজ্য চৰকাৰসমূহৰ সৈতে মিলি এই ধৰণৰ পশু চিকিৎসা শিবিৰ আয়োজনত ‘ ইণ্ডিয়ান এগ্ৰ ’ ইণ্ডাষ্ট্ৰীজ ফাউণ্ডেচন ’ ৰ দৰে সংস্থাই গুৰুত্বপূর্ণ ভূমিকা পালন কৰিব পাৰে ।


    এই ক্ষেত্রত আপোনালোকৰ প্রতি মোৰ আশাৰ মূল কাৰণ হৈছে আপোনালোকে ইতিমধ্যে ১৫খন ৰাজ্যত কাম কৰিছে আু নিজৰ কামৰ পৰিধি সমগ্ৰ দেশতে প্ৰসাৰিত কৰিছে। বিশেষকৈ, উত্তৰ-পূব ভাৰতৰ ৰাজ্যসমূহত আপোনালোকৰ দৰে দক্ষতাসম্পন্ন সংস্থা সেইবোৰে ৰাজ্যই আগ্ৰহেৰে বাট ছাই আছে । উত্ত ৰ-পূব ভাৰতৰ সেই ৰাজ্যসমূহক মই ‘ অষ্টলক্ষ্মী ’ বুলি আখ্যা দিও । সেই ৰাজ্যসমূহত জৈৱিক কৃষিৰ সম্ভাৱনা অপাৰ । আপোনালোকৰ অভিজ্ঞতাৰ পৰা সেই ৰাজ্যসমূহ যথেষ্ট উপকৃত হ ’ ব পাৰে।


    একেদৰে ঔষধি আৰু বিভিন্ন ঔষধি গছ আৰু লতাৰ সন্দৰ্ভত কৃষকসকলৰ সচেতনতা বৃদ্ধিৰ প্রয়োজনীয়তা আছে। আমাৰ দেশতত হাজাৰ হাজাৰ প্রজাতিৰ ঔষধি আৰু ভেষজ গছ-লতা আছে, যিবোৰৰ চাহিদা সমগ্ৰ পৃথিৱীত ক্রমান্বয়ে বৃদ্ধি পাইছে। কিন্তু চাহিদা আৰু যোগানৰ মাজত পার্থক্য বহুত বেছি। চৰকাৰ, প্রগতিশীল কৃষক আৰু ‘ ইণ্ডিয়ান এগ্ৰ ’ ইণ্ডাষ্ট্ৰীজ ফাউণ্ডেচন ’ ৰ দৰে সংস্থাই এই মূল্যবান গছ আৰু লতাসমূহৰ যোগানৰ শৃংখলা সৃষ্টি কৰাৰ ক্ষেত্রত গুৰুত্বপূর্ণ ভূমিকা পালন কৰিব পাৰে।


    বন্ধুসকল, আমাৰ দেশৰ সকলোৱে সেউজ বিপ্লৱ আৰু শ্বেত বিপ্লৱৰ সৈতে ভালদৰে পৰিচিত। কিন্তু এতিয়া সময় হৈছে দেশত নীল বিপ্লৱ সুচনা কৰাৰ। নীল বিপ্ল ৱৰ জৰিয়তে আমাৰ মৎস্যজীৱি ভাইসকলৰ জীৱনলৈ পৰিৱর্তন আনিব লাগিব। মি ঠাই বিপ্লৱৰ বাবে মৌ পালন আৰু মৌ উৎপাদনৰ জৰিয়তে কৃষকসকলৰ আয় বৃদ্ধি কৰিব লাগিব।


    সেউজ বিপ্লৱ, শ্বেত বিপ্লৱৰ পাছত এইবাৰ আমি নীল বিপ্লৱ , মিঠাই বিপ্লৱ আৰু জল বিপ্লৱকো জড়িত কৰাৰ কাম আগুৱাই নিব বিচাৰিছোঁ।


    কেৱল গম, ধান আৰু সৰিয়হকে কৃষি বুলি কোৱা নহয়। প ৰম্পৰাগত এই শস্যৰ সমান্তৰালভাৱে কৃষিৰ সৈতে জড়িত সকলো ক্ষেত্রত যিমান দৃষ্টি দিয়া যায়, তাতেই কৃষকসকলৰ আমদানি বৃদ্ধিৰ পথ প্রশস্ত হ ’ ব। যেনে মৌ পালনৰ কথাই ধৰকচোন, এক গৱেষণা অনুযায়ী পৰম্পৰাগত খেতি কৰাৰ বিপৰীতে এজন কৃষকে ৫০খন সৰু সৰু মৌ বাঁহ বনাই ২ লাখতকৈ অধিক টকা উপাৰ্জন কৰিব পাৰে । মৌ উৎপাদনৰ সমান্তৰালভাৱে এই মৌ-মাখিৰ দ্বাৰা ৰেণু মিলনৰ ক্ষেত্রতো বৃহৎ ভূমিকা পালন কৰে ।


    মৌ পালন, মৎস্য পালন , কুঁহিয়াৰ খেতি , শস্যৰ অৱশিষ্টৰ পৰা ইথানল উৎপাদনেৰে সমাজৰ চাহিদা পুৰণৰ সমান্তৰালভাৱে পৰম্পৰাগত খেতিৰ সৈতে জড়িচ কৃষকসকলক এনেধৰণৰ নতুন উপার্জনৰ উপায় সন্দৰ্ভত সচেতনতাৰ কাম ‘ ইণ্ডিয়ান এগ্ৰ ’ ইণ্ডাষ্ট্ৰীজ ফাউণ্ডেচনে ’ অতি সুচাৰুৰূপে সম্পন্ন কৰিব পাৰে ।

    
    বন্ধুসকল , মহাৰাষ্ট্রৰ বিদর্ভ, মধ্যপ্রদেশ, ৰাজস্থান, তেলংগানা আৰু অন্ধ্রপ্রদেশৰ একাংশ অঞ্চল, উত্তৰ প্রদেশৰ বুণ্ডেলখণ্ড অঞ্চলত একাংশ কৃষকে অতি কৰুণভাৱে জলসংকটত ভোগে।


    চৰকাৰৰ ফালৰ পৰা পানীৰ অভাৱ দূৰ কৰাৰ বাবে নিৰন্তৰ চেষ্টা কৰি থকা হৈছে। ‘ প্রধানমন্ত্রী কৃষি সিঞ্চয় যোজনা ’ ৰ জৰিয়তে দীর্ঘদিনে অসম্পূর্ণ অৱস্থাত থকা এনে ৯৯টা প্রকল্প সম্পূর্ণ কৰা হৈছে। এইবছৰ সেইবোৰৰ ভিতৰত ২১টা প্রকল্প সম্পূর্ণ হোৱাৰ লগতে প্রতি টোপাল পানীৰ ব্যৱহাৰত তীক্ষ্ণ দৃষ্টি দিয়া হৈছে। ড্ৰিপ জলসিঞ্চন প্রকল্প, ক্ষুদ্ৰ জলসিঞ্চন প্রকল্প আৰু শস্য বৈচিত্র্যতা বৃদ্ধিৰ জৰিয়তে প্রতি টোপাল পানীৰ সর্বাধিক ব্যৱহাৰ সুনিশ্চিত কৰা হৈছে । মন ৰেগাৰ ৬০ শতাংশতকৈও অধিক ধন জল সংৰক্ষণ আৰু জল ব্যৱস্থাপনাৰ নামত ব্যয় কৰ হৈছে ।


    কিন্তু, ভাই-ভনীসকল, যেতিয়ালৈতে দেশৰ সকলো কৃষক এই প্রচেষ্টাৰ সৈতে সংযুক্ত নহয়, তেতিয়ালৈকে আমি এই প্রচেষ্টাত সম্পূর্ণ সফল নহ ’ ম। মোক জনাইছে যে আজি এই অনুষ্ঠানত হিওৰে বজাৰৰ পৰা শ্রী পোপটৰাও পাৱাৰেও অংশগ্ৰহণ কৰিছে । আমা ৰ পানী ব্যৱহাৰৰ দক্ষতা বৃদ্ধি, আৰ ভূ-গৰ্ভৰ পানীৰ উৎসসমূহৰ স্থায়ী আৰু সুদূৰপ্রসাৰী ব্যৱহাৰৰ ক্ষেত্রত হিওৰে বজাৰ এক উজ্জ্বল উদাহৰণ । তাৰ কৃষকসকলে কেনেদৰে সমন্বয় সাধনৰ জৰিয়তে পৰস্পৰৰ হিতৰ কথা মনত ৰাখি পানী ব্যবহাৰ কৰিছে, সেয়া আজি সকলোৱে জানে। ‘ ইণ্ডিয়ান এগ্ৰ ’ ইণ্ডাষ্ট্ৰীজ ফাউণ্ডেচন ’ ৰ দৰে সংস্থাসমূহৰ প্ৰতি আমাৰ আশা যে গাওঁসমূহত এনে ধৰণৰ কাম কৰক, ইয়াৰ জৰিয়তে জনসাধাৰণৰ অংশীদাৰিত্বৰ জৰিয়তে জন আন্দোলন গঢ়ি তুলি উদাহৰণ প্ৰতিষ্ঠা কৰিব।


    তদুপৰি, ‘ প্রধানমন্ত্রী ফচল বীমা যোজনা ’ আৰু বেংকৰ পৰা ঋণ লোৱাৰ ক্ষেত্রতো তেওঁলোকক উৎসাহিত কৰি সংশ্লিষ্ট এলেকাৰ কৃষকসকলৰ জীৱন সুখময় কৰি তোলাৰ ক্ষেত্রত আপোনালোকে সহায় কৰিব পাৰে ।


    ভাই-ভনীসকল, ৰাষ্ট্রঋষি তুকড়োজী মহাৰাজ তেওঁৰ গ্রামগীতাত লিখিছে-


    “ ग्रामसुधारणेचा मूलमंत्र , सज्जनांनी व्हावे एकत्र !


    संघटन हेची शक्तिचे सूत्र , ग्रामराज्य निर्माण करी ” !!


    অর্থাৎ গাওঁ সংস্কাৰৰ মূলমন্ত্র হৈছে সকলোৱে মিলি সাংগঠনিক শক্তিক কামত লগাই কাম কৰিব লাগিব। তেতিয়াহে গ্রাম্যৰাজ্য নির্মাণ কৰাটো সম্ভৱ । মণিভাই দেশাই মহাত্মাগান্ধী ৰ পৰা এই মন্ত্রৰ প্রেৰণা লৈয়ে সমগ্ৰ জীৱন তাৰ বাস্তব ৰূপ দিয়াৰ নাম কটাইছিল । আজ ি আপোনালোকৰ সংস্থাৰ সাংগঠিক শক্তিৰ জৰিয়তে গ্রামোন্নয়নৰ নতুন দুৱাৰ খুলিব পাৰে । আজ ি প্রয়োজন হ ’ লে আমি যেনেকৈ নিজৰ গাওঁসমূহকৈ লৈ গর্ব কৰিব পাৰোঁ, গাঁৱৰ লোকসকলে যেনেকৈ গাঁৱৰ প্রতিষ্ঠা দিবস পালন কৰে, তেনে এক দূৰদৃষ্টি লৈ আগুৱাই যাওঁক । আপোনালোকে যি ৮০ হাজাৰ গাঁৱত কাম কৰিছে, সেই গাওঁসমূহৰ নেতৃত্ব এটি নির্দিষ্ট দৃষ্টিভঙ্গি লৈ যেন আগুৱাই যায়। এয়াই হ ’ ব নতুন ভাৰত নির্মাণৰ এটি উত্তম উপায়।


    বন্ধুসকল , কৃষিখণ্ডত বিনিয়োগ ব্যয় কম কৰাৰ বাবে চৰকাৰে ধাৰাবাহিকভাৱে চেষ্টা চলাই আহিছে । আজ ি ভূমি স্বাস্থ্য ব্যৱস্থাপনাৰ জৰিয়তে, ইউৰিয়াত নিম কোটিঙৰ জৰিয়তে, ড্ৰিপ জলসিঞ্চন প্ৰকল্পৰ উৎসাহ প্রদানৰ জৰিয়তে কৃষিখণ্ডৰ কৃষকসকলৰ বিনিয়োগ ব্যয় হ্রাস পাইছে। সৰ্বাধিক সৌৰপাম্পৰ ব্যৱহাৰ কৰি কৃষকৰ ডিজেলৰ ব্যয় হ্রাস পাইছে । এই আধুনিক প্রযুক্তি ৰ প্রয়োগৰ ফলত শস্যৰ উৎপাদনো বৃদ্ধি পাইছে। এইক্ষেত্রত ‘ ইণ্ডিয়ান এগ্ৰ ’ ইণ্ডাষ্ট্ৰীজ ফাউণ্ডেচন ’ ৰ যথেষ্ট অভিজ্ঞতা আছে। সেইবাবে কৃষিখণ্ডত বিনিয়োগ ব্যয় হ্রাসৰ ক্ষেত্রত আৰু কি কি কৰিব পৰা যায়, সেই বিষয়ে আপোনালোকৰ পৰামর্শ বিচাৰিছোঁ। আপোনালোকে যিমানে কৃষকসকলৰ এই অভিযানত যুক্ত হ ’ ব , সিমানে কৃষকসকলৰ সঞ্চয় বৃদ্ধি হ ’ ব আৰু লাভো বাঢ়িব।


    বন্ধুসকল, বৰ্তমান গোটা আৱৰ্জনাৰ পৰা সম্পদ সৃষ্টি এটা এনে বিষয়, যি ভৱিষ্যতৰ বিভিন্ন সমস্যাৰ সৈতে জড়িত।


    
    কৃষি ক্ষেত্ৰৰ পেলনীয়া সামগ্ৰীৰ পুনৰ ব্যৱহাৰৰ জৰিয়তে জৈৱিক সাৰ উৎপাদনৰ জৰিয়তে কৃষকসকলৰ আমদানি বৃদ্ধি পাব পাৰে আৰু গোটেই গাওঁ উপকৃত হ ’ ব পাৰে । আমা ৰ শস্যৰ ক্ষেত্ৰত কোনো বস্তুৱেই বৰ্জ পদাৰ্থ হিচাপে গণ্য কৰা নহয়। প্রতিটো উৎসৰ পৰাই সম্পদ আহৰণ কৰা সম্ভৱ ।

    এনেকৈ গাওঁসমূহতো শক্তি উৎপাদনৰ বিকল্প পদ্ধতিৰ প্ৰতি উৎসাহিত কৰি বিদ্যুৎ উৎপাদনেৰ ক্ষেত্রতো গাওঁসমূহক আত্মনির্ভৰ কৰি তোলা সম্ভৱ ।


    পথাৰত যিমান ঠাই থাকে তাত সৌৰ পেনেল লগাই বিদ্যুৎ উৎপাদনত কৃষকসকলৰ উৎসাহ যোগাব লাগিব। দেশত যিমানৰ দুগ্ধ সমবায় সমিতি আছে, তেওঁলোকে সৌৰশক্তিৰো সমবায় সমিতি গঢ়ি তুলি অতিৰিক্ত বিদ্যুৎ বিক্রী কৰিব পাৰে।


    বন্ধুসকল, আপোনালোকে নিশ্চয়ই লক্ষ্য কৰিছে যে আজি দেশৰ প্রতিখন গাওঁ, প্ৰত্যেক ঘৰৰ মুধচত সৰু সৰু ডিছ এণ্টেনা আছে। এই ডিজিটেল প্রযুক্তিয়ে সকলো সহজ কৰি তুলিছে। আগতে টিভিত দুই এটা চেনেল আহিছিল আৰু এতিয়া ১৫০-২০০ চেনেল উপলব্ধ হয় । এ তিয়া গাঁৱৰ দুই তিনি বছৰীয়া সন্তানেও ৰিমোর্ট টিপি চেনেল সলনি কৰিব পাৰে।


    এনেদৰে প্রযুক্তিক আপোন কৰিব পাৰিলেই দেশত ডিজিটেল গাঁৱৰ কল্পনাই বাস্তৱ ৰূপ পাব । এন ে গাওঁ য ’ ত অধিকাংশ লেনদেন ডিজিটেল মাধ্যমত হ ’ ব , ঋণৰ পৰা আৰম্ভ কৰি ছাত্র বৃত্তিলৈকে সকলো প্ৰ-পত্ৰ পুৰনৰ কাম অনলাইনত হ ’ ব। স্কুলসমূহত ডিজিটেল মাধ্যমত পাঠদান হ ’ ব , স্বাস্থ্য সেৱাও ডিজিটেল মাধ্যমত সুলভ হ ’ ব ।


    ডিজিটেল গাঁৱৰ এই কল্পনা বাস্তৱত ৰূপ দিয়াৰ বাবে চৰকাৰে দেশৰ প্রতিখন পঞ্চায়তক অপ্টিকেল ফাইবাৰৰ জৰিয়তে সংযোগ কৰিছে। কিন্তু কেৱল উপক ৰণ যোগানেই যথেষ্ট নহয়। এইবোৰ ব্যৱহাৰৰ বাবে গাওঁবাসীৰ সামর্থ্য বৃদ্ধিত আপোনালোকৰ দৰে সংস্থাসমূহে গুৰুত্বপূর্ণ ভূমিকা পালন কৰিব পাৰে । সেয়েহে মোৰ অনুৰোধ আপোনালোকৰ সংস্থাই শপত ল ’ ব পাৰে যে প্রতি বছৰ ন্যূনতম ৫০০খন গাওঁত ‘ ন্যূনতম নগদ গাওঁ ’ লৈ পৰিণত কৰিব । আপোনালোকে দেখ িব আপোনালোকে ৫০০খন গাওঁ ‘ ন্যূনতম নগদ গাওঁ ’ ক পৰিণত কৰিব পাৰিলে, তাৰ সমীপৱৰ্তী ১ হাজাৰৰ পৰা ২ হাজাৰ গাওঁ নিজে নিজেই এই ব্যৱস্থা গ্ৰহণ কৰিব। এক শৃঙ্খলাৰ দৰে এই পৰিৱর্তনে এখন গাঁৱৰ পৰা আন এখন গাঁৱলৈ বিয়পি পৰিব । বন্ধুসকল , গান্ধীজীৰ মন্ত্র আছিল গাওঁ সবলীকৰণৰ জৰিয়তে দেশৰ উন্নয়ন সম্ভৱ কৰি তোলা । সেই মন্ত্র অনুসৰণ কৰি ‘ ইণ্ডিয়ান এগ্ৰ ’ ইণ্ডাষ্ট্ৰীজ ফাউণ্ডেচনে ’ সেৱা ভাবেৰে লাখ লাখ কৃষকৰ জীৱন পৰিৱৰ্তন কৰিছে, তেওঁলোকে আত্মনির্ভৰ হ ’ বলৈ শিকিছে।


    আপোনালোকৰ প্রতি মোৰ অনুৰোধ যে মই আজি যিবোৰ কথা ক ’ লো, সেইবোৰৰ কিবা নহয় কিবা এটা আপোনালোকৰ নতুন সংকল্পৰ সৈতে যুক্ত কৰিব । অহা ২০২২ চনত যেতিয়া দেশৰ স্বাধীনতাৰ ৭৫ সংখ্যক বৰ্ষপূর্তি পালন কৰিব, তেতিয়া আপোনালোকৰ সংকল্পসমূহ বাস্তৱায়িত হোৱাৰ লগতে দেশৰ কোটি কোটি কৃষকে সফলতাৰ মুখ দেখিব।


    ধন্যবাদ!!!


    *****


    AKT/SH/SK/VP /DB

    
    
    (Release ID: 1503932) Visitor Counter : 1