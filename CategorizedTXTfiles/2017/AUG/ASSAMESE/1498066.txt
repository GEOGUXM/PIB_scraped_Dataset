      প্ৰধানমন্ত্ৰীৰ কাৰ্যালয়

      উত্তৰ-পূবৰ ৰাজ্যসমূহৰ বান পৰিস্থিতি পৰ্যালোচনাৰ অৰ্থে গুৱাহাটীত এলানি উচ্চ পৰ্যায়ৰ বৈঠকত অংশগ্ৰহণ প্ৰধানমন্ত্ৰীৰ; ২০০০ কোটি টকাৰ সাহায্য ঘোষণা
      Posted On: 01 AUG 2017 2:40PM by PIB Guwahati


    উত্তৰ-পূবৰ ৰাজ্যসমূহৰ বান পৰিস্থিতি পৰ্যালোচনাৰ অৰ্থে গুৱাহাটীত এলানি উচ্চ পৰ্যায়ৰ বৈঠকত অংশগ্ৰহণ প্ৰধানমন্ত্ৰীৰ ; ২০০০ কোটি টকাৰ সাহায্য ঘোষণা


    উত্তৰ-পূবৰ বান ক্ষতিগ্ৰস্ত ৰাজ্যসমূহৰ পীড়িত লোকসকলৰ পুনৰ সংস্থাপন, পুনৰ নিৰ্মাণ আৰু বানপানী সমস্যা সমাধানৰ অৰ্থে আজি প্ৰধানমন্ত্ৰীয়ে ২০০০ কোটি টকাৰ সাহায্য আগবঢ়োৱাৰ কথা ঘোষণা কৰে। গুৱাহাটীত এলানি উচ্চ পৰ্যায়ৰ বৈঠকত অংশগ্ৰহণ কৰি প্ৰধানমন্ত্ৰীয়ে বান পৰিস্থিতি পৰ্যালোচনা কৰাৰ লগতে ৰাজ্যসমূহৰ প্ৰতি সাহায্য ঘোষণা কৰে।


    দিনযোৰা বৈঠকত প্ৰধানমন্ত্ৰীয়ে অসম, অৰুণাচলপ্ৰদেশ, মণিপুৰ আৰু নাগালেণ্ডৰ পৰিস্থিতি সন্দৰ্ভত পৃথকে আৰু বিস্তৃত ৰূপত পৰ্যালোচনা কৰে। বৈঠকত সংশ্লিষ্ট ৰাজ্যসমূহৰ মুখ্যমন্ত্ৰী আৰু জ্যেষ্ঠ বিষয়াসকল উপস্থিত থাকে। পৃথক বৈঠকত মিলিত নহ ’ লেও মিজোৰামৰ মুখ্যমন্ত্ৰীয়ে প্ৰধানমন্ত্ৰীক ৰাজ্যখনৰ পৰিস্থিতি সন্দৰ্ভত এখনি স্মাৰকপত্ৰ প্ৰদান কৰে।


    অঞ্চলটোৰ আন্তঃগাঁথনি খণ্ডৰ বাবে আচুতীয়াভাৱে ১২০০ কোটিতকৈ অধিক টকা প্ৰদান কৰে কেন্দ্ৰীয় চৰকাৰে। এই পুঁজি পথ, ঘাইপথ, দলং আৰু অন্যান্য বিধ্বস্ত আন্তঃগাঁথনিৰ উন্নয়নৰ কামত ব্যৱহাৰ কৰা হ ’ ব।


    ইফালে, ব্ৰহ্মপুত্ৰ নদীৰ পানী ধাৰণ ক্ষমতাৰ উন্নত কৰিব পৰাকৈ উন্নয়নৰ বাবে ৪০০ কোটি টকা প্ৰদান কৰা হৈছে, যাৰ দ্বাৰা বান সমস্যা নিয়ন্ত্ৰণ কৰিব পৰা যায়।


    চলিত বিত্তীয় বৰ্ষত কেন্দ্ৰীয় চৰকাৰে এছডিআৰএফ পুঁজিলৈ কেন্দ্ৰীয় চৰকাৰৰ পৰা ৬০০ কোটি টকা অনুমোদন দিছে। ইয়াৰে, ৩৪৫ কোটি ইতিমধ্যে মুকলি কৰি দিছে, লগতে বাকী থকা ধনো শীঘ্ৰে মুকলি কৰি দিব বুলি ঘোষণা কৰিছে, যাতে ৰাজ্যসমূহৰ সাহায্য আৰু পুনৰ সংস্থাপনৰ কামত সহায় হয়।


    কেন্দ্ৰীয় চৰকাৰে লগতে অঞ্চলটোৰ দীৰ্ঘদিনীয়া বান সমস্যা সমাধান হোৱাকৈ সমগ্ৰ বিষয় চালিজাৰি চোৱাৰ বাবে ১০০ কোটি টকা প্ৰদান কৰিব।


    দেশৰ মুঠ ভূ-ভাগৰ ৮ % এলেকা আগুৰি থকা উত্তৰ-পূৰ্বাঞ্চলত দেশৰ এক-তৃতীয়াংশ জলসম্পদেৰে পৰিপূৰ্ণ। কেন্দ্ৰীয় চৰকাৰে অঞ্চলটোৰ ব্যাপক জল সম্পদৰ যথোপযুক্ত ব্যৱস্থাপনাৰ অৰ্থে ভাৰত চৰকাৰ আৰু ৰাজ্য চৰকাৰৰ প্ৰতিনিধিক লৈ এখন উচ্চস্তৰীয় কমিটী গঠন কৰিব।


    উল্লেখ্য যে প্ৰধানমন্ত্ৰী ৰাষ্ট্ৰীয় সাহায্য পুঁজিৰ অধীনত অঞ্চলটোত বানপানীত মৃত্যু হোৱাৰ লোকৰ আত্মীয়লৈ ২ লাখকৈ আৰু গুৰুতৰভাৱে আহত লোকৰ প্ৰতি ৫০ হাজাৰকৈ এককালীন সাহায্য ঘোষণা কৰিছে।


    ***


    AKT/HS/DB

    
    
    (Release ID: 1498066) Visitor Counter : 8
    
    

      Background release reference

      PM reviews flood situation in North-Eastern States at a series of high-level meetings in Guwahati; announces assistance of over Rs. 2000 crore
      This link will take you to a webpage outside this websiteinteractive page. Click OK to continue.Click Cancel to stop : httts://www.google.com