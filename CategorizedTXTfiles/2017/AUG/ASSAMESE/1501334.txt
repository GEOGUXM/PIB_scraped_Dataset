      প্ৰধানমন্ত্ৰীৰ কাৰ্যালয়

      পৰ্তুগাল ভ্ৰমণ কালত সংবাদ মাধ্যমক উদ্দেশ্যি প্ৰধানমন্ত্ৰীৰ প্ৰেছ বিবৃতি (২৪ জুন, ২০১৭)
      Posted On: 31 AUG 2017 11:07PM by PIB Guwahati


    মাননীয় প্রধানমন্ত্রী এণ্টনিঅ ’ কোষ্টা, প্রতিনিধিবৃন্দ আৰু সংবাদ মাধ্যমৰ সদস্যসকল,


    যোৱা সপ্তাহত পর্তুগালত সংঘটিত বিধ্বংসী জুঁইত যিসকল লোক ক্ষতিগ্ৰস্ত হৈছে প্রথমে মই তেওঁলোকৰ প্ৰতি গভীৰ শোক প্ৰকাশ কৰাৰ লগতে সমবেদনা জ্ঞাপন কৰিছোঁ । তেওঁলোকৰ আত্মীয়-স্বজনৰ দৰেই মইও উদ্বিগ্ন হৈছোঁ আৰু প্ৰাৰ্থনা জনাইছোঁ ।


    বন্ধুসকল,


    আমাৰ দুয়ো দেশৰ মাজত এক গভীৰ ঐতিহাসিক যোগাযোগ, বলিষ্ঠ অর্থনৈতিক সম্পর্ক তথা দুয়ো দেশৰ জনসাধাৰণৰ মাজত ঘনিষ্ঠ সম্পৰ্ক আছে। তাৰ পাছতো দুয়োদেশৰ প্ৰধানমন্ত্ৰীয়ে দ্বিপাক্ষিৰ ভ্ৰমণসূচী গ্ৰহণ নকৰা বিষয়টোত মই অতি আশ্বৰ্য বোধ কৰিছোঁ। সেয়েহে এই লৈ মই সুখ অনুভৱ কৰিছো যে মাত্র ছমাহৰ ভিতৰতে এয়া হ ’ ল ভাৰত আৰু পর্তুগালৰ মাজত দ্বিতীয়লানি বৈঠক। এক সামান্য জাননীতে প্রধানমন্ত্রী কোষ্টাই মোক যিদৰে সমাদৰ আৰু আন্তৰিকতাৰে আদৰণি জনাইছে, তাৰবাবে তেওঁক মই কৃতজ্ঞতা জনাইছোঁ। চলিত বছৰৰ জানুৱাৰীত প্রধানমন্ত্রী কোষ্টাক ভাৰতত স্বাগত জনাবলৈ পাই মইও সম্মান বোধ কৰিছিলোঁ। তেওঁৰ সেই ভ্ৰমণ কেৱল দ্বিপাক্ষিক উদ্দেশ্যৰেই নাছিল, লগতে প্রবাসী ভাৰতীয় দিবসত আমাৰ এগৰাকী সম্মানীয় অতিথিও আছিল । প্রধানমন্ত্রী কোষ্টা হৈছে বিশ্বৰ বিভিন্ন প্রান্তত বসবাস কৰা ভাৰতীয় বংশোদ্ভূতসকলৰ এগৰাকী শ্রেষ্ঠ প্রতিনিধি ।


    বন্ধুসকল ,


    প্রধানমন্ত্রী কোষ্টাৰ সৈতে আজি মই কেইবাটাও বিষয় সন্দৰ্ভত আলোচনা কৰিছোঁ । তেওঁৰ ঐতিহাসিক ভাৰত ভ্ৰমণকালৰ পৰাই আৰম্ভ কৰি এই দিশত যথেষ্ট অগ্রগতি লাভ কৰিছে। আমাৰ এই অর্থনৈতিক সম্পর্কৰ উত্তৰোত্তৰ বিকাশ হৈ থাকিব। যোৱা বছৰ দ্বিপাক্ষিক বাণিজ্যৰ হাৰ ১৭ শতাংশলৈ বৃদ্ধি পাইছে। ভাৰতত পর্তুগালৰ প্রত্যক্ষ বিদেশী বিনিয়োগৰ পৰিমাণ সামান্য হ ’ লেও ২০১৬-১৭ বৰ্ষত সেয়া দুগুণ হৈছে। সেয়েহে দুয়ো দেশৰ অর্থনীতিৰ ভিতৰত সামগ্ৰী, সেৱা, মূলধন আৰু মানৱ সম্পদৰ যোগান বৃদ্ধিৰ লক্ষ্যত আমি এতিয়াও বহুদূৰ আগুৱাই যাবলৈ বাকী আছে। এই ক্ষেত্রত পর্তুগালৰ অর্থনৈতিক পুনৰুত্থান প্রচেষ্টা তথা ভাৰতৰ বলিষ্ঠ অগ্রগতিয়ে দুয়ো দেশকে একেলগ কৰি আগুৱাই যোৱাত প্রচুৰ পৰিমাণে সুযোগ প্ৰদান কৰিব। বন্ধুসকল, পর্তুগাল হৈছে উদ্যোগীলতাৰ প্রচেষ্টাৰ ক্ষেত্রত ইউৰোপৰ ভিতৰত এক সম্ভাৱনাপূৰ্ণ পৰিবেশ অনুকূল ৰাষ্ট্র । ইফালে , ভাৰতেও ষ্টাৰ্ট আপ উদ্যোগৰ এক পীঠস্থান হিচাপে নিজকে প্ৰসাৰ কৰাৰ দিশত অগ্ৰসৰ হৈছে । ষ্টাৰ্ট আপ ক্ষেত্রখন হৈছে এনে এক পৰিৱেশৰ সমষ্টি য ’ ত যুবশক্তি, চিন্তা ভাৱনা, প্রযুক্তি, উদ্ভাৱন আৰু সৃজনীশীলতাৰ মিলন ঘটে । সমাজৰ সৰ্বাংগীন কল্যাণৰ অৰ্থে ই মূল্য সংযোজনৰ সমান্তৰালভাৱে সম্পদো সৃষ্টি কৰিব পাৰে। প্রধানমন্ত্রী কোষ্টাৰ ভাৰত ভ্ৰমণকালত মই তেওঁৰ সৈতে ভাৰত-পর্তুগাল আন্তঃৰাষ্ট্ৰীয় ষ্টাৰ্ট আপ কেন্দ্র গঢ়ি তোলাৰ সন্দৰ্ভত আলোচনা কৰিছিলো। মই সঁচাই আনন্দিত যে অতি কম সময়ৰ ভিতৰতে সেইটো বাস্তৱত পৰিণত হোৱাৰ দিশত ধাবিত হৈছে। প্রধানমন্ত্রী কোষ্টাৰ সৈতে একেলগে সেইটো শুভাৰম্ভ কৰাৰ বাবে মই অধীৰ আগ্ৰহেৰে বাট চাই ৰৈছোঁ। কৰ ব্যৱস্থা, প্রশাসনিক সংস্কাৰ, মহাকাশ, বিজ্ঞান আৰু যুব পৰিক্ৰমা আৰু ক্রীড়া সংক্রান্তীয় বিষয়ত আমি নতুন নতুন চুক্তি স্বাক্ষৰ কৰি অংশীদাৰিত্বৰ সুযোগ আৰু মাত্রাক আৰু অধিক পৰিমাণে প্রসাৰিত কৰিম । অত্যাধুনিক প্রযুক্তিৰ প্রসাৰ আৰু উন্নয়নত আমাৰ এই সহযোগিতামুলৰ পৰিৱেশক অধিক উন্নত কৰি তুলিবলৈ ৪ মিলিয়ন ইউৰোৰতকৈও অধিক মূলধন ব্যয়েৰে যুটীয়াভাৱে এক বিজ্ঞান আৰু প্রযুক্তি পুঁজি গঢ়ি তোলাৰ দিশত আমি সহমতত উপনীত হৈছোঁ । নেনো প্রযুক্তি, সামূদ্ৰিক বিজ্ঞান, সমুদ্রবিদ্যা ইত্যাদিৰ ক্ষেত্রতো পর্তুগীজ বিশেষজ্ঞসকলৰ পৰা জ্ঞান আৰু অভিজ্ঞতা অৰ্জন কৰিবলৈ আমি আগ্রহী। আমাৰ দ্বিপাক্ষিক সহযোগিতাৰ ক্ষেত্রত মহাকাশ হ ’ ল এক নতুন ক্ষেত্র। এইবছৰ প্রধানমন্ত্রী কোষ্টাৰ ভাৰত ভ্ৰমণকালত এই বিষয়টো সন্দৰ্ভত আমি চিন্তা-চৰ্চা কৰিছিলো । মহ াকাশ আৰু সামুদ্রিক বিজ্ঞান - উভয় ক্ষেত্রতে পর্তুগালৰ সৈতে যৌথ প্রচেষ্টাত আটলান্টিক আন্তঃৰাষ্ট্ৰীয় গৱেষণা কেন্দ্র গঢ়ি তোলাৰ বাবে আমি আশাৰে বাট চাই ৰৈছো।


    বন্ধুসকল,


    আমাৰ দুয়োদেশৰ জনসাধাৰণৰ এক শক্তিশালী বন্ধুত্বপূৰ্ণ সম্পর্ক আছে যি প্ৰতি প্ৰজন্মত বৃদ্ধি পাই আহিছে। পর্তুগালত বসবাস কৰা ভাৰতীয়সকলে আমাৰ দ্বিপাক্ষিক সম্পর্কক অতি নিবিড় কৰি তোলাৰ ক্ষেত্রত এক গুৰুত্বপূর্ণ ভূমিকা পালন কৰিছে। ফুটবলক লৈ পর্তুগালবাসীৰ এক সুকীয়া উৎসাহ আৰু উন্মাদনা আছে। আনকি প্রধানমন্ত্রী কোষ্টা নিজেও এজন ফুটবলপ্রেমী। আমাৰ দুয়ো দেশৰ সমাজৰ মাজত যোগসূত্র স্থাপনত ফুটবলে অনুঘটকৰ কাম কৰিব পাৰে। তদুপৰি, আমাৰ সাংস্কৃতিক বন্ধনো ক্রমান্বয়ে নিবিড় হৈ উঠিছে। লিছবন বিশ্ববিদ্যালয়ত ভাৰতীয় বিষয় সম্পর্কীয় পাঠ্যক্ৰম আৰম্ভ কৰাৰ বাবে আমি এক বিশেষ অধ্যাপকৰ পদো সৃষ্টি কৰিছো । পর্তুগীজ ভাষাত বিভিন্ন ভাৰতীয় চলচ্চিত্রৰ ছাব টাইটল প্ৰস্তুত কৰা হৈছে । আমাৰ পাৰস্পৰিক সুবিধাৰ্থে হিন্দী-পর্তুগীজ অভিধান সংকলন কৰা হৈছে । সপ্তদশ শত িকাত গোৱা আৰ পর্তুগালৰ মাজত যিবোৰ চিঠিপত্রৰ আদান প্রদান ঘটিছিল, তাৰ ১২ হাজাৰ তথ্য সম্বলিত এটি ডিজিটেল সংস্কৰণ আমাৰ সৈতে আদান-প্ৰদান কৰাৰ বাবে পর্তুগালক মই ধন্যবাদ জনাইছো । কাৰণ এই গুৰুত্বপূর্ণ পুৰাতাত্ত্বিক সংগ্রহৰ পৰা আমাদৰ দুয়ো দেশৰ গৱেষকসকল বিশেষভাৱে উপকৃত হ ’ ব।


    বন্ধুসকল,


    আন্তঃৰাষ্ট্ৰীয় প্ৰেক্ষাপটতো ভাৰত আৰু পর্তুগাল পৰস্পৰৰ ঘনিষ্ঠ সহযোগী। ৰাষ্ট্রসংঘৰ নিৰাপত্তা পৰিষদত ভাৰতৰ স্থায়ী সদস্যপদ আৰু বহুপাক্ষিক ৰপ্তানি নিয়ন্ত্রক সংস্থাত ভাৰতৰ অন্তর্ভুক্তিৰ বিষয়ত পৰ্তুগালে জনোৱা সমর্থনৰ বাবে মই পর্তুগালক কৃতজ্ঞতা জনাইছোঁ। সন্ত্রাসবাদ তথা চৰম উগ্রবাদৰ বিৰুদ্ধে মোকাবিলা কৰাৰ ক্ষেত্ৰত আমাৰ সহযোগিতাক আৰু গাঢ় কৰাত আমি প্ৰতিশ্ৰুতিবদ্ধ।


    মাননীয় প্রধানমন্ত্রী, আপোনাৰ আন্তৰিক অভ্যর্থনা আৰু উদাৰ আপ্যায়নৰ বাবে মই পুনৰ বাৰ আপোনাক ধন্যবাদ জনাইছোঁ । ইমান ব্যস্ততাৰ মাজতো আপোনাৰ এইখিনি সময় মোক দিয়াৰ বাবে কৃতজ্ঞতা জ্ঞাপন কৰিছোঁ ।


    মুইটো অব্রিগাডো। আপোনালোক সকলোকে বহুত বহুত ধন্যবাদ।


    ***

    
    
    (Release ID: 1501334) Visitor Counter : 3