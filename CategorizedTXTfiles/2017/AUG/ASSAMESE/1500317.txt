      কেবিনেট

      ভাৰত আৰু ছুইডেনৰ মাজত বৌদ্ধিক সম্পত্তিৰ অধিকাৰৰ ক্ষেত্ৰত বুজাবুজি চুক্তিত কেবিনেটৰ অনুমোদন
      Posted On: 16 AUG 2017 4:16PM by PIB Guwahati


    ভাৰত আৰু ছুইডেনৰ মাজত বৌদ্ধিক সম্পত্তিৰ অধিকাৰৰ ক্ষেত্ৰত বুজাবুজি চুক্তিত কেবিনেটৰ অনুমোদন


    প্ৰধানমন্ত্ৰী শ্ৰী নৰেন্দ্ৰ মোদীৰ অধ্যক্ষতাত অনুষ্ঠিত কেবিনেট বৈঠকত ভাৰত আৰু ছুইডেনৰ মাজত বৌদ্ধিক সম্পত্তিৰ অধিকাৰ সম্পৰ্কীয় বুজাবুজি চুক্তিত অনুমোদন জনায়।


    এই বুজাবুজি চুক্তিৰ দ্বাৰা দুয়ো দেশৰ মাজৰ বৌদ্ধিক সম্পত্তি অধিকাৰৰ ক্ষেত্ৰত উন্নত অনুশীলন, প্ৰশিক্ষণ আৰু প্ৰযু্ক্তিগত দিশৰ সজাগতা বৃ্দ্ধিৰ এক ব্যৱস্থা প্ৰতিষ্ঠা কৰিব।


    প্ৰভাৱঃ


    এই বুজাবুজি চুক্তিৰ জৰিয়তে ভাৰতে অভিনৱত্ব আৰু বৌদ্ধিক সম্পত্তি ব্যৱস্থাৰ অভিজ্ঞতাৰ বিনিময় কৰিবলৈ সক্ষম হোৱাৰ লগতে দুয়ো দেশৰ উদ্যোগী, বিনিয়োগকাৰী আৰু ব্যবসায়ীকসকলৰ বহনক্ষম লাভালাভ বৃদ্ধি কৰিব। ইয়াৰ দ্বাৰা দুয়ো দেশৰ লোকসকলৰ নিজা নিজা মৌলিক সৃষ্টিৰ সুৰক্ষা আৰু সজাগতা বৃদ্ধিত সহায়ক হ ’ ব। ই বৈশ্বিক অভিনৱত্বৰ ক্ষেত্ৰত প্ৰধান ভূমিকা পালন কৰাৰ অৰ্থে ভাৰতৰ যাত্ৰাৰ এক মাঁইলৰ খুঁটি হৈ পৰাৰ লগতে ৰাষ্ট্ৰীয় বৌদ্ধিক অধিকাৰ নীতি, ২০১৬ৰো এটা উদ্দেশ্য হিচাপে পৰিগণিত হ ’ ব।


    বৈশিষ্ট্যসমূহঃ


    এই বুজাবুজি চুক্তি নিম্নোলিখিত দিশৰ কাম-কাজত সহযোগিতা আগবঢ়োৱাৰ সিদ্ধান্তৰে দুয়ো দেশৰ সদস্যক লৈ যৌথ সম্বন্বয় কমিটী গঠন কৰা হ ’ ব।


    ক) দুয়ো দেশৰ জনতা, ব্যৱসায়ী আৰু শৈক্ষিক প্ৰতিষ্ঠানৰ মাজত বৌদ্ধিক সম্পত্তিৰ সজাগতা বৃদ্ধিৰ অৰ্থে উন্নত অনুশীলন, অভিজ্ঞতা আৰু জ্ঞানৰ বিনিময় কৰা ;


    খ) দুয়ো দেশৰ মাজত সহযোগিতামুলক প্ৰশিক্ষণ কাৰ্যসূচীৰ আয়োজন কৰা, বিশেষজ্ঞৰ আদান-প্ৰদান, কাৰিকৰী দিশৰ বিনিময় আৰু বৰ্হি কাম-কাজ হাতত লোৱা ;


    গ) অকলে বা যুটীয়াভাৱে যিকোনো কাৰ্যসূচীৰ আয়োজন কৰি উদ্যোগ, বিশ্ববিদ্যালয় আৰু গৱেষণা আৰু উন্নয়ন সংস্থা আৰু ক্ষুদ্ৰ আৰু মজলীয়া প্ৰতিষ্ঠানৰ মাজত বৌদ্ধিক সম্পত্তিৰ উন্নত অনুশীলন, অভিজ্ঞতা আৰু জ্ঞানৰ বিনিময় কৰা ;


    ঘ) পেটেণ্ট, ট্ৰেডমাৰ্ক, উদ্যোগিক নক্সা, কপিৰাইট আৰু ভৌগোলিক চিহ্নৰ সুৰক্ষা, প্ৰয়োগ আৰু বৌদ্ধিক সম্পত্তিৰ অধিকাৰৰ ব্যৱহাৰ সম্পৰ্কীয় আবেদন নিষ্পত্তিৰ বাবে তথ্য আৰু উন্নত অনুশীলনৰ বিনিময় কৰা ;


    ঙ) বৌদ্ধিক সম্পত্তিজনিত প্ৰকল্পৰ আধূনিকীকৰণ, নতুন তথ্যায়ন আৰু তথ্য পদ্ধতি আৰু বৌদ্ধিক সম্পত্তি ব্যৱস্থাৰ ব্যৱস্থাপনাৰ স্বয়ংক্ৰিয়কৰণ তথা ৰূপায়ণৰ উন্নয়নত সহযোগিতা আগবঢ়োৱা ;


    চ) পৰম্পৰাগত জ্ঞানক কেনেকৈ সুৰক্ষা দিব লাগে সেই ক্ষেত্ৰত সহযোগিতা আগবঢ়োৱা আৰু বৌদ্ধিক সম্পত্তিৰ পৰম্পৰাগত জ্ঞান সম্পৰ্কীয় ডাটাবেচ আৰু পূৰ্বৰ বৌদ্ধিক সম্পত্তি পদ্ধতিৰ সজাগতা বৃদ্ধিকে ধৰি উন্নত অনুশীলনৰ বিনিময় কৰা ;


    ছ) ডিজিটেল পৰিৱেশত বৌদ্ধিক সম্পত্তিৰ আইন উলংঘা কৰা, বিশেষকৈ কপিৰাইট বিষয়ত তথ্য আৰু উন্নত অনুশীলনৰ বিনিময় কৰা ; আৰু


    জ) দুয়োদেশৰ বুজাপৰাৰ ভিত্তিত অন্যান্য ক্ষেত্ৰৰ সহযোগিতামুলক কাম-কাজ সম্পন্ন কৰা হ ’ ব।


    *****


    AKT/VBA/SH /DB

    
    
    (Release ID: 1500317) Visitor Counter : 2
    
    

      Background release reference

      Cabinet approves MoU between India and Sweden on IPRs
      This link will take you to a webpage outside this websiteinteractive page. Click OK to continue.Click Cancel to stop : httts://www.google.com