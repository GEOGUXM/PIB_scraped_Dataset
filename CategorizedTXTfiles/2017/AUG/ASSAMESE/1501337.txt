      কেবিনেট

      ২০১৭-১৮ বৰ্ষত দীৰ্ঘকালীন জলসিঞ্চন পুঁজিৰ বাবে ৯০২০ কোটি অতিৰিক্ত বাজেটীয় সম্পদ সংগ্ৰহত কেবিনেটৰ অনুমোদন
      Posted On: 16 AUG 2017 4:23PM by PIB Guwahati


    প্ৰধানমন্ত্ৰী শ্ৰী নৰেন্দ্ৰ মোদীৰ অধ্যক্ষতাত অনুষ্ঠিত কেবিনেট বৈঠকত ২০১৭-১৮ বৰ্ষত দীৰ্ঘকালীন জলসিঞ্চন পুঁজিৰ বাবে নাবাৰ্ডৰ দ্বাৰা বছৰি ৬ % হাৰত বণ্ড ইছ্যু কৰি ৯০২০ কোটি অতিৰিক্ত বাজেটীয় সম্পদ সংগ্ৰহেৰে প্ৰধানমন্ত্ৰী কৃষি সিঞ্চয় যোজনাৰ অধীনত চলিত ৯৯খন জলসিঞ্চন প্ৰকল্পৰ কাৰ্যকৰী কৰাৰ সিদ্ধান্তত অনুমোদন জনায়।


    এআইবিপিৰ অধীনত লোৱা কেইবাটাও বৃহ ৎ আৰু মজলীয়া জলসিঞ্চন প্ৰকল্প বিগত সময়ত ধনৰ অভাৱত অসম্পূৰ্ণ হৈ পৰি আছিল। ২০১৬-১৭ বিত্তীয় বৰ্ষত প্ৰধানমন্ত্ৰী কৃষি সিঞ্চয় যোজনা আৰু এআইবিপিৰ অধীনত ৯৯ এনে অৰ্ধনিৰ্মিত প্ৰকল্প চিনাক্ত কৰা হৈছে আৰু ২০১৯ৰ ডিচেম্বৰৰ ভিতৰত পৰ্যায়ক্ৰমে সম্পূৰ্ণ কৰাৰ লক্ষ্য নিৰ্ধাৰণ কৰা হৈছে। ইয়াৰ বাবে প্ৰয়োজনীয় বৃহ ৎ পৰিমাণৰ পুঁজিৰ অভাৱ পুৰণৰ বাবে ২০১৬-১৭ বৰ্ষৰ বাজেট ভাষণত কেন্দ্ৰীয় বিত্ত মন্ত্ৰীয়ে নাবাৰ্ডৰৰ জৰিয়তে প্ৰাৰম্ভিক মুলধন হিচাপে ২০,০০০ কোটি টকাৰ দীৰ্ঘকালীন জলসিঞ্চন পুঁজি গঠনৰ কথা ঘোষণা কৰিছিল। ইয়াত কেন্দ্ৰীয় আৰু ৰাজ্য চৰকাৰৰ অংশও থাকিব।


    ৰাজ্যসমূহে নাবাৰ্ডৰ পৰা ঋণ লোৱাত আকৰ্ষিত কৰিবলৈ ২০১৬-১৭ৰ পৰা ২০১৯-২০লৈ বছৰি ৬ % সুদ নিৰ্ধাৰণ কৰা হৈছে।


    ২০১৬-১৭ বৰ্ষত নাবাৰ্ডে দীৰ্ঘকালীন জলসিঞ্চন পুঁজিৰ অধীনত মুঠ গড়ে ৯০৮৬.০২ কোটি টকা আৱণ্টন দিছে আৰু ইয়াৰে পোলাভৰম প্ৰকল্পৰ বাবে ২৪১৪.১৬ কোটি মুকলি কৰি দিয়া হৈছে। বাকী ৬৬৭১.৮৬ কোটি টকা ইবিআৰ প্ৰকল্প অনুযায়ী প্ৰদান কৰা হৈছে। ইফালে, ৯২৪.৯ কোটি টকা বাজেটধাৰ্য কেন্দ্ৰীয় পুঁজি শিতানৰ পৰা দিয়া হৈছে।


    
    ২০১৭-১৮ বিত্তীয় বৰ্ষত দীৰ্ঘকালীন জলসিঞ্চন পুঁজিৰ বাবে ২৯০০ কোটি টকা প্ৰয়োজন হ ’ ব আৰু ইয়াৰে ইবিআৰৰ বাবে ৯০২০ কোটি টকা প্ৰয়োজন হ ’ ব।


    
    বিভিন্ন ৰাজ্য আৰু কেন্দ্রীয় জল আয়োগৰ প্রতিবেদন অনুসৰি ১৮টা প্রকল্পৰ কাম ইতিমধ্যে সম্পূর্ণ অথবা প্রায় সম্পূর্ণ হৈছে। মুঠ ৯৯টা প্রকল্পৰ ২০১৬-১৭ বি্ত্তীয় বৰ্ষত ১৪ লাখ হেক্টৰ ভূমিত পানী যোগানৰ সুযোগ সম্প্রসাৰণৰ সম্ভাৱনাৰ সন্দৰ্ভতো এই প্রতিবেদনসমূহত উল্লেখ কৰা হৈছে। চলিত বিত্তীয় বৰ্ষত আৰু ৩৩টা জলসিঞ্চন প্রকল্পৰ কাম সম্পূর্ণ হ ’ ব বুলি আশা কৰা হৈছে ।


    ******


    AKT/VBA/SH/DB

    
    
    (Release ID: 1501337) Visitor Counter : 4