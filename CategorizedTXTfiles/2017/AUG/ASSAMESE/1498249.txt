      কেবিনেট

      ভাৰত আৰু ব্ৰিকছ দেশসমূহৰ মাজত ব্ৰিকছ কৃষি গৱেষণা মঞ্চ স্থাপনত কেবিনেটৰ অনুমোদন
      Posted On: 02 AUG 2017 7:54PM by PIB Guwahati


    প্ৰধানমন্ত্ৰী শ্ৰী নৰেন্দ্ৰ মোদীৰ অধ্যক্ষতাত অনুষ্ঠিত কেবিনেট বৈঠকত ভাৰত আৰু ব্ৰিকছ দেশসমূহৰ মাজত ব্ৰিকছ কৃষি গৱেষণা মঞ্চ( BRICS-ARP ) স্থাপনৰ পূৰ্বপ্ৰস্তাৱিত সিদ্ধান্তত অনুমোদন জনাইছে।


    পটভূমিঃ


    ২০১৫ চনৰ ৯ জুলাইত ৰাছিয়াৰ উফাত অনুষ্ঠিত সপ্তম ব্ৰিকছ সন্মিলনত প্ৰধানমন্ত্ৰী শ্ৰী নৰেন্দ্ৰ মোদীয়ে সমগ্ৰ বিশ্বৰ উপহাৰ হিচাপে ব্ৰিকছ কৃষি গৱেষণা মঞ্চ স্থাপনৰ প্ৰস্তাৱ আগবঢ়াইছিল। এই কেন্দ্ৰই ব্ৰিকছ সদস্য ৰাষ্ট্ৰসমূহত বহনযোগ্য কৃষি উন্নয়ন আৰু দৰিদ্ৰতা দূৰীকৰণৰ ক্ষেত্ৰত কৌশলগত সহযোগিতা আগবঢ়াব আৰু খাদ্যৰ নিৰাপত্তা প্ৰদান কৰিব।


    এই উপলক্ষে কৃষি খণ্ডত বিজ্ঞান আৰু প্ৰযুক্তি, সক্ষমতা আহৰণ ইত্যাদি ক্ষেত্ৰত সহযোগিতা আগবঢ়োৱাৰ লক্ষ্যৰে ২০১৬ৰ ১৬ অক্টোবৰত গোৱাত অনুষ্ঠিত ব্ৰিকছ সন্মিলনত ব্ৰিকছ দেশসমূহৰ বৈদেশিক মন্ত্ৰালয়ৰ মাজত ব্ৰিকছ কৃষি গৱেষণা মঞ্চ( BRICS-ARP ) স্থাপনৰ অৰ্থে চুক্তি স্বাক্ষৰ কৰা হয়। ইয়াৰ জৰিয়তে বিশ্বৰ বিভিন্ন স্থানত দেখা দিয়া দুৰ্ভিক্ষ, দৰিদ্ৰতা আৰু অসমতা দূৰীকৰণত সহায়ক হ ’ ব।


    ******


    
    AKT/VBA/SH/DB

    
    
    (Release ID: 1498249) Visitor Counter : 2
    
    

      Background release reference

      Cabinet approves MoU between India and BRICs countries to set up BRICS Agriculture Research Platform
      This link will take you to a webpage outside this websiteinteractive page. Click OK to continue.Click Cancel to stop : httts://www.google.com