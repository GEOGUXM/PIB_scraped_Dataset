      প্ৰধানমন্ত্ৰীৰ কাৰ্যালয়

      উপ-ৰাষ্ট্ৰপতি হামিদ আনছাৰিৰ বিদায় সম্বৰ্ধনা অনুষ্ঠান উপলক্ষে ৰাজ্যসভাত প্ৰধানমন্ত্ৰীৰ ভাষণৰ লিখিত ৰূপ
      Posted On: 10 AUG 2017 1:31PM by PIB Guwahati


    উপ-ৰাষ্ট্ৰপতি হামিদ আনছাৰিৰ বিদায় সম্বৰ্ধনা অনুষ্ঠান উপলক্ষে ৰাজ্যসভাত প্ৰধানমন্ত্ৰীৰ ভাষণৰ লিখিত ৰূপ


    মাননীয় অধ্যক্ষ মহোদয়,


    দীৰ্ঘদিনীয়া সেৱাৰ পাছত আজিৰে পৰা আপুনি নতুন কৰ্মক্ষেত্ৰত প্ৰৱেশ কৰিবলৈ আগবাঢ়িছে বুলি মোৰ বিশ্বাস, কাৰণ আপুনি নিজকে শাৰীৰিকভাৱে এতিয়াও যথেষ্ট সক্ষম কৰি ৰাখিছে। আপুনি এনে এক পৰিয়ালত জন্মগ্ৰহণ কৰিছে, যিটো প্ৰায় এশ বছৰ ধৰি সমাজ জীৱনৰ সৈতে জড়িত হৈ আছে । আপোনাৰ আজু ককা, দেউতাও এসময়ত ৰাষ্ট্ৰীয় দলৰ অধ্যক্ষ, সংবিধান সভাৰ সদস্য আছিল। খিলাফত আন্দোলনত কংগ্রেছ দলৰ সমর্থনৰ ক্ষেত্রত তেওঁলোকৰ অৱদান অবিস্মৰণীয় আছিল।


    আপুনি ব্যক্তিগত জীৱনত এজন সফল কূটনীতিবিদ হিচাপে পৰিচিত আছিল । পেশাদাৰ ী কূটনীতিবিদ কাক কোৱা হয়, সেয়া মই প্রধানমন্ত্রী হোৱাৰ পাছত বুজি পাইছোঁ, কাৰণ তেওঁলোকৰ হাঁহিৰ অৰ্থ, তেওঁলোকৰ হাত মিলোৱাৰ ধৰণৰ কি অৰ্থ, সেয়া শীঘ্ৰে বুজিব পৰা নাযায়। কাৰণ তেওঁলোকৰ প্ৰশিক্ষণেই তেনেদৰে হয়। কিন্তু সেই কৌশলৰ প্ৰয়োগ এই দহ বছৰত নিশ্চয় হৈছে। এই সদন পৰিচালনা কৰাৰ কৌশলে সদনক কেনেদৰে লাভ দিছে সেয়া সকলোৱে উপলব্ধি কৰিছে ।


    আপোনাৰ চাকৰি জীৱনৰ অধিকাংশ সময় পশ্চিম এছিয়াৰ দেশসমূহত ৰাষ্ট্ৰদূত হিচাপে গুৰু দায়িত্ব পালন কৰিছিল । সে ই দেশসমূহৰ সৈতে ভাৰতৰ সু-সম্পর্ক বজাই ৰখা তথা বহু বিতর্কিত বিষয় সন্দৰ্ভত আপুনি আলোচনাত ভাগ লৈছিল । সম্পর্কৰ ভাৰসাম্য বজা ই ৰাখিছিল। তেতিয়াৰে পৰা অৱসৰ গ্রহণৰ পাছলৈকে আপুনি অধিকাংশ সময় “ সংখ্যালঘু আয়োগ ” তথা আলিগড় বিশ্ববিদ্যালয়ত কাম কৰিছিল । তাৰ পাছত বিগত ১০ বছৰ আপুনি অতি নিষ্ঠা-সহকাৰে ভাৰতৰ উপ-ৰাষ্ট্রপতিৰ দায়িত্ব পালন কৰিছিল । সংবিধানৰ আওঁতাত ৰাজ্যসভাক প্রতি মুহূৰ্তত আপুনি সুন্দৰভাৱে নিয়ন্ত্রণ কৰিবলৈ যত্ন কৰিছিল ।


    সেই কর্তব্য পালন কৰোতে আপোনাৰ মনত কেতিয়াবা হয়তো দোধোৰ-মোধোৰ হৈছিল, আজিৰ পৰা আপোনাৰ জীৱনত সেইবোৰ সমস্যা নাথাকে, মুক্তিৰ আনন্দ লাভ কৰিব, নিজৰ আদর্শ অনুযায়ী ভবা, লিখা তথা কাম কৰিব পাৰিব ।


    আপোনাৰ সৈতে মোৰ পৰিচয় বেছি দিনৰ নহয়। কিন্তু যেতিয়াই দেখা দেখি হৈছে, আপোনাৰ পৰা বহুত জানিব আৰু বুজিব পাৰিছোঁ । কোন ো বিদেশ যাত্রাৰ আগতে অথবা ঘুৰি আহি যেতিয়াই সুযোগ পাও, আপোনাৰ পৰামর্শ ল ’ বলৈ আহো । মই যি ভাবো তাৰ বাদেও আৰু কি কি হ ’ ব পাৰে, সেই সম্পর্কে আপুনি মোক জনাই আহিছে । তাৰ বাবে মই আপোনাক ওচৰত চিৰ কৃতজ্ঞ, সেয়েহে মোৰ ফালৰ পৰা আপোনালৈ বহুত বহুত শুভেচ্ছা জনাইছোঁ ।


    দেশৰ উপ-ৰাষ্ট্রপতি হিচাপে আপোনাৰ সুযোগ্য নেতৃত্বৰ বাবে সংসদৰ উভয় সদনৰ হৈ আপোনাক কৃতজ্ঞতা জনাইছোঁ । এনে উচ্চ পদৰ পৰা অৱসৰ গ্রহণৰ লগতে সমাজ জীৱনৰ সৈতে জড়িত দীর্ঘ সময়ছোৱাত আপোনাৰ এই কৃতিত্ব, অভিজ্ঞতাই সুদূৰপ্রসাৰী প্রভাৱ পেলাই আহিছে । দেশৰ সংবিধানৰ মর্যাদা ৰক্ষাত, সাংসদসকলৰ পথ প্রদর্শনক হিচাপে আপোনাৰ সময় আৰু শক্তি ভৱিষ্যতেও আমাৰ বাবে পাথেয় হৈ থাকিব। এই আশাৰে আপোনাক পুনৰ বাৰ অভিনন্দন জনালোঁ ।


    বহুত বহুত ধন্যবাদ।


    ***


    AKT/AK/SK/DB

    
    
    (Release ID: 1500315) Visitor Counter : 1
    
    

      Background release reference

      Text of PM’s remarks in the Rajya Sabha, on the farewell of Vice President Hamid Ansari
      This link will take you to a webpage outside this websiteinteractive page. Click OK to continue.Click Cancel to stop : httts://www.google.com