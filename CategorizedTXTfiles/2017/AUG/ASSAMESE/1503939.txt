      কেবিনেট

      ম্যানমাৰৰ বাগান এলাকাত ভুমিকম্পত ক্ষতিগ্রস্ত বৌদ্ধ মন্দিৰসমূহৰ সংৰক্ষণৰ বাবে ম্যানমাৰ আৰু ভাৰতৰ মাজত প্ৰস্তাৱিত বুজাবুজি চুক্তিত কেবিনেটৰ অনুমোদন
      Posted On: 30 AUG 2017 2:54PM by PIB Guwahati


    প্রধানমন্ত্রী শ্রী নৰেন্দ্র মোদীৰ অধ্যক্ষতাত অনুষ্ঠিত কেন্দ্রীয় কেবিনেট বৈঠকত ম্যানমাৰৰ বাগান এলাকাত ভুমিকম্পত ক্ষতিগ্রস্ত বৌদ্ধ মন্দিৰসমূহৰ সংৰক্ষণৰ বাবে ম্যানমাৰ আৰু ভাৰতৰ মাজত বুজাবুজি স্বাক্ষৰৰ প্ৰস্তাৱত অনুমোদন জনায়। অহা ৬ - ৭ ছেপ্টেম্বৰত প্রধানমন্ত্রী শ্রী নৰেন্দ্র মোদীৰ ম্যনমাৰ ভ্ৰমণ কালত এই চুক্তিখন স্বাক্ষৰ কৰা হ ’ ব।


    এই প্রকল্পৰ ৰূপায়ণে ম্যানমাৰৰ সৈতে ভাৰতৰ সাংস্কৃতিক আৰু ধৰ্মীয় বন্ধন সুদৃঢ় আৰু শক্তিশালী কৰিব। এই প্রকল্পটো ধর্মীয় গুৰুত্বৰ সমান্তৰালভাৱে পর্যটনৰ ফালৰ পৰাও বিশেষভাৱে উল্লেখযোগ্য হিচাপে বিবেচিত হৈছে। ই ম্যানমাৰ আৰু ভাৰতৰ জনসাধাৰণৰ মাজত পাৰস্পৰিক সম্পৰ্ক উন্নত কৰিব। বাগান হৈছে ম্যানমাৰৰ আগশাৰীৰ পৰ্যটন ক্ষেত্ৰ। স্মৃতিসৌধৰ পুনৰুদ্ধাৰ আৰু সংৰক্ষণে ভাৰতৰ দক্ষতাক প্রদর্শিত কৰাৰ ক্ষেত্রত এই উদ্যোগে কেৱল ম্যানমাৰৰ জনতাৰ বাবেই নহয়, বিশ্বৰ অন্য দেশৰ পৰা অহা পর্যটকসকলৰ বাবে এক বিশেষ সুযোগ প্ৰদান কৰিব।


    *****


    AKT/VBA/SH/DB

    
    
    (Release ID: 1503939) Visitor Counter : 2