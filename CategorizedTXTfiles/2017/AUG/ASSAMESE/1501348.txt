      প্ৰধানমন্ত্ৰীৰ কাৰ্যালয়

      অতিৰিক্ত সচিব আৰু যুটীয়া সচিবসকলৰ সৈতে দ্বিতীয়লানি বাৰ্তালাপত মিলিত প্ৰধানমন্ত্ৰী
      Posted On: 25 AUG 2017 10:26AM by PIB Guwahati


    প্ৰধানমন্ত্ৰী শ্ৰী নৰেন্দ্ৰ মোদীয়ে বৃহস্পতিবাৰে কেন্দ্ৰীয় চৰকাৰৰ ৮০ জনতকৈও অধিক অতিৰিক্ত সচিব আৰু যুটীয়া সচিব পর্যায়ৰ বিষয়াৰ সৈতে বাৰ্তালাপত মিলিত হয়। এয়া হৈছে তেওঁলোকৰ মাজত অনুষ্ঠিত দ্বিতীয় লানি বৈঠকত।


    প্রধানমন্ত্রীৰ সৈতে আলোচনাত বিষয়াসকলে পাৰদৰ্শিতাভিত্তিক প্রশাসন, প্রশাসনিক নতুনত্ব , জল ব্যবস্থাপনা, নদী আৰু পৰিৱেশ প্ৰদূষণ, বনানীকৰণ, অনাময় ব্যৱস্থা, জলবায়ু পৰিৱর্তন, কৃষিক্ষেত্রত মূল্য সংযোজন তথা শিক্ষা আৰু দক্ষতা বিকাশৰ দৰে বিষয়ৰ ওপৰত তেওঁলোকৰ অভিজ্ঞতাৰ লগতে বিভিন্ন প্রস্তাৱৰ কথাও তুলি ধৰে।


    বিষয়াসকলে দাঙি ধৰা এনে প্ৰস্তাৱৰ বিষয় সন্দৰ্ভত প্ৰতিক্ৰিয়া ব্যক্ত কৰি প্রধানমন্ত্রীয়ে কয় যে বিষয়াসকল কেৱল ফাইলৰ মাজতে আৱদ্ধ নাথাকি, কাৰ্যালয়ৰ বাহিৰত গৈ সিদ্ধান্ত গ্ৰহণৰ প্ৰভাৱ সম্পৰ্কে বুজ ল ’ ব লাগে। প্ৰধানমন্ত্ৰীয়ে প্ৰসংগক্ৰমে ২০০১ চনৰ গুজৰাটৰ ভূমিকম্পৰ পৰৱর্তী পর্যায়ত পুনৰ সংস্থাপন আৰু পুনৰ নিৰ্মাণ প্রক্রিয়াৰ সৈতে জড়িত চৰকাৰী বিষয়াসকলৰ অভিজ্ঞতাৰ কথা দোঁহাৰে।


    প্রধানমন্ত্রীয়ে কয় যে বিষয়াসকলক তেওঁলোকৰ কাম-কাজক কেৱল কৰ্তব্য বুলি ধৰাৰ বিপৰীতে দেশৰ প্রশাসনিক ব্যৱস্থাৰ ইতিবাচক পৰিৱৰ্তন অনাৰ এক বিশেষ সুযোগ বুলি গ্রহণ কৰিব লাগিব । তেওঁ প্ৰশাসনিক কাম-কাজক অধিক সৰল কৰি তোলাত প্রযুক্তি ব্যৱহাৰৰ বাবে আগ্রহী হৈ উঠিবলৈ পৰামর্শ আগবঢ়ায় । প্ৰধানমন্ত্ৰীয়ে কয় যে দেশৰ যি ১০০খন জিলা আটাইতকৈ পিছপৰা, সেই কেইখনৰ উন্নয়নত বিষয়াসকলে দৃষ্টি দিয়াৰ প্রয়োজন, যাতে সেই অঞ্চলসমূহে বিভিন্ন উন্নয়নমুলক মাপকাঠিৰ জৰিয়তে ৰাষ্ট্ৰীয় আয়ত স্থান পাব পাৰে ।


    ***


    AKT/SH/DB

    
    
    (Release ID: 1501348) Visitor Counter : 1