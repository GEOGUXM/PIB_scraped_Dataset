      প্ৰধানমন্ত্ৰীৰ কাৰ্যালয়

      ভূমিৰ স্বাস্থ্য পৰীক্ষা কাৰ্ড আৰু ফচল বীমা আঁচনিৰ অগ্রগতি পর্যালোচনা প্রধানমন্ত্রীৰ
      Posted On: 21 AUG 2017 12:58PM by PIB Guwahati


    ভূমিৰ স্বাস্থ্য পৰীক্ষা কাৰ্ড আৰু ফচল বীমা আঁচনিৰ অগ্রগতি পর্যালোচনা প্রধানমন্ত্রীৰ


    প্রধানমন্ত্রী শ্রী নৰেন্দ্র মোদীয়ে আজি কৃষি খণ্ডৰ সৈতে জড়িত দুখন প্ৰধান আঁচনি-ভূমিৰ স্বাস্থ্য পৰীক্ষা কাৰ্ড (Soil Health Card) আৰু প্রধানমন্ত্রী ফচল বীমা যোজনা (PMFBY) অগ্রগতিৰ পর্যালোচনা কৰে।


    এই উপলক্ষে প্ৰধানমন্ত্ৰীক জনোৱা হয় যে দেশৰ ১৬খন ৰাজ্য আৰু কেন্দ্রীয় শাসিত অঞ্চলত প্রথম পৰ্যায়ৰ ভূমিৰ স্বাস্থ্য পৰীক্ষা কাৰ্ড বিতৰণৰ কাম ইতিমধ্যে সম্পূর্ণ হৈছে। বাকী থকা ৰাজ্যসমূহতো অতি সোনকালেই এই কাম সম্পূৰ্ণ কৰা হ ’ ব বুলি আশা কৰা হৈছে ।


    আঁচনিৰ অগ্রগতি পর্যালোচনা কৰি প্রধানমন্ত্রীয়ে কয় যে ভূমিৰ নমুনা সংগ্ৰহ আৰু বিভিন্ন পৰীক্ষাগাৰত ইয়াৰ পৰীক্ষা কৰাৰ সময়ত যথেষ্ট সতর্কতা অৱলম্বন কৰা উচিত, যাতে ভূমিৰ প্রকৃত গুণাগন সহজেই চিহ্নিত কৰিব পৰা যায়। এই ব্যৱস্থাৰ জৰিয়তে ভূমিৰ স্বাস্থ্য পৰীক্ষা সম্পর্কীয় প্রতিবেদনৰ যথার্থতা নিশ্চিত কৰাটো সম্ভৱ হৈ পৰিব ।


    প্ৰধানমন্ত্ৰীয়ে কয় যে ভূমিৰ স্বাস্থ্য পৰীক্ষা কার্ড আঞ্চলিক ভাষা অথবা উপ-ভাষাত ছপা হোৱা প্রয়োজন, যাতে কৃষকসকলে নিজে পঢ়ি মাটিৰ প্রকৃতি সম্পর্কে সহজেই জানিব পাৰে ।


    ভূমি পৰীক্ষাৰ কামত অত্যাধুনিক প্রযুক্তিৰ প্রয়োগত গুৰুত্ব আৰোপ কৰি প্রধানমন্ত্রীয়ে কয় যে যিমান ক্ষীপ্ৰতাৰে প্রযুক্তি আহৰণ কৰিব পৰা যায়, যাতে হাতেৰে ব্যৱহৃত সঁজুলিৰেই এই কাম কৰিব পৰা যায়। এই প্রচেষ্টাত ষ্টার্ট-আপ সংস্থা আৰু উদ্যোগীসকলক জড়িত কৰাৰ সম্ভাৱনাৰ বিষয়টো চালি-জাৰি চোৱাৰ বাবে তেওঁ সংশ্লিষ্ট বিষয়াসকলক নিৰ্দেশ দিয়ে।


    প্রধানমন্ত্রী ফচল বীমা যোজনা সন্দৰ্ভত প্রধানমন্ত্রীক জনোৱা হয় যে ২০১৬ৰ খাৰিফ শস্য আৰু ২০১৬-১৭ বিত্তীয় বৰ্ষৰ ৰবি শস্য ঋতুত ৭,৭০০ কোটি টকাৰ বীমা দাবী ইতিমধ্যে পুৰণ কৰা হৈছে। ইয়াৰ ফলত, ৯০ লাখতকৈ অধিক কৃষক পৰিয়াল উপকৃত হৈছে।


    প্রধানমন্ত্রী বিষয়াসকলে সদৰি কৰা মতে শস্য বীমা দাবী পুৰণৰ ক্ষেত্রত স্মার্টফোন, দূৰসংবেদী ব্যৱস্থা, উপগ্রহৰ জৰিয়তে লাভ কৰা তথ্য আৰু ড্রোন ব্যৱহাৰ কৰা হৈছে । ইয়াৰ ফলত দ্রুত তথ্য লাভৰ উপৰি পৰিমাণ সংগ্রহো সম্ভৱ হৈ পৰিছে।


    পৰ্যালোচনা বৈঠকত কেন্দ্রীয় কৃষি মন্ত্রালয়, নিটী আয়োগ আৰু প্রধানমন্ত্রীৰ কাৰ্যালয়ৰ একাংশ জ্যেষ্ঠ বিষয়া উপস্থিত থাকে ।


    ***


    AKT/SH/ DB

    
    
    (Release ID: 1500316) Visitor Counter : 1
    
    

      Background release reference

      PM reviews progress of Soil Health Cards and PMFBY
      This link will take you to a webpage outside this websiteinteractive page. Click OK to continue.Click Cancel to stop : httts://www.google.com