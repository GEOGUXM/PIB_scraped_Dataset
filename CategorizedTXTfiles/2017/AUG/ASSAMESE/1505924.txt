      বিশেষ সেৱা আৰু বৈশিষ্টাৱলী

      সকলোৰে বাবে সুলভ স্বাস্থ্য সেৱা উপলব্ধ হোৱাৰ দিশে ভাৰত
      Posted On: 29 AUG 2017 10:00AM by PIB Guwahati


    * সৰিতা বাৰ্মা


    ভাৰতে স্বাধীনতা লাভ কৰাৰ সূদীৰ্ঘ সময়ৰ পাছত ভাৰতীয় চিকিৎসকৰ দক্ষতা আৰু সুনিপুন চিকিৎসাসেৱাৰ বাবে বৰ্তমান বিদেশৰ পৰাও বহু লোকে ইয়াত স্বাস্থ্য পৰীক্ষাৰ বাবে আহিবলৈ লৈছে। দেশৰ চিকিৎসা পৰ্যটন ব্যৱস্থাৰ দ্ৰুত উন্নতিৰ মুলতে হৈছে কেতবোৰ কাৰকৰ প্ৰভাৱ। সেইবোৰৰ ভিতৰত আয়ুস কাল বৃদ্ধি, নৱজাতক আৰু প্ৰসূতিৰ মৃত্যুৰ হাৰ হ্ৰাস ইত্যাদি উল্লেখযোগ্য। ভাৰতৰ লোকসকলক চিকিৎসা সেৱা আগবঢ়োৱাৰ বাবে দেশত প্ৰাথমিক স্বাস্থ্যকেন্দ্ৰ, সামূহিক চিকিৎসালয় আৰু সেৱাখণ্ড ছুপাৰস্পেছিয়েলিটী হস্পিটেলৰ এক শক্তিশালী নেটৱৰ্ক গঢ় লৈ উঠিছে। সমান্তৰালভাৱে বহু হস্পিটেল স্থাপন হৈছে, ঔষধৰ মুল্য নিয়ন্ত্ৰণ কৰা হৈছে, সাধাৰণ লোকৰ বাবে প্ৰযুক্তি সুলভতাকে ধৰি স্বাস্থ্য সেৱাত বিনিয়োগো বৃদ্ধি কৰা হৈছে।


    বিশ্ব বেংকৰ এক প্ৰতিবেদন অনুসৰি ১৯৬০ চনৰ তুলনাত ২০১৬ চনলৈকে ভাৰতৰ মুঠ ঘৰুৱা জনমুৰি উৎপাদন, যিটোৱে জীৱন ধাৰণৰ মানদণ্ডক সুচায়, তাৰ পৰিমাণ ২১গুণ বৃদ্ধি পাই ৮১.৩ মাৰ্কিন ডলাৰৰ পৰা ১৭০৯.৪ মাৰ্কিন ডলাৰ হৈছে। ইফালে, ১৯৬০ চনৰ তুলনাত বৰ্তমান প্ৰতিজন লোকৰ আয়ুসকালো প্ৰায় ২৭ বছৰ বৃদ্ধি পাইছে। জনসাংখ্যিক সুস্থিৰতা প্ৰচেষ্টাৰ ফলত জন্মৰ হাৰ(২.৩শতাংশ) উল্লেখযোগ্যভাৱে হ্ৰাস পাইছে। এই হাৰ দিল্লীত ১.৭, কেৰালাত ১.৮, তামিলনাডুত ১.৭, মহাৰাষ্ট্ৰত ১.৮, পশ্চিমবংগত ১.৬ আৰু হিমাচলপ্ৰদেশত ১.৭।


    ইফালে, দেশৰ নৱজাতৰ মৃত্যুৰ হাৰো ১৯৬০ চনৰ ১৬৫টাৰ তুলনাত দ্ৰুতগতিত হ্ৰাস পাই ২০১৫ চনত ৩৮টা হৈছেগৈ। ইয়াৰ মুলতে হৈছে দেশত প্ৰৱৰ্তন কৰা টীকাকৰণ আঁচনি। চৰকাৰে ১৯৬২ চনত বিচিজি টীকাৰ জৰিয়তে যক্ষ্মা ৰোগ নিয়্ন্ত্ৰণ কৰিবলৈ সক্ষম হয়। বিশ্ব স্বাস্থ্য সংস্থাৰ প্ৰচেষ্টাত ভাৰতত ১৯৭৮ চনত বিচিজি, ডিপিটি আৰু টায়ফয়ডৰ টীকাকৰণৰ এলানি সম্প্ৰসাৰিত কাৰ্যসূচী হাতত লোৱা হয়। ১৯৭৯ চনত মৌখিক পলিঅ ’ টীকাকৰণ কাৰ্যসূচীৰ আৰম্ভ কৰা হয়। ১৯৮৫ চনত সকলো শিশুক সামৰি লোৱাকৈ সাৰ্বজনীন টীকাকৰণ কাৰ্যসূচী হাতত লোৱা হয়।


    পৰৱৰ্তী সময়ত হেপাটাইটিছ বি আৰু জাপানীজ এনকেফেলাইটিজ টীকাকৰণ হাতত লোৱা হয়। এই টীকাকৰণৰ ফলস্বৰূপে ভাৰতক পলিঅ ’ মুক্ত দেশ হিচাপে অগ্ৰসৰ হৈছে। ২০১২ চনৰ ২৫ ফেব্ৰুৱাৰীত বিশ্ব স্বাস্থ্য সংস্থাই ভাৰত স্থানীয় মাৰাত্মক ৰোগৰ তালিকাৰ পৰা বাদ পৰে। টীকাকৰণে পাঁচ বছৰৰ তলৰ শিশুৰ মৃত্যুৰ হাৰো হ্ৰাস হৈ ২৩৩ৰ পৰা ৪৭.৭ লৈ হ্ৰাস হয়।


    ইমান উন্নতিৰ পাছতো ভাৰতৰ স্বাস্থ্যখণ্ডৰ বহুতো প্ৰত্যাহ্বান আছে। উদাহৰণস্বৰূপে, বৃহ ৎ সংখ্যক লোকে-বিশেষকৈ দুই-তৃতীয়াংশ শিশু আৰু অধিকাংশ মহিলাই এতিয়াও ৰক্তহীনতা আৰু অপুষ্টি ভুগি আছে। ব্যয়বহুল চিকিৎসাই দুখীয়া আৰু পিছপৰা শ্ৰেণীৰ লোকসকলক এনে জটিলতাৰ ফালে ঠেলি দিছে। পৰিসংখ্যাৰ তথ্যৰ পৰা এইটো পৰিলক্ষিত হৈছে যে ধনী ব্যক্তিয়েও ব্যয়বহুল চিকিৎসাত জুৰুলা হৈ পৰিছে। ইয়াৰ মুল কাৰণ হৈছে চৰকাৰে স্বাস্থ্যখণ্ডত কৰা নিম্ন বিনিয়োগ আৰু ব্যক্তিগত খণ্ডই স্বাস্থ্য সেৱাৰ মুল উৎস হৈ পৰাটো।


    নতুন ৰাষ্ট্ৰীয় স্বাস্থ্যনীতি


    অৱশ্যে বিগত তিনিবছৰত ভাৰত চৰকাৰে চিকি ৎসাখণ্ডৰ প্ৰত্যাহ্বান আঁতৰোৱাৰ লক্ষ্যৰে কেতবোৰ উল্লেখযোগ্য পদক্ষেপ হাতত লৈছে। ইয়াৰ দ্বাৰা সুলভ মুল্যত মানসম্পন্ন সাৰ্বজনীন চিকি ৎসাৰ ব্যৱস্থা কৰা হৈছে। স্বাস্থ্যখণ্ডত চৰকাৰী ব্যয় মুঠ ঘৰুৱা উৎপাদনৰ ২.৫ শতাংশলৈ বৃদ্ধি পাইছে। এই নীতিয়ে বিনামুলীয়া, ঔষধ, চিকিৎসা আৰু বিমানমুলীয়া জৰুৰীকালীন সেৱা আগবঢ়াইছে। আয়ুষ আৰু যোগৰ দ্বাৰাও স্বাস্থ্যৰ সুস্থ ৰখাৰ উপায় প্ৰসাৰত গুৰুত্ব দিছে চৰকাৰে।


    সুলভ মুল্যত ঔষধ উপলব্ধ হোৱাকৈ অমৃত ফাৰ্মাচীৰ প্ৰৱৰ্তনো নতুন স্বাস্থ্যৰ অন্তৰ্গত আন এক উল্লেখয়োগ্য কাম। তদুপৰি, চৰকাৰে চৰকাৰী জিলা চিকিৎসালয়ত ৫০০ আৰু সামূহিক চিকিৎসালয়ত ৩০০ বিধ ঔষধ বিনামুলীয়াকৈ যোগান ধৰাৰ ব্যৱস্থা কৰিছে। চৰকাৰে অসমকে ধৰি বহু ৰাজ্যত নতুন এইমছ স্থাপন কৰিছে।


    চৰকাৰে সাৰ্বজনীন টীকাকৰণ আঁচনি অধীনত কেতবোৰ নতুন টীকাকৰণ আঁচনি হাতত লৈছে। সেইবোৰৰ ভিতৰত-ৰোটাভাইৰাছ প্ৰতিৰোধী বেজী, পলিঅ ’ প্ৰতিৰোধী বেজী, পেণ্টাভেলেণ্ট, ডিপিটি, হেপাটাইটিজ বি আৰু এইআইভি, নিউমোনিয়া প্ৰতিৰোধী বেজী আৰি মেনিনজাইটিজ উল্লেখযোগ্য। বৰ্তমান ব্যক্তিগত খণ্ডৰ চিকি ৎসালয়তো এই বেজী উপলব্ধ। চৰকাৰে শিশু আৰু প্ৰসূতিক সামৰি লৈ ২০১৪ৰ ২৫ ডিচেম্বৰত প্ৰৱৰ্তন কৰা ‘ মিচন ইন্দ্ৰধনূষ ’ আঁচনিয়ে দেশত ব্যাপক সঁহাৰি লাভ কৰিছে।


    দেশত ক্ৰমৱৰ্ধিত অপুষ্টিৰ দৰে সমস্যাৰ পৰা হাত সাৰিবলৈ স্বাস্থ্য মন্ত্ৰালয়ে আশাকৰ্মীসকলক প্ৰশিক্ষণ প্ৰদানেৰে শিশু আৰু তেওঁলোকৰ পিতৃ-মাতৃক সামৰি এক উল্লেখ্যযোগ্য কাম কৰিছে। অপুষ্টিক লৈ মহিলা আৰু শিশু বিকাশ মন্ত্ৰালয়েও কেতবোৰ আঁচনি ৰূপায়ণ কৰিছে।


    ******


    * লেখিকা হৈছে দেশৰ আগশাৰীৰ সংবাদপত্ৰৰ জ্যেষ্ঠ সাংবাদিক। এই লেখাত উল্লেখিত সকলো বিষয় তেওঁৰ ব্যক্তিগত।

    
    
    (Release ID: 1505924) Visitor Counter : 1