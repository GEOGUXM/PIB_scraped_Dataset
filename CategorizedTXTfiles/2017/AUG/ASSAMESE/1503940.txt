      কেবিনেট

      ভাৰতীয় নিৰ্বাচন আয়োগ আৰু অন্যান্য দেশ/আন্তঃৰাষ্ট্ৰীয় সংস্থাৰ নিৰ্বাচন ব্যৱস্থা বিভাগৰ মাজত বুজাবুজি চুক্তি স্বাক্ষৰত কেবিনেটৰ অনুমোদন
      Posted On: 30 AUG 2017 2:54PM by PIB Guwahati


    প্ৰধানমন্ত্ৰী শ্ৰী নৰেন্দ্ৰ মোদীৰ অধ্যক্ষতাত অনুষ্ঠিত কেবিনেট বৈঠকে ভাৰতীয় নিৰ্বাচন আয়োগ আৰু অন্যান্য দেশ / আন্তঃৰাষ্ট্ৰীয় সংস্থাৰ নিৰ্বাচন ব্যৱস্থা বিভাগৰ মাজত বুজাবুজি চুক্তি স্বাক্ষৰৰ প্ৰস্তাৱত অনুমোদন জনাইছে। সেইবোৰ হৈছে-


    ১)ইকুয়েডৰৰ ৰাষ্ট্ৰীয় নির্বাচন পৰিষদ ;


    ২)আলবেনিয়াৰ কেন্দ্রীয় নির্বাচন আয়োগ ;


    ৩)ভুটানৰ নির্বাচন আয়োগ ;


    ৪)আফগানিস্তানৰ স্বাধীন নির্বাচন আয়োগ ;


    ৫)গিনিৰ ৰাষ্ট্ৰীয় স্বাধীন নির্বাচন আয়োগ ;


    ৬)ম্যানমাৰৰ কেন্দ্রীয় নির্বাচন আয়োগ ;


    ৭)গণতন্ত্র আৰু নির্বাচন পৰিচালন সম্পর্কীয় ভাৰতৰ আন্তঃৰাষ্ট্ৰীয় গণতান্ত্রিক প্রতিষ্ঠান (আইআইআইডিইএম) আৰু গণতন্ত্র আৰু নির্বাচন প্রক্রিয়াত সাহাৰ্য সম্পর্কীয় আন্তঃৰাষ্ট্ৰীয় সংস্থা(আন্তর্জাতিক আইডিইএ)।


    এই বুজাবুজি চুক্তিত কেতবোৰ মানসম্পন্ন অধ্যায় / দফা সন্নিৱিষ্ট কৰা থাকিব, যিবোৰ নিৰ্বাচন প্ৰক্ৰিয়াৰ প্ৰতিষ্ঠানভিত্তিক আৰু কাৰিকৰী উন্নয়নৰ দিশত জ্ঞান আৰু অভিজ্ঞতাৰ বিনিময়, তথ্যৰ বিনিময়, প্ৰতিষ্ঠানভিত্তিক সবলীকৰণ আৰু সক্ষমতা সৃষ্টি, বিষয়া-কৰ্মচাৰীৰ প্ৰশিক্ষণ, নিয়মীয়া পৰামৰ্শ প্ৰদান ইত্যাদি ক্ষেত্ৰত ব্যাপক সহযোগিতা প্ৰসাৰত সহায় কৰিব।


    এই বুজাবুজি চুক্তি স্বাক্ষৰিত হ ’ লে নির্বাচন পৰিচালন কর্তৃপক্ষৰ সৈতে প্রযুক্তিগত সহায় আৰু দক্ষতা বৃদ্ধিত সহযোগিতা প্রসাৰৰ উজ্জ্বল সম্ভাৱনা আছে।


    পটভূমিঃ


    নিৰ্বাচন আয়োগে বিভিন্ন দেশ তথা সংস্থাৰ সৈতে বুজাবুজি চুক্তি স্বাক্ষৰ কৰি সমগ্ৰ বিশ্বতে নিৰ্বাচন সম্পৰ্কীয় বিষয় তথা নিৰ্বাচন প্ৰক্ৰিয়াত সহযোগিতা প্ৰসাৰত অংশ লৈ আহিছে। নিৰ্বাচন আয়োগ হৈছে এক সাংবিধানিক সংস্থা, যি বিশ্বৰ বৃহৎ গণতান্ত্ৰিক ব্যৱস্থাক পৰিচালনা কৰে। দেশৰ বৈচিত্ৰপূৰ্ণ সামাজিক-ৰাজনৈতিক ব্যৱস্থা তথা অৰ্থনৈতিক ভাৱে পিছপৰা ৮৫ কোটিতকৈ অধিক লোকৰ মাজত স্বচ্চ আৰু নিকা নিৰ্বাচন অনুষ্ঠিত কৰাৰ বাবে নিৰ্বাচন আয়োগ দায়বদ্ধ। শেহতীয়াভাৱে ইয়াৰ ভূমিকা অধিক বৃদ্ধি পাইছে। ভাৰত হৈছে বিশ্বৰ সৰ্ববৃহৎ গণতান্ত্ৰিক দেশ। আজি সমগ্ৰ বিশ্বৰ ৰাজনৈতিক পদ্ধতিয়ে ভাৰতীয় গণতন্ত্ৰৰ সফলতাৰ প্ৰতি আকৰ্ষিত হৈছে।


    *****


    AKT/VBA/SH/DB

    
    
    (Release ID: 1503940) Visitor Counter : 2