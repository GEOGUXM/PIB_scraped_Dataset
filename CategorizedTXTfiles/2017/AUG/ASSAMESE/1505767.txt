      বিশেষ সেৱা আৰু বৈশিষ্টাৱলী

      স্বচ্চ ভাৰত- গান্ধীজীৰ আবেগ, মোদীৰ কাম কৰাৰ উচাহ
      Posted On: 31 AUG 2017 10:21AM by PIB Guwahati


    * স্মেৰা চাওলা


    আহমেদাবাদৰ সবৰমতী আশ্ৰমৰ শেহতীয়া ভ্ৰমণত আশ্ৰমখনৰ ফটো গেলাৰী মহাত্মা গান্ধীৰ আদৰ্শ আৰু জীৱন শৈলী ইমান সুন্দৰকৈ সজাই তোলা হৈছে যে জাতিৰ পিতাগৰাকীয়ে স্বাধীনতা আন্দোলন আৰু স্বচ্চ ভাৰতৰ প্ৰতি গ্ৰহণ কৰা বিষয়বোৰ তেওঁৰ প্ৰতি মোৰ শ্ৰদ্ধা বৃদ্ধি কৰিলে। শক্তিশালী ব্ৰিটিছৰ বিৰুদ্ধে অহিংসাৰ যুঁজ দিয়া আৰু আমাক স্বাধীনতা প্ৰদান কৰা ইত্যাদি দিশবোৰ প্ৰদৰ্শিত কৰা এই আশ্ৰমখন আমাৰ বাবে, উঠি অহা প্ৰজন্মৰ বাবে প্ৰেৰণা প্ৰতীক। ২০১৪ চনৰ ২ অক্টোবৰত প্ৰধানমন্ত্ৰী শ্ৰী নৰেন্দ্ৰ মোদীয়ে গান্ধীজীৰ জন্মদিনৰ লগত সংগতি ৰাখি স্বচ্চ ভাৰত অভিযানৰ শুভাৰম্ভ কৰিছিল।


    এই অভিযানৰ শুভাৰম্ভ কৰি প্ৰধানমন্ত্ৰীয়ে কৈছিল, “ এখন স্বচ্চ ভাৰত গঢ় দিয়াটো ২০১৯ত ২ অক্টোবৰত গান্ধীজীৰ ১৫০ বছৰীয়া জয়ন্তীৰ এক অন্যতম শ্ৰদ্ধাঞ্জলি হ ’ ব। ”


    ‘ স্বচ্চতা ’ গান্ধীজীৰ জীৱনৰ এক পথ আছিল। গান্ধীজীয়ে ব্ৰিটিচৰ সৈতে যুঁজ দিছিল আৰু তেওঁ কেতবোৰ পশ্চিমীয়া প্ৰথা বেয়া পাইছিল। তেওঁৰ সপোন আছিল এখ পৰিস্কাৰ ভাৰত গঢ় দিয়া আৰু ইয়াৰ প্ৰচাৰ কৰা। পূৰ্বৰ তুলনাত পশ্চিমীয়া দেশবোৰ স্বচ্চ আছিল আৰু গান্ধীজীয়ে তাৰ শিক্ষা লৈ ভাৰততো স্বচ্চতাৰ অভিযান আৰম্ভ কৰিছিল। তেওঁ য ’ তে-ত ’ তে লেতেৰা আৱৰ্জনা নেপেলাবলৈ আহ্বান জনাইছিল। এনে অভ্যাস গঢ়ি তুলিলে আপোনা-আপুনি স্বচ্চ হৈ পৰিব। এই মন্ত্ৰকে সাৰোগত কৰি প্ৰধানমন্ত্ৰী মোদীয়ে স্বচ্চ ভাৰত অভিযানৰ সপোন প্ৰকল্প ঘোষণা কৰিছিল।


    অভিযান আৰম্ভ কৰাৰ তিনি বছৰৰ ভিতৰত স্বচ্চ ভাৰতে ব্যাপক সাফল্য লাভ কৰিছে। ইয়াৰ অধীনত সমগ্ৰ দেশজুৰি ২৮,৯৬,৩৬৭ টা পৰিয়ালত শৌচালয় নিৰ্মাণ কৰা হৈছে, ৪৩,২০০টা ৱাৰ্ডত দুৱাৰে দুৱাৰে আৱৰ্জনা সংগ্ৰহৰ ব্যৱস্থা কৰা হৈছে।


    এই কামৰ গতি চলিত বৰ্ষৰ জানুৱাৰীৰ পৰা ক্ষীপ্ৰ গতিত বৃদ্ধি পাইছে। বিশেষকৈ সামূহিক আৰু ৰাজহুৱা শৌচাগাৰ নিৰ্মাণৰ সংখ্যা দুগুনলৈ বাঢ়িছে। জানুৱাৰী, ২০১৭ এই সংখ্যা ১,০৯,৬৩৯ৰ পৰা আগষ্টত এই সংখ্যা ২,৭১,৭৬৬টা হয়গৈ।


    বিহাৰত নৰেন্দ্ৰ মোদী চৰকাৰৰ স্বচ্চ বিদ্যালয় প্ৰচেষ্টা ১০০ শতাংশ সফল হৈছে। ৰাজ্যখনত মুঠ৫৬,৯১২ খন বিদ্যালয়ত শৌচালয় নিৰ্মাণ কৰা হৈছে আৰু ইয়াৰে আধা সংখ্যকেই ছোৱালীৰ শৌচালয়। অন্যান্য ৰাজ্যইও প্ৰশংসনীয় কাম কৰিছে। সেইবোৰ ভিতৰত অন্ধ্ৰপ্ৰদেশত ৪৯,২৯৩টা আৰু ইয়াৰে প্ৰায় ২২,০০০ টা ছাত্ৰীৰ বাবে ; অসমত ৩৫,৬৯৯টা, চত্তীশগড়চ ১৬,৬২৯টা, ঝাৰখণ্ডত ১৫,৭৯৫, ৰাজস্থানত ১২,০৮৩টা, তেলেংগানাত ৩৬,১৫৯টা আৰু ওড়িশাত ৪৩,৫০১টা শৌচালয় নিৰ্মাণ কৰা হৈছে।


    স্বচ্চ ভাৰত অভিযান বেটী বচাও, বেটী পঢ়াও আঁচনিৰ সৈতে সম্পৰ্কীত। ইয়াৰ যৌথ উদ্যোগত আটাইতকৈ কম শিশু লিংগ অনুপাত থকা ১০০খন জিলাত ছোৱালীৰ বাবে শৌচালয় নিৰ্মাণ কৰা হয়। সেই বোৰৰ ভিতৰত বিহাৰৰ বৈশালী, চত্তীশগড়ৰ ৰাজগড়, অসমৰ কামৰূপ আৰু দাদৰা নগৰ হাভেলী অন্যতম।


    এই অভিযানৰ লক্ষ্য হৈছে সকলো প্ৰদেশৰ নগৰ-চহৰ ২০১৯ৰ ২ অক্টোবৰৰ ভিতৰত মুকলি স্থানত মলত্যাগমুক্ত স্থান হিচাপে গঢ় দিয়া তদুপৰি, স্বাস্থ্য সজাগত, মানুহৰ আচৰণগত পৰিৱৰ্তন ইত্যাদি দিশতো গুৰুত্ব আৰোপ কৰা হৈছে।


    স্বচ্চ ভাৰত অভিযানৰ অধীনত নীতি আয়োগে লোৱা ২০১৭-২০২০ৰ কাৰ্য পৰিকল্পনা


    নীতি আয়োগৰ এই কাৰ্য পৰিকল্পনাত গোটা আৱৰ্জনা নিষ্কাষণৰ বাবে প্ৰতি টনৰ বাবদ ৫০০টকাৰ পৰা ১৫০০টকা ধাৰ্য কৰা হৈছে।


    মুকলি স্থানত শৌচমুক্ত কৰাটো স্বচ্চ ভাৰত অভিযানৰ আন এক গুৰুত্বপূৰ্ণ লক্ষ্য। ২০১৯ত মুকলি স্থানত শৌচমুক্ত কৰাৰ লক্ষ্যত উপনীত হ ’ বলৈ স্বচ্চ ভাৰত অভিযান(গ্ৰামীণ) ৫৫ নিযুত পৰিয়ালত শৌচালয় আৰু ১,১৫,০০০টা সামূহিক শৌচালয় নিৰ্মাণ কৰিব লাগিব বুলি নীতি আয়োগৰ তথ্যত প্ৰকাশ। ইয়াৰ সমান্তৰালভাৱে মহিলাসকলৰ অনাময়, শিশু, জ্যেষ্ঠ নাগৰিক আৰু বিশেষভাৱে সক্ষম লোকৰ বাবে শৌচালয় আৰু সকলো সময়তে পানী যোগানৰ ব্যৱস্থাত গুৰুত্ব আৰোপ কৰা হ ’ ব।


    স্বচ্চ ভাৰতৰ এই অভিযানে দেশক এক সঠিক আগুৱাই নিছে। ফলাফল নিশ্চিত কৰিব পৰা আঁচনি আৰু অধিক সফল কৰি তোলাত হিতাধিকাৰী, বিশেষকৈ ভাৰতৰ প্ৰতিজন নাগৰিকে প্ৰধানমন্ত্ৰীৰ এই অভিযানত যোগদান কৰা প্ৰয়োজন। এখন স্বচ্চ ভাৰতৰ লক্ষ্যত উপনীত হোৱাৰ বাবে কোনো প্ৰচেষ্টা আৰু কোনো বিষয়েই বাদ পৰি থাকিব নালাগে।


    ******


    * স্মেৰা চাওলাই চৰকাৰৰ নীতি আৰু বিষয়বস্তুৰ ওপৰত লিখা-মেলা কৰে।


    এই প্ৰৱন্ধৰ সন্নিৱিষ্ট সকলোবোৰ তেওঁৰ ব্যক্তিগত চিন্তা।

    
    
    (Release ID: 1505767) Visitor Counter : 1