      প্ৰধানমন্ত্ৰীৰ কাৰ্যালয়

      প্ৰগতিৰ জৰিয়তে প্ৰধানমন্ত্ৰীৰ বাৰ্তালাপ
      Posted On: 30 AUG 2017 5:23PM by PIB Guwahati


    প্ৰধানমন্ত্ৰী শ্ৰী নৰেন্দ্ৰ মোদীয়ে আজি আইচিটিৰ আধাৰিত সক্ৰিয় প্ৰশাসন আৰু সময়-সাপেক্ষ ৰূপায়ণৰ বহুপক্ষীয় মঞ্চ-প্ৰগতিৰ জৰিয়তে ২১ সংখ্যক বাৰ্তালাপ অনুষ্ঠানত অধ্যক্ষতা কৰে।


    প্ৰগতিৰ এই ২১ সংখ্যক বৈঠকত ৮.৭৯ লাখ কোটি টকা ব্যয় সাপেক্ষ ১৮৩টা প্ৰকল্পৰ সামূহিক পৰ্যালোচনা কৰা হয়। বৈঠকত ১৭টা বিভাগৰ ৰাজহুৱা অভিযোগ নিষ্পত্তিৰ সিদ্ধান্ত গ্ৰহণ কৰা হয়।


    আজিৰ বৈঠকত প্ৰধানমন্ত্ৰীয়ে পেটেণ্ট আৰু ট্ৰেডমাৰ্ক সম্পৰ্কীয় অভিযোগ সমাধান বিষয়ৰ অগ্ৰগতি সন্দৰ্ভত পৰ্যালোচনা কৰে। প্ৰধানমন্ত্ৰীয়ে উন্নত প্ৰদৰ্শনৰ অৰ্থে সংশ্লিষ্ট বিষয়াসকলক পেটেণ্ট আৰু ট্ৰেডমাৰ্কৰ আবেদনৰ প্ৰক্ৰিয়াৰ কাম ক্ষীপ্ৰতাৰে কৰিবলৈ কয়। বিষয়াসকলেও মানৱ সম্পদ উন্নয়নকে ধৰি পেটেণ্ট আৰু ট্ৰেডমাৰ্ক অনুমোদনৰ বাবে ক্ষীপ্ৰতাৰে লোৱা পদক্ষেপৰ সন্দৰ্ভত ব্যাখ্যা কৰে। এই ক্ষেত্ৰত প্ৰধানমন্ত্ৰীয়ে অত্যাধূনিক প্ৰযুক্তি আহৰণ কৰি প্ৰক্ৰিয়াটোক বৈশ্বিক মানসম্পন্ন কৰি তোলাত গুৰুত্ব আৰোপ কৰে।


    প্ৰধানমন্ত্ৰীয়ে ৰে ’ ল, পথ, শক্তি আৰু তেলৰ পাইপলাইন আৰু স্বাস্থ্যখণ্ডকে ধৰি ৯টা মুখ্য আন্তঃগাঁথনিমুলক প্ৰকল্পৰ অগ্ৰগতিৰ পৰ্যালোচনা কৰে। ৫৬,০০০ কোটি টকা ব্যয় সাপেক্ষ এই প্ৰকল্পসমূহৰ কাম ক্ৰমে উত্তৰপ্ৰদেশ, মধ্যপ্ৰদেশ, গুজৰাট, হাৰিয়ানা, ৰাজস্থান, মহাৰাষ্ট্ৰ, উত্তৰাখণ্ড, পঞ্জাৱ, পশ্চিমবংগ, কৰ্ণাটক, তামিলনাডু, অন্ধ্ৰপ্ৰদেশ, বিহাৰ, ওড়িশা, তেলেংগানা আৰু কেৰালাত সম্পাদন হৈ আছে। আজিৰ পৰ্যালোচনাত দিল্লী মুম্বাই ঔদ্যোগিক কৰিড ’ ৰ আৰু চাৰিখন নিৰ্মীয়মান এইমছ ক্ৰমে অন্ধ্ৰপ্ৰদেশৰ মংগলাগিৰি, পশ্চিমবংগৰ কল্যানী, মহাৰাষ্ট্ৰৰ নাগপুৰ আৰু উত্তৰপ্ৰদেশৰ গোৰখপুৰ প্ৰকল্পইও স্থান লাভ কৰে।


    প্ৰধানমন্ত্ৰীয়ে স্মাৰ্ট চিটী অভিযানৰ অগ্ৰগতিৰো পৰ্যালোচনা কৰে। তেওঁ এই প্ৰতিযোগিতামুলক অভিযানত নগৰ-চহৰসমূহৰ অংশগ্ৰহণৰ শলাগ লয়। প্ৰধানমন্ত্ৰীয়ে কয় ৯০খন চহৰৰ প্ৰত্যেকেই উন্নত মানদণ্ডৰ চহৰ নিৰ্মাণ কৰিবলৈ এই আঁচনি ৰূপায়ণৰ তথা ক্ষীপ্ৰতাৰে সম্পূৰ্ণ কৰাৰ প্ৰত্যাহ্বান গ্ৰহণ কৰিছে।


    বনাঞ্চল অধিকাৰ আইনৰ অগ্ৰগতিৰ পৰ্যালোচনা কৰি প্ৰধানমন্ত্ৰীয়ে এই ক্ষেত্ৰত মহাকাশ প্ৰযুক্তিৰ ব্যৱহাৰত গুৰুত্ব দি ইয়াৰ দ্বাৰা জনজাতীয় লোকসকলৰ অধিকাৰ নিৰ্দিষ্ট কৰা আৰু দ্ৰুতভাৱে তেওঁলোকৰ দাবী নিষ্পত্তি কৰিবলৈ কয়।


    প্ৰধানমন্ত্ৰীয়ে জিএছটিক লৈ কোনোধৰণৰ আশংকা পৰিলক্ষিত হোৱা নাই বুলি উল্লেখ কৰি, ইয়াৰ দ্বাৰা এক সুক্ষ্ম পৰিৱৰ্তনহে অহা বুলি কয়। তেওঁ সকলো মুখ্য সচিবক জিএছটিৰ অধীনত পঞ্জীয়ন দ্ৰুত হাৰত বৃদ্ধি কৰিব পৰাকৈ প্ৰচেষ্টা ল ’ বলৈ আহ্বান জনায়, যাতে এমাহতে ই চমকপ্ৰদ সফলতা লাভ কৰিব পাৰে।


    চৰকাৰী ই-বজাৰ সন্দৰ্ভত প্ৰধানমন্ত্ৰীয়ে কয় যে এই পৰ্টেলে স্বচ্চতা বৃদ্ধি কৰাৰ লগতে অযথা ব্যয় হ্ৰাস কৰিছে। তেওঁ সকলো ৰাজ্যৰ মুখ্য সচিবক চৰকাৰী বেচা-কিনা প্ৰক্ৰিয়াত চৰকাৰী ই-বজাৰক অগ্ৰাধিকাৰ দিবলৈ আহ্বান জনায়।


    ***


    AKT/SH/DB

    
    
    (Release ID: 1503941) Visitor Counter : 1