      প্ৰধানমন্ত্ৰীৰ কাৰ্যালয়

      ৰাষ্ট্ৰীয় ক্ৰীড়া দিবসত সকলো খেলুৱৈ আৰু ক্ৰীড়াপ্ৰেমীলৈ প্ৰধানমন্ত্ৰীৰ অভিনন্দন; কিংবদন্তী হকী খেলুৱৈ মেজৰ ধ্যান চাঁদলৈ শ্ৰদ্ধাঞ্জলি জ্ঞাপন
      Posted On: 29 AUG 2017 10:23AM by PIB Guwahati


    প্ৰধানমন্ত্ৰী শ্ৰী নৰেন্দ্ৰ মোদীয়ে ৰাষ্ট্ৰীয় ক্ৰীড়া দিবসত সকলো খেলুৱৈ আৰু ক্ৰীড়াপ্ৰেমীলৈ অভিনন্দন জ্ঞাপন কৰিছে। প্ৰধানমন্ত্ৰীয়ে লগতে ভাৰতৰ কিংবদন্তী হকী খেলুৱৈ মেজৰ ধ্যান চাঁদলৈ শ্ৰদ্ধাঞ্জলি জ্ঞাপন কৰে।


    এক বাৰ্তাত প্ৰধানমন্ত্ৰীয়ে কয়, “ ৰাষ্ট্ৰীয় ক্ৰীড়া দিবসত মই সকলো খেলুৱৈ আৰু ক্ৰীড়াপ্ৰেমীলৈ অভিনন্দন জ্ঞাপন কৰিছোঁ, যিসকলে কঠোৰ পৰিশ্ৰম আৰু আবেগে ক্ৰীড়াক আকোঁৱালি লৈছে।


    মই আদৰ্শবান ক্ৰীড়াবিদ মেজৰ ধ্যান চাঁদলৈ শ্ৰদ্ধা নিবেদিছোঁ, যাৰ কিংবদন্তী ক্ৰীড়া দক্ষতাই ভাৰতীয় হকীক চমকপ্ৰদ সফলতা প্ৰদান কৰিছিল।


    ক্ৰীড়া হৈছে শাৰিৰীক সুস্থতা, মানসিক সচেতনতা আৰু ব্যক্তিত্ব বিকাশৰ উপায়।


    ভাৰতত বহু ক্ৰীড়া প্ৰতিভা আছে। এই সক্ষমতাক কাৰ্য ক্ষেত্ৰত প্ৰয়োগ কৰাৰ বাবে ইতিমধ্যে ভাৰতীয় ক্ৰীড়া বিভাগে এটা পৰ্টেল মুকলি কৰিছে।


    এই ৰাষ্ট্ৰীয় ক্ৰীড়া প্ৰতিভা সন্ধানী পৰ্টেলে নৱ প্ৰজন্মৰ ক্ৰীড়া প্ৰতিভা চিনাক্ত কৰি তেওঁলোকক সঠিক পথ দেখুওৱা আৰু সমৰ্থন কৰাৰ লগতে তেওঁলোকৰ আশা-আকাংক্ষাক বাস্তৱায়িত কৰাত সহায় কৰিব। ”


    ***


    AKT/AK/DB

    
    
    (Release ID: 1501430) Visitor Counter : 2