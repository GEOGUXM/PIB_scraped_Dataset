      প্ৰধানমন্ত্ৰীৰ কাৰ্যালয়

      মুম্বাই আৰু ইয়াৰ পাৰ্শ্বৱতী এলেকাত প্ৰবল বৃষ্টিপাতৰ ফলত সৃষ্টি হোৱা পৰিস্থিতিৰ সন্দৰ্ভত মহাৰাষ্ট্ৰৰ মুখ্যমন্ত্ৰীৰ সৈতে বাৰ্তালাপ প্ৰধানমন্ত্ৰীৰ; কেন্দ্ৰৰ পৰা সম্ভাব্য সকলো সহায় আগবঢ়োৱাৰ আশ্বাস
      Posted On: 29 AUG 2017 7:02PM by PIB Guwahati


    প্ৰধানমন্ত্ৰী শ্ৰী নৰেন্দ্ৰ মোদীয়ে মহাৰাষ্ট্ৰৰ মুখ্যমন্ত্ৰী শ্ৰী দেৱেন্দ্ৰ ফাৰ্ণাৱিছৰ সৈতে মুম্বাই আৰু ইয়াৰ পাৰ্শ্বৱতী এলেকাত প্ৰবল বৃষ্টিপাতৰ ফলত সৃষ্টি হোৱা পৰিস্থিতিৰ সন্দৰ্ভত বাৰ্তালাপ কৰে । ৰাজ্যখনত ধাৰাসাৰ বৰষুণৰ ফলত সৃষ্টি হোৱা পৰিস্থিতি মোকাবিলা কৰিবলৈ কেন্দ্ৰৰ পৰা সম্ভাব্য সকলো সহায় আগবঢ়োৱাৰ আশ্বাস দিয়ে প্ৰধানমন্ত্ৰীয়ে।


    এই সন্দৰ্ভত প্ৰধানমন্ত্ৰীয়ে কয়, “ মুম্বাই আৰু ইয়াৰ পাৰ্শ্বৱতী এলেকাত প্ৰবল বৃষ্টিপাতৰ ফলত সৃষ্টি হোৱা পৰিস্থিতিৰ সন্দৰ্ভত মুখ্যমন্ত্ৰী শ্ৰী দেৱেন্দ্ৰ ফাৰ্ণাৱিছৰ সৈতে কথা-বতৰা পাতিছোঁ।


    ৰাজ্যখনত ধাৰাসাৰ বৰষুণৰ ফলত সৃষ্টি হোৱা পৰিস্থিতি মোকাবিলা কৰিবলৈ কেন্দ্ৰৰ পৰা সম্ভাব্য সকলো সহায় আগবঢ়োৱাৰ আশ্বাস দিছোঁ।


    এই ধাৰাসাৰ বৰষুণৰ সময়ত মুম্বাই আৰু ইয়াৰ পাৰ্শ্বৱতী এলেকাৰ লোকসকলক নিৰাপদে থাকিবলৈ সকলো প্ৰয়োজনীয় সাৱধানতা আৱলম্বন কৰিবলৈ আহ্বান জনাইছোঁ। ”


    ***


    AKT/AK/DB

    
    
    (Release ID: 1501433) Visitor Counter : 2