      প্ৰধানমন্ত্ৰীৰ কাৰ্যালয়

      প্ৰধানমন্ত্ৰীক সাক্ষাৎ ৰাষ্ট্ৰসংঘৰ সাধাৰণ সভাৰ নৱনিৰ্বাচিত অধ্যক্ষৰ
      Posted On: 28 AUG 2017 4:04PM by PIB Guwahati


    শ্ল ’ ভাক গণৰাজ্যৰ বৈদেশিক তথা ইউৰোপীয়ান পৰিক্ৰমা বিভাগৰ মন্ত্ৰী তথা ৰাষ্ট্ৰসংঘৰ সাধাৰণ সভাৰ নৱ-নিৰ্বাচিত অধ্যক্ষ শ্ৰী মিৰোশ্লাভ লাজাকে আজি প্ৰধানমন্ত্ৰী শ্ৰী নৰেন্দ্ৰ মোদীক সাক্ষাৎ কৰে।


    প্ৰধানমন্ত্ৰীয়ে ৰাষ্ট্ৰসংঘৰ সাধাৰণ সভাৰ ৭২ সংখ্যক অধ্যক্ষ হিচাপে নিৰ্বাচিত শ্ৰী মিৰোশ্লাভ লাজাকক অভিনন্দন জ্ঞাপন কৰে। অধ্যক্ষ লাজাকেও ৰাষ্ট্ৰসংঘৰ সাধাৰণ সভাৰ আগন্তুক ৭২ সংখ্যক অধিৱেশনৰ অগ্ৰাধিকাৰমুলক দিশবোৰৰ সন্দৰ্ভত মত বিনিময় কৰে।


    প্ৰধানমন্ত্ৰীয়ে লাজাকক তেওঁৰ নতুন দায়িত্ব সুচাৰুৰূপে পালন কৰাত ভাৰতে সম্পূৰ্ণ আৰু গঠনমুলক সহযোগিতা আগবঢ়োৱাৰ আশ্বাস দিয়ে।


    দুয়োগৰাকী নেতাই বিশ্বৰ প্ৰতি ভাবুকি কঢ়িয়াই থকা প্ৰধান সমস্যা সন্ত্ৰাসবাদৰ বিৰুদ্ধে ৰাষ্ট্ৰসংঘই কঠোৰ ব্যৱস্থা গ্ৰহণ কৰাকে ধৰি ৰাষ্ট্ৰসংঘৰ সংস্কাৰ, বহনক্ষম উন্নয়নৰ লক্ষ্যৰ কাৰ্যকৰীকৰণ আৰু জলবায়ু পৰিৱৰ্তন ইত্যাদি বিষয় সন্দৰ্ভত আলোচনাত মিলিত হয়।


    ***


    
    AKT/SH/DB

    
    
    (Release ID: 1501427) Visitor Counter : 1