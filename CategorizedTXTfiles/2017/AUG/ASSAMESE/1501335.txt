      কেবিনেট

      উত্তৰ কোয়েল জলাধাৰ প্রকল্প নির্মাণৰ বাকী থকা কাম সম্পূর্ণ কৰাৰ প্রস্তাৱত কেবিনেটৰ অনুমোদন
      Posted On: 16 AUG 2017 4:20PM by PIB Guwahati


    প্রধানমন্ত্রী শ্রী নৰেন্দ্র মোদীৰ অধ্যক্ষতাত অনুষ্ঠিত কেবিনেট বৈঠকত তিনিবছৰৰ ভিতৰত সম্পূৰ্ণ কৰিব লগা বিহাৰ আৰু ঝাৰখণ্ডৰ উত্তৰ কোয়েল জলাধাৰ প্রকল্পৰ বাকী থকা ১ , ৬২২.২৭ কোটি টকা ব্যয়সাপেক্ষ কাম সম্পূর্ণ কৰাৰ প্রস্তাৱত আজি অনুমোদন জনায়।


    
    কেবিনেটে লগতে বেতলা ৰাষ্ট্ৰীয় উদ্যান আৰু পালামৌ ব্যাঘ্র সংৰক্ষণ কেন্দ্র যাতে জলমগ্ন নহয়, সেয়া নিশ্চিত কৰাৰ লক্ষ্যৰে বান্ধৰ পানী সংৰক্ষণৰ পৰিমাণ নির্দিষ্ট স্তৰতকৈ তলত ৰখাৰ বিষয়টো সন্মতি জনায় ।


    উত্তৰ কোয়েল জলাধাৰ প্রকল্প ছোন নদীৰ উপনৈ উত্তৰ কোয়েলত অৱস্থিত আৰু এইখন অৱশেষত গংগাৰ সৈতে পৰিছেগৈ। উত্তৰ কোয়েল জলাধাৰ প্রকল্পটো ঝাৰখণ্ডৰ অতি পিছপৰা আদিবাসী অধ্যূষিত পালামৌ আৰু গাৰঢ়োৱা জিলাত অৱস্থিত। ১৯৭২ চনত নিৰ্মাণ কাৰ্য আৰম্ভ কৰি ১৯৯৩ চনলৈকে চলা প্ৰকল্পটোৰ কামত বিহাৰ চৰকাৰৰ বন বিভাগে নিষেধাজ্ঞা আৰোপ কৰে। কিন্তু সেই নিষেধাজ্ঞা বলবৎ হোৱাৰ পাছৰ পৰা বান্ধৰ কামত অচলাৱস্থা আহে । ৬৭.৮৬ মিটাৰ উচ্চতা আৰু ৩৪৩.৩৩ মিটাৰ দীঘল পকী বান্ধটোক মণ্ডল বান্ধ হিচাপে জনাজাত আৰু ই ১১৬০ নিযুত ঘন মিটাৰ পানী সংৰক্ষণ কৰিব পাৰে । মহম্মদগঞ্জত থকা ৮১৯.৬ মিটাৰ দীঘল বান্ধ, ৯৬ কিলোমিটাৰ নিম্নগামী বান্ধ আৰু মহম্মদগঞ্জৰ বাওঁ আৰু সোঁপাৰে থকা নলা দুটাৰে জলসিঞ্চনৰ ব্যৱস্থা কৰা হৈছে। শেহতীয়াকৈ নিৰ্ধাৰণ কৰা ৩৪১ মিটাৰ লেভেল উচ্চতাৰ মণ্ডল বান্ধে ১৯০ নিযুত ঘন মিটাৰ পানী সংৰক্ষণ কৰিব। এই প্ৰকল্পৰ দ্বাৰা বছৰি ঝাৰখণ্ডৰ পালামো আৰু গাৰঢ়োৱা আৰু বিহাৰৰ ঔৰংবাদ আৰু গয়া জিলাৰ অতি পিছপৰা তথা খৰাংপীড়িত ১১১,৫২১ হেক্টৰ ভূমিত জলসিঞ্চনৰ ব্যৱস্থা কৰাৰ লক্ষ্য নিৰ্ধাৰণ কৰা হৈছে। এই অসম্পূৰ্ণ বান্ধটোৰ পৰা আজিৰ তাৰিখত ৭১,৭২০ হেক্টৰ ভূমিত আৰু নিৰ্মাণ সম্পূৰ্ণ হ ’ লে অতিৰিক্ত ৩৯,৮০১ হেক্টৰ ভূমিত জলসিঞ্চনৰ যোগান ধৰিব পৰা যাব। ইয়াৰে বিহাৰত ৯১,৯১৭ হেক্টৰ আৰু ঝাৰখণ্ডত ১৯,৬০৪ হেক্টৰ ভূমিত জলসিঞ্চনৰ যোগান ধৰা হৈছে। বৰ্তমানলৈকে ৭৬৯.০৯ কোটি ব্যয় হোৱা প্ৰকল্পটোত নিৰ্মাণ সম্পূৰ্ণ হোৱালৈকে ২৩৯১.৩৬ কোটি টকা ব্যয় হ ’ ব বুলি অনুমান কৰা হৈছে। কেবিনেটে আজিৰ সিদ্ধান্ত অনুসৰি ১৬২২.২৭ কোটি অনুমোদন জনাইছে। ইয়াৰে ১০১৩.১১ কোটি টকা কেন্দ্ৰীয় চৰকাৰে প্ৰধানমন্ত্ৰী কৃষি সিঞ্চয় যোজনাৰ অধীনত ব্যয় কৰিব।


    কেবিনেটৰ এই অনুমোদনৰ ফলত প্রকল্পৰ বাকী থকা কাম সম্পূর্ণ কৰা সম্ভৱ হ ’ ব বুলি আশা কৰা হৈছে।


    *****

    
    
    (Release ID: 1501335) Visitor Counter : 3