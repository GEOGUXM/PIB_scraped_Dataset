      বিশেষ সেৱা আৰু বৈশিষ্টাৱলী

      পৰিকল্পনা আৰু প্ৰশাসনৰ ক্ষেত্ৰত ব্যাপক সংস্কাৰৰ পথত ভাৰত
      Posted On: 23 AUG 2017 10:10AM by PIB Guwahati


    ৰাজেন্দ্ৰ বৰা


    দেশে স্বাধীনতা লাভ কৰাৰ ৭০ বছৰৰ পিছত অৱশেষত দেশবাসীৰ আশা-আকাংক্ষা পুৰণৰএক সন্ধিক্ষণত উপনীত হৈছে।


    দেশৰ যুৱ প্ৰজন্ম উদ্যম আৰু বিশ্বাসৰ শক্তিৰ অভ্যুত্থান হোৱাৰ এই মুহূৰ্তৰ সাক্ষী হৈছে দেশবাসী।


    এই কথা উল্লেখ কৰা মানে এইটো নহয় যে বৰ্তমান কেন্দ্ৰত শাসনাধিষ্ঠিত চৰকাৰে যুৱ প্ৰজন্মৰ বিশেষকৈ প্ৰথমবাৰলৈ ভোটদান কৰাসকলৰ ভোটেৰে জয়যুক্ত হৈছে।


    ভাৰতে স্বাধীনতা লাভ কৰা বহু দিন হ ’ ল । কেইবাটাও নির্বাচনী চৰ্তৰ বাবে দেশৰ ভাগ্য নির্ধাৰণকাৰী দলৰ নেতৃত্ব স্পষ্টভাৱে সমাজতন্ত্রৰ প্রতি আকৃষ্ট আছিল আৰু ব্যাপক ৰাষ্ট্রীয় বিনিয়োগেৰ লগতে মিশ্র অর্থনীতিৰে প্ৰচলিত পৰিকল্পিত উন্নয়নৰ একটি আৰ্হি গ্রহণ কৰে । কিন্তু ৰাষ্ট্র ব্যৱস্থা সুবিশাল বিষয়বস্তুৰ বাবে প্রস্তুত ইমান প্রস্তুত নাছিল ।


    আগতে বৃহ ৎ বিনিয়োগৰ বাবে ৰাজ্যৰ হস্তক্ষেপৰ প্ৰয়োজন হৈছিল আৰু প্ৰাৰম্ভিক অৱস্থাত লভ্যাংশও প্ৰদান কৰিব লগা হৈছিল কাৰণ ইয়াৰ গত্যন্তৰ নাছিল। যিহেতু ব্যক্তিগত খণ্ডৰ পৰা বৃহ ৎ বিনিয়োগ সম্ভৱ নাছিল।


    আমি সকলোৱে জানো যে ভাৰতৰ স্বাধীনতাৰ প্ৰথম দশক আৰ্থ-সামাজিক দিশত পৰিৱৰ্তন আশা আৰু আকাংক্ষাৰে পৰিপূৰ্ণ আছিল, যদিও কেতবোৰ ঐতিহাসিক কাৰণত লাহে লাহে সেয়া অচল হৈ পৰিল।


    সেইসময়ত জনসাধাৰণৰ মাজত নতুন গণতান্ত্ৰিক দেশৰ পৰিৱৰ্তন সাধনৰ বাবে উদ্যম আৰু বিশ্বাস জন্মিছিল। কিন্তু তাৰ পাছৰ দশকসমূহ চৰকাৰৰ কাম-কাজৰ প্ৰতি জনতাৰ মোহভংগ ঘটে। এই ব্যৱস্থা ইমানেই বিপৰ্যয়ৰ সন্মুখীন হয় যে ৰাজ্যিক ভিত্তিক গঢ় লৈ উঠা অৰ্থনীতিয়ে বজাৰ ভিত্তিক অৰ্থনীতিৰ ভূমিকা লয়। কিন্তু শেহতীয়া নিৰ্বাচনত দেশবাসীয়ে আমূল পৰিৱৰ্তন বিচাৰি দিয়া ৰায়দানৰ পাছত দেশত হোৱা আৰ্থিক সংস্কাৰে বহুলোকৰ আশাৰ ৰেঙণি আনিছে।


    পূৰ্বসুৰীৰ দৰে এনডিএ চৰকাৰে সেই পথ অনুসৰণ নকৰি সমাজৰ আটাইতকৈ দুখীয়া লোকসকলৰ প্ৰতি কাম কৰি তেওঁলোকৰ জীৱন ধাৰণৰ মানদণ্ড উন্নয়নত গুৰুত্ব দিছে।


    নৰেন্দ্ৰ মোদী নেতৃত্বাধীন কেন্দ্ৰীয় চৰকাৰে জিএছটি বলব ৎ কৰি তেওঁলোকৰ সংকল্প আৰু সাহসক প্ৰদৰ্শন কৰিছে।


    তদুপৰি, ৰাজসাহাৰ্য পোনপটীয়া হিতাধিকাৰীৰ বেংক একাউণ্টত সোমোৱাৰ ব্যৱস্থা কৰি এই চৰকাৰে আন এক উল্লেখযোগ্য কাম কৰে।


    নৰেন্দ্ৰ মোদী নেতৃত্বাধীন চৰকাৰৰ ‘ সবকা সাথ, সবকা বিকাশ ’ , ‘ ন্যূনতম চৰকৰা, সৰ্বাধিক প্ৰশাসন ’ ৰ দৰে প্ৰচেষ্টাই সময়ৰ লগে লগে প্ৰতিষ্ঠা লাভ কৰিছে।


    চৰকাৰে গ্ৰহণ কৰা নীতিগত প্ৰচেষ্টাৰ ভিতৰত সেৱা আৰু সামগ্ৰী কৰেই আটাইতকৈ পৰিৱৰ্তিত আৰু প্ৰভাৱশালী ভূমিকা লৈছে, যাৰ ফলত সমগ্ৰ দেশতে এক কৰ ব্যৱস্থা প্ৰৱৰ্তন হৈছে।


    মেক ইন ইণ্ডিয়াৰ দৰে অভিলাষী আঁছনি গ্ৰহণ কৰি ভাৰতক বৈশ্বিক পৰ্যায় নিৰ্মাণৰ হাব হিচাপে পৰিগণিত কৰিলে। এই ব্যৱস্থাই মাল্টিনেচনেল কোম্পানীৰ লগতে ঘৰুৱা কোম্পানীসমূহক স্বচ্চ আৰু বহনযোগ্য কৰ সংগ্ৰহেৰে যিকোনো সামগ্ৰী উ ৎপাদন কৰিবলৈ উৎসাহী কৰি তুলিলে।


    একেদৰে স্কিল ইণ্ডিয়া, ডিজিটেল ইণ্ডিয়া, ষ্টাৰ্ট-আপ ইণ্ডিয়া, ষ্টেণ্ড-আপ ইণ্ডিয়া দৰে আঁচনি ৰূপায়ণ কৰি দক্ষ শ্ৰমিক গঢ় দিয়াৰ লগতে সংস্থাপনৰ বাট মুকলি কৰিলে।


    সম্প্ৰতি বয়স, শিক্ষা, ভাষা আৰু আয়ৰ কোনো ব্যৱধান নথকাকৈ সকলো দেশবাসীয়ে ডিজিটেল ইণ্ডিয়াৰ প্ৰযুক্তিক আকোঁৱালী লৈছে।


    প্ৰথমবাৰলৈ দুৰ্নীতি প্ৰতিৰোধ কৰিব পৰা ফলপ্ৰসূ ব্যৱস্থা গ্ৰহণ কৰা গৈছে।


    দুৰ্নীতিৰ বিৰুদ্ধে কৰা যুঁজ ইতিমধ্যে আৰম্ভ হৈছে। প্ৰধানমন্ত্ৰীয়ে সমগ্ৰ দেশতে ব্যাপী থকা আই দুৰ্নীতি পুলিয়ে পোখাই উভালি পেলোৱাৰ আশ্বাস দিছে। এই ক্ষেত্ৰত তেওঁ দেশবাসীৰো আকুণ্ঠ সঁহাৰি কামনা কৰিছে।


    নিৰ্বাচন কেন্দ্ৰিক উন্নয়ন আঁচনি, আমোলাতান্ত্ৰিক পৰিকাঠামোৰ বিপৰীতে এই চৰকাৰে প্ৰতি প্ৰদক্ষেপতে জনতাৰ অংশগ্ৰহণ নিশ্চিত কৰিছে।


    
    একবিংশ শতিকাৰ যুৱ প্ৰজন্মৰ মাজত এতিয়া ৰাষ্ট্ৰীয় স্বীকৃতি আশা জাগ্ৰত হৈছে আৰু বিশ্বৰ সৈতে ফেৰ মাৰিব পৰাকৈ শক্তি আহৰণ কৰিছে। গৰিষ্ঠ সংখ্যক ভাৰতীয় প্ৰতিশ্ৰুতিৰ বন্যাত গুৰুত্ব নিদি হাতে কামে নামি পৰিছে। আমি ইয়াকে আত্ম বিশ্বাস বুলি ক ’ ব পাৰো।


    ******


    * লিখক এগৰাকী জ্যেষ্ঠ সাংবাদিক । তেওঁ ৰাজস্থানত প্ৰেছ ট্ৰাষ্ট অৱ ইণ্ডিয়াৰ হৈ ২৬ বছৰ চীফ ব্যুৰ ’ হিচাপে কাম কৰিছিল। এই লেখাত উল্লেখ কৰাবোৰ লিখকৰ নিজা মন্তব্য।

    
    
    (Release ID: 1505585) Visitor Counter : 1