      প্ৰধানমন্ত্ৰীৰ কাৰ্যালয়

      উদয়পুৰত একাধিক ঘাইপথৰ প্ৰকল্প শুভাৰম্ভ তথা আধাৰশিলা স্থাপন কৰিলে প্ৰধানমন্ত্ৰীয়ে; প্ৰতাপ গৌৰৱ কেন্দ্ৰ পৰিদৰ্শন
      Posted On: 29 AUG 2017 3:42PM by PIB Guwahati


    প্ৰধানমন্ত্ৰী শ্ৰী নৰেন্দ্ৰ মোদীয়ে আজি ৰাজস্থানৰ উদয়পুৰত একাধিক ঘাইপথ প্ৰকল্পৰ শুভাৰম্ভ কৰাৰ লগতে আধাৰশিলাও স্থাপন কৰে।


    এই উপলক্ষে প্ৰধানমন্ত্ৰীয়ে কয় যে মেৱাৰৰ ‘ বীৰভূমি ’ লৈ আহিবলৈ পাই তেওঁ অতিশয় আনন্দিত হৈছে।


    প্ৰধানমন্ত্ৰীয়ে প্ৰাকৃতিক দূৰ্যোগত ক্ষতিগ্ৰস্ত লোকসকলক আশ্বাস দি কয় যে তেওঁলোকৰ জটিল ক্ষণত কেন্দ্ৰীয় চৰকাৰ লগত থকাৰ লগতে ক্ষতিগ্ৰস্ত লোকসকলে সকলো বাধা নেওঁচি সাহসেৰে অধিক আগুৱাই যাব, সেয়া তেওঁ বিশ্বাস কৰে।


    প্ৰধানমন্ত্ৰীয়ে কয় যে আজি এটা অনুষ্ঠানতে ১৫,০০০ কোটি টকা মুল্যৰ প্ৰকল্পৰ শুভাৰম্ভ কৰাই নহয় আধাৰশিলাও স্থাপন কৰা হৈছে।


    প্ৰধানমন্ত্ৰীয়ে এখন দেশৰ উন্নয়নত আন্তঃগাঁথনিমুলক প্ৰকল্পবোৰ অতি গুৰুত্বপূৰ্ণ বুলি কয়। আন্তঃগাঁথনিমুলক প্ৰকল্পৰ কামত, বিশেষকৈ যোগাযোগ ব্যৱস্থা গঢ় দিয়াৰ ক্ষেত্ৰত ভাৰতে অলপো পলম নকৰে। পথ নিৰ্মাণৰ দৰে প্ৰকল্পবোৰে মানুহৰ জীৱনলৈ নতুন শক্তিৰ সঞ্চাৰ কৰে বুলি কয় প্ৰধানমন্ত্ৰীয়ে।


    প্রধানমন্ত্রী য়ে মোদীয়ে প্রাক্তন প্রধানমন্ত্রী শ্রী অটল বিহাৰী বাজপেয়ীয়ে আৰম্ভ কৰা স্বর্ণ চতুর্ভুজ প্রকল্পৰ কথা উল্লেখ কৰি কয় যে ই কৃষকসকলক বজাৰৰ সৈতে সংযোগ কৰি তেওঁলোকৰ অভূতপূৰ্ব উপকাৰ সাধন কৰিলে । তেওঁ কয় যে ৰাজস্থানে আৰু উন্নত আন্তঃগাঁথনিমুলক যোগযোগ ব্যৱস্থা গঢ়ি তুলি পর্যটনৰ দিশত অধিক উপকৃত হ ’ ব পাৰে, যিটোৱে কর্ম সংস্থাপনো বৃদ্ধি কৰিব ।


    প্ৰধানমন্ত্ৰীয়ে প্ৰসংগক্ৰমে “ প্রধানমন্ত্রী উজ্জ্বলা যোজনা ” সন্দৰ্ভত কয় যে এই প্রকল্পৰ অধীনত গ্রামাঞ্চলৰ দুখীয়া পৰিয়ালক বিনামূলীয়া ৰন্ধন গেছৰ সংযোগ দিয়া হৈছে, যাৰ দ্বাৰা বিশেষকৈ মহিলাসকল উপকৃত হৈছে ।


    তেওঁ কয় সামগ্ৰী আৰু সেৱা কৰৰ(জিএছটি)ফলত আন্তঃৰাজ্যিক সীমাসমূহত দীর্ঘকালীন অপেক্ষা ব্যৱস্থাৰ অৱসান ঘটি দেশৰ অর্থনীতিৰ বৃহ ৎ উপকাৰ সাধন কৰিছে।


    ইয়াৰ পাছতে প্রধানমন্ত্রীয়ে মেৱাৰৰ মহান সম্ৰাট মহাৰাণা প্রতাপৰ জীৱন, বীৰত্ব আৰু কৃতিত্ব প্ৰদৰ্শন কৰি ৰখা প্রতাপ গৌৰৱ কেন্দ্রটিও পৰিদর্শন কৰে।


    ****


    AKT/NT/DB

    
    
    (Release ID: 1501432) Visitor Counter : 1