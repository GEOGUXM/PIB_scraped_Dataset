      প্ৰধানমন্ত্ৰীৰ কাৰ্যালয়

      ভাৰতীয় সেনাৰ কল্যান পুঁজিলৈ প্ৰাইজমানিৰ ধন আগবঢ়ালে কুৱেইটৰ প্ৰবাসী ভাৰতীয় ছাত্ৰ ৰিদ্ধিৰাজে
      Posted On: 03 AUG 2017 4:18PM by PIB Guwahati


    কুৱেইটত বসবাস কৰা প্ৰবাসী ভাৰতীয় ছাত্ৰ মা. ৰিদ্ধিৰাজ কুমাৰে সেনা কল্যান পুঁজিলৈ অনুদান হিচাপে ১৮,০০০ টকাৰ এখন চেক প্ৰধানমন্ত্ৰী শ্ৰী নৰেন্দ্ৰ মোদীৰ হাতত অৰ্পণ কৰে। ৰিদ্ধিৰাজে অষ্ট্ৰেলিয়ান কাউন্সিল অৱ এডুকেচন ৰিছাৰ্চৰ পৰা প্ৰাইমানি হিচাপে মুঠ ৮০ কুৱেইট ডিনাৰ লাভ কৰে আৰু ইয়াৰ মুল্য ভাৰতীয় হিচাপত ১৮,০০০ টকা। আজি তেওঁ মাতৃৰ সৈতে প্ৰধানমন্ত্ৰী শ্ৰী নৰেন্দ্ৰ মোদীক সাক্ষাৎ কৰে।


    কুৱেইটৰ ইণ্ডিয়ান এডুকেচনেল স্কুলৰ ছাত্ৰ মা. ৰিদ্ধিৰাজে অষ্ট্ৰেলিয়ান কাউন্সিল অৱ এডুকেচন ৰিছাৰ্চৰ দ্বাৰা আয়োজন কৰা ইণ্টাৰনেটনেল বেঞ্চ মাৰ্ক পৰ ইম্প্ৰভিং লাৰ্নিং এৱাৰ্ড ফৰ এক্সিলেন্স জয় কৰিবলৈ সক্ষম হয়। মা. ৰিদ্ধিৰাজে মধ্য প্ৰাচ্যৰ ভিতৰতে গণিত আৰু বিজ্ঞান বিষয়ত পাৰদৰ্শিতা দেখুৱাই মুঠ ৮০ কুৱেইট ডিনাৰ অৰ্জন কৰে।


    পাঠ্যক্ৰমিক দিশত মা. ৰিদ্ধিৰাজে দেখুওৱা পাৰদৰ্শিতাৰ বাবে প্ৰধানমন্ত্ৰী শ্ৰী নৰেন্দ্ৰ মন্ত্ৰীয়ে তেওঁক অভিনন্দন জ্ঞাপন কৰে। প্ৰধানমন্ত্ৰীক লগতে জনোৱা হয় যে ছাত্ৰজনে কেইবাটাও অভিনৱ প্ৰকল্প প্ৰস্তুত কৰিছে।


    ৰিদ্ধিৰাজৰ মাতৃ শ্ৰীমতী ক্ৰুপা ভাটে প্ৰধানমন্ত্ৰীক জনায় যে তেওঁ ‘Every Child is Genius Project’ ত কাম কৰে আৰু য ’ ত ভাৰতীয় শিক্ষকসকলৰ বিনামূলীয়া প্ৰশিক্ষণ প্ৰদান কৰা হয়, যাতে তেওঁলোকে ছাত্ৰ-ছাত্ৰীসকলৰ প্ৰতিভাক চিনাক্তকৰণ কৰিব পাৰে। অভিনৱ শিক্ষণ প্ৰকল্পৰ প্ৰসাৰৰ বাবে দিয়া প্ৰতিশ্ৰুতিৰ বাবে প্ৰধানমন্ত্ৰীয়ে তেওঁকো অভিনন্দন জ্ঞাপন কৰে।


    ***


    
    AKT/HS/DB

    
    
    (Release ID: 1498520) Visitor Counter : 1
    
    

      Background release reference

      Kuwait NRI student Riddhiraj donates Prize Money to Indian Army Welfare Fund
      This link will take you to a webpage outside this websiteinteractive page. Click OK to continue.Click Cancel to stop : httts://www.google.com