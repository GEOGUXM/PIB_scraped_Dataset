      প্ৰধানমন্ত্ৰীৰ কাৰ্যালয়

      ‘নতুন ভাৰত-মন্থন’ সন্দৰ্ভত দেশৰ বিভিন্ন জিলাৰ উপাযুক্তক উদ্দেশ্যি ভিডিঅ’ কনফাৰেন্সযোগে ভাষণ আগবঢ়ালে প্রধানমন্ত্রীয়ে
      Posted On: 09 AUG 2017 8:10PM by PIB Guwahati


    ‘ নতুন ভাৰত - মন্থন ’ সন্দৰ্ভত দেশৰ বিভিন্ন জিলাৰ উপাযুক্তক উদ্দেশ্যি ভিডিঅ ’ কনফাৰেন্সযোগে ভাষণ আগবঢ়ালে প্রধানমন্ত্রীয়ে


    প্রধানমন্ত্রী শ্রী নৰেন্দ্র মোদীয়ে আজি ভিডিঅ ’ কনফাৰেন্সয়োগে সমগ্ৰ দেশৰ জিলা উপায়ুক্তসকলক উদ্দেশ্যি ‘ নতুন ভাৰত – মন্থন ’ বিষয়টিৰ সন্দৰ্ভত বিস্তৃতভাৱে আলোকপাত কৰি ভাষণ আগবঢ়ায় । প্ৰথমবাৰলৈ আয়োজিত এনে অনুষ্ঠানত তেওঁ জিলা উপায়ুক্তসকলৰ সৈতে ভাৰত ত্যাগ আন্দোলনৰ ৭৫সংখ্যক বর্ষপূৰ্তি সন্দৰ্ভত মত বিনিময় কৰে । ইয়াৰ লক্ষ্য হৈছে- ‘ নতুন ভাৰত - মন্থন ’ ৰ চিন্তাভাৱনাক দেশৰ তৃণমূল পর্যায়লৈকে প্ৰসাৰ ঘটোৱা।


    প্রধানমন্ত্রীয়ে ভাষণ প্ৰসংগত কয় যে ৯ আগষ্টৰ দিনটো দেশৰ তৰুণ তথা যুব সমাজৰ ইচ্ছাশক্তি আৰু উচ্চাকাংক্ষাৰ প্রতীক, যাৰ সৈতে ‘ সংকল্প ছে সিদ্ধি ’ অর্থাৎ সংকল্পৰ দ্বাৰাহে সিদ্ধি লাভ হয় – এই মন্ত্রটি সম্পৃক্ত হৈ আছে ।


    প্ৰধানমন্ত্ৰীয়ে ভাৰত ত্যাগ আন্দোলনৰ আৰম্ভণিতে দেশৰ প্রবীণ নেতাসকলে কাৰাবাস খাটিলেও বিভিন্ন প্রান্তৰ তৰুণ আৰু যুৱক-যুৱতীসকলে কেনেদৰে এই আন্দোলনক আগুৱাই নিছিল, সেই কথাও দোঁহাৰে ।


    প্রধানমন্ত্রীয়ে কয় যে দেশৰ তৰুণ আৰু যুৱক-যুৱতীসকলে যেতিয়া দেশৰ নেতৃত্বৰ দায়িত্ব কান্ধ পাতি লয়, তেতিয়া লক্ষ্যত উপনীত হোৱাটো নিশ্চিত। তেওঁ কয় যে উপায়ুক্তসকল কেৱল জিলাৰেই প্রতিনিধি নহয়, একেদৰে তেওঁলোক সংশ্লিষ্ট অঞ্চলৰ তৰুণ আৰু যুৱক-যুৱতীসকলৰো প্রতিনিধি । তেওঁ কয় যে দেশৰ জিলা উপায়ুক্তসকল অতি ভাগ্যবান, কাৰণ তেওঁলোকে জাতিৰ সেৱাত নিজকে নিয়োজিত কৰাৰ সুযোগ লাভ কৰে।


    প্ৰধানমন্ত্ৰীয়ে কয় যে দেশৰ প্রতিজন ব্যক্তি, প্রতিটো পৰিয়াল তথা প্রত্যেক সংস্থা আৰু সংগঠনক এনে কিছু সুনির্দিষ্ট লক্ষ্য স্থিৰ কৰাৰ বাবে চৰকাৰে আহ্বান জনাইছে, যি অহা ২০২২চনৰ ভিতৰত পূৰণ কৰাটো সম্ভৱ । বিভিন্ন জিলাৰ প্রতিনিধি হি চাপে উপায়ুক্তসকলে বৰ্তমান সিদ্ধান্ত ল ’ ব লাগিব যে অহা ২০২২ চনৰ ভিতৰত তেওঁলোকে তেওঁলোকৰ জিলাসমূহক কেনেদৰে উন্নয়নৰ পথত আগুৱাই নিব আৰু যিবোৰ দোষ-ত্রুটি অথবা প্রতিবন্ধকতা আছে সেইবোৰ দূৰ কৰাৰ চেষ্টা কৰিব । এই লক্ষ্যত উপনীত হোৱাৰ বাবে সেৱা ব্যৱস্থাক কিদৰে নিশ্চিত কৰিব পৰা যায়, সেই সিদ্ধান্তও তেওঁলোকে গ্রহণ কৰিব লাগিব।


    প্ৰধানমন্ত্ৰীয়ে উল্লেখ কৰে যে দেশৰ এনে বহু জিলা আছে, য ’ ত পানী, বিদ্যুৎ, শিক্ষা আৰু স্বাস্থ্যৰ দিশত যথেষ্ট পিছপৰি আছে । তেওঁ কয় যে দেশৰ ১০০খন জিলাত যেতিয়া আর্থ-সামাজিক দিশৰ উন্নয়ন ঘটে, তেতিয়া ই দেশৰ উন্নয়নৰ সৰ্বাংগীন উন্নতিত বিভিন্ন ধৰণে উৎসাহিত কৰে। সেয়েহে এই সকলো জিলাৰ উন্নয়নৰ দায়িত্ব সংশ্লিষ্ট জিলাসমূহৰ উপায়ুক্তসকলেই গ্ৰহণ কৰিব লাগিব ।


    প্ৰধানমন্ত্ৰীয়ে দেশৰ যিবোৰ জিলাই উন্নতি লাভ কৰিছে, সেইবোৰক আদর্শ হিচাপে লৈ এনে কামত সংশ্লিষ্ট জিলাসমূহৰ কৰ্মপদ্ধতিক ব্যৱহাৰ কৰি আগবাঢ়ি যোৱাৰ পৰামর্শ আগবঢ়ায়।


    প্ৰধানমন্ত্ৰীয়ে জিলা উপায়ুক্তসকলক তেওঁলোকৰ সহকর্মী, সংশ্লিষ্ট জিলাৰ বুদ্ধিজীৱি আৰু বিদ্যালয়-মহাবিদ্যালয়ৰ ছাত্র-ছাত্রীসকলৰ সহায়ত এক সুনির্দিষ্ট ভিজন ডকুমেণ্ট প্ৰস্তুত কৰিবলৈ আৰু সেইখন ১৫ আগষ্টৰ পূৰ্বেই সম্পূৰ্ণ কৰিবলৈ আহ্বান জনায়। সেই ডকুমেণ্টৰ ভিত্তিত তেওঁলোকে যি সংকল্প গ্রহণ কৰিব, তাৰ ভিতৰত ১০ ৰপৰা ১৫টা বিশেষ লক্ষ্য চিহ্নিত কৰিব, যি অহা ২০২২ চনৰ ভিতৰত পূৰণ কৰা সম্ভৱ ।


    প্ৰধানমন্ত্ৰীয়ে উপায়ুক্তসকলক www.newindia.in ত গৈ ‘ সংকল্প ছে সিদ্ধি ’ আন্দোলনৰ তথ্য আৰু ইয়াৰ কাম-কাজ সন্দৰ্ভত জানি লোৱাৰ বাবে কয়। প্ৰধানমন্ত্ৰীয়ে কয় যে তেওঁ যেনেদৰে উপায়ুক্তসকলৰ সৈতে মন্থন কৰিছে, ঠিক তেনেদৰে উপায়ুক্তসকলেও নিজৰ জিলাত এনে কাম কৰিব পাৰে।


    ‘ নতুন ভাৰত ’ ৱেবছাইটটোৰ গুৰুত্বপূর্ণ বৈশিষ্ট্যৰ কথা ব্যাখ্যা কৰি প্রধানমন্ত্রীয়ে কয় যে ইয়াত স্বাধীনতা আন্দোলনৰ ওপৰত এলানি অনলাইন কুঁইজ আৰু ‘ সংকল্প ছে সিদ্ধিলাভ ’ আন্দোলনৰ বিভিন্ন ঘটনাৱলীৰ ভিত্তিত এক বিশেষ দিনপঞ্জীৰ সন্ধান পোৱা যাব ।


    প্ৰধানমন্ত্ৰীয়ে ৰিলে ৰেচক এখন জিলাৰ উন্নয়নমুলক কামৰ সৈতে তুলনা কৰে। তেওঁ কয় যে এটা ৰিলে ৰেচত যেনেকৈ এজন খেলুৱৈৰ পৰা আন এজন খেলুৱৈলৈ বেটনডাল প্ৰেৰণ কৰা হয়, সেইদৰে এজন উপায়ুক্তৰ পৰা আন এজন উপায়ুক্তই বেটনডাল প্ৰেৰণ কৰিব পাৰে।


    প্রধানমন্ত্রীয়ে কয় যে বহু ক্ষেত্রত সজাগতাৰ অভাৱতে কোনো কোনো আঁচনিৰ বাঞ্চিত লক্ষ্যত উপনীত হোৱাটো অসম্ভৱ হৈ পৰে। জিলা উপায়ুক্তসকলে এলইডি বাল্ব, ভীম এপকে ধৰি বিভিন্ন আঁচনিৰ সুফল সম্পর্কে জনসাধাৰণক সজাগ কৰি তোলা উচিৎ । একেদৰে ‘ স্বচ্চ ভাৰত অভিযান ’ আঁচনিৰ সাফল্য নির্ভৰ কৰে সক্রিয় প্রশাসন আৰু সাধাৰণ মানুহৰ সজাগতাৰ ওপৰত। জনসাধা ৰণৰ সক্রিয় অংশগ্রহণৰ জৰিয়তেহে পৰিস্থিতিৰ পৰিৱর্তন সম্ভৱ বুলি কয় প্রধানমন্ত্রীয়ে ।


    প্ৰধানমন্ত্ৰীয়ে উপায়ুক্তসকলক কেবল ফাইলৰ মাজতে আৱদ্ধ নাথাকি জিলাখনৰ আটাইতকৈ ভিতৰুৱা অঞ্চলৰ কঠিন বাস্তৱ, যেনে স্বাস্থ্য সেৱাৰ সমস্যা দৰে দিশবোৰৰ সৈতে মুখামুখি হোৱাৰ আহ্বান জনায়। তেওঁ কয় যে উপায়ুক্তগৰাকীয়ে যিমানে বাহিৰলৈ গৈ পৰিস্থিতিৰ সন্দৰ্ভত অভিজ্ঞতা আহৰণ কৰিব পাৰিব, সিমানেই সক্ৰিয়ভাৱে ফাইলৰ কাম সম্পন্ন কৰিবলৈ সক্ষম হ ’ ব। জিএছটি সন্দৰ্ভত হোৱা আলোচনাত প্রধানমন্ত্রীয়ে উপায়ুক্তসকলক নিজৰ নিজৰ জিলাত ব্যৱসায়ীসকলক জিএছটিক এটি ‘ ভাল আৰু সৰল কৰ ব্যৱস্থা ’ বুলি ব্যাখ্যা কৰিবলৈ নিৰ্দেশ দিয়ে । বাণিজ্যিক কাম-কাজৰ সৈতে জড়িত ব্যক্তি তথা সংস্থা আৰু প্রতিষ্ঠানসমূহক জিএছটিৰ আওঁতাত নথিভুক্ত কৰাৰ বিষয়টো নিশ্চিত কৰাৰ বাবেও তেওঁ সংশ্লিষ্ট জিলাৰ উপায়ুক্তসকলক নিৰ্দেশ দিয়ে। তদুপৰি, সামগ্ৰী সংগ্রহৰ ক্ষেত্রত ই-বিপণন ব্যৱস্থাৰ প্রসাৰতো উপায়ুক্তসকলক সক্রিয় ভূমিকা পালন কৰিবলৈ প্রধানমন্ত্রীয়ে সোঁৱৰাই দিয়ে । ভাষণ প্ৰসংগত প্ৰধানমন্ত্ৰীয়ে মহাত্মা গান্ধীৰ- “ দেশৰ একেবাৰে দৰিদ্র লোকজনৰ জীৱন প্ৰণালী উন্নত কৰি তোলাতোৱেই চৰকাৰী শাসন ব্যৱস্থাৰ মুল লক্ষ্য হোৱা উচিৎ ” শীৰ্ষক বাণীটো পুনৰ আওঁৰায় । তেওঁ উপায়ুক্তসকলক সমাজৰ দুখীয়া লোকসকলৰ বাবে দৈনিক কি কাম কৰিলে, সেই কথাটো নিজকে সুধি চাবলৈ আহ্বান জনায়। তেওঁ দুখীয়া লোকসকলে দিয়া যিকোনো অভিযোগ অতি গুৰুত্ব সহকাৰে শুনিবলৈ কয়।


    শেষত, প্ৰধানমন্ত্ৰীয়ে উপায়ুক্তসকলক তৰুণ আৰু সামৰ্থবান বুলি অভিহিত কৰি সংশ্লিষ্ট জিলাসমূহত ২০২২ৰ নতুন ভাৰত অভিযানৰ সংকল্পবোৰ পুৰণ কৰিবলৈ আহ্বান জনায়। তেওঁ আশা প্ৰকাশ কৰে যে সংকল্পৰ দ্বাৰা সিদ্ধি লাভৰ প্ৰচেষ্টা সফল হ ’ ব আৰু ভাৰতবৰ্ষ এক নতুন শিখৰত উপনীত হ ’ ব।


    ***


    AKT/NT/SH/DB

    
    
    (Release ID: 1500029) Visitor Counter : 1
    
    

      Background release reference

      PM addresses district collectors from across the country, via video conference, on the theme of “New India - Manthan”
      This link will take you to a webpage outside this websiteinteractive page. Click OK to continue.Click Cancel to stop : httts://www.google.com