      প্ৰধানমন্ত্ৰীৰ কাৰ্যালয়

      ভাৰত ত্যাগ আন্দোলনৰ ৭৫সংখ্যক বৰ্ষপূৰ্তি উপলক্ষে সংসদৰ বিশেষ অধিবেশনত প্ৰধানমন্ত্ৰীৰ ভাষণ
      Posted On: 09 AUG 2017 12:46PM by PIB Guwahati


    ভাৰত ত্যাগ আন্দোলনৰ ৭৫সংখ্যক বৰ্ষপূৰ্তি উপলক্ষে সংসদৰ বিশেষ অধিবেশনত প্ৰধানমন্ত্ৰীৰ ভাষণ


    ভাৰত ত্যাগ আন্দোলনেৰ ৭৫সংখ্যক বৰ্ষপূৰ্তি উপলক্ষে আজি লোকসভাৰ বিশেষ অধিবেশনত ভাষণ আগবঢ়ায় প্রধানমন্ত্রী শ্রী নৰেন্দ্র মোদীয়ে।


    এই উপলক্ষে প্ৰধানমন্ত্ৰীয়ে কয় যে ভাৰত ত্যাগ আন্দোলনৰ দৰে ঘটনাৰ স্মৃতিচাৰণে আমাৰ মনত প্রেৰণাৰ সঞ্চাৰ কৰে আৰু এনে আন্দোলনে ভৱিষ্যৎ প্রজন্মৰ দেশৰ প্ৰতি থকা দায়িত্ব বৃদ্ধি কৰে।


    মহাত্মা গান্ধীৰ দৰে প্রবীণ নেতাসকলৰ প্রসংগত প্রধানমন্ত্রীয়ে কয় যে ভাৰত ত্যাগ আন্দোলনৰ আৰম্ভণিতে তেওঁলোক কাৰাৰূদ্ধ হ ’ লেও আন্দোলনক আগুৱাই নিয়াৰ ক্ষেত্ৰত সেই অভাৱ দূৰ কৰিছিল এচাম নতুন প্রজন্মই।


    দেশৰ স্বাধীনতা আন্দোলনে কেইবাটাও পর্যায়ৰ অতিক্ৰম কৰি আগুৱাইছিল । প্রধানমন্ত্রীয়ে ১৮৫৭ চনৰ পাছৰ পৰা যিসকল নেতাই দেশক অনুসৰণ কৰিছিল, তেওঁলোকৰ স্মৃতি ৰোমন্থণ কৰাৰ সমান্তৰালভাৱে সেই সময়ৰ বিভিন্ন আন্দোলনৰ সন্দৰ্ভতো ব্যাখ্যা আগবঢ়ায়। তেওঁ কয় যে ১৯৪২ চনত আৰম্ভ হোৱা ভাৰত ত্যাগ আন্দোলন নিঃসন্দেহে এটি এক সফল আন্দোলন আছিল । মহাত্মা গান্ধীৰ বলিষ্ঠ আহ্বান ‘ কৰিম অথবা মৰিম ’ ক সাৰোগত কৰি সমাজৰ সকলো স্তৰৰ মানুহ এই আন্দোলনত জঁপিয়াই পৰিছিল ।


    ৰাজনৈতিক নেতাৰ পৰা সাধাৰণ মানুহলৈকে, প্রত্যেকেৰে মাজত এক নতুন শক্তি সঞ্চাৰিত হৈছিল। পাঁচ বছৰে এনেদৰে স্বাধীনতাৰ লক্ষ্যত উপনীত হোৱাত সকলো একাত্ম হৈছিল। সমগ্র জাতি য়ে এটা সাধাৰণ সংকল্প লৈ ঐক্যবদ্ধ হোৱাৰ বাবেই সেয়া সম্ভৱ হৈছিল বুলি উল্লেখ কৰে প্রধানমন্ত্রীয়ে।
    
    বিশিষ্ট লেখক ৰামবৃক্ষ বেণীপুৰী আৰু কবি ছোহনলাল দ্বিবেদীৰ উদ্ধৃত দি প্রধানমন্ত্রীয়ে সেই সময়ৰ সাধাৰণ মানুহৰ আবেগক ভাষাৰে মূর্ত কৰা বুলি ভাষণ প্ৰসংগত কয়।


    তেওঁ লগত কয় যে ভাৰতত বৰ্তমান দুর্নীতি, দৰিদ্রতা, নিৰক্ষৰতা আৰু অপুষ্টিৰ দৰে প্ৰত্যাহ্বানসমূহ মোকাবিলা কৰা প্ৰয়োজন । ইয়াৰ বাবে দৰকাৰ এক ইতিবাচক পৰিৱৰ্তনৰ প্রচেষ্টা আৰু অভিন্ন সংকল্পৰ। স্বাধীনতা সংগ্রামত নাৰীসকলৰ ভূমিকাৰ সন্দৰ্ভতো প্ৰধানমন্ত্ৰী ভাষণত উল্লেখ ধৰে। তেওঁ কয় বর্তমান যুগতো নাৰীসকলে আমাৰ সাধাৰণ লক্ষ্য আৰু উদ্দেশ্য পূৰণত অফুৰন্ত শক্তিৰ যোগাবলৈ সক্ষম।


    অধিকাৰ আৰু কৰ্তব্য সন্দৰ্ভত প্ৰধানমন্ত্ৰীয়ে কয় যে যেতিয়া আমি আমাৰ অধিকাৰকলৈ সম্পূৰ্ণ সজাগ হৈ থাকোঁ, তেতিয়া আমি আমাৰ কৰ্তব্যক পাহৰিলে নহ ’ ব আৰু এই দুয়োটাই আমাৰ জীৱন নিৰ্বাহৰ পথ হ ’ ব লাগিব।


    প্রধানমন্ত্রীয়ে কয় যে ভাৰতত ঔপনিবেশবাদৰ যেনেকৈ সূত্রপাত আৰম্ভ হৈছিল, স্বাধীনতা লাভৰ লগে লগে তাৰ অৱসান ঘটিল। এই ঘটনাক অনুসৰণ কৰি এছিয়া আৰু আফ্রিকাতো ঔপনিবেশিকতাৰ পতন ঘটিল।


    ১৯৪২ চনত আন্তঃৰাষ্ট্ৰীয় প্ৰেক্ষাপটত ভাৰতৰ স্বাধীনতা লাভৰ এক অনুকূল পটভূমি গঢ় লৈছিল বুলি উল্লেখ কৰি প্রধানমন্ত্রীয়ে কয় যে বিশ্বৰ বর্তমান পৰিস্থিতিও ভাৰতৰ প্ৰতি অনুকূল। ১৮৫৭ চনৰ পৰা ১৯৪২লৈ ক্রমান্বয়ে আন্দোলন চলিছিল। কিন্তু ১৯৪২ ৰ পৰা ১৯৪৭লৈ আন্দোলনৰ প্রকৃতি আছিল পৰিৱৰ্তনমুখী, যাৰ ফলত আমাৰ নির্দিষ্ট লক্ষ্য আৰু উদ্দেশ্য পূৰণ সম্ভৱ হৈ পৰে। দেশৰ স্বাধীনতাৰ ৭৫সংখ্যক বর্ষপূর্তিৰ প্ৰতি লক্ষ্য ৰাখি প্রধানমন্ত্রীয়ে ২০১৭-২০২২ লৈ এই পাঁচ বছৰত স্বাধীনতা সংগ্রামীসকলৰ সপোনৰ ভাৰত গঢ়ি তোলাৰ লক্ষ্যৰে যিকোনো ধৰণৰ মত পার্থক্যৰ ঊর্ধ্বত থাকি সাংসদসকলৰ ঐকান্তিকভাবে সজাগ হোৱাৰ আহ্বান জনায়।


    প্রধানমন্ত্রীয়ে কয় যে ১৯৪২ চনৰ বলিষ্ঠ আহ্বান আছিল ‘ কৰিম অথবা মৰিম ’ , কিন্তু বৰ্তমান সময়ত সেইটো ‘ কৰিম আৰু আগলৈয়ো কৰিয়েই থাকিম ’ হোৱা উচিৎ। সেয়েহে আগন্তুক পাঁচ বছৰত ‘ সঙ্কল্প ছে সিদ্ধি ’ ৰ উত্তৰণৰ বাবে আমি শপত ল ’ ব লাগিব। এনেকৈয়েহে আমি আমাৰ কাংক্ষিত লক্ষ্যত উপনীত হ ’ ব পাৰিম।


    দুৰ্নীতি, দুখীয়া লোকসকলক তেওঁলোকৰ অধিকাৰ প্ৰদান, যুৱ প্ৰজন্মক স্বাৱলম্বন, অপুষ্টি দূৰীকৰণ, মহিলা সবলীকৰণৰ বাধা আঁতৰ কৰা আৰু নিৰক্ষৰতা দুৰীকৰণ ইত্যাদি সংকল্পৰে প্ৰধানমন্ত্ৰীয়ে ভাষণৰ সামৰণি মাৰেঃ


    আমি সকলোৱে মিলি দেশৰ পৰা ভ্ৰষ্টাচাৰ দূৰ কৰিম আৰু কৰিয়েই থাকিম


    আমি সকলোৱে মিলি দুখীয়া লোকসকলক তেওঁলোকৰ অধিকাৰ প্ৰদান কৰিম আৰু প্ৰদান কৰিমেই


    আমি সকলোৱে মিলি নৱপ্ৰজন্মক আত্ম-সংস্থাপনৰ সূযোগ প্ৰদান কৰিম আৰু দিয়েই থাকিম


    আমি সকলোৱে মিলি দেশৰ অপুষ্টি সমস্যা দূৰ কৰিম আৰু দূৰ কৰিয়েই থাকিম


    আমি সকলোৱে মিলি মহিলাসকলৰ আগবঢ়াই নিয়াৰ বাধাসমূহ নিঃশেষ কৰিম আৰু কৰিয়েই থাকিম


    আমি সকলোৱে মিলি নিৰক্ষৰতা দুৰ কৰিম আৰু কৰিয়েই থাকিম।


    ****


    AKT/AK/NT

    
    
    (Release ID: 1499393) Visitor Counter : 1
    
    

      Background release reference

      PM addresses Lok Sabha during Special Discussion on the occasion of the 75th anniversary of Quit India Movement
      This link will take you to a webpage outside this websiteinteractive page. Click OK to continue.Click Cancel to stop : httts://www.google.com