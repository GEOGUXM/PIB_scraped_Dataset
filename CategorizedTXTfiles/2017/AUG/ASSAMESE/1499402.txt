      প্ৰধানমন্ত্ৰীৰ কাৰ্যালয়

      দাদা বাছৱানীৰ ৯৯ সংখ্যক জন্মবাৰ্ষিকী উপলক্ষে ভিডিঅ’ কনফাৰেন্সযোগে প্ৰধানমন্ত্ৰীৰ ভাষণ
      Posted On: 02 AUG 2017 3:43PM by PIB Guwahati


    দাদা বাছৱানীৰ ৯৯ সংখ্যক জন্মবাৰ্ষিকী উপলক্ষে ভিডিঅ ’ কনফাৰেন্সযোগে প্ৰধানমন্ত্ৰীৰ ভাষণ


    পুনেত দাদা বাছৱানীৰ ৯৯ সংখ্যক জন্মবাৰ্ষিকী উদযাপন উপলক্ষে আজি প্ৰধানমন্ত্ৰীয়ে ভিডিঅ ’ কনফাৰেন্সযোগে ভাষণ আগবঢ়ায়। ভাষণ প্ৰসংগত তেওঁ ২৭ বছৰৰ পূৰ্বে ৰাষ্ট্ৰসংঘৰ উদ্যোগত অনুষ্ঠিত বিশ্ব ধৰ্মীয় সন্মিলনত দাদা বাছৱানীক প্ৰথম লগ পোৱাৰ কথা দোঁহাৰে। প্ৰধানমন্ত্ৰীয়ে ২০১৩ চনত পুনেত বাছৱানীক লগ পোৱাৰ কথা উল্লেখ কৰে।


    দাদা বাছৱানী নিঃস্বার্থ মানৱ সেবাৰ প্রশংসা কৰে প্রধানমন্ত্রী মোদীয়ে । দাদা বাছৱানীৰ ‘ মেকিং দ্য ৰাইট চইচ ’ চিন্তাধাৰাৰ প্রশংসা কৰি তেওঁ কয় যে মানুহে যদি সঠিক সংকল্প লয়, তেতিয়াহ ’ লে সমাজৰ পৰা দুর্নীতি, জাতপাত, ড্রাগ সমস্যা আৰু অপৰাধ দূৰ কৰা সম্ভৱ । তেওঁ কয় যে ২০২২ চনত ভাৰতে স্বাধীনতা লাভ কৰাৰ ৭৫সংখ্যক বর্ষপূর্তি উপলক্ষে ভাৰতবাসীয়ে আজিয়েই অহা পাঁচ বছৰৰ ভিতৰত ভাৰতৰ স্বাধীনতা সংগ্রামীসকলৰ সপোন বাস্তৱ কৰাৰ সংকল্প ল ’ ব লাগিব । প্ৰধানমন্ত্ৰীয়ে মহাপুৰুষ বাছৱানীৰ মিচনক অনুৰোধ কৰে যে তেওঁলোকেও যেন নিজৰ সাধ্য অনুসৰি এই প্ৰচেষ্টাৰ অংশীদাৰ হয় ।


    দাদা বাছৱানীয়ে প্ৰধানমন্ত্ৰীক ধন্যবাদ জ্ঞাপন কৰাৰ লগতে বৰ্তমান তেওঁক এগৰাকী বিশ্বনেতা হিচাপে অভিহিত কৰে। তেওঁ প্ৰধানমন্ত্ৰীয়ে শুভাৰম্ভ কৰা জন ধন যোজনা, মেক ইন ইণ্ডিয়া, স্বচ্চ ভাৰতৰ দৰে প্ৰচেষ্টাবোৰে এক বাস্তৱিক প্ৰভাৱ পেলাব বুলি কয়। তেওঁ লগতে কয় যে তিনি বছৰতে ভাৰতৰ যথেষ্ট পৰিৱৰ্তন আহিছে। তেওঁ কয় যে ৰাজনীতি নহয়, প্ৰকৃত সময়ত, প্ৰকৃত শিক্ষাইহে ৰাষ্ট্ৰ নিৰ্মাণৰ মুল চাবি-কাঠি। তেওঁ প্ৰতিজন ভাৰতীয়ই গৌৰৱ বোধ কৰিব পৰা এখন ৰাষ্ট্ৰ নিৰ্মাণ কৰিবলৈ সকলোকে আহ্বান জনায়।


    তলত প্রধানমন্ত্রীৰ ভাষণৰ অনুবাদ তুলি দিয়া হ ’ ল-


    “ শ্রদ্ধাৰ ‘ দাদা ’ জে পি বাছৱানী ক তেওঁৰ ৯৯তম জন্ম দিবস উপলক্ষে মই বহুত বহুত শুভেচ্ছা জনাইছোঁ ।


    জন্মদিন দাদা বাছৱানী ৰ কিন্তু, তেওঁৰ পৰা মোৰহে আশীর্বাদ লাভৰ সৌভাগ্য হৈছে।


    দাদা বাছৱানী য়ে শতবর্ষত ভৰি দিয়াৰ উপলক্ষে আয়োজিত এই সমাৰোহত উপস্থিত থকা সকলোকে মই আন্তৰিক অভিনন্দন জনাইছোঁ ।


    দাদা বাছৱানীৰ লাখ লাখ শিষ্যৰ বাবে তেওঁৰ নির্মল আৰু অমায়িক মিচিকিয়া হাঁহিটো সকলোৰে পৰিচিত।


    তেওঁৰ সহজ-সৰল মনোভাৱৰ সৈতে মোৰ ২৭ বছৰ পূৰ্বে পৰিচয় হৈছিল ।


    ৰাষ্ট্রসংঘত সেই সময়ত আয়োজিত ‘ বিশ্ব ধর্মীয় সন্মিলন ’ ত মোৰো যোৱাৰ সৌভাগ্য হৈছিল। তেতিয়া তেওঁৰ সৈতে ৰাষ্ট্র নির্মাণ আৰু সামাজিক কর্তব্য সন্দৰ্ভত কেইবা ঘন্টা যোৰা আলোচনা কৰিছিলোঁ ।


    ২০১৩ চনত পুনেত আমি দুয়োজনে সাধু বাছৱানী কলেজ অফ নাৰ্চিঙৰ উদ্বোধন কৰিছিলোঁ ।

    যোৱা বছৰ দাদা বাছৱানী যেতিয়া দিল্লীলৈ আহিছিল, তেতিয়াও আৰু এবাৰ তেওঁক লগ পোৱা সৌভাগ্য হৈছিল। তেতিয়াও আমি শিক্ষা আৰু স্বাস্থ্যৰ দৰে গুৰুত্বপূর্ণ বিষয়ত বহু সময় আলোচনা কৰিছিলোঁ। আজি আপোনাৰ ওচৰত সোশৰীৰে উপস্থিত থাকি বাৰ্তালাপ কৰিব পৰা হ ’ লে ভাল আছিল, কিন্তু কেতবোৰ অপৰিহার্য দায়িত্বৰ কাৰণে যাব নোৱাৰিলোঁ।


    বন্ধুসকল,


    দাদা বাছৱানীৰ ব্যক্তিত্বই আধুনিক ভাৰতৰ সন্ন্যাসীসকলৰ পৰম্পৰাৰ আধ্যাত্মিক যাত্রাক আগুৱাই নিছে।


    যেতিয়াই আমাৰ দেখা-দেখি হয়-তেওঁৰ ব্যক্তিত্বত সন্তুষ্টি, বিনম্রতা আৰু প্রেমৰ বাস্তৱিক শক্তিৰ প্রাণস্পন্দন অনুভৱ হৈছে। আনৰ বাবে নিজৰ সর্বস্ব উজাৰি দিয়া প্রবৃত্তি হৈছে দাদা বাছৱানীৰ জীৱনৰ মুল ভিত্তি। দাদা জে পি বাছৱানীৰ এটা কথা মোৰ প্রায় মনত পৰে। সেয়া হ ’ ল-


    তুমি যিমান ভাল কৰিব পাৰা, কৰা ।


    তুমি যিমান মানুহৰ ভাল কৰিব পাৰা, কৰা!


    তুমি যেনে ধৰণে ভাল কৰিব পাৰা, কৰা ।


    আৰু
    যিমান অধিক ভাল কৰিব পাৰা, কৰা!


    দাদা বাছৱানীৰ এই দিব্য বচনে মানৱতাক শক্তিশালী কৰাৰ মাৰ্গ দৰ্শন কৰে।


    আমাৰ সমাজত কিমান দুখীয়া, নিচলা, দলিত, শোষিত, বঞ্চিত মানুহ আছে! তেওঁলোকৰ নিজৰ পৰিস্থিতি চম্ভালিবৰ বাবে যুঁজ আৰু পৰিশ্রম কৰে।


    সাধু বাছৱানী মিশনে বছৰ পাছত বছৰ ধৰি উন্নয়নৰ জৰিয়তে এই লোকসকলৰ জীৱন স্বচ্ছন্দ কৰাৰ চেষ্টা অব্যাহত আছে। মই তেওঁলোকক আন্তৰিক অভিনন্দন জনাইছোঁ ।


    বন্ধুসকল,


    আপোনালোক সকলোৱে আজি ‘ দাদা ’ ৰ জন্মবার্ষিকী উদযাপন কৰা দেখি মই আনন্দিত হৈছোঁ । মই আজি বিশেষকৈ আপোনালোকক দুদিন আগৰ আলোচনাৰ বিষয় সন্দৰ্ভত কিছু কথা ক ’ ব বিচাৰেছোঁ । বৰ্তমানৰ পৰিপ্রেক্ষিতত সেই ‘ মেক দ্য ৰাইট চয়ছ ’ অত্যন্ত প্রাসঙ্গিক।


    জীৱনত শুদ্ধ আৰু ভুল বিকল্পৰ সন্দৰ্ভত দাদা বাছৱানী কিমান সুন্দৰ বক্তব্য আগবঢ়াইছে। মই তেওঁৰে উদ্ধৃতি দিব বিচাৰিছোঁ। তেওঁ কৈছিল “ সঠিক বিকল্প বাছনি কৰাৰ আগতে আমাৰ নিজৰ চেতনাক শান্ত কৰিব লাগিব, ভাৱনাক শান্ত কৰিব লাগিব, চাৰিওফালে ঈশ্বৰৰ উপস্থিতি মানি লৈ মুক্ত মনে চিন্তা কৰিলেই আমি সঠিক বিকল্প বাছি উলিৱাব পাৰিম! জীৱনৰ প্রত্যেক অভিজ্ঞতাই আমাক এটা শিক্ষা দিয়ে । সেইটো আমাৰ ওপৰতে নিৰ্ভৰশীল যে আমি কি শিক্ষা গ্ৰহণ কৰিম। ’


    দাদা বাছৱানীৰ এই বাণীৰ পৰা বৰ্তমান প্রজন্মই প্রেৰণা ল ’ ব পাৰে । জীৱনৰ পথত মানুহে সদায় এনে পৰিস্থিতিৰ সম্মুখীন হ ’ ব লগাত পৰে।


    আজি সমাজত চানি ধৰা অপকৰ্মৰ কাৰণ হ ’ ল-কোনটো শুদ্ধ আৰু কোনটো ভুল, সেয়া জানিও একাংশ লোকে ভুলটোকে বাছি লয়।


    দুর্নীতি, জাতপাত, অপৰাধ, ড্রাগছৰ নিছা এই সকলো অনর্থক কামৰ পৰা মুক্ত হোৱাৰ একমাত্ৰ উপায় হ ’ ল প্রত্যেকৰে নিজৰ জীৱনত বিকল্প বাছি লোৱাৰ প্রবৃত্তিক শুধৰাই লোৱাটো ।


    বন্ধুসকল,


    এটা অত্যন্ত সুন্দৰ সংযোগ হ ’ ল যে এই বছৰ চম্পাৰণ সত্যাগ্রহৰ এশ বছৰ সম্পূৰ্ণ হৈছে। চম্পাৰণ সত্যাগ্রহৰ জৰিয়তে মহাত্মা গান্ধীয়ে কেবল দেশৰ সত্যাগ্রহৰ শক্তি সম্পর্কে অবগত কৰিছিল এনে নহয়, তেওঁ সমাজৰ অন্যায়ৰ বিৰুদ্ধে জনসাধাৰণৰ সহযোগত এটি শক্তিশালী মন্ত্র ৰবপে স্থাপন কৰিছিল । এই চম্পাৰণ সত্যাগ্রহৰ শতবর্ষক চৰকাৰে ‘ স্বচ্ছাগ্রহ ’ ৰূপে পালন কৰিছে।


    দাদা বাছৱানীৰ আশীর্বাদে এই ‘ স্বচ্চাগ্রহ ’ ক আৰু অধিক শক্তি যোগাব । মহাত্মা গান্ধীৰ অসম্পূর্ণ কামসমূহ বাস্তবায়িত কৰাত ই সহায় কৰিব।


    আজি ‘ স্বচ্ছ ভাৰত অভিযানে ’ দেশত এক গণ আন্দোলনৰ ৰূপ লৈছে। ২০১৪ৰ ২ অক্টোবৰত যেতিয়া এই অভিযান শুভাৰম্ভ কৰা হৈছিল, তেতিয়া দেশৰ গ্রামীণ স্বচ্চতাৰ হাৰ আছিল মান ৩৯ শতাংশ । আজি সেই হাৰ ৬৬ শতাংশলৈ বৃদ্ধি পাইছে। এটি সুস্থ প্রতিযোগিতা আৰম্ভ হৈছে। গাঁৱে-গাঁৱে, জিলাই-জিলাই ৰাজ্যসমূহৰ মুকলি ঠাইত মলত্যাগ মুক্ত কৰাৰ কামত প্রতিযোগিতা চলিছে। বৰ্তমানলৈকে দেশৰ ২ লাখ ১৭ হাজাৰ গাঁও মুকলি ঠাইত মলত্যাগ মুক্ত বুলি ঘোষণা কৰা হৈছে। দেশৰ পাঁচখন ৰাজ্য - হিমাচল প্রদেশ, হৰিয়ানা, উত্তৰাখণ্ড, ছিকিম আৰু কেৰালা এই তালিকাৰ শীৰ্ষত আছে।


    আপোনালোকে শিক্ষা, নাৰী কল্যাণ আৰু স্বাস্থ্য ক্ষেত্রত যথেষ্ট কাম কৰিছে । স্বচ্চতা অভিযানত আপোনালোক জড়িত হ ’ লে দেশ জনতা শিক্ষিত হৈ উঠাৰ লগতে তেওঁলোকৰ স্বাস্থ্যও ভালে থাকিব ।


    মই আজি এই অনুষ্ঠানৰ জৰিয়তে দেশৰ সকলো সমাজসেৱী সংগঠনক এই দিশত সহায় কৰিবলৈ অনুৰোধ জনাব বিচাৰোঁ।


    বন্ধুসকল,


    শিল-ইটাৰে শৌচালয় নির্মাণ কৰিব পাৰি, কর্মচাৰীসকলক একত্রিত কৰি পথৰ চাফাই কৰোৱাব পাৰি, ৰে ’ ল ষ্টেচন, বাছ আস্থান পৰিষ্কাৰ কৰোৱাব পাৰি, কিন্তু সেইবোৰ সদায় পৰিষ্কাৰ কৰি ৰাখিবলৈ আমি সকলোৱে মিলাপ্ৰীতিৰে কাম কৰিব লাগিব।


    পৰিষ্কাৰ-পৰিচ্ছন্নতা এটা ব্যৱস্থা নহয়, ই মানুহৰ এক সহজাত প্রবৃত্তি। আমাৰ সকলোৰে স্বভাবত এই প্রবৃত্তি অংকুৰিত হ ’ লে, ঐকান্তিকতাৰে লগতে নিয়মিত অভ্যাস কৰিলে, এই প্রবৃত্তি আমাৰ সমাজৰ চৰিত্র হৈ উঠিব ।


    এইদৰেই পৰিৱেশ সংৰক্ষণৰ প্রতি মানুহক সজাগ কৰি তোলা প্রয়োজন । বৰ্তমান জলবায়ু পৰিৱর্তন সমগ্ৰ বিশ্বৰ বাবেই এক ভীষণ সমস্যা হৈ পৰিছে। যিমান পাৰি গছপুলি ৰোপণ, পেলনীয়া সামগ্ৰীৰ পৰা শক্তি উৎপাদন, সৌৰশক্তি উৎপাদনৰ প্রতি মানুহৰ আগ্রহ বৃদ্ধি, পানী সংৰক্ষণৰ বাবে মানুহক প্রেৰণা যোগাই আমাৰ প্রকৃতিক পৰিৱেশ অনুকূল কৰিব লাগিব ।


    বন্ধুসকল,


    দাদা বাছৱানী আৰু তেওঁৰ সংস্থাৰ মোৰ প্ৰতি ইমান চেনেহ আছে বাবে মই সেই অধিকাৰ লৈয়েই আপোনালোকৰ ওচৰত এটি অনুৰোধ কৰিব বিচাৰিছোঁ।


    আমাৰ দেশে ২০২২ চনত স্বাধীনতাৰ ৭৫সংখ্যক বৰ্ষপূর্তি উৎসৱ পালন কৰিব । দাদা বাছৱানী নিজেই স্বাধীনতা আন্দোলনেৰ সাক্ষী। দেশৰ স্বাধীনতাৰ বাবে প্রাণ আহুতি দিয়া আমাৰ দেশৰ বীৰ সন্তানসকলৰ সপোন আজিও অসম্পূর্ণ হৈয়ে আছে। সমগ্ৰ দেশে ২০২২ চনৰ ভিতৰত সেই অসম্পূর্ণ স্বপ্নক বাস্তবায়িত কৰাৰ সংকল্প লৈছে । এই সংকল্প হৈছে নতুন ভাৰত গঢ়াৰ সংকল্প।


    দাদা বাছৱানীৰ আশীর্বাদ, সাধু বাছৱানী মিচনৰ ইচ্ছাশক্তিয়ে এই সংকল্পক বাস্তৱ ৰূপ দিয়াৰ ক্ষেত্রত সহায় কৰিব । সে ইবাবো মোৰ অনুৰোধ, আপোনালোকৰ সংস্থাই যেন ২০২২চনৰ প্ৰতি লক্ষ্য নির্ধাৰণ কৰে । এন ে লক্ষ্য য ি সংখ্যা ৰে জুখিব পাৰি।


    উদাহৰণস্বৰূপে, আপোনালোকে যদি স্বচ্চতা সম্পর্কে সজাগতা বৃদ্ধিৰ কামত বছৰি ১০ হাজাৰ অথবা ২০ হাজাৰ লোকক, সৌৰশক্তি সম্পর্কে সজাগতা বৃদ্ধিৰ প্ৰতি ৫ হাজাৰ লোকক লক্ষ্য কৰি আগুৱাওক , আপোনালোকৰ সংস্থাই এনেধৰণৰ সংকল্প গ্রহণ কৰিব পাৰে।


    যেতিয়া দেশৰ প্রতিগৰাকী ব্যক্তি, প্রতিটো পৰিয়াল, প্রত্যেক সংস্থাই নিজা নিজা লক্ষ্য নির্ধাৰণ কৰে, তেতিয়াহ ’ লে সেয়া বাস্তবায়িত কৰাৰ বাবে পৰিশ্রম কৰিব, তেতিয়াহে লক্ষ্যত উপনীত হোৱাটো সম্ভৱ হ ’ ব আৰু নতুন ভাৰতৰ সপোনো বাস্তবায়িত হ ’ ব ।


    দাদা বাছৱানীৰ জীৱন দেখিলে আমি সকলোৱে তেওঁকে ভাল পাওঁ, আৰু তেওঁ যাক ভাল পাই, তেওঁলোকৰ বাবে এই শতবর্ষ পালন কেনেকুৱা হ ’ ব, সেয়া আমি স্থিৰ কৰিব লাগিব।


    আপোনালোকৰ প্ৰতি মোৰ পৰামর্শ হ ’ ল যে এই শতবর্ষ পালন এটি বিষয়ক কেন্দ্র কৰি ৰচনা হওঁক, যেতিয়া প্রত্যেক ব্যক্তিয়ে সমাজৰ বাবে কিবা এটা কৰিব, সমাজৰ বাবে জীয়াই থাকিব আৰু মোৰ বিশ্বাস, এইটোৱেই হ ’ ব দাদা বাছৱানীৰ তপস্যাৰ মূর্ত ৰূপ প্রদর্শন।


    দাদা বাছৱানীৰ শিক্ষাই আমাক সদায় এই লক্ষ্যত উপনীত হোৱাত প্রেৰণা যোগাব ।


    আমাৰ সকলোৰে ওপৰত তেওঁৰ আশীর্বাদ বর্ষিত হৈ থাকক এই কামনাৰে মই মোৰ বক্তব্যৰ সামৰণি মাৰিছোঁ । পুনৰবাৰ আপোনালোক সকলোকে বহুত বহুত শুভেচ্ছা জনাইছোঁ ।


    ধন্যবাদ!!! ”


    ****


    AKT/NT /DB

    
    
    (Release ID: 1499402) Visitor Counter : 1
    
    

      Background release reference

      PM addresses 99th birthday celebrations of Dada Vaswani via video conference
      This link will take you to a webpage outside this websiteinteractive page. Click OK to continue.Click Cancel to stop : httts://www.google.com