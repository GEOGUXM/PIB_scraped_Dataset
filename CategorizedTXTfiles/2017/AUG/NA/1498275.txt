      وزارتِ تعلیم

      معیاری اعلیٰ تعلیم
      Posted On: 03 AUG 2017 2:56PM by PIB Delhi


    نئی دہلی،03 اگست ۔فروغ وسائل انسانی کے مرکزی وزیر مملکت ڈاکٹر مہندرناتھ پانڈے نے راجیہ سبھی میں ایک سوال کے تحریر ی جواب میں بتایا کہ


    (الف )ا ٓل انڈیا کونسل فار ٹیکنیکل ایجوکیشن ( اے آئی سی ٹی ای ) نے اے آئی سی ٹی ای سے منظورشدہ تعلیمی اداروں میں معیاری تعلیم کو یقینی بنانے کی غرض سے کورسوں کی تدریس اور تجدید کی منظوری دئے جانے کے طریقے سے تکنیکی تعلیم کو ضابطہ بند کرنے کی غرض سے متعدد اصول اور معیارات مقرر کئے ہیں ۔ یونیورسٹی گرانٹس کمیشن (یو جی سی ) ، پرائیویٹ یونیورسٹیوں میں معیارات کی پاسداری یعنی مینٹی ننس آف اسٹینڈرڈس ان پرائیویٹ یونیورسٹیز ریگولیشن 2003 کی رو سے یوجی سی پہلے ہی ملک کی 278 پرائیویٹ یونیورسٹیوں میں سے 159 پرائیویٹ یونیورسٹیوں کا جائزہ موقع پر پہلے ہی لےچکی ہے۔ اس کا مقصد یہ طے کرنا ہے کہ آیا پرائیویٹ یونیورسٹیاں پروگرام ،تعلیم ڈھانچہ جاتی سہولیات مالی افادیت وغیر ہ کے کم سے کم شرائط کی پابندی کررہی ہیں ۔ یہ شرائط یوجی سی اور دیگر متعلقہ قانونی اداروں اور کونسلوں کے ذریعہ نافذ کی گئی ہیں۔ یوجی سی کی وزیٹنگ کمیٹی کی رپورٹ متعلقہ پرائیویٹ یونیورسٹی کو بھیج دی جاتی ہے تاکہ وہ یونیورسٹی یوجی سی کمیٹی کے ذریعہ دئے گئے مشوروں اور تجاویز پر اپنی تعمیل کی رپورٹ بھیج سکیں ۔ یوجی سی کمیٹی کی رپورٹ اور پرائیویٹ یونیورسٹی کے ذریعہ بھیجی گئی تعمیل ہدایات کی رپورٹ یوجی سی کی کمیٹی کے ممبران کے سامنے غوروخوض کے لئے پیش کی جاتی ہے اور کمیٹی کی سفارشات کمیشن کو پیش کی جاتی ہیں تاکہ کمیشن اس معاملے میں حتمی فیصلہ لے سکے۔


    (ب) متعدد عالمی درجہ کاری کے مطابق دنیا کی 20 اعلیٰ ترین یونیورسٹیوں میں سے ایک بھی ہندوستانی یونیورسٹی شامل نہیں ہے ۔ اعلیٰ تعلیمی اداروں کی ڈھانچہ جاتی سہولیات میں سرمایہ کاری میں اضافے کے لئے ہائر ایجوکیشن فائننسنگ ایجنسی (ایچ ای ایف اے ) 300 کروڑروپے کے پونجی سرمائے سے قائم کی گئی ہے اور ایچ ای ایف اے کو کمپنی ایکٹ 2013 کی دفعہ 8 کے تحت کمپنی کادرجہ دیا گیا ہے۔ یہ ادارہ ڈھانچہ جاتی سہولیات کے لئے بازارسے قرض / بانڈ کے ذریعہ سرمایہ حاصل کرے گا۔ جس سے اعلیٰ تعلیمی اداروں کے تحقیقی شعبوں کی ڈھانچہ جاتی سہولیات میں بہتری پیدا کی جاسکے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش۔ رم


    U-3742

    
    
    (Release ID: 1498275) Visitor Counter : 2