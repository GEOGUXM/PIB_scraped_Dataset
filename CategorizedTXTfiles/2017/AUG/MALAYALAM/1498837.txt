      ആയുഷ്‌

      ദേശീയ ആയുഷ് ദൗത്യം
      Posted On: 08 AUG 2017 5:00PM by PIB Thiruvananthpuram


    രാജ്യത്ത് ആയുഷ് സംവിധാനത്തിനുള്ള വൈദ്യശാസ്ത്രം പ്രോത്സാഹിപ്പിക്കുന്നതിന് കേന്ദ്ര ഗവണ്‍മെന്റ് ആരംഭിച്ച ദേശീയ ആയുഷ് ദൗത്യത്തിന് കീഴില്‍ 2016-17 വര്‍ഷം 41711.849 ലക്ഷം രൂപ കൈമാറിയതായി കേന്ദ്ര ആയുഷ് മന്ത്രി ശ്രീ ശ്രീപാദ് യെസോ നായിക് രാജ്യസഭയില്‍ അറിയിച്ചു. 2015-16 വര്‍ഷം 33,101.248 ലക്ഷം രൂപയും 2014-15 വര്‍ഷം 7528.707 ലക്ഷം രൂപയും അനുവദിച്ചു. ദൗത്യത്തിന്റെ മാനദണ്ഡങ്ങള്‍ പ്രകാരം സംസ്ഥാനങ്ങള്‍ സമര്‍പ്പിച്ച വാര്‍ഷിക കര്‍മ്മ പദ്ധതിക്ക് അനുസൃതമായിട്ടാണ് സഹായധനം നല്‍കുന്നത്. ആയുഷ് സേവനങ്ങളുടെ മികച്ച ലഭ്യത, ആയുഷ് വിദ്യാഭ്യാസ സ്ഥാപനങ്ങള്‍ ശക്തിപ്പെടുത്തല്‍, ആയുര്‍വേദ, സിദ്ധ, യൂനാനി, ഹോമിയോപ്പതി മരുന്നുകളുടെ ഗുണനിലവാരം ഉറപ്പ് വരുത്തല്‍, ഈ മരുന്നുകളുടെ അസംസ്‌കൃത വസ്തുക്കള്‍ സ്ഥിരമായി ലഭിക്കുന്നതിന് ഔഷധ ചെടികളുടെ വ്യാപനം തുടങ്ങിയവയാണ് ദേശീയ ആയുഷ് ദൗത്യം വിഭാവനം ചെയ്യുന്നത്.

    
    
    (Release ID: 1498837) Visitor Counter : 11
    
    
      This link will take you to a webpage outside this websiteinteractive page. Click OK to continue.Click Cancel to stop : www.pib.nic.in