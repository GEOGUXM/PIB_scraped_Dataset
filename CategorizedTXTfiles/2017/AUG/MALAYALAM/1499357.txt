      പാര്‍ലമെന്ററികാര്യ മന്ത്രാലയം

      വര്‍ഷകാല സമ്മേളനത്തിന് സമാപനം; ഇരു സഭകളും അനിശ്ചിതകാലത്തേക്ക് പിരിഞ്ഞു
      Posted On: 11 AUG 2017 4:36PM by PIB Thiruvananthpuram


    ജൂലൈ 17ന് ആരംഭിച്ച പാര്‍ലമെന്റിന്റെ വര്‍ഷകാല സമ്മേളനത്തിന് സമാപനം. ഇരു സഭകളും അനിശ്ചിതകാലത്തേക്ക് പിരിഞ്ഞു. 19 സിറ്റിങ്ങുകളിലായി 26 ദിവസം നീണ്ട വര്‍ഷകാല സമ്മേളനം പ്രധാന വിഷയങ്ങളിലുള്ള ചര്‍ച്ചകള്‍ക്കും രാഷ്ട്രപതി, ഉപരാഷ്ട്രപതി തിരഞ്ഞെടുപ്പുകള്‍ക്കും വേദിയായി. ഈ സമ്മേളനത്തില്‍ ലോക്‌സഭയുടെ ഉത്പാദനക്ഷമത 77.94 ശതമാനവും രാജ്യസഭയുടെ ഉത്പാദനക്ഷമത 79.95 ശതമാനവുമാണെന്ന് കേന്ദ്ര പാര്‍ലമെന്ററി കാര്യ മന്ത്രി ശ്രീ അനന്ത്കുമാര്‍ പറഞ്ഞു.

    സമ്മേളനകാലയളവില്‍ ലോക്‌സഭയില്‍ 17 ബില്ലുകള്‍ അവതരിപ്പിക്കുകയും 14 ബില്ലുകള്‍ പാസ്സാക്കുകയും ചെയ്തു. രാജ്യസഭ 9 ബില്ലുകള്‍ പാസ്സാക്കി. ക്വിറ്റ് ഇന്ത്യ പ്രസ്ഥാനത്തിന്റെ 75-ാം വാര്‍ഷികത്തോടനുബന്ധിച്ച് പാര്‍ലമെന്റിന്റെ ഇരുസഭകളിലും പ്രത്യേക ചര്‍ച്ച നടത്തുകയും ഇതാദ്യമായി നവഭാരതത്തിനായുള്ള സങ്കല്‍പ് സേ സിദ്ധി പ്രതിജ്ഞയെടുക്കുകയും ചെയ്തു. ചരക്ക് സേവന നികുതി ജമ്മു കശ്മീര്‍ സംസ്ഥാനത്തേക്കും വ്യാപിപ്പിക്കാനുള്ള ബില്ലും ഈ സമ്മേളനത്തിന്റെ നേട്ടമാണെന്നും ഇത് സാമ്പത്തിക ഏകീകരണത്തിന് വഴി തെളിക്കുമെന്നും മന്ത്രി പറഞ്ഞു.
    

    
    (Release ID: 1499357) Visitor Counter : 2
    
    
      This link will take you to a webpage outside this websiteinteractive page. Click OK to continue.Click Cancel to stop : pib.nic.in