      PIB Headquarters

      'സങ്കല്‍പ് സേ സിദ്ധി' വെള്ളായണി കാര്‍ഷിക കോളേജില്‍
      Posted On: 29 AUG 2017 11:53AM by PIB Thiruvananthpuram


    
    രാജ്യത്തെ കര്‍ഷകന്റെ വരുമാനം ഇരട്ടിയാക്കുന്നതിന് കേന്ദ്ര ഗവണ്‍മെന്റ് ആവിഷ്‌ക്കരിച്ചിട്ടുള്ള സങ്കല്‍പ് സേ സിദ്ധി പരിപാടിയുടെ ഭാഗമായി തിരുവനന്തപുരത്തെ സാങ്കേതിക വിദ്യാ ദിനാചരണം തിരുവനന്തപുരത്തെ വെള്ളായണി കാര്‍ഷിക കോളേജില്‍ നാളെ നടക്കും. കേരള കാര്‍ഷിക സര്‍വ്വകലാശാല വിജ്ഞാപനം ഡയറക്ടറേറ്റിന്റെ നേതൃത്വത്തില്‍ കാര്‍ഷിക കോളേജ് വെള്ളായണിയും, മിത്രനികേതന്‍ കൃഷി വിജ്ഞാന്‍ കേന്ദ്ര വെള്ളനാടും സംയുക്തമായി സംഘടിപ്പിച്ചിട്ടുള്ള പരിപാടിയില്‍ ഏഴിന കര്‍മ്മ പരിപാടിയുടെ വിശദീകരണവും നവഭാരത പ്രതിജ്ഞ എടുക്കലും ഉള്‍പ്പെടുത്തിയിട്ടുണ്ട്.


    കേരള കാര്‍ഷിക സര്‍വ്വകലാശാല വൈസ് ചാന്‍സലര്‍ പ്രൊഫ. (ഡോ.) പി. രാജേന്ദ്രന്‍ അദ്ധ്യക്ഷത വഹിക്കുന്ന ചടങ്ങ് കൃഷി വകുപ്പ് മന്ത്രി ശ്രീ. വി.എസ്. സുനില്‍ കുമാര്‍ ഉദ്ഘാടനം ചെയ്യും. ബംഗലൂരൂ എ.റ്റി.എ.ആര്‍.ഐ. ഡയറക്ടര്‍ ഡോ. ശ്രീനാഥ് ദീക്ഷിത് മുഖ്യപ്രഭാഷണം നടത്തും. കേരള കാര്‍ഷിക സര്‍വ്വകലാശാല ഡയറക്ടര്‍ ഓഫ് എക്സ്റ്റന്‍ഷന്‍ ഡോ. ജിജു പി. അലക്‌സ് സങ്കല്‍പ് സേ സിദ്ധി പരിപാടിയുടെ വിശദീകരണം നിര്‍വ്വഹിക്കും. വെള്ളായണി കാര്‍ഷിക കോളേജ് അസോസിയേറ്റ് ഡയറക്ടര്‍ പ്രൊഫ. (ഡോ.) ഉമാമഹേശ്വരന്‍ നവഭാരത പ്രതിജ്ഞാ വാചകം ചൊല്ലിക്കൊടുക്കും.

    
    
    (Release ID: 1501084) Visitor Counter : 3
    
    
      This link will take you to a webpage outside this websiteinteractive page. Click OK to continue.Click Cancel to stop : pib.nic.in