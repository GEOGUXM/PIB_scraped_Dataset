      PIB Headquarters

      ഇഗ്നോവിന്റെ വിദ്യാഭ്യാസ കോണ്‍ക്ലേവ്
      Posted On: 17 AUG 2017 12:22PM by PIB Thiruvananthpuram


    ഇന്ദിര ഗാന്ധി നാഷണല്‍ ഓപ്പണ്‍ യൂണിവേഴ്‌സിറ്റി തിരുവനന്തപുരം മേഖലാ കേന്ദ്രത്തിന്റെ ആഭിമുഖ്യത്തില്‍ 'എഡ്യൂക്കേഷന്‍ ഫോര്‍ സോഷ്യല്‍ ഇന്‍ക്ലൂഷന്‍: എ കോണ്‍ക്ലേവ്; എന്ന പരിപാടി നാളെ (2017 ആഗസ്റ്റ് 17) ഇഗ്‌നോ മേഖലാ കേന്ദ്രം സെമിനാര്‍ ഹാളില്‍ വച്ച് നടക്കും.


    ട്രാന്‍സ്‌ജെന്‍ഡര്‍ വിഭാഗത്തിന്റെ ശാക്തീകരണമാണ് പരിപാടിയുടെ ലക്ഷ്യം . സെലിബ്രിറ്റി കോച്ച് ശ്രീമതി ലിസ്സി ഷാജഹാന്‍ നയിക്കുന്ന സമ്പര്‍ക്കപരിപാടി 9.30 ഓടെ ആരംഭിക്കുന്നതാണ്.


    വൈകിട്ട് മൂന്നുമണിയോടെ ആരംഭിക്കുന്ന മെറിറ്റ് ഈവനിംഗില്‍ 2016 നടന്ന സിവില്‍ സര്‍വീസ് പരീക്ഷയില്‍ ഉന്നത വിജയം കരസ്ഥമാക്കിയ ഇഗ്‌നോ തിരുവനനതപുരം മേഖലാ കേന്ദ്രത്തിലെ വിദ്യാര്‍ത്ഥികളായ തെരേസ ജോസഫ്, അഖില്‍ എസ്, രഹ്ന ആര്‍ എന്നിവരെ ആദരിക്കും.


    വിഭിന്ന വിഷയങ്ങളില്‍ ഇന്ദിര ഗാന്ധി നാഷണല്‍ ഓപ്പണ്‍ യൂണിവേഴ്‌സിറ്റിയില്‍ നിന്നും സ്വര്‍ണ്ണ മെഡല്‍ കരസ്ഥമാക്കിയ സുമി പി, റിച്ചാര്‍ഡ് ജ്യൂണോ രാജ്, ജെസ്സി പീറ്റര്‍, മിമി എസ് എസ്, പ്രിയങ്ക ബി, അരുണ്‍ ദാസ് എന്നിവര്‍ ചടങ്ങില്‍ സ്വര്‍ണ്ണ മെഡലും സര്‍ട്ടിഫിക്കറ്റും സ്വീകരിക്കും.


    അഡീഷണല്‍ ചീഫ് സെക്രട്ടറി ശ്രീ. ജെയിംസ് വര്‍ഗീസ് ഐ എ എസ്, ചലച്ചിത്ര സംവിധായിക വിധു വിന്‍സെന്റ്, എന്നിവര്‍ ചടങ്ങില്‍ വിശിഷ്ടാതിഥികള്‍ ആയിരിക്കും. ഇഗ്‌നോ തിരുവനന്തപുരം മേഖലാ കേന്ദ്രം ഡയറക്ടര്‍ ഡോ. ബി. സുകുമാര്‍ ചടങ്ങില്‍ അധ്യക്ഷത വഹിക്കും

    
    
    (Release ID: 1499892) Visitor Counter : 2