      വാര്‍ത്താവിനിമയ, വിവരസാങ്കേതികവിദ്യാ മന്ത്രാലയം

      ബി.എസ്.എന്‍.എല്ലിന്റെ സ്വാതന്ത്ര്യദിന ഓഫര്‍: റോമിംഗിലായിരിക്കുമ്പോഴും വോയ്‌സ്/ എസ്.എം.എസ് ഓഫറുകള്‍ ഉപയോഗിക്കാം
      Posted On: 14 AUG 2017 1:34PM by PIB Thiruvananthpuram


    രാജ്യത്തിനകത്ത് റോമിംഗിലായിരിക്കുമ്പോഴും ഉപഭോക്താക്കള്‍ക്ക് വോയ്‌സ്/ എസ്.എം.എസ്, പ്രത്യേക താരിഫ് ഓഫറുകള്‍ (എസ്.ടി.വി), കോമ്പോ വൗച്ചറുകള്‍ എന്നിവ പ്രയോജനപ്പെടുത്താന്‍ ബി.എസ്.എന്‍.എല്‍ അവസരം നല്‍കുന്നു. 71 ാമത് സ്വാതന്ത്ര്യദിനത്തോടനുബന്ധിച്ച് പ്രഖ്യാപിച്ച 'ട്രൂലി വണ്‍ ഇന്ത്യ' എന്ന ഓഫര്‍ നാളെ (15 ആഗസ്റ്റ് 2017) മുതല്‍ പ്രാബല്യത്തില്‍ വരും. നിലവില്‍ പ്രത്യേക താരിഫ് വൗച്ചറുകളുടെ ആനുകൂല്യം മാതൃ സംസ്ഥാനത്ത്/ ലൈസന്‍സ് സര്‍വീസ് ഏരിയകളില്‍ മാത്രമേ ലഭ്യമാകുന്നുള്ളൂ.


    ഉദാഹരണമായി ഏത് നെറ്റ്‌വര്‍ക്കിലേക്കും പരിധിയില്ലാതെ വിളിക്കാന്‍ സാധിക്കുന്ന എസ്.ടി.വി 349 എന്ന ബി.എസ്.എന്‍.എല്‍ പ്ലാന്‍ ഇപ്പോള്‍ നിലവിലുണ്ട്. നിലവില്‍ റോമിംഗിലായിരിക്കുമ്പോള്‍ ഈ പ്ലാനിന്റെ ആനുകൂല്യങ്ങള്‍ ഉപഭോക്താക്കള്‍ക്ക് ലഭ്യമായിരുന്നില്ല. എന്നാല്‍ ഇനിമുതല്‍ ബി.എസ്.എന്‍.എല്ലിന്റെ സേവനം ലഭ്യമായ ഏത് പ്രദേശങ്ങളിലും യാത്ര ചെയ്യുമ്പോള്‍ ഈ പ്ലാനിലെ ആനുകൂല്യങ്ങള്‍ ലഭ്യമാകും. മറ്റ് താരിഫ് വൗച്ചറുകള്‍ക്കും ഈ സൗകര്യം ലഭ്യമാകും.


    സായുധ സേനാംഗങ്ങള്‍, പ്രൊഫഷനലുകള്‍, ബിസിനസ്സുകാര്‍, വിദ്യാര്‍ത്ഥികള്‍ എന്നിവര്‍ക്കെല്ലാം ഈ ഓഫര്‍ ഏറെ പ്രയോജനം ചെയ്യുമെന്ന് ബി.എസ്.എന്‍.എല്‍ ബോര്‍ഡ് ഡയറക്ടര്‍ (സി.എം ) ശ്രീ.ആര്‍.കെ മിത്തല്‍ പറഞ്ഞു.


    നാഷണല്‍ റോമിംഗ് സൗജന്യമാക്കിയ ഇന്ത്യയിലെ ആദ്യ ടെലികോം ഓപറേറ്ററാണ് ബി.എസ്.എന്‍.എല്‍. 2015 ജൂണ്‍ 15 നാണ് ബി.എസ്.എന്‍.എല്‍ ഇത് നടപ്പില്‍ വരുത്തിയത്.

    
    
    (Release ID: 1499694) Visitor Counter : 2
    
    
      This link will take you to a webpage outside this websiteinteractive page. Click OK to continue.Click Cancel to stop : pib.nic.in