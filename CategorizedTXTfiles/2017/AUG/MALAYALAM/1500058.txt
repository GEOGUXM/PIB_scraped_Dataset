      കുടിവെള്ള, ശുചീകരണ മന്ത്രാലയം

      സ്വച്ഛ് സങ്കല്‍പ് സേ സ്വച്ഛ് സിദ്ധി മത്സരം
      Posted On: 18 AUG 2017 4:17PM by PIB Thiruvananthpuram


    2022 ഓടെ ഇന്ത്യയെ മാലിന്യ മുക്തമാക്കാനുദ്ദേശിച്ചുള്ള പ്രധാനമന്ത്രി ശ്രീ.നരേന്ദ്ര മോദിയുടെ ശുചിത്വഭാരത ദൗത്യവുമായി ബന്ധപ്പെട്ട പ്രവര്‍ത്തനങ്ങളില്‍ ബഹുജനപങ്കാളിത്തം ഉറപ്പുവരുത്തുന്നതിന് കേന്ദ്ര കുടിവെള്ള, ശുചീകരണ മന്ത്രാലയം രാജ്യവ്യാപകമായി ഹ്രസ്വചിത്ര, ഉപന്യാസ, പെയിന്റിംഗ് മത്സരങ്ങള്‍ സംഘടിപ്പിക്കും.


    'സ്വച്ഛ് സങ്കല്‍പ് സേ സ്വച്ഛ് സിദ്ധി' എന്ന ആശയത്തെ ആധാരമാക്കിയാണ് വിവിധ മത്സരങ്ങള്‍ സംഘടിപ്പിക്കുക.
    'ഇന്ത്യയെ ശുചിത്വമുള്ളതാക്കാന്‍ എനിക്കെന്തു ചെയ്യാന്‍ കഴിയും' എന്നതാണ് ഉപന്യാസ മത്സരത്തിന്റെ വിഷയം.
    'ഇന്ത്യയെ ശുചിത്വമുള്ളതാക്കാന്‍ എന്റെ സംഭാവന' എന്ന വിഷയത്തിലാണ് ഹ്രസ്വചിത്ര മത്സരം സംഘടിപ്പിക്കുന്നത്. രണ്ടു മുതല്‍ മൂന്നു മിനിറ്റു വരെ ദൈര്‍ഘ്യമുള്ള ഹ്രസ്വചിത്രങ്ങളാണ് മത്സരത്തിന് പരിഗണിക്കുക.


    'എന്റെ സ്വപ്‌നങ്ങളിലെ ശുചിത്വ ഇന്ത്യ' എന്ന വിഷയം ആസ്പദമാക്കി നടത്തുന്ന പെയിന്റിംഗ് മത്സരത്തില്‍ ഒന്നു മുതല്‍ അഞ്ചുവരെയുള്ള ക്ലാസുകളിലെ വിദ്യാര്‍ത്ഥികള്‍ക്ക് മാത്രമേ പങ്കെടുക്കാന്‍ സാധിക്കൂ.
    ദേശീയതലത്തില്‍ മത്സരത്തില്‍ വിജയിക്കുന്നവര്‍ക്ക് ഒക്ടോബര്‍ രണ്ടിന് നടക്കുന്ന ചടങ്ങില്‍ പുരസ്‌കാരങ്ങള്‍ സമര്‍പ്പിക്കും. ഇതിനു പുറമെ, ജില്ലാ, സംസ്ഥാനതലങ്ങളിലും പുരസ്‌കാരം നല്‍കും.
    അടുത്തമാസം (സെപ്റ്റംബര്‍) 8 വരെ മത്സരത്തിന് എന്‍ട്രികള്‍ സമര്‍പ്പിക്കാം.
    വിശദവിവരങ്ങള്‍ MyGov.in, NewIndia.in, mdws.gov.in എന്നീ വെബ്‌സൈറ്റുകളില്‍ ലഭ്യമാണ്.
    

    
    (Release ID: 1500058) Visitor Counter : 8
    
    
      This link will take you to a webpage outside this websiteinteractive page. Click OK to continue.Click Cancel to stop : pib.nic.in