      മന്ത്രിസഭ

      തിരുവനന്തപുരം-കന്യാകുമാരി റെയില്‍പ്പാത ഇരട്ടിപ്പിക്കുന്നതിനും വൈദ്യുതീകരിക്കുന്നതിനും കേന്ദ്ര മന്ത്രിസഭയുടെ അനുമതി
      Posted On: 03 AUG 2017 12:14PM by PIB Thiruvananthpuram


    തിരുവനന്തപുരം-കന്യാകുമാരി റെയില്‍പ്പാത വൈദ്യുതീകരിക്കുന്നതിനും ഇരട്ടിപ്പിക്കുന്നതിനും പ്രധാനമന്ത്രി ശ്രീ. നരേന്ദ്ര മോദിയുടെ അധ്യക്ഷതയില്‍ ചേര്‍ന്ന സാമ്പത്തിക കാര്യങ്ങള്‍ക്കായുള്ള കേന്ദ്രമന്ത്രിസഭാ ഉപസമിതി അംഗീകാരം നല്‍കി.


    
    86.56 കീലോമീറ്ററാണ് ഈ പാതയുടെ ദൈര്‍ഘ്യം. 1431.9 കോടി രൂപയാണു പ്രതീക്ഷിക്കുന്ന നിര്‍മാണച്ചെലവ്. ഓരോ വര്‍ഷവും പിന്നിടുമ്പോള്‍ അഞ്ചു ശതമാനം വീതം ചെലവു വര്‍ധിക്കുമെന്ന പ്രതീക്ഷയില്‍ പദ്ധതി യാഥാര്‍ഥ്യമാക്കാന്‍ ആകെ 1552.94 കോടി രൂപ ചെലവിടേണ്ടിവരുമെന്നും കണക്കാക്കപ്പെടുന്നു.


    
    2020-21 ആകുമ്പോഴേക്കു പണി പൂര്‍ത്തിയാക്കാനാണു പദ്ധതി. നിര്‍മാണപ്രവര്‍ത്തനം വഴി 20.77 ലക്ഷം ദിവസത്തെ മനുഷ്യാധ്വാനം പ്രത്യക്ഷമായ തൊഴിലവസരമായി ലഭിക്കും.
    ചരക്കു, യാത്രാ തീവണ്ടി ഗതാഗതം വേഗമാര്‍ന്നതാക്കി മാറ്റുമെന്നു മാത്രമല്ല, വരുംകാലത്ത് ഗതാഗതത്തിരക്ക് വര്‍ധിക്കുന്ന സാഹചര്യത്തെ നേരിടാന്‍ ഉതകുകയും ചെയ്യും.


    പശ്ചാത്തലം:
    നല്ലതുപോലെ യാത്രക്കാരുള്ള പാത സമീപസ്ഥ തുറമുഖങ്ങളില്‍നിന്നുള്ള ചരക്കുനീക്കത്തിനും അനിവാര്യമാണ്. വിഴിഞ്ഞം തുറമുഖം 2019ല്‍ പ്രവര്‍ത്തനമാരംഭിക്കുമ്പോള്‍ അവിടേക്കുള്ള ഗതാഗതത്തിന്റെ 30 ശതമാനം റെയില്‍വേ വഴി ആയിരിക്കും എന്നാണു കണക്ക്. തിരുവനന്തപുരം-നാഗര്‍കോവില്‍ പാതയുടെ പരമാവധി ശേഷി ഉപയോഗപ്പെടുത്തിക്കഴിഞ്ഞതിനാല്‍ കന്യാകുമാരിക്കും ചൈന്നൈക്കുമുള്ള തീവണ്ടികള്‍ വളരെയധികം സമയം പിടിച്ചിടേണ്ട സാഹചര്യമാണ് ഉള്ളത്. അധികം തീവണ്ടികള്‍ അനുവദിക്കുന്നതിനും നിലവിലുള്ള തീവണ്ടികളുടെ സമയ കൃത്യത ഉറപ്പുവരുത്തുന്നതിനും പാതയുടെ ശേഷി വര്‍ധിപ്പിക്കേണ്ടതുണ്ട്. ഈ സാഹചര്യത്തില്‍, തിരുവനന്തപുരം-കന്യാകുമാരി പാത ഇരട്ടിപ്പിക്കേണ്ട ആവശ്യമുണ്ട്.
    

    
    (Release ID: 1498228) Visitor Counter : 3
    
    
      This link will take you to a webpage outside this websiteinteractive page. Click OK to continue.Click Cancel to stop : pib.nic.in