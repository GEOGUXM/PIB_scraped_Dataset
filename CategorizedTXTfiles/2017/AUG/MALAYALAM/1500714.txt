      PIB Headquarters

      റബ്ബര്‍ നഴ്‌സറികളുടെ റജിസ്‌ട്രേഷനും നടീല്‍വസ്തുക്കളുടെ സര്‍ട്ടിഫിക്കേഷനും
      Posted On: 23 AUG 2017 6:41PM by PIB Thiruvananthpuram


    റബ്ബര്‍നഴ്‌സറികള്‍ക്ക് രജിസ്‌ട്രേഷനും നടീല്‍വസ്തുക്കള്‍ക്ക് സര്‍ട്ടിഫിക്കേഷനും ഏര്‍പ്പെടുത്തുന്ന റബ്ബര്‍ബോര്‍ഡിന്റെ പദ്ധതി അടുത്ത വര്‍ഷവും തുടരുന്നതാണ്. ശാസ്ത്രീയ രീതീകളിലൂടെ മികച്ച നടീല്‍വസ്തുക്കള്‍ ഉത്പാദിപ്പിക്കുന്ന നഴ്‌സറികള്‍ക്കാണ് റജിസ്‌ട്രേഷന്‍ നല്‍കുന്നത്. ഗുണമേന്മയുള്ള നടീല്‍ വസ്തുക്കളുടെ ഉത്പാദനം, വിതരണം, ഉപയോഗം എന്നിവ ഉറപ്പാക്കുന്നതിനുതകുന്നതാണ് ഈ നടപടി.


    2018 വര്‍ഷത്തേക്കുള്ള റജിസ്‌ട്രേഷനും സര്‍ട്ടിഫിക്കേഷനും ലഭിക്കുന്നതിന് സ്വകാര്യ റബ്ബര്‍ നഴ്‌സറി ഉടമകള്‍ നിര്‍ദ്ദിഷ്ടഫോറത്തില്‍ അപേക്ഷ നല്‍കേണ്ടതാണ്. പൂരിപ്പിച്ച അപേക്ഷകള്‍ 2017 സെപ്റ്റംബര്‍ 15 നകം ബന്ധപ്പെട്ട റീജിയണല്‍ ഓഫീസുകളില്‍ സമര്‍പ്പിക്കണം.


    അപേക്ഷാഫോറവും വിശദവിവരങ്ങളും റബ്ബര്‍ബോര്‍ഡിന്റെ റീജിയണല്‍ ഓഫീസുകളില്‍ നിന്നും, ഡെവലപ്‌മെന്റ് ഓഫീസില്‍ നിന്നും ലഭ്യമാണ്. www .rubberboard.org.inഎന്ന വെബ്‌സൈറ്റിലും ഇത് ലഭ്യമാണ്.

    
    
    (Release ID: 1500714) Visitor Counter : 2