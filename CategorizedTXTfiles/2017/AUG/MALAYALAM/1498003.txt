      രാസവസ്തു, രാസവളം മന്ത്രാലയം

      ജിഎസ്ടിക്ക് ശേഷം യൂറിയയുടെ വില കുറഞ്ഞു
      Posted On: 01 AUG 2017 5:31PM by PIB Thiruvananthpuram


    ചരക്ക് സേവന നികുതി നടപ്പാക്കിയ ശേഷം യൂറിയയുടെ ശരാശരി എംആര്‍പി ബാഗിന് 71 പൈസ വച്ച് കുറഞ്ഞിട്ടുണ്ടെന്ന് കേന്ദ്ര രാസ, വളം വകുപ്പ് സഹമന്ത്രി ശ്രീ മന്‍സുഖ് എല്‍. മാണ്ഡവ്യ ലോക്‌സഭയില്‍ അറിയിച്ചു. ഇതിലൂടെ കര്‍ഷകര്‍ക്ക് ജിഎസ്ടിയുടെ നേരിട്ടുള്ള പ്രയോജനം ലഭിച്ചു. രാജ്യത്തെമ്പാടും സബ്‌സിഡി നിരക്കിലുള്ള രാസവളം ആവശ്യത്തിന് ലഭ്യമാണെന്നും എവിടെയും ദൗര്‍ലഭ്യം റിപ്പോര്‍ട്ട് ചെയ്യപ്പെട്ടിട്ടില്ലെന്നും മന്ത്രി അറിയിച്ചു.
    
    ജിഎസ്ടി പരോക്ഷ നികുതിയായതിനാല്‍ ഡീലര്‍മാരും നിര്‍മ്മാതാക്കളും അവ പിരിച്ച് ഗവണ്‍മെന്റ് ട്രഷറിയില്‍ നിക്ഷേപിക്കുകയാണ് ചെയ്യുക. ജിഎസ്ടി നടപ്പാക്കും മുന്‍പ് വിവിധ സംസ്ഥാനങ്ങളിലെ കര്‍ഷകര്‍ ഒരു ശതമാനം മുതല്‍ ഏഴു ശതമാനം വരെ വിവിധ നിരക്കിലുള്ള നികുതി നല്‍കിയിരുന്നു. ജിഎസ്ടി വന്നതോടെ ഏകീകൃത നികുതി നിരക്കായ അഞ്ച് ശതമാനം മാത്രം വിവിധ സംസ്ഥാനങ്ങളിലെ കര്‍ഷകര്‍ നല്‍കിയാല്‍ മതി. ജിഎസ്ടി നടപ്പാക്കിയ ശേഷം പി&കെ വളങ്ങളുടെ വില ഭൂരിപക്ഷം സംസ്ഥാനങ്ങളിലും കുറഞ്ഞതായും മന്ത്രി കൂട്ടിച്ചേര്‍ത്തു.

    
    
    (Release ID: 1498003) Visitor Counter : 4
    
    
      This link will take you to a webpage outside this websiteinteractive page. Click OK to continue.Click Cancel to stop : www.pib.nic.in