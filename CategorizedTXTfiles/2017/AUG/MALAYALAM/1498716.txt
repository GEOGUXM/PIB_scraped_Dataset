      ആരോഗ്യ, കുടുംബക്ഷേമ മന്ത്രാലയം

      മീസില്‍സ്-റൂബെല്ല പ്രതിരോധ കുത്തിവെയ്പ്പ്: രണ്ടാം ഘട്ട കാമ്പയിനില്‍ കേരളവും ഭാഗമാകും
      Posted On: 07 AUG 2017 5:26PM by PIB Thiruvananthpuram


    മീസില്‍സ്-റുബെല്ല (എംആര്‍) പ്രതിരോധ കുത്തിവെയ്പ്പ് കാമ്പയിന്റെ രണ്ടാം ഘട്ടം കേരളമുള്‍പ്പെടെ എട്ട് സംസ്ഥാനങ്ങളില്‍ ആരംഭിച്ചു. മീസില്‍സ് (അഞ്ചാംപനി), റൂബെല്ല (ജര്‍മന്‍ മീസില്‍സ്) രോഗങ്ങള്‍ 2020 ഓടെ രാജ്യത്തു നിന്നും പൂര്‍ണ്ണമായും നിര്‍മ്മാര്‍ജ്ജനം ചെയ്യുന്നതിനായി കേന്ദ്ര ആരോഗ്യ, കുടുംബക്ഷേമ മന്ത്രാലയം ആവിഷ്‌കരിച്ചതാണ് ഈ കാമ്പയിന്‍. 9 മാസം മുതല്‍ 15 വയസ്സ് വരെ പ്രായമുള്ള കുട്ടികള്‍ക്ക് കാമ്പയിനിലൂടെ എംആര്‍ കുത്തിവെയ്പ് നല്‍കും. ആന്ധ്രാപ്രദേശ്, ചണ്ഡീഗഢ്, ദാദ്ര & നഗര്‍ ഹവേലി, ദാമന്‍ & ദിയു, ഹിമാചല്‍ പ്രദേശ്, തെലങ്കാന, ഉത്തരാഖണ്ഡ് എന്നിവയാണ് രണ്ടാംഘട്ട കാമ്പയിനിനായി തെരഞ്ഞെടുക്കപ്പെട്ട മറ്റ് സംസ്ഥാനങ്ങള്‍. 2017 ഓഗസ്റ്റ് മാസം മുതല്‍ ആരംഭിക്കുന്ന രണ്ടാം ഘട്ട കാമ്പയിനിലൂടെ 3.4 കോടി കുട്ടികള്‍ക്ക് കുത്തിവെയ്പ് നല്‍കുകയാണ് ലക്ഷ്യമിടുന്നത്.


    മീസില്‍സ്-റുബെല്ല (എംആര്‍) പ്രതിരോധ കുത്തിവെയ്പ് കാമ്പയിന്റെ ആദ്യഘട്ടം തമിഴ്‌നാട്, കര്‍ണാടക, ഗോവ, ലക്ഷദ്വീപ്, പുതുച്ചേരി എന്നീ സംസ്ഥാനങ്ങളില്‍ വിജയകരമായി പൂര്‍ത്തീകരിച്ചിരുന്നു. 3.3 കോടി കുട്ടികള്‍ക്കാണ് ആദ്യ ഘട്ടത്തില്‍ കുത്തിവെയ്പ് നല്‍കിയത്. 41 കോടി കുട്ടികള്‍ക്ക് എംആര്‍ കുത്തിവെയ്പ് നല്‍കുകയെന്നതാണ് കാമ്പയിൻറെ ലക്ഷ്യം. തുടര്‍ന്ന് മീസില്‍സ് വാക്‌സിനു പകരം എംആര്‍ വാക്‌സിന്‍ പതിവ് രോഗപ്രതിരോധ കുത്തിവെയ്പുകളുടെ ഭാഗമാക്കും.

    
    
    (Release ID: 1498716) Visitor Counter : 12
    
    
      This link will take you to a webpage outside this websiteinteractive page. Click OK to continue.Click Cancel to stop : pib.nic.in