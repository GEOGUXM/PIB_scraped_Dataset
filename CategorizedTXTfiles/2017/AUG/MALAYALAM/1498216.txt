      PIB Headquarters

      ബി.എസ്.എന്‍.എല്‍. റീകണക്ഷന്‍ മേള
      Posted On: 02 AUG 2017 6:30PM by PIB Thiruvananthpuram


    ബി.എസ്.എന്‍.എല്‍. തിരുവനന്തപുരം ബിസിനസ്സ് ഏര്യ ലാന്‍ഡ് ലൈന്‍ ബ്രോഡ്ബാന്‍ഡ്, ഫൈബര്‍ ടു ഹോം ഉപഭോക്താക്കള്‍ക്കായി റീകണക്ഷന്‍ മേള സംഘടിപ്പിക്കുന്നു. തിരുവനന്തപുരം ജില്ലയിലെ എല്ലാ ബി.എസ്.എന്‍.എല്‍ കസ്റ്റമര്‍ സര്‍വീസ് സെന്ററുകളിലും എക്‌സ്‌ചേഞ്ചുകളിലും നാളെ മുതല്‍ ശനിയാഴ്ച വരെ (ആഗസ്റ്റ് 3 മുതല്‍ 5 വരെ) യാണ് മേള നടക്കുന്നത്.


    കുടിശ്ശിക തുക അടച്ചു തീര്‍ക്കുന്നതിനായി ആകര്‍ഷകമായ ഡിസ്‌കൗണ്ട് സ്‌കീം ഏര്‍പ്പെടുത്തിയിട്ടുണ്ട്. കുടിശ്ശിക കാലയളവ് 1 മുതല്‍ 2 വര്‍ഷം വരെയാണെങ്കില്‍ 10%, 2 വര്‍ഷം മുതല്‍ 3 വര്‍ഷം വരെ 25%, 3 മുതല്‍ 5 വര്‍ഷം വരെ 30%, 5 വര്‍ഷത്തില്‍ കൂടുതലായവര്‍ക്ക് 50% വരെ ഇളവുകള്‍ നല്‍കുന്നതാണ്. അര്‍ഹമായ ഇളവുകളോടെ കുടിശ്ശിക തുക അടത്തു തീര്‍ക്കുന്നതിനും റീ കണക്ഷന്‍ നേടുന്നതിനും ഉപഭോക്താക്കള്‍ ഈ അവസരം പരമാവധി പ്രയോജനപ്പെടു ത്തണമെന്ന് ബി.എസ്.എന്‍.എല്‍. തിരുവനന്തപുരം പ്രിന്‍സിപ്പല്‍ ജനറല്‍ മാനേജര്‍ അറിയിച്ചു.

    
    
    (Release ID: 1498216) Visitor Counter : 2