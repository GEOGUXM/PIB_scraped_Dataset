      ടെക്‌സ്റ്റൈല്‍സ് മന്ത്രാലയം

      ലാല്‍ ബഹദൂര്‍ ശാസ്ത്രി നാഷണല്‍ അക്കാദമി ഓഫ് അഡ്മിനിസ്‌ട്രേഷനിലെ ഫൗണ്ടേഷന്‍ കോഴ്‌സ് ഉദ്ഘാടനം
      Posted On: 29 AUG 2017 5:13PM by PIB Thiruvananthpuram


    മുസൂറിയിലെ ലാല്‍ ബഹദൂര്‍ ശാസ്ത്രി നാഷണല്‍ അക്കാദമി ഓഫ് അഡ്മിനിസ്‌ട്രേഷനിലെ 92-ാമത് ഫൗണ്ടേഷന്‍ കോഴ്‌സിന്റെ ഉദ്ഘാടനം കേന്ദ്ര വാര്‍ത്താവിതരണ പ്രക്ഷേപണ, ടെക്‌സ്റ്റൈല്‍ മന്ത്രി ശ്രീമതി സ്മൃതി സുബിന്‍ ഇറാനി നിര്‍വഹിച്ചു. അടിസ്ഥാനസൗകര്യങ്ങള്‍ നിഷേധിക്കപ്പെട്ടവരില്‍ അവബോധം സൃഷ്ടിക്കണമെന്നും തങ്ങളെ സ്വയം ഇന്ത്യയിലെ പൗരന്മാരുടെ സംരക്ഷകരായി കാണണമെന്നും മന്ത്രി ഓഫീസര്‍ ട്രെയിനികളോട് പറഞ്ഞു. രാജ്യത്തെ പിന്നാക്ക പ്രദേശങ്ങളില്‍ വികസനമെത്തിക്കുന്നതിന് ഓഫീസര്‍ ട്രെയിനികള്‍ അത്യുത്സാഹപൂര്‍വം പ്രവര്‍ത്തിക്കുമെന്നും മന്ത്രി പ്രതീക്ഷ പ്രകടിപ്പിച്ചു. സേവനങ്ങള്‍ കാര്യക്ഷമമായി ജനങ്ങളിലെത്തിക്കാന്‍ ഡിജിറ്റല്‍ ഇന്ത്യ പദ്ധതികളിലൂടെ സാങ്കേതിക വിദ്യയെ സ്വീകരിക്കണമെന്നും ശ്രീമതി സ്മൃതി ഇറാനി കൂട്ടിച്ചേര്‍ത്തു.
    ഓഫീസര്‍ ട്രെയിനികള്‍ക്ക് ഇന്ത്യയുടെ ഭരണഘടനയോട് കൂറ് പ്രഖ്യാപിക്കുന്ന സത്യപ്രതിജ്ഞയും മന്ത്രി ചൊല്ലിക്കൊടുത്തു. ഇന്ത്യയുടെ 17 സിവില്‍ സര്‍വീസുകളില്‍ നിന്നുള്ള 369 പേരും ഭൂട്ടാനിലെ മൂന്നു സര്‍വീസുകളെ പ്രതിനിധീകരിക്കുന്ന 11 ഓഫീസര്‍മാരുമാണ് ഫൗണ്ടേഷന്‍ കോഴ്‌സില്‍ പങ്കെടുക്കുന്നത്.

    
    
    (Release ID: 1501015) Visitor Counter : 4
    
    
      This link will take you to a webpage outside this websiteinteractive page. Click OK to continue.Click Cancel to stop : www.pib.nic.in