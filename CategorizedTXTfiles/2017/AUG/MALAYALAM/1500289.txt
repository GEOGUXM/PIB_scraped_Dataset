      PIB Headquarters

      തിരുവനന്തപുരം - പാലക്കാട് ഡിവിഷനുകളിലെ വിവിധ പദ്ധതികള്‍ റെയില്‍വേ മന്ത്രി നാളെ രാഷ്ട്രത്തിന് സമര്‍പ്പിക്കും
      Posted On: 18 AUG 2017 12:02PM by PIB Thiruvananthpuram


    തിരുവനന്തപുരം - പാലക്കാട് റെയില്‍വേ ഡിവിഷനുകളിലെ വിവിധ പദ്ധതികളും യാത്രാ സൗകര്യങ്ങളും റെയില്‍വേ മന്ത്രി ശ്രീ. സുരേഷ് പ്രഭു നാളെ (19-8-2017) ഉദ്ഘാടനം ചെയ്യും. നാളെ രാവിലെ 11 മണിക്ക് ന്യൂ ഡല്‍ഹിയില്‍ നിന്ന് വീഡിയോ കോണ്‍ഫറന്‍സ് മുഖേനയാണ് ഉദ്ഘാടനം.


    താഴെപ്പറയുന്ന പദ്ധതികളാണ് നാളെ രാഷ്ട്രത്തിന് സമര്‍പ്പിക്കുന്നത്.


    തിരുവനന്തപുരം ഡിവിഷന്‍


    തിരുവല്ല - ചങ്ങനാശ്ശേരി ഇരട്ട പാത
    തിരുവല്ലയ്ക്കും ചങ്ങനാശ്ശേരിക്കുമിടയിലുള്ള 7.94 കിലോ മീറ്റര്‍ ദൈര്‍ഘ്യം വരുന്ന റെയില്‍പാതയുടെ ഇരട്ടിപ്പിക്കല്‍ പൂര്‍ത്തിയാക്കി ഇക്കൊല്ലം മാര്‍ച്ച് 28 ന് കമ്മിഷന്‍ ചെയ്തതാണ്.


    എ.സി. വിശ്രമ മുറികള്‍
    കുടുംബശ്രീയുടെ സഹകരണത്തോടെ തിരുവനന്തപുരം സെന്‍ട്രല്‍ സ്റ്റേഷനില്‍ 48 യാത്രക്കാര്‍ക്കും, കൊല്ലം സ്റ്റേഷനില്‍ 40 യാത്രക്കാര്‍ക്കും പണം കൊടുത്ത് വിശ്രമിക്കാന്‍ സൗകര്യമുള്ള രണ്ട് എ.സി. വിശ്രമ മുറികള്‍. ഒരു മിനി ലൈബ്രറി, ടെലിവിഷന്‍, വാഷ് റൂം കുട്ടികള്‍ക്കുള്ള പ്ലേ സോണ്‍ തുടങ്ങിയവ ഈ വിശ്രമ മുറികളോടനുബന്ധിച്ച് ഒരുക്കിയിട്ടുണ്ട്. മണിക്കൂറിന് 25 രൂപയാണ് വാടക.


    കൊച്ചുവേളിയിലെ നടപ്പാലം
    2.5 കോടി രൂപ ചെലവാക്കി കൊച്ചുവേളി സ്റ്റേഷനില്‍ നിര്‍മ്മിച്ചിട്ടുള്ള ഈ നടപ്പാലമാണ് സംസ്ഥാനത്തെ റെയില്‍വേ സ്റ്റേഷനുകളില്‍ ഏറ്റവും നീളമേറിയത്.


    കൊല്ലത്ത് 10 കോണ്‍ക്രീറ്റ് ബഞ്ചുകള്‍
    കൊല്ലം ജംഗ്ഷനില്‍ ഒരു ലക്ഷം രൂപാവീതം വിലവരുന്ന 10 കോണ്‍ക്രീറ്റ് ബഞ്ചുകള്‍ രാജ്യസഭാംഗം ശ്രീ. സുരേഷ് ഗോപിയുടെ പാര്‍ലമെന്റ് അംഗങ്ങള്‍ക്കായുള്ള വികസന നിധിയില്‍ നിന്നാണ് സ്ഥാപിച്ചിട്ടുള്ളത്.


    ചെങ്ങനൂരിലും എറണാകുളം ജംഗ്ഷനിലും യാത്രക്കാര്‍ക്കുള്ള ലിഫ്റ്റുകള്‍
    ചെങ്ങനൂര്‍ എറണാകുളം ജംഗ്ഷന്‍ എന്നിവിടങ്ങളില്‍ യാത്രക്കാര്‍ക്കായി ലിഫ്റ്റുകള്‍


    കുടിവെള്ള വിതരണം
    ആലുവ, എറണാകുളം ജംഗ്ഷന്‍, എറണാകുളം ടൗണ്‍ എന്നിവിടങ്ങളില്‍ വാട്ടര്‍ വെന്റിംഗ് മെഷീനുകള്‍


    പാലക്കാട് ഡിവിഷന്‍
    കണ്ണൂര്‍ റെയില്‍വേ സ്റ്റേഷനില്‍ പ്ലാറ്റ് ഫോം നം. 1, 2 /3 യാത്രക്കാര്‍ക്കായി രണ്ട് ലിഫ്റ്റുകള്‍

    
    
    (Release ID: 1500289) Visitor Counter : 2