      PIB Headquarters

      ഡിഫന്‍സ് പെന്‍ഷന്‍ അദാലത്ത് പാലക്കാട് നടക്കും
      Posted On: 17 AUG 2017 12:08PM by PIB Thiruvananthpuram


    ഡിഫന്‍സ് പെന്‍ഷന്‍/ഫാമിലി പെന്‍ഷന്‍കാരുടെയും പെന്‍ഷന്‍ നിശ്ചയിക്കല്‍, വിതരണം, കുടുംബ പെന്‍ഷന്‍ എന്നിവ സംബന്ധിച്ചുള്ള പരാതികള്‍ പരിഹരിക്കുന്നതിലേക്കായി ചെന്നൈയിലെ കണ്‍ട്രോളര്‍ ഓഫ് ഡിഫന്‍സ് അക്കൗണ്ട്‌സിന്റെ ആഭിമുഖ്യത്തില്‍ 2017 നവംബര്‍ 13, 14 തീയതികളില്‍ സംസ്ഥാനതല ഡിഫന്‍സ് പെന്‍ഷന്‍ അദാലത്ത് പാലക്കാട് സംഘടിപ്പിക്കുന്നു.
    
    ദേശസാല്‍കൃത ബാങ്കുകള്‍, ട്രഷറി, പെന്‍ഷന്‍ വിതരണ കാര്യാലയം എന്നിവ മുഖേന പെന്‍ഷന്‍ വാങ്ങുന്ന കേരളത്തിലെ വിമുക്ത ഭടന്‍മാര്‍, വിരമിച്ച ഡിഫന്‍സ് സിവിലിയന്‍, കമ്മീഷന്‍ഡ് ഓഫീസര്‍മാര്‍, ഇവരുടെ കുടുംബ/വിധവാ പെന്‍ഷന്‍ പറ്റുന്ന അശ്രിതര്‍ എന്നിവര്‍ക്ക് പെന്‍ഷന്‍ സമ്പന്ധിച്ച എന്തെങ്കിലും പരാതിയുണ്ടെങ്കില്‍ അദാലത്ത് ഓഫീസിലേക്ക് അയ്ക്കണം. അപേക്ഷാ ഫോം www.cdachennai.nc.in എന്ന വെബ്‌സൈറ്റില്‍ ലഭ്യമാണ്. അപേക്ഷകള്‍ 2017 സെപ്റ്റംബര്‍ 30-ന് മുമ്പ് അദാലത്ത് ഓഫീസര്‍, ഓഫീസ് ഓഫ് ദി കണ്‍ട്രോളര്‍ ഓഫ് ഡിഫന്‍സ് അക്കൗണ്ട്‌സ്, 618, അണ്ണാ ശാലൈ, തേനാംപേട്ട്, ചെന്നൈ - 600018 എന്ന വിലാസത്തില്‍ അയയ്‌ക്കേണ്ടതാണ്. ഡിസ്ചാര്‍ജ് ബുക്ക്, PPO/Corr.PPO, ബാങ്ക് പാസ്ബുക്ക് (ബാങ്കിന്റെ വിവരങ്ങള്‍ അടങ്ങിയ ആദ്യപേജും 2017 സെപ്റ്റംബര്‍ വരെ അപ്‌ഡേറ്റ് ചെയ്ത അവസാന രണ്ട് പേജുകളും), മറ്റ് കത്തിടപാടുകള്‍ എന്നിവയുടെ പകര്‍പ്പും പൂരിപ്പിച്ച അപേക്ഷയോടൊപ്പം സമര്‍പ്പിക്കേണ്ടതാണ്.


    കൂടുതല്‍ വിവരങ്ങള്‍ക്ക് 044-24349980 extn:135 (ഫാക്‌സ് : 044-24348142) എന്ന നമ്പറില്‍ ബന്ധപ്പെടുക.

    
    
    (Release ID: 1500026) Visitor Counter : 3
    
    
      Read this release in: English