      വ്യോമയാന മന്ത്രാലയം

      ഉഡാന്‍ പദ്ധതിയുടെ രണ്ടാംഘട്ട ലേലപ്രക്രിയക്ക് തുടക്കം: മുന്‍ഗണനാ പ്രദേശങ്ങളില്‍ വ്യോമയാന ബന്ധം മെച്ചപ്പെടുത്തുന്നതിന് ഊന്നല്‍
      Posted On: 24 AUG 2017 11:38AM by PIB Thiruvananthpuram


    രാജ്യത്തെ ചെറുനഗരങ്ങളെ തമ്മില്‍ ബന്ധിപ്പിച്ചുകൊണ്ട് വിമാനസര്‍വീസ് നടത്താനുള്ള ഉഡാന്‍ പദ്ധതിയുടെ രണ്ടാംഘട്ട ലേലപ്രക്രിയക്ക് ഇന്നു തുടക്കമായി. രാജ്യത്തിന്റെ വടക്കു കിഴക്കന്‍ ഭാഗങ്ങള്‍, ജമ്മു കാശ്മീര്‍, ഉത്തരാഖണ്ഡ്, ഹിമാചല്‍ പ്രദേശ്, ആന്‍ഡമാന്‍ നിക്കോബാര്‍ ദ്വീപുകള്‍, ലക്ഷദ്വീപ് എന്നീ മുന്‍ഗണനാ പ്രദേശങ്ങളില്‍ വ്യോമയാന ബന്ധം മെച്ചപ്പെടുത്തുന്നതിനാണ് രണ്ടാംഘട്ടത്തില്‍ പ്രാധാന്യം നല്‍കുന്നതെന്ന് കേന്ദ്ര വ്യോമയാന മന്ത്രി ശ്രീ.അശോക് ഗജപതി രാജു ന്യൂഡല്‍ഹിയില്‍ വാര്‍ത്താ സമ്മേളനത്തില്‍ അറിയിച്ചു. ഓപറേഷനല്‍ ഫ്‌ളക്‌സിബിലിറ്റി വഴിയും ഹെലികോപ്റ്റര്‍ സര്‍വീസുകള്‍ കൂടുതലായി ആരംഭിച്ചുമാണ് ഇത് സാധ്യമാക്കുക. കഴിഞ്ഞ നാലു മാസങ്ങളായി ഗുണഭോക്താക്കളുമായി ചര്‍ച്ച ചെയ്ത ശേഷമാണ് ഉഡാന്‍ രണ്ടാം ഘട്ടത്തില്‍ മാറ്റങ്ങള്‍ നടപ്പിലാക്കുന്നതെന്ന് ശ്രീ.അശോക് ഗജപതി രാജു വ്യക്തമാക്കി.
    പുതുതായി നടപ്പിലാക്കിയ മാറ്റങ്ങളനുസരിച്ച് 150 കിലോമീറ്ററില്‍ കുറവുള്ള റൂട്ടുകളില്‍ റീജ്യണല്‍ കണക്ടിവിറ്റി സ്‌കീമിനു കീഴില്‍ ഫിക്‌സഡ് വിങ് എയര്‍ക്രാഫ്റ്റുകള്‍ക്ക് സര്‍വീസ് നടത്താം. തെരഞ്ഞെടുത്ത എയര്‍ലെന്‍ ഓപറേറ്റര്‍മാര്‍ക്ക് റീജ്യണല്‍ കണക്ടിവിറ്റി സ്‌കീമിനു കീഴില്‍ സര്‍വീസ് നടത്താന്‍ താല്‍പര്യമുള്ള, മറ്റു എയര്‍ലൈന്‍ ഓപറേറ്റര്‍മാര്‍ക്ക് എന്‍. ഒ. സി അനുവദിക്കാം. എയര്‍ലെനുകളുടെ ലഭ്യത ഇതു വഴി ഉറപ്പുവരുത്താനാവും. മുന്‍ഗണനാ പ്രദേശങ്ങളില്‍മാ്ത്രമാണ് പദ്ധതിക്കു കീഴില്‍ ഹെലികോപ്റ്റര്‍ സര്‍വീസുകള്‍ നടപ്പിലാക്കുക.
    രണ്ടാംഘട്ടത്തില്‍ അന്തിമ ലേലം നടക്കുക സെപ്റ്റംബര്‍ 18നാണ്. പ്രാരംഭ നിര്‍ദ്ദേശങ്ങള്‍ ഒക്ടോബര്‍ 26 വരെ സമര്‍പ്പിക്കാം. നവംബര്‍ 30 ഓടെ തെരഞ്ഞെടുക്കപ്പെട്ട എയര്‍ലൈന്‍ ഓപറേറ്ററുടെ പേര് പ്രഖ്യാപിക്കും.
    വിമാന യാത്രാ ചെലവ് കുറച്ച് ചെറു നഗരങ്ങള്‍ക്കിടയില്‍ വിമാനയാത്ര പ്രോത്സാഹിപ്പിക്കുക എന്ന ലക്ഷ്യത്തോടെ 2016 ഒക്ടോബറിലാണ് ഉഡാന്‍ പദ്ധതി നടപ്പിലാക്കിയത്.

    
    
    (Release ID: 1500683) Visitor Counter : 5
    
    
      This link will take you to a webpage outside this websiteinteractive page. Click OK to continue.Click Cancel to stop : pib.nic.in