      രാഷ്ട്രപതിയുടെ കാര്യാലയം

      ദേശീയ സുരക്ഷാ പുരസ്‌കാരങ്ങള്‍ രാഷ്ട്രപതി സമ്മാനിച്ചു
      Posted On: 17 AUG 2017 4:40PM by PIB Thiruvananthpuram


    ഖനി രംഗത്തെ സുരക്ഷയുമായി ബന്ധപ്പെട്ട 2013, 2014 വര്‍ഷങ്ങളിലെ ദേശീയ സുരക്ഷാ പുരസ്‌കാരങ്ങള്‍ 2017 ഓഗസ്റ്റ് 17 ന് വിഗ്യാന്‍ ഭവനില്‍ നടന്ന ചടങ്ങില്‍ രാഷ്ട്രപതി ശ്രീ രാം നാഥ് കോവിന്ദ് സമ്മാനിച്ചു. ഇന്ത്യ ധാതു സമ്പത്താല്‍ അനുഗ്രഹീതമാണെന്നും, മൊത്തം ആഭ്യന്തര ഉത്പാദനത്തിന്റെ 2.6 ശതമാനം ധാതു മേഖലയാണ് സംഭാവന ചെയ്യുന്നതെന്നും പുരസ്‌കാരം വിതരണം ചെയ്യവേ രാഷ്ട്രപതി പറഞ്ഞു. പത്തു ലക്ഷം പേര്‍ക്ക് ദിനംപ്രതി നേരിട്ട് തൊഴില്‍ നല്‍കുന്ന മേഖലയാണിതെന്നും അദ്ദേഹം പറഞ്ഞു. രാജ്യത്തെ ഖനി രംഗത്ത് സുരക്ഷയും, ക്ഷേമവും ഉറപ്പു വരുത്തുന്നതിന് പ്രോത്സാഹനമേകാന്‍ ദേശീയ സുരക്ഷാ പുരസ്‌കാരത്തിലൂടെ സാധിക്കുമെന്ന് വിശ്വസിക്കുന്നതായും രാഷ്ട്രപതി പറഞ്ഞു.

    ഖനിയുമായി ബന്ധപ്പെട്ട അപകടങ്ങള്‍ തടയുന്നതിനെ പ്രോത്സാഹിപ്പിക്കുന്നതിനായി കേന്ദ്ര തൊഴില്‍ മന്ത്രാലയം നല്‍കുന്നതാണ് ദേശീയ സുരക്ഷാ പുരസ്‌കാരം. മത്സരിക്കുന്ന വര്‍ഷത്തിന് തൊട്ടു മുന്‍പുള്ള മൂന്ന് വര്‍ഷങ്ങളിലെ ഏറ്റവും ദൈര്‍ഘ്യമേറിയ അപകടരഹിത കാലം, അപകടങ്ങളുടെ എണ്ണത്തിലെ കുറവ് എന്നിവപരിഗണിച്ചാണ് പുരസ്‌കാരങ്ങള്‍ നിര്‍ണ്ണയിക്കുന്നത്.

    
    
    (Release ID: 1499943) Visitor Counter : 2
    
    
      This link will take you to a webpage outside this websiteinteractive page. Click OK to continue.Click Cancel to stop : pib.nic.in