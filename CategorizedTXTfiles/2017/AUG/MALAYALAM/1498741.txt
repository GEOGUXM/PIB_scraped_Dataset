      PIB Headquarters

      ശ്രീചിത്രയില്‍ മസ്തിഷ്‌ക്ക വികാസ തകരാറുകള്‍ക്കായുള്ള സമഗ്രകേന്ദ്രം
      Posted On: 07 AUG 2017 5:57PM by PIB Thiruvananthpuram


    

    തിരുവനന്തപുരത്തെ ശ്രീചിത്രാ ഇന്‍സ്റ്റിറ്റ്യൂട്ട് ഓഫ് മെഡിക്കല്‍ സയന്‍സസ് ആന്റ് ടെക്‌നോളജിയുടേയും നാഷണല്‍ ഇന്‍സ്റ്റിറ്റ്യൂട്ട് ഓഫ് സ്പീച്ച് ആന്റ് ഹിയറിംഗിന്റെയും (നിഷ്) സംയുക്ത സംരംഭമായ മസ്തിഷ്‌ക വികാസ തകരാറുകള്‍ക്കായുള്ള സമഗ്രകേന്ദ്രം നാളെ (ആഗസ്റ്റ് 8) വൈകുന്നേരം 4 മണിക്ക് ശ്രീചിത്രാ ഇന്‍സ്റ്റിറ്റ്യൂട്ടില്‍ നടക്കുന്ന ചടങ്ങില്‍ ആരോഗ്യ മന്ത്രി ശ്രീമതി. കെ.കെ ശൈലജ ടീച്ചര്‍ ഉദ്ഘാടനം ചെയ്യും. ഇതോടൊപ്പം ശ്രീചിത്രാ ഇന്‍സ്റ്റിറ്റ്യൂട്ട് സംസ്ഥാന ആരോഗ്യ വകുപ്പുമായി ചേര്‍ന്ന് കേരളത്തിലെ പകര്‍ച്ച വ്യാധികളല്ലാത്ത രോഗങ്ങളുടെ പ്രതിരോധവും നിയന്ത്രണവും എന്ന വിഷയത്തില്‍ തയാറാക്കിയ പ്രോജക്ട് റിപ്പോര്‍ട്ടും ആരോഗ്യമന്ത്രി പുറത്തിറക്കും.


    ശ്രീചിത്രായിലെ അച്യുതമേനോന്‍ സെന്റര്‍ ഫോര്‍ ഹെല്‍ത്ത് സയന്‍സ് സ്റ്റഡീസില്‍ നടക്കുന്ന ചടങ്ങില്‍ ശ്രീചിത്രാ ഇന്‍സ്റ്റിറ്റ്യൂട്ട് ഓഫ് മെഡിക്കല്‍ സയന്‍സസ് ആന്റ് ടെക്‌നോളജി പ്രസിഡന്റ് ശ്രീ. കെ.എം ചന്ദ്രശേഖര്‍ മുഖ്യാതിഥിയായിരിക്കും.ഇന്‍സ്റ്റിറ്റ്യൂട്ട് ഡയറക്ടര്‍ പ്രൊഫസര്‍ ആശാ കിഷോര്‍ പ്രോജക്ട് റിപ്പോര്‍ട്ട് കൈമാറും.


    സംസ്ഥാന പ്ലാനിംഗ് ബോര്‍ഡ് അംഗം ഡോ.ബി ഇക്ബാല്‍, സംസ്ഥാന ആരോഗ്യ സേവന വകുപ്പ് ഡറക്ടര്‍ ഡോ.ആര്‍.എല്‍. സരിത, ഫെഡറല്‍ ബാങ്ക് മാനേജിംഗ് ഡയറക്ടറും സി.ഇ.ഒയുമായ ശ്രീ.ശ്യാം ശ്രീനിവാസന്‍, ന്യൂറോളജി ഡിപ്പാര്‍ട്ടമെന്റ് സീനിയര്‍ പ്രൊഫസര്‍ സഞ്ജീവ് വി തോമസ് എന്നിവര്‍ ആശംസകളര്‍പ്പിച്ച് സംസാരിക്കും.


    സംസ്ഥാന ആരോഗ്യ വകുപ്പിന്റെ സാമ്പത്തികസഹായത്തോടെയാണ് കേരളത്തിലെ 18 വയസ്സിനു മുകളില്‍ പ്രായമുള്ളവരില്‍ സര്‍വേ നടത്തിയത്. ലോകാരോഗ്യ സംഘടന നിര്‍ദ്ദേശിച്ച മാര്‍ഗ്ഗ നിര്‍ദ്ദേശങ്ങള്‍ അവലംബിച്ചുകൊണ്ടാണ് പകര്‍ച്ചവ്യാധികളാല്ലാത്ത രോഗങ്ങള്‍ക്കെതിരെ ജാഗ്രത പുലര്‍ത്തുന്നതിനുള്ള സര്‍വേ പൂര്‍ത്തീകരിച്ചത്.


    ഓട്ടിസത്തിന്റെയും മസ്തിഷ്‌ക്ക വികാസവുമായി ബന്ധപ്പെട്ട മറ്റു വൈകല്യങ്ങളുടെയും ലക്ഷണങ്ങള്‍ അടിസ്ഥാനമാക്കി തലച്ചോറിനുണ്ടാവുന്ന ക്രമ ഭംഗത്തിന്റെ നിര്‍ണ്ണയം, വിലയിരുത്തല്‍, ചികിത്സ, പുനരധിവാസം എന്നിവയിലാണ് മസ്തിഷ്‌ക വികാസ തകരാറുകള്‍ക്കായുള്ള സമഗ്രകേന്ദ്രം ശ്രദ്ധയൂന്നുക.

    
    
    (Release ID: 1498741) Visitor Counter : 3