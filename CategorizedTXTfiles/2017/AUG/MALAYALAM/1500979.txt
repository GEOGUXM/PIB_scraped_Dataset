      ഇലക്ട്രോണിക്സ് & ഐ.ടി മന്ത്രാലയം

      ഗവണ്‍മെന്റ് ഉദ്യോഗസ്ഥര്‍ക്ക് സുരക്ഷിതമായ ഇ-മെയില്‍ സേവനം
      Posted On: 28 AUG 2017 12:31PM by PIB Thiruvananthpuram


    എല്ലാ ഗവണ്‍മെന്റ് ഉദ്യോഗസ്ഥര്‍ക്കും സുരക്ഷിതമായ ആശയ വിനിമയത്തിന് വേണ്ടി ഡിജിറ്റല്‍ ഇന്ത്യ പദ്ധതിയുടെ കീഴില്‍ ഗവണ്‍മെന്റ് ഇ മെയില്‍ സേവനം നല്‍കും. നാഷണല്‍ ഇന്‍ഫര്‍മാറ്റിക്‌സ് സെന്റര്‍ വഴി എല്ലാ കേന്ദ്ര, സംസ്ഥാന ഗവണ്‍മെന്റ് ഉദ്യോഗസ്ഥര്‍ക്കും ഒരു ഇ മെയില്‍ ഐ.ഡി നല്‍കും. ഇതുവരെ 5 ദശലക്ഷം പേര്‍ക്ക് ഈ സേവനം ലഭ്യമാക്കും. ഇതുവരെ 1.6 ദശലക്ഷം പേര്‍ക്ക് ഇ-മെയില്‍ വിലാസം നല്‍കിക്കഴിഞ്ഞു.
    ഗവണ്‍മെന്റ് നടപ്പിലാക്കുന്ന ഇത്തരത്തിലുള്ള ഏറ്റവും വലിയ സേവനമാണിത്. ഗവണ്‍മെന്റുമായി ബന്ധപ്പെട്ട വിവരങ്ങള്‍ കേന്ദ്ര ഗവണ്‍മെന്റിന് നിയന്ത്രണമില്ലാത്തതും രാജ്യത്തിന് പുറത്തുള്ളതുമായ സെര്‍വറുകളിലേക്ക് പോകുന്നത് തടയാന്‍ ഉദ്ദേശിച്ചാണ് ഈ സംവിധാനം.
    സ്വാഭാവിക സംഭാഷണം, റിച്ച് കമ്പോസ്, ഡ്രാഗ് ആന്റ് ഡ്രോപ്, സങ്കീര്‍ണ്ണവും എളുപ്പമുള്ളതുമടക്കം ക്രമീകരിക്കാവുന്ന ഫില്‍ട്ടറുകള്‍, വലിയ ഇന്‍ബോക്‌സ്, ഇ-മെയില്‍, വോയിസ് മെയില്‍ എന്നിവയില്‍ തിരയാനുള്ള സൗകര്യം, മള്‍ട്ടിപ്പിള്‍ കലണ്ടറുകള്‍, കോണ്‍ടാക്ടുകള്‍്, ടാസ്‌ക് ലിസ്റ്റുകള്‍ എന്നിവയെല്ലാം ഈ ഇ-മെയിലിലുണ്ടാവും.
    ജിയോ ഫെന്‍സിംഗ്, ഡിവൈസ് മാപ്പിംഗ് എന്നിവയിലധിഷ്ഠിതമായ വര്‍ദ്ധിച്ച സുരക്ഷാ സംവിധാനങ്ങളും ഈ സേവനത്തിനുണ്ടാവും. എല്ലാ ഗവണ്‍മെന്റ് സംവിധാനങ്ങളും ഈ കേന്ദ്രീകൃത ഇ-മെയില്‍ ശൃംഖലക്കു കീഴില്‍ വരുന്നത് ഗവണ്‍മെന്റ് ഡാറ്റക്ക് ശക്തമായ സുരക്ഷാ സംവിധാനം ഒരുക്കുന്നതിന് സഹായിക്കും.
    @gov.in എന്ന ഡൊമയ്ന്‍ വിലാസത്തിലാണ് ഇ-മെയില്‍ സേവനം ലഭ്യമാവുക. സര്‍ക്കാര്‍.ഭാരത് എന്ന ഡൊമയ്‌നില്‍ പ്രാദേശിക ഭാഷകളിലും സേവനം ലഭ്യമാക്കുന്നത് പരിഗണനയിലാണ്.
    ഔദ്യോഗിക ആശയവിനിമയത്തിന് ഇ-മെയില്‍ ഉപയോഗിക്കുന്നത് ഗവണ്‍മെന്റിന്റെ 'ഗ്രീന്‍ ഗവണ്‍മെന്റ'് ഉദ്യമങ്ങള്‍ക്ക് കരുത്തു പകരുകയും ഉല്‍പ്പാദനക്ഷമത വര്‍ദ്ധിപ്പിക്കുകയും ചെയ്യും. മുതിര്‍ന്ന ഉദ്യോഗസ്ഥരടക്കം തെരഞ്ഞെടുക്കപ്പെട്ട ഒരു യൂസര്‍ ബേസിനായി പരീക്ഷണാടിസ്ഥാനത്തില്‍ ഈ സേവനം ഇപ്പോള്‍ നല്‍കുന്നുണ്ട്.

    
    
    (Release ID: 1500979) Visitor Counter : 14
    
    
      This link will take you to a webpage outside this websiteinteractive page. Click OK to continue.Click Cancel to stop : pib.nic.in