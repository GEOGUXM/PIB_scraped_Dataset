      ആഭ്യന്തരകാര്യ മന്ത്രാലയം

      ഇന്ത്യാ - ചൈന അതിര്‍ത്തിയിലെ ഡോക്ക്‌ലാം അനിശ്ചിതാവസ്ഥ വേഗത്തില്‍ പരിഹരിക്കപ്പെടുമെന്ന് പ്രതീക്ഷ : കേന്ദ്ര ആഭ്യന്തര മന്ത്രി
      Posted On: 21 AUG 2017 12:19PM by PIB Thiruvananthpuram


    ഇന്ത്യാ - ചൈന അതിര്‍ത്തിയിലെ ഡോക്ക്‌ലാം അനിശ്ചിതാവസ്ഥ എത്രയും വേഗം പരിഹരിക്കപ്പെടുമെന്നാണ് പ്രതീക്ഷയെന്ന് കേന്ദ്ര ആഭ്യന്തര മന്ത്രി ശ്രീ. രാജ്‌നാഥ് സിംഗ് പറഞ്ഞു. ഇന്ത്യയുടെ അതിര്‍ത്തികള്‍ കാക്കാന്‍ നമ്മുടെ സുരക്ഷാ സേനയ്ക്ക് കെല്‍പ്പ് ഉണ്ടെന്ന് ആവര്‍ത്തിച്ച അദ്ദേഹം ഇന്ത്യ ഒരിക്കലും ഏതെങ്കിലും രാജ്യത്തെ ആക്രമിക്കുകയോ, കടന്ന് കയറുകയോ ചെയ്തിട്ടില്ലെന്ന് ചൂട്ടിക്കാട്ടി. 'ഏറ്റുമുട്ടലല്ല, മറിച്ച് ശാന്തിയാണ് നമുക്ക് ആവശ്യമെന്ന് ' അദ്ദേഹം കൂട്ടിച്ചേര്‍ത്തു.


    ന്യൂ ഡല്‍ഹിയില്‍ ഇന്‍ഡോ - തിബറ്റന്‍ ബോര്‍ഡര്‍ പോലീസിന്റെ (ഐ.റ്റി.ബി.റ്റി.) എല്ലാ അയല്‍രാജ്യങ്ങളുമായും സൗഹാര്‍ദ്ദപരമായ ബന്ധമാണ് ഇന്ത്യ ആഗ്രഹിക്കുന്നതെന്ന് ശ്രീ. രാജ്‌നാഥ് സിംഗ് പറഞ്ഞു. പ്രധാനമന്ത്രിയെ ഉദ്ധരിച്ച് കൊണ്ട് നമുക്ക് സുഹൃത്തുക്കളെ മാറ്റാമെങ്കിലും അയല്‍ക്കാരെ മാറ്റാനാവില്ലെന്ന് അദ്ദേഹം ചൂണ്ടിക്കാട്ടി.


    2011 മുതല്‍ മുടങ്ങിക്കിടക്കുന്ന ഐ.റ്റി.ബി.റ്റി. യിലെ സ്ഥാനകയറ്റത്തിന് എത്രയും വേഗം പരിഹാരം കാണുമെന്നും കേന്ദ്ര ആഭ്യന്തര മന്ത്രി പറഞ്ഞു. കേന്ദ്ര സായുധ സേനാ വിഭാഗങ്ങളുടെ തൊഴില്‍ സാഹചര്യങ്ങള്‍ മെച്ചപ്പെടുത്തുന്നതോടൊപ്പം അവരുടെ ഭവന നിര്‍മ്മാണ, ക്ഷേമ പദ്ധതികളിലെ പ്രശ്‌നങ്ങള്‍ പരിഹരിക്കുമെന്ന് ശ്രീ. രാജ്‌നാഥ് സിംഗ് പറഞ്ഞു.

    
    
    (Release ID: 1500292) Visitor Counter : 3
    
    
      This link will take you to a webpage outside this websiteinteractive page. Click OK to continue.Click Cancel to stop : pib.nic.in