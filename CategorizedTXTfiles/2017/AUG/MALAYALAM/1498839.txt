      ആരോഗ്യ, കുടുംബക്ഷേമ മന്ത്രാലയം

      ആരോഗ്യപരിചരണ രംഗത്തെ പൊതുവിനിയോഗം വര്‍ദ്ധിപ്പിക്കും
      Posted On: 08 AUG 2017 5:04PM by PIB Thiruvananthpuram


    ദേശീയ ആരോഗ്യ നയം, 2017 അനുസരിച്ച് ഇന്ത്യയുടെ ആരോഗ്യ പരിചരണ രംഗത്തെ പൊതുവിനിയോഗം 2025 വര്‍ഷത്തോടെ ക്രമാനുഗതമായി വര്‍ദ്ധിപ്പിച്ച് ജിഡിപിയുടെ 2.5 ശതമാനമാക്കുമെന്ന് കേന്ദ്ര ആരോഗ്യ കുടുംബക്ഷേമ സഹമന്ത്രി ശ്രീമതി അനുപ്രിയ പട്ടേല്‍ രാജ്യസഭയില്‍ അറിയിച്ചു.
    പന്ത്രണ്ടാം പഞ്ചവത്സര പദ്ധതിയുടെ അവസാനത്തോടെ ആരോഗ്യ മേഖലയിലെ പദ്ധതി, പദ്ധതിയിതര ചെലവ് ജിഡിപിയുടെ 1.87 ശതമാനമായി വര്‍ദ്ധിപ്പിക്കാനാണ് ലക്ഷ്യമിട്ടിരുന്നത്. ലോകാരോഗ്യ സംഘടനയുടെ ആഗോള ആരോഗ്യ ചെലവ് കണക്കുകള്‍ അനുസരിച്ച് ചൈന ജിഡിപിയുടെ 3 ശതമാനവും, റഷ്യ, ബ്രസീല്‍, ദക്ഷിണാഫ്രിക്ക എന്നീ രാജ്യങ്ങള്‍ 4 ശതമാനവുമാണ് ആരോഗ്യ പരിചരണത്തിനായി ചെലവഴിക്കുന്നത്. സാമ്പത്തിക സര്‍വേ റിപ്പോര്‍ട്ട് പ്രകാരം ഇന്ത്യയുടെ ആരോഗ്യ രംഗത്തെ പൊതുവിനിയോഗം 2004-05ല്‍ ജിഡിപിയുടെ 1.16 ശതമാനമായിരുന്നത് 2016-17ല്‍ 1.4 ശതമാനമായി വര്‍ദ്ധിച്ചിട്ടുണ്ടെന്നും മന്ത്രി അറിയിച്ചു.


    
    

    
    (Release ID: 1498839) Visitor Counter : 4
    
    
      This link will take you to a webpage outside this websiteinteractive page. Click OK to continue.Click Cancel to stop : www.pib.nic.in