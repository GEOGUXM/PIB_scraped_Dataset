      PIB Headquarters

      കൈത്തറി ദിനാചരണ പരിപാടികള്‍ക്ക് കോഴിക്കോട് തുടക്കമായി
      Posted On: 04 AUG 2017 4:24PM by PIB Thiruvananthpuram


    ദേശീയ കൈത്തറി ദിനത്തോടനുബന്ധിച്ച് കേന്ദ്ര ഫീല്‍ഡ് പബ്ലിസിറ്റി ഡയറക്ടറേറ്റ് കോഴിക്കോട് ജില്ലയില്‍ സംഘടിപ്പിക്കുന്ന പരിപാടികള്‍ക്ക് രാമനാട്ടുകരയില്‍ തുടക്കമായി. രാമനാട്ടുകര ധാനാഗ്രാമില്‍ സംഘടിപ്പിച്ച കൈത്തറി ശില്‍പ്പശാല ചെറുകാടി പഞ്ചായത്ത് വൈസ് പ്രസിഡന്റ് ജലീല്‍ ഉദ്ഘാടനം ചെയ്തു. കൊച്ചി പ്രസ് ഇന്‍ഫര്‍മേഷന്‍ ബ്യൂറോ അസിസ്റ്റന്റ് ഡയറക്ടര്‍ ഐസക്ക് ഈപ്പന്‍, പാലക്കാട് ഫീല്‍ഡ് പബ്ലിസിറ്റി ഓഫിസര്‍ എം. സ്മിതി, കേരളാ സര്‍വ്വോദയ സംഘം ജനറല്‍ മാനേജര്‍ യു. രാധാകൃഷ്ണന്‍, ഗ്രാമ നിര്‍മ്മാണ സമിതി സെക്രട്ടറി ഉദയന്‍. സി., കാനറാ ബാങ്ക് സ്വയം തൊഴില്‍ പരിശീലന കേന്ദ്രം ഡയറക്ടര്‍ ടി. കൃഷ്ണനുണ്ണി തുടങ്ങിയവര്‍ സംസാരിച്ചു.


    കൈത്തറി മേഖലയിലെ വിപണനവുമായി ബന്ധപ്പെട്ട ശില്‍പ്പശാല ഇന്ന് (ശനിയാഴ്ച) രാവിലെ 11 ന് കോഴിക്കോട് ഇന്ത്യന്‍ ഇന്‍സ്റ്റിറ്റ്യൂട്ട് ഓഫ് മാനേജുമെന്റില്‍ നടക്കും. കൈത്തറി വിപണനത്തിനായി ഇന്ത്യന്‍ ഇന്‍സ്റ്റിറ്റിയൂൂട്ട് ഓഫ് മാനേജുമെന്റ് വിദ്യാര്‍ത്ഥികള്‍ തയ്യാറാക്കിയ നിര്‍ദ്ദേശങ്ങള്‍ ശില്‍പ്പശാലയില്‍ ചര്‍ച്ച ചെയ്യും. വിദ്യാര്‍ത്ഥികള്‍ക്കായുള്ള ബോധവല്‍ക്കരണ ശില്‍പ്പശാല ശനിയാഴ്ച രാവിലെ പത്തിന് നാഷണല്‍ ഇന്‍സ്റ്റിറ്റ്യൂട്ട് ഓഫ് ടെക്‌നോളജിയില്‍ നടക്കും.


    കേന്ദ്ര സംഗീത നാടക വിഭാഗം അവതരിപ്പിക്കുന്ന വിവിധ കലാപരിപാടികളും ഇതോടനുബന്ധിച്ചു നടക്കും.
    

    
    (Release ID: 1498558) Visitor Counter : 3