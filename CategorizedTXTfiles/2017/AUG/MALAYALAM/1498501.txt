      റോഡ് ഗതാഗത, ഹൈവേ മന്ത്രാലയം

      വഴിയോര സൗകര്യങ്ങള്‍ വികസിപ്പിക്കുന്നതിന് ദേശീയപാതാ വികസന അതോറിറ്റി സ്വകാര്യ പങ്കാളിത്തം ക്ഷണിച്ചു
      Posted On: 04 AUG 2017 12:11PM by PIB Thiruvananthpuram


    രാജ്യത്തെ ദേശീയപാതകളോട് അനുബന്ധിച്ച് ഏറ്റെടുത്തിട്ടുള്ള ഭൂമിയില്‍ 188 ഇടത്ത് വഴിയോര വിശ്രമ കേന്ദ്രങ്ങള്‍ വികസിപ്പിക്കുന്നതിനുള്ള നടപടിക്ക് ദേശീയ ഹൈവേ അതോറിറ്റി (എന്‍.എച്ച്.എ.ഐ) തുടക്കമിട്ടു. ദേശീയ പാതകളിലെ യാത്രക്കാര്‍ക്ക് യാത്രാമധ്യ വിശ്രമത്തിനും ഭക്ഷണത്തിനുമുള്ള സൗകര്യങ്ങള്‍ ഈ കേന്ദ്രങ്ങളിലുണ്ടാകും. കാര്‍, ബസ്, ലോറി പാര്‍ക്കിംഗ് സൗകര്യം, റെസ്റ്റോറന്റുകള്‍, ഫുഡ്‌കോര്‍ട്ട്, ധാബ, പെട്രോള്‍ പമ്പ്, ചെറിയ വര്‍ക്ക്‌ഷോപ്പ് യാത്രക്കാര്‍ക്കുള്ള റെസ്റ്റ് റൂമുകള്‍, ഡ്രെവര്‍മാര്‍ക്കുള്ള ഡോര്‍മെറ്ററികള്‍, ലൊട്ടുലൊടുക്ക് സാധനങ്ങള്‍ വില്‍ക്കുന്ന ചെറിയ കിയോസ്‌ക്കുകള്‍ തുടങ്ങിയവയും ഇവിടങ്ങളിലുണ്ടാകും. അഞ്ച് ഏക്കറില്‍ കൂടുതല്‍ വിസ്തൃതിയുള്ള സ്ഥലങ്ങളില്‍ 'ഹൈവേ വില്ലേജ്' എന്ന ബ്രാന്റ് നാമത്തിലും, അഞ്ച് ഏക്കറില്‍ കുറവുള്ള സ്ഥലങ്ങളില്‍ 'ഹൈവേ നെസ്റ്റ്' എന്ന ബ്രാന്റ് നാമത്തിലുമായിരിക്കും വികസിപ്പിക്കുക.


    ന്യൂ ഡല്‍ഹിയില്‍ ഇന്ന് നടന്ന ചടങ്ങില്‍ കേന്ദ്ര റോഡ് ഗതാഗത, ഹൈവേയ്‌സ് മന്ത്രി ശ്രീ. നിതിന്‍ ഗഡ്ക്കരി ഇവയുടെ ലോഗോ പ്രകാശനം ചെയ്തു. ദേശീയ പാതകളില്‍ ഓരോ 50 കിലോമീറ്റര്‍ ദൂരത്തായി വഴിയോര കേന്ദ്രങ്ങളുടെ ഒരു ശൃംഖല സ്ഥാപിക്കാനാണ് തന്റെ മന്ത്രാലയം ഉദ്ദേശിക്കുന്നതെന്ന് അദ്ദേഹം പറഞ്ഞു. രാജ്യത്തൊട്ടാകെ ഇത്തരം ആയിരത്തോളം വഴിയോര വിശ്രമകേന്ദ്രങ്ങള്‍ നിലവില്‍ വരും. 183 എന്‍.എച്ച്.എ.ഐ. യുടെ കീഴില്‍ ഇപ്പോള്‍ ലഭ്യമായ 183 സൈറ്റുകളില്‍ 34 എണ്ണം സ്വകാര്യ പങ്കാളിത്തത്തോടെ വികസിപ്പിക്കുന്നതിനായി നടപടികള്‍ കൈക്കൊണ്ടിട്ടുണ്ട്. ഇക്കൊല്ലം സെപ്റ്റംബറോടെ പൂര്‍ത്തിയാക്കും. ദേശീയ പാതയോട് ചേര്‍ന്ന് ഒരു ഹെക്ടറിലധികം സ്ഥലമുള്ള സ്വകാര്യ വ്യക്തികള്‍ക്ക് ഈ പദ്ധതിയില്‍ പങ്കാളികളാകാം.
    

    
    (Release ID: 1498501) Visitor Counter : 2
    
    
      This link will take you to a webpage outside this websiteinteractive page. Click OK to continue.Click Cancel to stop : pib.nic.in