      PIB Headquarters

      നവ ഇന്ത്യ സൃഷ്ടിക്കുന്നതിനുള്ള സങ്കല്‍പ് സെ സിദ്ധി പരിപാടി കാസര്‍കോട്ട് സംഘടിപ്പിച്ചു
      Posted On: 21 AUG 2017 12:43PM by PIB Thiruvananthpuram


    
    നവ ഇന്ത്യ സൃഷ്ടിക്കുന്നതിനുള്ള സങ്കല്‍പ് സെ സിദ്ധി പരിപാടി കാസര്‍കോട്ടെ വോര്‍കാടി ഐസിഎആര്‍ - സിപിസിആര്‍ഐ കൃഷി വിജ്ഞാന്‍ കേന്ദ്രത്തില്‍ സംഘടിപ്പിച്ചു. 2002 ഓടുകൂടി കര്‍ഷകര്‍ക്ക് ഇരട്ടി വരുമാനം ലഭ്യമാക്കുക എന്ന കാഴ്ചപ്പാടെയാണ് പരിപാടി സംഘടിപ്പിക്കുന്നത്. അഞ്ചുവര്‍ഷത്തിനുള്ളില്‍ ഏഴ് ആശയങ്ങളിലൂന്നിയതാണ് കേന്ദ്ര ഗവണ്‍മെന്റിന്റെ ഈ പദ്ധതി.
    
    പരിപാടി വോര്‍കാടി ഗ്രാമപഞ്ചായത്ത് പ്രസിഡന്റ് ശ്രീ. ബി എ അബ്ദുല്‍ മജീദ് ഉദ്ഘാടനം ചെയ്തു. ഐസിഎആര്‍ - സിപിസിആര്‍ഐ ക്രോപ് പ്രൊഡക്ഷന്‍ വിഭാഗം തലവന്‍ ഡോ. രവി ഭട്ട് അധ്യക്ഷനായി. മണ്ണ് സംരക്ഷണത്തിന്റെ പ്രാധാന്യത്തെക്കുറിച്ചും പ്രധാന്‍മന്ത്രി സിഞ്ചായി യോജനയെക്കുറിച്ചും അദ്ദേഹം സംസാരിച്ചു. കര്‍ഷകരുടെ വരുമാനം ഇരട്ടിയാക്കുവാന്‍ ഏഴിന ആശയ പരിപാടി എങ്ങനെ സഹായിക്കുമെന്നും അദ്ദേഹം വിശദീകരിച്ചു. മഞ്ചേശ്വരം ബ്ലോക്ക് പഞ്ചായത്ത് വൈസ് പ്രസിഡന്റ് ശ്രീമതി മമത ദിവാകര്‍, വോര്‍കാടി ഗ്രാമ പഞ്ചായത്ത് അംഗങ്ങള്‍, കേരള കാര്‍ഷിക സര്‍വ്വകലാശാല പ്രൊഫസര്‍ ഡോ. എം പി ഗിരിധരന്‍, ബേള കന്നുകാലി ഫാം തലവനും, അസിസ്റ്റന്റ് ഡയറക്ടറുമായ ഡോ. എം പി ഗിരിധരന്‍ എന്നിവര്‍ ആശംസകളര്‍പ്പിച്ച് സംസാരിച്ചു.
    സംയോജിത കൃഷി, മൂല്യവര്‍ദ്ധനം, മാര്‍ക്കറ്റിംഗ്, തുടങ്ങിയ വിഷയങ്ങളില്‍ ക്ലാസ്സുകള്‍ സംഘടിപ്പിച്ചു. സിപിസിആര്‍ഐ ഈയിടെ വികസിപ്പിച്ച സങ്കേതിക വിദ്യകളും ചടങ്ങില്‍ പ്രദര്‍ശിപ്പിച്ചു. പച്ചക്കറിവിത്തുകള്‍, പഴവര്‍ഗ്ഗവിള തൈകള്‍, ജൈവ ഭക്ഷ്യ ഉല്‍പ്പന്നങ്ങള്‍ എന്നിവയും കര്‍ഷകര്‍ക്ക് ലഭ്യമാക്കിയിരുന്നു.

    
    
    (Release ID: 1500305) Visitor Counter : 6
    
    
      Read this release in: English