      മന്ത്രിസഭ

      നാഗര്‍കോവില്‍ വാഞ്ചി- മണിയാറ്റി റെയില്‍വേ ലൈന്‍ വൈദ്യുതീകരണത്തോടെ ഇരട്ടിപ്പിക്കലിന് അനുമതി
      Posted On: 03 AUG 2017 12:16PM by PIB Thiruvananthpuram


    പ്രധാനമന്ത്രി ശ്രീ നരേന്ദ്രമോദി അദ്ധ്യക്ഷനായ കേന്ദ്ര മന്ത്രിസഭയുടെ സാമ്പത്തികകാര്യങ്ങള്‍ക്കായുള്ള ഉപസമിതി തമിഴ്‌നാട്ടിലെ തിരുനെല്‍വേലി വഴി വാഞ്ചി- മണിയാറ്റി-നാഗര്‍കോവില്‍ റെയില്‍പാത വൈദ്യുതീകരണത്തോടെ ഇരട്ടിപ്പിക്കുന്നതിന് അംഗീകാരം നല്‍കി.
    പാതയുടെ മൊത്തം ദൈര്‍ഘ്യം 102 കിലോ മീറ്ററാണ്. 1003.94 കോടിയാണ് പദ്ധതി ചെലവായി കണക്കാക്കിയിരിക്കുന്നത്. എന്നാല്‍ പ്രതിവര്‍ഷം 5 ശതമാനം വര്‍ദ്ധനകൂടി കണക്കാക്കി പദ്ധതി പൂര്‍ത്തിയാകുമ്പോള്‍ 1114.62 കോടി രൂപ ചെലവാകുമെന്ന് വിലയിരുത്തുന്നു.
    നാലുവര്‍ഷത്തിനുള്ളില്‍ 2020-21ല്‍ പദ്ധതി പൂര്‍ത്തിയാകുമെന്നാണ് പ്രതീക്ഷിക്കുന്നത്. പദ്ധതിയുടെ നിര്‍മ്മാണ കാലത്ത് 24.48 ലക്ഷം മനുഷ്യദിനങ്ങളുടെ പ്രത്യക്ഷ തൊഴില്‍ സൃഷ്ടിക്കും.


    ഈ പദ്ധതി ചരക്കുകളുടെയും കോച്ചിംഗ് ട്രെയിനുകളുടെയും നീക്കത്തിന് വേഗതകൂട്ടുക മാത്രമല്ല, ഭാവിയില്‍ വര്‍ദ്ധിച്ചുവരുന്ന ഗതാഗത ആവശ്യങ്ങള്‍ക്ക് വേണ്ട അധികശേഷിയും ലഭ്യമാക്കും.


    പശ്ചാത്തലം
    തമിഴ്‌നാടിന്റെ തെക്കേ അറ്റവും കേരളവുമായി ബന്ധിപ്പിക്കുന്ന പ്രധാനപാതയാണ് തിരുനെല്‍വേലി വഴി വാഞ്ചി-മണിയാറ്റി-നാഗര്‍കോവില്‍. വളരെയധികം യാത്രക്കാര്‍ ഉളള റൂട്ട് മാത്രമല്ല ഇത്. സമീപത്തുള്ള തുറമുഖങ്ങളില്‍ നിന്നുള്ള ചരക്ക് നീക്കവും ഇതുവഴി നടക്കുന്നുണ്ട്. നിലവിലെ ശേഷിയുടെ 90 ശതമാനത്തിന് മുകളില്‍ ആയതുമൂലം തീവണ്ടികളുടെ ചലനത്തിന് വല്ലാത്ത തടസം നേരിടുന്നുണ്ട്. ഈ റൂട്ടിലൂടെയുള്ള തീവണ്ടികളുടെ സുഗമമായ യാത്രയ്ക്കും കൂടുതല്‍ തീവണ്ടികള്‍ വേണം എന്ന ആവശ്യവും സാക്ഷാത്കരിക്കണമെങ്കില്‍ ഈ പാതയുടെ ശേഷി വര്‍ദ്ധിപ്പിക്കേണ്ടതുണ്ട്. അതുകൊണ്ടുതന്നെ തിരുനെല്‍വേലി വഴി വാഞ്ചി-മണിയാറ്റി-നാഗര്‍കോവില്‍ പാത വൈദ്യുതീകരണത്തോടെ ഇരട്ടിപ്പിക്കുന്നത് ഏറ്റെടുക്കേണ്ടത് അനിവാര്യവുമാണ്.
    

    
    (Release ID: 1498231) Visitor Counter : 2
    
    
      This link will take you to a webpage outside this websiteinteractive page. Click OK to continue.Click Cancel to stop : pib.nic.in