      യുവജനകാര്യ, കായിക മന്ത്രാലയം

      നാഷണല്‍ സ്‌പോര്‍ട്‌സ് ടാലന്റ് സേര്‍ച്ച് പോര്‍ട്ടല്‍ ഉപരാഷ്ട്രപതി ഉദ്ഘാടനം ചെയ്തു
      Posted On: 28 AUG 2017 5:24PM by PIB Thiruvananthpuram


    രാജ്യത്തെ യുവജനങ്ങളില്‍ നിന്ന് കായിക രംഗത്ത് കഴിവുറ്റവരെ കണ്ടെത്തുന്നതിന് കേന്ദ്ര സ്‌പോര്‍ട്‌സ് യുവജനകാര്യ മന്ത്രാലയം നാഷണല്‍ സ്‌പോര്‍ട്‌സ് ടാലന്റ് സേര്‍ച്ച് പോര്‍ട്ടലിന് രൂപം നല്‍കി. ഉപരാഷ്ട്രപതി ശ്രീ എം. വെങ്കയ്യ നായിഡു ന്യൂഡല്‍ഹിയിലെ ഇന്ദിരാ ഗാന്ധി സ്റ്റേഡിയത്തില്‍ നടന്ന ചടങ്ങില്‍ പോര്‍ട്ടല്‍ ഉദ്ഘാടനം ചെയ്തു. കേന്ദ്ര സ്‌പോര്‍ട്‌സ് യുവജനകാര്യ മന്ത്രി ശ്രീ വിജയ് ഗോയല്‍, സ്‌പോര്‍ട്‌സ് സെക്രട്ടറി ശ്രീ ഇഞ്ചെടി ശ്രീനിവാസ്, ഖേല്‍രത്‌ന, അര്‍ജുന പുരസ്‌ക്കാര ജേതാക്കള്‍, കായിക താരങ്ങള്‍, ആയിരക്കണക്കിന് സ്‌കൂള്‍ കുട്ടികള്‍ തുടങ്ങിയവരും ചടങ്ങിന് സാക്ഷ്യം വഹിക്കാനെത്തി.
    ഇത്തരത്തിലുള്ള സംരംഭങ്ങള്‍ കഴിവുള്ളവരെ കണ്ടെത്താന്‍ മാത്രമല്ല, എല്ലാ അപേക്ഷാര്‍ത്ഥികള്‍ക്കും തുല്യാവസരം നല്‍കുന്നതിനും, മത്സരാത്മക അന്തരീക്ഷം ഒരുക്കുന്നതിനും സഹായകമാകുമെന്ന് ഉപരാഷ്ട്രപതി പറഞ്ഞു. വ്യക്തിഗത വികസനം, സാമൂഹിക വികസനം, സാമൂഹിക ഉള്‍ച്ചേര്‍ക്കല്‍, സാമ്പത്തിക വികസനം എന്നിവയില്‍ പ്രധാന പങ്ക് വഹിക്കുന്ന സ്‌പോര്‍ട്‌സ് രാഷ്ട്ര നിര്‍മ്മാണ പ്രക്രിയയിലെ അവിഭാജ്യഘടകമാണെന്നും അദ്ദേഹം കൂട്ടിച്ചേര്‍ത്തു. കായിക രംഗത്തിന്റെയും കായിക താരങ്ങളുടെയും സര്‍വതോന്മുഖ വികസനത്തിന് ഗവണ്‍മെന്റ് പ്രതിജ്ഞാബദ്ധരാണെന്ന് കേന്ദ്ര സ്‌പോര്‍ട്‌സ് യുവജനകാര്യ മന്ത്രി ശ്രീ വിജയ് ഗോയല്‍ പറഞ്ഞു. പോര്‍ട്ടലില്‍ രജിസ്റ്റര്‍ ചെയ്യാന്‍ താത്പര്യമുള്ളവര്‍ക്ക് www.nationalsportstalenthunt.com, www.nationalsportstalenthunt.in എന്നീ വെബ്‌സൈറ്റുകള്‍ സന്ദര്‍ശിച്ച് തങ്ങളുടെ നേട്ടങ്ങളും അവയുടെ വീഡിയോകളും അപ്‌ലോഡ് ചെയ്യം.
    

    
    (Release ID: 1500893) Visitor Counter : 2
    
    
      This link will take you to a webpage outside this websiteinteractive page. Click OK to continue.Click Cancel to stop : www.pib.nic.in