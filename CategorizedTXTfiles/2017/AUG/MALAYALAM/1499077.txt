      കൃഷി മന്ത്രാലയം

      ക്ഷീരോത്പാദനം 2023-24 ഓടെ 300 ദശലക്ഷമായി ഉയര്‍ത്തുക ലക്ഷ്യം
      Posted On: 09 AUG 2017 5:34PM by PIB Thiruvananthpuram


    ഏഴു വര്‍ഷത്തിനുള്ളില്‍ ഇന്ത്യയിലെ ക്ഷീരോത്പാദനം 300 ദശലക്ഷം ടണ്ണായി ഉയര്‍ത്തുകയാണ് ലക്ഷ്യമെന്ന് കേന്ദ്ര കൃഷി, കര്‍ഷക ക്ഷേമ മന്ത്രാലയത്തിനു കീഴിലുള്ള മൃഗസംരക്ഷണ, ക്ഷീരോത്പാദന, ഫീഷറീസ് വകുപ്പ് അറിയിച്ചു. 2015-16 വര്‍ഷത്തില്‍ 155.48 ദശലക്ഷം ടണ്ണായിരുന്നു പാല്‍ ഉത്പാദനം. ഉത്പാദനം വര്‍ദ്ധിപ്പിക്കുന്നതിന് 2017-18ല്‍ 100 ദശലക്ഷം കൃത്രിമ ബീജസങ്കലനവും വകുപ്പ് ലക്ഷ്യമിടുന്നു. ബ്രീഡ് ചെയ്യാവുന്ന 40.77 ദശലക്ഷം തദ്ദേശീയ സങ്കരയിനം പശുക്കളുടെ ഉത്പാദനം പ്രതിദിനം 2.15 ലിറ്ററില്‍ നിന്ന് അഞ്ച് ലിറ്ററായി ഉയര്‍ത്താനും പദ്ധതിയുണ്ട്. ഇത് സംബന്ധിച്ച നിര്‍ദ്ദേശങ്ങള്‍ വകുപ്പ് സംസ്ഥാനങ്ങള്‍ക്ക് നല്‍കിയിട്ടുണ്ട്.


    2012ലെ കന്നുകാലി സെന്‍സസ് അനുസരിച്ച് ഇന്ത്യയില്‍ 300 ദശലക്ഷം കന്നുകാലികളാണുള്ളത്. ഇതില്‍ 80 ശതമാനവും തദ്ദേശീയ സങ്കരയിനങ്ങളാണ്. സാധാരണ ഇന്ത്യന്‍ പശുക്കളുടെ പാലുത്പാദനം പ്രതിദിനം ഒന്നു മുതല്‍ രണ്ട് ലിറ്റര്‍ വരെയായതിനാല്‍ ഈ 80 ശതമാനം കാലികളും ആകെയുള്ളതിന്റെ 20 ശതമാനം പാല്‍ മാത്രമേ നല്‍കുന്നുള്ളൂ. 2020 ഓടെ ക്ഷീരകര്‍ഷകന്റെ വരുമാനം ഇരട്ടിയാക്കാനാണ് ഗവണ്‍മെന്റ് പരിശ്രമിക്കുന്നത്.
    

    
    (Release ID: 1499077) Visitor Counter : 4
    
    
      This link will take you to a webpage outside this websiteinteractive page. Click OK to continue.Click Cancel to stop : www.pib.nic.in