      യുവജനകാര്യ, കായിക മന്ത്രാലയം

      ദേശീയ സ്‌പോട്‌സ് മ്യൂസിയം ഡല്‍ഹിയില്‍ സ്ഥാപിക്കും
      Posted On: 23 AUG 2017 4:39PM by PIB Thiruvananthpuram


    കേന്ദ്ര കായിക മന്ത്രാലയം ന്യൂഡല്‍ഹിയിലെ ജവഹര്‍ലാല്‍ നെഹ്‌റു സ്റ്റേഡിയത്തില്‍ ദേശീയ സ്‌പോട്‌സ് മ്യൂസിയം സ്ഥാപിക്കാന്‍ തീരുമാനിച്ചു. ഇന്ത്യയുടെ കായികരംഗത്തെ നേട്ടങ്ങള്‍ മ്യൂസിയത്തില്‍ പ്രദര്‍ശിപ്പിക്കുകയും, പരമ്പരാഗത കായികയിനങ്ങള്‍ക്ക് ഇതിലൂടെ പ്രാധാന്യം നല്‍കുകയും ചെയ്യുമെന്ന് കേന്ദ്ര കായികമന്ത്രി ശ്രീ. വിജയ് ഗോയല്‍ പറഞ്ഞു. സ്‌പോട്‌സിനെ രാജ്യത്തെ ജീവിതശൈലിയുടെ ഭാഗമാക്കുകയാണ് മ്യൂസിയത്തിലൂടെ ലക്ഷ്യമിടുന്നതെന്നും അദ്ദേഹം പറഞ്ഞു. സ്മരണയുണര്‍ത്തുന്ന വസ്തുക്കള്‍ പ്രദര്‍ശിപ്പിക്കുന്നയിടമെന്ന പരമ്പരാഗത സങ്കല്‍പ്പത്തിനുപരിയായി എല്ലാ പ്രായക്കാര്‍ക്കും പരസ്പരം സംവേദിക്കാനുള്ള വേദിയാക്കി മ്യൂസിയത്തെ മാറ്റും. ഇന്ത്യയിലെ വിഖ്യാത കായിക പ്രതിഭകളുടെ നേട്ടങ്ങള്‍ പ്രദര്‍ശിപ്പിക്കുന്നതിനൊപ്പം, യുവാക്കള്‍ക്ക് കായിക രംഗത്തെക്കുറിച്ച് കൂടുതല്‍ അറിയുന്നതിനുള്ള അവസരവും മ്യൂസിയത്തില്‍ ലഭിക്കുമെന്ന് മന്ത്രി പറഞ്ഞു.

    
    
    (Release ID: 1500449) Visitor Counter : 2
    
    
      This link will take you to a webpage outside this websiteinteractive page. Click OK to continue.Click Cancel to stop : pib.nic.in