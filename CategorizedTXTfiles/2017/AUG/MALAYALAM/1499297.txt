      ടെക്‌സ്റ്റൈല്‍സ് മന്ത്രാലയം

      ടെക്‌സ്‌റ്റെല്‍സ് ഇന്ത്യ 2017 മേളയിലെ നിര്‍ദ്ദേശങ്ങള്‍ നടപ്പിലാക്കാന്‍ വ്യവസ്ഥാപിത സംവിധാനം
      Posted On: 10 AUG 2017 6:09PM by PIB Thiruvananthpuram


    ഇക്കഴിഞ്ഞ ജൂണ്‍ 30 മുതല്‍ ജൂലൈ 2 വരെഗുജറാത്തിലെ ഗാന്ധിനഗറില്‍ നടന്ന ടെക്‌സ്‌റ്റെല്‍സ് ഇന്ത്യ 2017 മേളയില്‍ ഉയര്‍ന്ന നിര്‍ദ്ദേശങ്ങള്‍ നടപ്പിലാക്കുന്നതിന് കേന്ദ്ര ടെക്‌സ്റ്റെല്‍സ് മന്ത്രാലയം വ്യവസ്ഥാപിത സംവിധാനത്തിന് രൂപം നല്‍കി. കേന്ദ്ര ടെക്‌സ്റ്റെല്‍സ് മന്ത്രാലയം, ബന്ധപ്പെട്ട മറ്റ് മന്ത്രാലയങ്ങള്‍, സംസ്ഥാന ഗവണ്‍മെന്റുകള്‍ എന്നിവയുടെ പരിശ്രമങ്ങള്‍ ഏകോപിപ്പിക്കാനും ടെക്‌സ്റ്റെല്‍സ്‌വ്യവസായത്തില്‍ ഉല്‍പ്പാദനം, കയറ്റുമതി, തൊഴിലവസരങ്ങള്‍ എന്നീ മേഖലകളിലുള്ള സാധ്യതകള്‍ പരമാവധി പ്രയോജനപ്പെടുത്തുകയുമാണ് ഈ സംവിധാനം വഴി ഉദ്ദേശിക്കുന്നത്.


    പ്രകൃതിദത്ത നാരുകളുടെ ഉല്‍പ്പാദനം, നാരുകളുടെ ഉപോല്‍പ്പന്നങ്ങളുടെവൈവിധ്യവത്കരണം എന്നിവയില്‍ ഗവേഷകര്‍, കര്‍ഷക സമൂഹം, വ്യവസായം എന്നിവയ്ക്ക് പരസ്പരംവിജ്ഞാനം കൈമാറുന്നതിന് ഒരു നോളജ് നെറ്റ്‌വര്‍ക്ക് മാനേജ്‌മെന്റ് സംവിധാനം നടപ്പിലാക്കുന്നതിന് മേല്‍നോട്ടം വഹിക്കാന്‍ ഒരുസ്റ്റിയറിംഗ് കമ്മിറ്റിക്ക് രൂപം നല്‍കി. ടെക്‌സ്റ്റെല്‍സ് മന്ത്രാലയം അഡീഷണല്‍ സെക്രട്ടറിയുടെ അധ്യക്ഷതയിലുള്ള സമിതിയില്‍കൃഷി-കര്‍ഷകക്ഷേമ മന്ത്രാലയം, നൈപുണ്യവികസന സംരംഭകത്വ മന്ത്രാലയം, വ്യവസായ നയ പ്രോത്സാഹന വകുപ്പ് , മൃഗസംരക്ഷണം, ക്ഷീരോല്‍പ്പാദനം, ഫിഷറീസ് വകുപ്പുകള്‍ എന്നിവിടങ്ങളില്‍നിന്നുള്ള മുതിര്‍ന്ന ഉദ്യോഗസ്ഥര്‍ അംഗങ്ങളാണ്. ചണം, പട്ടുനൂല്‍, കമ്പിളി, പരുത്തി എന്നീ മേഖലകള്‍ ഈ സമിതിക്കു കീഴില്‍ വരും.


    മനുഷ്യനിര്‍മ്മിത നാരുകളുടെ ഉല്‍പ്പാദനം വര്‍ദ്ധിപ്പിക്കാനും ഈ വ്യവസായ മേഖലയുടെ മത്സരക്ഷമത വര്‍ദ്ധിപ്പിക്കാനുമായി ഒരു അന്തര്‍ മന്ത്രാലയ ഏകോപന സമിതിക്ക് രൂപം നല്‍കിയിട്ടുണ്ട്. ടെക്‌സ്‌റ്റെല്‍സ്‌സെക്രട്ടറിയുടെ അധ്യക്ഷതയിലുള്ള സമിതിയില്‍ പെട്രോകെമിക്കല്‍സ് മന്ത്രാലയം, ഘന വ്യവസായ വകുപ്പ്, സിന്തറ്റിക് ഫൈബര്‍ വ്യവസായരംഗത്തെ സംഘടനകള്‍, സിന്തറ്റിക് ആന്റ് റയോണ്‍ ടെക്‌സ്‌റ്റെല്‍സ് എക്‌സ്‌പോര്‍ട്ട് പ്രെമോഷന്‍ കൗണ്‍സില്‍ ചെയര്‍മാന്‍ (എസ്.ആര്‍.ടി.ഇ.പി.സി), ഇന്ത്യന്‍ ടെക്‌നിക്കല്‍ ടെക്‌സ്‌റ്റൈല്‍ അസോസിയേഷന്‍ ചെയര്‍മാന്‍, എസ്.ആര്‍.ടി.ഇ.പി.സി എക്‌സിക്യൂട്ടീവ് ഡയറക്ടര്‍ എന്നിവര്‍ അംഗങ്ങളാണ്


    ടെക്‌സ്റ്റെല്‍ ഇന്ത്യ 2017 ല്‍ ഉയര്‍ന്ന വിവിധ ആവശ്യങ്ങള്‍ നടപ്പിലാക്കുന്നതിന് ടെക്‌സ്റ്റെല്‍സ്‌സെക്രട്ടറിയുടെ അധ്യക്ഷതയില്‍ ഒരുടാസ്‌ക് ഫോഴ്‌സിനും രൂപം നല്‍കിയിട്ടുണ്ട്. കേന്ദ്ര വ്യവസായ നയ പ്രോത്സാഹന വകുപ്പ്, ഉപഭോക്തൃകാര്യ വകുപ്പ്, കേന്ദ്ര ഖന വ്യവസായ മന്ത്രാലയം, ടെക്‌സ്റ്റെല്‍സ് ഇന്ത്യ 2017 ലെ പങ്കാളിത്ത സംസ്ഥാനങ്ങള്‍, കയറ്റുമതി പ്രോത്സാഹന സമിതികള്‍, ടെക്‌സ്‌റ്റെല്‍സ്‌സംഘടനകള്‍, ഉപഭോക്തൃ സംഘടനകള്‍ എന്നിവയുടെ പ്രതിനിധികള്‍ തുടങ്ങിയവര്‍ ഈ ടാസ്‌ക് ഫോഴ്‌സില്‍ അംഗങ്ങളാണ്.


    
    

    
    (Release ID: 1499297) Visitor Counter : 4
    
    
      This link will take you to a webpage outside this websiteinteractive page. Click OK to continue.Click Cancel to stop : www.pib.nic.in