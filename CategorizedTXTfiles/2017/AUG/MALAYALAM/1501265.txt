      ഭവന, നഗരദാരിദ്ര ലഘൂകരണ മന്ത്രാലയം

      സിപിഡബ്ല്യൂഡി ഡിജിറ്റലാവുന്നു : ഓണ്‍ലൈനായതോടെ പ്രതിവര്‍ഷം ഇനി 20,000 കോടിയുടെ ഇടപാടുകള്‍
      Posted On: 30 AUG 2017 6:40PM by PIB Thiruvananthpuram


    കേന്ദ്ര ഗവണ്‍മെന്റെ സുപ്രധാന നിര്‍മ്മാണ സംരംഭമായ സെന്‍ട്രല്‍ പബ്ലിക് വര്‍ക്‌സ് ഡിപ്പാര്‍ട്ട്‌മെന്റ് (സിപിഡബ്ല്യൂഡി) ഓണ്‍ലൈനിലൂടെ പ്രതിവര്‍ഷം 20,000 കോടിയുടെ ഇടപാടുകള്‍ നടത്താനാകുംവിധം ഡിജിറ്റല്‍ രൂപത്തിലേക്ക് ചുവടുമാറുന്നു. ഈ മാസം മുതല്‍ പ്രത്യേക സംയോജിത പോര്‍ട്ടിലൂടെ, രാജ്യത്തെങ്ങുമുള്ള സിപിഡബ്ല്യൂയുവിന്റെ 400 ഫീല്‍ഡ് ഓഫീസുകള്‍ നെറ്റ് വര്‍ക്ക് വഴി ബന്ധപ്പെടുത്തിയതോടെയാണ് ഇത് പ്രാവര്‍ത്തികമായത്. ഇതോടുകൂടി ഫീല്‍ഡ് അടിസ്ഥാനത്തില്‍ ഡിജിറ്റലാകുന്ന പൊതുജന മന്ത്രാലയത്തിലെ ആദ്യ സ്ഥാപനമാകും സിപിഡബ്ല്യൂഡി.


    വിദൂര, മലയോര, വടക്കുകിഴക്കന്‍ ഭാഗങ്ങളിലായി 400 ഫീല്‍ഡ് ഓഫീസുകളില്‍ പ്രതിവര്‍ഷം 20,000 കോടി രൂപയിലധികം വരുന്ന 25,000 പദ്ധതി ജോലികളാണ് സിപിഡബ്ല്യൂയു ഏറ്റെടുക്കുന്നത്. പുതിയ ഡിജിറ്റല്‍ രീതി വഴി ആറ് ലക്ഷത്തിലകം ഇടപാടുകള്‍ കൈകാര്യം ചെയ്യാം. സിപിഡബ്ല്യൂഡിയുവിന് വേണ്ടിയുള്ള പ്രത്യേക പൊതു ധനകാര്യ മാനേജ്‌മെന്റ് (പിഎഫ്എംഎസ്) പോര്‍ട്ടല്‍, കേന്ദ്ര പാര്‍പ്പിട നഗരകാര്യമന്ത്രാലയത്തിലെ ചീഫ് കണ്‍ട്രോള്‍ ഓഫ് അക്കൗണ്ടന്റ് (സിസിഎ) ആണ് വികസിപ്പിച്ചത്.


    പണമടച്ചതിന്റെ അടിസ്ഥാനത്തില്‍, കോണ്‍ട്രാക്ടറുമായുള്ള കരാര്‍ ഷെഡ്യൂള്‍ പ്രകാരം, പുരോഗതി വിവരം ഓണ്‍ലൈനിലൂടെ ലഭ്യമാക്കുന്നതിനായി ഇലക്ടോണിക് മെഷര്‍മെന്റ് ബുക്ക് (ഇ-എംബി) സംവിധാനം സിപിഡബ്ല്യൂയു വികസിപ്പിച്ചതും മറ്റൊരു തുടക്കമായി. മാനുവല്‍ റിപ്പോര്‍ട്ടിങ്ങില്ലാതെ, 400 ഫീല്‍ഡ് ഓഫീസുകളിലും അടുത്തമാസം ആദ്യം മുതല്‍ ഇ-എംബി നിര്‍ബന്ധമാക്കും.


    മികവുറ്റ പരിശോധനക്കായി ജോലികളുടെ ഭൗതിക പുരോഗതികളുടെ ജിയോ ടാഗ്ഗിങ്ങ് സംവിധാനം ഉറപ്പുവരുത്തണമെന്ന് സിപിഡബ്ല്യൂഡിയോടും, സിസിഎയോടും കേന്ദ്ര പാര്‍പ്പിട നഗരകാര്യമന്ത്രാലയ സെക്രട്ടറി ശ്രീ. ദുര്‍ഗാ ശങ്കര്‍ മിശ്ര നിര്‍ദ്ദേശിച്ചു.


    ഇലക്ടോണിക് ഇടപാടുകള്‍ക്കും, ഫണ്ടിന്റെ വിനിയോഗത്തിന്റെ തത്സമയ സ്ഥിതി പരിശോധിക്കാനും, അക്കൗണ്ടിങ്ങിനും റിപ്പോര്‍ട്ടിങ്ങിനുമുള്‍പ്പെടെയുള്ള കാര്യങ്ങള്‍ക്കുള്ള അന്തിമ പരിഹാരമാണ് പിഎഫ്എംഎസ്. 2015 ഒക്ടോബറിലാണ് 34,000 കോടി രൂപ ഡിജിറ്റലായി കൈമാറ്റം ചെയ്തുകൊണ്ട് കേന്ദ്ര പാര്‍പ്പിട നഗരകാര്യമന്ത്രാലയം പിഎഫ്എംഎസ് സംവിധാനം സ്വീകരിച്ചത്. ഇനി ഡിജിറ്റലാവുന്നതോടെ 2017-18 വര്‍ഷത്തേക്കുള്ള മന്ത്രായത്തിന്റെയും സിപിഡബ്ല്യൂഡിയുവിന്റെയും ഇടപാടുകള്‍ 60,000 കോടി രൂപയാകും.

    
    
    (Release ID: 1501265) Visitor Counter : 4
    
    
      This link will take you to a webpage outside this websiteinteractive page. Click OK to continue.Click Cancel to stop : www.pib.nic.in