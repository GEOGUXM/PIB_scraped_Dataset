      PIB Headquarters

      കൂടംകുളം ആണവ നിലയത്തിലെ ഒന്നാം യൂണിറ്റ് ഉല്‍പ്പാദനം പുനരാരംഭിച്ചു
      Posted On: 29 AUG 2017 11:55AM by PIB Thiruvananthpuram


    
    അറ്റകുറ്റപ്പണികള്‍ക്കും ഇന്ധനം നിറയ്ക്കലിനുമായി പ്രവര്‍ത്തനം നിറുത്തി വച്ചിരുന്ന കൂടംകുളം ആണവ വൈദ്യുതി നിലയത്തിലെ ഒന്നാം യൂണിറ്റില്‍ വൈദ്യുതി ഉല്‍പ്പാദനം ഇന്ന് രാവിലെ പുനരാരംഭിച്ചു. ആയിരം മെഗാവാട്ട് ശേഷിയുള്ള പ്രഷറൈസ്ഡ് വാട്ടര്‍ റിയാക്ടര്‍ വിഭാഗത്തില്‍പ്പെടുന്ന ഈ യൂണിറ്റില്‍ സമ്പുഷ്ട യുറേനിയമാണ് ഇന്ധനമായി ഉപയോഗിക്കുന്നത്. നിര്‍ദ്ദിഷ്ട മാര്‍ഗ്ഗ നിര്‍ദ്ദേശ പ്രകാരം ഓരോ 7000 മണിക്കൂറിന് ശേഷവും ഇന്ധനം മാറ്റേണ്ടതുണ്ട് ഇതിനായിട്ടാണ് ഇക്കൊല്ലം ഏപ്രില്‍ 13 ന് ഈ യൂണിറ്റില്‍ നിന്നുള്ള വൈദ്യുതി ഉല്‍പ്പാദനം നിര്‍ത്തിവച്ചത്. ഒന്നാം യൂണിറ്റില്‍ ഇത് രണ്ടാം തവണയാണ് ഇന്ധനം മാറ്റി നിറയ്ക്കുന്നത്. കഴിഞ്ഞ വ്യാഴാഴ്ച ഇന്ധനം നിറയ്ക്കല്‍ പൂര്‍ത്തിയായിരുന്നു വെങ്കിലും നിര്‍ണ്ണായക പരിശോധനകള്‍ക്ക് ശേഷമാണ് ഉല്‍പ്പാദനം പുനരാരംഭിച്ചത്. ഇന്ന് രാവിലെ 6.37 ഓടെ ഈ യൂണിറ്റ് ദക്ഷിണ ഗ്രിഡുമായി സംയോജിപ്പിച്ചു. നിലവില്‍ 300 മെഗാവാട്ട് വൈദ്യുതിയാണ് ഇവിടെ ഉല്‍പ്പാദിപ്പിക്കുന്നത്.


    കൂടംകുളത്തെ രണ്ടാം യൂണിറ്റ് അറ്റകുറ്റപണികള്‍ക്കായി ഉല്‍പ്പാദനം നിറുത്തിവച്ചിരിക്കുകയാണ്.


    ഈ രണ്ട് യൂണിറ്റുകളില്‍ നിന്നും ഇതുവരെ 18758 ദശലക്ഷം യൂണിറ്റ് വൈദ്യുതിയാണ് ഉല്‍പ്പാദിപ്പിച്ചിട്ടുള്ളത്.
    

    
    (Release ID: 1501086) Visitor Counter : 2
    
    
      This link will take you to a webpage outside this websiteinteractive page. Click OK to continue.Click Cancel to stop : pib.nic.in