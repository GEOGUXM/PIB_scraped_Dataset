      ആരോഗ്യ, കുടുംബക്ഷേമ മന്ത്രാലയം

      തീവ്ര ഇന്ദ്രധനുഷ് ദൗത്യത്തിന് കേന്ദ്ര ആരോഗ്യ മന്ത്രാലയം
      Posted On: 01 AUG 2017 5:24PM by PIB Thiruvananthpuram


    ഇന്ദ്രധനുഷ് ദൗത്യത്തിന് കീഴില്‍ 2018 ഓടെ സമ്പൂര്‍ണ്ണ പ്രതിരോധ കുത്തിവയ്പ്പ് ലക്ഷ്യം പൂര്‍ത്തീകരിക്കുന്നതിന് കേന്ദ്ര ആരോഗ്യ കുടുംബക്ഷേമ മന്ത്രാലയം തീവ്ര കര്‍മ്മ പദ്ധതി ആവിഷ്‌ക്കരിച്ചു. ഇത് പ്രകാരം 2017 ഒക്‌ടോബര്‍ ഏഴു മുതല്‍ തുടര്‍ച്ചയായി നാലു മാസങ്ങളില്‍ അതാത് മാസങ്ങളില്‍ ഏഴാം തീയതി മുതല്‍ ഏഴു പ്രവൃത്തി ദിവസങ്ങളില്‍ തീവ്ര ഇന്ദ്രധനുഷ് ദൗത്യ യജ്ഞം നടത്തും. 118 ജില്ലകളും, 17 നഗര പ്രദേശങ്ങളും വടക്കു കിഴക്കന്‍ സംസ്ഥാനങ്ങളിലെ 52 ജില്ലകളുമാണ് തീവ്ര യജ്ഞത്തിലൂടെ ലക്ഷ്യമിടുന്നത്.


    ഇന്ദ്രധനുഷ് ദൗത്യം നടപ്പാക്കുന്നതില്‍ ന്യൂനതകള്‍ കണ്ടെത്തിയ നഗര മേഖലകള്‍ക്കാണ് ഈ ഘട്ടത്തില്‍ പ്രത്യേക ഊന്നല്‍ നല്‍കിയിരിക്കുന്നത്. ദേശീയ തലത്തില്‍ ക്യാബിനറ്റ് സെക്രട്ടറിയും സംസ്ഥാന തലത്തില്‍ ചീഫ് സെക്രട്ടറിയും തയ്യാറെടുപ്പുകള്‍ക്കും പുരോഗതിക്കും മേല്‍ നോട്ടം വഹിക്കും. ഓരോ ജില്ലയ്ക്കുമായി ഏര്‍പ്പെടുത്തിയിരിക്കുന്ന നോഡല്‍ വ്യക്തി വഴി തീവ്ര യജ്ഞം സൂക്ഷ്മമായി വിലയിരുത്തും. വനിതാ, ശിശു വികസനം, പഞ്ചായത്തീ രാജ്, നഗര വികസനം, യുവജകാര്യം, എന്‍സിസി തുടങ്ങി മറ്റ് മന്ത്രാലയങ്ങളും വകുപ്പുകളുമായിട്ടുള്ള ഏകോപനമാണ് തീവ്ര ഇന്ദ്രധനുഷ് ദൗത്യത്തിന്റെ മറ്റൊരു പ്രത്യേകത. ആശ, അങ്കണവാടി പ്രവര്‍ത്തകര്‍, സ്വയം സഹായ സംഘങ്ങള്‍ തുടങ്ങി താഴേ തട്ടിലെ പ്രവര്‍ത്തകരുടെ ഏകോപനവും യജ്ഞത്തില്‍ നിര്‍ണ്ണായകമാകും. രാജ്യത്തെ 528 ജില്ലകളില്‍ ഇന്ദ്രധനുഷ് ദൗത്യത്തിന്റെ നാലു ഘട്ടങ്ങള്‍ ഇതേ വരെ പൂര്‍ത്തീകരിച്ചു കഴിഞ്ഞു. 2.47 കോടി കുട്ടികള്‍ക്കും 67 ലക്ഷം ഗര്‍ഭിണികള്‍ക്കും പദ്ധതിക്ക് കീഴില്‍ പ്രതിരോധ കുത്തിവയ്പ്പ് നല്‍കി.

    
    
    (Release ID: 1497998) Visitor Counter : 9
    
    
      This link will take you to a webpage outside this websiteinteractive page. Click OK to continue.Click Cancel to stop : www.pib.nic.in