      PIB Headquarters

      ഭിന്ന ലിംഗക്കാരുടെ ശാക്തീകരണത്തിനായി ഇഗ്നോവിന്റെ കോണ്‍ക്ലേവ്
      Posted On: 18 AUG 2017 4:04PM by PIB Thiruvananthpuram


    
    ഇന്ദിരാ ഗാന്ധി നാഷണല്‍ ഓപ്പണ്‍ യൂണിവേഴ്‌സിറ്റി തിരുവനതപുരം മേഖലാ കേന്ദ്രത്തിന്റെ ആഭിമുഖ്യത്തില്‍ ഭിന്ന ലിംഗക്കാരുടെ ശാക്തീകരണത്തിനായി എഡ്യൂക്കേഷന്‍ ഫോര്‍ സോഷ്യല്‍ ഇന്‍ക്ലൂഷന്‍ -എ കോണ്‍ക്ലേവ് എന്ന പരിപാടി നടന്നു.


    പ്രമുഖ സൈക്കോളജിസ്റ്റും സെലിബ്രിറ്റി കോച്ചുമായ ശ്രീമതി ലിസി ഷാജഹാന്‍ ഭിന്നലിംഗ വിഭാഗക്കാരായ വിദ്യാര്‍ത്ഥികളുമായി സംവദിച്ചു. ഭിന്നവിഭാഗക്കാര്‍ സമൂഹത്തില്‍ നേരിടുന്ന വെല്ലുവിളികളെക്കുറിച്ചും വിദ്യാഭ്യാസം നേടുന്നതിലൂടെ അവ എങ്ങനെ തരണം ചെയ്യാം എന്നതിനെക്കുറിച്ചുള്ള സംവാദത്തില്‍ ഭിന്നലിംഗക്കാരായ 30 ഓളം പേര്‍ പരിപാടിയില്‍ പങ്കെടുത്തു.


    വൈകുന്നേരം നടന്ന പുരസ്‌കാര സമ്മേളനത്തില്‍ ചലച്ചിത്ര സംവിധായിക വിധു വിന്‍സെന്റ് വിശിഷ്ടാതിഥിയായിരുന്നു. ചടങ്ങില്‍ ഇഗ്‌നോ തിരുവനതപുരം മേഖലാ കേന്ദ്രം ഡയറക്ടര്‍ ഡോ .ബി .സുകുമാര്‍ അധ്യക്ഷത വഹിച്ചു.


    ഇഗ്‌നോ തിരുവനന്തപുരം മേഖലാ കേന്ദ്രത്തിലെ വിദ്യാര്‍ത്ഥികളും സിവില്‍ സര്‍വീസ് റാങ്ക് ജേതാക്കളുമായ തെരേസ ജോസഫ്, അഖില്‍ എസ്, രഹ്ന ആര്‍ എന്നിവരെ ചടങ്ങില്‍ ആദരിച്ചു . ഇഗ്‌നോയുടെ അഖിലേന്ത്യാ അടിസ്ഥാനത്തില്‍ നടന്ന ടേം എന്‍ഡ് പരീക്ഷയില്‍ ഉന്നത വിജയം നേടിയ സുമി പി, റിച്ചാര്‍ഡ്, ജ്യൂണോ രാജ്, ജെസ്സി പീറ്റര്‍, മിമി എസ് എസ്, പ്രിയങ്ക ബി, അരുണ്‍ ദാസ് എന്നിവര്‍ ചടങ്ങില്‍ സ്വര്‍ണമെഡലും റാങ്ക് സര്‍ട്ടിഫിക്കറ്റും സ്വീകരിച്ചു .

    
    
    (Release ID: 1500219) Visitor Counter : 5