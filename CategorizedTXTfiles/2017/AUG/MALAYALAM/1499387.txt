      ധനകാര്യ മന്ത്രാലയം

      സാമ്പത്തികസര്‍വേ രണ്ടാം വാല്ല്യം : വളര്‍ച്ച 7.5% ല്‍ എത്തുക കഠിനം, ഭാവിയില്‍ പ്രതീക്ഷ
      Posted On: 11 AUG 2017 7:11PM by PIB Thiruvananthpuram


    
    രാജ്യത്തിന്റെ സാമ്പത്തിക വളര്‍ച്ചയുടെ ചിത്രം വ്യക്തമാക്കികൊണ്ട് 2016-17 വര്‍ഷത്തെ സാമ്പത്തികസര്‍വേയുടെ രണ്ടാം വാല്ല്യം ധനകാര്യ മന്ത്രി അരുണ്‍ ജെയ്റ്റിലി ഇന്ന് പാര്‍ലമെന്റില്‍ സമര്‍പ്പിച്ചു. കറന്‍സി റദ്ദാക്കലും കാര്‍ഷികകടങ്ങള്‍ എഴുതിത്തളളിയതും ജി.എസ്.ടിയിലേക്കുള്ള പരിണാമഘട്ടവുമൊക്കെ ചേര്‍ന്ന് കഴിഞ്ഞ തവണ മുന്നോട്ട്‌വച്ച 6.5-7.5 ശതമാനം സാമ്പത്തിക വളര്‍ച്ച കൈവരിക്കുക ബുദ്ധിമുട്ടാകുമെന്ന് സര്‍വേ വ്യക്തമാക്കുന്നു.


    എന്നാല്‍ വിവിധ പരിഷ്‌ക്കരണ നടപടികളായ ജി.എസ്.ടി നടപ്പാക്കല്‍, കറന്‍സി പിന്‍വലിക്കലിന്റെ ഗുണപരമായ പ്രത്യാഘാതങ്ങള്‍, എയര്‍ ഇന്ത്യ സ്വകാര്യവല്‍ക്കരിക്കാന്‍ കൈക്കൊണ്ട തീരുമാനം, ഊര്‍ജ്ജ സബ്‌സിഡികള്‍ കൂടുതല്‍ യുക്തസഹമാക്കി ട്വിന്‍ ബാലന്‍സ് ഷീറ്റ് പ്രശ്‌നത്തെ നേരിടാനുള്ള കര്‍മ്മപദ്ധതികളും ഘടനാപരമായ പരിഷ്‌ക്കരണങ്ങളുമൊക്കെ ഇന്ത്യന്‍ സമ്പദ്ഘടനയുടെ പുനരുജ്ജീവനത്തിന് വഴിവെക്കുമെന്ന ആത്മവിശ്വാസവും സാമ്പത്തികസര്‍വേ നല്‍കുന്നുണ്ട്. ആദ്യമായാണ് സാമ്പത്തികസര്‍വേയുടെ രണ്ടാം വാല്ല്യം ഗവണ്‍മെന്റ് പാര്‍ലമെന്റില്‍ സമര്‍പ്പിക്കുന്നത്. 2016-17ലെ ആദ്യ വാല്ല്യം സാമ്പത്തിക സര്‍വേ ഫെബ്രുവരിയില്‍ അവതരിപ്പിച്ചശേഷമുണ്ടായ സമ്പദ്ഘടനയെ ബാധിക്കുന്ന പുതിയ ഘടകങ്ങളെക്കുറിച്ചാണ് ഇത് എടുത്തുപറയുന്നത്.


    സാമ്പത്തികസര്‍വേ-2ലെ ചില സുപ്രധാന വിവരങ്ങള്‍ ചുവടെ:-


    • എണ്ണ വിപണിയിലുണ്ടാക്കിയ ഘടനാപരമായ മാറ്റങ്ങള്‍ സ്ഥിരമായ വില വര്‍ദ്ധനവിനെ തടഞ്ഞു.
    • ആര്‍.ബി.ഐയുടെ നടപടികളിലൂടെ സ്തൂല സാമ്പത്തിക സ്ഥിരത കൂടുതല്‍ പരിപോഷിപ്പിക്കപ്പെട്ടു.
    • കാര്‍ഷിക വരുമാനത്തിലെ കുറവും പയര്‍വര്‍ഗ്ഗങ്ങളല്ലാത്ത കാര്‍ഷികോല്‍പ്പന്നങ്ങളുടെ വിലയിടിവിലും ആശങ്ക.
    • ഊര്‍ജ്ജ-ടെലികോം മേഖലകളിലെ ലാഭത്തിലെ കുറവ് ആശങ്കാജനകം.
    • എണ്ണവിപണിയിലെ മാറ്റം മൂലം വിലയിലുണ്ടാകുന്ന ഇടിവ് ആശ്വാസം.
    • കാര്‍ഷികകടങ്ങള്‍ എഴുതിതള്ളാനുള്ള തീരുമാനം മൊത്ത ആഭ്യന്തര ഉല്‍പ്പാദനത്തില്‍ 0.7% ന്റെ കുറവുണ്ടാക്കും. അത് സമ്പദ്ഘടനയ്ക്ക് ആഘാതമാകും.
    • കറന്‍സി പിന്‍വലിക്കല്‍ സമയത്ത് വരുമാനം വെളിപ്പെടുത്തുന്നതിലുണ്ടായ കുതിച്ചുചാട്ടം പ്രശംസനീയം.
    • കറന്‍സി പിന്‍വലിക്കുന്നതിന് ശേഷം 5.4 ലക്ഷം പുതിയ നികുതിദായകരുണ്ടായി.
    • കാര്‍ഷികോല്‍പ്പാദനം വര്‍ദ്ധിപ്പിക്കുന്നതിന് ജലസേചന സംവിധാനങ്ങള്‍ വ്യാപിപ്പിക്കണം.
    • ചെറുകിട ജലസേചന സംവിധാനങ്ങള്‍ക്ക് പ്രാധാന്യം നല്‍കണം.
    • കാര്‍ഷികോല്‍പ്പാദനം വര്‍ദ്ധിപ്പിക്കുന്നതിനായി കൂടുതല്‍ മികച്ച രീതിയിലുള്ള കീട- രോഗപ്രതിരോധ ശേഷിയുള്ള വിത്തുകള്‍ ലഭ്യമാക്കണം.
    • വിതയ്ക്ക്മുമ്പുതന്നെ ആഭ്യന്തര വ്യാപാര നയം പ്രഖ്യാപിക്കുകയും അത് വിളവെടുപ്പുവരെ തുടരുകയും വേണം.
    • ടിക്കറ്റിതര വരുമാനത്തില്‍ റെയില്‍വേ കൂടുതല്‍ ശ്രദ്ധ കേന്ദ്രീകരിക്കണം
    • അതിനായി സ്‌റ്റേഷനുകളുടെ പുനര്‍ വികസനവും ഒഴിഞ്ഞുകിടക്കുന്ന കെട്ടിടങ്ങള്‍ വാണിജ്യാവശ്യങ്ങള്‍ക്ക് ഉപയോഗിക്കുന്നതും പരിഗണിക്കണം.
    • കഴിഞ്ഞ ഏതാനും വര്‍ഷങ്ങളായി അപ്രധാന തുറമുഖങ്ങള്‍ക്ക് കുടുതല്‍ ചരക്കുകള്‍ ലഭിക്കുന്ന സാഹചര്യത്തില്‍ അവയുടെ വികസനവും ശേഷിവര്‍ദ്ധിപ്പിക്കലും അനിവാര്യം.


    • വ്യോമയാനമേഖലയില്‍ ഇന്ത്യന്‍ പങ്കാളിത്തം അന്താരാഷ്ട്രതലത്തില്‍ വര്‍ദ്ധിപ്പിക്കുന്നതിനുള്ള പരിഷ്‌ക്കാരങ്ങള്‍ അനിവാര്യം.
    • സ്വകാര്യവല്‍ക്കരണം/എയര്‍ ഇന്ത്യയുടെ ഓഹരി വില്‍ക്കല്‍ ഏവിയേഷന്‍ ഹബ്ബുകളുടെ രൂപീകരണം എന്നിവ വ്യോമമേഖലയിലെ പരിഷ്‌ക്കരണത്തിനുള്ള ചില ശിപാര്‍ശകള്‍.
    • ചെലവ് കുറഞ്ഞതും, പ്രവൃത്തികളിലെ ഇടപെടലും ഫലവും കൂടുതല്‍ നല്‍കുന്ന വിദ്യാഭ്യാസ മാതൃകകളുണ്ടാക്കണം.
    • സ്‌കൂള്‍ സ്റ്റാഫുകള്‍ക്ക് ബയോ-മെട്രിക്ക് ഹാജര്‍ സംവിധാനം അനിവാര്യം.
    • സ്വതന്ത്രമായി പരിക്ഷാപേപ്പറുകള്‍ തയാറാക്കലും സ്‌കൂളുകള്‍ക്ക് നിഷ്പക്ഷ പരീക്ഷകളും ഡി.ബി.റ്റിയും.
    • പദ്ധതികളും പരിപാടികളും നടപ്പാക്കുന്നതിന് വിദ്യാഭ്യാസത്തിന്റെ അനന്തരഫലവും നൈപുണ്യവും സ്വീകരിക്കണം.
    • തൊഴില്‍മേഖലയെ കാര്യക്ഷമമാക്കാനും ചലനാത്മകമാക്കാനുമായി നിരവധി പരിപാടികള്‍ ആവിഷ്‌ക്കരിച്ചു.
    • നിരവധി അനാവശ്യ നിയമങ്ങള്‍ ഇല്ലാതാക്കി, ഇ-ബിസ് പോര്‍ട്ടല്‍ നടപ്പാക്കി.
    • പ്രധാനമന്ത്രി കൗശിക് വികാസ് യോജനയിലൂടെ ഹ്രസ്വകാലവും ഐ.ടി.ഐകള്‍ വഴി ദീര്‍ഘകാലവും നൈപുണ്യവികസന പരിശീലനം.
    • പ്രധാനമന്ത്രി കൗശിക് കേന്ദ്ര പദ്ധതിയുടെ ഭാഗമായി രാജ്യത്തെ എല്ലാ ജില്ലകളിലും മാതൃക നൈപുണ്യവികസന കേന്ദ്രം.
    • വിദ്യാഭ്യാസം, പരിശീലനം, കൂടുതല്‍ പഠനം, പരിചയം എന്നിവയിലൂടെ നൈപുണ്യത്തിന്റെ ഗുണനിലവാരം ഉയര്‍ത്തുകയും മത്സരാധിഷ്ഠിത ചട്ടക്കൂട് ഉണ്ടാക്കുന്നതിനും ഊന്നല്‍.
    • ആരോഗ്യമേഖലയുടെ പരിഷ്‌ക്കരണത്തിന് ശ്രദ്ധേയമായ പരിശ്രമം.
    • പരിശോധന ടെസ്റ്റുകള്‍ക്കുള്ള നിരക്കുകള്‍ ഏകീകരിച്ചു, ഗുണനിലവാര പ്രശ്‌നം പരിഹരിച്ചു, ബദല്‍ ആരോഗ്യ സംവിധാനത്തെക്കുറിച്ച് ബോധവല്‍ക്കരണം
    • അനാവശ്യമായി ശസ്ത്രക്രിയ നടത്തുകയും മരുന്നുകള്‍ വാങ്ങിപ്പിക്കുകയും ചെയ്യുന്ന സ്ഥാപനങ്ങള്‍ക്കെതിരെ ശിക്ഷാനടപടികള്‍ അവതരിപ്പിച്ചു.
    • കൂടുതല്‍ സന്തുലിതമായ ആരോഗ്യ സേവനത്തിനായി ഗവണ്‍മെന്റ് പാവപ്പെട്ടവര്‍ക്ക് കൂടുതല്‍ ആനുകൂല്യങ്ങളും ഇന്‍ഷ്വറന്‍സ് പരിരക്ഷയും നല്‍കണം.
    • സാമൂഹിക സുരക്ഷ ഉറപ്പാക്കാന്‍ അസംഘടിതമേഖലയിലെ തൊഴിലാളികള്‍ക്ക് മുന്‍ഗണന നല്‍കണം.
    • സാമ്പത്തിക പ്രവര്‍ത്തനങ്ങളില്‍ ഭാഗഭാക്കാകുന്ന സ്ത്രീകള്‍ക്ക് ഗവണ്‍മെന്റ് സുരക്ഷയും സംരക്ഷണവും ഒരുക്കണം.


    

    
    (Release ID: 1499387) Visitor Counter : 8
    
    
      This link will take you to a webpage outside this websiteinteractive page. Click OK to continue.Click Cancel to stop : pib.nic.in