      ആഭ്യന്തരകാര്യ മന്ത്രാലയം

      പോലീസ് പരിശീലന ത്തിലും അക്കാദമികളിലും ബൗദ്ധിക സ്വത്താവകാശ പരിശീലന മൊഡ്യൂളുകള്‍ ഉള്‍പ്പെടുത്തും: കേന്ദ്ര ആഭ്യന്തരമന്ത്രി
      Posted On: 22 AUG 2017 11:55AM by PIB Thiruvananthpuram


    രാജ്യത്തെമ്പാടുമുള്ള പോലീസ് പരിശീലന സ്ഥാപനങ്ങളിലും, പൊലീസ് അക്കാദമികളിലും ബൗദ്ധിക സ്വത്താവകാശത്തെക്കുറിച്ച് അറിവു പകരാന്‍ ബൗദ്ധികസ്വത്താവകാശ പരിശീലന മൊഡ്യൂളുകള്‍ ഉള്‍പ്പെടുത്തുമെന്ന് കേന്ദ്ര ആഭ്യന്തരമന്ത്രി ശ്രീ. രാജ്‌നാഥ് സിംഗ് പറഞ്ഞു. കൃത്വിമത്വവും വ്യാജ സൃഷ്ടികളും ഗുരുതരമായ സംഘടിത കുറ്റകൃത്യങ്ങള്‍ക്കിടയാക്കുന്നു. ഈ അവസരത്തില്‍ പോലീസ് സേന ഉചിതമായ അറിവുകളാലും പരിശീലനങ്ങളാലും സജ്ജരായിരിക്കണമെന്നും എങ്കില്‍ മാത്രമേ ബൗദ്ധിക സ്വത്താവകാശ ലംഘനങ്ങള്‍ കുറച്ചുകൊണ്ടുവരാനാകൂ എന്നും അദ്ദേഹം കൂട്ടിച്ചേര്‍ത്തു.
    ബൗദ്ധികസ്വത്താവകാശങ്ങള്‍ ശക്തിപ്പെടുത്തുന്നതിനായി ന്യൂഡല്‍ഹിയില്‍ സംഘടിപ്പിച്ച മൂന്ന് ദിവസത്തെ ശില്‍പശാല ഉദ്ഘാടനം ചെയ്യുകയായിരുന്നു ശ്രീ. രാജ്‌നാഥ് സിംഗ്.
    കേന്ദ്ര വാണിജ്യ വ്യവസായ വകുപ്പ് മന്ത്രി ശ്രീമതി നിര്‍മല സീതാരാമന്‍, ആഭ്യന്തര സഹമന്ത്രി ശ്രി. കിരണ്‍ റിജിജു എന്നിവര്‍ സന്നിഹിതരായിരുന്നു. ലോക ബൗദ്ധിക സ്വത്താവകാശ സംഘടനയുടെ സഹകരണത്തോടെ സെല്‍ ഫോര്‍ ഐപിആര്‍ പ്രൊമോഷന്‍ ആന്‍ഡ് മാനേജ്‌മെന്റ് പഞ്ചാബിലും തമിഴ്‌നാട്ടിലും രണ്ട് സാങ്കേതിക നൂതന കേന്ദ്രങ്ങള്‍ സ്ഥാപിക്കുമെന്ന് ശ്രീമതി നിര്‍മല സീതാരാമന്‍ പറഞ്ഞു. സുരക്ഷിതമായ ഭാവിക്കുവേണ്ടി ജനങ്ങള്‍ ബൗദ്ധികസ്വത്തുക്കള്‍ സംരക്ഷിക്കേണ്ട രീതികള്‍ അറിഞ്ഞിരിക്കണമെന്നും അവര്‍ ചൂണ്ടിക്കാട്ടി.

    
    
    (Release ID: 1500399) Visitor Counter : 3
    
    
      This link will take you to a webpage outside this websiteinteractive page. Click OK to continue.Click Cancel to stop : pib.nic.in