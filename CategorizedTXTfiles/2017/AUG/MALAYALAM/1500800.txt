      PIB Headquarters

      പൈതൃകമായിലഭിച്ച കാര്‍ഷികസംസ്‌കാരംസംരക്ഷിക്കണം; സങ്കല്‍പ്‌സേ സിദ്ധി ജില്ലാതല ഉദ്ഘാടനം പത്തനംതിട്ട കൃഷിവിജ്ഞാന കേന്ദ്രത്തില്‍ നടന്നു
      Posted On: 25 AUG 2017 7:25PM by PIB Thiruvananthpuram


    പ്രധാനമന്ത്രി ശ്രീ. നരേന്ദ്ര മോദിയുടെ'സങ്കല്‍പ്‌സേ സിദ്ധി'അഥവാ'ദൃഢനിശ്ചയത്തില്‍ നിന്ന് സാക്ഷാത്കാരത്തിലേയ്ക്ക്'എന്ന ആശയം ഉള്‍ക്കൊണ്ടുകൊണ്ടുള്ള നവഭാരതമുന്നേറ്റം രണ്ടായിരത്തി ഇരുപത്തിരണ്ടോടുകൂടി കാര്‍ഷിക വരുമാനം ഇരട്ടിയാക്കുവാനുള്ള പ്രവര്‍ത്തനങ്ങള്‍ക്ക് ജില്ലാകൃഷിവിജ്ഞാന കേന്ദ്രത്തിന്റെ നേതൃത്വത്തില്‍ പത്തനംതിട്ട ജില്ലയില്‍തുടക്കമായി.


    പൈതൃകമായിലഭിച്ച കാര്‍ഷികസംസ്‌കാരംസംരക്ഷിക്കണമെന്ന് പരിപാടിഉദ്ഘാടനം ചെയ്ത ശ്രീ. ആന്റോആന്റണിഎം.പി. അഭിപ്രായപ്പെട്ടു. 2022 ല്‍ കാര്‍ഷികവരുമാനം ഇരട്ടിയാക്കുന്നതിന് നമുക്കുള്ളവിഭവങ്ങളുടെശരിയായ ഉപയോഗംഉറപ്പുവരുത്തണം. ഫലഭൂയിഷ്ടമായമണ്ണ്, കാലാവസ്ഥ, ജലസ്രോതസ്സുകള്‍ഇവയെല്ലാംകേരളത്തിന്റെ അനുഗ്രഹങ്ങളാണ്. നഷ്ടപ്പെട്ട നമ്മുടെ കാര്‍ഷികസംസ്‌കൃതിതിരികെകൊണ്ടുവരുന്നതിനായി നദികളുടെസംരക്ഷണം, പരിസരശുചീകരണം, നീര്‍ത്തടസംരക്ഷണംഇവഉറപ്പാക്കണം. അങ്ങനെ കാര്‍ഷികവൃത്തി അഭിവൃദ്ധിയിലേക്ക് എത്തുമെന്നും ശ്രീ. ആന്റോആന്റണി പറഞ്ഞു. നവഭാരത പ്രതിജ്ഞ ശ്രീ. ആന്റോആന്റണിചൊല്ലിക്കൊടുത്തു.


    കൃഷിവിജ്ഞാന കേന്ദ്രം ചെയര്‍മാന്‍ അഭിവന്ദ്യ തോമസ്മാര്‍തിമോത്തിയോസ്എപ്പിസ്‌കോപ്പാ അദ്ധ്യക്ഷത വഹിച്ചു. ശ്രീ. രാജു ഏബ്രഹാംഎം.എല്‍.എ വിശിഷ്ടാതിഥിആയിരിന്നു.


    കൃഷിവിജ്ഞാന കേന്ദ്രത്തിന്റെവാര്‍ത്താ പത്രികയുടെയും, കെ.വി.കെമലയാളത്തില്‍വിവര്‍ത്തനം ചെയ്തസങ്കല്‍പ് സേ സിദ്ധി എന്ന കൈപ്പുസ്തകത്തിന്റെയും പ്രകാശനവും, ജൈവകൃഷിക്കുള്ളഉല്പാദനോപാധികളുടെ പുറത്തിറക്കലും ശ്രീ. ആന്റോആന്റണിഎം.പി. നിര്‍വ്വഹിച്ചു. ചക്കയുടെവിവിധഉല്പന്നങ്ങളുടെ പുറത്തിറക്കല്‍ ജില്ലാ പഞ്ചായത്ത് പ്രസിഡന്റ് ശ്രീമതി അന്നപൂര്‍ണ്ണാദേവി നിര്‍വ്വഹിച്ചു. ഫാര്‍മര്‍പ്രൊഡ്യൂസര്‍ കമ്പനിയുടെആരംഭവുംഓഹരിസര്‍ട്ടിഫിക്കറ്റ്‌വിതരണവും നബാര്‍ഡ് ഡി.ജി.എം. ശ്രീ. ബി നാഗേഷ്‌കുമാര്‍ നിര്‍വ്വഹിച്ചു.


    സംയോജിതകൃഷി സമ്പ്രദായത്തിലൂടെകര്‍ഷകരുടെവരുമാനം ഇരട്ടിയാക്കല്‍ എന്ന വിഷയത്തില്‍ നടന്ന സെമിനാര്‍കോയിപ്രം ബ്ലോക്ക് പഞ്ചായത്ത്അംഗം ശ്രീ. അജയകുമാര്‍വല്ലുഴത്തില്‍ഉദ്ഘാടനം ചെയ്തു. കേരളകാര്‍ഷികസര്‍വ്വകലാശാലയുടെഇന്റഗ്രേറ്റഡ് ഫാമിങ്ങ്‌സിസ്റ്റംറിസേര്‍ച്ച് സ്റ്റേഷന്‍ പ്രൊഫസറും മേധാവിയുമായഡോ. ജേക്കബ് ജോണ്‍ സെമിനാറിന് നേതൃത്വം നല്‍കി. കാര്‍ഷികചലച്ചിത്ര പ്രദര്‍ശനവും നടന്നു.

    
    
    (Release ID: 1500800) Visitor Counter : 2