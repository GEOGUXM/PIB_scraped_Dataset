      ആഭ്യന്തരകാര്യ മന്ത്രാലയം

      മരണ രജിസ്‌ട്രേഷന് ആധാര്‍ നമ്പര്‍ നിര്‍ബന്ധമാക്കി
      Posted On: 04 AUG 2017 5:47PM by PIB Thiruvananthpuram


    

    ഈ വര്‍ഷം ഒക്‌ടോബര്‍ ഒന്നു മുതല്‍ മരണ രജിസ്‌ട്രേഷന് ആധാര്‍ നമ്പര്‍ നര്‍ബന്ധമാക്കി. മരണമടഞ്ഞ വ്യക്തിയെക്കുറിച്ച് ബന്ധുക്കള്‍ സമര്‍പ്പിക്കുന്ന വിവരങ്ങളുടെ കൃത്യത ഉറപ്പുവരുത്താന്‍ ആധാര്‍ നമ്പര്‍ സഹായകമാവുമെന്ന് രജിസ്ട്രാര്‍ ജനറല്‍ ഇന്ത്യ വ്യക്തമാക്കി. ആധാര്‍ നമ്പറില്ലെങ്കില്‍ ആധാറിനായി എന്റോള്‍ ചെയ്ത ഐ.ഡി നല്‍കാം.


    ജമ്മു കാശ്മീര്‍, അസം, മേഘാലയ എന്നിവ ഒഴിച്ചുള്ള സംസ്ഥാനങ്ങളില്‍ ഇത് ഒക്‌ടോബര്‍ ഒന്നു മുതല്‍ നടപ്പിലാക്കും.


    മരണമടഞ്ഞവര്‍ക്ക് ആധാര്‍ നമ്പറോ, ആധാര്‍ എന്റോള്‍മെന്റ് ഐ.ഡി.യോ ഇല്ലെങ്കില്‍ മരണ സര്‍ട്ടിഫിക്കറ്റിന് അപേക്ഷ നല്‍കുന്നയാള്‍ ഇതു സംബന്ധിച്ചു വ്യക്തമാക്കുന്ന ഒരു സര്‍ട്ടിഫിക്കറ്റ് നല്‍കേണ്ടി വരും. ഇതില്‍ തെറ്റായ വിവരം നല്‍കുന്നത് 2016 ലെ ആധാര്‍ നിയമത്തിന് കീഴിലും 1969 ലെ ജനന മരണ നിയമത്തിന് കീഴിലും ശിക്ഷാര്‍ഹമാണ്.


    

    
    (Release ID: 1498634) Visitor Counter : 2