      PIB Headquarters

      എന്‍.ഐ.ഒ.എസ്. സ്‌കൂള്‍ പ്രവേശനം : സെപ്റ്റംബര്‍ 15 വരെ അപേക്ഷ സമര്‍പ്പിക്കാം
      Posted On: 18 AUG 2017 4:02PM by PIB Thiruvananthpuram


    നാഷണല്‍ ഇന്‍സ്റ്റിറ്റ്യൂട്ട് ഓഫ് ഓപ്പണ്‍ സ്‌കൂളില്‍ സെക്കന്ററി, സീനിയര്‍ സെക്കന്ററി, കോഴ്‌സുകളില്‍ പ്രവേശനം നേടുന്ന നെയ്ത്ത് ജോലിയില്‍ ഏര്‍പ്പെട്ടിരിക്കുന്ന പട്ടികജാതി പട്ടികവര്‍ഗ്ഗ, ദാരിദ്ര്യരേഖയ്ക്ക് താഴെയുള്ള സ്ത്രീകള്‍, ദാരിദ്ര്യ രേഖയ്ക്ക് താഴെയുള്ള ന്യൂനപക്ഷ വിഭാഗത്തില്‍പ്പെട്ടവര്‍/ഭിന്നശേഷി വിഭാഗക്കാര്‍ എന്നിവരും അവരുടെ കുട്ടികളും, കോഴ്‌സ് ഫീ നല്‍കേണ്ടതില്ല. ഇവര്‍ക്ക് പാഠപുസ്തകങ്ങള്‍ സൗജന്യമായി ലഭിക്കുന്നതാണ്.


    ഈ വിഭാഗത്തില്‍പ്പെട്ടവര്‍ക്ക് ഹാന്‍ഡ്ലൂം & ടെക്‌സ്റ്റൈല്‍ വകുപ്പ് നല്‍കിയിട്ടുളള പരിചയപത്രം ഹാജരാക്കി ഈ ആനുകൂല്യം നേടാവുന്നതാണ്. പ്രവേശനത്തിനുളള അപേക്ഷ ഓഫ്‌ലൈനായി സമര്‍പ്പിക്കേണ്ടതാണ്. അപേക്ഷാഫാറം ഏന്‍.ഏെ.ഒ.എസ്സിന്റെ www.nios.ac.in എന്ന വെബ്‌സൈറ്റിലും, കൊച്ചിയില്‍പ്രവര്‍ത്തിക്കുന്ന പ്രാദേശികകേന്ദ്രത്തിലും, സംസ്ഥാനത്തുടനീളം പ്രവര്‍ത്തിക്കുന്ന ഏന്‍.ഏെ.ഒ.എസ്സിന്റെ പഠന കേന്ദ്രങ്ങളിലും ലഭിക്കുന്നതാണ്. പൂരിപ്പിച്ച അപേക്ഷാഫാറം, പ്രാദേശികകേന്ദ്രത്തില്‍ 15/9/2017 വരെ സമര്‍പ്പിക്കാം.
    അപേക്ഷയോടൊപ്പം ഹാന്‍ഡ്ലൂം & ടെക്‌സ്റ്റൈല്‍ വകുപ്പ് നല്‍കിയിട്ടുളള പരിചയപത്രം കൂടാതെ ജനനത്തീയതി, വിദ്യാഭ്യാസയോഗ്യത, പട്ടികജാതി/ പട്ടികവര്‍ഗ്ഗ/ ബി.പി.എല്‍/ ഭിന്നശേഷി വിഭാഗങ്ങള്‍ എന്നിവ തെളിയിക്കുന്ന രേഖകളുടെ സാക്ഷ്യപ്പെടുത്തിയ പകര്‍പ്പുകള്‍ നല്‍കേണ്ടതാണ്. ജനനത്തീയതി തെളിയിക്കുന്നതിന്, ജനനത്തീയതി രേഖപ്പെടുത്തിയിട്ടുള്ള ആധാര്‍കാര്‍ഡ് സ്വീകാര്യമാണ്. സെക്കന്ററി കോഴ്‌സില്‍ ചേരുന്നതിന്, വിദ്യാഭ്യാസ യോഗ്യത തെളിയിക്കേണ്ടതില്ല. അപേക്ഷാഫാറത്തില്‍ ചേര്‍ത്തിരിക്കുന്ന സ്വയം സാക്ഷ്യപ്രസ്താവനയില്‍ ഒപ്പ് രേഖപ്പെടുത്തിയാല്‍ മതിയാകും.
    കൂടുതല്‍ വിവരങ്ങള്‍ക്കായി rckochi@nios.ac.in എന്ന ഇമെയിലിലോ, 0484 2310032, 2310033 ടോള്‍ ഫ്രീ: 1800 180 93 93 എന്നീ നമ്പരുകളിലോ ബന്ധപ്പെടാവുന്നതാണ്

    
    
    (Release ID: 1500216) Visitor Counter : 3