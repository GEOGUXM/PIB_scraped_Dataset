      PIB Headquarters

      നാഷണല്‍ ഇന്‍സ്റ്റിറ്റ്യൂട്ട് ഓഫ് ഓപ്പണ്‍ സ്‌കൂളിംഗ് ഹാന്‍ഡ്‌ലൂം വീവിംഗ് കോഴ്‌സ് ആരംഭിക്കും
      Posted On: 04 AUG 2017 6:25PM by PIB Thiruvananthpuram


    നാഷണല്‍ ഇന്‍സ്റ്റിറ്റ്യൂട്ട് ഓഫ് ഓപ്പണ്‍ സ്‌കൂളിങ്ങും (എന്‍.ഐ.ഒ.എസ്) മിനിസ്ട്രി ഓഫ് ടെക്സ്റ്റല്‍സും (എം.ഒ.റ്റി) ചേര്‍ന്ന് നെയ്ത്ത് വിഭാഗത്തില്‍പ്പെട്ടവര്‍ക്ക് വിദ്യാഭ്യാസം പ്രാപ്തമാക്കുന്നതിന് വേണ്ടി ഉടമ്പടി ഒപ്പുവച്ചു. ഈ ഉടമ്പടി പ്രകാരം ഹാന്‍ഡ്‌ലൂം വീവിങ് എന്ന പുതിയ കോഴ്‌സ് തുടങ്ങുന്നതിനുള്ള നടപടികള്‍ക്ക് നാഷണല്‍ ഇന്‍സ്റ്റിറ്റ്യൂട്ട് ഓഫ് ഓപ്പണ്‍ സ്‌കൂളിംഗ് തുടക്കമിട്ടു.


    എന്‍.ഐ.ഒ.എസ്. ല്‍ സെക്കന്ററി, സീനിയര്‍ സെക്കന്ററി കോഴ്‌സുകളില്‍ പ്രവേശനം നേടുന്ന നെയ്ത്ത് ജോലിയില്‍ ഏര്‍പ്പെട്ടിരിക്കുന്ന എസ്.സി./എസ്.റ്റി., ബി.പി.എല്‍, സ്ത്രീകള്‍ എന്നിവര്‍ക്കും അവരുടെ കുട്ടികള്‍ക്കും കോഴ്‌സ് ഫീയില്‍ ഇളവ് നല്‍കുന്നതാണ്. ഈ വിഭാഗത്തില്‍പ്പെട്ടവര്‍ നിര്‍ദ്ദിഷ്ട ഫീസിന്റെ 25% മാത്രം അടച്ചാല്‍ മതിയാകും.


    കൂടാതെ ദാരിദ്ര്യരേഖയ്ക്കു താഴെ വരുന്ന ന്യൂനപക്ഷ വിഭാഗത്തില്‍ പ്പെട്ടവര്‍ക്കും, ഭിന്നശേഷി വിഭാഗകാര്‍ക്കും ഈ ആനുകൂല്യം ലഭിക്കുന്നതാണ്.


    വിശദവിവരങ്ങള്‍ എന്‍.ഐ.ഒ.എസ്സിന്റെ ww.nios.ac.in എന്ന വെബ്‌സൈറ്റില്‍ ലഭ്യമാണ്. അധിക വിവരങ്ങള്‍ക്ക് rckochi@nios.ac.in/lsc@nios.ac.in എന്നീ ഇമെയിലുകളിലും 0484 2310032, 2310033 ടോള്‍ ഫ്രീ: 1800 180 93 93 എന്നീ നമ്പരുകളിലും ബന്ധപ്പെടുക.

    
    
    (Release ID: 1498680) Visitor Counter : 3