      വാര്‍ത്താവിനിമയ, വിവരസാങ്കേതികവിദ്യാ മന്ത്രാലയം

      ഇന്ത്യന്‍ ടെലികോം വിപണി 2020 ഓടെ 6.6 ട്രില്യണ്‍ രൂപ വരുമാനം നേടും: കേന്ദ്ര വിവരവിനിമയ മന്ത്രി
      Posted On: 02 AUG 2017 5:28PM by PIB Thiruvananthpuram


    ഇന്ത്യന്‍ ടെലികോം വ്യവസായം വോയിസ് അധിഷ്ഠിത വിപണിയില്‍ നിന്നു ഡേറ്റ അധിഷ്ഠിത വിപണിയിലേക്ക് അടിസ്ഥാനപരമായ മാറ്റം നടത്തിയിട്ടുണ്ടെന്ന് കേന്ദ്ര വിവരവിനിമയ മന്ത്രി ശ്രീ മനോജ് സിന്‍ഹ പറഞ്ഞു. വരുമാനത്തിന്റെ മുഖ്യ പങ്കും ഇപ്പോഴും ലഭിക്കുന്നത് വോയിസ് കച്ചവടത്തില്‍ നിന്നാണെങ്കിലും കഴിഞ്ഞ കുറച്ച് വര്‍ഷങ്ങളായി ഡേറ്റാ വരുമാനം കുതിച്ചുയരുകയാണെന്ന് ന്യൂഡല്‍ഹിയില്‍ നടന്ന ടെലികോം ഇന്ത്യ ശില്‍പശാലയില്‍ അദ്ദേഹം പറഞ്ഞു.
    2016 അവസാനത്തോടെ 391.50 ദശലക്ഷം ഇന്റര്‍നെറ്റ് ഉപഭോക്താക്കളുമായി ലോകത്ത് രണ്ടാം സ്ഥാനത്താണ് ഇന്ത്യ. സ്മാര്‍ട്ട് ഫോണുകളുടെ വ്യാപനത്തോടെ മൊബൈല്‍ ഡേറ്റാ ട്രാഫിക്കില്‍ 76 ശതമാനത്തിന്റെ വളര്‍ച്ചയുണ്ടായിട്ടുണ്ടെന്നും മന്ത്രി പറഞ്ഞു. 2020 ഓടെ ഇന്ത്യന്‍ ടെലികോം വിപണി 6.6 ട്രില്യണ്‍ രൂപ വരുമാനം നേടുമെന്നും അദ്ദേഹം കൂട്ടിച്ചേര്‍ത്തു.

    
    
    (Release ID: 1498177) Visitor Counter : 2
    
    
      This link will take you to a webpage outside this websiteinteractive page. Click OK to continue.Click Cancel to stop : www.pib.nic.in