      യുവജനകാര്യ, കായിക മന്ത്രാലയം

      2017 ലെ ദേശീയ കായിക പുരസ്‌കാരങ്ങള്‍ പ്രഖ്യാപിച്ചു
      Posted On: 22 AUG 2017 5:30PM by PIB Thiruvananthpuram


    കേന്ദ്ര ഗവണ്‍മെന്റ് 2017 ലെ ദേശീയ കായിക പുരസ്‌കാരങ്ങള്‍ പ്രഖ്യാപിച്ചു. ഏറ്റവും മികച്ച പ്രകടനം കാഴ്ചവെച്ച കായിക താരങ്ങള്‍ക്കു നല്‍കുന്ന രാജീവ് ഗാന്ധി ഖേല്‍ രത്‌ന പുരസ്‌കാരത്തിന് പാരാ അത്‌ലറ്റ് ശ്രീ. ദേവേന്ദ്ര, ഹോക്കി താരം ശ്രീ സര്‍ദാര്‍ സിങ്ങ് എന്നിവര്‍ അര്‍ഹരായി. കായിക പരിശീലകര്‍ക്കു നല്‍കുന്ന ദ്രോണാചാര്യ പുരസ്‌കാരം ഏഴ് പേര്‍ക്കാണ് ലഭിച്ചത്. അര്‍ജുന പുരസ്‌കാരത്തിന് 17 പേരും, ധ്യാന്‍ചന്ദ് പുരസ്‌കാരത്തിന് മൂന്നു പേരും അര്‍ഹരായി. രാഷ്ട്രപതി ഭവനില്‍ 2017 ഓഗസ്റ്റ് 29 ന് നടക്കുന്ന ചടങ്ങില്‍ വച്ച് രാഷ്ട്രപതി പുരസ്‌കാരങ്ങള്‍ വിതരണം ചെയ്യും. മെഡിലിനും, പ്രശംസാപത്രത്തിനും പുറമേ രാജീവ് ഗാന്ധി ഖേല്‍ രത്‌ന ജേതാക്കള്‍ക്ക് 7.5 ലക്ഷം രൂപ വീതവും, അര്‍ജുന, ദ്രോണാചാര്യ, ധ്യാന്‍ ചന്ദ് പുരസ്‌കാര ജേതാക്കള്‍ക്ക് 5 ലക്ഷം രൂപ വീതവും സമ്മാനമായി ലഭിക്കും.


    ദ്രോണാചാര്യ പുരസ്‌കാരത്തിന് അര്‍ഹരായവര്‍: യശശരീരനായ ഡോ. ആര്‍ ഗാന്ധി (അത്‌ലറ്റിക്‌സ്), ഹീര നന്ദ് കടാരിയ (കബഡി), ജി.എസ്.എസ്.വി. പ്രസാദ് (ബാഡ്മിന്റണ്‍, സമഗ്ര സംഭാവന), .ബ്രിജ് ഭൂഷണ്‍ മൊഹന്തി (ബോക്‌സിങ്ങ്, സമഗ്ര സംഭാവന), പി.എ. റാഫേല്‍ (ഹോക്കി, സമഗ്ര സംഭാവന), സഞ്‌ജോയ് ചക്രവര്‍ത്തി (ഷൂട്ടിങ്ങ്, സമഗ്ര സംഭാവന), റോഷന്‍ ലാല്‍ (ഗുസ്തി, സമഗ്ര സംഭാവന)


    അര്‍ജുന പുരസ്‌കാരത്തിന് അര്‍ഹരായവര്‍: വി..ജെ. സുരേഖ (അമ്പെയ്ത്ത്), ഖുഷ്ബീര്‍ കൗര്‍ (അത്‌ലറ്റിക്‌സ്), ആരോക്യ രാജീവ് (അത്‌ലറ്റിക്‌സ്), പ്രശാന്തി സിങ്ങ് (ബാസ്‌ക്കറ്റ്‌ബോള്‍), ലെയിഷ്‌റാം ദേബേന്ദ്രോ സിങ്ങ് (ബോക്‌സിങ്ങ്), ചേതേശ്വര്‍ പൂജാര (ക്രിക്കറ്റ്), ഹര്‍മന്‍പ്രീത് കൗര്‍ (ക്രിക്കറ്റ്), ഓയിനാം ബെംബേം ദേവി (ഫുട്‌ബോള്‍), എസ്.എസ്.പി. ചൗരസ്യ (ഗോള്‍ഫ്), എസ്.വി.സുനില്‍ (ഹോക്കി), ജസ്‌വീര്‍ സിങ്ങ് (കബഡി), പി.എന്‍.പ്രകാശ് (ഷൂട്ടിങ്ങ്), എ. അമല്‍രാജ് (ടേബിള്‍ ടെന്നീസ്), സാകേത് മൈനേനി (ടെന്നീസ്), സത്യവര്‍ത് കഡ്യാന്‍ (ഗുസ്തി), മാരിയപ്പന്‍ (പാരാ അത്‌ലറ്റ്), വരുണ്‍ സിങ്ങ് ഭാട്ടി (ഷൂട്ടിങ്ങ്)


    ധ്യാന്‍ ചന്ദ് പുരസ്‌കാരത്തിന് അര്‍ഹരായവര്‍: ഭുപേന്ദര്‍ സിങ്ങ് (അത്‌ലറ്റിക്‌സ്), സയ്ദ് ഷാഹിദ് ഹക്കിം (ഫുട്‌ബോള്‍, സുമരാജ് ടെറ്റെ (ഹോക്കി)


    

    
    (Release ID: 1500354) Visitor Counter : 2
    
    
      This link will take you to a webpage outside this websiteinteractive page. Click OK to continue.Click Cancel to stop : pib.nic.in