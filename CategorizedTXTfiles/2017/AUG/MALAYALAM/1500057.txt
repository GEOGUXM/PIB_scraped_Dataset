      ധനകാര്യ മന്ത്രാലയം

      പെട്രോളിയം ഉത്പന്നങ്ങള്‍ക്കു മേലുള്ള വാറ്റ് കുറയ്ക്കണമെന്ന് കേന്ദ്ര ധനമന്ത്രി സംസ്ഥാനങ്ങളോട് ആവശ്യപ്പെട്ടു
      Posted On: 18 AUG 2017 4:15PM by PIB Thiruvananthpuram


    വസ്തുക്കളുടെ നിര്‍മ്മാണത്തിനുപയോഗിക്കുന്ന പെട്രോളിയം ഉത്പന്നങ്ങള്‍ക്കു മേലുള്ള മൂല്യവര്‍ദ്ധിത നികുതി(വാറ്റ്) ഭാരം ലഘൂകരിക്കാന്‍ കേന്ദ്രം സംസ്ഥാനങ്ങളോട് ആവശ്യപ്പെട്ടു. വാറ്റ് കുറയ്ക്കണമെന്നാവശ്യപ്പെട്ട് കേന്ദ്ര ധനമന്ത്രി ശ്രീ അരുണ്‍ ജെയ്റ്റ്‌ലി സംസ്ഥാന മുഖ്യമന്ത്രിമാര്‍ക്ക് കത്തെഴുതി.


    ചരക്ക് സേവന നികുതി ഘടനയിലേക്ക് മാറിയ ശേഷം പെട്രോളിയം ഉത്പന്നങ്ങളുടെ നിക്ഷേപ ചെലവ് വര്‍ദ്ധിക്കുന്നത് സംബന്ധിച്ച് നിര്‍മ്മാണ മേഖല ആശങ്കകള്‍ പങ്കുവച്ചതായി കത്തില്‍ ധനമന്ത്രി പറഞ്ഞു. ജിഎസ്ടിക്ക് മുന്‍പ്, പെട്രോളിയം ഉത്പന്നങ്ങള്‍ക്കും ഇവ ഉപയോഗിച്ച് നിര്‍മ്മിച്ച ഉത്പന്നങ്ങള്‍ക്കും മൂല്യവര്‍ദ്ധിത നികുതി ചുമത്തിയിരുന്നു. ജിഎസ്ടി ഘടന പ്രകാരം, നിര്‍മ്മിച്ച വസ്തുക്കള്‍ക്ക് ജിഎസ്ടിയും അവ ഉണ്ടാക്കാനുപയോഗിച്ച പെട്രോളിയം ഉത്പന്നങ്ങള്‍ക്ക് വാറ്റുമാണ് ഈടാക്കുന്നത്. പല സംസ്ഥാനങ്ങളിലും വാറ്റ് പഴയ നിരക്കില്‍ തുടരുന്നത് നികുതിഭാരം വര്‍ദ്ധിക്കാന്‍ ഇടയാക്കുന്നു. ഈ സാഹചര്യത്തിലാണ് ജിഎസ്ടി ചുമത്തുന്ന വസ്തുക്കളുടെ നിര്‍മ്മാണത്തിന് ഉപയോഗിക്കുന്ന പെട്രോളിയം ഉത്പന്നങ്ങളുടെ വാറ്റ് കുറഞ്ഞ ശതമാനത്തിലേക്ക് താഴ്ത്തുന്നതിന്റെ സാധ്യതകള്‍ ആരായാന്‍ ധനമന്ത്രി ആവശ്യപ്പെട്ടത്.
    

    
    (Release ID: 1500057) Visitor Counter : 3
    
    
      This link will take you to a webpage outside this websiteinteractive page. Click OK to continue.Click Cancel to stop : pib.nic.in