      യുവജനകാര്യ, കായിക മന്ത്രാലയം

      ഫിഫ അണ്ടര്‍-17 ലോകകപ്പ്: 90 ശതമാനം നിര്‍മ്മാണവും പൂര്‍ത്തിയായതായി കേന്ദ്ര മന്ത്രി
      Posted On: 01 AUG 2017 5:29PM by PIB Thiruvananthpuram


    ഇന്ത്യയില്‍ നടക്കുന്ന ഫിഫ അണ്ടര്‍-17 ലോകകപ്പുമായി ബന്ധപ്പെട്ട അടിസ്ഥാന സൗകര്യ നിര്‍മ്മാണത്തില്‍ 90 ശതമാനവും പൂര്‍ത്തിയായതായി കേന്ദ്ര യുവജനകാര്യ, സ്‌പോര്‍ട്‌സ് മന്ത്രി ശ്രീ വിജയ് ഗോയല്‍ രാജ്യസഭയില്‍ അറിയിച്ചു. ന്യൂഡല്‍ഹി, നവി മുംബൈ, കോല്‍ക്കത്ത, കൊച്ചി, ഗുവാഹത്തി, ഗോവ എന്നീ ആറു വേദികളിലായി 2017 ഒക്‌ടോബര്‍ ആറു മുതല്‍ 28 വരെയാണ് ഫിഫ അണ്ടര്‍-17 ലോകകപ്പ് നടക്കുക.
    രാജ്യത്ത് ഫുട്‌ബോളിന് പ്രചാരം നല്‍കുന്നതിന് കേന്ദ്ര യുവജനകാര്യ സ്‌പോര്‍ട്‌സ് വകുപ്പും, ഓള്‍ ഇന്ത്യ ഫുട്‌ബോള്‍ ഫെഡറേഷനും ഫിഫയും ചേര്‍ന്ന് നടപ്പാക്കുന്ന മിഷന്‍ XI മില്യണ്‍ പദ്ധതി ഇതേ വരെ 6 ദശലക്ഷം കുട്ടികളിലേക്ക് എത്തിയതായും മന്ത്രി പറഞ്ഞു. 2017 സെപ്റ്റംബര്‍ 30നകം രാജ്യത്തെ 11 ദശലക്ഷം ആണ്‍കുട്ടികളിലേക്കും പെണ്‍കുട്ടികളിലേക്കും ഫുട്‌ബോളിന്റെ പ്രചാരവുമായി ഇറങ്ങി ചെല്ലുകയാണ് പദ്ധതിയുടെ ലക്ഷ്യം. ഇതിനായി 12.55 കോടി രൂപ കേന്ദ്ര ഗവണ്‍മെന്റ് അനുവദിച്ചിട്ടുണ്ട്. തുല്യമായ തുക ഓള്‍ ഇന്ത്യ ഫുട്‌ബോള്‍ ഫെഡറേഷനും ഫിഫയും ചെലവിടും.

    
    
    (Release ID: 1498001) Visitor Counter : 2
    
    
      This link will take you to a webpage outside this websiteinteractive page. Click OK to continue.Click Cancel to stop : www.pib.nic.in