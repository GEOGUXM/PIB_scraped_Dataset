      കുടിവെള്ള, ശുചീകരണ മന്ത്രാലയം

      ഗ്രാമീണ മേഖലയില്‍ ശുചിത്വം ഉറപ്പുവരുത്താന്‍ ക്രിയാത്മക നിര്‍ദ്ദേശങ്ങള്‍ ക്ഷണിച്ച് സ്വച്ഛ് ഭാരത് ഹാക്കത്തോണ്‍
      Posted On: 04 AUG 2017 5:45PM by PIB Thiruvananthpuram


    
    ശുചിത്വവുമായി ബന്ധപ്പെട്ട ആശയങ്ങള്‍ ക്രോഡീകരിക്കുന്നതിന് കേന്ദ്ര കുടിവെള്ള, ശുചീകരണ മന്ത്രാലയം സ്വച്ഛഭാരത് ഹാക്കത്തോണ്‍ സംഘടിപ്പിക്കുന്നു. സെപ്റ്റംബര്‍ എട്ടിനാണ് ഹാക്കത്തോണ്‍ നടക്കുക. ഹാക്കത്തോണിനായി (http://innovate.mygov.in/swachhathon-1.0/) എന്ന പോര്‍ട്ടലില്‍ ഇപ്പോള്‍ മുതല്‍ എന്‍ട്രികള്‍ സമര്‍പ്പിച്ചു തുടങ്ങാം.


    ശുചിത്വവുമായി ബന്ധപ്പെട്ട പ്രശ്‌നങ്ങള്‍ പരിഹാരിക്കാന്‍ ക്രിയാത്മകമായ നിര്‍ദ്ദേശങ്ങള്‍ സമര്‍പ്പിക്കാന്‍ ഗ്രാമീണമേഖലയില്‍ നിന്നുള്ള യുവാക്കളെ ലക്ഷ്യമിട്ടാണ് ഹാക്കത്തോണ്‍ സംഘടിപ്പിക്കുന്നത്.


    താഴെപ്പറയുന്ന വിഭാഗങ്ങളിലാണ് ആശയങ്ങള്‍ ക്ഷണിച്ചിരിക്കുന്നത്.


    1. മലയോര മേഖല, വരണ്ട കാലാവസ്ഥയുള്ള സ്ഥലങ്ങള്‍, പ്രളയസാധ്യതയുള്ള സ്ഥലങ്ങള്‍ എന്നിവിടങ്ങളില്‍ സ്വീകരിക്കാവുന്ന, താങ്ങാവുന്ന നിരക്കില്‍ സ്ഥാപിക്കാവുന്ന സുസ്ഥിരവും പരിസ്ഥിതി സൗഹൃദപരവുമായ ശുചിത്വ മുറികളെക്കുറിച്ചുള്ള ആശയങ്ങള്‍
    2. ശുചിമുറികളുടെ ഉപയോഗം വിശകലനം ചെയ്യാനുള്ള സാങ്കേതികവിദ്യ
    3. ശുചിമുറികള്‍ ഉപയോഗിക്കാനും ശുചിത്വം ഉറപ്പുവരുത്താനുമായി സ്വഭാവമാറ്റം കൊണ്ടുവരാന്‍ ഉദ്ദേശിച്ചുകൊണ്ടുള്ള സാങ്കേതികവിദ്യ
    4. സ്‌കൂളുകളിലെ ശുചിമുറികളുടെ പ്രവര്‍ത്തനവും പരിപാലനവും മെച്ചപ്പെടുത്താനുള്ള നൂതന മാതൃകകള്‍.
    5. ആര്‍ത്തവ ആരോഗ്യം മെച്ചപ്പെടുത്താന്‍ നവീന മാര്‍ഗങ്ങള്‍
    6. വിസര്‍ജ്യം പെട്ടെന്ന് വിഘടിപ്പിക്കാന്‍ സഹായിക്കുന്ന നവീന ആശയങ്ങള്‍.

    
    
    (Release ID: 1498633) Visitor Counter : 7