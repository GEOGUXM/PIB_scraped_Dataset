      રસાયણ અને ખાતર મંત્રાલય

      દેશના દરેક નાગરિકનો તબીબી સેવા મેળવવાનો હક સુનિશ્ચિત કરવોએ પ્રધાનમંત્રીશ્રી નરેન્દ્રભાઇ મોદીની પ્રાથમિકતાઃકેન્દ્રીય મંત્રીશ્રી મનસુખ માંડવિયા
      હ્દયના સ્ટેન્ટ, જીવનજરૂરી દવાની કિંમતમાં ધરખમ ઘટાડો કર્યા બાદ ‘ની’ રીપ્લેસમેન્ટ ઇમ્પ્લાન્ટની કિંમતમાં પણ ધરખમ ઘટાડો કરાયો

      Posted On: 18 AUG 2017 3:36PM by PIB Ahmedabad

    અમદાવાદ, 18-08-2017


    કેન્દ્રીય માર્ગ પરિવહન , રાજમાર્ગ , વહાણવટા તથા રસાયણ અને ખાતર મંત્રી શ્રી મનસુખભાઈ માંડવિયાએ આજે ગાંધીનગરમાં પત્રકારોને સંબોધતા જણાવ્યું હતું કે , શ્રી નરેન્દ્રભાઇ મોદીએ પ્રધાનમંત્રી બનતાની સાથે ‘‘ પહેલું સુખ તે જાતે નર્યા ’’ એ સારસુત્રને અપનાવી સ્વાસ્થ્ય સેવાઓ સસ્તી અને સુલભ બને તે માટે અનેકવિધ પગલા લીધા છે.જેથી દેશનો દરેક નાગરિક ઉત્તમ ગુણવત્તાયુક્ત આરોગ્ય સેવાઓ પરવડે તેવી કિંમતે મેળવી શકે.


    સરકારે લીધેલા પગલા વિષે માહિતી આપતા શ્રી માંડવિયાએ જણાવ્યું હતું કે , જીવનજરૂરી 1014દવાઓના ભાવ નિયત કરવામાં આવ્યા છે. જેથી વર્ષે દહાડે દેશના નાગરિકોને રૂ.2810 કરોડ જેવી બચત થાય છે. વધુમાં ડૉકટરો પણ મેડીસીન પ્રિસ્કીપશન જેનેરીક દવાના નામથી લખે તે માટે સુચનાઓ આપવામાં આવેલી છે , સાથે જ જેનેરીક દવાઓનો વ્યાપ વધે તે માટે સરકારે દેશભરમાં 2300 જેટલા જનઔષધિ સ્ટોર ખોલ્યા છે અને આગામી સમયમાં તેને 3000 સુધી લઇ જવામાં આવશે. આમ ઉચ્ચ ગુણવત્તાયુકત દવાઓ લોકોને સસ્તા ભાવે આપવીએ સરકારની પ્રાથમિકતા છે.


    હ્દયના ઓપરેશનમાં બેસાડવાના સ્ટેન્ટની કિંમત જે પહેલાં રૂ. 1.50 લાખથી રૂ.2લાખ થતી હતી તે ઘટાડીને બેયર મેટલ સ્ટેંટ માટે રૂ.7400અને ડ્રગ ઇલ્યુટિન્ગ સ્ટેંટ માટે રૂ. 30180 મહત્તમ બાંધી દેવામાં આવી છે. જેના થકી વર્ષે રૂ. 4450 કરોડથી પણ વધુ રકમની બચત હાર્ટના દર્દીઓને થઇ રહી છે.


    સ્વાતંત્ર પર્વ નિમિત્તે લાલકિલ્લા પરથી પ્રધાનમંત્રીશ્રીએ પોતાના પ્રવચનમાં જ ઘુંટણના ઓપરેશન ( ‘ ની ’ રીપ્લેસમેન્ટ)માં વપરાતાં ઇમ્પ્લાન્ટસની કિંમત ઘટાડવાના સંકેત આપ્યા હતા , અને તુરંત જ કેન્દ્ર સરકારના રસાયણ અને ખાતર મંત્રાલયના ફાર્મા વિભાગ દ્વારા ‘ ની ’ રીપ્લેસમેન્ટ ઇન્પ્લાન્ટસની કિંમત ઘટાડીને ફિકસ કરી દેવામાં આવી છે. ઘુંટણની રીપ્લેસમેન્ટ માટે જુદી-જુદી ઈમ્પ્લાઈન્ટસ્ મુજબ હાલમાં જે ખર્ચ થયો હતો તેમાં માતબર ઘટાડો કરવામાં આવ્યો છે , તે પ્રમાણે ખુબજ પ્રચલિત કોબાલ્ટ ક્રોમિયમ ઈમ્પ્લાન્ટસ્ નો હાલ રૂ. 1.62 લાખ જેટલો ખર્ચ થતો હતો જે હવે રૂ. 55,000 થશે. સ્પેશિયલ ઘાતુ ટાઈટેનિયમ અને ઓક્સિડાઈઝ્ડ ઝીરકોનિયમનો હાલ સુધી ખર્ચ રૂ. 2,50,000 થતો હતો , જે હવે ફક્ત રૂ. 77,000 થશે. હાઈ ફ્લેક્સિબલ ઈમ્પ્લાન્ટસનો ખર્ચ રૂ.1,82,000 થતો હતો જે હવે રૂ. 57,000 મહત્તમ થશે. જ્યારેઈમ્પ્લાન્ટસની બીજીવારની સર્જરી માટે ખર્ચ રૂ.2,77,000 થતો હતો , જે હવે રૂ. 1,20,000 થશે. આમ ઘુંટણના દર્દીઓ માટે ખુબજ ફાયદાકારક નિર્ણય લેવામાં આવ્યો છે. દેશમાં અંદાજે2 કરોડ જેટલા ઘુંટણના દર્દીઓ છે , જેમાંથી 1.5 લાખથી 2 લાખ લોકો ઘુંટણનું ઓપરેશન કરાવે છે , પરંતુ પ્રધાનમંત્રી શ્રી નરેન્દ્ર મોદી દ્વારા ઘુંટણની સારવાર સસ્તી કરાતા આ દર્દીઓને પણ હવે સારવાર મળી શકશે. માનનીય પ્રધાનમંત્રીના આ નિર્ણયથી ઘુંટણના ઇમ્પ્લાન્ટસની કિંમત ફિકસ થવાથી દર્દીઓને દર વર્ષે અંદાજે રૂ. 1500 કરોડની બચત થશે.


    આમ , દવાની કિંમત , સ્ટેન્ટની કિંમત અને ‘ ની ’ રિપ્લેસમેન્ટ ઇમ્પ્લાન્ટની કિંમત નિયત કરવાથી , વર્ષેરૂ. 8760કરોડથી પણ વધુ રકમની બચત થવાનો પ્રાથમિક અંદાજ છે.કેન્દ્ર સરકાર દ્વારા લેવાઈ રહેલા પગલાંથી દેશના દર્દીઓને ગુણવત્તાયુકત તબીબી સારવાર સસ્તા ભાવે મળી રહી છે.


    આ ઉપરાંત , શ્રી મનસુખભાઈ માંડવિયાએ જણાવ્યું હતું કે ખેડૂતોની સમૃદ્ધિ એ સરકારની પ્રાથમિકતા છે. આથી , ગુજરાતની યુરિયાની સરેરાશ જરૂરીયાત 2 લાખ મેટ્રિક ટનની સામે મંત્રાલય દ્વારા ગુજરાતને 2 લાખ 15 હજાર મેટ્રિક ટન ઉપલબ્ધ કરાવાયુ છે , જેથી ખાતરની કોઈ અછત ના રહે.


    ભારે વરસાદના કારણે નેશનલ હાઇવેને થયેલા નુકસાન અંગે મંત્રી શ્રીએ જણાવ્યું હતું કે કુલ9 હાઇવેને નુકસાન થયું છે , જેમના 8 હાઇવેની મરામત થઇ ચુકી છે , જ્યારે વડાલી-ધરોઈ સેક્શન વાળા હાઇવે પર હજુ પાણી ભરાયેલું હોવાથી , પાણી ઉતર્યા બાદ તાત્કાલિક ધોરણે તેનું સમારકામ હાથ ધરવામાં આવશે.


    AP/JK/GP

    
    
    (Release ID: 1500047) Visitor Counter : 69