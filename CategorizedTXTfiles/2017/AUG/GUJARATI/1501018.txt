      પ્રધાનમંત્રીનું કાર્યાલય

      પ્રધાનમંત્રીએ ઉદેપુરમાં કેટલાક મહત્વપૂર્ણ હાઈવે પ્રોજેક્ટ્સનું ઉદ્ઘાટન કર્યું; પ્રતાપ ગૌરવ કેન્દ્રની મુલાકાત લીધી
      Posted On: 29 AUG 2017 5:24PM by PIB Ahmedabad


    નવી દિલ્હી, 29 ઓગસ્ટ , 2017


    પ્રધાનમંત્રી શ્રી નરેન્દ્ર મોદીએ આજે રાજસ્થાનમાં ઉદેપુર ખાતે કેટલાક મહત્વપૂર્ણ હાઇવેઝ પ્રોજેક્ટ્સનું ઉદ્ઘાટન કર્યું હતું , તો કેટલાક પ્રોજેક્ટ્સનું ભૂમિપૂજન કર્યું હતું.


    આ પ્રસંગે પ્રધાનમંત્રીએ કહ્યું હતું કે , તેમને મેવાડની "વીર ભૂમિ"ની મુલાકાત લેવાની ખુશી છે.


    પ્રધાનમંત્રીએ કુદરતી આપત્તિઓમાં અસરગ્રસ્ત લોકોને ખાતરી આપી હતી કે , કેન્દ્ર સરકારે મુશ્કેલીના આ સમયમાં તેમની સાથે છે. તેમણે વિશ્વાસ વ્યક્ત કર્યો હતો કે , લોકો પડકારોનો સામનો કરશે અને વધારે સાહસ સાથે વિકાસના માર્ગે આગળ વધશે.


    પ્રધાનમંત્રીએ કહ્યું હતું કે , આજે એક કાર્યક્રમમાં રૂ. 15,000 કરોડના મૂલ્યના પ્રોજેક્ટ્સનું ઉદ્ઘાટન થયું છે અથવા ભૂમિપૂજન થયું છે.


    પ્રધાનમંત્રીએ જણાવ્યું હતું કે , દેશના વિકાસ માટે માળખાગત પ્રોજેક્ટ્સ મહત્વપૂર્ણ છે. તેમણે કહ્યું હતું કે , ભારતને માળખાગત પ્રોજેક્ટ્સમાં વધારે વિલંબ પોસાય તેમ નથી , ખાસ કરીને કનેક્ટિવિટી પ્રોજેક્ટ્સમાં. તેમણે જણાવ્યું હતું કે , રોડ જેવા પ્રોજેક્ટ્સ લોકોના જીવનમાં નવઊર્જાનો સંચાર કરે છે.


    પ્રધાનમંત્રીએ ભૂતપૂર્વ પ્રધાનમંત્રી શ્રી અટલબિહારી વાજપેયી દ્વારા શરૂ કરવામાં આવેલા સુવર્ણ ચતુર્ભૂજ પ્રોજેક્ટને યાદ કર્યો હતો. તેમણે કહ્યું હતું કે , તેનાથી ખેડૂતોને બજારો સાથે જોડાવાનો લાભ મળ્યો છે. તેમણે જણાવ્યું હતું કે , રાજસ્થાનને શ્રેષ્ઠ માળખાગત જોડાણ મારફતે પ્રવાસનથી પુષ્કળ લાભ મળી શકે છે , જે રોજગારીની તકો ઊભી કરશે.


    પ્રધાનમંત્રીએ પ્રધાનમંત્રી ઉજ્જવલા યોજના વિશે વાત કરી હતી , જે અંતર્ગત ગ્રામીણ કુટુંબોને એલપીજી કનેક્શન આપવામાં આવે છે , જેનાથી મહિલાઓને વિશેષ ફાયદો થશે.


    પ્રધાનમંત્રીએ જણાવ્યું હતું કે , જીએસટીથી દેશના અર્થતંત્રને મોટો ફાયદો થયો છે અને રાજ્યો વચ્ચેની સરહદો પર ટ્રકોને લાંબા સમય સુધી રાહ જોવાની જરૂરી રહી નથી.


    ત્યારબાદ પ્રધાનમંત્રીએ પ્રતાપ ગૌરવ કેન્દ્રની મુલાકાત લીધી હતી , જેમાં મેવાડના મહાન રાજા મહારાણા પ્રતાપના જીવન , શૌર્ય અને સિદ્ધિઓ વિશે વિવિધ પ્રદર્શન મારફતે માહિતી આપવામાં આવી છે.


    AP/ JK/GP

    
    
    (Release ID: 1501018) Visitor Counter : 11
    
    
      Read this release in: English