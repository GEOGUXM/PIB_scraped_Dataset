      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      LOC ବାଣିଜ୍ୟ ସହାୟକ କେନ୍ଦ୍ର ମାନଙ୍କରେ ସ୍କାନର ବ୍ୟବସ୍ଥା
      Posted On: 02 AUG 2017 9:11PM by PIB Bhubaneshwar


    ଫୁଲ ବଡି ଟ୍ରକ୍ ସ୍କାନର (FBTS) ଏକ ଅତ୍ୟାଧୁନିକ ବ୍ୟବସ୍ଥା । ଏହାକୁ ସ୍ଥାପନା କରିବା ପୂର୍ବରୁ ସେଥିଲାଗି ଅନେକ ବିଶେଷଜ୍ଞ ଏଜେନ୍ସିଙ୍କ ଦ୍ୱାରା ସେସବୁର ଗୁଣାତ୍ମକ ମାନ ପରୀକ୍ଷଣ ଆବଶ୍ୟକ ହୋଇଥାଏ । ପୁନଶ୍ଚ ଏହା ସ୍ଥାପନ କରିବା ସକାଶେ ବ୍ୟାପକ ସିଭିଲ ନିର୍ମାଣ କାର୍ଯ୍ୟର ଆବଶ୍ୟକତା ରହିଛି ଓ ସେଥିରେ ମୃତ୍ତିକା ମଂଜୁରୀ ରିପୋର୍ଟ ଆଦି ସାମିଲ । ସର୍ବୋପରି ଆଣବିକ ଶକ୍ତି ନିୟନ୍ତ୍ରକ ବୋର୍ଡ ଏବଂ ଭାବା ଆଣବିକ ନିୟନ୍ତ୍ରଣ କେନ୍ଦ୍ରଠାରୁ ଏଥି ସକାଶେ ‘ନୋ ଅବଜେକ୍ସନ ସାର୍ଟିଫିକେଟ’ ପ୍ରାପ୍ତ ହେବା ବାଧ୍ୟତାମୂଳକ ଯେହେତୁ ଏହି ପ୍ରଯୁକ୍ତିରେ ବିକିରଣ ଜନିତ ପ୍ରସଙ୍ଗ ରହିଛି । ଏହି ପରିପ୍ରେକ୍ଷୀରେ ନିୟନ୍ତ୍ରଣ ରେଖାପରି ବାଣିଜ୍ୟ କେନ୍ଦ୍ରମାନଙ୍କରେ ସ୍କାନର ସ୍ଥାପନ ଲାଗି 2015 ମସିହା ଫେବୃଆରୀ 26 ତାରିଖରେ ଗ୍ଲୋବାଲ ଟେଣ୍ଡର ମଗାଯାଇଥିଲା ଏବଂ ଏହାର ପ୍ରତିଯୋଗୀ ମୂଲ୍ୟ 2016 ଜୁଲାଇ 26 ତାରିଖ ଦିନ ଖୋଲାଯାଇଛି । ସମସ୍ତ ପ୍ରକାର ଆବଶ୍ୟକତା ପୂରଣ କରାଯିବା ପରେ ହିଁ ଏଭଳି ସ୍କାନର ସ୍ଥାପନ ଲାଗି ମୁକ୍ତି ପ୍ରଦାନ କରାଯିବ । ତେଣୁ ଏ ଦିଗରେ କିଛି ବିଳମ୍ବ ଘଟିଛି ବୋଲି କୁହାଯାଇପାରିବ ନାହିଁ ବୋଲି ରାଜ୍ୟ ସଭାରେ ସ୍ୱରାଷ୍ଟ୍ର ବ୍ୟାପାର ରାଷ୍ଟ୍ରମନ୍ତ୍ରୀ ଶ୍ରୀ ହଂସରାଜ ଗଙ୍ଗାରାମ ଅହୀର ଏକ ଲିଖିତ ଉତ୍ତର ପ୍ରଦାନ କରି କହିଛନ୍ତି ।
    
    **************

    
    
    (Release ID: 1498464) Visitor Counter : 2