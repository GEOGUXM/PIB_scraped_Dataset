      ରେଳ ମନ୍ତ୍ରଣାଳୟ

      ଘରୋଇ ସେକ୍ଟର ଦ୍ୱାରା ରେଳଷ୍ଟେସନଗୁଡ଼ିକର ଉନ୍ନତିକରଣ
      Posted On: 04 AUG 2017 8:14PM by PIB Bhubaneshwar


    ଭାରତୀୟ ରେଳବାଇ A-1 ଏବଂ A ଶ୍ରେଣୀୟ ରେଳଷ୍ଟେସନଗୁଡ଼ିକର ପୁନଃବିକାଶ ଲାଗି ବିଜ୍ଞପ୍ତି ଜାରି କରିଛନ୍ତି । ଏହା ‘ଯଥାସ୍ଥିତି’ ଭିତ୍ତିରେ କାର୍ଯ୍ୟକାରୀ କରାଯିବ । ଆଗ୍ରହୀ ସଂସ୍ଥାମାନେ ସେମାନଙ୍କ ପ୍ରସ୍ତାବ ଓ ଡ଼ିଜାଇନ ସହ ଆବେଦନ କରିବାକୁ ଏହି ବିଜ୍ଞପ୍ତିରେ କୁହାଯାଇଛି । ଦେଶର 26ଟି ରେଳଷ୍ଟେସନର ଅନୁରୂପ ପୁନର୍ବିକାଶ ନିମନ୍ତେ ରେଳବାଇ ଆଦେଶନାମା ଜାରି କରିସାରିଛନ୍ତି । ଜୋନାଲ ରେଳବାଇ, ଏହି ପରିପ୍ରେକ୍ଷୀରେ 23ଟି ନିଲାମୀ ଆହ୍ୱାନ କରିଛନ୍ତି । ଷ୍ଟେସନ ପୁନର୍ବିକାଶର ପ୍ରଥମ ପର୍ଯ୍ୟାୟ କାର୍ଯ୍ୟକ୍ରମ 08.02.2017 ରେ ଆରମ୍ଭ କରାଯାଇଛି । ପ୍ରଥମ ପର୍ଯ୍ୟାୟରେ ଜାମ୍ମୁ ତାୱି ଓ କୋଝିକୋଡ଼େ ରେଳଷ୍ଟେସନ ପାଇଁ ନିଲାମ ଆବେଦନ ପ୍ରସ୍ତାବ ଖୋଲାଯାଇଛି । ଏଥିପାଇଁ ରେଳଷ୍ଟେସନ ବିକାଶ ନିଗମ ଲିମିଟେଡ଼ ନାମକ ଏକ ସମର୍ପିତ ସଂସ୍ଥା ଗଠନ କରାଯାଇଛି IRSDC ଉପରେ ଏବେ 12ଟି ଷ୍ଟେସନ ଯଥା- ଅମୃତସର, ଚଣ୍ଡୀଗଡ଼, ଗାନ୍ଧୀନଗର(ଗୁଜରାଟ), ଗାନ୍ଧୀନଗର(ରାଜସ୍ଥାନ), ଗ୍ୱାଲିଅର୍‌, ହବୀବଗଞ୍ଜ୍‌, ନାଗପୁର, ସୁରଟ, ଏବଂ ଶିବାଜୀନଗରର ପୁନଃବିକାଶ କାର୍ଯ୍ୟ ନ୍ୟସ୍ତ କରାଯାଇଛି ବୋଲି ରେଳ ରାଷ୍ଟ୍ରମନ୍ତ୍ରୀ ଶ୍ରୀ ରାଜେନ ଗୋହେନ ରାଜ୍ୟସଭାରେ ଏକ ଲିଖିତ ଉତ୍ତର ପ୍ରଦାନ କରି ସୂଚାଇଛନ୍ତି ।

    **********

    
    
    (Release ID: 1498906) Visitor Counter : 2