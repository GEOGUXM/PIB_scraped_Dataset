      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଦେଶର ବିଭିନ୍ନ ସ୍ଥାନରେ ହିଂସାକୁ ପ୍ରଧାନମନ୍ତ୍ରୀଙ୍କ ନିନ୍ଦା
      Posted On: 25 AUG 2017 8:49PM by PIB Bhubaneshwar


    ଦେଶର ବିଭିନ୍ନ ସ୍ଥାନରେ ସଂଘଟିତ ହିଂସା ଓ ଗଣ୍ଡଗୋଳକୁ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଦୃଢ ଭାବେ ନିନ୍ଦା କରିଛନ୍ତି ।


    “ଆଜିର ବିଭିନ୍ନ ହିଂସା ଅତ୍ୟନ୍ତ ଦୁଃଖଦାୟକ । ମୁଁ ଏଭଳି ହିଂସାକୁ ଦୃଢ ଭାବେ ନିନ୍ଦା କରୁଛି ଏବଂ ସମସ୍ତଙ୍କୁ ଶାନ୍ତି ବଜାୟ ରଖିବା ପାଇଁ ନିବେଦନ କରୁଛି ।


    ଆଇନ ଶୃଙ୍ଖଳା ପରିସ୍ଥିତି ଉପରେ ତୀକ୍ଷ୍ନ ନଜର ରଖାଯାଇଛି । ମୁଁ ପରିସ୍ଥିତି ସମ୍ପର୍କରେ ଜାତୀୟ ସୁରକ୍ଷା ପରାମର୍ଶଦାତା ଓ ସ୍ଵରାଷ୍ଟ୍ର ସଚିବଙ୍କ ସହିତ ଆଲୋଚନା ଏବଂ ସମୀକ୍ଷା କରିଛି ।


    ପ୍ରଭାବିତ ଅଞ୍ଚଳରେ ବିଭାଗୀୟ ସମ୍ପୃକ୍ତ ଅଧିକାରୀମାନଙ୍କୁ ଅନବରତ ପ୍ରୟାସପୂର୍ବକ ସ୍ଵାଭାବିକ ଅବସ୍ଥା ଫେରାଇ ଆଣିବାକୁ କହିଛି । ଆବଶ୍ୟକତା ଅନୁଯାୟୀ ସମସ୍ତ ପ୍ରକାର ସହାୟତା ଯୋଗାଇଦେବାକୁ ମଧ୍ୟ ନିର୍ଦ୍ଦେଶ ଦିଆଯାଇଛି” , ବୋଲି ପ୍ରଧାନମନ୍ତ୍ରୀ କହିଛନ୍ତି ।


    **********

    
    
    (Release ID: 1500779) Visitor Counter : 2