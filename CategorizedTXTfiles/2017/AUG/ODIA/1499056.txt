      ପରିବେଶ ଓ ଜଙ୍ଗଲ ମନ୍ତ୍ରଣାଳୟ

      ଦେଶର ସତରଟି ରାଜ୍ୟ ଓ କେନ୍ଦ୍ରଶାସିତ କ୍ଷେତ୍ରରେ ପଲିଥିନର ବ୍ୟବହାରକୁ ସଂପୂର୍ଣ୍ଣ ରୂପେ ନିଷିଦ୍ଧ କରାଯାଇଛି : ଡ଼କ୍ଟର ହର୍ଷବର୍ଦ୍ଧନ
      Posted On: 08 AUG 2017 7:23PM by PIB Bhubaneshwar


    ଦେଶର ସତରଟି ରାଜ୍ୟ ଓ କେନ୍ଦ୍ରଶାସିତ କ୍ଷେତ୍ରରେ ପଲିଥିନର ବ୍ୟବହାରକୁ ସଂପୂର୍ଣ୍ଣ ରୂପେ ନିଷିଦ୍ଧ କରାଯାଇଛି ବୋଲି କେନ୍ଦ୍ର ପର୍ଯ୍ୟାବରଣ ମନ୍ତ୍ରୀ ଡ଼କ୍ଟର ହର୍ଷବର୍ଦ୍ଧନ ଲୋକସଭାରେ ଏକ ଲିଖିତ ଉତ୍ତର ଦେଇ ପ୍ରକାଶ କରିଛନ୍ତି । ଓଡ଼ିଶା ସମେତ ଆନ୍ଧ୍ରପ୍ରଦେଶ , ଆସାମ , ଗୋଆ , ଗୁଜରାଟ , କର୍ଣ୍ଣାଟକ , ତାମିଲନାଡ଼ୁ , ପଶ୍ଚିମବଙ୍ଗ , ଉତ୍ତରପ୍ରଦେଶ ଓ ଉତ୍ତରାଖଣ୍ଡରେ ଥିବା ପର୍ଯ୍ୟଟନସ୍ଥଳୀମାନଙ୍କୁ ପ୍ଲାଷ୍ଟିକ୍ କ୍ୟାରିବ୍ୟାଗ୍ ନେବା ଉପରେ ଆଂଶିକ ନିଷେଧାଦେଶ ଜାରି କରାଯାଇଛି ବୋଲି ସେ ସୂଚାଇଛନ୍ତି । ମନ୍ତ୍ରୀ ଡ଼କ୍ଟର ହର୍ଷବର୍ଦ୍ଧନ କହିଛନ୍ତି ଯେ ପ୍ଲାଷ୍ଟିକ ବର୍ଯ୍ୟ ପରିଚାଳନା ନିୟମାବଳୀ 2016 ଅନୁସାରେ ଯେଉଁସ୍ଥାନରେ ପ୍ଲାଷ୍ଟିକ ବର୍ଯ୍ୟ ସୃଷ୍ଟି ହେଉଥିବ ସେହି ସ୍ଥାନର ପରିଚାଳନା ଦାୟିତ୍ୱରେ ଥିବା କର୍ତ୍ତୃପକ୍ଷ ସେସବୁର ବ୍ୟବହାର ସଂକୋଚନ ଏବଂ ପରିଷ୍କାର ନିମନ୍ତେ ବାଧ୍ୟ । ପୁଣି ସେହିସବୁ ସ୍ଥାନକୁ ପ୍ଲାଷ୍ଟିକ୍ ବର୍ଯ୍ୟରୁ ମୁକ୍ତ ରଖିବା ଦିଗରେ ସେମାନେ ପଦକ୍ଷେପ ନେବେ । ଏହି ନିୟମାବଳୀ ଅନୁସାରେ ଏଭଳି ପ୍ଲାଷ୍ଟିକ ବର୍ଯ୍ୟ ଉତ୍ପାଦନକାରୀ , ଆମଦାନିକାରୀ ତଥା ବ୍ରାଣ୍ଡମାଲିକମାନେ ସେଭଳି ବର୍ଯ୍ୟର ସଫେଇ ବ୍ୟବସ୍ଥା କରିବାକୁ ପରିବର୍ଦ୍ଧିତ ଉତ୍ପାଦକ ଦାୟିତ୍ୱବଳୀରେ ସୂଚୀତ କରାଯାଇଛି । ଯେଉଁସବୁ ପ୍ଲାଷ୍ଟିକ୍ କେରିବ୍ୟାଗ୍ 50 ମାଇକ୍ରନ୍ ଠାରୁ କମ୍ ମୋଟେଇଯୁକ୍ତ ଏବଂ ତାହା ପାରମ୍ପରିକ ପ୍ଲାଷ୍ଟିକରୁ ନିର୍ମିତ ତାହାର ବ୍ୟବହାର ଉପରେ ରହିତାଦେଶ ଜାରି କରାଯାଇଛି । ସେହିଭଳି ଗୁଟଖା , ଖଇନି ଏବଂ ପାନମସଲା ପ୍ୟାକେଜିଂକୁ ମଧ୍ୟ ନିଷିଦ୍ଧ କରାଯାଇଛି । ସର୍ବୋପରି ଦେଶରୁ ପଲିଥିନ୍ ବ୍ୟାଗର ବ୍ୟବହାରକୁ ସଂପୂର୍ଣ୍ଣ ରୂପେ ନିଷିଦ୍ଧ କରିବାଲାଗି ସରକାରଙ୍କ ପ୍ରସ୍ତାବ ରହିଛି ବୋଲି ମନ୍ତ୍ରୀ ଡ଼କ୍ଟର ହର୍ଷବର୍ଦ୍ଧନ ଗୃହକୁ ଅବଗତ କରାଇଛନ୍ତି ।


    ***********

    
    
    (Release ID: 1499056) Visitor Counter : 2