      କୋଇଲା ମନ୍ତ୍ରଣାଳୟ

      ଜିଏସଟି ଲାଗୁ ହେବା ପରେ କୋଇଲା ଉପଭୋକ୍ତାଙ୍କ ଉପରେ ମୋଟ କର ଭାର ହ୍ରାସ
      Posted On: 03 AUG 2017 8:30PM by PIB Bhubaneshwar


    ଜିଏସଟି (ବସ୍ତୁ ଏବଂ ସେବା କର) ଲାଗୁ ହେବା ପୂର୍ବରୁ କୋଇଲା ଉପରେ ଶତକଡା 6 ପ୍ରତିଶତ ହାରରେ ଉତ୍ପାଦ ଶୁଳ୍କ, ପ୍ରତି ଟନ କୋଇଲା ଉତ୍ପାଦନ ଉପରେ 10 ଟଙ୍କା ହାରରେ ସଂରକ୍ଷଣ ସମ୍ବନ୍ଧୀୟ ଉତ୍ପାଦ ଶୁଳ୍କ, 5 ପ୍ରତିଶତ ଦରରେ ଭାଟ (ରାଜ୍ୟ ଭିତରେ ହେବାକୁ ଥିବା ବିକ୍ରି ଉପରେ) ଏବଂ ଶତକଡା 2 ପ୍ରତିଶତ ଦରରେ କେନ୍ଦ୍ରୀୟ ବିକ୍ରି କର (ଆନ୍ତଃ - ରାଜ୍ୟ ବିକ୍ରି ଉପରେ) ଦେବାକୁ ପଡୁଥିଲା । ଜିଏସଟି ଲାଗୁ ହେବା ପରେ ଏହି ସବୁ କର ଏବଂ ଶୁଳ୍କର ବିଲୟ କରିଦିଆଯାଇଛି ଏବଂ ଉପଭୋକ୍ତାମାନଙ୍କ ଉପରେ 5 ପ୍ରତିଶତ ଦରରେ ଜିଏସଟି ଲଗାଯାଉଛି । ଆଜି ଲୋକସଭାରେ ଏକ ପ୍ରଶ୍ନର ଲିଖିତ ଉତ୍ତରରେ ଶକ୍ତି, କୋଇଲା, ଅକ୍ଷୟ ଉର୍ଜ୍ଜା ଏବଂ ଖଣି ରାଷ୍ଟ୍ରମନ୍ତ୍ରୀ (ସ୍ୱାଧୀନ) ପୀୟୁଷ ଗୋଏଲ ଏହି ସୂଚନା ପ୍ରଦାନ କରିଛନ୍ତି ।
    
    ମନ୍ତ୍ରୀ ଶ୍ରୀ ଗୋଏଲ କହିଛନ୍ତି ଯେ ଜିଏସଟି ପୂର୍ବରୁ 400 ଟଙ୍କା ପ୍ରତି ଟନ ଦରରେ ସ୍ୱଚ୍ଛ ପରିବେଶ ଉପକର ଲଗାଯାଉଥିଲା, ଯାହାକୁ କି ସମାପ୍ତ କରିଦିଆଯାଇଛି ଏବଂ ଏହା ସ୍ଥାନରେ 400 ଟଙ୍କା ପ୍ରତି ଟନ ଦରରେ ଜିଏସଟି କ୍ଷତିପୂରଣ ଉପକର ଲାଗୁଛି । ପୂର୍ବରୁ ସ୍ୱଚ୍ଛ ପରିବେଶ ଉପକର (ସେସ) ଉପରେ ଭାଟ/ସିଏସଟି ଲାଗୁଥିଲା କିନ୍ତୁ ଏବେ ଏହି ପରି କୌଣସି ଭାଟ ଜିଏସଟି କ୍ଷତିପୂରଣ ଉପକର ଉପରେ ଲଗାଯାଉ ନାହିଁ ।
    
    ଜିଏସଟି ବାବଦରେ ହିତାଧିକାରୀଙ୍କ ସହାୟତା ପାଇଁ କୋଇଲା ମନ୍ତ୍ରଣାଳୟ ତରଫରୁ ଏକ ଟୋଲ ଫ୍ରି ନମ୍ବର ମଧ୍ୟ କାର୍ଯ୍ୟକରୁଛି । ଜିଏସଟି ପୋର୍ଟାଲରେ ପଞ୍ଜୀକରଣରେ ସହାୟତା/ସ୍ପଷ୍ଟୀକରଣ ଲାଗି ହିତାଧିକାରୀ/ଠିକାଦାର ମାନଙ୍କ ପାଇଁ ହେଲ୍ପ ଡେକ୍ସର ବ୍ୟବସ୍ଥା କରାଯାଇଛି ।
    

    
    (Release ID: 1498657) Visitor Counter : 2