      ରସାୟନ ଓ ସାର ମନ୍ତ୍ରଣାଳୟ

      ଫାର୍ମାସ୍ୟୁଟିକାଲ ଡିପାର୍ଟମେଣ୍ଟ ପକ୍ଷରୁ ସ୍ୱଚ୍ଛତା ପଖୱାଡା ପାଳନ
      Posted On: 16 AUG 2017 4:20PM by PIB Bhubaneshwar


    କେନ୍ଦ୍ର ସରକାରଙ୍କ ରସାୟନ ଓ ସାର ମନ୍ତ୍ରାଳୟ ଅଧୀନରେ ଥିବା ଫାର୍ମାସ୍ୟୁଟିକାଲ ବିଭାଗ ପକ୍ଷରୁ ଅଗଷ୍ଟ 16 ତାରିଖରୁ 31 ତାରିଖ ପର୍ଯ୍ୟନ୍ତ ସ୍ୱଚ୍ଛତା ପଖୱାଡା ପାଳନ କରାଯାଉଛି ।


    ସ୍ୱଚ୍ଛତାକୁ ଦେଶରେ ବାସ୍ତବତାରେ ପରିଣତ କରିବା ଉଦ୍ଦେଶ୍ୟରେ ସମସ୍ତ ମନ୍ତ୍ରାଳୟ ଓ ବିଭାଗ ସ୍ୱଚ୍ଛତା ପଖୱାଡାକୁ ଗୁରୁତର ସହ ପାଳନ କରିବାକୁ ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀ ନିର୍ଦ୍ଦେଶ ଦେଇଛନ୍ତି । ଏହି ଅନୁଯାୟୀ ଫାର୍ମାସ୍ୟୁଟିକାଲ ବିଭାଗ ନିର୍ଦ୍ଦିଷ୍ଟ ଭାବେ 15 ଦିନର କାର୍ଯ୍ୟସୂଚୀ ପ୍ରସ୍ତୁତ କରିଛି । ବିଭିନ୍ନ ବିଭାଗ , ସ୍ୱୟଂଶାସିତ ସଂସ୍ଥା ଏବଂ ରାଷ୍ଟ୍ରାୟତ ଉଦ୍ୟୋଗଗୁଡ଼ିକର କାର୍ଯ୍ୟାଳୟ ପରିସରକୁ ଏହି ସମୟରେ ପରିଷ୍କାର କରାଯିବ ।


    ସରକାରଙ୍କ ଏହି ଗୁରୁତ୍ୱପୂର୍ଣ୍ଣ ନିଷ୍ପତ୍ତିକୁ କାର୍ଯ୍ୟକାରୀ କରିବାକୁ ଫାର୍ମାସ୍ୟୁଟିକାଲ ବିଭାଗ ବିଭିନ୍ନ ଫାର୍ମା ଆସୋସିଏସନ , ଔଷଧ ନିର୍ମାତା , ବ୍ୟବସାୟୀ , ଖୁଚୁରା ବ୍ୟବସାୟୀଙ୍କ ସହ ହାତ ମିଳାଇଛି । ଫାର୍ମା ବିଭାଗ ସଚିବ ଅଗଷ୍ଟ 14 ତାରିଖରେ ବିଭିନ୍ନ ଔଷଧ ଉଦ୍ୟୋଗ ଗୁଡ଼ିକର ପ୍ରତିନିଧିମାନଙ୍କ ସହ ଏହି ଲକ୍ଷ୍ୟରେ ଏକ ବୈଠକରେ ଆଲୋଚନା କରିଥିଲେ । ସ୍ୱଚ୍ଛତା ବାବଦରେ କର୍ମଚାରୀମାନଙ୍କ ସହ ଆଲୋଚନା କରିବା ସହ ସେମାନଙ୍କୁ ସଚେତନ କରିବା , ଗଣମାଧ୍ୟମ ଦ୍ୱାରା ଆଞ୍ଚଳିକ ଓ ଜାତୀୟ ସ୍ତରରେ ସଚେତନତା ସୃଷ୍ଟି ଏବଂ ସ୍ୱଚ୍ଛତା ପାଇଁ ପୁରସ୍କାର ପ୍ରଦାନ ଆଦି ପଦକ୍ଷେପ ନେବାକୁ ସେମାନଙ୍କୁ ପରାମର୍ଶ ଦିଆଯାଇଛି ।


    ********

    
    
    (Release ID: 1499932) Visitor Counter : 3