      ଜାହାଜ ଚଳାଚଳ ମନ୍ତ୍ରଣାଳୟ

      ଦେଶରେ 193 ବତୀଘରର ସୌରଶକ୍ତିକରଣ
      Posted On: 03 AUG 2017 5:17PM by PIB Bhubaneshwar


    2014-15 ଠାରୁ 2016-17 ମଧ୍ୟରେ ସରକାର ଦେଶର ସମସ୍ତ 193ଟି ବତୀଘରକୁ ସୌରଶକ୍ତିକ୍ଷମ କରିଛନ୍ତି । ଗତ ତିନିବର୍ଷ ମଧ୍ୟରେ ଏଥି ନିମନ୍ତେ ନିମ୍ନମତେ ଅର୍ଥବ୍ୟୟ କରାଯାଇଛି । 2014-15 ରେ 37.54 କୋଟି ଟଙ୍କା, 2015-16 ରେ 336.49 କୋଟି ଏବଂ 2016-17 ରେ 713.58 କୋଟି ଟଙ୍କା ବ୍ୟୟ କରାଯାଇଛି । ଏହା ଫଳରେ ଗୁଜରାଟର 48ଟି, ମହାରାଷ୍ଟ୍ରର 20ଟି, ଗୋଆର 3ଟି, କର୍ଣ୍ଣାଟକର 10ଟି, ପଶ୍ଚିମବଙ୍ଗର 2, କେରଳ ଓ ଲାକ୍ଷାଦ୍ୱୀପର 32ଟି, ତାମିଲନାଡୁର 19ଟି, ପଣ୍ଡିଚେରୀର 2, ଆନ୍ଧ୍ରପ୍ରଦେଶର 18ଟି, ଓଡ଼ିଶାର 6ଟି ଏବଂ ଆଣ୍ଡାମାନ ଓ ନିକୋବର ଦ୍ୱୀପପୁଞ୍ଜର 33ଟି ବତୀଘରକୁ ସୌରଶକ୍ତିକ୍ଷମ କରାଯାଇଛି ବୋଲି ଜାହାଜ ଚଳାଚଳ, ସଡକ ପରିବହନ ଓ ରାଜମାର୍ଗ ରାଷ୍ଟ୍ରମନ୍ତ୍ରୀ ଶ୍ରୀ ପି ରାଧାକୃଷ୍ଣନ ଲୋକସଭାରେ ସୂଚାଇଛନ୍ତି ।

    ******

    
    
    (Release ID: 1498707) Visitor Counter : 2