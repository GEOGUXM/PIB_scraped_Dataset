      ଶକ୍ତି ମନ୍ତ୍ରଣାଳୟ

      ଉଦୟ ଯୋଜନାର ସଫଳତା
      Posted On: 03 AUG 2017 8:23PM by PIB Bhubaneshwar


    ଆଜି ଲୋକସଭାରେ ଏକ ପ୍ରଶ୍ନର ଲିଖିତ ଉତ୍ତରରେ କେନ୍ଦ୍ର ଶକ୍ତି, କୋଇଲା, ଅକ୍ଷୟ ଶକ୍ତି ଏବଂ ଖଣି ରାଷ୍ଟ୍ରମନ୍ତ୍ରୀ (ସ୍ୱାଧୀନ) ଶ୍ରୀ ପୀୟୁଷ ଗୋଏଲ ସୂଚନା ଦେଇଛନ୍ତି ଯେ ଉଜ୍ଜ୍ୱଳ ଡିସକମ ସହାୟତା ଯୋଜନା (UDAY) ଅନ୍ତର୍ଗତ ସୁଧ ହାର, ଶକ୍ତି ଖର୍ଚ୍ଚ ହ୍ରାସ ଏବଂ ସାମର୍ଥ ବୃଦ୍ଧି ଚମତ୍କାର ଫଳାଫଳ ପ୍ରଦାନ କରିଛି ।
    
    ମନ୍ତ୍ରୀ ସୂଚନା ପ୍ରଦାନ କରିଥିଲେ ଯେ ରାଜ୍ୟମାନଙ୍କ ଦ୍ୱାରା ପ୍ରଦାନ କରାଯାଇଥିବା ତଥ୍ୟ ଅନୁଯାୟୀ ଅଂଶଗ୍ରହଣକାରୀ ରାଜ୍ୟମାନେ ମୋଟ ବୈଷୟିକ ଏବଂ ବ୍ୟବସାୟିକ କ୍ଷତି ଉପରେ 1.07 ପ୍ରତିଶତ ଏବଂ ଯୋଗାଣର ହାରାହାରି ଖର୍ଚ୍ଚ ଓ ହାରାହାରି ରାଜସ୍ୱ ଆଦାୟ ମଧ୍ୟରେ ଥିବା ପ୍ରଭେଦ ଉପରେ 2017 ଆର୍ଥିକ ବର୍ଷରେ 0.13 ୟୁନିଟ ଉନ୍ନତି ହାସଲ କରିଛନ୍ତି । ତେବେ ଏ କ୍ଷେତ୍ରରେ ଭିନ୍ନ ଭିନ୍ନ ରାଜ୍ୟମାନଙ୍କର ହିସାବ ଅଲଗା ଅଲଗା ରହିଛି ଯେହେତୁ ସେମାନେ ଭିନ୍ନଭିନ୍ନ ସମୟରେ ଉଦୟରେ ଯୋଗ ଦେଇଛନ୍ତି ।
    
    ଶ୍ରୀ ଗୋଏଲ କହିଛନ୍ତି ଯେ ଅଂଶଗ୍ରହଣକାରୀ ରାଜ୍ୟମାନେ ପାଖାପାଖି 2.32 ଲକ୍ଷ କୋଟି ଟଙ୍କାର ବଣ୍ଡ ପ୍ରଦାନ କରିସାରିଲେଣି । ଏହା ଉଦୟ ଅଧୀନରେ ହୋଇଥିବା ବୁଝାମଣା ପତ୍ର ଚୁକ୍ତି ଅନୁଯାୟୀ ଶତକଡା 80 ପ୍ରତିଶତ ଅର୍ଥକୁ ଭରଣା କରୁଛି ।
    

    
    (Release ID: 1498653) Visitor Counter : 2