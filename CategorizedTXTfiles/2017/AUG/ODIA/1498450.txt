      ଆଣବିକ ଶକ୍ତି ବିଭାଗ

      ଆଣବିକ ଶକ୍ତି କେନ୍ଦ୍ରମାନଙ୍କରୁ ଉତ୍ପାଦିତ ବିଜୁଳି ଶକ୍ତି
      Posted On: 02 AUG 2017 8:52PM by PIB Bhubaneshwar


    କେନ୍ଦ୍ର ସରକାରଙ୍କ ସେକ୍ଟରର ବିଜୁଳି ଉତ୍ପାଦନ କେନ୍ଦ୍ରଗୁଡିକରୁ ଉତ୍ପାଦିତ ବିଜୁଳି ଶକ୍ତିକୁ ସଂପୃକ୍ତ କ୍ଷେତ୍ରର ରାଜ୍ୟ/କେନ୍ଦ୍ର ଶାସିତ କ୍ଷେତ୍ରମାନଙ୍କ ମଧ୍ୟରେ ଶକ୍ତି ମନ୍ତ୍ରଣାଳୟ ଦ୍ୱାରା ବଣ୍ଟନ କରାଯାଇଥାଏ । ଶକ୍ତି ମନ୍ତ୍ରଣାଳୟର ନିୟମାବଳୀ ଅନୁସାରେ, ଉତ୍ପାଦିତ ବିଜୁଳିର 50% ଉତ୍ପାଦିତ ରାଜ୍ୟକୁ ଯୋଗାଇ ଦିଆଯାଏ । ଅବଶିଷ୍ଟ ବିଜୁଳିରୁ 15% ଭାରତ ସରକାର ନିଜ ହାତରେ ରଖିଥାନ୍ତି ଓ ବାକି 35% ସେହି କ୍ଷେତ୍ରର ଅନ୍ୟ ରାଜ୍ୟମାନଙ୍କୁ ପ୍ରଦାନ କରାଯାଇଥାଏ ବୋଲି ଆଣବିକ ଶକ୍ତି, ମହାକାଶ ବିଭାଗ ମନ୍ତ୍ରୀ ଡକ୍ଟର ଜିତେନ୍ଦ୍ର ସିଂହ ଲୋକସଭାରେ ସୂଚୀତ କରିଛନ୍ତି । ପ୍ରଶ୍ନକାଳରେ ଏକ ଲିଖିତ ଉତ୍ତର ରଖି ଡକ୍ଟର ସିଂହ କହିଛନ୍ତି ଯେ, ଆଣବିକ ଶକ୍ତି କେନ୍ଦ୍ରରୁ ଉତ୍ପାଦିତ ବିଜୁଳି ଶକ୍ତିର ୟୁନିଟ୍ ପିଛା ମୂଲ୍ୟ ମହାରାଷ୍ଟ୍ରର ତାରାପୁର ଆଣବିକ ଶକ୍ତି କେନ୍ଦ୍ରରେ ଟ.1.07 ପଇସା, ଯାହାକି ତାମିଲନାଡୁର କୁଡାନକୁଲମ ଆଣବିକ ଶକ୍ତି କେନ୍ଦ୍ରରେ ଟ. 4.10 ପଇସା । ଆଣବିକ ବିଜୁଳି ଶକ୍ତିର ମୂଲ୍ୟ ହ୍ରାସ ଏକ କ୍ରମିକ ପ୍ରକ୍ରିୟା । । ନିଜସ୍ୱ କୌଶଳରେ ନିର୍ମିତ ଚାପଯୁକ୍ତ ଭାରୀଜଳ ରିଆକ୍ଟରରେ ଏହି ପରିପ୍ରେକ୍ଷୀରେ ୟୁନିଟର ଆକାରକୁ 220 ମେଗାୱାଟରୁ 540 ମେଗାୱାଟକୁ ଏବଂ ପରେ 700 ମେଗାୱାଟକୁ ବୃଦ୍ଧି କରାଯିବା ପ୍ରକ୍ରିୟା ଜାରି ରହିଛି । ପୁନଶ୍ଚ ଏହାର ଆକାର, ମାନ, ଡିଜାଇନ ଓ ସକ୍ରିୟତାର ଉନ୍ନତିକରଣକୁ ପ୍ରାରମ୍ଭିକ ପର୍ଯ୍ୟାୟରେ ପରୀକ୍ଷା କରି ଦେଖାଯାଉଛି । ବୈଦେଶିକ ସହଯୋଗରେ ନିର୍ମିତ ହେଉଥିବା ଶକ୍ତି କେନ୍ଦ୍ର ଗୁଡିକର ଉପଯୁକ୍ତ ବ୍ୟବସାୟିକ ମଡେଲ ପ୍ରତିଯୋଗୀ ୟୁନିଟ୍ ମୂଲ୍ୟ ସହ ତୁଳନା କରି ବିଚାର କରାଯାଉଛି ବୋଲି ଡକ୍ଟର ସିଂହ କହିଛନ୍ତି ।
    
    *******

    
    
    (Release ID: 1498450) Visitor Counter : 2