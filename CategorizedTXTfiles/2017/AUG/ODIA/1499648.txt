      ସ୍ୱାସ୍ଥ୍ୟ ଓ ପରିବାର ମନ୍ତ୍ରଣାଳୟ

      ହିମାଚଳ ପ୍ରଦେଶର ଭୂସ୍ଖଳନ ଦୁର୍ଘଟଣା : କେନ୍ଦ୍ର ସ୍ୱାସ୍ଥ୍ୟ ମନ୍ତ୍ରୀ ଶ୍ରୀ ଜେ.ପି. ନଡ୍ଡାଙ୍କ ଦୁଃଖ ପ୍ରକାଶ
      କେନ୍ଦ୍ର ସଡକ ପରିବହନ, ଜାତୀୟ ରାଜମାର୍ଗ ମନ୍ତ୍ରୀ ଶ୍ରୀ ନିତିନ ଗଡକରୀଙ୍କ ସହ ଶ୍ରୀ ନଡ୍ଡା କଲେ ଆଲୋଚନା
      ସମସ୍ତ ଡିପିଆରରେ ମୃତ୍ତିକା କ୍ଷୟକୁ ସ୍ଥିର ରଖିବା, ଭୂମି ସଂରକ୍ଷଣ, ଜିଓ ଷ୍ଟାଟିକ ଏବଂ ସ୍ଲୋପ ଷ୍ଟାବିଲାଇଜେସନକୁ ସାମିଲ କରିବା ପାଇଁ ଏନଏଚଏଆଇ ନିର୍ଦ୍ଦେଶ
      Posted On: 14 AUG 2017 8:39PM by PIB Bhubaneshwar


    ହିମାଚଳ ପ୍ରଦେଶର ମଣ୍ଡି - ପଠାଣକୋଟ ଜାତୀୟ ରାଜମାର୍ଗ 154ରେ ରବିବାର ଦିନ ଭୂସ୍ଖଳନ ଦୁର୍ଘଟଣାରେ ପ୍ରାଣହାନୀ ଯୋଗୁଁ କେନ୍ଦ୍ର ସ୍ୱାସ୍ଥ୍ୟ ଓ ପରିବାର କଲ୍ୟାଣ ମନ୍ତ୍ରୀ ଶ୍ରୀ ଜେ . ପି . ନଡ୍ଡା ଗଭୀର ଦୁଃଖ ପ୍ରକାଶ କରି ଏହା ଏକ ଦୁର୍ଭାଗ୍ୟଜନକ ଏବଂ ଦୁଃଖଦ ଘଟଣା ବୋଲି କହିଥିଲେ । ଏଥିରେ ଆହତ ବ୍ୟକ୍ତିମାନଙ୍କର ଆଶୁ ଆରୋଗ୍ୟ କାମନା କରିଥିଲେ । ସେ କହିଥିଲେ ଯେ ଦୁର୍ଘଟଣାରେ ପିଡିତମାନଙ୍କୁ ସରକାର ସହଯୋଗ କରିବେ ।


    ଜାତୀୟ ବିପର୍ଯ୍ୟୟ ପରିଚାଳନା ବାହିନୀ – ଏନଡିଆରଏଫ ଦଳଙ୍କୁ ଦୁର୍ଘଟଣା ସ୍ଥଳ ମଣ୍ଡିକୁ ପଠାଇଥିବାରୁ ଶ୍ରୀ ନଡ୍ଡା , ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କୁ କୃତଜ୍ଞତା ଜଣାଇଥିଲେ । ସେ କହିଥିଲେ ଯେ ଏହି ଦଳ ମଣ୍ଡିଠାରେ ରିଲିଫ ଏବଂ ଉଦ୍ଧାର କାର୍ଯ୍ୟକୁ ଆହୁରୀ ମଜବୁତ କରିବ ।


    ଭବିଷ୍ୟତରେ ଏହିଭଳି ଦୁର୍ଘଟଣାକୁ ଏଡାଇବା ପାଇଁ ଉଚିତ ପଦକ୍ଷେପ ନେବାକୁ ଭାରତୀୟ ଜାତୀୟ ରାଜମାର୍ଗ ପ୍ରାଧିକରଣ – ଏନଏଚଏଆଇ ନିର୍ଦ୍ଦେଶ ଦେବା ପାଇଁ କେନ୍ଦ୍ର ସଡକ ପରିବହନ , ଜାତୀୟ ରାଜମାର୍ଗ ଏବଂ ଜାହଜ ଚଳାଚଳ ମନ୍ତ୍ରୀ ଶ୍ରୀ ନିତିନ ଗଡକରୀଙ୍କୁ ସ୍ୱାସ୍ଥ୍ୟ ମନ୍ତ୍ରୀ ଶ୍ରୀ ନଡ୍ଡା ଅନୁରୋଧ କରିଥିଲେ । ତଦନୁଯାୟୀ ଶ୍ରୀ ଗଡକରୀ ହିମାଚଳ ପ୍ରଦେଶରେ ଜାତୀୟ ରାଜମାର୍ଗ ନିର୍ମାଣ ପାଇଁ ସମସ୍ତ ଡିପିଆରରେ ମୃତ୍ତିକା କ୍ଷୟକୁ ସ୍ଥିର ରଖିବା , ଭୂମି ସଂରକ୍ଷଣ , ଜିଓ ଷ୍ଟାଟିକ ଏବଂ ସ୍ଲୋପ ଷ୍ଟାବିଲାଇଜେସନକୁ ସାମିଲ କରିବା ପାଇଁ ଏନଏଚଏଆଇ ନିର୍ଦ୍ଦେଶ ଦେଇଥିଲେ । ଏହା ବ୍ୟତୀତ ସମସ୍ତ ଡିପିଆର କାର୍ଯ୍ୟକୁ ଅତି ଶୀଘ୍ର ସମାପ୍ତ କରିବା ପାଇଁ ମଧ୍ୟ ନିର୍ଦ୍ଦେଶ ଦେଇଥିଲେ ।


    ଶ୍ରୀ ନଡ୍ଡା , କେନ୍ଦ୍ର ମନ୍ତ୍ରୀ ଶ୍ରୀ ନିତିନ ଗଡକରୀଙ୍କୁ ଜ୍ଞୃତଜ୍ଞତା ଜଣାଇ କହିଥିଲେ ଯେ ଏହି ପଦକ୍ଷେପଗୁଡିକ ଫଳରେ ଭବିଷ୍ୟତରେ କୌଣସି ଦୁର୍ଘଟଣାକୁ ଏଡାଇ ହେବ ।


    **********

    
    
    (Release ID: 1499648) Visitor Counter : 2