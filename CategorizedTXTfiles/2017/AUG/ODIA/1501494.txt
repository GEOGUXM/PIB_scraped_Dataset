      ରେଳ ମନ୍ତ୍ରଣାଳୟ

      ସ୍ୱିଜରଲାଣ୍ଡ ସହ ଭାରତୀୟ ରେଳବାଇର ଦୁଇଟି ବୁଝାମଣାପତ୍ର ସ୍ୱାକ୍ଷର
      Posted On: 31 AUG 2017 8:17PM by PIB Bhubaneshwar


    ସ୍ୱିଜରଲାଣ୍ଡ ରାଷ୍ଟ୍ରପତି ସୁଶ୍ରୀ ଡୋରିସ ଲୁଥାର୍ଡଙ୍କ ଭାରତ ଗସ୍ତ ଅବସରରେ ଆଜି ସ୍ୱିଜରଲାଣ୍ଡ ଓ ଭାରତୀୟ ରେଳବାଇ ମଧ୍ୟରେ ଦୁଇଟି ବୁଝାମଣାପତ୍ର ସ୍ୱାକ୍ଷର ହୋଇଛି ।


    ରେଳବାଇକୁ ପ୍ରଯୁକ୍ତିଗତ ସହାୟତା ନିମନ୍ତେ ସ୍ୱିଜରଲାଣ୍ଡର ପରିବେଶ , ପରିବହନ ଏବଂ ସଞ୍ଚାର ବିଭାଗ ସହ ପ୍ରଥମ ବୁଝାମଣାପତ୍ର ସ୍ୱାକ୍ଷର ହୋଇଛି । ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ , ସ୍ୱିଜରଲାଣ୍ଡର ରାଷ୍ଟ୍ରପତି ସୁଶ୍ରୀ ଡୋରିସ ଲୁଥାର୍ଡ , ରେଳବାଇ ବୋର୍ଡର ଅଧ୍ୟକ୍ଷ ଅଶ୍ୱିନ ଲୋହାନୀ ଏବଂ ଭାରତରେ ଥିବା ସ୍ୱିଜରଲାଣ୍ଡ ରାଷ୍ଟ୍ରଦୂତ ଡକ୍ଟର ଆଣ୍ଡ୍ରିଆସ ବାଉମ ଏହି ଅବସରରେ ଉପସ୍ଥିତ ଥିଲେ ।


    2016 ଜୁଲାଇ ମାସରେ ରେଳମନ୍ତ୍ରୀ ସୁରେଶ ପ୍ରଭାକର ପ୍ରଭୁ ଏବଂ ସ୍ୱିଜରଲାଣ୍ଡର ରାଷ୍ଟ୍ରଦୂତଙ୍କ ମଧ୍ୟରେ ହୋଇଥିବା ଆଲୋଚନା ଅନୁସାରେ ଏହି ବୁଝାମଣାପତ୍ର ସ୍ୱାକ୍ଷର ହୋଇଛି ।


    ଦ୍ୱିତୀୟ ବୁଝାମଣାପତ୍ରଟି କୋଙ୍କଣ ରେଲୱେ କର୍ପୋରେସନ ଲିମିଟେଡ ଏବଂ ଜୁରିଚ ର ସ୍ୱିସ୍ ଫେଡେରାଲ ଇନଷ୍ଟିଚ୍ୟୁଟ ଅଫ ଟେକ୍ନୋଲଜି (ଇଟିଏଚ) ମଧ୍ୟରେ ସ୍ୱାକ୍ଷର ହୋଇଛି । ଏଥିରେ କୋଙ୍କଣ ରେଲୱେ ସିଏମଡି ସଞ୍ଜୟ ଗୁପ୍ତା ଏବଂ ଇଟିଏଚ ର ପ୍ରଫେସର ସାରା ସ୍ପ୍ରିଙ୍ଗମେନ ସ୍ୱାକ୍ଷର କରିଛନ୍ତି । ଏହା ଟନେଲ ଖନନ ଦିଗରେ ଗୋଆସ୍ଥିତ ଜର୍ଜ ଫର୍ଣ୍ଣାଡିସ ଇନଷ୍ଟିଚ୍ୟୁଟ ଅଫ ଟନେଲ ଟେକ୍ନୋଲଜି ସକାଶେ ସହାୟକ ହୋଇପାରିବ ।


    **********

    
    
    (Release ID: 1501494) Visitor Counter : 2