      ଅର୍ଥ ମନ୍ତ୍ରଣାଳୟ

      ବର୍ତ୍ତମାନର ଆଇନ ଅନୁଯାୟୀ ଦେବାଳିଆ ପଣ ସହ ଜଡ଼ିତ ମାମଲାରେ ହିତାଧିକାରୀମାନେ ଋଣ ଅସୁଲୀ ନ୍ୟାୟାଧିକରଣ ବଦଳରେ ଉପଯୁକ୍ତ କର୍ତ୍ତୃପକ୍ଷ/ଅଦାଲତଙ୍କ ଦ୍ୱାରସ୍ତ ହୋଇପାରିବେ
      Posted On: 29 AUG 2017 2:37PM by PIB Bhubaneshwar


    ‘ ପ୍ରେସିଡେନ୍ସି ଟାଉନ୍ ଦେବାଳିଆ ଅଧିନିୟମ , 1909 ’ ଏବଂ ‘ ଆଂଚଳିକ ଦେବାଳିଆ ଅଧିନିୟମ , 1920 ’ ( ଆଇନ ) କୁ ଦେବାଳିଆ ଏବଂ ଦେବାଳିଆପଣ ସଂହିତା , 2016 ( ସଂହିତା ) ଆଇନକୁ ଦୃଷ୍ଟିରେ ରଖି ରଦ୍ଦ କରିଦିଆଯାଇଛି ବୋଲି ଉଲ୍ଲେଖ କରି କେତେକ ଉଚ୍ଚ ନ୍ୟାୟାଳୟଙ୍କ ନିକଟରେ ରିଟ୍ ପିଟିସନ୍ ଦାଖଲ କରାଯାଇଥିବା ଅର୍ଥ ମନ୍ତ୍ରଣାଳୟର ଦୃଷ୍ଟିକୁ ଆସିଛି । ଏହା ଆଧାରରେ ମକଦ୍ଦମାକାରୀ ଦାବି କରୁଛନ୍ତି ଯେ ବ୍ୟକ୍ତିଗତ ଦେବାଳିଆ ଏବଂ ଦେବାଳିଆପଣ ସହିତ ଜଡ଼ିତ ମାମଲାରେ ଏବେ ସଂହିତାର ବ୍ୟବସ୍ଥା ଅନ୍ତର୍ଗତ ସମାଧାନ କରାଯାଇପାରିବ ।


    ଏ ସମ୍ପର୍କରେ ଏହା ସ୍ପଷ୍ଟ କରାଯାଉଛି ଯେ ଏହି ଆଇନକୁ ରଦ୍ଦ କରିବାର ବ୍ୟବସ୍ଥା ଥିବା ସଂହିତାର ଅନୁଚ୍ଛେଦ 243 କୁ ଏ ପର୍ଯ୍ୟନ୍ତ ଅନୁସୂଚିତ କରାଯାଇନାହିଁ । କେହି ଜଣେ ବ୍ୟକ୍ତି ଏବଂ ହିତାଧିକାରୀଙ୍କ ପାଇଁ ଦେବାଳିଆ ଏବଂ ଦେବାଳିଆପଣ ସହିତ ଜଡ଼ିତ ବ୍ୟବସ୍ଥା ଯାହା ସଂହିତାର ଭାଗ- III ରେ ସାମିଲ୍ ରହିଛି , ସେଗୁଡ଼ିକୁ ବର୍ତ୍ତମାନ ସୁଦ୍ଧା ସାମିଲ୍ କରାଯାଇନାହିଁ । ଏଣୁ ଏହି ପରାମର୍ଶ ଦିଆଯାଉଛି ଯେ ଏପରି ହିତାଧିକାରୀ ଯେଉଁମାନେ ଦେବାଳିଆ ସହିତ ଜଡ଼ିତ ନିଜ ମାମଲାଗୁଡ଼ିକୁ ଆଗକୁ ଜାରି ରଖିବା ଲାଗି ଚାହୁଁଛନ୍ତି ସେମାନେ ବର୍ତ୍ତମାନର ଆଇନ ଅନୁଯାୟୀ ଋଣ ଅସୁଲୀ ନ୍ୟାୟଧିକରଣକୁ ଯିବା ବଦଳରେ ଉପଯୁକ୍ତ କର୍ତୃପକ୍ଷ / ଅଦାଲତକୁ ଯାଇପାରିବେ ।


    **********

    
    
    (Release ID: 1501116) Visitor Counter : 3