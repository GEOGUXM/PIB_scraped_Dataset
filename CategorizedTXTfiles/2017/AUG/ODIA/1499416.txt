      ରେଳ ମନ୍ତ୍ରଣାଳୟ

      ଜଗୁଆଳି ବିହୀନ ଲେଭଲକ୍ରସିଂରେ ସୁରକ୍ଷା ବ୍ୟବସ୍ଥା
      Posted On: 11 AUG 2017 3:34PM by PIB Bhubaneshwar


    ଜଗୁଆଳି ବିହୀନ ଲେଭଲକ୍ରସିଂରେ ସୁରକ୍ଷା ବ୍ୟବସ୍ଥା ପାଇଁ ରେଳବାଇ ପରୀକ୍ଷା ମୂଳକ ଭାବେ ଦୁଇଟି ପ୍ରକଳ୍ପ ହାତକୁ ନେଇଛି । ଆଜି ରାଜ୍ୟସଭାରେ ଏକ ଲିଖିତ ପ୍ରଶ୍ନର ଉତ୍ତରରେ ଏହି ସୂଚନା ଦେଇଛନ୍ତି ରେଳ ରାଷ୍ଟ୍ରମନ୍ତ୍ରୀ ଶ୍ରୀ ରାଜେନ ଗୋହେନ୍ । ପ୍ରକଳ୍ପ ଦୁଇଟି ହେଲା :


    ( କ ) ଭାରତୀୟ ରେଳବାଇର ମାନବ ବିହୀନ ଲେଭଲ କ୍ରସିଂ ଫାଟକ ଗୁଡ଼ିକରେ ଉପଗ୍ରହ ଭିତ୍ତିକ ସତର୍କ ସୂଚନା ପଦ୍ଧତି ପରୀକ୍ଷାମୂଳକ ଭାବେ ଆରମ୍ଭ କରାଯାଇଛି । ରିସର୍ଚ୍ଚ ଡିଜାଇନ୍ସ ଆଣ୍ଡ ଷ୍ଟାଣ୍ଡାର୍ଡସ ଅର୍ଗାନାଇଜେସନ , ରେଳ ମନ୍ତ୍ରାଳୟ , ସ୍ପେସ୍ ଆପ୍ଲିକେସନ୍ସ ସେଣ୍ଟର ଏବଂ ଇଣ୍ଡିଆନ ସ୍ପେସ୍ ରିସର୍ଚ୍ଚ ଅର୍ଗାନାଇଜେସନ ପକ୍ଷରୁ ଏହି ପ୍ରକ୍ରିୟା ଆରମ୍ଭ କରାଯାଇଛି ।


    ( ଖ ) ରେଡିଓ ଫ୍ରିକ୍ୱେନ୍ସି ଚିହ୍ନଟ ପଦ୍ଧତି ଜରିଆରେ ଜଗୁଆଳି ବିହୀନ ଲେଭଲ କ୍ରସିଂରେ ଟ୍ରେନ୍ ଆସୁଥିବାର ଆଗୁଆ ସତର୍କ ସୂଚନା ପ୍ରଦାନ ବ୍ୟବସ୍ଥା ଗୋଟିଏ ଲେଭଲ କ୍ରସିଂରେ ପରୀକ୍ଷାମୂଳକ ଭାବେ ଆରମ୍ଭ କରାଯାଇଥିଲା । ଆଇଆଇଟି କାନପୁର ସହାୟତାରେ ଆରଡିଏସ୍ଓ ଏହି ବ୍ୟବସ୍ଥା କରିଥିଲା । ଏହାର ସଫଳତା ରିପୋର୍ଟ ମିଳିବା ପରେ ଆରଡିଏସ୍ଓ ଏବେ 10ଟି ଫାଟକରେ ଏହି ବ୍ୟବସ୍ଥାର ପରୀକ୍ଷା କରୁଛି ।


    ଦୁଇଟି ଯାକ ପ୍ରକଳ୍ପର ସଫଳତା ନେଇ ରିପୋର୍ଟ ମିଳିବା ପରେ ଏହାକୁ ଲାଗୁ କରାଯିବ ବୋଲି ମନ୍ତ୍ରୀ କହିଛନ୍ତି ।


    *******

    
    
    (Release ID: 1499416) Visitor Counter : 2