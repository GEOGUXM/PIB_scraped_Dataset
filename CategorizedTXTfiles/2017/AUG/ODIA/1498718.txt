      ମହାକାଶ ବିଭାଗ

      ଇସ୍ରୋର ନୂତନ ଜିପିଏସ ବ୍ୟବସ୍ଥା ‘ନାଭିକ’
      Posted On: 03 AUG 2017 5:28PM by PIB Bhubaneshwar


    ଭାରତୀୟ ମହାକାଶ ଗବେଷଣା ସଂସ୍ଥା (ISRO) ନାଭିକ ନାମକ ଏକ ନିଜସ୍ୱ ଜ୍ଞାନକୌଶଳରେ ବିକଶିତ କ୍ଷେତ୍ରୀୟ ପୋଜିସନିଂ ବ୍ୟବସ୍ଥା ଅବସ୍ଥାପନ କରିଛନ୍ତି । ଏଥିରେ ମୋଟ ସାତଟି ଉପଗ୍ରହକୁ ଖଞ୍ଜାଯାଇଛି ଯାହା ଭୂଚତୁଃପାଶ୍ୱର୍ସ୍ଥ 1500 କିଲୋମିଟର ପର୍ଯ୍ୟନ୍ତ ସବୁପ୍ରକାର ସ୍ଥିତି, ଚଳନ ତଥା ସମୟ ଆଦି ସଂପର୍କରେ ନିର୍ଦ୍ଦିଷ୍ଟ ସୂଚନା ପ୍ରଦାନ କରିବ । ଏହା ଷ୍ଟାଣ୍ଡାର୍ଡ଼ ପୋଜିସିନିଂ ସେବା ତଥା ନିୟନ୍ତ୍ରିତ ସେବା ଯୋଗାଇବ । ଏଥିରେ ଥିବା ଘୂର୍ଣ୍ଣାୟମାନ ସାତଟି ଉପଗ୍ରହ, ଭୂପୃଷ୍ଠରେ ଯନ୍ତ୍ରାଂଶ ଭାବେ ମହଜୁଦ ରହିଥିବା ଅନ୍ୟଦୁଇଟି ଉପଗ୍ରହ ତଥା ଅନ୍ୟାନ୍ୟ ଭୂପୃଷ୍ଠ ଯନ୍ତ୍ରାଂଶ ଆଦି ବାବଦକୁ ବ୍ୟୟ କରାଯିବାକୁ ସରକାର ମୋଟ 1420 କୋଟି ଟଙ୍କାର ବ୍ୟୟ ବରାଦ କରିଛନ୍ତି । ନାଭିକ୍‌ ବ୍ୟବସ୍ଥାରୁ ଭାରତୀୟ ଶିଳ୍ପସଂସ୍ଥାଙ୍କ ଠାରୁ ଆରମ୍ଭ କରି ବିଭିନ୍ନ ପ୍ରକାର ସେବା ଯୋଗାଣକାରୀ ସଂସ୍ଥାମାନେ ଉପକୃତ ହୋଇପାରିବେ ବୋଲି ଆଣବିକ ଶକ୍ତି ତଥା ମହାକାଶ ବିଭାଗ ମନ୍ତ୍ରୀ ଡ଼କ୍ଟର ଜିତେନ୍ଦ୍ର ସିଂହ ରାଜ୍ୟସଭାରେ ଏକ ଲିଖିତ ଉତ୍ତର ଦେଇ ପ୍ରକାଶ କରିଛନ୍ତି ।

    
    
    (Release ID: 1498718) Visitor Counter : 2