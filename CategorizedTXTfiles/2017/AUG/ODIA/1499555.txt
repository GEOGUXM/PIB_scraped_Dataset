      କୃଷି ଓ କୃଷକ କଲ୍ୟାଣ ମନ୍ତ୍ରଣାଳୟ

      ଅଗଷ୍ଟ 19 ରୁ ଅଗଷ୍ଟ 30 ମଧ୍ୟରେ “ସଂକଳ୍ପରୁ ସିଦ୍ଧି : ନୂତନ ଭାରତ ମନ୍ଥନ” ଦେଶର ସମସ୍ତ ଜିଲ୍ଲାରେ ପାଳନ କରାଯିବ: ଶ୍ରୀ ରାଧାମୋହନ ସିଂ
      Posted On: 11 AUG 2017 3:38PM by PIB Bhubaneshwar


    କେନ୍ଦ୍ର କୃଷି ଓ କୃଷକ କଲ୍ୟାଣ ମନ୍ତ୍ରୀ ଶ୍ରୀ ରାଧାମୋହନ ସିଂ ଆଜି ବିଶ୍ୱ ବିଦ୍ୟାଳୟର ସମସ୍ତ କୁଳପତି , ATTARI ର ନିର୍ଦ୍ଦେଶକ ଏବଂ ଦେଶବ୍ୟାପୀ କୃଷି ବିଜ୍ଞାନ କେନ୍ଦ୍ରର ପ୍ରମୁଖ ମାନଙ୍କ ସହିତ ଅଡିଓ କନଫରେନ୍ସ କରିଛନ୍ତି ।


    ଶ୍ରୀ ସିଂହ ପ୍ରକାଶ କରିଛନ୍ତି ଯେ ଦେଶର ସମସ୍ତ ଜିଲ୍ଲାରେ 2017 ଅଗଷ୍ଟ 19 ରୁ ଅଗଷ୍ଟ 30 ମଧ୍ୟରେ ନୂତନ ଭାରତ ମନ୍ଥନ କାର୍ଯ୍ୟକ୍ରମ ହେବ । ଏହି କାର୍ଯ୍ୟକ୍ରମରେ କୃଷି ଏବଂ ଏହାର ସମ୍ବନ୍ଧୀୟ କ୍ଷେତ୍ରରେ ଭାରତ ସରକାର ଏବଂ ରାଜ୍ୟ ସରକାରଙ୍କ ସମସ୍ତ ଅଧିକାରୀ ଏବଂ କର୍ମଚାରୀ , ଛାତ୍ର ତଥା ବହୁ ସଂଖ୍ୟାରେ କୃଷକ ମାନଙ୍କ ଉପସ୍ଥିତି ସୁନିଶ୍ଚିତ କରାଯିବ । ସବୁ ଜିଲ୍ଲାର କାର୍ଯ୍ୟକ୍ରମରେ ଉପସ୍ଥିତ ରହିବା ପାଇଁ କେନ୍ଦ୍ର କୃଷିମନ୍ତ୍ରୀ ସମସ୍ତ ଜିଲ୍ଲାର ସାଂସଦ ଏବଂ ମନ୍ତ୍ରୀମାନଙ୍କୁ ବ୍ୟକ୍ତିଗତ ଭାବେ ପତ୍ର ଲେଖିଛନ୍ତି । ଶ୍ରୀ ରାଧାମୋହନ ସିଂ କହିଲେ ଯେ କାର୍ଯ୍ୟକ୍ରମ ଦେଢ଼ ଘଣ୍ଟା ପର୍ଯ୍ୟନ୍ତ ଚାଲିବ ଯେଉଁଥିରେ କି ପ୍ରଥମେ ମାନନୀୟ ପ୍ରଧାନମନ୍ତ୍ରୀଙ୍କ ଭିଡିଓ ସନ୍ଦେଶ ଦେଖାଯିବ । ଏହାପରେ ଭାରତ ସରକାରଙ୍କ ଦ୍ୱାରା କୃଷି ବିକାଶ ପାଇଁ କରାଯାଉଥିବା ପ୍ରୟାସ ଉପରେ ଏକ ଚଳଚ୍ଚିତ୍ର ଦେଖାଯିବ । ଦେଶକୁ ବିଭିନ୍ନ ବିଷୟ ଯଥା ଦାରିଦ୍ର୍ୟ , ଭ୍ରଷ୍ଟାଚାର , ଆତଙ୍କବାଦ , ସାମ୍ପ୍ରଦାୟିକତା ବାଦ , ଜାତି ବାଦ ଆଦିରୁ ମୁକ୍ତ କରିବା ପାଇଁ ସଂକଳ୍ପ ନିଆଯିବ ଯେଉଁଥିରେ କି 2022 ସୁଦ୍ଧା ଦେଶର କୃଷକମାନଙ୍କ ଆୟ ଦୁଇ ଗୁଣ କରିବାର ସଂକଳ୍ପ ସାମିଲ ରହିବ । ଏଥିପାଇଁ ଆବଶ୍ୟକ ସାମଗ୍ରୀ ଏବଂ ସନ୍ଦେଶ ସମସ୍ତ କେବିକେକୁ ଯୋଗାଇ ଦିଆଯିବ ।


    ************

    
    
    (Release ID: 1499555) Visitor Counter : 8