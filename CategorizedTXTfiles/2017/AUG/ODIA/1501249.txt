      କ୍ୟାବିନେଟ

      ବିଦେଶୀ ନିର୍ବାଚନ ପରିଚାଳନା ସଂସ୍ଥା/ଆନ୍ତର୍ଜାତିକ ସଂସ୍ଥା ସହିତ ଭାରତୀୟ ନିର୍ବାଚନ କମିଶନଙ୍କ ବୁଝାମଣାପତ୍ରକୁ କ୍ୟାବିନେଟର ଅନୁମୋଦନ
      Posted On: 30 AUG 2017 8:59PM by PIB Bhubaneshwar


    ନିର୍ବାଚନ ପରିଚାଳନା ଏବଂ ପ୍ରଶାସନ କ୍ଷେତ୍ରରେ ଅନ୍ୟ ରାଷ୍ଟ୍ରର ନିର୍ବାଚନ ପରିଚାଳନା ସଂସ୍ଥା/ଅନ୍ତର୍ଜାତୀୟ ସଂସ୍ଥା ସହିତ ଭାରତୀୟ ନିର୍ବାଚନ କମିଶନ ଏକ ବୁଝାମଣାପତ୍ର (ଏମଓୟୁ)ରେ ଅନୁବନ୍ଧିତ ହେବେ । ଏ ସଂକ୍ରାନ୍ତ ଏକ ପ୍ରସ୍ତାବ ଆଜି ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କେନ୍ଦ୍ର କ୍ୟାବିନେଟ ବୈଠକରେ ଅନୁମୋଦନ ଲାଭ କରିଛି ।


    ଏମଓୟୁ ଅଂଶୀଦାର ସଂସ୍ଥାଗୁଡ଼ିକ ହେଲେ-


    1.ଇକ୍ୱେଡର ଜାତୀୟ ଇଲେକ୍ଟୋରାଲ କାଉନସିଲ


    2. ଆଲବାନିଆ କେନ୍ଦ୍ରୀୟ ନିର୍ବାଚନ କମିଶନ


    3. ଭୂଟାନ ନିର୍ବାଚନ କମିଶନ


    4. ଆଫଗାନିସ୍ତାନ ସ୍ୱାଧୀନ ନିର୍ବାଚନ କମିଶନ


    5. ଗୁଏନା ଜାତୀୟ ସ୍ୱାଧୀନ ନିର୍ବାଚନ କମିଶନ


    6. ମିଆଁମାର କେନ୍ଦ୍ରୀୟ ନିର୍ବାଚନ କମିଶନ


    7.ଇଣ୍ଡିଆ ଇଣ୍ଟରନେସନାଲ ଇନଷ୍ଟିଚ୍ୟୁଟ ଅଫ ଡେମୋକ୍ରାସି ଏଣ୍ଡ ଇଲେକସନ ମ୍ୟାନେଜମେଣ୍ଟ (ଆଇଆଇଆଇଡିଇଏମ) ଏବଂ ଇଣ୍ଟରନେସନାଲ ଇନଷ୍ଟିଚ୍ୟୁଟ ଅଫ ଡେମୋକ୍ରାସି ଏଣ୍ଡ ଇଲେକ୍ଟୋରାଲ ଆସିଷ୍ଟାନ୍ସ (ଇଣ୍ଟରନେସନାଲ ଆଇଡିଆ) ।


    ନିର୍ବାଚନ ପ୍ରକ୍ରିୟାରେ ବୈଷୟିକ ବିକାଶ ଏବଂ ଏହି କ୍ଷେତ୍ରରେ ଜ୍ଞାନ ଏବଂ ଅଭିଜ୍ଞତାର ଆଦାନପ୍ରଦାନ , ସୂଚନା ଆଦାନପ୍ରଦାନରେ ସହଯୋଗ , ସାଂଗଠନିକ ସୁଦୃଢ଼ତା ଏବଂ ଦକ୍ଷତା ବିକାଶ , ଅଧିକାରୀମାନଙ୍କୁ ତାଲିମ , ପରାମର୍ଶ କର୍ମଶାଳାର ଆୟୋଜନ ଆଦି କ୍ଷେତ୍ରରେ ସହଯୋଗ ଲାଗି ଏହି ଏମଓୟୁରେ ବ୍ୟବସ୍ଥା ରହିଛି ।


    ଏହି ଏମଓୟୁରେ ବୈଷୟିକ ସହାୟତା/ଦକ୍ଷତା ସହଯୋଗ ଆଦି ଉଦ୍ଦେଶ୍ୟରେ ଦ୍ୱିପାକ୍ଷିକ ସହଯୋଗକୁ ପ୍ରୋତ୍ସାହନର ବ୍ୟବସ୍ଥା ରହିଛି ।


    **********

    
    
    (Release ID: 1501249) Visitor Counter : 2