      ରାଷ୍ଟ୍ରପତିଙ୍କ ସଚିବାଳୟ

      ରାଷ୍ଟ୍ରପତିଙ୍କୁ ଭେଟିଲେ ମେକ୍ସିକୋ ସଂସଦୀୟ ପ୍ରତିନିଧି ଦଳ
      Posted On: 08 AUG 2017 7:20PM by PIB Bhubaneshwar


    ଆଜି ( ଅଗଷ୍ଟ 8 , 2017 ) ମେକ୍ସିକୋ କଂଗ୍ରେସ ଚାମ୍ବର ଅଫ୍ ଡେପୁଟିସ ର ଅଧ୍ୟକ୍ଷ ଏମ୍ଏସ୍ ଗୌଡାଲୁପା ମୁରଗୁଇଆ ଗୁଟିଏର୍ସଙ୍କ ଅଧ୍ୟକ୍ଷତାରେ ମେକ୍ସିକୋ ସଂସଦର ଏକ ପ୍ରତିନିଧି ଦଳ ରାଷ୍ଟ୍ରପତି ଭବନ ପରିସରରେ ରାଷ୍ଟ୍ରପତି ଶ୍ରୀ ରାମନାଥ କୋବିନ୍ଦଙ୍କୁ ଭେଟିଛନ୍ତି ।


    ଏହି ପ୍ରତିନିଧି ଦଳକୁ ସ୍ୱାଗତ କରି ରାଷ୍ଟ୍ରପତି କହିଥିଲେ ଯେ ଭାରତ ଏବଂ ମେକ୍ସିକୋ ଗୁରୁତ୍ୱପୂର୍ଣ୍ଣ ରାଜନୈତିକ ଓ ଅର୍ଥନୈତିକ ସହଯୋଗୀ ତଥା ଗଣତାନ୍ତ୍ରିକ ପରମ୍ପରାର ଅଂଶୀଦାର ଅଟନ୍ତି । ମେକ୍ସିକାନ୍ ସମ୍ବିଧାନର ଶତବାର୍ଷିକୀ ପୂର୍ତ୍ତି ପାଇଁ ସେ ପ୍ରତିନିଧିଦଳକୁ ଅଭିନନ୍ଦନ ଜଣାଇଥିଲେ । ପରମାଣୁ ଯୋଗାଣ ଗୋଷ୍ଠୀରେ ଭାରତର ସଦସ୍ୟତା ପାଇଁ ମେକ୍ସିକୋର ସମର୍ଥନ ଲାଗି ସେ ଧନ୍ୟବାଦ ଜଣାଇଥିଲେ । ସେ ଆହୁରି ମଧ୍ୟ କହିଥିଲେ ଯେ ସୌର ଶକ୍ତି ଏବଂ ମହାକାଶ ଟେକ୍ନୋଲଜି କ୍ଷେତ୍ରରେ ଦ୍ୱିପାକ୍ଷିକ ସହଯୋଗକୁ ଆହୁରି ସଦୃଢ଼ କରିବାର ଅବସର ରହିଛି ।


    ରାଷ୍ଟ୍ରପତି ମଧ୍ୟ ଉଲ୍ଲେଖ କରିଥିଲେ ଯେ ପ୍ରଧାନମନ୍ତ୍ରୀ , ଶ୍ରୀ ନରେନ୍ଦ୍ର ମୋଦୀ 2016ରେ ସଫଳ ମେକ୍ସିକୋ ଗସ୍ତ ଶେଷ କରିସାରିଛନ୍ତି । ସେ ଆହୁରି କହିଥିଲେ ଯେ ମେକ୍ସିକୋ ରାଷ୍ଟ୍ରପତି ମହାମହିମ ଏନରିକ୍ ପେନା ନିଏଟୋଙ୍କ ଗସ୍ତକୁ ଭାରତ ଆଗ୍ରହର ସହ ଚାହିଁ ରହିଛି । ଭାରତରେ ସଫଳ ରହଣି ପାଇଁ ସେ ପ୍ରତିନିଧିଦଳକୁ ଶୁଭକାମନା ଜଣାଇଥିଲେ ।


    **********


    

    
    (Release ID: 1499054) Visitor Counter : 2