      ଶକ୍ତି ମନ୍ତ୍ରଣାଳୟ

      ଦୂରବର୍ତ୍ତୀ ଓ ପଛୁଆ କ୍ଷେତ୍ରର ବିଦ୍ୟୁତୀକରଣ ପାଇଁ ଯୋଜନା
      • 1354 କୋଟି ଟଙ୍କାର ପରିଯୋଜନାକୁ ମଞ୍ଜୁରି : ଶ୍ରୀ ପୀୟୁଷ ଗୋଏଲ
      
      • ଗତ 3 ବର୍ଷରେ ଡିଡିଜି ବାବଦରେ 246.84 କୋଟି ଟଙ୍କାର ସବସିଡ ପ୍ରଦାନ

      Posted On: 03 AUG 2017 8:27PM by PIB Bhubaneshwar

    କେନ୍ଦ୍ର ଶକ୍ତି, କୋଇଲା, ନୂତନ ଓ ଅକ୍ଷୟ ଶକ୍ତି ଏବଂ ଖଣି ରାଷ୍ଟ୍ରମନ୍ତ୍ରୀ (ସ୍ୱାଧୀନ) ଶ୍ରୀ ପିୟୁଷ ଗୋଏଲ ଲୋକସଭାରେ ଏକ ପ୍ରଶ୍ନର ଲିଖିତ ଉତ୍ତରରେ ନୂତନ ଏବଂ ଅକ୍ଷୟ ଉର୍ଜା ସ୍ରୋତ ଜରିଆରେ ଦେଶର ପଛୁଆ ଏବଂ ଦୂରବର୍ତ୍ତୀ କ୍ଷେତ୍ରରେ ଅବସ୍ଥିତ ଗ୍ରାମମାନଙ୍କର ବିଦ୍ୟୁତୀକରଣ ଲାଗି ସରକାରଙ୍କ ଦ୍ୱାରା ନିଆଯାଇଥିବା ପଦକ୍ଷେପ ସମ୍ପର୍କରେ ତଥ୍ୟ ରଖିଛନ୍ତି ।
    
    ମନ୍ତ୍ରୀ କହିଛନ୍ତି ଯେ ଦୀନ ଦୟାଲ ଉପାଧ୍ୟାୟ ଗ୍ରାମ ଜ୍ୟୋତି ଯୋଜନାର ବିକେନ୍ଦ୍ରିତ ବିତରିତ ଉତ୍ପାଦନ ଜରିଆରେ ଏହିପରି ସମସ୍ତ ଗ୍ରାମରେ ବିଜୁଳି ସୁଲଭ କରାଯାଇ ପାରିଛି, ଯେଉଁଠାରେ କି ଗ୍ରୀଡ଼ ସଂଯୋଗ ସମ୍ଭବ ନୁହେଁ କିମ୍ବା ଏ ବାବଦ ଖର୍ଚ୍ଚ ଅତି ମହଙ୍ଗା । ଏଥିରେ ଦେଶର ପଛୁଆ ଏବଂ ଦୂରବର୍ତ୍ତୀ ଅଞ୍ଚଳରେ ଅବସ୍ଥିତ ଗାଁ ସାମିଲ ରହିଛି ।
    
    ଶ୍ରୀ ଗୋଏଲ କହିଛନ୍ତି ଯେ 2017 ଜୁନ 30 ପର୍ଯ୍ୟନ୍ତ ଡିଡିଜି ଯୋଜନା ଦ୍ୱାରା ଦେଶର ବିଭିନ୍ନ ରାଜ୍ୟରେ 1354.60 କୋଟି ଟଙ୍କା ବିନିମୟରେ 4220 ଟି ପରିଯୋଜନାକୁ ମଞ୍ଜୁରି କରାଯାଇଛି । 2018 ମେ ପର୍ଯ୍ୟନ୍ତ ଏହିପରି ସମସ୍ତ ଗ୍ରାମରେ ବିଜୁଳି ପହଂଚାଇବାର ଲକ୍ଷ୍ୟ ରହିଛି, ଯେଉଁମାନେ କି ଏହି ସୁବିଧାରୁ ବଞ୍ଚିତ ରହିଛନ୍ତି । ଗତ 3 ବର୍ଷ ମଧ୍ୟରେ ଡିଡିଜି ଜରିଆରେ 246.84 କୋଟି ଟଙ୍କାର ସବସିଡି ପ୍ରଦାନ କରାଯାଇଛି ବୋଲି ମନ୍ତ୍ରୀ ଶ୍ରୀ ଗୋଏଲ ସୂଚନା ପ୍ରଦାନ କରିଛନ୍ତି ।
    

    
    (Release ID: 1498655) Visitor Counter : 2