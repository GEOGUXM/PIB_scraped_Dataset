      ନୂତନ ଓ ଅକ୍ଷୟ ଶକ୍ତି ମନ୍ତ୍ରଣାଳୟ

      ଶ୍ରୀ ପୀୟୁଷ ଗୋଏଲ ଅଷ୍ଟମ ନବୀକରଣୀୟ ଉର୍ଜା ପ୍ରାଦ୍ୟୋଗିକୀ କଂଗ୍ରେସକୁ ସମ୍ବୋଧିତ କଲେ
      Posted On: 21 AUG 2017 5:08PM by PIB Bhubaneshwar


    କେନ୍ଦ୍ର ଶକ୍ତି , କୋଇଲା , ଅକ୍ଷୟ ଉର୍ଜା ଏବଂ ଖଣି ରାଷ୍ଟ୍ରମନ୍ତ୍ରୀ ( ସ୍ୱାଧୀନ ଦାୟିତ୍ୱ ) ଶ୍ରୀ ପୀୟୁଷ ଗୋଏଲ ଆଜି ଏଠାରେ ତିନି ଦିନ ପାଇଁ ଚାଲିବାକୁ ଥିବା ଅଷ୍ଟମ ବିଶ୍ୱ ଅକ୍ଷୟ ଉର୍ଜା ପ୍ରାଦ୍ୟୋଗିକୀ କଂଗ୍ରେସରେ ଭାଗ ନେଇଥିବା ପ୍ରତିନିଧି ମାନଙ୍କୁ ସମ୍ବୋଧିତ କରିଛନ୍ତି । ଶ୍ରୀ ଗୋଏଲ ଏହି ସମ୍ମିଳନୀର ଉଦଘାଟନ ଉତ୍ସବରେ ଶକ୍ତି ଏବଂ ପରିବେଶ ପ୍ରତିଷ୍ଠାନ ବିଶ୍ୱ ଉତ୍କର୍ଷତା ପୁରସ୍କାର 2017 ପ୍ରଦାନ କରିଥିଲେ ।


    ଏହି ବାର୍ଷିକ ସମ୍ମିଳନୀର ପରିକଳ୍ପନା ଏବଂ ଯୋଜନା ‘ 2022 ପର୍ଯ୍ୟନ୍ତ ସମସ୍ତଙ୍କ ପାଇଁ ଶକ୍ତି ସ୍ୱତନ୍ତ୍ରତା ଏବଂ ବିଜୁଳି ’ ପ୍ରାପ୍ତ କରିବା ନେଇ ଭାରତର ଅନ୍ତର୍ଦୁଷ୍ଟିର ପୃଷ୍ଠଭୂମିରେ ପ୍ରସ୍ତୁତ କରାଯାଇଛି । ଏହି ସମ୍ମିଳନୀ ସ୍ୱଚ୍ଛ , ବିଶ୍ୱସନୀୟ ଏବଂ ମୂଲ୍ୟବାନ ଉର୍ଜା ଉପଲବ୍ଧିକୁ ସୁନିଶ୍ଚିତ କରିବା ପାଇଁ ନୂତନ ସବୁଜ ପ୍ରାଦ୍ୟୋଗିକୀ ଉପରେ ଧ୍ୟାନ କେନ୍ଦ୍ରିତ କରିବ । ଏହା ବିଶେଷଜ୍ଞ , ନିବେଶକ ଏବଂ ଅନ୍ୟ ହିତାଧିକାରୀ ତଥା ସାର୍ବଜନିକ ଏବଂ ଘରୋଇ କ୍ଷେତ୍ର , ପରାମର୍ଶଦାତା ସମୂହ , ସରକାର , ବିନା ଲାଭକାରୀ ସଂଗଠନ , ପରିବେଶବିତ୍ ଏବଂ ଶିକ୍ଷାବିତ୍ ମାନଙ୍କୁ ଗୋଟିଏ ମଞ୍ଚରେ ଏକାଠି କରି ସୂଚନାର ଆଦାନ ପ୍ରଦାନ କରିବା , ଅନୁଭବ ଏବଂ ପଦ୍ଧତି ବାବଦରେ ସୂଚନା ପ୍ରଦାନ କରିବାର ଅବସର ପ୍ରଦାନ କରିଥାଏ ।


    ଏହି ଅବସରରେ ନିଜର ସମ୍ବୋଧନରେ ଶ୍ରୀ ଗୋଏଲ କହିଲେ ଯେ ଗତ 10 ରୁ 15 ବର୍ଷ ମଧ୍ୟରେ ବିଶ୍ୱବ୍ୟାପୀ ସବୁଜ ଘର ଗ୍ୟାସ ବୃଦ୍ଧି ହେବା କାରଣରୁ ପରିବେଶର ଗୁଣବତ୍ତାରେ ଦ୍ରୁତଗତିରେ ହ୍ରାସ ଦେଖାଦେଇଛି ଏବଂ ଏହା ସମ୍ଭବତଃ ଆଜି ମାନବତା ସମ୍ମୁଖରେ ଏକ ବଡ ଆହ୍ୱାନ ଭାବେ ଉଭା ହୋଇଛି । ଶ୍ରୀ ଗୋଏଲ କହିଲେ ଯେ ସୌଭାଗ୍ୟବଶତଃ ପ୍ୟାରିସ ବୁଝାମଣା ପରେ ସମଗ୍ର ବିଶ୍ୱ ସ୍ୱୀକାର କରିଛି ଯେ ଜଳବାୟୁ ପରିବର୍ତ୍ତନ ଏକ ଗମ୍ଭୀର ବିଷୟ ଏବଂ ଦୁନିଆ ବ୍ୟାପୀ ମିଶନ ମୋଡରେ ଏହାର ସମାଧାନ କରାଯିବାର ଆବଶ୍ୟକତା ରହିଛି ।


    ଶ୍ରୀ ଗୋଏଲ ସୂଚିତ କରିଥିଲେ ଯେ ଭାରତ ଏହି ଆହ୍ୱାନର ମୁକାବିଲା କରିବା ପାଇଁ ବୈଶ୍ୱିକ ମଞ୍ଚରେ ନେତୃତ୍ୱ ନେଉଛି , ଯେଉଁଥିରେ ଅନ୍ତଃରାଷ୍ଟ୍ରୀୟ ସୌର ଗଠବନ୍ଧନ ( ISA ) , ମିଶନ ଇନୋଭେସନ , ଉର୍ଜା କ୍ଷେତ୍ରର ତ୍ୱରିତ ଡି - କାର୍ବୋନାଇଜେସନ ସମ୍ବନ୍ଧରେ ବୈଶ୍ୱିକ ଅନୁବନ୍ଧ , ଆଫ୍ରିକୀୟ ନବୀକରଣ ଉର୍ଜା ପଦକ୍ଷେପ ସାମିଲ ରହିଛି । G-20 ଦେଶର ଉର୍ଜା ମନ୍ତ୍ରୀ ଅନ୍ୟ ପ୍ରସଙ୍ଗ ବ୍ୟତୀତ ଏହି ବିଷୟ ସମ୍ବନ୍ଧରେ ଜାଣିବା ପାଇଁ ଏକଜୁଟ ହେଉଛନ୍ତି କି ବିଶ୍ୱର ଉତ୍ତମ ଭବିଷ୍ୟତ ପାଇଁ କଣ କରାଯାଇ ପାରେ ।


    ଶ୍ରୀ ଗୋଏଲ 3-D ବାବଦରେ ମଧ୍ୟ ଚର୍ଚ୍ଚା କରିଥିଲେ , ଯାହା ଉପରେ ବିଶ୍ୱକୁ ଏହାର ଶକ୍ତି କେନ୍ଦ୍ରିତ କରିବାର ଆବଶ୍ୟକତା ରହିଛି । ଏହି 3-D ହେଉଛି : ଉର୍ଜା କ୍ଷେତ୍ରର ଡି - କାର୍ବୋନାଇଜେସନ ହ୍ରାସ କରିବାର ଲକ୍ଷ୍ୟ , ଉର୍ଜା କ୍ଷେତ୍ରର ଅଧିକ ବିକେନ୍ଦ୍ରୀକରଣ କରିବାର ସମ୍ଭାବନା ଉପରେ ବିଚାର ତଥା ଉର୍ଜା କ୍ଷେତ୍ରର ଅଧିକରୁ ଅଧିକ ଡିଜିଟାଲ କରଣ । ସେ କହିଲେ ଯେ ପ୍ରତ୍ୟେକ ଦିନ ବିତିବା ସହିତ ସମୟ ହ୍ରାସ ପାଇବାରେ ଲାଗିଛି ଏବଂ ଆମକୁ ସ୍ୱଚ୍ଛ ଉର୍ଜାର ବ୍ୟବହାର ବୃଦ୍ଧି କରିବା ତଥା ସବୁଜ ଘର ଗ୍ୟାସ ନିର୍ଗମନ କମ କରିବା ପାଇଁ ନିଜ ନିଜ ମଧ୍ୟରେ ତାଳମେଳ ରଖି ପ୍ରୟାସ ଦ୍ରୂତ କରିବାର ଆବଶ୍ୟକତା ରହିଛି । ଯଦି ଆମେ ଏହି 3-D ମାମଲାର ସମାଧାନ ନକରୁ ତେବେ ମୋତେ ଚିନ୍ତା ହେଉଛି ଯେ ବିଶ୍ଵ ଅର୍ଥ ବ୍ୟବସ୍ଥାକୁ ମାନ୍ଦା ଅବସ୍ଥାର ସାମନା କରିବାକୁ ପଡିପାରେ ।


    ଅକ୍ଷୟ ଉର୍ଜା କ୍ଷେତ୍ରରେ ପ୍ରାଦ୍ୟୋଗିକ ପ୍ରଗତି ବାବଦରେ ଚର୍ଚ୍ଚା କରି ଶ୍ରୀ ଗୋଏଲ କହିଥିଲେ ଯେ , “ ମୋର ପୁରା ବିଶ୍ୱାସ ଅଛି ଯେ ପ୍ରାଦ୍ୟୋଗିକୀର ଏହି ଆରମ୍ଭ ବିଶେଷ କରି ଭାରତ ପରି ଆଗକୁ ବଢୁଥିବା ଅର୍ଥବ୍ୟବସ୍ଥା ପାଇଁ , ଅକ୍ଷୟ ଉର୍ଜାକୁ ଅଧିକ ଆକର୍ଷଣୀୟ କରିବ , ବିଶେଷକରି ଏହି ସମୟରେ ଯେତବେଳେ କି ଉର୍ଜାର ପାରମ୍ପରିକ ସ୍ରୋତର ଅନ୍ୟ ସ୍ୱରୂପ ତୁଳନାରେ ନବୀକରଣୀୟ ଉର୍ଜା ଜନିତ ବ୍ୟୟ କମ ହେବ । ”


    ଏହି ଅବସରରେ ଉପସ୍ଥିତ ଅନ୍ୟ ଗଣମାନ୍ୟ ବ୍ୟକ୍ତିମାନଙ୍କ ମଧ୍ୟରେ ଆଇଆରଇଡିଏର ସିଏମଡି ଶ୍ରୀ କେ ଏସ ପୋପଲି , ଆଇଏସଏ ଡିଜି ଶ୍ରୀ ଉପେନ୍ଦ୍ର ତ୍ରୀପାଠି ତଥା ଅକ୍ଷୟ ଉର୍ଜା କ୍ଷେତ୍ରର ଅନେକ ରାଷ୍ଟ୍ରୀୟ ଏବଂ ଅନ୍ତଃରାଷ୍ଟ୍ରୀୟ ସ୍ତରର ମାନ୍ୟଗଣ୍ୟ ଅତିଥି ଉପସ୍ଥିତ ଥିଲେ ।


    ********

    
    
    (Release ID: 1500350) Visitor Counter : 2