      ରସାୟନ ଓ ସାର ମନ୍ତ୍ରଣାଳୟ

      ଜିଏସଟି ପ୍ରବର୍ତ୍ତନ ପରେ ସର୍ବଭାରତୀୟ ସ୍ତରରେ ୟୁରିଆର ଏମଆରପିରେ 71 ପଇସା ହ୍ରାସ ପାଇଛି: ମନ୍ତ୍ରୀ ମନସୁଖ ଏଲ ମାଣ୍ଡଭିୟ
      Posted On: 01 AUG 2017 6:33PM by PIB Bhubaneshwar


    ଦେଶରେ ବସ୍ତୁ ଓ ସେବାକର (GST) ଆଇନ ପ୍ରଣୟନ କରାଯିବା ପରେ ସର୍ବଭାରତୀୟ ସ୍ତରରେ ୟୁରିଆର ବସ୍ତାପିଛା ସର୍ବାଧିକ ଖୁଚୁରା ମୂଲ୍ୟ (MRP)ରେ 71 ପଇସା ହ୍ରାସ ପାଇଛି ବୋଲି ଲୋକସଭାରେ ସଡକ ପରିବହନ ଓ ରାଜମାର୍ଗ, ଜାହାଜ ଚଳାଚଳ ଏବଂ ରସାୟନ ଓ ସାରମନ୍ତ୍ରୀ ଶ୍ରୀ ମନସୁଖ ଏଲ ମାଣ୍ଡଭିୟ ପ୍ରକାଶ କରିଛନ୍ତି । ପ୍ରଶ୍ନୋତ୍ତର କାଳରେ ଏକ ଲିଖିତ ଉତ୍ତର ଦେଇ ଶ୍ରୀ ମାଣ୍ଡଭିୟ କହିଲେ ଯେ ଏହା ଦ୍ୱାରା ଜିଏସଟିରୁ କୃଷକମାନେ ପ୍ରତ୍ୟକ୍ଷ ଭାବେ ଉପକୃତ ହୋଇପାରିଛନ୍ତି । ପୁନଶ୍ଚ, ଦେଶରେ ସର୍ବତ୍ର ପର୍ଯ୍ୟାପ୍ତ ପରିମାଣର ରିହାତି ମୂଲ୍ୟର ରାସାୟନିକ ସାର ମହଜୁଦ ରହିଛି ଏବଂ ଏବେ ସୁଦ୍ଧା ନିଅଣ୍ଟର କୌଣସି ରିପୋର୍ଟ ସରକାରଙ୍କର ହସ୍ତଗତ ହୋଇନାହିଁ ।
    
    ଜିଏସଟି ଏକ ପରୋକ୍ଷ କର ହୋଇଥିବାରୁ ଡିଲର ଓ ଉତ୍ପାଦକମାନେ ସରକାରଙ୍କ ପାଇଁ ଏହି ଟିକସ ସଂଗ୍ରହ କରିଥାନ୍ତି ଓ ତାହା ସରକାରୀ ଟ୍ରେଜରୀରେ ପୈଠ କରିଥାନ୍ତି । ଜିଏସଟି ବ୍ୟବସ୍ଥା ପ୍ରବର୍ତ୍ତନ ହେବା ପୂର୍ବରୁ, ଭିନ୍ନ ଭିନ୍ନ ରାଜ୍ୟର କୃଷକମାନେ ଭିନ୍ନ ଭିନ୍ନ କର (ବହିଃଶୁଳ୍କ, ଭାଟ ଆଦି) ଦେଉଥିଲେ ଯାହା 1% ଠାରୁ 7% ପର୍ଯ୍ୟନ୍ତ ଥିଲା । ଜିଏସଟି ଲାଗୁ ହେବାପରେ ସବୁ ରାଜ୍ୟପାଇଁ ଏହା 5% ରଖାଯାଇଛି । ଜିଏଟି ପ୍ରବର୍ତ୍ତନ ପରେ P and K ସାର ଚାହିଦା ଅଧିକାଂଶ ରାଜ୍ୟରେ ହ୍ରାସପାଇଛି ବୋଲି ଶ୍ରୀ ମାଣ୍ଡଭିୟ କହିଛନ୍ତି ।
    
    *********

    
    
    (Release ID: 1498391) Visitor Counter : 2