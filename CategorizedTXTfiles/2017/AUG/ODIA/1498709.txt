      ଜାହାଜ ଚଳାଚଳ ମନ୍ତ୍ରଣାଳୟ

      ପର୍ଯ୍ୟଟନ ଓ ଯାତ୍ରୀ ପରିବହନ ଜାହାଜସେବା
      Posted On: 03 AUG 2017 5:20PM by PIB Bhubaneshwar


    ଦେଶର ପ୍ରମୁଖ ବନ୍ଦରଗୁଡିକରେ କ୍ରୁଜ ଏବଂ ପାସେଞ୍ଜର ଜାହାଜଗୁଡିକର ପରିଚାଳନା ସକାଶେ 2016 ଜୁନ ମାସରେ ଏକ ସ୍ଥାୟୀ ପରିଚାଳନା ବିଧି (SOP) ପ୍ରସ୍ତୁତ କରାଯାଇଛି । ପ୍ରମୁଖ ଭାଗିଦାରଙ୍କ ସହ ପରାମର୍ଶକ୍ରମେ ଏହା ପ୍ରସ୍ତୁତ ହୋଇଛି । କ୍ରୁଜ ପାସେଞ୍ଜର ପରିବହନ ତଥା ବନ୍ଦର କର୍ତ୍ତୃପକ୍ଷ, ବହିଃଶୁଳ୍କ, ଇମିଗ୍ରେସନ, ନିରାପତ୍ତା, ରାଜ୍ୟସରକାର, ଜାହାଜ, ଏଜେଣ୍ଟ, କ୍ରୁଜ ଲାଇନ, ଟୁର ଅପରେଟର, ବନ୍ଦର ସ୍ୱାସ୍ଥ୍ୟ ଅଧିକାରୀ ପ୍ରମୁଖଙ୍କ ସହ ଘନିଷ୍ଠ ସମ୍ପର୍କ ରକ୍ଷା ଓ ଯୋଗାଯୋଗ ମାଧ୍ୟମରେ ଏହି ବ୍ୟବସ୍ଥା କାର୍ଯ୍ୟକାରୀ କରାଯାଇଥାଏ । ଦେଶର 5ଟି ପ୍ରମୁଖ ବନ୍ଦର - ମୁମ୍ବାଇ, ମାର୍ମାଗୋଆ, ନିଉ ମାଙ୍ଗାଲୋର, କୋଚିନ ଏବଂ ଚେନ୍ନାଇ ବନ୍ଦରକୁ କ୍ରୁଜ ଜାହାଜ ଚଳାଚଳ କରିଥାଏ ଏବଂ ଏଥି ନିମନ୍ତେ ପ୍ରଚଳିତ ଯୋଜନା/କାର୍ଯ୍ୟକ୍ରମକୁ ବିଭିନ୍ନ କ୍ରୁଜ କମ୍ପାନୀ ଅନୁସରଣ କରିଥାନ୍ତି । 2016 ଡିସେମ୍ବର ଠାରୁ 2017 ମାର୍ଚ୍ଚ ମଧ୍ୟରେ କ୍ରୁଜ ଜାହାଜ କୋଷ୍ଟା ନିଓକ୍ଲାସିକା ମୁମ୍ବାଇ ବନ୍ଦରକୁ ତାର ଘରୋଇ ବନ୍ଦର ଭାବେ ଗ୍ରହଣ କରି ମୁମ୍ବାଇ-ନିଉ ମାଙ୍ଗାଲୋର-କୋଚିନ-ମାଲେ-କଲମ୍ବୋ-ଗୋଆ-ମୁମ୍ବାଇ ମଧ୍ୟରେ ସାତଥର କ୍ରୁଜ ସେବା ପରିଚାଳନା କରିଥିଲା ।

    
    ସେହିଭଳି ମୁମ୍ବାଇ, ମାର୍ମାଗୋଆ, ନିଉ ମାଙ୍ଗାଲୋର, କୋଚିନ ଓ ଚେନ୍ନାଇ ବନ୍ଦରରେ କ୍ରୁଜ ଟର୍ମିନାଲମାନ ନିର୍ମାଣ କରାଯାଇଛି । କୋଚିନ ବନ୍ଦରର ଏର୍ଣ୍ଣାକୁଲମ ପୋତାଶ୍ରୟଠାରେ ଆଉ ଏକ କ୍ରୁଜ ଟର୍ମିନାଲ ନିର୍ମାଣର ପ୍ରସ୍ତାବ ରହିଛି ବୋଲି ଜାହାଜ ଚଳାଜଳ, ସଡକ ପରିବହନ ଓ ରାଜମାର୍ଗ ରାଷ୍ଟ୍ରମନ୍ତ୍ରୀ ଶ୍ରୀ ପି ରାଧାକୃଷ୍ଣନ ଲୋକସଭାକୁ ସୂଚୀତ କରିଛନ୍ତି ।

    ******

    
    
    (Release ID: 1498709) Visitor Counter : 2