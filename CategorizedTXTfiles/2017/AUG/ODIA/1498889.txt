      ଜାହାଜ ଚଳାଚଳ ମନ୍ତ୍ରଣାଳୟ

      ଦେଶର ପ୍ରମୁଖ ବନ୍ଦରଗୁଡ଼ିକର କ୍ଷମତା ବୃଦ୍ଧି
      Posted On: 03 AUG 2017 7:46PM by PIB Bhubaneshwar


    ସାଗରମାଳା କାର୍ଯ୍ୟକ୍ରମ ଅଧୀନରେ ଦେଶର ୧୨ଟି ପ୍ରମୁଖ ବନ୍ଦରମାନଙ୍କର କ୍ଷମତା ବୃଦ୍ଧି ସକାଶେ ସରକାର ମାଷ୍ଟର ପ୍ଲାନ୍‌ ପ୍ରସ୍ତୁତ କରିଛନ୍ତି । ଏଥିପାଇଁ ୧୪୨ଟି ବନ୍ଦର କ୍ଷମତା ସଂପ୍ରସାରଣ ପ୍ରପଳ୍ପ ପ୍ରସ୍ତୁତ କରାଯାଇଛି । ଏହି ବାବଦକୁ ୯୧,୪୩୪ କୋଟି ଟଙ୍କାର ବ୍ୟୟ ଅଟକଳ ପ୍ରସ୍ତୁତ କରାଯାଇଥିବା ଜାହାଜ ଚଳାଚଳ ମନ୍ତ୍ରୀ ଶ୍ରୀ ପି ରାଧାକୃଷ୍ଣନ୍‌ ଲୋକସଭାରେ ପ୍ରଶ୍ନୋତ୍ତର କାଳରେ ଏକ ଲିଖିତ ଉତ୍ତର ଦେଇ ସୂଚୀତ କରିଛନ୍ତି । ଶ୍ରୀ ରାଧାକୃଷ୍ଣନ୍‌ କହିଛନ୍ତି ଯେ ଏହିସବୁ ବନ୍ଦରଗୁଡ଼ିକର ବର୍ତ୍ତମାନର ନିର୍ମାଣ କ୍ଷମତାରେ ମାଲ କାରବାରକୁ ସମ୍ଭାଳିବା କଷ୍ଟକର ହୋଇପଡ଼ୁଛି । ୨୦୧୭ ମସିହା ମାର୍ଚ୍ଚ ୩୧ ତାରିଖ ସୁଦ୍ଧା ଏହି ୧୨ଟି ବନ୍ଦରର ମୋଟ ମାଲ ବୋଝେଇ ଓ ଖଲାସ କ୍ଷମତା ୧୦୬୫.୮୩ ଏମଟିପିଏ ଥିଲା । ୨୦୧୬-୧୭ ଆର୍ଥିକ ବର୍ଷରେ ମୋଟ ୬୪୭.୭୬ ନିୟୁତ ଟନର ମାଲ କାରବାର ହୋଇଥିଲା । ଏହିସବୁ ବନ୍ଦରଗୁଡ଼ିକ ହେଲା, କୋଲକାତା, ହଳଦିଆ, ପାରାଦୀପ, ବିଶାଖାପାଟଣା, କାମରାଜାର, ଚେନ୍ନାଇ, ଭି ଓ ଚିଦାମ୍ବରନାର, କୋଚିନ, ନିଉ ମାଙ୍ଗାଲୋର, ମାର୍ମାଗୋଆ, ଜେଏନପିଟି ଏବଂ କାଣ୍ଡଲା । ୨୦୧୬-୧୭ ଆର୍ଥିକ ବର୍ଷଯେ ଏହି ସବୁ ବନ୍ଦରଗୁଡ଼ିକର କ୍ଷମତାରେ ୧୦୦.୪୭ ଟନର ଅଧିକ କ୍ଷମତା ସଂଯୋଗ କରାଯାଇଛି ବୋଲି ଶ୍ରୀ ରାଧାକୃଷ୍ଣନ୍‌ ଗୃହକୁ ଅବଗତ କରାଇଛନ୍ତି ।

    
    
    (Release ID: 1498889) Visitor Counter : 2