      କୃଷି ଓ କୃଷକ କଲ୍ୟାଣ ମନ୍ତ୍ରଣାଳୟ

      ଦେଶର ପ୍ରଥମ ଅନ୍ତର୍ଜାତୀୟ ସଙ୍କର ପ୍ରଜାତି “ପ୍ରଜାତି 205” ଉପଉଷ୍ମମଣ୍ଡଳୀୟ ଜଳବାୟୁ ନିମନ୍ତେ ବିକଶିତ ହୋଇଥିଲା, ଯାହାକୁ ବ୍ୟବସାୟିକ କୃଷି ନିମନ୍ତେ 1918ରେ ଜାରି କରାଯାଇଥିଲା: ଶ୍ରୀ ରାଧା ମୋହନ ସିଂ
      • ଆଖୁ ଚାଷୀଙ୍କ କ୍ଷେତ୍ରରେ ତୈଳବୀଜ, ଡାଲି, ଆଳୁ, କାକୁଡ଼ି ଆଦିକୁ ଆଖୁ ସହିତ ଅନ୍ତର୍ଫସଲ ଭାବେ ଚାଷ କରି ନୂଆ କୌଶଳ ମାଧ୍ୟମରେ ନିଜର ଆୟ ବଢ଼ାଇପାରିବେ: ଶ୍ରୀ ସିଂହ
      • ଶ୍ରୀ ରାଧାମୋହନ ସିଂ “ଭାରତରେ ମଧୁର ବିପ୍ଳବର ୧୦୦ ବର୍ଷ ଏବଂ ‘ନୂତନ ଭାରତ ମନ୍ଥନ- ସଂକଳ୍ପରୁ ସିଦ୍ଧି” କାର୍ଯ୍ୟକ୍ରମରେ ଜନତାଙ୍କୁ ଉଦବୋଧନ ଦେଲେ
      Posted On: 29 AUG 2017 2:55PM by PIB Bhubaneshwar


    କେନ୍ଦ୍ରୀୟ କୃଷି ଏବଂ କୃଷକ କଲ୍ୟାଣ ମନ୍ତ୍ରୀ ଶ୍ରୀ ରାଧାମୋହନ ସିଂ ପୂସା , ନୂଆଦିଲ୍ଲୀ ଠାରେ ଆଇସିଏଆର - ଆଖୁ ବିହନ ପ୍ରଜନନ ପ୍ରତିଷ୍ଠାନ , ଆଞ୍ଚଳିକ କେନ୍ଦ୍ର କର୍ଣ୍ଣାଲ୍ ପକ୍ଷରୁ ଆୟୋଜିତ “ ଭାରତରେ ମଧୁର ବିପ୍ଳବର 100 ବର୍ଷ : ପ୍ରଜାତି 205 ରୁ ପ୍ରଜାତି 0238 ପର୍ଯ୍ୟନ୍ତ ( ଆଖୁର ବିଭିନ୍ନ ପ୍ରଜାତି ) ଏବଂ “ ନୂତନ ଭାରତ ମନ୍ଥନ ସଂକଳ୍ପରୁ ସିଦ୍ଧି ” କାର୍ଯ୍ୟକ୍ରମରେ ଉପସ୍ଥିତ ଜନତାଙ୍କୁ ଉଦବୋଧନ ଦେଇ କହିଥିଲେ ଯେ ଉଦ୍ୟାନବିତ୍ ସାର୍ ଡ . ଭେଙ୍କଟରମଣଙ୍କ ସହଯୋଗରୁ ଦେଶର ପ୍ରଥମ ଅନ୍ତର୍ଜାତୀୟ ସଙ୍କର ପ୍ରଜାତି ( Saccharum officinarum and Saccharum spontaneum ) “ ପ୍ରଜାତି 205 ” ଉପ ଉଷ୍ଣମଣ୍ଡଳୀୟ ଜଳବାୟୁ ନିମନ୍ତେ ବିକଶିତ କରିଥିଲା , ଯାହାକୁ ବ୍ୟବସାୟିକ କୃଷି ନିମନ୍ତେ ବ୍ୟବହାର କରିବା ଲାଗି 1918 ରେ ଜାରି କରାଯାଇଥିଲା । ଏହି ହାଇବ୍ରିଡ୍ କାରଣରୁ ଉଟିଟିର ଭାରତରେ ଆଖୁ ଉତ୍ପାଦନରେ ହାରାହାରି 50 ପ୍ରତିଶତ ବୃଦ୍ଧି ହୋଇଛି ଏଥିରେ ପ୍ରଚଳିତ ସାକାରମ ବାରବରୀ ଏବଂ ସାକାରମ୍ ସାଇନନ୍ସିସ୍ ଭଳି ଆଖୁର ପ୍ରଜାତିକୁ ମାତ୍ ଦେଇଛି ।


    ଶ୍ରୀ ରାଧାମୋହନ ସିଂ ଏହି ସୂଚନା ଦେଇଥିଲେ ଯେ ପ୍ରଜାତି 205 ପରେ ଆଖୁ ପ୍ରଜନନ ପ୍ରତିଷ୍ଠାନ ଉପଉଷ୍ଣମଣ୍ଡଳୀୟ ଜଳବାୟୁ ନିମନ୍ତେ ଅନେକ ଗୁରୁତ୍ୱପୂର୍ଣ୍ଣ “ ଆଖୁ ବିହନ କିସମ ” ବିକଶିତ କରିଥିଲା । ଯାହାର ପ୍ରଭାବ ଅନେକ ସମୟ ପର୍ଯ୍ୟନ୍ତ ରହିଥିଲା । ଏହାପରେ ଆଖୁ ପ୍ରଜନନ ପ୍ରତିଷ୍ଠାନ ଉପଉଷ୍ଣମଣ୍ଡଳୀୟ ଜଳବାୟୁ ନିମନ୍ତେ “ ପ୍ରଥମ ଅଦ୍ଭୂତ ଆଖୁ ବିହନ କିସମ ପ୍ରଜାତି 312 ” 1928 ରେ ବିକଶିତ କରିଥିଲା ତଥା ଉଷ୍ଣମଣ୍ଡଳୀୟ ଜଳବାୟୁ ନିମନ୍ତେ “ ପ୍ରଥମ ଅଦ୍ଭୂତ ଆଖୁ କିସମ ପ୍ରଜାତି 419 ” ବର୍ଷ 1933ରେ ବିକଶିତ କରିଥିଲା ।


    ଶ୍ରୀ ସିଂହ କହିଥିଲେ ଯେ ବିଗତ 3 ବର୍ଷ ମଧ୍ୟରେ ତାଙ୍କ ସରକାର ଆସିବା ପରେ ଆଖୁ ପ୍ରଜନନ ପ୍ରତିଷ୍ଠାନ ଆଞ୍ଚଳିକ କେନ୍ଦ୍ର , କର୍ଣ୍ଣାଲରେ ବିକଶିତ ପ୍ରଜାତି 0238 କୁ ସମ୍ପୂର୍ଣ୍ଣ ଉତ୍ତର ଭାରତରେ ବିସ୍ତାର କରିବା ପରେ , ଏହି କ୍ଷେତ୍ରର ପ୍ରତ୍ୟେକ ରାଜ୍ୟରେ ଆଖୁ ଅମଳ ତଥା ଚିନିର ଉତ୍ପାଦନରେ ବୃଦ୍ଧି ଦେଖିବାକୁ ମିଳିଛି । ଗତ ସିଜିନରେ ପ୍ରଜାତି 0238ର ଉତ୍ତର ପ୍ରଦେଶରେ 36 ପ୍ରତିଶତ , ପଞ୍ଜାବରେ 63 ପ୍ରତିଶତ , ହରିଆଣାରେ 39 ପ୍ରତିଶତ , ଉତ୍ତରାଖଣ୍ଡରେ 17 ପ୍ରତିଶତ ତଥା ବିହାରରେ 16 ପ୍ରତିଶତ ଆଖୁ କ୍ଷେତ୍ରଫଳରେ ଚାଷ କରାଯାଇଥିଲା । ପ୍ରଜାତି 0238 ତଥା ପ୍ରଜାତି 0118 ସମଗ୍ର ଉତ୍ତର ଭାରତର ଚିନି ମିଲର ପ୍ରଥମ ପସନ୍ଦ ହୋଇସାରିଛି । ପ୍ରଜାତି 0238ରୁ ଆଖୁ ଚାଷୀ ଅଧିକ ଫସଲ ପାଇପାରୁଛି ଏବଂ ଚିନି ମିଲଗୁଡ଼ିକ ଅଧିକ ଚିନି ପାଇପାରୁଛନ୍ତି । କେନ୍ଦ୍ରୀୟ କୃଷି ମନ୍ତ୍ରୀ ଏହା ମଧ୍ୟ କହିଥିଲେ ଯେ ଆଖୁ ଚାଷୀ ଅନ୍ତର୍ଫସଲରେ ଆଖୁ ସହିତ ତୈଳବୀଜ , ଡାଲି , ଆଳୁ ଆଦିର ମଧ୍ୟ ନୂଆ କୌଶଳ ଆପଣାଇ ନିଜ ଆୟ ବୃଦ୍ଧି କରନ୍ତୁ ।


    ଏଥିସହିତ ଶ୍ରୀ ରାଧାମୋହନ ସିଂ ମଧ୍ୟ କହିଥିଲେ ଯେ “ ଭାରତରେ ମଧୁର ବିପ୍ଳବର 100 ବର୍ଷ ’ ପୂର୍ତ୍ତି ସହିତ ସେ ଏହା ମଧ୍ୟ କହିବାକୁ ଆସିଛନ୍ତି ଯେ ଦେଶ “ ଭାରତ ଛାଡ଼ ଆନ୍ଦୋଳନ ” ର 75 ତମ ବର୍ଷପୂର୍ତ୍ତି ପାଳନ କରୁଛି । ଇଂରେଜମାନଙ୍କ ବର୍ବରତା ବିରୋଧରେ ଯୁବକମାନେ ତ୍ୟାଗ , ତପସ୍ୟା , ବଳିଦାନ , ସଂଘର୍ଷ ଏବଂ ସାହସକୁ ନିଜ ପ୍ରେରଣା କରି “ ଇଂରେଜ ଭାରତ ଛାଡ଼ ” ର ସଂକଳ୍ପ 9 ଅଗଷ୍ଟ 1942ରେ ନେଇଥିଲେ ଏବଂ 1947 ରେ ସେହି ମହାନ ସଂକଳ୍ପ ସିଦ୍ଧି ହୋଇଥିଲା ତଥା ଦେଶ ସ୍ୱାଧୀନ ହୋଇଥିଲା । ଶ୍ରୀ ସିଂହ ମଧ୍ୟ କହିଥିଲେ ଯେ ଏହାପରେ 1942 ରୁ 15 ଅଗଷ୍ଟ 1947 ପର୍ଯ୍ୟନ୍ତ 5 ବର୍ଷ ଦେଶ ସ୍ୱାଧୀନତାର ମହା ଅଭିଯାନ “ ସଂକଳ୍ପରୁ ସିଦ୍ଧି ” ରୂପରେ ସର୍ବଦା ସ୍ମରଣ କରାଯାଇଥାଏ ।


    ଶେଷରେ କେନ୍ଦ୍ରୀୟ କୃଷି ମନ୍ତ୍ରୀ କହିଥିଲେ ଯେ ଆଜି ଆମେ ସମସ୍ତେ ଏହି ସଂକଳ୍ପ ନେବା ଯେ 15 ଅଗଷ୍ଟ 2022 ସୁଦ୍ଧା ଆମେ ଯେତେବେଳେ ସ୍ୱାଧୀନତାର 75 ବର୍ଷ ପୂରଣ କରିବାକୁ ଯିବା ସେହି ସମୟ ପର୍ଯ୍ୟନ୍ତ ଆଜି ଠାରୁ 5 ବର୍ଷ ପର୍ଯ୍ୟନ୍ତ ନିଜ ପରିଶ୍ରମ ବଳରେ ନୂଆ ଭାରତର ନିର୍ମାଣ କରିବା । କୃଷକଙ୍କ ଆୟ ଦୁଇଗୁଣା କରିବା ।


    **********

    
    
    (Release ID: 1501129) Visitor Counter : 6