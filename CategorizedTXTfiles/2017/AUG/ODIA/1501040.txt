      ଖାଉଟି ବ୍ୟାପାର, ଖାଦ୍ୟ ଓ ସାଧାରଣ ବଣ୍ଟନ ମନ୍ତ୍ରଣାଳୟ

      ପିଆଜର ମୂଲ୍ୟ ବୃଦ୍ଧିକୁ ନିୟନ୍ତ୍ରଣ କରିବା ପାଇଁ କେନ୍ଦ୍ର ସରକାରଙ୍କ ନିଷ୍ପତ୍ତି
      ଏବେ ଷ୍ଟକ୍ ସୀମା ନିର୍ଦ୍ଧାରଣ କରିବେ ରାଜ୍ୟ ସରକାର
      • ମୁନାଫାଖୋର ଓ କଳାବଜାରୀଙ୍କ ବିରୁଦ୍ଧରେ ନେବେ ପଦକ୍ଷେପ
      Posted On: 29 AUG 2017 7:00PM by PIB Bhubaneshwar


    ପିଆଜର ଅହେତୁକ ମୂଲ୍ୟ ବୃଦ୍ଧିକୁ ନିୟନ୍ତ୍ରଣ କରିବା ପାଇଁ କେନ୍ଦ୍ର ସରକାର ରାଜ୍ୟ / କେନ୍ଦ୍ର ଶାସିତ ଅଂଚଳକୁ କ୍ଷମତା ପ୍ରଦାନ କରିବା ଲାଗି ନିଷ୍ପତ୍ତି ନେଇଛନ୍ତି । ସରକାର 25.08.2017ରେ ଆଦେଶ ସଂଖ୍ୟା ଏସ୍ଓ ସଂ . 2785 ( ଇ ) ଦ୍ୱାରା ଏହି ନିଷ୍ପତ୍ତିକୁ ଅଧିସୂଚିତ କରିଛନ୍ତି । ଏବେ ରାଜ୍ୟଗୁଡ଼ିକ ପିଆଜର ଷ୍ଟକ୍ ସୀମା ନିର୍ଦ୍ଧାରଣ କରିପାରିବେ ଏବଂ ଜମାଖୋରନିରୋଧୀ ଚଢ଼ାଉ , ସଟ୍ଟାବାଜ ଓ ମୁନାଫାଖୋରମାନଙ୍କ ବିରୋଧରେ କାର୍ଯ୍ୟାନୁଷ୍ଠାନ ଭଳି ବିଭିନ୍ନ ପଦକ୍ଷେପ ନେଇପାରିବେ ।


    ଗତ କିଛି ସପ୍ତାହରେ ବିଶେଷ କରି ଚଳିତ ବର୍ଷ ଜୁଲାଇ ମାସର ଶେଷ ପର ଠାରୁ ପିଆଜର ମୂଲ୍ୟରେ ହୋଇଥିବା ଅସ୍ୱାଭାବିକ ବୃଦ୍ଧିକୁ ଦୃଷ୍ଟିରେ ରଖି ଏହା କରିବା ଆବଶ୍ୟକ ଥିଲା , ତେବେ ପିଆଜର ଉତ୍ପାଦନ ଏବଂ ବଜାରରେ ଏହାର ଯୋଗାଣ ଗତ ବର୍ଷ ତୁଳନାରେ ଭଲ ରହିଛି । ସର୍ବ ଭାରତୀୟ ହାରାହାରି ଖୁଚୁରା ମୂଲ୍ୟ ଅନୁଯାୟୀ ପିଆଜ ମୂଲ୍ୟ କିଲୋ ପ୍ରତି 15 ଟଙ୍କାରୁ ବୃଦ୍ଧି ପାଇ 28.94 ଟଙ୍କା ହୋଇଯାଇଛି । ମହାନଗରରେ ଏହି ବୃଦ୍ଧି ଆହୁରି ଅଧିକ ହୋଇଛି ଯେପରିକି ଚେନ୍ନାଇରେ କିଲୋ ପ୍ରତି 31 ଟଙ୍କା , ଦିଲ୍ଲୀରେ କିଲୋ ପ୍ରତି 38ଟଙ୍କା , କୋଲକାତାରେ କିଲୋ ପ୍ରତି 40 ଟଙ୍କା ଏବଂ ମୁମ୍ବାଇରେ କିଲୋପ୍ରତି 33 ଟଙ୍କାରେ ପହଂଚିଛି ।


    ସମସ୍ତ ପରିସ୍ଥିତିର ଯାଂଚ କରିବା ପରେ ସରକାରଙ୍କ ତର୍କ ଏହା ଯେ ପିଆଜ ମୂଲ୍ୟରେ ଅସ୍ୱାଭାବିକ ବୃଦ୍ଧି ପଛରେ ପିଆଜର ଅଭାବ ବ୍ୟତୀତ ଅନ୍ୟ କାରଣ ମଧ୍ୟ ରହିଛି ଯେପରିକି ଜମାଖୋରୀ , କଳାବଜାରୀ ଏବଂ ସଟ୍ଟାବାଜି ଇତ୍ୟାଦି । ଏଣୁ ରାଜ୍ୟ / କେନ୍ଦ୍ର ଶାସିତ ଅଂଚଳଗୁଡ଼ିକୁ ଏପରି ବ୍ୟବସାୟୀ , ଯେଉଁମାନେ ପିଆଜର ସଟ୍ଟାବାଜି ଏବଂ କଳାବଜାରୀ ସହିତ ଜଡ଼ିତ , ସେମାନଙ୍କ ବିରୋଧରେ କାର୍ଯ୍ୟାନୁଷ୍ଠାନ ନେବା ଲାଗି କ୍ଷମତା ପ୍ରଦାନ କରିବା ଆବଶ୍ୟକ ଥିଲା । ଏହି ଉପାୟ ଦ୍ୱାରା ପିଆଜର ମୂଲ୍ୟ ଉଚିତ୍ ସ୍ତର ପର୍ଯ୍ୟନ୍ତ ହ୍ରାସ ପାଇବ ବୋଲି ଅନୁମାନ କରାଯାଉଛି । ଯାହାଦ୍ୱାରା ଉପଭୋକ୍ତାମାନଙ୍କୁ ତତ୍କାଳ ଆଶ୍ୱସ୍ତି ମିଳିପାରିବ ।


    **********

    
    
    (Release ID: 1501040) Visitor Counter : 2