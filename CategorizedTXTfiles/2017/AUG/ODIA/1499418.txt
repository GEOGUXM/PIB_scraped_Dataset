      ରେଳ ମନ୍ତ୍ରଣାଳୟ

      ରେଳ ଷ୍ଟେସନରେ ଔଷଧ କାଉଣ୍ଟର
      Posted On: 11 AUG 2017 3:38PM by PIB Bhubaneshwar


    ରେଳ ଷ୍ଟେସନରେ ଜରୁରି ସ୍ୱାସ୍ଥ୍ୟ ସେବା ଉପଲବ୍ଧ କରାଇବା ପାଇଁ A - 1 ବର୍ଗର ସମସ୍ତ ଷ୍ଟେସନରେ ଔଷଧ କାଉଣ୍ଟର ଖୋଲିବା ଦିଗରେ ପଦକ୍ଷେପ ନେବାକୁ ଜୋନାଲ ମାନଙ୍କୁ ପରାମର୍ଶ ଦିଆଯାଇଛି । ରେଳ ରାଷ୍ଟ୍ରମନ୍ତ୍ରୀ ଶ୍ରୀ ରାଜେନ ଗୋହେନ ଆଜି ରାଜ୍ୟସଭାରେ ଏକ ଲିଖିତ ପ୍ରଶ୍ନର ଉତ୍ତରରେ ଏହି ସୂଚନା ଦେଇଛନ୍ତି । ଏବେ ପୂର୍ବତଟ ରେଳବାଇର ଭୁବନେଶ୍ୱର ଓ ପୁରୀ ଷ୍ଟେସନକୁ ମିଶାଇ 9ଟି ରେଳବାଇ ଜୋନରେ ମୋଟ 21ଟି ଷ୍ଟେସନରେ ଔଷଧ କାଉଣ୍ଟର ଅଛି ବୋଲି ମନ୍ତ୍ରୀ କହିଛନ୍ତି । ଏଥିସହ 2016-17 ବଜେଟ ଘୋଷଣା ଅନୁଯାୟୀ ଷ୍ଟେସନରେ ଅଣ - କାଟରିଂ ଦ୍ରବ୍ୟ ଉପଲବ୍ଧ କରାଇବା ଲକ୍ଷ୍ୟରେ ମଲ୍ଟି ପରପୋଜ୍ ଷ୍ଟଲ ଖୋଲିବାକୁ ମଧ୍ୟ ପଦକ୍ଷେପ ନିଆଯାଇଛି । ଏସବୁ ଷ୍ଟଲ ଖୋଲିବା ପାଇଁ ବାହାର ବ୍ୟକ୍ତିବିଶେଷ ମଧ୍ୟ ଟେଣ୍ଡର ପ୍ରକ୍ରିୟାରେ ଭାଗ ନେଇପାରିବେ ।


    ******

    
    
    (Release ID: 1499418) Visitor Counter : 2