      ରାଷ୍ଟ୍ରପତିଙ୍କ ସଚିବାଳୟ

      ଭାରତ ଛାଡ଼ ଆନ୍ଦୋଳନର 75ତମ ବାର୍ଷିକୀ ଅବସରରେ ଦେଶର ସ୍ୱାଧୀନତା ସଂଗ୍ରାମୀମାନଙ୍କ ପାଇଁ ମହାମହୀମ ରାଷ୍ଟ୍ରପତିଙ୍କ “ଆଟ୍‌ ହୋମ୍‌” ଆୟୋଜନ
      Posted On: 09 AUG 2017 9:35PM by PIB Bhubaneshwar


    ଭାରତ ଛାଡ଼ ଆନ୍ଦୋଳନର 75ତମ ବାର୍ଷିକୀ ଅବସରରେ ଦେଶର ସ୍ୱାଧୀନତା ସଂଗ୍ରାମୀମାନଙ୍କ ପାଇଁ ମହାମହୀମ ରାଷ୍ଟ୍ରପତି ଶ୍ରୀ ରାମନାଥ କୋବିନ୍ଦ ରାଷ୍ଟ୍ରପତି ଭବନରେ ଆଜି ( ଅଗଷ୍ଟ 9, 2017) “ଆଟ୍‌ ହୋମ୍‌” ଭୋଜିର ଆୟୋଜନ କରିଛନ୍ତି । ଏହି ଅବସରରେ ରାଷ୍ଟ୍ରପତି ଶ୍ରୀ କୋବିନ୍ଦ ଦେଶର ବିଭିନ୍ନ ରାଜ୍ୟରୁ ଆସିଥିବା 93 ଜଣ ସ୍ୱାଧୀନତା ସଂଗ୍ରାମୀଙ୍କୁ ସମ୍ବର୍ଦ୍ଧିତ କରିଛନ୍ତି । ରାଷ୍ଟ୍ରପତି ଭବନରେ ଆୟୋଜିତ ଏହି ଆଟ୍‌ ହୋମ୍‌ କାର୍ଯ୍ୟକ୍ରମରେ ଉପ ରାଷ୍ଟ୍ରପତି ମହମ୍ମଦ୍‌ ହମୀଦ୍‌ ଆନସାରୀ, ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ, ସ୍ୱରାଷ୍ଟ୍ରମନ୍ତ୍ରୀ ଶ୍ରୀ ରାଜନାଥ ସିଂହ ଏବଂ ବହୁ ବିଶିଷ୍ଟ ଅତିଥିମାନେ ଉପସ୍ଥିତ ଥିଲେ ।
    
    ରାଷ୍ଟ୍ରପତି ଏହି ଅବସରରେ ପ୍ରତ୍ୟେକ ସ୍ୱାଧୀନତା ସେନାନୀଙ୍କୁ ଏକ ଇଲେକ୍ଟ୍ରିକ୍‌ କେଟଲ୍‌ ଉପହାର ଦେଇଛନ୍ତି ଯେଉଁଥିରେ ବ୍ୟକ୍ତିଗତ ଭାବେ ଏକ ବିଶେଷ ବାର୍ତ୍ତା ରହିଛି ।ଏହି ବାର୍ତ୍ତାରେ ରାଷ୍ଟ୍ରପତି କହିଛନ୍ତି ଯେ ଭାରତ ଛାଡ଼ ଆନ୍ଦୋଳନର 75 ତମ ବର୍ଷ ପୂର୍ତ୍ତି ଅବସରରେ ସେ ପ୍ରତ୍ୟେକ ସ୍ୱାଧୀନତା ସଂଗ୍ରାମୀମାନଙ୍କୁ ଅଭିନନ୍ଦନ ଜଣାଉଛନ୍ତି । ସମଗ୍ର ରାଷ୍ଟ୍ର ସ୍ୱାଧୀନତା ସଂଗ୍ରାମୀମାନଙ୍କ ତ୍ୟାଗ ଓ ନିଷ୍ଠା ପାଇଁ ଗର୍ବ ଅନୁଭବ କରେ ଏବଂ ଏହି ଅବସରରେ ସେମାନଙ୍କୁ ସଲାମ କରୁଛି । ଉପନିବେଶବାଦ ବିରୋଧରେ ସେମାନଙ୍କ ସଫଳ ସଂଗ୍ରାମକୁ ପ୍ରଶଂସା ପୂର୍ବକ ଏହି କ୍ଷୁଦ୍ର ଉପହାରଟି ସେମାନଙ୍କୁ ରାଷ୍ଟ୍ର ତରଫରୁ ରାଷ୍ଟ୍ରପତି ପ୍ରଦାନ କରିଛନ୍ତି । ଏଥିସହ ସେ ଏହି ବୟୋବୃଦ୍ଧ ସଂଗ୍ରାମୀମାନଙ୍କ ସୁସ୍ଥ ତଥା ଦୀର୍ଘ ଜୀବନ କାମନା କରିଛନ୍ତି । ଏହି ଅବସରରେ ରାଷ୍ଟ୍ରପତି 1942 ମସିହାର ସ୍ୱାଧୀନତା ସଂଗ୍ରାମର 75 ତମ ବର୍ଷପୂର୍ତ୍ତି ପାଳନ ଅବସରରେ ଆଠଟି ସ୍ମାରକୀ ଡ଼ାକଟିକଟର ଶୁଭ ଉନ୍ମୋଚନ କରିଥିଲେ ।

    **********

    
    
    (Release ID: 1499259) Visitor Counter : 2