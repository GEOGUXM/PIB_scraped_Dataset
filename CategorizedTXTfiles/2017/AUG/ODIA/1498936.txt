      ମାନବ ସମ୍ବଳ ବିକାଶ ମନ୍ତ୍ରଣାଳୟ

      NAAC ସଂଶୋଧିତ ପ୍ରତ୍ୟାୟନ ଫ୍ରେମୱାର୍କ ଆରମ୍ଭ କଲା
      Posted On: 05 AUG 2017 2:33PM by PIB Bhubaneshwar


    ରାଷ୍ଟ୍ରୀୟ ଆକଳନ ଏବଂ ପ୍ରତ୍ୟାୟନ ପରିଷଦ (NAAC) ପ୍ରାସଙ୍ଗିକ ଏବଂ ବିଶ୍ୱସ୍ତରରେ ସ୍ୱୀକୃତି ବଜାୟ ରଖିବା ପାଇଁ ନିଜର ପ୍ରୟାସ ଜାରି ରଖିଛି । ଉଚ୍ଚଶିକ୍ଷାରେ ପରିବର୍ତ୍ତନ, ହିତାଧିକାରୀମାନଙ୍କ ଧାରଣା ଏବଂ ଫିଡବେକ ସହିତ ଜୁଲାଇ 2017 ପର୍ଯ୍ୟନ୍ତ 11,132 (518 ବିଶ୍ୱବିଦ୍ୟାଳୟ ଏବଂ 10614 ମହାବିଦ୍ୟାଳୟ)ରୁ ଅଧିକ ସଂସ୍ଥାମାନଙ୍କ ସହିତ ଜଡିତ ସମସ୍ତ ପ୍ରୟାସ ପ୍ରଶଂସନୀୟ ସାବ୍ୟସ୍ତ ହୋଇଛି ।
    
    ଗତ କିଛି ମାସ ମଧ୍ୟରେ NAAC ବିଶ୍ୱବିଦ୍ୟାଳୟ, ସ୍ୱାୟତ୍ତ ମହାବିଦ୍ୟାଳୟ ଏବଂ ସମ୍ବନ୍ଧିତ ମହାବିଦ୍ୟାଳୟମାନଙ୍କ ପାଇଁ ନିୟମାବଳୀ ପ୍ରସ୍ତୁତ କରିବା ନେଇ ହିତାଧିକାରୀମାନଙ୍କ ସହିତ ଅନେକ ଥର କଥାବାର୍ତ୍ତା, ଏକ ରାଷ୍ଟ୍ରୀୟ କର୍ମଶାଳା ଏବଂ ଅନେକ କାର୍ଯ୍ୟଦଳଙ୍କ ବୈଠକ ଆୟୋଜିତ କରିଛନ୍ତି । ସମଗ୍ର ଦେଶରେ ନିର୍ବାଚିତ ଉଚ୍ଚ ଶିକ୍ଷା ସଂସ୍ଥାନ (HEI)ରେ ପାଇଲଟ ଆଧାରରେ ଉପାୟ ଫ୍ରେମୱାର୍କ ଉପରେ ଅବଲୋକନ କରାଯାଇଛି ।
    
    ସଂଶୋଧିତ ପ୍ରତ୍ୟାୟନ ଫ୍ରେମୱାର୍କ ଉପରେ 2017 ଏପ୍ରିଲ 25ରେ ନୁଆଦିଲ୍ଲୀଠାରେ ରାଷ୍ଟ୍ରୀୟ ସ୍ତରରେ ପରାମର୍ଶ କରାଯାଇଥିଲା । ଭାରତ ସରକାରଙ୍କ ମାନବ ସମ୍ବଳ ବିକାଶ ମନ୍ତ୍ରୀ ଶ୍ରୀ ପ୍ରକାଶ ଜାଭେଦକର ଏହି କାର୍ଯ୍ୟକ୍ରମର ଉଦଘାଟନ କରିଥିଲେ ଯେଉଁଥିରେ କି ଏକାଡେମୀ ସଦସ୍ୟ ଏବଂ ଶିକ୍ଷାର୍ଥୀ ସକ୍ରିୟ ରୂପରେ ଭାଗ ନେଇଥିଲେ ।
    
    ସଂଶୋଧିତ ପ୍ରତ୍ୟାୟନ ଫ୍ରେମୱାର୍କ 2017 ଜୁଲାଇରେ ଲାଗୁ କରାଯାଇଛି ଏବଂ ଏହା ICT ଆଧାରିତ, ଉଦ୍ଦେଶ୍ୟପୂର୍ଣ୍ଣ, ପାରଦର୍ଶୀ, ମାପନୀୟ ଏବଂ ସୁଦୃଢ଼ ଅଟେ । ନୂତନ ଫ୍ରେମୱାର୍କରେ ଅନଲାଇନ ମୂଲ୍ୟାଙ୍କନ (70 ପ୍ରତିଶତ) ଏବଂ ସମକକ୍ଷ ମୂଲ୍ୟାଙ୍କନ (30 ପ୍ରତିଶତ)ର ଉତ୍ତମ ସଂଯୋଜନ ସୁନିଶ୍ଚିତ କରାଯାଇଛି । ଏଥିସହିତ ଏହି ସିଷ୍ଟମ ଜେନେରେଟେଡ ସ୍କୋର (SGS)ର ଏକ ପରିସ୍କୃତ ସଂଯୋଜନ ଅଛି ଯାହାଦ୍ୱାରା ଅତ୍ୟଧିକ ପାରଦର୍ଶିତାର ମାର୍ଗ ପ୍ରଶସ୍ତ ହେବ । ସଂଶୋଧିତ ଫ୍ରେମୱାର୍କରେ ଆଇସିଟିର ବହୁ ଅଧିକ ଉପଯୋଗ ସୁନିଶ୍ଚିତ କରାଯାଇଛି ଏବଂ ଏହା ପରିଣାମ ଆଧାରିତ । ପ୍ରଚଳିତ ଗ୍ରେଡିଂ ପ୍ୟାଟର୍ଣ୍ଣ (A++, A+, A, B++, B+, B, C, D) ର ଉପଯୋଗ ଆଗକୁ ମଧ୍ୟ ପ୍ରତ୍ୟାୟନ ପାଇଁ କରାଯିବ । ଗ୍ରେଡ ପ୍ରାପ୍ତ କରିବା ପାଇଁ ନ୍ୟୁନତମ ଯୋଗ୍ୟତା ଉପରେ କାର୍ଯ୍ୟ କରିବାର ଏକ ପ୍ରଣାଳୀ ପ୍ରସ୍ତୁତ କରାଯାଇଛି ଏବଂ ଏହାକୁ ଲାଗୁ କରାଯିବ । ଉଦାହରଣ ସ୍ୱରୂପ ବିଶ୍ୱବିଦ୍ୟାଳୟକୁ ମାପଦଣ୍ଡ 1, 2ରେ ନିମ୍ନତମ 3.01 ଏବଂ “A” “A+” “A++” ଗ୍ରେଡ ପ୍ରାପ୍ତ କରିବା ପାଇଁ ନିମ୍ନତମ 3 ପ୍ରାପ୍ତ କରିବା ସୁନିଶ୍ଚିତ କରାଯିବା ଆବଶ୍ୟକ ।
    
    ଗୁଣବତ୍ତା ଆକଳନ କରିବା ପାଇଁ ସଂସ୍ଥାଗତ ସୂଚନା (IIQA) ଅନଲାଇନ ପ୍ରସ୍ତୁତ କରିବା, ସ୍ୱଅଧ୍ୟୟନ ରିପୋର୍ଟ (SSR), ଛାତ୍ର ସନ୍ତୁଷ୍ଟି ସର୍ବେକ୍ଷଣ, ଶୁଳ୍କ ସଂରଚନା ଇତ୍ୟାଦି ପ୍ରକ୍ରିୟା ଏବଂ ଏ ବାବଦରେ ଅଧିକ ସୂଚନା ପାଇଁ ଦୟାକରି ଏନଏଏସି ୱେବସାଇଟ http://www.naac.gov.in/କୁ ଲଗଅନ କରନ୍ତୁ ।

    **********

    
    
    (Release ID: 1498936) Visitor Counter : 2