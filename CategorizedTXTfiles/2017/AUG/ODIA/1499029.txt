      ପାନୀୟ ଜଳ ଓ ପରିମଳ ମନ୍ତ୍ରଣାଳୟ

      ସ୍ୱଚ୍ଛ ସର୍ବେକ୍ଷଣ ଗ୍ରାମୀଣ 2017 ଅଭିଯାନ ଆରମ୍ଭ
      Posted On: 08 AUG 2017 6:27PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଦ୍ୱାରା ଘୋଷଣା କରାଯାଇଥିବା ସ୍ୱଚ୍ଛ ଭାରତ ମିଶନ୍ ଏହାର ତୃତୀୟ ବାର୍ଷିକୀ ପାଳନ କରିବା ଅବସରରେ ପାନୀୟ ଜଳ ଏବଂ ପରିମଳ ମନ୍ତ୍ରଣାଳୟ ପକ୍ଷରୁ ଆଜି ଗ୍ରାମାଂଚଳରେ ମିସନର ଅଗ୍ରଗତି ନେଇ ତୃତୀୟ ପକ୍ଷ ଅନୁଧ୍ୟାନ ସର୍ଭେ ରିପୋର୍ଟ ଜାରି କରାଯାଇଛି । କ୍ୱାଲିଟି କାଉନ୍ସିଲ୍ ଅଫ୍ ଇଣ୍ଡିଆ ( କ୍ୟୁସିଆଇ ) ପକ୍ଷରୁ ଗ୍ରାମ୍ୟ ପରିମଳ ନେଇ ସବୁ ରାଜ୍ୟ ଏବଂ କେନ୍ଦ୍ର ଶାସିତ ଅଂଚଳରେ ତୃତୀୟ ପକ୍ଷ ସର୍ଭେ ‘ ସ୍ୱଚ୍ଛ ସର୍ବେକ୍ଷଣ ଗ୍ରାମୀଣ 2017 ’ କରାଯାଇଛି ।


    ସ୍ୱଚ୍ଛ ସର୍ବେକ୍ଷଣ ଗ୍ରାମୀଣ 2017 ଅଧୀନରେ ଦେଶର 4626 ଗ୍ରାମର 1.4 ଲକ୍ଷ ଗ୍ରାମୀଣ ପରିବାରକୁ ନେଇ ଏହି ସର୍ବେକ୍ଷଣ କରାଯାଇଥିଲା ଏବଂ ଏଥିରୁ ଦେଖାଯାଇଥିଲା ଯେ ପାଇଖାନା ନିର୍ମାଣ କଭରେଜ୍ ପରିମାଣ 62.45 % କୁ ବୃଦ୍ଧି ପାଇଛି । ସର୍ଭେ କରାଯିବା ସମୟରେ ମେ - ଜୁନ୍ 2017 ସମୟରେ ସ୍ୱଚ୍ଛ ଭାରତ ମିଶନ୍ ( ଗ୍ରାମୀଣ ) ଏମ୍ଆଇଏସ୍ ରିପୋର୍ଟରେ ଏହି କଭରେଜ୍ ୬୩ . ୭୩ % ଥିଲା । ଏହି ସର୍ଭେରୁ ଆହୁରି ଜଣାପଡ଼ିଥିଲା ଯେ 91.29 % ଲୋକ ପାଇଖାନା ବ୍ୟବହାର କରୁଛନ୍ତି । ଆଜି ନୂଆଦିଲ୍ଲୀଠାରେ କେନ୍ଦ୍ର ପାନୀୟ ଜଳ ଏବଂ ପରିମଳ ମନ୍ତ୍ରୀ ଶ୍ରୀ ନରେନ୍ଦ୍ର ସିଂ ତୋମାର ଏବଂ ସଚିବ ଶ୍ରୀ ପରମେଶ୍ୱରନ୍ ଆୟାର ସ୍ୱଚ୍ଛ ସର୍ବେକ୍ଷଣ ସର୍ଭେ ରିପୋର୍ଟ ଏକ ସାମ୍ବାଦିକ ସମ୍ମିଳନୀ ଜରିଆରେ ଜାରି କରିଥିଲେ ।


    ସମ୍ମିଳନୀରେ ଆହୁରି ଘୋଷଣା କରାଯାଇଥିଲା ଯେ ବିଭିନ୍ନ ରାଜ୍ୟ ଏବଂ ଜିଲ୍ଲାଗୁଡ଼ିକୁ ସେମାନଙ୍କ ପରିମଳ ବ୍ୟବସ୍ଥାରେ ସୁଧାର ଏବଂ କଠିନ ବର୍ଜ୍ୟ ପରିଚାଳନା ପାଇଁ ଉତ୍ସାହିତ କରିବା ଲାଗି ମନ୍ତ୍ରଣାଳୟ ପକ୍ଷରୁ ଭାରତର ସବୁ ଜିଲ୍ଲାର ରେଙ୍କିଙ୍ଗ୍ ବ୍ୟବସ୍ଥା ଏସବିଏମ୍ - ଜି ତଥ୍ୟ ଆଧାରରେ କରାଯିବ । ପ୍ରଦର୍ଶନ , ସ୍ଥିରତା ଏବଂ ସ୍ୱଚ୍ଛତା ଆଦି ପାରମିଟରକୁ ଆଧାରି କରି ଏହି ରେଙ୍କିଙ୍ଗ୍ କରାଯିବା ଏବଂ ଜୁଲାଇ - ସେପ୍ଟେମ୍ବର ତିନି ମାସ ପାଇଁ 2 ଅକ୍ଟୋବର , 2017 ଅବସରରେ ପ୍ରଥମ ରେଙ୍କିଙ୍ଗ ତାଲିକା ପ୍ରକାଶ ପାଇବ । ଜିଲ୍ଲାଗୁଡ଼ିକ ମଧ୍ୟରେ ସୁସ୍ଥ ପ୍ରତିଯୋଗିତା ପାଇଁ ତିନି ମାସ ଆଧାରରେ ପୁରସ୍କାର ପ୍ରଦାନ କରାଯିବା ଲାଗି ମଧ୍ୟ ନିଷ୍ପତି ନିଆଯାଇଛି ।


    ମଳ ହଟାଇବା ଲାଗି ପ୍ରଧାନମନ୍ତ୍ରୀଙ୍କ ଆହ୍ୱାନ ପରିପ୍ରେକ୍ଷୀରେ ଶ୍ରୀ ତୋମାର ମଧ୍ୟ ଘୋଷଣା କରିଥିଲେ ଯେ ସ୍ୱଚ୍ଛ ଭାରତ ମିଶନ୍ ( ଗ୍ରାମୀଣ ) 70ତମ ସ୍ୱାଧୀନତା ଦିବସ ପୂର୍ବରୁ “ ଖୋଲାରେ ଶୌଚରୁ ମୁକ୍ତି ” ସପ୍ତାହ ପାଳନ କରିବ ।


    ଶ୍ରୀ ତୋମାର ଆହୁରି ଘୋଷଣା କରିଥିଲେ ଯେ ସ୍ୱଚ୍ଛ ଭାରତ ମିଶନର 3 ବର୍ଷ ପୂର୍ତ୍ତି ଉପଲକ୍ଷେ 25 ସେପ୍ଟେମ୍ବରରୁ 2 ଅକ୍ଟୋବର 2017 ମଧ୍ୟରେ ସ୍ୱଚ୍ଛତା କାର୍ଯ୍ୟକ୍ରମମାନ ଆୟୋଜନ କରାଯିବ । ଏହି ସପ୍ତାହ ଅବସରରେ ଜାତୀୟ ସ୍ୱଚ୍ଛତା ପୁରସ୍କାର ତ୍ରୁଣମୂଳସ୍ତରର ସ୍ୱଚ୍ଛତା ଚାମ୍ପିଅନ୍ , ଜିଲ୍ଲା ଅଧିକାରୀ , ଶ୍ରେଷ୍ଠ ପକ୍ଷ ମନ୍ତ୍ରଣାଳୟ , ଶ୍ରେଷ୍ଠ ପ୍ରଦର୍ଶନ କରିଥିବା ମନ୍ତ୍ରଣାଳୟ , ରାଷ୍ଟ୍ରାୟତ୍ତ ପ୍ରାୟୋଜକମାନଙ୍କୁ ସ୍ୱଚ୍ଛ ସ୍ଥାନ ଏବଂ ସ୍ୱଚ୍ଛ ଆକ୍ସନ ପ୍ଲାନ୍ ପାଇଁ ପ୍ରଦାନ କରାଯିବ ।


    ସ୍ୱଚ୍ଛ ଭାରତ ମିଶନ୍ ଗ୍ରାମୀଣ ଆରମ୍ଭ ହେବା ଦିନ ଠାରୁ 4.54 କୋଟି ପରିବାର ପାଇଖାନା ନିର୍ମାଣ କରିସାରିଲେଣି । 2,20,104 ଟି ଗ୍ରାମ , 160ଟି ଜିଲ୍ଲା ଏବଂ 5ଟି ରାଜ୍ୟ ଖୋଲା ମଳମୁକ୍ତ ସ୍ଥାନ ଭାବେ ଘୋଷଣା କରାଯାଇସାରିଛି । ପରିମଳ କଭରେଜ୍ ଅକ୍ଟୋବର 2016ରେ 39 % ଥିବା ବେଳେ ଏହା ଅଗଷ୍ଟ 2017ରେ 66 % କୁ ବୃଦ୍ଧି ପାଇଛି ।


    **********

    
    
    (Release ID: 1499029) Visitor Counter : 2