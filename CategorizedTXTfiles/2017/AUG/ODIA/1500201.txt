      ଯୁବ ବ୍ୟାପାର ଓ କ୍ରୀଡା ମନ୍ତ୍ରଣାଳୟ

      ଫିଫା 17 ବର୍ଷରୁ କମ ଫୁଟବଲ ବିଶ୍ୱକପ 2017 ପାଇଁ କର୍ଟେନ ରେଜର ଉତ୍ସବ
      Posted On: 19 AUG 2017 3:31PM by PIB Bhubaneshwar


    2017 ଅକ୍ଟୋବର 6 ରୁ 28 ମଧ୍ୟରେ ଭାରତରେ ଅନୁଷ୍ଠିତ ହେବାକୁ ଥିବା ଫିଫା 17 ବର୍ଷରୁ କମ ବିଶ୍ୱକପ 2017 ପାଇଁ ନୂଆଦିଲ୍ଲୀର ମେଜର ଧ୍ୟାନଚାନ୍ଦ ଷ୍ଟାଡିୟମରେ ଏକ କର୍ଟେନ ରେଜର ଉତ୍ସବ ଅନୁଷ୍ଠିତ ହୋଇଛି । ଷ୍ଟାଡିୟମରେ ଫିଫା 17 ବର୍ଷରୁ କମ ଫୁଟବଲ ବିଶ୍ୱକପ 2017ର ଟ୍ରଫି ମଧ୍ୟ ପ୍ରଦର୍ଶିତ କରାଯାଇଥିଲା । କାର୍ଯ୍ୟକ୍ରମର ଉଦ୍ଦେଶ୍ୟ ହେଉଛି ଭାରତରେ ବିଶେଷ କରି ଯୁବକ ଓ ପିଲାମାନଙ୍କ ମଧ୍ୟରେ ଫୁଟବଲର ପ୍ରସାର କରିବା ।


    କ୍ରୀଡ଼ା ସଚିବ ଶ୍ରୀ ଇଞ୍ଜେଟି ଶ୍ରୀନିବାସ ଏବଂ ଫିଫା 17 ବର୍ଷରୁ କମ ଫୁଟବଲ ବିଶ୍ୱକପ ଟୁର୍ଣ୍ଣାମେଣ୍ଟ ନିର୍ଦ୍ଦେଶକ ଶ୍ରୀ ଜାଭିଅର ସେପି ଏହି ଉତ୍ସବରେ ଉପସ୍ଥିତ ଥିଲେ । ମିଶନ 11 ମିଲିଅନ ( MXIM ) କାର୍ଯ୍ୟକ୍ରମ ଅଧୀନରେ ଏହି ଉତ୍ସବ ଅନୁଷ୍ଠିତ ହୋଇଥିଲା ।


    ଭାରତରେ 11 ମିଲିଅନ ସ୍କୁଲ ପିଲାଙ୍କ ମଧ୍ୟରେ ଫୁଟବଲର ପ୍ରସାର ପାଇଁ ଫିଫା , ଏଆଇଏଫଏଫ , କ୍ରୀଡ଼ା ଓ ଯୁବବ୍ୟାପାର ମନ୍ତ୍ରଣାଳୟ ଏବଂ ଭାରତ ସରକାରଙ୍କ ଦ୍ୱାରା ମିଳିତ ଭାବେ ଏହି ଉତ୍ସବର ଆୟୋଜନ କରାଯାଇଛି ।


    ଦିଲ୍ଲୀର ପାଖାପାଖି 7000 ସ୍କୁଲ ଛାତ୍ରଛାତ୍ରୀ ଏହି ଉତ୍ସବରେ ଭାଗନେଇ ମାର୍ଚ୍ଚପାଷ୍ଟ କରିବା ସହ ଆକ୍ସନ କମିଟି ଅଫ ପ୍ରାଇଭେଟ ଅନ - ଏଡେଡ ରେକଗନାଇଜଡ ସ୍କୁଲ୍ସର ସଭାପତି ଶ୍ରୀ ଏସକେ ଭଟ୍ଟାଚାର୍ଯ୍ୟଙ୍କ ଉପସ୍ଥିତିରେ କ୍ରୀଡ଼ା ବିଷୟରେ ଏବଂ ବିଶେଷ କରି ଫୁଟବଲ ଉପରେ ଆଧାରିତ ସାଂସ୍କୃତିକ କାର୍ଯ୍ୟକ୍ରମ ପରିବେଷଣ କରିଥିଲେ । ପୂର୍ବରୁ ସକାଳେ ଏକ ଫୁଟବଲ ଉତ୍ସବର ଆୟୋଜନ ହୋଇଥିଲା , ଯେଉଁଥିରେ କି 1000 ସ୍କୁଲ ଛାତ୍ରଙ୍କୁ ଫୁଟବଲ କୌଶଳ ସମ୍ବନ୍ଧରେ ଶିକ୍ଷା ପ୍ରଦାନ କରାଯାଇଥିଲା ।


    ***********

    
    
    (Release ID: 1500201) Visitor Counter : 3