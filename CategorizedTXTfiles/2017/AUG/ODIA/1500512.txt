      ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି

      ଋଗ୍ଣ ରାଷ୍ଟ୍ରାୟତ୍ତ ଉଦ୍ୟୋଗ ଭାରତ ୱାଗନ ଏଣ୍ଡ ଇଞ୍ଜିନିୟରିଂ କମ୍ପାନୀ ବନ୍ଦ କରିବାକୁ କ୍ୟାବିନେଟର ନିଷ୍ପତ୍ତି
      Posted On: 23 AUG 2017 8:24PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଆଜି ଅନୁଷ୍ଠିତ ଅର୍ଥନୈତିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି ବୈଠକରେ ଭାରତ ୱାଗନ ଏଣ୍ଡ ଇଞ୍ଜିନିୟରିଂ କମ୍ପାନୀ ଲିମିଟେଡ ବନ୍ଦ କରିବାକୁ ନିଷ୍ପତ୍ତି ହୋଇଛି । ଏହି କମ୍ପାନୀ ରେଳବାଇ ଅଧୀନରେ କେନ୍ଦ୍ରୀୟ ଉଦ୍ୟୋଗ ଭାବେ କାର୍ଯ୍ୟ କରୁଥିଲା । ଏହି ନିଷ୍ପତ୍ତି ଯୋଗୁ କମ୍ପାନୀର 626 ଜଣ କର୍ମଚାରୀ 2007 ମସିହାର ସ୍କେଲରେ ସ୍ୱେଚ୍ଛାକୃତ ଅବସର ନେବାର ସୁଯୋଗ ପାଇବେ । କମ୍ପାନୀ ଉପରେ ଥିବା ବିଭିନ୍ନ ବକେୟା ଓ ଅନ୍ୟାନ୍ୟ ଆର୍ଥିକ କାରବାର ପାଇଁ ସରକାର ଏକକାଳୀନ 151.18 କୋଟି ଟଙ୍କା ଦେବେ ।


    ଏହି ନିଷ୍ପତ୍ତି ଫଳରେ ନିୟମିତ କ୍ଷତିରେ ଚାଲୁଥିବା ଏହି କମ୍ପାନୀ ପାଇଁ ସରକାରଙ୍କୁ ଆଉ ଆର୍ଥିକ ସହାୟତା କରିବାକୁ ପଡ଼ିବ ନାହିଁ । କେନ୍ଦ୍ର ସରକାରଙ୍କ ସାଧାରଣ ଉଦ୍ୟୋଗ ବିଭାଗ ପକ୍ଷରୁ ଧାର୍ଯ୍ୟ ହୋଇଥିବା କାର୍ଯ୍ୟସୂଚୀ ଅନୁଯାୟୀ ସରକାରଙ୍କ ନୂତନ ନିଷ୍ପତ୍ତି କାର୍ଯ୍ୟକାରୀ ହେବ । ଭାରତ ୱାଗନ ଏଣ୍ଡ ଇଞ୍ଜିନିୟରିଂ କମ୍ପାନୀ ଲିମିଟେଡ୍ ବିଗତ 10 ବର୍ଷ ଧରି କ୍ଷତିରେ ଚାଲୁଥିଲେ ମଧ୍ୟ ରେଳବାଇ ପକ୍ଷରୁ ଏହାର ପୁନରୁଦ୍ଧାର ସକାଶେ ନିୟମିତ ଆର୍ଥିକ ସହାୟତା ପ୍ରଦାନ କରାଯାଉଥିଲା । ଏହା ସତ୍ତ୍ୱେ କମ୍ପାନୀ କ୍ଷତିରେ ଚାଲୁଥିବାରୁ ସରକାର ଏହି ନିଷ୍ପତ୍ତି ନେଇଛନ୍ତି ।


    **********


    

    
    (Release ID: 1500512) Visitor Counter : 2