      ମହାକାଶ ବିଭାଗ

      ନାସା ଏବଂ ଇସ୍ରୋର ମିଳିତ ପ୍ରକଳ୍ପ
      Posted On: 03 AUG 2017 7:54PM by PIB Bhubaneshwar


    2021 ମସିହା ସୁଦ୍ଧା NASA-ISRO ସିନ୍ଥେଟିକ ଆପେର୍ଚର ରାଡ଼ାର (NISAR) ଅଭିଯାନକୁ ସାକାର କରିବା ଦିଗରେ ଭାରତୀୟ ମହାକାଶ ଗବେଷଣା ସଂସ୍ଥା ଇସ୍ରୋ ଏବଂ ଆମେରିକାର ମହାକାଶ ଗବେଷଣା ପ୍ରତିଷ୍ଠାନ ନାସା ମିଳିତ ଭାବେ କାର୍ଯ୍ୟ କରୁଛନ୍ତି ।
    
    ନିଶାର ମିଶନରେ ନାସା ଏକ ଏଲ-ବ୍ୟାଣ୍ଡ୍‌ ଏସଏଆର ଏବଂ ଇସ୍ରୋ ଏକ ଏସ ବ୍ରାଣ୍ଡର ଏସଏଆର ବିକାଶ ଘଟାଇବାର ଦାୟିତ୍ୱ ଗ୍ରହଣ କରିଛନ୍ତି ଏବଂ ତଦନୁସାରେ କାର୍ଯ୍ୟ କରୁଛନ୍ତି । ଏହି ଦୁଇଟିଯାକ ଏସଏଆରକୁ ଇସ୍ରୋର ମହାକାଶଯାନରେ ସଂଯୋଗ କରାଯିବ ଏବଂ ଜିଏସଏଲଭି ଯାନରେ ଖଞ୍ଜାଯିବ ।ଏହି ପ୍ରକଳ୍ପ ପାଇଁ ବ୍ୟୟ କରାଯିବାକୁ ଥିବା ମୋଟ ଖର୍ଚ୍ଚରୁ ଇସ୍ରୋ 788 କୋଟି ଟଙ୍କା ବହନ କରିବ । ସେହିଭଳି ଜେପିଏଲ କାର୍ଯ୍ୟରୁ ଏହାର ବ୍ୟୟ ଅଂଶ ହେବ 808 ନିୟୁତ ଡ଼ଲାର । 2021 ମସିହାରେ ଏହି ଯାନ ମହାକାଶକୁ ପ୍ରେରଣ କରାଯିବାପରେ ଏଥିପାଇଁ ଉପକରଣ ମାନଙ୍କ କାଲିବ୍ରେସନ ଏବଂ ତଥ୍ୟ ସଂଗ୍ରହର ଭାଲିଡ଼େସନ୍‌, ବିଜ୍ଞାନ ସଂଗ୍ରହ ଯୋଜନା , ଡ଼ାଟା ପ୍ରୋସେସିଂ ପଦ୍ଧତି ଏବଂ ସେସବୁର ପ୍ରୟୋଗ ତଥା ସେସବୁର ଗବେଷଣା ଓ ଅଧ୍ୟୟନ କାର୍ଯ୍ୟକଳାପରେ ଉପଯୋଗ ଆଦି କାର୍ଯ୍ୟ ପାଇଁ ଇସ୍ରୋ କାର୍ଯ୍ୟ କରିବ । ନିଶାରରେ ସ୍ୱିପ୍‌ ଏସଏଆର ପ୍ରଯୁକ୍ତିର ଉପଯୋଗ କରାଯାଇଛି ଯେଉଁଥିରେ 200 କିଲୋମିଟରରୁ ଅଧିକ ଦୈର୍ଘ୍ୟର ସ୍ୱାଥ୍‌ ରହିଛି ଯାହା ଉଚ୍ଚ ରିଜୋଲ୍ୟୁସନଯୁକ୍ତ (5 ରୁ 10 କିମି ପର୍ଯ୍ୟନ୍ତ) । ଏହି ଉପଗ୍ରହର ଏଲ ଏବଂ ଏସ ବ୍ୟାଣ୍ଡ ମାଇକ୍ରୋୱେଭରୁ ପ୍ରାପ୍ତ ଡାଟାର ବିଭିନ୍ନ ପ୍ରକାର ପ୍ରୟୋଗ କରାଯାଇପାରିବ । କୃଷି ବାୟୋମାସ୍‌ ଠାରୁ ଆରମ୍ଭ କରି ଫସଲ ଚକ୍ର,ମୃତ୍ତିକାର ଆଦ୍ରତା, ବନ୍ୟା ତଥା ତୈଳ ପ୍ରବାହକୁ ମନିଟର କରିବ ,ଉପକୂଳରେ ମୃତ୍ତିକାକ୍ଷୟ, ଉପକୂଳରେ ଘଟୁଥିବା ପରିବର୍ତ୍ତନ, ହେନ୍ତାଳବନର ଆକଳନ, ଭୂପୃଷ୍ଠ ବିକୃତିଜନିତ ଅଧ୍ୟୟନ,ତୁଷାରଫର୍ଦ୍ଦର ଅଧ୍ୟୟନ ଆଦି କାର୍ଯ୍ୟ ଏହାଦ୍ୱାରା ସଂପାଦିତ ହୋଇପାରିବ ।
    
    ଇସ୍ରୋ ଏବଂ ନାସା ଏଭଳି କାର୍ଯ୍ୟରେ ସହଯୋଗ କରିବା ପାଇଁ 2008 ମସିହାରେ ଏକ ରାଜିନାମାରେ ସ୍ୱାକ୍ଷରିତ କରିଥିଲେ । ଏହି ରାଜିନାମା ଅନୁସାରେ 2034 ମସିହା ପର୍ଯ୍ୟନ୍ତ ଉଭୟ ରାଷ୍ଟ୍ର ମିଳିତ ଭାବେ ଏହିସବୁ କ୍ଷେତ୍ରରେ କାର୍ଯ୍ୟ କରିବେ ଓ ନିସାର ଡ଼ାଟାକୁ ମିଳିତ ଭାବେ ଉପଯୋଗ କରିବେବୋଲି ଆଣବିକ ବିଜ୍ଞାନ ତଥା ମହାକାଶ ବିଭାଗ ମନ୍ତ୍ରୀ ଡ଼କ୍ଟର ଜିତେନ୍ଦ୍ର ସିଂହ ଏକ ଲିଖିତ ଉତ୍ତର ରଖି ରାଜ୍ୟସଭାରେ ପ୍ରକାଶ କରିଛନ୍ତି ।

    
    
    (Release ID: 1498895) Visitor Counter : 2