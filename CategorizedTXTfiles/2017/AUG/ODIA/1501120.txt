      ଅର୍ଥ ମନ୍ତ୍ରଣାଳୟ

      ଜିଏସଟି ରାଜସ୍ୱ ତଥ୍ୟ- ଜୁଲାଇ 2017
      Posted On: 29 AUG 2017 2:44PM by PIB Bhubaneshwar


    ବସ୍ତୁ ଏବଂ ସେବା କର ( ଜିଏସଟି ) ଜୁଲାଇ ପହିଲା , 2017 ରେ ଲାଗୁ ହୋଇଥିଲା । ଜୁଲାଇ 2017 ପାଇଁ ଜିଏସଟି ପଇଠ କରିବାର ଶେଷ ତାରିଖ ଥିଲା 25 ଅଗଷ୍ଟ , 2017 । ଯେଉଁ ଟିକସଦାତା ଟ୍ରାଞ୍ଜିସନାଲ୍ କ୍ରେଡିଟ୍ ଉପଲବ୍ଧ କରିବାକୁ ଚାହୁଁଥିଲେ ସେମାନଙ୍କ ପାଇଁ ରିଟର୍ଣ୍ଣ ଦାଖଲ କରିବାର ଶେଷ ତାରିଖ ଥିଲା 28 ଅଗଷ୍ଟ , 2017 , ଅନ୍ୟ ମାମଲାରେ ଏହା 25 ଅଗଷ୍ଟ , 2017 ଥିଲା ।


    ଯଦି ଅଗଷ୍ଟ 2017 ରେ ଜିଏସଟିଏନରେ ପଞ୍ଜିକୃତ ହୋଇଥିବା ଟିକସଦାତା ଏବଂ କମ୍ପୋଜିସନ୍ ଡିଲରମାନଙ୍କୁ ବାଦ୍ ଦିଆଯାଏ , ଜୁଲାଇ 2017 ପାଇଁ ରିଟର୍ଣ୍ଣ ଦାଖଲ କରିବାକୁ ଚାହୁଁଥିବା ଟିକସଦାତାଙ୍କ ସଂଖ୍ୟା 59.57 ଲକ୍ଷ ଥିଲା , ସେମାନଙ୍କ ମଧ୍ୟରୁ 29 ଅଗଷ୍ଟ , 2017 ( ପୂର୍ବାହ୍ଣ 10ଟା ) ସୁଦ୍ଧା 38.38 ଲକ୍ଷ ରିଟର୍ଣ୍ଣ ଦାଖଲ କରାଯାଇସାରିଛି , ଯାହାକି ମୋଟ୍ ରିଟର୍ଣ୍ଣ ସଂଖ୍ୟାର 64.42% ଏହା ଜୁଲାଇ 2017 ପାଇଁ ଦାଖଲ କରାଯିବାର ଥିଲା ।


    ବିଭିନ୍ନ ଉତ୍ସରୁ 29 ଜୁଲାଇ , 2017 ( ପୂର୍ବାହ୍ଣ 10ଟା ) ସୁଦ୍ଧା ପଇଠ ହୋଇଥିବା ମୋଟ ଜିଏସଟି ରାଜସ୍ୱ ପରିମାଣ 92,283 କୋଟି ଟଙ୍କାରେ ପହଂଚିଛି । ମୋଟ ସିଜିଏସଟି ରାଜସ୍ୱ 14,894 କୋଟି ଟଙ୍କା , ଏସ୍ଜିଏସଟି ରାଜସ୍ୱ 22,722 କୋଟି ଟଙ୍କା , ଆଇଜିଏସଟି ରାଜସ୍ୱ 47,469 କୋଟି ଟଙ୍କା ( ଏଥିମଧ୍ୟରୁ ଆମଦାନୀ ଆଇଜିଏସଟି ରାଜସ୍ୱ ପରିମାଣ 20,964 କୋଟି ଟଙ୍କା ) ଏବଂ ସେସ୍ ପରିମାଣ 7,198 କୋଟି ଟଙ୍କା ( ଏହା ମଧ୍ୟରୁ 599 କୋଟି ଟଙ୍କା ଆମଦାନୀ ଉପରେ କ୍ଷତିପୂରଣ ସେସ୍ ) ରେ ପହଂଚିଛି ।


    ଏଠାରେ ଏହା ଉଲ୍ଲେଖ କରାଯାଇପାରେ ଯେ ଆଇଜିଏସଟିକୁ ସିଜିଏସଟି ଏବଂ ଏସଜିଏସଟି ମଧ୍ୟରେ ଆବଂଟିତ କରାଯିବ ଯାହାଦ୍ୱାରା ଏହା ସିଜିଏସଟି / ଏସଜିଏସଟି ପଇଠ ନିମନ୍ତେ ଉପଯୋଗ କରାଯାଇପାରିବ । ଏହି ପଦକ୍ଷେପ ଜିଏସଟିଏନରୁ ପ୍ରାପ୍ତ କରାଯାଇଥିବା କ୍ରସ୍ ୟୁଟିଲାଇଜେସନ୍ ଆଧାରରେ କରାଯିବ । ଚଳିତ ମାସ ଶେଷ ସୁଦ୍ଧା ଏହି ପଦକ୍ଷେପ ସମ୍ପୂର୍ଣ୍ଣ ହେବା ପରେ ପ୍ରକୃତ ରାଜସ୍ୱ ତଥ୍ୟ ଯଥାକ୍ରମେ କେନ୍ଦ୍ର ଏବଂ ରାଜ୍ୟ ସରକାରଙ୍କ ଠାରୁ ମିଳିପାରିବ ।


    ମୋଟ 72.33 ଲକ୍ଷ ଟିକସଦାତାଙ୍କ ମଧ୍ୟରୁ 58.53 ଲକ୍ଷ ଟିକସଦାତା ଜିଏସଟିଏନରେ ସମ୍ପୂର୍ଣ୍ଣ ଭାବେ ସ୍ଥାନାନ୍ତରିତ ହୋଇସାରିଛନ୍ତି ଏବଂ 13.80 ଲକ୍ଷ ଟିକସଦାତା ଜିଏସ୍ଟିଏନ୍କୁ ସ୍ଥାନାନ୍ତରିତ ହେବା ପ୍ରକ୍ରିୟାରେ ରହିଛନ୍ତି । 29 ଅଗଷ୍ଟ , 2017 ( ପୂର୍ବାହ୍ଣ 10ଟା ) ସୁଦ୍ଧା 18.83 ଲକ୍ଷ ନୂଆ ଟିକସଦାତା ଜିଏସଟିଏନରେ ପଞ୍ଜୀକୃତ ହୋଇଛନ୍ତି ।


    ************

    
    
    (Release ID: 1501120) Visitor Counter : 4