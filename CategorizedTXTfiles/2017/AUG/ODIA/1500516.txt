      ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି

      ‘ସମ୍ପଦ’ ସ୍କିମ ପରିବର୍ତ୍ତେ ପ୍ରଧାନମନ୍ତ୍ରୀ କିଷାନ ସମ୍ପଦ ଯୋଜନା ନାମକରଣକୁ କ୍ୟାବିନେଟ କମିଟିର ଅନୁମୋଦନ
      • ଯୋଜନା ପାଇଁ 6 ହଜାର କୋଟି ଟଙ୍କାର ବ୍ୟୟ ବରାଦ
      
      • ଚଳିତ ଚତୁର୍ଦ୍ଦଶ ଅର୍ଥ ଆୟୋଗଙ୍କ ଅବଧି ମଧ୍ୟରେ କୃଷି ଓ ଆନୁସଂଗିକ କ୍ଷେତ୍ରର ବିକାଶ ପାଇଁ ବିନିଯୋଗ ହେବ 31,400 କୋଟି ଟଙ୍କା, ଉପକୃତ ହେବେ 20 ଲକ୍ଷ କୃଷକ
      
      • 2019-20 ସୁଦ୍ଧା 5,30,500 ନିଯୁକ୍ତି ସୁଯୋଗ ସୃଷ୍ଟିର ଲକ୍ଷ୍ୟ
      Posted On: 23 AUG 2017 8:28PM by PIB Bhubaneshwar


    କେନ୍ଦ୍ରୀୟ ଯୋଜନା ‘ ସମ୍ପଦ ’ ନାମ ପରିବର୍ତ୍ତନ କରାଯାଇ “ପ୍ରଧାନମନ୍ତ୍ରୀ କିଷାନ ସମ୍ପଦ ଯୋଜନା” କରାଯାଇଛି । ଏହି ଯୋଜନା ଚତୁର୍ଦ୍ଦଶ ଅର୍ଥ ଆୟୋଗଙ୍କ ଅବଧି 2016-20 ମଧ୍ୟରେ ଲାଗୁ ହେବ । ଆଜି ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି ବୈଠକରେ ଏହି ନିଷ୍ପତ୍ତି ନିଆଯାଇଛି । ପୂର୍ବରୁ ସମ୍ପଦ ସ୍କିମକୁ ମେ 2017ରେ କେନ୍ଦ୍ର ମନ୍ତ୍ରୀମଣ୍ଡଳ ଅନୁମୋଦନ କରିଥିଲେ ।


    ଏହି ଯୋଜନାର ମୂଳ ଉଦ୍ଦେଶ୍ୟ ହେଲା କୃଷି ପ୍ରଣାଳୀର ଆଧୂନିକୀକରଣ , କୃଷି କ୍ଷେତ୍ରକୁ ଅଧିକ ସହାୟତା ଏବଂ କୃଷି କ୍ଷେତ୍ରରୁ ବାହାରୁଥିବା ବର୍ଜ୍ୟ ସାମଗ୍ରୀର ପରିମାଣ ହ୍ରାସ କରିବା ।


    ପ୍ରଧାନମନ୍ତ୍ରୀ କିଷାନ ସମ୍ପଦ ଯୋଜନା ପାଇଁ 6 ହଜାର କୋଟି ଟଙ୍କାର ବ୍ୟୟ ବରାଦ କରାଯାଇଛି । ଏବେ ଏହି ଯୋଜନା ଅଧିନରେ ବିଭିନ୍ନ ପ୍ରକଳ୍ପ କାର୍ଯ୍ୟ ପାଇଁ 31 , 400 କୋଟି ଟଙ୍କାର ପୁଞ୍ଜି ଆକୃଷ୍ଟ କରାଯିବାର ଆଶା ରହିଛି । ପ୍ରଧାନମନ୍ତ୍ରୀ କୃଷି ସମ୍ପଦ ଯୋଜନା ଅଧିନରେ ଏହି ସମୟ ମଧ୍ୟରେ 5 ଲକ୍ଷ 30 ହଜାର 500 ପ୍ରତ୍ୟକ୍ଷ ଓ ପରୋକ୍ଷ ନିଯୁକ୍ତି ସୁଯୋଗ ସୃଷ୍ଟି କରାଯାଇ 20 ଲକ୍ଷ କୃଷକଙ୍କୁ ସୁବିଧା ଯୋଗାଇ ଦିଆଯିବ । ଏହି ଯୋଜନା ଅଧିନରେ 2019-20 ବର୍ଷ ସୁଦ୍ଧା 3 କୋଟି 34 ଲକ୍ଷ ମେଟ୍ରିକ ଟନ୍ କୃଷି ସାମଗ୍ରୀ ଯାହାର କି ମୂଲ୍ୟ 1 ଲକ୍ଷ 4 ହଜାର 125 କୋଟି ଟଙ୍କା ହେବ - ତାହା ପରିଚାଳନା କରାଯିବ ।


    କୃଷି ସମ୍ପଦ ଯୋଜନା ରୂପାୟନ ଫଳରେ କୃଷି ଓ ଆନୁସଂଗିକ କ୍ଷେତ୍ରରେ ଆଧୂନିକ ଭିତ୍ତିଭୁମି ସୃଷ୍ଟି ହେବ ଯାହାକି ଯୋଗାଣ ବ୍ୟବସ୍ଥା ଶୃଙ୍ଖଳ ପରିଚାଳନାକୁ ବେଶ ସହାୟତା କରିବ ।


    ଖାଦ୍ୟ ପ୍ରକ୍ରୀୟାକରଣ କ୍ଷେତ୍ରକୁ ନୂତନ ଯୋଜନା ପ୍ରୋତ୍ସାହିତ କରିବ ।


    ଚାଷୀମାନଙ୍କ ଦ୍ୱାରା ଉତ୍ପାଦିତ ସାମଗ୍ରୀକୁ ଅଧିକ ମୂଲ୍ୟ ମିଳିବା ସହ ଚାଷୀଙ୍କ ଆୟ ଦ୍ୱିଗୁଣ ହେବା ଦିଗରେ ସହାୟତା କରିବ ।


    ଗ୍ରାମାଂଚଳରେ ଏହା ବ୍ୟାପକ କର୍ମନିଯୁକ୍ତି ସୁଯୋଗ ସୃଷ୍ଟି କରିବ ।


    କୃଷି ସାମଗ୍ରୀକୁ ଅଧିକ ନଷ୍ଟ ହେବାକୁ ଦିଆଯିବ ନାହିଁ ଏବଂ ଖାଦ୍ୟ ପ୍ରକ୍ରୀୟାକରଣ ପାଇଁ ଅଧିକ କଞ୍ଚାମାଲ ଉପଲବ୍ଧ ହେବ ଫଳରେ ସମଗ୍ର ଦେଶରେ ସାଧାରଣ ଉପଭୋକ୍ତାଙ୍କ ଲାଗି ସୁଲଭ ମୂଲ୍ୟରେ ପ୍ରକ୍ରୀୟାକୃତ ଖାଦ୍ୟ ସାମଗ୍ରୀ ମିଳିପାରିବ । କେବଳ ସେତିକି ନୁହେଁ ଆମର ପ୍ରକ୍ରୀୟାକୃତ ଖାଦ୍ୟ ସାମଗ୍ରୀର ରତ୍ପାନୀ ବୃଦ୍ଧି ପାଇବ ।


    ଏବେ ଭାରତୀୟ ଅର୍ଥ ବ୍ୟବସ୍ଥାରେ ଖାଦ୍ୟ ପ୍ରକ୍ରୀୟାକରଣ ଉଦ୍ୟୋଗ ଗୁରୁତ୍ୱପୂର୍ଣ୍ଣ ଭୂମିକା ଗ୍ରହଣ କରି ଜିଡିପି ଅଭିବୃଦ୍ଧିରେ ସହାୟତା ହେବ । ଏହି କ୍ଷେତ୍ରକୁ 2015-16 ଆର୍ଥିକ ବର୍ଷରେ ବିନିର୍ମାଣ ଉଦ୍ୟୋଗକୁ 9.1 ପ୍ରତିଶତ ଏବଂ କୃଷି କ୍ଷେତ୍ରରୁ 8.6 ପ୍ରତିଶତ ଜିଭିଏ ଉପଲବ୍ଧ ହେଉଛି ।


    ଏନଡିଏ ସରକାରଙ୍କ କାର୍ଯ୍ୟ ଖସଡା ଅନୁଯାୟୀ ଖାଦ୍ୟ ପ୍ରକ୍ରୀୟାକରଣ ଶିଳ୍ପକୁ ଅଧିକ ପ୍ରୋତ୍ସାହିତ କରାଯାଉଛି ଯାହାଫଳରେ କି ଚାଷୀମାନଙ୍କୁ ଅଧିକ ଆୟ ମିଳିପାରୁଛି ଏବଂ ନୂତନ ନିଯୁକ୍ତି ସୃଷ୍ଟିରେ ସହାୟତା ହେଉଛି ।


    ଏହାଛଡା ସରକାର ଆହୁରୀ ଅଧିକ ପଦକ୍ଷେପ ନେଇଛନ୍ତି ଯାହାକି ଖାଦ୍ୟ ପ୍ରକ୍ରୀୟାକରଣ କ୍ଷେତ୍ରକୁ ବଳ ଦେଇଛି ।


    ଖାଦ୍ୟ ପ୍ରକ୍ରୀୟାକରଣ ଓ ଖୁଚୁରା କ୍ଷେତ୍ରର ବିକାଶ ପାଇଁ କେନ୍ଦ୍ର ସରକାର ଏଥିରେ ଶତ ପ୍ରତିଶତ ପ୍ରତ୍ୟକ୍ଷ ବିଦେଶୀ ପୁଞ୍ଜି ନିବେଶକୁ ଅନୁମତି ଦେଇଛନ୍ତି । ସେହିପରି ଇ-ବାଣିଜ୍ୟ ଓ ବ୍ୟବସାୟକୁ ପ୍ରୋତ୍ସାହିତ କରାଯାଉଛି । ଚାଷ ଏବଂ ଆନୁସଂଗିକ କ୍ଷେତ୍ରରେ ଭିତ୍ତିଭୂମି ଏବଂ ଅତିରିକ୍ତ ନିଯୁକ୍ତି ସୁବିଧା ସୃଷ୍ଟି ଲାଗି ପଦକ୍ଷେପ ନିଆଯାଉଛି ।


    ସେହିଭଳି ଖାଦ୍ୟ ପାର୍କ ଏବଂ କୃଷି ପ୍ରକ୍ରୀୟାକରଣ ୟୁନିଟ ପ୍ରତିଷ୍ଠା ଲାଗି ରିହାତି ମୂଳକ ସୁଧ ହାରରେ ନାବାର୍ଡ ଋଣ ସହାୟତା ଯୋଗାଇ ଦେଉଛି । ଏଥିଲାଗି ସରକାରଙ୍କ ପକ୍ଷରୁ ନାବାର୍ଡରେ 2 ହଜାର କୋଟି ଟଙ୍କାର ଏକ ସ୍ୱତନ୍ତ୍ର ପାଣ୍ଠି ଗଠନ କରାଯାଇଛି ।


    ବର୍ତ୍ତମାନର ସରକାର ପ୍ରାଥମିକ କ୍ଷେତ୍ର ଋଣ ପରିସର ମଧ୍ୟକୁ ଖାଦ୍ୟ , କୃଷି ପ୍ରକ୍ରୀୟାକରଣ ୟୁନିଟ ଏବଂ ଶୀତଳ ଭଣ୍ଡାର ନିର୍ମାଣ ଭଳି ଆନୁସଂଗିକ ଭିତ୍ତିଭୂମିକୁ ନେଇ ଆସୁଛନ୍ତି ।


    ପ୍ରଧାନମନ୍ତ୍ରୀ କୃଷି ସମ୍ପଦ ଯୋଜନା ଅନେକ ଛୋଟ ଛୋଟ କେନ୍ଦ୍ରୀୟ ସ୍କିମର ସମାହାର । ଏଥିମଧ୍ୟରେ ମେଗା ଫୁଡ ପାର୍କ ନିର୍ମାଣ , ସମନ୍ୱିତ ଶୀତଳ ଭଣ୍ଡାର ଶୃଙ୍ଖଳ , ଖାଦ୍ୟ ନିରାପତ୍ତା ମାନକ ଏବଂ ମୂଲ୍ୟ ସମ୍ବର୍ଦ୍ଧନ ଲାଗି ଭିତ୍ତିଭୂମି ନିର୍ମାଣ ଆଦି ଅନ୍ତର୍ଭୁକ୍ତ ।


    **********

    
    
    (Release ID: 1500516) Visitor Counter : 2