      ମାନବ ସମ୍ବଳ ବିକାଶ ମନ୍ତ୍ରଣାଳୟ

      ରାଷ୍ଟ୍ରୀୟ ଶିକ୍ଷା ନୀତି, 2017 ନିର୍ଦ୍ଧାରଣ ଲାଗି ଗଠିତ ରାଷ୍ଟ୍ରୀୟ ଶିକ୍ଷା ନୀତି ସମିତିର ବୈଷୟିକ ସଚିବାଳୟର ଉଦଘାଟନ
      Posted On: 01 AUG 2017 6:19PM by PIB Bhubaneshwar


    ପ୍ରଖ୍ୟାତ ଅନ୍ତରୀକ୍ଷ ବୈଜ୍ଞାନିକ ଏବଂ ପଦ୍ମ ବିଭୂଷଣ ବିଜେତା ଡଃ କେ କସ୍ତୁରୀରଙ୍ଗନ ଆଜି ବାଙ୍ଗାଲୁରସ୍ଥିତ ରାଷ୍ଟ୍ରୀୟ ଅଧିସ୍ଵୀକୃତି ଏବଂ ଆକଳନ ପରିଷଦ (NAAC) ପରିସରରେ ରାଷ୍ଟ୍ରୀୟ ଶିକ୍ଷା ନୀତି 2017ର ଖସଡା ପ୍ରସ୍ତୁତ କରିବା ନେଇ ଗଠିତ ସମିତିର ବୈଷୟିକ ସଚିବାଳୟର ନୂତନ କାର୍ଯ୍ୟାଳୟର ଉଦଘାଟନ କରିଛନ୍ତି । ଏହି ସମିତିର ଗଠନ ଡଃ କେ କସ୍ତୁରୀରଙ୍ଗନଙ୍କ ଅଧ୍ୟକ୍ଷତାରେ ଭାରତ ସରକାରଙ୍କ ମାନବ ସମ୍ବଳ ବିକାଶ ମନ୍ତ୍ରଣାଳୟ ଦ୍ୱାରା କରାଯାଇଛି, ଯେଉଁଥିରେ କି ସମଗ୍ର ଦେଶର ଜଣାଶୁଣା ବିଶେଷଜ୍ଞ ସାମିଲ ଅଛନ୍ତି । ଏହି ସମିତିକୁ ରାଷ୍ଟ୍ରୀୟ ଶିକ୍ଷା ନୀତି, 2017ର ରୂପରେଖ ପ୍ରସ୍ତୁତି କରିବା ପାଇଁ ଦାୟିତ୍ୱ ପ୍ରଦାନ କରାଯାଇଛି । ଏହି ବୈଷୟିକ ସଚିବାଳୟ ଏନଏଏସି ପରିସରରେ ରହିଛି ଏବଂ ୟୁଜିସି ଏହାର ପ୍ରମୁଖ ଏଜେନ୍ସୀ ।


    ରାଷ୍ଟ୍ରୀୟ ଶିକ୍ଷା ନୀତି, 2017ର ଖସଡା ପ୍ରସ୍ତୁତି କରିବା ପାଇଁ ଗଠିତ ସମିତିର ଅଧ୍ୟକ୍ଷ ଡଃ କସ୍ତୁରୀରଙ୍ଗନ ଉଦଘାଟନୀ ସମାରୋହ ଅବସରରେ ଉପସ୍ଥିତ ଲୋକଙ୍କୁ ସମ୍ବୋଧିତ କରି କହିଥିଲେ ଯେ ନୂତନ ଶିକ୍ଷା ନୀତି ଉପଯୁକ୍ତ ଏବଂ ଉପଯୋଗୀ ହେବ ଏବଂ ଏଥିରେ ସମଗ୍ର ରାଷ୍ଟ୍ରୀୟ ବିକାଶ ପାଇଁ ବ୍ୟାପକ ବ୍ୟବସ୍ଥା ରହିବ । ସେ କହିଲେ ଯେ ଭାରତ ବିଶ୍ୱକୁ ‘ତକ୍ଷଶୀଳା’ ଏବଂ ‘ନାଳନ୍ଦା’ ଭଳି ଅନେକ ପ୍ରଭାବଶାଳୀ କେନ୍ଦ୍ର ପ୍ରଦାନ କରିଛି । ଅବଶ୍ୟ ଆଜିର ସମୟରେ ଏପରି ସଂଯୋଗର ଶକ୍ତ ଅଭାବ ଦେଖା ଦେଇଛି । ଏହି ଅଭାବବୋଧକୁ ପୂରଣ କରିବାର ଆବଶ୍ୟକତା ରହିଛି, ଯାହାଫଳରେ କି ଭାରତୀୟ ଶିକ୍ଷାକୁ ଆଜିର ବୈଷୟିକ ଶିକ୍ଷାର ଉଚ୍ଚସ୍ତରର ପରିସର ମଧ୍ୟକୁ ଅଣାଯାଇ ପାରିବ ।


    ଏହି ଅବସରରେ ଏନଏସିର ନିର୍ଦ୍ଦେଶକ ପ୍ରଫେସର ଡି.ପି ସିଂ ଏକ ଏପରି ସାମଗ୍ରୀକ ଶିକ୍ଷାର ଆବଶ୍ୟକତା ଉପରେ ଗୁରୁତ୍ଵାରୋପ କରିଥିଲେ, ଯାହାଫଳରେ କି ଆଧୁନିକ ଜ୍ଞାନ ଏବଂ ପ୍ରାଚୀନ ବୁଦ୍ଧିମତା ମଧ୍ୟରେ ସମୁଚିତ ସନ୍ତୁଳନ ସ୍ଥାପିତ କରାଯାଇ ପାରିବ । ଏହାଫଳରେ ଜନସାଧାରଣଙ୍କୁ ସାମାଜିକ, ରାଷ୍ଟ୍ରୀୟ ଏବଂ ବୈଶ୍ୱିକ ସ୍ତର ସହିତ ଯୋଡିବାରେ ଶିକ୍ଷା ଏକ ଉପଯୁକ୍ତ ସାଧନ ସାବ୍ୟସ୍ତ ହୋଇପାରିବ ।


    ରାଷ୍ଟ୍ରୀୟ ଶିକ୍ଷା ନୀତି, 2017ର ଖସଡା ପ୍ରସ୍ତୁତ କରିବା ପାଇଁ ଗଠିତ ସମିତିର ସଦସ୍ୟ ପ୍ରଫେସର ଏମ.କେ ଶ୍ରୀଧର ସମିତିର ଉଦ୍ଦେଶ୍ୟ ସମ୍ବନ୍ଧରେ ସଂକ୍ଷିପ୍ତ ସୂଚନା ପ୍ରଦାନ କରିଥିଲେ । ସେ ଏହା ମଧ୍ୟ କହିଥିଲେ ଯେ ସମସ୍ତ ହିତାଧିକାରୀଙ୍କ ଦୃଷ୍ଟିକୋଣ ଏବଂ ପ୍ରସ୍ତାବକୁ ଧ୍ୟାନରେ ରଖି ସମିତି ଏହି ବର୍ଷ ଶେଷ ସୁଦ୍ଧା ନିଜର ରିପୋର୍ଟ ପ୍ରଦାନ କରିବା ନେଇ ଲକ୍ଷ୍ୟ ଧାର୍ଯ୍ୟ କରିଛି ।


    **********

    
    
    (Release ID: 1498372) Visitor Counter : 2