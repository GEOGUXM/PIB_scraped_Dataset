      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଅତିରିକ୍ତ ଓ ଯୁଗ୍ମ ସଚିବମାନଙ୍କ ସହ ପ୍ରଧାନମନ୍ତ୍ରୀଙ୍କ ଚତୁର୍ଥ ମତ ବିନିମୟ କାର୍ଯ୍ୟକ୍ରମ
      Posted On: 31 AUG 2017 8:11PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ବୁଧବାର ଦିନ ଭାରତ ସରକାରଙ୍କ ଅଧୀନରେ କାର୍ଯ୍ୟ କରୁଥିବା 80 ଜଣ ଅତିରିକ୍ତ ସଚିବ ଓ ଯୁଗ୍ମ ସଚିବଙ୍କ ଏକ ଗୋଷ୍ଠୀକୁ ଭେଟି ସେମାନଙ୍କ ସହ ମତ ବିନିମୟ କରିଥିଲେ । ଏହିପରି 5ଟି କାର୍ଯ୍ୟକ୍ରମ ମଧ୍ୟରୁ ଏହା ଥିଲା ଚତୁର୍ଥ ।
    
    ଏହି ମତ ବିନିମୟ କାର୍ଯ୍ୟକ୍ରମରେ ପଦାଧିକାରୀମାନେ ଶାସନ ପ୍ରଣାଳୀରେ ସୃଜନାତ୍ମକ ପଦକ୍ଷେପ ଗ୍ରହଣ, ଗୋଷ୍ଠୀଗତ କାର୍ଯ୍ୟ ସମ୍ପାଦନା, ସ୍ୱାସ୍ଥ୍ୟ ବ୍ୟବସ୍ଥା, ସ୍ୱାସ୍ଥ୍ୟ ଶିକ୍ଷା, କୃଷି, ଜଳ ସମ୍ପଦ, ଇ-ଗଭର୍ଣ୍ଣାନ୍ସ, କର ପ୍ରବନ୍ଧନ ଏବଂ ଜିଏସଟି, ସହଜ ବ୍ୟବସାୟ ପ୍ରକ୍ରିୟା, ଆପତ୍ତି-ଅଭିଯୋଗର ସମାଧାନ ଓ ବାଳ ଅଧିକାର ଉପରେ ବିଚାର ବିମର୍ଶ ହୋଇଥିଲା ।
    
    ଶାସନତନ୍ତ୍ର ଓ ପ୍ରକ୍ରିୟାରେ ଉନ୍ନତି ଆଣିବା ଦିଗରେ କାର୍ଯ୍ୟ କରିବାକୁ ପ୍ରଧାନମନ୍ତ୍ରୀ ଅଧିକାରୀମାନଙ୍କୁ ପରାମର୍ଶ ଦେଇଥିଲେ । ସେ କହିଥିଲେ ଯେ ଗୋଷ୍ଠୀଗତ କାର୍ଯ୍ୟ ଭାବନାକୁ ବୃଦ୍ଧି କରିବାରେ ମାନବୀୟ ସ୍ପର୍ଶ ଜରୁରୀ ଏବଂ ଏହା ସାମଗ୍ରୀକ ଭାବେ ଉତ୍ତମ ଫଳ ପ୍ରଦାନ କରିଥାଏ ।
    
    ବିଶ୍ୱସ୍ତରରେ ଭାରତ ପ୍ରତି ସମ୍ପ୍ରତି ସୃଷ୍ଟି ହୋଇଥିବା ସକାରାତ୍ମକ ସ୍ଥିତିକୁ ଗୁରୁତ୍ୱ ଦେଇ ପ୍ରଧାନମନ୍ତ୍ରୀ 2022 ସୁଦ୍ଧା ଏକ ନୂତନ ଭାରତ ଗଠନ କରିବାର ସ୍ପଷ୍ଟ ଲକ୍ଷ୍ୟରେ କାର୍ଯ୍ୟ କରିବାକୁ ପଦାଧିକାରୀମାନଙ୍କୁ କହିଥିଲେ ।

    
    
    (Release ID: 1501403) Visitor Counter : 2