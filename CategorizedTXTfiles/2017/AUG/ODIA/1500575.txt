      ଅର୍ଥ ମନ୍ତ୍ରଣାଳୟ

      ଅର୍ଥ ମନ୍ତ୍ରୀ ଶ୍ରୀ ଅରୁଣ ଜେଟଲୀଙ୍କ ଅଧ୍ୟକ୍ଷତାରେ ଆର୍ଥିକ ସ୍ଥିରତା ବିକାଶ ପରିଷଦ (FSDC) ର 17ତମ ବୈଠକ ଆୟୋଜିତ
      Posted On: 22 AUG 2017 2:15PM by PIB Bhubaneshwar


    ଅର୍ଥମନ୍ତ୍ରୀ ଶ୍ରୀ ଅରୁଣ ଜେଟଲୀଙ୍କ ଅଧ୍ୟକ୍ଷତାରେ ଆଜି ନୂଆଦିଲ୍ଲୀ ଠାରେ ଆର୍ଥିକ ସ୍ଥିରତା ଏବଂ ବିକାଶ ପରିଷଦ ( FSDC ) ର 17ତମ ବୈଠକ ଆୟୋଜିତ ହୋଇଯାଇଛି । ଏହି ବୈଠକରେ ଭାରତୀୟ ରିଜର୍ଭ ବ୍ୟାଙ୍କର ଗଭର୍ଣ୍ଣର ଡ . ଉର୍ଜିତ ଆର ପଟେଲ , ଅର୍ଥ ସଚିବ ଶ୍ରୀ ଅଶୋକ ଲଭାସା , ଆର୍ଥିକ ବ୍ୟାପାର ସଚିବ ଶ୍ରୀ ସୁଭାଷ ଚନ୍ଦ୍ର ଗର୍ଗ , ଆର୍ଥିକ ସେବା ବିଭାଗର ସଚିବ ସୁଶ୍ରୀ ଅଞ୍ଜୁଳୀ ଚିବ ଦୁଗ୍ଗଲ , ଉଦ୍ୟୋଗ ବ୍ୟାପାର ମନ୍ତ୍ରଣାଳୟ ସଚିବ ଶ୍ରୀ ତପନ ରାୟ , ଇଲେକ୍ଟ୍ରୋନିକ୍ସ ଏବଂ ସୂଚନା ପ୍ରଯୁକ୍ତି ମନ୍ତ୍ରଣାଳୟର ସଚିବ ଅଜୟ ପ୍ରକାଶ ସାହଣୀ , ମୁଖ୍ୟ ଆର୍ଥିକ ପରାମର୍ଶଦାତା ଡ . ଅରବିନ୍ଦ ସୁବ୍ରମଣ୍ୟମ୍ , ସେବିର ଅଧ୍ୟକ୍ଷ ଶ୍ରୀ ଅଜୟ ତ୍ୟାଗୀ , ଆଇଆରଡିଏଆଇର ଅଧ୍ୟକ୍ଷ ଶ୍ରୀ ଟିଏସ୍ ବିଜୟନ , ପିଏଫ୍ଆରଡିଏର ଅଧ୍ୟକ୍ଷ ଶ୍ରୀ ହେମନ୍ତ ଜୀ . କଂଟ୍ରାକ୍ଟର ଏବଂ ଭାରତ ସରକାର ତଥା ଆର୍ଥକ କ୍ଷେତ୍ର ନିୟାମକଗୁଡ଼ିକର ଅନ୍ୟ ବରିଷ୍ଠ ଅଧିକାରୀମାନେ ମଧ୍ୟ ଉପସ୍ଥିତ ଥିଲେ ।


    ମୁଖ୍ୟ ଆର୍ଥିକ ପରାମର୍ଶଦାତା ଅର୍ଥ ବ୍ୟବସ୍ଥା ସ୍ଥିତି ବିଷୟରେ ଏକ ପ୍ରସ୍ତୁତି ଉପସ୍ଥାପନା କରିଥିଲେ । ପରିଷଦ କହିଥିଲା ଯେ ଆଜି ଭାରତରେ ବୃହତ ଆର୍ଥିକ ସ୍ଥିରତା ମୌଳିକତାଗୁଡ଼ିକର ପୃଷ୍ଠଭୂମିରେ ସୁଧାର , ବସ୍ତୁ ଏବଂ ସେବା କର ( ଜିଏସଟି ) ଦ୍ୱାରା ଢାଂଚାଗତ ସୁଧାର , ଟ୍ୱିନ ବାଲାନ୍ସ ସିଟ୍ ( ଟିବିଏସ୍ ) ର ଆହ୍ୱାନକୁ ସମାଧାନ କରିବା ଲାଗି କରାଯାଇଥିବା କାର୍ଯ୍ୟାନୁଷ୍ଠାନ , ଉଚ୍ଚ ଏବଂ ବୃଦ୍ଧି ପାଉଥିବା ବଣ୍ଡ ଏବଂ ବିଶେଷ କରି ଷ୍ଟକ୍ ମୂଲ୍ୟାଙ୍କନରେ ପରିଲକ୍ଷିତ ବିଶିଷ୍ଟ ଆର୍ଥିକ ବଜାର ବିଶ୍ୱାସ ତଥା ବିମୁଦ୍ରୀକରଣର ଦୀର୍ଘକାଳୀନ ସକାରାତ୍ମକ ପ୍ରଭାବ କାରଣରୁ ବୃହତ ଆର୍ଥିକ ସ୍ଥିରତା ଆସିପାରିଛି । ପରିଷଦ ଭାରତୀୟ ଅର୍ଥବ୍ୟବସ୍ଥାର ସମ୍ମୁଖରେ ଆସୁଥିବା ଆହ୍ୱାନ ପ୍ରସଙ୍ଗରେ ମଧ୍ୟ ବିଚାର ଆଲୋଚନା କରିଥିଲା ଏବଂ ସଦସ୍ୟମାନେ ସେଥିପ୍ରତି ଦୃଷ୍ଟି ଦେବା ଏବଂ ବାହ୍ୟ ଏବଂ ଅନ୍ତରୀଣ ଅଭାବର ମୁକାବିଲା ଲାଗି ପ୍ରସ୍ତୁତ କରିବାର ସ୍ଥିତି ବିଷୟରେ ସହମତି ବ୍ୟକ୍ତ କରିଥିଲେ ।


    ପରିଷଦ ଆର୍ଥିକ କ୍ଷେତ୍ର ଆକଳନ କାର୍ଯ୍ୟକ୍ରମର ଅଗ୍ରଗତି ମଧ୍ୟ ଅନୁଧ୍ୟାନ କରିଥିଲା । ପରିଷଦ ଏହା ମଧ୍ୟ ନିର୍ଦ୍ଦେଶ ଦେଇଥିଲା ଯେ ଆକଳନ ରିପୋର୍ଟକୁ ଚଳିତ କ୍ୟାଲେଣ୍ଡର ବର୍ଷ ଶେଷ ସୁଦ୍ଧା ଅନ୍ତିମ ରୂପ ଦିଆଯିବା ଆବଶ୍ୟକ ।


    ଆର୍ଥିକ କ୍ଷେତ୍ର ଏବଂ ଆର୍ଥିକ ଡାଟା ବ୍ୟବସ୍ଥା କେନ୍ଦ୍ରରେ କମ୍ପ୍ୟୁଟର ଏମର୍ଜେନ୍ସି ରେସପନ୍ସ ଟିମର ପ୍ରତିଷ୍ଠା କରିବାରେ ହୋଇଥିବା ଅଗ୍ରଗତି ଏବଂ ବିକାଶର ଏଫ୍ଏସଡିସି ଅନୁଧ୍ୟାନ କରିଥିଲା ଏବଂ ପ୍ରତିଷ୍ଠାନର ନିର୍ମାଣ କାର୍ଯ୍ୟକ୍ରମକୁ ନିର୍ଦ୍ଧାରିତ ସମୟ ମଧ୍ୟରେ କାର୍ଯ୍ୟକାରୀ କରିବା ବିଷୟରେ ମଧ୍ୟ ଚର୍ଚ୍ଚା କରିଥିଲା ।


    ଏଫଡିଏସସି ପୂର୍ବରୁ ଭାରତୀୟ ରିଜର୍ଭ ବ୍ୟାଙ୍କର ଗଭର୍ଣ୍ଣରଙ୍କ ଅଧ୍ୟକ୍ଷତାରେ ଏଫଡିଏସସି ଉପସମିତି ଦ୍ୱାରା କରାଯାଇଥିବା ଗତିବିଧି ବିଷୟରେ ଏକ ସଂକ୍ଷିପ୍ତ ରିପୋର୍ଟ ପ୍ରସ୍ତୁତ କରାଯାଇଥିଲା । ପରିଷଦର ବିଗତ ବୈଠକରେ ସଦସ୍ୟମାନଙ୍କ ଦ୍ୱାରା ନିଆଯାଇଥିବା ନିଷ୍ପତ୍ତି ବିଷୟରେ କରାଯାଇଥିବା କାର୍ଯ୍ୟାନୁଷ୍ଠାନ ବିଷୟରେ ମଧ୍ୟ ବ୍ୟାପକ ସମୀକ୍ଷା କରାଯାଇଥିଲା । ପରିଷଦରେ କେୱାଇସି ରେଜିଷ୍ଟ୍ରୀ ( ସିକେୱାଇସିଆର ) ପ୍ରଣାଳୀ ବିଷୟରେ ମଧ୍ୟ ବିଚାର ଆଲୋଚନା କରାଯାଇଥିଲା ଏବଂ ଏ ସମ୍ପର୍କରେ ସଦସ୍ୟମାନଙ୍କ ଦ୍ୱାରା ନିଆଯାଇଥିବା ପଦକ୍ଷେପର ଅନୁଧ୍ୟାନ କରାଯାଇଥିଲା ଏବଂ ସିକେୱାଇସିଆରର ପରିଚାଳନା ସମ୍ବନ୍ଧୀୟ ପ୍ରସଙ୍ଗ ଏବଂ ପରାମର୍ଶ ବିଷୟରେ ଚର୍ଚ୍ଚା କରାଯାଇଥିଲା । ପରିଷଦ କ୍ରେଡିଟ୍ ରେଟିଂ ଏଜେନ୍ସିଜ୍ ( ସିଆରଏ ) ର ବିନିୟମନକୁ ସୁଦୃଢ଼ କରିବା ଲାଗି ମଧ୍ୟ ବିଚାର - ବିମର୍ଷ କରିଥିଲା ।


    **********

    
    
    (Release ID: 1500575) Visitor Counter : 3