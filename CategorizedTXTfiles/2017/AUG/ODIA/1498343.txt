      ସାମାଜିକ ନ୍ୟାୟ ଓ ସଶକ୍ତିକରଣ ମନ୍ତ୍ରଣାଳୟ

      ତଫସିଲଭୁକ୍ତ ଜାତି ଓ ଅନ୍ୟାନ୍ୟ ପଛୁଆ ବର୍ଗ ଛାତ୍ରଛାତ୍ରୀଙ୍କ ପାଇଁ ହଷ୍ଟେଲ ନିର୍ମାଣ
      Posted On: 01 AUG 2017 5:57PM by PIB Bhubaneshwar


    ତଫସିଲଭୁକ୍ତ ଜାତି ଓ ଓବିସି ଛାତ୍ରଛାତ୍ରୀଙ୍କ ପାଇଁ ବାବୁ ଜଗଜ୍ଜୀବନ ରାମ ଛାତ୍ରାବାସ ଯୋଜନା ଏବଂ ଅନ୍ୟାନ୍ୟ ପଛୁଆ ବର୍ଗର ଛାତ୍ରଛାତ୍ରୀଙ୍କ ନିମନ୍ତେ ଛାତ୍ରାବାସ ନିର୍ମାଣ ନିମନ୍ତେ ରାଜ୍ୟ ସରକାରମାନଙ୍କ ଠାରୁ ପ୍ରସ୍ତାବମାନ ମିଳିଛି ବୋଲି ସାମାଜିକ ନ୍ୟାୟ ଓ ସଶକ୍ତିକରଣ ମନ୍ତ୍ରୀ ଶ୍ରୀ କିଷନପାଲ ଗୁର୍ଜର ଲୋକସଭାରେ ସୂଚନା ଦେଇଛନ୍ତି । ପ୍ରଶ୍ନୋତ୍ତର କାଳରେ ଏକ ଲିଖିତ ଉତ୍ତର ଦେଇ ଶ୍ରୀ ଗୁର୍ଜର କହିଛନ୍ତି କେଉଁ ରାଜ୍ୟ/କେନ୍ଦ୍ରଶାସିତ କ୍ଷେତ୍ରର ସରକାରଙ୍କଠାରୁ ତଫସିଲଭୁକ୍ତ ଜାତି ଓ ଅନ୍ୟାନ୍ୟ ପଛୁଆ ବର୍ଗର ଛାତ୍ରଛାତ୍ରୀମାନଙ୍କ ନିମନ୍ତେ ଛାତ୍ରାବାସ ନିର୍ମାଣ ଲାଗି କେତେ ପ୍ରସ୍ତାବ ମିଳିଛି ତାହା ଅନୁସୂଚୀ-1 ଏବଂ ଅନୁସୂଚୀ-2ରେ ଯଥାକ୍ରମେ ଦର୍ଶାଯାଇଛି । ରାଜ୍ୟୱାରୀ କେତେକ ହଷ୍ଟେଲ ପାଇଁ ମଞ୍ଜୁରି ମିଳିଛି, କେତେ କେନ୍ଦ୍ରୀୟ ସହାୟତା ଦିଆଯାଇଛି ଏବଂ ଏହି ଯୋଜନାରେ 2016-17ରେ କେତେକ କେତେ ହଷ୍ଟେଲ ନିର୍ମାଣ କରାଯାଇଛି ତାର ତାଲିକା ଯଥାକ୍ରମେ ଅନୁସୂଚୀ-3 ଏବଂ ଅନୁସୂଚୀ-4ରେ ପ୍ରଦାନ କରାଯାଇଛି । ସମସ୍ତ ପୂର୍ଣ୍ଣାଙ୍ଗ ପ୍ରସ୍ତାବକୁ ସ୍ୱୀକୃତି ପୂର୍ବକ ସେଥିପାଇଁ କେନ୍ଦ୍ରୀୟ ସହାୟତା ଯୋଗାଇ ଦିଆଯାଇଛି । ଅସମ୍ପୂର୍ଣ୍ଣ ପ୍ରସ୍ତାବ ସମ୍ପର୍କରେ ସଂପୃକ୍ତ ରାଜ୍ୟ/ୟୁଟି ସରକାରମାନଙ୍କୁ ଅବଗତ କରାଯାଇଛି ବୋଲି ମନ୍ତ୍ରୀ ଶ୍ରୀ ଗୁର୍ଜର କହିଛନ୍ତି ।


    **********

    
    
    (Release ID: 1498343) Visitor Counter : 2