      ଅର୍ଥ ମନ୍ତ୍ରଣାଳୟ

      ଜିଏସଟି ପରିଶୋଧ ଏବଂ ଜୁଲାଇ 2017 ନିମନ୍ତେ ରିଟର୍ଣ୍ଣ ଦାଖଲ କରିବା ତାରିଖ 5 ଦିନ ବଢ଼ିଲା
      Posted On: 19 AUG 2017 3:25PM by PIB Bhubaneshwar


    ଜିଏସଟି କାର୍ଯ୍ୟକାରୀ ସମିତି ଯେଉଁଥିରେ କେନ୍ଦ୍ର ଏବଂ ରାଜ୍ୟ ସରକାରଙ୍କ ଅଧିକାରୀ ସାମିଲ୍ ଅଛନ୍ତି , ଜୁଲାଇ 2017 ନିମନ୍ତେ ପରିଶୋଧର ଅନ୍ତିମ ତାରିଖ ବଢ଼ାଇ 25 ଅଗଷ୍ଟ 2017 କରିବା ଲାଗି ନିଷ୍ପତ୍ତି ନେଇଛି ।


    ଏଥିପୂର୍ବରୁ ଜୁଲାଇ 2017 ପାଇଁ ଟିକସ ପଇଠ ଏବଂ ଫର୍ମ 3Bରେ ଜିଏସଟି ରିଟର୍ଣ୍ଣ ଦାଖଲ କରିବାର ଶେଷ ତାରିଖ 20 ଅଗଷ୍ଟ 2017 ନିର୍ଦ୍ଧାରିତ ହୋଇଥିଲା । ଏହା ଜିଏସଟି ଅନ୍ତର୍ଗତ ଜମା କରାଯାଉଥିବା ପ୍ରଥମ ରିଟର୍ଣ୍ଣ ହୋଇଥିବାରୁ ଟିକସଦାତା ଏବଂ ଟିକସ ବିଶେଷଜ୍ଞମାନେ ରିଟର୍ଣ୍ଣ ଦାଖଲ କରିବା ଲାଗି କିଛିଦିନର ମହଲତ ଦେବା ଲାଗି ଅନୁରୋଧ କରିଥିଲେ । ଏହା ବ୍ୟତୀତ ବନ୍ୟା ପ୍ରଭାବିତ ରାଜ୍ୟ ପକ୍ଷରୁ ମଧ୍ୟ ଏପରି ଅନୁରୋଧ ମିଳିଥିଲା ଯେଉଁଥିରେ ଜିଏସଟି ରିଟର୍ଣ୍ଣ ଦାଖଲ କରିବାର ଅନ୍ତିମ ତାରିଖ ବଢ଼ାଇବା ଲାଗି କୁହାଯାଇଥିଲା । ରାଜ୍ୟରେ ଜିଏସଟି ଅଧ୍ୟାଦେଶ ବିଳମ୍ବରେ ଲାଗୁ ହୋଇଥିବା କାରଣରୁ ଜମ୍ମୁ - କଶ୍ମୀର ରାଜ୍ୟ ପକ୍ଷରୁ ମଧ୍ୟ ଶେଷ ତାରିଖ ବଢ଼ାଇବା ଲାଗି ଅନୁରୋଧ ପ୍ରାପ୍ତ ହୋଇଥିଲା । ଶେଷ ତାରିଖରେ ରିଟର୍ଣ୍ଣ ଜମା କରିବାରେ ଲୋକମାନଙ୍କୁ ମଧ୍ୟ କେତେକ ବୈଷୟିକ ସମସ୍ୟାର ସମ୍ମୁଖୀନ ହେବାକୁ ପଡ଼ିଥିଲା ।


    ଏହା ସ୍ପଷ୍ଟ କରାଯାଇଥିଲା ଯେ ଏପରି ଟିକସଦାତା ଯେଉଁମାନେ ଚଳିତ ମାସ TRANS1 ରେ ଟ୍ରାଞ୍ଜିସନାଲ୍ କ୍ରେଡିଟର ଲାଭ ଉଠାଇବା ଲାଗି ଚାହୁଁନାହାନ୍ତି ସେମାନଙ୍କ ପାଇଁ ରିଟର୍ଣ୍ଣ ଦାଖଲ କରିବାର ଶେଷ ତାରିଖ ପୂର୍ବ ଘୋଷଣା ଅନୁଯାୟୀ 28 ଅଗଷ୍ଟ 2017 ହିଁ ରହିବ । ରିଟର୍ଣ୍ଣ ପଠାଇବାରେ ଶେଷ ସମୟରେ ବୈଷୟିକ ବାଧାରୁ ବର୍ତ୍ତିବା ଲାଗି ସମସ୍ତ ଟିକସଦାତାଙ୍କୁ ଅନୁରୋଧ କରାଯାଉଛି ଯେ ଦୟାକରି ଶେଷ ତାରିଖକୁ ଅପେକ୍ଷା କରନ୍ତୁ ନାହିଁ ଏବଂ 25/28 ଅଗଷ୍ଟ 2017 ପୂର୍ବରୁ ନିଜ ରିଟର୍ଣ୍ଣ ଦାଖଲ କରିଦିଅନ୍ତୁ । ଏ ସମ୍ପର୍କରେ ଉପରୋକ୍ତ ଅଧିସୂଚନା ଶୀଘ୍ର ଜାରି କରାଯିବ ।


    *******

    
    
    (Release ID: 1500196) Visitor Counter : 3