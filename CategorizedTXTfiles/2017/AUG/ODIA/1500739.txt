      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଅତିରିକ୍ତ ସଚିବ ଓ ଯୁଗ୍ମ ସଚିବମାନଙ୍କ ସହ ପ୍ରଧାନମନ୍ତ୍ରୀଙ୍କ ଦ୍ୱିତୀୟ ମତ ବିନିମୟ କାର୍ଯ୍ୟକ୍ରମ
      Posted On: 25 AUG 2017 6:17PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଗୁରୁବାର ଦିନ ଭାରତ ସରକାରଙ୍କ ଅଧୀନରେ କାର୍ଯ୍ୟ କରୁଥିବା 80 ରୁ ଉର୍ଦ୍ଧ୍ଵ ଅତିରିକ୍ତ ସଚିବ ଓ ଯୁଗ୍ମ ସଚିବଙ୍କ ଏକ ଗ୍ରୁପକୁ ଭେଟି ସେମାନଙ୍କ ସହ ମତ ବିନିମୟ କରିଥିଲେ । ଏହିପରି ପାଞ୍ଚଟି ମତ ବିନିମୟ କାର୍ଯ୍ୟକ୍ରମ ମଧ୍ୟରୁ ଏହା ଥିଲା ଦ୍ୱିତୀୟ ।


    ଏହି ମତ ବିନିମୟ କାର୍ଯ୍ୟକ୍ରମରେ ପଦାଧିକାରୀମାନେ ପ୍ରଶାସନ , ଶାସନ କ୍ଷେତ୍ରରେ ନବୀକରଣ , ବର୍ଯ୍ୟବସ୍ତୁ ପରିଚାଳନା , ନଦୀ ଏବଂ ପରିବେଶ ପ୍ରଦୂଷଣ , ବନୀକରଣ , ପରିଚ୍ଛନ୍ନତା , ଜଳବାୟୁ ପରିବର୍ତ୍ତନ , କୃଷି କ୍ଷେତ୍ରରେ ମୂଲ୍ୟ ସମ୍ବର୍ଦ୍ଧନ , ଶିକ୍ଷା ଏବଂ ଦକ୍ଷତା ବୃଦ୍ଧି ଉପରେ ପ୍ରଦର୍ଶନ ଆଧାରିତ ନିଜର ବିଚାର ରଖିଥିଲେ ।


    ପଦାଧିକାରୀମାନଙ୍କ ପର୍ଯ୍ୟବେକ୍ଷଣକୁ ଗ୍ରହଣ କରି ପ୍ରଧାନମନ୍ତ୍ରୀ ଗୁରୁତ୍ୱାରୋପ କରିଥିଲେ ଯେ , ଅଧିକାରୀମାନେ ସେମାନଙ୍କୁ କେବଳ ଫାଇଲ ମଧ୍ୟରେ ସୀମାବଦ୍ଧ କରି ରଖିବା ଉଚିତ ନୁହେଁ , ବରଂ ସେମାନେ ଗ୍ରହଣ କରାଯାଇଥିବା ନିଷ୍ପତ୍ତିର ଯଥାର୍ଥ ପ୍ରଭାବ ଅନୁଭବ କରିବା ପାଇଁ କ୍ଷେତ୍ରକୁ ଯିବା ଆବଶ୍ୟକ । ଏହି ପରିପ୍ରେକ୍ଷୀରେ ସେ 2001ରେ ଭୂମିକମ୍ପ ପରେ ଗୁଜରାଟର ପୁନଃନିର୍ମାଣ ପାଇଁ ପଦାଧିକାରୀମାନଙ୍କ ଅନୁଭବ ସମ୍ପର୍କରେ ସ୍ମରଣ କରିଥିଲେ ।


    ପ୍ରଧାନମନ୍ତ୍ରୀ କହିଲେ ଯେ ପଦାଧିକାରୀମାନେ କେବଳ ଏକ କର୍ତ୍ତବ୍ୟ ଭାବେ ସେମାନଙ୍କ କାମକୁ ଦେଖିବା ଉଚିତ ନୁହେଁ , ବରଂ ଦେଶରେ ଶାସନ କ୍ଷେତ୍ରରେ ଏକ ସକାରାତ୍ମକ ରୁପାନ୍ତରଣ ପାଇଁ ଏହାକୁ ଏକ ସୁଯୋଗ ଭାବେ ଦେଖିବା ଉଚିତ । ଶାସନ ପ୍ରକ୍ରିୟାର ସରଳୀକରଣ ଲାଗି ବୈଷୟିକ ଜ୍ଞାନର ବ୍ୟବହାର କରିବା ପାଇଁ ପ୍ରଧାନମନ୍ତ୍ରୀ ସେମାନଙ୍କୁ ପ୍ରବର୍ତ୍ତାଇ ଥିଲେ । ଭାରତର 100ଟି ସର୍ବାଧିକ ପଛୁଆ ଜିଲ୍ଲା ଉପରେ ଧ୍ୟାନ କେନ୍ଦ୍ରୀଭୁତ କରିବା ପାଇଁ ସେ ପଦାଧିକାରୀମାନଙ୍କୁ କହିଥିଲେ , ଯାହାଫଳରେ କି ବିଭିନ୍ନ ଉନ୍ନୟନ ପରିମାପକ କ୍ଷେତ୍ରରେ ଏମାନେ ଜାତୀୟ ସ୍ତରକୁ ଆସିପାରିବେ ।


    **********

    
    
    (Release ID: 1500739) Visitor Counter : 2