      ବେସାମରିକ ବିମାନ ଚଳାଚଳ ମନ୍ତ୍ରଣାଳୟ

      ଏୟାର ଇଣ୍ଡିଆର କ୍ଷତି ହ୍ରାସ ପାଇଁ ଗୃହୀତ ପଦକ୍ଷେପ
      Posted On: 01 AUG 2017 8:31PM by PIB Bhubaneshwar


    ଏୟାର ଇଣ୍ଡିଆର କାର୍ଯ୍ୟପ୍ରଣାଳୀ ଓ ଆର୍ଥିକ ପରିଚାଳନାରେ ସଂଶୋଧନ ନିମନ୍ତେ ସରକାର ପ୍ରତ୍ୟାବର୍ତ୍ତୀ ଯୋଜନା (TAP)/ଆର୍ଥିକ ପୁନର୍ଗଠନ ଯୋଜନା (FRP)କୁ ସ୍ୱୀକୃତି ପ୍ରଦାନ କରିଛନ୍ତି । TAP/FRP ମାଧ୍ୟମରେ 2021 ମସିହା ସୁଦ୍ଧା 30,231 କୋଟି ଟଙ୍କାର ଇକ୍ୱିଟି ପ୍ରବେଶ ପାଇଁ ବ୍ୟବସ୍ଥା ରହିଛି । ତେବେ କେତେକ ଧାର୍ଯ୍ୟ ଲକ୍ଷ୍ୟ ହାସଲ ଦ୍ୱାରା ହିଁ ଏହା ସମ୍ଭବପର ହେବ ବୋଲି ବେସାମରିକ ବିମାନ ଚଳାଚଳ ରାଷ୍ଟ୍ରମନ୍ତ୍ରୀ ଶ୍ରୀ ଜୟନ୍ତ ସିହ୍ନା ରାଜ୍ୟସଭାରେ ଏକ ଲିଖିତ ଉତ୍ତର ଦେଇ ପ୍ରକାଶ କରିଛନ୍ତି । TAP ମାଇଲଷ୍ଟୋନ ଆଧାରରେ କମ୍ପାନୀ ପରିଚାଳନା ଓ ଆର୍ଥିକ କ୍ଷେତ୍ରରେ ଯଥେଷ୍ଟ ପ୍ରଗତି ହାସଲ କରିଛି । ପ୍ରତ୍ୟାବର୍ତ୍ତୀ କାର୍ଯ୍ୟପନ୍ଥା ଅନୁସାରେ ସରକାରଙ୍କ ସାମଗ୍ରିକ ସହଯୋଗ ସହ କମ୍ପାନୀ ଖର୍ଚ୍ଚ କାଟ ଓ କ୍ଷତି କାଟ ଦିଗରେ ଅନେକ ଗୁଡିଏ କାର୍ଯ୍ୟକ୍ରମ ଆରମ୍ଭ କରିଛି । ସେଥି ମଧ୍ୟରେ ଏୟାର ଇଣ୍ଡିଆ, ଇଣ୍ଡିଆନ ଏୟାରଲାଇନ୍ସର ପଥ ସୁସଂଗତିକରଣ ଏବଂ ସମାନାନ୍ତର ରୁଟ ଅପରେସନର ଉଚ୍ଛେଦ, କେତେକ କ୍ଷତି ସହ୍ୟକାରୀ ରୁଟର ସୁସଂଗତିକରଣ, ନୂଆ ଫ୍ଲିଟର ଅଧିକ ଉପଯୋଗ ଯଦ୍ୱାରା ଅଧିକ ସିଟ୍ କିଲୋମିଟର ଉପଲବ୍ଧ (ASKMS) ହୋଇପାରିଛି । ଗତ ତିନି ବର୍ଷ ମଧ୍ୟରେ ଏୟାର ଇଣ୍ଡିଆ ନୂତନ ରୁଟ ପ୍ରବର୍ତ୍ତନ, ମନପସନ୍ଦର ସିଟ ଚୟନ, ସିଟମାନଙ୍କ ଫ୍ଲାସ ବିକ୍ରୟ ଆଦି ପଦକ୍ଷେପ ନେଇଥିବା ମନ୍ତ୍ରୀ ଶ୍ରୀ ସିହ୍ନା ଗୃହକୁ ଅବଗତ କରାଇଛନ୍ତି ।

    ***

    
    
    (Release ID: 1498429) Visitor Counter : 2