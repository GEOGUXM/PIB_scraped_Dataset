      ମାନବ ସମ୍ବଳ ବିକାଶ ମନ୍ତ୍ରଣାଳୟ

      ‘ସ୍ୱସ୍ଥ ବଚେ, ସ୍ୱସ୍ଥ ଭାରତ’ କାର୍ଯ୍ୟକ୍ରମର ଶୁଭାରମ୍ଭ କଲେ ମାନବ ସମ୍ବଳ ବିକାଶ ମନ୍ତ୍ରୀ
      12 ଲକ୍ଷରୁ ଅଧିକ ଛାତ୍ରଙ୍କ ପାଇଁ ପ୍ରସ୍ତୁତ ହେବ ଶାରୀରିକ ସ୍ୱାସ୍ଥ୍ୟ ଏବଂ ଫିଟନେସ ପ୍ରୋଫାଇଲ କାର୍ଡ

      Posted On: 21 AUG 2017 6:22PM by PIB Bhubaneshwar

    କେନ୍ଦ୍ରୀୟ ବିଦ୍ୟାଳୟର 12 ଲକ୍ଷରୁ ଅଧିକ ଛାତ୍ରଙ୍କ ପାଇଁ ଶାରୀରିକ ସ୍ୱାସ୍ଥ୍ୟ ଏବଂ ଫିଟନେସ ପ୍ରୋଫାଇଲ କାର୍ଡ ପ୍ରସ୍ତୁତ କରିବା ଲାଗି କେନ୍ଦ୍ରୀୟ ବିଦ୍ୟାଳୟ ସଙ୍ଗଠନର ଏକ ପଦକ୍ଷେପ ସ୍ୱରୂପ କୋଚିଠାରେ ‘ ସ୍ୱସ୍ଥ ବଚେ , ସ୍ୱସ୍ଥ ଭାରତ ’ କାର୍ଯ୍ୟକ୍ରମ ଆରମ୍ଭ କରାଯାଇଛି । କେନ୍ଦ୍ରୀୟ ମାନବ ସମ୍ବଳ ବିକାଶ ମନ୍ତ୍ରୀ ଶ୍ରୀ ପ୍ରକାଶ ଜାଭେଦକର ଆଲୁଭା ( କୋଚି ) ର କେଭିନାଡଠାରେ ଥିବା କେନ୍ଦ୍ରୀୟ ବିଦ୍ୟାଳୟରେ ଅନୁଷ୍ଠିତ ଏକ ଉତ୍ସବରେ ପ୍ରୋଫାଇଲ କାର୍ଡର ଉନ୍ମୋଚନ କରିଥିଲେ ।


    ଦେଶର ଶିକ୍ଷା କ୍ଷେତ୍ରକୁ ସୁଦୃଢ଼ କରିବା ମୋଦୀ ସରକାରଙ୍କ ଲକ୍ଷ୍ୟ ବୋଲି ଶ୍ରୀ ପ୍ରକାଶ ଜାଭେଦକର ପ୍ରକାଶ କରିଥିଲେ । ସମସ୍ତଙ୍କ ପାଇଁ ଗୁଣାତ୍ମକ ଶିକ୍ଷା ନିଶ୍ଚିତ କରିବା ମଧ୍ୟ ସରକାରଙ୍କ ଲକ୍ଷ୍ୟ । ଅନ୍ୟ ରାଜ୍ୟମାନଙ୍କରେ ଥିବା କେନ୍ଦ୍ରୀୟ ବିଦ୍ୟାଳୟ ଗୁଡ଼ିକ ତୁଳନାରେ କେରଳରେ ଥିବା କେନ୍ଦ୍ରୀୟ ବିଦ୍ୟାଳୟ ଗୁଡ଼ିକ ଅଧିକ ଗୁଣାତ୍ମକତା ପ୍ରକାଶ କରିଥା ’ ନ୍ତି । ଘରର ବିଭିନ୍ନ କାର୍ଯ୍ୟରେ ପିଲାମାନଙ୍କୁ ସମ୍ମିଳିତ କରାଇବା ନିମନ୍ତେ ଏକ ପଦ୍ଧତି ଆବଶ୍ୟକ ବୋଲି ମନ୍ତ୍ରୀ ମତ ଦେଇଥିଲେ ।


    କାର୍ଯ୍ୟକ୍ରମର ଅଂଶବିଶେଷ ସ୍ୱରୂପ କେନ୍ଦ୍ରମନ୍ତ୍ରୀ କେନ୍ଦ୍ରୀୟ ବିଦ୍ୟାଳୟର ଛାତ୍ରଛାତ୍ରୀ ମାନଙ୍କ ସହିତ ମତ ବିନିମୟ କରିଥିଲେ । କାର୍ଯ୍ୟକ୍ରମରେ ଯୋଗଦାନ କରିଥିବା ଅନ୍ୟ ଗଣମାନ୍ୟ ବ୍ୟକ୍ତିଙ୍କ ମଧ୍ୟରେ ଥିଲେ ଜିଲ୍ଲାପାଳ ଶ୍ରୀ ମହମ୍ମଦ ୱାଇ ସଫିରୁଲା ଏବଂ କେନ୍ଦ୍ରୀୟ ବିଦ୍ୟାଳୟର ଅତିରିକ୍ତ କମିଶନର ଶ୍ରୀ ୟୁଏନ ଖାୱାରେ । ପିଲାମାନଙ୍କ ଦ୍ୱାରା ‘ ସୁସ୍ଥ ପିଲା , ସୁସ୍ଥ ଭାରତ ’ ର ପ୍ରଦର୍ଶନ ଏବଂ ଯୋଗ କାର୍ଯ୍ୟକ୍ରମ ଅନୁଷ୍ଠିତ ହୋଇଥିଲା ।


    ‘ ସ୍ୱସ୍ଥ ବଚେ , ସ୍ୱସ୍ଥ ଭାରତ ’ କାର୍ଯ୍ୟକ୍ରମ ଦ୍ୱାରା ସମସ୍ତ ବୟସ୍କ ବର୍ଗ ଏବଂ ଭିନ୍ନଭିନ୍ନ ସାମର୍ଥ୍ୟ ବିଶିଷ୍ଟ ପିଲାମାନଙ୍କ ପାଇଁ ବ୍ୟାପକ ରିପୋର୍ଟ କାର୍ଡ ପ୍ରସ୍ତୁତ କରାଯିବ । ଛାତ୍ରଛାତ୍ରୀ , ଶିକ୍ଷକ ଓ ପିତାମାତାଙ୍କୁ ଭଲ ସ୍ୱାସ୍ଥ୍ୟ ଓ ଫିଟନେସର ଗୁରୁତ୍ୱ ସମ୍ବନ୍ଧରେ ସଚେତନ କରିବା ଏବଂ ପ୍ରତ୍ୟେକ ଦିନ 60 ମିନିଟର ଖେଳ ପାଇଁ ସେମାନଙ୍କୁ ଉତ୍ସାହିତ କରିବା ଏହି କାର୍ଯ୍ୟକ୍ରମର ଉଦ୍ଦେଶ୍ୟ । ଛାତ୍ରମାନଙ୍କ ମଧ୍ୟରେ ଅଲିମ୍ପିକ୍ସ ଏବଂ ପାରାଲିମ୍ପିକ୍ସର ମୂଲ୍ୟବୋଧ ସଞ୍ଚାର କରିବା ପାଇଁ ମଧ୍ୟ ଏହି କାର୍ଯ୍ୟକ୍ରମ ପ୍ରଜୁଯ୍ୟ ।


    ପିଲାମାନଙ୍କ ମଧ୍ୟରେ ସେମାନଙ୍କର ଶୈଶବକୁ ଫେରାଇ ଆଣିବା , ଶାରୀରିକ କାର୍ଯ୍ୟକଳାପ ଓ ଖେଳକୁଦକୁ ଶିକ୍ଷାର ଏକ ଅଭିନ୍ନ ଅଙ୍ଗ କରିବା , ବିଭିନ୍ନ କ୍ରୀଡ଼ାରେ ଉତ୍କୃଷ୍ଟ ପ୍ରଦର୍ଶନ କରୁଥିବା ଖେଳାଳିମାନଙ୍କୁ ଉତ୍ସାହିତ କରିବା , ତଥ୍ୟ ଗ୍ରହଣ ଓ ବିଶ୍ଳେଷଣ ପାଇଁ ଜ୍ଞାନକୌଶଳର ବ୍ୟବହାର ଏବଂ ବିଦ୍ୟାଳୟ , ପିତାମାତା ଓ ଶିକ୍ଷକଙ୍କୁ ଏହା ଉପଲବ୍ଧ କରାଇବା ମଧ୍ୟ ଏହି କାର୍ଯ୍ୟକ୍ରମର ଉଦ୍ଦେଶ୍ୟ ।


    *********

    
    
    (Release ID: 1500368) Visitor Counter : 2