      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ଏନଜିଓମାନଙ୍କ ବାର୍ଷିକ ରିପୋର୍ଟ ପୈଠ
      Posted On: 01 AUG 2017 6:47PM by PIB Bhubaneshwar


    2011 ଠାରୁ 2016 ପର୍ଯ୍ୟନ୍ତ ବିଭିନ୍ନ ଆର୍ଥିକ ବର୍ଷର ବାର୍ଷିକ ଆୟବ୍ୟୟ ହିସାବ ସରକାରଙ୍କୁ ଦେଇନଥିବାରୁ ପ୍ରାୟ 6000 ସ୍ୱେଚ୍ଛାସେବୀ ସଂଗଠନ (NGO)ଙ୍କୁ କାରଣ ଦର୍ଶାଅ ନୋଟିସ ଜାରି କରାଯାଇଛି । ଏହିସବୁ ଏନଜିଓମାନଙ୍କ ସମ୍ପର୍କରେ ବିସ୍ତୃତ ବିବରଣୀ ସ୍ୱରାଷ୍ଟ୍ର ମନ୍ତ୍ରଣାଳୟର ୱେବସାଇଟ www.fcraonline.nic.inରେ ଉପଲବ୍ଧ ବୋଲି ସ୍ୱରାଷ୍ଟ୍ର ରାଷ୍ଟ୍ରମନ୍ତ୍ରୀ ଶ୍ରୀ କିରଣ ରିଜିତୁ ଲୋକସଭାରେ ପ୍ରକାଶ କରିଛନ୍ତି । ପ୍ରଶ୍ନୋତ୍ତର କାଳରେ ଏକ ଲିଖିତ ଉତ୍ତର ଦେଇ ଶ୍ରୀ ରିଜିଜୁ କହିଛନ୍ତି ଯେ ଏଫସିଆରଏ, 2010ର ବ୍ୟବସ୍ଥା ଏବଂ ସେଥିରେ ଥିବା ନିୟମାବଳୀ ଅନୁସାରେ, ଏଫସିଆରଏ, 2010 ଆଧାରରେ ବିଦେଶୀ ଅର୍ଥ ଗ୍ରହଣ କରୁଥିବା ପ୍ରତ୍ୟେକ ବ୍ୟକ୍ତି, ନିଜ ସ୍ୱାକ୍ଷର ସହ ଅଥବା ଡିଜିଟାଲ ସ୍ୱାକ୍ଷରଯୁକ୍ତ ଆୟବ୍ୟୟ ହିସାବ ଫର୍ଦ୍ଦର ବିବରଣୀ ସରକାରଙ୍କ ନିକଟରେ ପୈଠ କରିବାକୁ ବାଧ୍ୟ । ଏହି ବିବରଣୀରେ ପ୍ରତ୍ୟେକ ଆର୍ଥିକ ବର୍ଷର ଅର୍ଥ ଗ୍ରହଣ ଓ ପ୍ରଦାନ ସମ୍ପର୍କୀତ ହିସାବ ଓ ବାଲାନ୍ସସିଟି ରହିଥିବା ବାଂଛନୀୟ ଏବଂ ପ୍ରତି ଆର୍ଥିକ ବର୍ଷ ଶେଷ ହେବାର ନଅ ମାସ ମଧ୍ୟରେ ତାହା ଦେବା ଜରୁରୀ । ଏନଜିଓମାନେ ସେମାନଙ୍କ ବାର୍ଷିକ ବିବରଣୀରେ ବିଦେଶରୁପ୍ରାପ୍ତ ପାଣ୍ଠିର ସଂଗ୍ରହ ଓ ଉପଯୋଗ ସଂକ୍ରାନ୍ତ ବିସ୍ତୃତ ବିବରଣୀ ଦେଇଥାନ୍ତି । ତାହା ଏଫସିଆରଏ 2016ର ନିୟମାବଳୀ ଅନୁସାରେ ପରୀକ୍ଷା ଓ ମନିଟର କରାଯାଇଥାଏ ବୋଲି ଶୀ ରିଜିଜୁ ଗୃହକୁ ଅବଗତ କରାଇଛନ୍ତି ।
    
    *********

    
    
    (Release ID: 1498405) Visitor Counter : 2