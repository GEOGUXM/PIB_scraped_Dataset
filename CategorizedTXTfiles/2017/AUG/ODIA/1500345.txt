      କୃଷି ଓ କୃଷକ କଲ୍ୟାଣ ମନ୍ତ୍ରଣାଳୟ

      ଭାରତ ଛାଡ଼ ଆନ୍ଦୋଳନର 75 ବର୍ଷ ପୂର୍ତ୍ତି ଅବସରରେ ଦେଶବ୍ୟାପୀ ‘ସଂକଳ୍ପରୁ ସିଦ୍ଧି’ କାର୍ଯ୍ୟକ୍ରମ
      • 578 କୃଷି ବିଜ୍ଞାନ କେନ୍ଦ୍ର, 29 ଭାରତୀୟ କୃଷି ଗବେଷଣା ପ୍ରତିଷ୍ଠାନ/ରାଜ୍ୟ କୃଷି ବିଶ୍ୱବିଦ୍ୟାଳୟ ଏବଂ 53 ଆତ୍ମା ପ୍ରତିଷ୍ଠାନରେ ଆୟୋଜିତ ହେବ

      Posted On: 21 AUG 2017 4:58PM by PIB Bhubaneshwar

    ଭାରତ ଛାଡ଼ ଆନ୍ଦୋଳନର 75 ବର୍ଷ ପୂର୍ତ୍ତି ଅବସରରେ ସାରା ଦେଶରେ ‘ ସଂକଳ୍ପରୁ ସିଦ୍ଧି ’ କାର୍ଯ୍ୟକ୍ରମ ଆୟୋଜନ କରାଯାଉଛି । ଏହି ଅବସରରେ କୃଷି ଏବଂ କୃଷକ କଲ୍ୟାଣ ମନ୍ତ୍ରଣାଳୟ ଏହି କାର୍ଯ୍ୟକ୍ରମକୁ 578 ଟି କୃଷି ବିଜ୍ଞାନ କେନ୍ଦ୍ର , 29 ଟି ଭାରତୀୟ କୃଷି ଗବେଷଣା ପ୍ରତିଷ୍ଠାନ / ରାଜ୍ୟ କୃଷି ବିଶ୍ୱବିଦ୍ୟାଳୟ ଏବଂ 53 ଆତ୍ମା ପ୍ରତିଷ୍ଠାନ ଦ୍ୱାରା 19 ରୁ 30 ଅଗଷ୍ଟ , 2017 ମଧ୍ୟରେ ଆୟୋଜନ କରିବା ଲାଗି ଯୋଜନା ପ୍ରସ୍ତୁତ କରିଛି । 20 ଅଗଷ୍ଟ , 2017 ପର୍ଯ୍ୟନ୍ତ 18ଟି ରାଜ୍ୟ ଯେଉଁଥିରେ ପଞ୍ଜାବ , ହିମାଚଳ ପ୍ରଦେଶ , ରାଜସ୍ଥାନ , ହରିଆଣା , ଉତ୍ତରପ୍ରଦେଶ , ବିହାର , ଆଣ୍ଡାମାନ ଏବଂ ନିକୋବର , ଓଡ଼ିଶା , ତାମିଲନାଡ଼ୁ , ତେଲଙ୍ଗାନା , କେରଳ , ମଧ୍ୟପ୍ରଦେଶ , ଛତିଶଗଡ଼ , ନାଗାଲାଣ୍ଡ , ମେଘାଳୟ , ମଣିପୁର , ମହାରାଷ୍ଟ୍ର ଏବଂ ଗୁଜରାଟ ରାଜ୍ୟର 32 ଟି ସ୍ଥାନରେ ଏହି କାର୍ଯ୍ୟକ୍ରମ ଆୟୋଜନ କରାଯାଉଛି ।


    ଏହି କାର୍ଯ୍ୟକ୍ରମ ଆୟୋଜନ ସମୟରେ କୃଷକଙ୍କୁ ଚଳଚ୍ଚିତ୍ର ପ୍ରଦର୍ଶିତ କରାଯାଉଛି । ଯେଉଁଥିରେ ବର୍ଷ 2022 ପର୍ଯ୍ୟନ୍ତ କୃଷକଙ୍କ ଆୟ ଦୁଇଗୁଣା କରିବା ଲାଗି ପ୍ରଧାନମନ୍ତ୍ରୀଙ୍କ ବାର୍ତ୍ତା ରହିଛି । ଏହାପରେ ସମସ୍ତ ପ୍ରତିଭାଗୀମାନଙ୍କୁ ସଂକଳ୍ପରୁ ସିଦ୍ଧିର ଶପଥ ପାଠ କରାଯାଉଛି ଓ କୃଷି ବିଶେଷଜ୍ଞ ମାନେ ସେମାନଙ୍କ ଅଭିଭାଷଣ ରଖୁଛନ୍ତି । ଏହି ଅବସରରେ ପ୍ରତିଭାଗୀମାନଙ୍କୁ ପ୍ରେରଣା ଦେବା ଲାଗି ଦେଶଭକ୍ତି ସମ୍ବନ୍ଧୀୟ ଚଳଚ୍ଚିତ୍ର ଦେଖାଯାଉଛି । ବର୍ତ୍ତମାନ ସୁଦ୍ଧା ଏହି କାର୍ଯ୍ୟକ୍ରମରେ 33 ଜଣ ମନ୍ତ୍ରୀ / ସାଂସଦ / ବିଧାୟକ ଭାଗ ନେଇଛନ୍ତି । ଏଥିରେ ବହୁ ସଂଖ୍ୟାରେ କୃଷକ , ସାମାଜିକ କର୍ମୀ ଏବଂ ବିଭିନ୍ନ ସଂଗଠନ ଭାଗ ନେଉଛନ୍ତି ।


    ***********

    
    
    (Release ID: 1500345) Visitor Counter : 4