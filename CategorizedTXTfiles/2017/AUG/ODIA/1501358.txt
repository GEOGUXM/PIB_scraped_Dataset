      ଗୃହ ନିର୍ମାଣ ଓ ସହରାଞ୍ଚଳ ଦାରିଦ୍ର୍ୟ ଦୂରୀକରଣ ମନ୍ତ୍ରଣାଳୟ

      ସିପିଡବ୍ଲ୍ୟୁଡିର ଡିଜିଟାଲକରଣ
      ଇ-ମେଜରମେଣ୍ଟ ଦ୍ୱାରା ବ୍ୟୟ ଏବଂ ପ୍ରକଳ୍ପ କାର୍ଯ୍ୟର ଅନଲାଇନ ତଦାରଖ
      • ବାର୍ଷିକ 20,000 କୋଟି ଟଙ୍କାର ଅନଲାଇନ୍ କାରବାର
      • ସଂପୂର୍ଣ୍ଣ ଡିଜିଟାଲକରଣ ହେବାରେ ପ୍ରଥମ ବେସାମରିକ କ୍ଷେତ୍ରୀୟ ପ୍ରତିଷ୍ଠାନ
      Posted On: 30 AUG 2017 4:43PM by PIB Bhubaneshwar


    କେନ୍ଦ୍ର ସରକାରଙ୍କ ପ୍ରମୁଖ ନିର୍ମାଣ ବିଭାଗ , କେନ୍ଦ୍ର ପୂର୍ତ ବିଭାଗ ( CPWD ) ରେ ବୃହତ ଡିଜିଟାଲକରଣ ହୋଇଛି । ବାର୍ଷିକ ଇଲେକ୍ଟ୍ରୋନିକ ମାଧ୍ୟମରେ 20 ହଜାର କୋଟି ଟଙ୍କା ପଇଠ ହୋଇଛି । ଚଳିତ ମାସ ଠାରୁ ଡିଜିଟାଲ୍ ପେମେଣ୍ଟକୁ ସୁନିଶ୍ଚିତ କରିବା ଉଦ୍ଦେଶ୍ୟରେ ଗୋଟିଏ ସମନ୍ୱିତ ପୋର୍ଟାଲରେ 400 କ୍ଷେତ୍ରୀୟ କାର୍ଯ୍ୟାଳୟକୁ ନେଟୱାର୍କିଂ ମାଧ୍ୟମରେ ସଂଯୋଗ କରି ଏହି ସଫଳତା ହାସଲ କରାଯାଇପାରିଛି । ଏହାଦ୍ୱାରା ସିପିଡବ୍ଲ୍ୟୁଡି ବେସାମରିକ ମନ୍ତ୍ରଣାଳୟ ସ୍ତରରେ ପ୍ରଥମ ସଂସ୍ଥା ଭାବେ କ୍ଷେତ୍ରୀୟ ସ୍ତରରେ ଡିଜିଟାଲକରଣ କରିପାରିଛି ।


    ସାରା ଦେଶରେ ସିପିଡବ୍ଲ୍ୟୁଡି ପକ୍ଷରୁ 25,000 ପ୍ରକଳ୍ପ କାର୍ଯ୍ୟକାରୀ କରାଯାଉଛି । ଏହି ପ୍ରକଳ୍ପଗୁଡ଼ିକ ପାଇଁ ବାର୍ଷିକ 20 ହଜାର କୋଟି ଟଙ୍କାର ଡିଜଟାଲ୍ ମେମେଣ୍ଟ ଉପାନ୍ତ , ପାର୍ବତ୍ୟ ଏବଂ ଉତ୍ତରପୂର୍ବାଂଚଳରେ ଥିବା 400 କ୍ଷେତ୍ର କାର୍ଯ୍ୟାଳୟ ମାଧ୍ୟମରେ କରାଯାଇଛି । ନୂଆ ଡିଜିଟାଲ ପେମେଂଟ ମୋଡ ଜରିଆରେ 6 ଲକ୍ଷ କାରବାରକୁ ଅନ୍ତର୍ଭୂକ୍ତ କରାଯାଇଛି । ଗୃହ ଏବଂ ସହରାଂଚଳ ବିକାଶ ମନ୍ତ୍ରଣାଳୟ ଅଧୀନ ଚିଫ୍ କଂଟ୍ରୋଲର ଅଫ୍ ଏକାଉଂଟ୍ସ ( CCA ) ଙ୍କ କାର୍ଯ୍ୟାଳୟ ସିପିଡବ୍ଲୁଡି ପାଇଁ ଏହି ସ୍ୱତନ୍ତ୍ର ସାଧାରଣ ଆର୍ଥିକ ପରିଚାଳନା ( PFMS ) କରିଛି ।


    ଗୃହ ଏବଂ ସହରାଞ୍ଚଳ ବିକାଶ ମନ୍ତ୍ରଣାଳୟର ସଚିବ ଶ୍ରୀ ଦୁର୍ଗାଶଙ୍କର ମିଶ୍ର ଓ ସିସିଏ ଶ୍ରୀ ଶ୍ୟାମ ଦୁବେ ଏହି ଅନଲାଇନ୍ ପଇଠ ପ୍ରଣାଳୀ ବିଷୟରେ ସୂଚନା ଦେଇ କହିଥିଲେ ଯେ ଏହାଦ୍ୱାରା ସାରା ଦେଶରେ କାର୍ଯ୍ୟକାରୀ ହେଉଥିବା 25,000 ପରିଯୋଜନାର ଖର୍ଚ୍ଚ ବାସ୍ତବିକ ସମୟରେ ତଦାରଖ କରାଯାଇପାରିବ । ସେ କହିଥିଲେ ଯେ ଯେହେତୁ ରାଜକୋଷରୁ ଅର୍ଥରାଶି ଜାରି କରିବା କାର୍ଯ୍ୟର ପ୍ରଗତି ସହିତ ଜଡ଼ିତ ଅଟେ ସେଥିପାଇଁ ଡିଜିଟାଲ୍ ପରିଶୋଧ ଦ୍ୱାରା ପାଣ୍ଠିର କୁଶଳ ଉପଯୋଗ ସୁନିଶ୍ଚିତ ହୋଇଥାଏ ।


    ଅନ୍ୟ ଏକ ପଦକ୍ଷେପ ସ୍ୱରୂପ ସିପିଡବ୍ଲ୍ୟୁଡି ନିମନ୍ତେ ଇଲେକ୍ଟ୍ରୋନିକ ମାପକ ବୁକ୍ ( e-MB ) କୁ ମଧ୍ୟ ପ୍ରସ୍ତୁତ କରାଯାଇଛି । ଯାହାଦ୍ୱାରା ଠିକାଦାରମାନଙ୍କ ସହିତ ହୋଇଥିବା ବୁଝାମଣାର ଅବଧି ଅନୁଯାୟୀ କାର୍ଯ୍ୟର ପ୍ରଗତି ବିଷୟରେ ଅନଲାଇନ୍ ସୂଚନା ଦିଆଯାଇପାରିବ , ଯାହା ଆଧାରରେ ପରିଶୋଧ କରାଯିବ । ଆସନ୍ତା ମାସର ପହିଲାରୁ ଇ - ଏମ୍ବିକୁ ବାଧ୍ୟତାମୂଳକ କରିଦିଆଯିବ ଯାହାଦ୍ୱାରା ସମସ୍ତ କ୍ଷେତ୍ରୀୟ କାର୍ଯ୍ୟାଳୟ ଦ୍ୱାରା ଲେଖା ରିପୋର୍ଟ ଦେବା ବନ୍ଦ ହୋଇଯିବ ।


    ଶ୍ରୀ ଦୁର୍ଗା ଶଙ୍କର ମିଶ୍ର ସିପିଡବ୍ଲ୍ୟୁଡି ଏବଂ ସିସିଏକୁ ପ୍ରଭାବୀ ଢଙ୍ଗରେ ତଦାରଖ କରିବା ଲାଗି କାର୍ଯ୍ୟର ପ୍ରଗତିକୁ ଜିଓ - ଟ୍ୟାଗିଂ ସୁନିଶ୍ଚିତ କରିବା ଲାଗି ନିର୍ଦ୍ଦେଶ ଦେଇଛନ୍ତି ।


    ପିଏଫ୍ଏମଏସ୍ ଇଲେକ୍ଟ୍ରୋନିକ ପଇଠ ପ୍ରକ୍ରିୟା , ପାଣ୍ଠିର ପ୍ରବାହ ଉପରେ ନଜର ରଖିବା , ତଦାରଖ , ଆକାଉଂଟ୍ , ପୁନଃସ୍ଥାପନ ଏବଂ ରିପୋର୍ଟିଂ ଆଦି ନିମନ୍ତେ ଏକ ଉପାୟ ଅଟେ ।


    ଗୃହ ଏବଂ ସହରାଞ୍ଚଳ ବିକାଶ ମନ୍ତ୍ରଣାଳୟ ଅକ୍ଟୋବର 2015 ରୁ ପିଏଫ୍ଏମ୍ଏସ୍ ଉପାୟକୁ ଆପଣାଇଛି , ଯାହା ଜରିଆରେ 34,000 କୋଟି ଟଙ୍କାର ଆବଂଟନ ଇଲେକ୍ଟ୍ରୋନିକ ମାଧ୍ୟମରେ ସ୍ଥାନାନ୍ତର କରାଯାଇଛି । ଏବେ ସିପିଡବ୍ଲ୍ୟୁଡି ଡିଜିଟାଲ୍ ହେବା ଦ୍ୱାରା ମନ୍ତ୍ରଣାଳୟ ଏବଂ ସିପିଡବ୍ଲ୍ୟୁଡିର ଇ - ପଇଠ 2017-18 ରେ ପାଖାପାଖି 60,000 କୋଟି ଟଙ୍କା ହେବ । ସିପିଡବ୍ଲ୍ୟୁଡିରେ କାର୍ଯ୍ୟ ଅର୍ପଣ ଏବଂ ଆର୍ଥିକ କ୍ଷମତା ନିମନ୍ତେ ଏକ ଭିନ୍ନ ଯୋଜନା ରହିଛି ସେଥିପାଇଁ ଅନଲାଇନ୍ କାରବାର ନିମନ୍ତେ ଏକ ସ୍ୱତନ୍ତ୍ର ପିଏଫଏମଏସ୍ ଇ - ମଡ୍ୟୁଲର ଆବଶ୍ୟକତା ରହିଛି ।


    ************

    
    
    (Release ID: 1501358) Visitor Counter : 2