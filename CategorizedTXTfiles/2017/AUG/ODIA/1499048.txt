      ଅର୍ଥ ମନ୍ତ୍ରଣାଳୟ

      ବୟସ୍କଙ୍କ ପାଇଁ ପେନସନ ଯୋଜନା
      Posted On: 08 AUG 2017 7:12PM by PIB Bhubaneshwar


    60 ବର୍ଷ କିମ୍ବା ତଦୁର୍ଦ୍ଧ ବୟସ୍କ ଲୋକମାନଙ୍କୁ ସାମାଜିକ ସୁରକ୍ଷା ପ୍ରଦାନ କରିବା ଲାଗି କେନ୍ଦ୍ର ସରକାର ‘ ପ୍ରଧାନମନ୍ତ୍ରୀ ବ୍ୟୟ ବନ୍ଦନା ଯୋଜନା ’( PMVVY ) ଆରମ୍ଭ କରିଛନ୍ତି । ଭାରତୀୟ ଜୀବନ ବୀମା ନିଗମ ( LIC ) କୁ ସରକାରୀ ଗ୍ୟାରେଂଟି ଆଧାର କରି ନିବେଶ ରାଶି ଉପରେ ସରକାର ବରିଷ୍ଠ ନାଗରିକମାନଙ୍କୁ ସୁନିଶ୍ଚିତ ପେନସନ / ରିଟର୍ଣ୍ଣ ସୁବିଧା ଆକାରରେ ଆୟ ସୁରକ୍ଷା ଦେଉଛନ୍ତି ।


    ଏହି ଯୋଜନାରେ ଦଶବର୍ଷ ପର୍ଯ୍ୟନ୍ତ ମାସିକ 8 % ସୁନିଶ୍ଚିତ ରିଟର୍ଣ୍ଣର ସୁବିଧା ରହିଛି । ମେ 3 , 2018 ପର୍ଯ୍ୟନ୍ତ ଏହି ଯୋଜନାରେ ବରିଷ୍ଠ ନାଗରିକମାନେ ସାମିଲ୍ ହୋଇପାରିବେ ।


    ପିଲିସି କ୍ରୟ କରିବା ସମୟରେ ଉପଭୋକ୍ତା ଚୟନ କରିଥିବା ଅବଧି ମାସିକ / ତ୍ରୈମାସିକ / ଷାଣ୍ମାସିକ / ବାର୍ଷିକ ସମୟ ଆଧାରରେ 10ବର୍ଷର ଅବଧି ବିଶିଷ୍ଟ ପଲିସିର ପ୍ରତ୍ୟେକ ପିରିୟଡ୍ ଶେଷରେ ଉପଭୋକ୍ତାଙ୍କୁ ପେନସନ୍ ଯୋଗାଇ ଦିଆଯିବ ।


    ଏହି ଯୋଜନା ଅଧୀନରେ ମାସିକ 1 ହଜାର ଟଙ୍କା ପେନସନ୍ ପାଇବା ଲାଗି ସର୍ବନିମ୍ନ କ୍ରୟ ସୀମା 1,50,000 /- ରଖାଯାଇଛି ଏବଂ ମାସିକ 5ହଜାର ଟଙ୍କା ପେନସନ୍ ପାଇବା ଲାଗି ସର୍ବାଧିକ କ୍ରୟ ସୀମା 7,50,000 /- ଟଙ୍କା ରଖାଯାଇଛି । ଏହି ଯୋଜନାକୁ ବସ୍ତୁ ଏବଂ ସେବା କର ଠାରୁ ମୁକ୍ତ ରଖାଯାଇଛି ।


    ଏହି ଯୋଜନା ସମ୍ପର୍କରେ ଜାତୀୟ ଏବଂ ଆଂଚଳିକ ଗଣମାଧ୍ୟମରେ ବ୍ୟାପକ ବିଜ୍ଞାପନ ପ୍ରକାଶ କରାଯାଇଛି ଏବଂ ପ୍ରଚାରପତ୍ର , ହୋର୍ଡିଂ , ଫ୍ଲେକ୍ସ ବୋର୍ଡ ଏବଂ ଏଲଆଇସି ୱେବସାଇଟ୍ ଜରିଆରେ ଯୋଜନାର ପ୍ରଚାରପ୍ରସାର କରାଯାଇଛି ।


    ଆଜି ରାଜ୍ୟ ସଭାରେ ଏକ ଲିଖିତ ପ୍ରଶ୍ନର ଉତ୍ତର ଦେଇ ଅର୍ଥ ରାଷ୍ଟ୍ରମନ୍ତ୍ରୀ ଶ୍ରୀ ସନ୍ତୋଷ କୁମାର ଗଙ୍ଗୱାର ଏହି ସୂଚନା ଦେଇଛନ୍ତି ।


    **********

    
    
    (Release ID: 1499048) Visitor Counter : 2