      କୃଷି ଓ କୃଷକ କଲ୍ୟାଣ ମନ୍ତ୍ରଣାଳୟ

      ଶୀତଳ ଶୃଙ୍ଖଳ ବିକାଶ
      Posted On: 01 AUG 2017 6:07PM by PIB Bhubaneshwar


    ଅମଳ ପରର ପରିଚାଳନା ସହିତ ଉଦ୍ୟାନ କୃଷିର ବିକାଶ ପାଇଁ ସରକାର ସମନ୍ୱିତ ଉଦ୍ୟାନ କୃଷି ବିକାଶ ମିଶନ ପ୍ରଣୟନ କରୁଛନ୍ତି । ଏହି ମିଶନ ଅନ୍ତର୍ଗତ ସମସ୍ତ ପ୍ରାସଙ୍ଗିକ ଭିତ୍ତିଭୂମିର ବିକାଶ ପାଇଁ ସହାୟତା ପ୍ରଦାନ କରାଯାଉଛି । ଏଗୁଡ଼ିକ ମଧ୍ୟରେ ରହିଛି ପ୍ୟାକ ହାଉସ, ପ୍ରି କୁଲିଂ ୟୁନିଟ, ଷ୍ଟେଜିଂ କୋଲ୍ଡ ଷ୍ଟୋରେଜ, ନିୟନ୍ତ୍ରକ ପରିବେଶ ସଂରକ୍ଷକ (ସିଏ), ରିଫର ଭ୍ୟାନ୍ସ, ପ୍ରାଥମିକ/ମୋବାଇଲ ପ୍ରୋସେସିଂ ୟୁନିଟ ଏବଂ ରାଇପେନିଂ ଚେମ୍ବରର ପ୍ରତିଷ୍ଠା ଇତ୍ୟାଦି । ଏହାଫଳରେ ଲଜିଷ୍ଟିକ ସମନ୍ୱୟ ହୋଇପାରିବା ସହ ମୋଟ ଯୋଗାଣ ଶୃଙ୍ଖଳରୁ କ୍ଷତି ହ୍ରାସ କରାଯିବାର ଲକ୍ଷ୍ୟ ସାଧିତ ହେବ ଏବଂ ସେମାନଙ୍କର ଉତ୍ପାଦର ଉପଯୁକ୍ତ ମୂଲ୍ୟ ପାଇବା ନେଇ ବଜାରର ସହାୟତା ନେବାରେ କୃଷକମାନଙ୍କୁ ସମର୍ଥ କରାଇବ ।
    
    ଏହାର ଅବୟବ ଉଦ୍ୟୋଗ, ଘରୋଇ କମ୍ପାନୀ, ସମବାୟ ସମିତି ଓ କୃଷକ ଗୃପ ଆଦି ମାନଙ୍କ ମଧ୍ୟରେ ଚାହିଦା/ ଉଦ୍ୟୋଗ ଦ୍ୱାରା ପରିଚାଳିତ ହେବ । ବ୍ୟବସାୟିକ କାର୍ଯ୍ୟଧାରା ମାଧ୍ୟମରେ ଏହା ପରିଚାଳିତ ହେବ ଯେଉଁଥିରେ କି ସାଧାରଣ କ୍ଷେତ୍ର ପାଇଁ ଶତକଡା 35 ପ୍ରତିଶତ ସହାୟତା ଏବଂ ପାର୍ବତ୍ୟାଞ୍ଚଳ ଓ ତାଲିଭାଭୁକ୍ତ କ୍ଷେତ୍ର ପାଇଁ ଶତକଡା 50 ପ୍ରତିଶତ କ୍ରେଡିଟ ଯୁକ୍ତ ଏବଂ ଫେରସ୍ତ ସମାପ୍ତ ସବସିଡ ଭାବେ ଉପଲବ୍ଧ ହେବ ।
    
    ବାର୍ଷିକ କାର୍ଯ୍ୟ ଯୋଜନା ଆଧାରରେ ଏମଆଇଡିଏଚ ଅଧୀନରେ ରାଜ୍ୟବ୍ୟାପୀ ଆବଣ୍ଟନ କରାଯିବ । ଶୀତଳ ଶୃଙ୍ଖଳ ବିକାଶ ସହିତ ଅମଳ ପର ପରିଚାଳନା ପାଇଁ ଏମଆଇଡିଏଚ ଅଧୀନରେ ଶତକଡା 35 ପ୍ରତିଶତରୁ 40 ପ୍ରତିଶତ ଆବଣ୍ଟନ କରିବା ପାଇଁ ରାଜ୍ୟମାନଙ୍କୁ ଉପଦେଶ ପ୍ରଦାନ କରାଯାଇଛି । ଚଳିତ ବର୍ଷ ଏମଆଇଡିଏଚ ଅଧୀନରେ ମହାରାଷ୍ଟ୍ରକୁ 14829 ଲକ୍ଷ ଟଙ୍କା ପ୍ରଦାନ କରାଯାଇଛି । ଏଥିରେ ଶୀତଳ ଶୃଙ୍ଖଳ ସମେତ 5135 ଲକ୍ଷ ଟଙ୍କାର ଅମଳ ପର ଭିତ୍ତିଭୂମି ବିକାଶ ସମ୍ମିଳିତ ରହିଛି ।
    
    ଆଜି ଲୋକସଭାରେ ଏକ ପ୍ରଶ୍ନର ଲିଖିତ ଉତ୍ତରରେ କୃଷି ଓ କୃଷକ କଲ୍ୟାଣ ରାଷ୍ଟ୍ରମନ୍ତ୍ରୀ ଶ୍ରୀ ପୁରୁଷୋତ୍ତମ ରୁପାଲା ଏହି ସୂଚନା ପ୍ରଦାନ କରିଛନ୍ତି ।

    
    
    (Release ID: 1498353) Visitor Counter : 4