      ସ୍ୱାସ୍ଥ୍ୟ ଓ ପରିବାର ମନ୍ତ୍ରଣାଳୟ

      ସଂପୂର୍ଣ୍ଣ ଟୀକାକରଣ କାର୍ଯ୍ୟକ୍ରମକୁ ଆହୁରି ଅଧିକ କ୍ରୀୟାଶୀଳ କରିବା ପାଇଁ ଆରମ୍ଭ ହେବ ତୀବ୍ର ମିଶନ ଇନ୍ଦ୍ରଧନୁଷ
      2018 ସୁଦ୍ଧା ସଂପୂର୍ଣ୍ଣ ଟୀକାକରଣ ଲକ୍ଷ୍ୟ ରଖିଛନ୍ତି ସ୍ୱାସ୍ଥ୍ୟ ମନ୍ତ୍ରାଳୟ

      Posted On: 01 AUG 2017 6:04PM by PIB Bhubaneshwar

    ସଂପୂର୍ଣ୍ଣ ଟୀକାକରଣ କାର୍ଯ୍ୟକ୍ରମକୁ ଆହୁରୀ ଅଧିକ କ୍ରୀୟାଶୀଳ କରିବା ଏବଂ କମ ମାତ୍ରାରେ ଟୀକାକରଣ କଭରେଜ ହୋଇଥିବା ସହର ଗୁଡିକରେ 2018 ସୁଦ୍ଧା ସଂପୂର୍ଣ୍ଣ ଟୀକାକରଣ ପାଇଁ ସ୍ୱାସ୍ଥ୍ୟ ଏବଂ ପରିବାର କଲ୍ୟାଣ ମନ୍ତ୍ରଣାଳୟ ଏକ ଗୁରୁତ୍ୱପୂର୍ଣ୍ଣ ଯୋଜନା ପ୍ରସ୍ତୁତ କରିଛନ୍ତି । ଯୋଜନା ଅନୁସାରେ ରାଜ୍ୟଗୁଡିକ 7 ଅକ୍ଟୋବର, 2017 ରୁ ନିରନ୍ତର ଭାବେ ଚାରି ମାସ ପର୍ଯ୍ୟନ୍ତ ପ୍ରତ୍ୟେକ ମାସର 7 ତାରିଖରୁ ସାତଟି କାର୍ଯ୍ୟଦିବସ ମଧ୍ୟରେ ତୀବ୍ର ମିଶନ ଇନ୍ଦ୍ରଧନୁଷ ଅଭିଯାନ ଆରମ୍ଭ କରିବେ । ରବିବାର, ଛୁଟି ଦିବସ ଏବଂ ରୁଟିନ ଟୀକାକରଣ ଦିବସକୁ ଏଥିରୁ ବାଦ ଦିଆଯାଇଛି । ତୀବ୍ର ମିଶନ ଇନ୍ଦ୍ରଧନୁଷ ଅନ୍ତର୍ଗତ ମୋଟ 118 ଟି ଜିଲା, 17 ଟି ସହର ଏବଂ ପୂର୍ବୋତ୍ତର ରାଜ୍ୟଗୁଡିକର 52 ଟି ଜିଲାକୁ ଚିହ୍ନଟ କରାଯାଇଛି ।


    ତୀବ୍ର ମିଶନ ଇନ୍ଦ୍ରଧନୁଷ ଅଧିନରେ ଯେଉଁ ସ୍ଥାନଗୁଡିକରେ ମିଶନ ଇନ୍ଦ୍ରଧନୁଷ ଯୋଜନାରେ ଫୋକସ କରାଯାଇନଥିଲା ସେହି ସ୍ଥାନଗୁଡିକରେ ସଂପୂର୍ଣ୍ଣ ଟୀକାକରଣ କରାଯିବାର ଲକ୍ଷ୍ୟ ରଖାଯାଇଛି । ସହରଗୁଡିକରେ ମିଶନ ଇନ୍ଦ୍ରଧନୁଷ ଯୋଜନାରେ ବାଦ ପଡିଯାଇଥିବା ଜନସଂଖ୍ୟାର ମାନଚିତ୍ର ଏବଂ ଏହି କ୍ଷେତ୍ରଗୁଡିକରେ ଟୀକାକରଣ ସେବା ପ୍ରଦାନ କରିବା ପାଇଁ ଆବଶ୍ୟକ ସ୍ଥଳେ ଏଏନଏମଙ୍କ ସହଯୋଗ ନିଆଯିବ ।


    ସବୁ ସ୍ତରରେ ଟୀକାକରଣର ତଦାରଖ କରାଯିବ । ରାଷ୍ଟ୍ରୀୟ ସ୍ତରରେ କ୍ୟାବିନେଟ ସଚିବ ଏବଂ ରାଜ୍ୟ ସ୍ତରରେ ମୁଖ୍ୟ ସଚିବ ଏହି ଦିଗରେ କରାଯାଉଥିବା ପ୍ରସ୍ତୁତି ଏବଂ ପ୍ରଗତିର ସମୀକ୍ଷା କରିବେ । ତୀବ୍ର ମିଶନ ଇନ୍ଦ୍ରଧନୁଷ ପାଇଁ ଚୟନିତ ପ୍ରତ୍ୟେକ ଜିଲାରେ ଚୟନିତ ବ୍ୟକ୍ତିଙ୍କୁ ତଦାରଖ ଦାୟିତ୍ୱ ପ୍ରଦାନ କରାଯିବ । ଏହା ବ୍ୟତୀତ ତୀବ୍ର ମିଶନ ଇନ୍ଦ୍ରଧନୁଷର କାର୍ଯ୍ୟ ସଂପୂର୍ଣ୍ଣ ହେବା ପରେ ତୀବ୍ର ମିଶନ ଇନ୍ଦ୍ରଧନୁଷ ଜରିଆରେ ଟୀକାକରଣକୁ ରୁଟିନ ଟୀକାକରଣ ସୂକ୍ଷ୍ମ ଯୋଜନାଗୁଡିକ ସହିତ ଏକୀକୃତ କରିବା ଉପରେ ଗୁରୁତ୍ୱ ପ୍ରଦାନ କରାଯିବ ।


    ତୀବ୍ର ମିଶନ ଇନ୍ଦ୍ରଧନୁଷରେ ଅନ୍ୟାନ୍ୟ ମନ୍ତ୍ରଣାଳୟ ଏବଂ ବିଭାଗ ଖାସକରି ମହିଳା ଏବଂ ଶିଶୁ ବିକାଶ, ପଂଚାୟତିରାଜ, ସହରୀ ବିକାଶ, ଯୁବ ବ୍ୟାପାର, ଏନସିସି ଆଦି ସହ ସଂବନ୍ଧୀତ ମନ୍ତ୍ରଣାଳୟ ଏବଂ ବିଭାଗଗୁଡିକ ସହିତ ସାମଞ୍ଜସ୍ୟ ରକ୍ଷା କରିବା ଉପରେ ଅଧିକ ଗୁରୁତ୍ୱ ପ୍ରଦାନ କରାଯାଉଛି । ବିଭିନ୍ନ ବିଭାଗଗୁଡିକର କ୍ଷେତ୍ରୀୟ ସ୍ତରରେ କାର୍ଯ୍ୟ କରୁଥିବା ଆଶା, ଏଏନଏମ, ଅଙ୍ଗନବାଡି କର୍ମଚାରୀ, ଏନୟୁଏଲଏମ ଅଧିନରେ ଜିଲା ପ୍ରେରକ, ସ୍ୱୟଂ ସହାୟକ ଗୋଷ୍ଠୀ, ମଧ୍ୟରେ ସାମଞ୍ଜସ୍ୟ ତୀବ୍ର ମିଶନ ଇନ୍ଦ୍ରଧନୁଷର ସଫଳ କାର୍ଯ୍ୟାନ୍ୱୟନ ରକ୍ଷା କରାଯିବା ଅତ୍ୟନ୍ତ ଆବଶ୍ୟକ ।


    ଭାରତରେ ସାର୍ବଜନୀନ ଟୀକାକରଣ କାର୍ଯ୍ୟକ୍ରମ (ୟୁଆଇପି) ର ମୁଖ୍ୟ ଉଦ୍ଦେଶ୍ୟ 12 ଟି ଟୀକା ନିବାରଣ ରୋଗଗୁଡିକରୁ ସୁରକ୍ଷା ଏବଂ ଗର୍ଭବତୀ ମହିଳାମାନଙ୍କର ମୃତ୍ୟୁହାର ଏବଂ ରୁଗ୍ଣତାରେ ହ୍ରାସ କରିବା । ବିଗତ ଦିନଗୁଡିକରେ ଟୀକାରଣ କଭରେଜ ଗତିରେ ହ୍ରାସ ପରିଲକ୍ଷିତ ହୋଇଛି ଏବଂ 2009 ଏବଂ 2013 ମଧ୍ୟରେ ବାର୍ଷିକ 1 ପ୍ରତିଶତ ହାରରେ ବୃଦ୍ଧି ହୋଇଛି । ଏହି କଭରେଜରେ ବୃଦ୍ଧି କରିବା ପାଇଁ ମିଶନ ଇନ୍ଦ୍ରଧନୁଷର ପରିକଳ୍ପନା କରାଯାଇଥିଲା ଏବଂ 2015ରୁ ଏହା କାର୍ଯ୍ୟକାରୀ କରାଯାଇ ଟୀକାକରଣକୁ 90 ପ୍ରତିଶତ କରିବା ପାଇଁ ଲକ୍ଷ୍ୟ ରଖାଯାଇଥିଲା ।


    ମିଶନ ଇନ୍ଦ୍ରଧନୁଷର ଚାରିଟି ସ୍ତରକୁ ଦେଶର 528 ଜିଲାରେ ସଂପୂର୍ଣ୍ଣ କରାଯାଇଛି । ମିଶନ ଇନ୍ଦ୍ରଧନୁଷ ଅଧିନରେ ବର୍ତ୍ତମାନ ସୁଦ୍ଧା 2.47 କୋଟିରୁ ଅଧିକ ପିଲାଙ୍କୁ ଏବଂ ପାଖାପାଖି 67 ଲକ୍ଷ ଗର୍ଭବତୀ ମହିଳାଙ୍କର ଟୀକାକରଣ କରାଯାଇଛି । ମିଶନ ଇନ୍ଦ୍ରଧନୁଷର ପ୍ରଥମ ଦୁଇଟି ସ୍ତରରେ ପରିଣାମସ୍ୱରୁପ ବର୍ଷରେ ସଂପୂର୍ଣ୍ଣ ଟୀକାକରଣ କଭରେଜରେ 6.7 ପ୍ରତିଶତ ବୃଦ୍ଧି ପରିଲକ୍ଷିତ ହୋଇଛି, ଯାହା ପୂର୍ବରୁ କେବଳ 1 ପ୍ରତିଶତ ଥିଲା ।


    **********

    
    
    (Release ID: 1498349) Visitor Counter : 2