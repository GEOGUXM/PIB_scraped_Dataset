      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      71ତମ ସ୍ୱାଧୀନତା ଦିବସରେ ଲାଲକିଲ୍ଲାରୁ ଜାତି ଉଦ୍ଦେଶ୍ୟରେ ପ୍ରଧାନମନ୍ତ୍ରୀଙ୍କ ଉଦ୍ବୋଧନ
      Posted On: 15 AUG 2017 5:17PM by PIB Bhubaneshwar


    ମୋର ପ୍ରିୟ ଭାଇ ଓ ଭଉଣୀମାନେ ,


    ସ୍ୱାଧୀନତାର ପବିତ୍ର ପର୍ବରେ ଦେଶବାସୀଙ୍କୁ କୋଟି-କୋଟି ଶୁଭକାମନା ।


    ଆଜି ସାରା ଦେଶ ସ୍ୱାଧୀନତାର ପର୍ବ ସହିତ ଜନ୍ମାଷ୍ଟମୀର ପାର୍ବଣ ପାଳନ କରୁଛି । ମୁଁ ମୋ ସମ୍ମୁଖରେ ଦେଖୁଛି , ବହୁତ ବଡ଼ ସଂଖ୍ୟାରେ ଶିଶୁ କହ୍ନେୟା(କୃଷ୍ଣ) ମଧ୍ୟ ଏଠାରେ ଉପସ୍ଥିତ ଅଛନ୍ତି । ସୁଦର୍ଶନ-ଚକ୍ରଧାରୀ ମୋହନଙ୍କଠାରୁ ଆରମ୍ଭ କରି ଚରଖାଧାରୀ ମୋହନ ପର୍ଯ୍ୟନ୍ତ , ଆମର ସାଂସ୍କୃତିକ , ଐତିହାସିକ ପରମ୍ପରାରେ ଆମେ ସମସ୍ତେ ହେଉଛୁ ଧନୀ ।


    ଦେଶର ସ୍ୱାଧୀନତା ପାଇଁ , ଦେଶର ମାନ-ସମ୍ମାନ-ମର୍ଯ୍ୟାଦା ପାଇଁ , ଦେଶର ଗୌରବ ପାଇଁ ଯେଉଁ ଲୋକମାନେ ନିଜର ଯୋଗଦାନ ଦେଇଛନ୍ତି , କଷ୍ଟ ସହିଛନ୍ତି , ବଳିଦାନ ଦେଇଛନ୍ତି , ତ୍ୟାଗ ଏବଂ ତପସ୍ୟାର ପରାକାଷ୍ଠା ଦେଖାଇଛନ୍ତି , ଏହିଭଳି ସମସ୍ତ ମହାନୁଭବଙ୍କୁ , ମାଆ – ଭଉଣୀମାନଙ୍କୁ ମୁଁ ଲାଲକିଲାର ପ୍ରାଚୀରରୁ ଶହେ ପଚିଶ କୋଟି ଦେଶବାସୀଙ୍କ ତରଫରୁ ଶତ ଶତ ପ୍ରଣାମ କରୁଛି , ସେମାନଙ୍କୁ ଆଦର ସମ୍ମାନ କରୁଛି ।


    କେବେ କେବେ ପ୍ରାକୃତିକ ବିପର୍ଯ୍ୟୟ ଆମମାନଙ୍କ ପାଇଁ ବଡ଼ ଆହ୍ୱାନ ପାଲଟି ଯାଏ । ଭଲ ବର୍ଷା ଦେଶକୁ ଫୁଲ , ଫଳ ଓ ସବୁଜିମାରେ ଭରିଦେବା ପାଇଁ ବହୁତ ଯୋଗଦାନ ଦେଇଥାଏ , କିନ୍ତୁ ଜଳବାୟୁ ପରିବର୍ତ୍ତନର ପରିଣାମ ହେଉଛି କେବେ କେବେ ପ୍ରାକୃତିକ ବିପର୍ଯ୍ୟୟ ସଂକଟର ରୂପ ଧାରଣ କରିଥାଏ । ବିଗତ ଦିନରେ ଦେଶର କେତେ ଭୂ-ଭାଗରେ ଏହି ପ୍ରାକୃତିକ ବିପର୍ଯ୍ୟୟର ସଂକଟ ଆସିଛି । କିଛିଦିନ ତଳେ ହାସପାତାଳରେ ଆମର ଛୋଟ ଛୋଟ ପିଲାମାନଙ୍କର ମୃତ୍ୟୁ ଘଟିଲା । ଏହି ସଂକଟ ସମୟରେ , ଦୁଃଖ ସମୟରେ ଶହେ ପଚିଶ କୋଟି ଦେଶବାସୀଙ୍କର ସମ୍ବେଦନା , ଏହି ବିପଦ ସମୟରେ ସେମାନଙ୍କ ସାଙ୍ଗରେ ରହିଛି । ଆଉ ମୁଁ ଦେଶବାସୀଙ୍କୁ ବିଶ୍ୱାସ ଦେଉଛି କି ଏଭଳି ସଂକଟ ସମୟରେ ସମ୍ପୂର୍ଣ୍ଣ ସମ୍ବେଦନଶୀଳତା ସହିତ ଜନ ସାଧାରଣଙ୍କ ଭଲ ପାଇଁ , ସୁରକ୍ଷା ପାଇଁ ଆମେ କିଛି ବି କରିବା ପାଇଁ ଅଭାବ ରହିବାକୁ ଦେବୁ ନାହିଁ ।


    ମୋର ପ୍ରିୟ ଦେଶବାସୀଗଣ ,


    ଏହି ବର୍ଷ ଭାରତ ପାଇଁ ହେଉଛି ଏକ ବିଶେଷ ବିଶେଷ ବର୍ଷ । ଏବେ ଗତ ସପ୍ତାହରେ ହିଁ ଆମେ ଭାରତ ଛାଡ ଆନ୍ଦୋଳନର 75 ବର୍ଷ ସ୍ମରଣ କରିଛୁ । ଏହି ବର୍ଷ ହେଉଛି , ଯେବେ ଚମ୍ପାରଣ ସତ୍ୟାଗ୍ରହର ଶତାବ୍ଦୀ ପାଳନ କରୁଛୁ । ଏହି ବର୍ଷ ହେଉଛି , ଯେତେବେଳେ ସାବରମତୀ ଆଶ୍ରମର ମଧ୍ୟ ଶତାବ୍ଦୀର ବର୍ଷ , ଯେତେବେଳେ ଲୋକମାନ୍ୟ ତିଳକଜୀ , ଯିଏ କହିଥିଲେ ସ୍ୱରାଜ୍ୟ ହେଉଛି ମୋର ଜନ୍ମସିଦ୍ଧ ଅଧିକାର ।


    ସେ ଜନଚେତନା ଜାଗ୍ରତ କରିବା ପାଇଁ ସାର୍ବଜନିକ ଗଣେଶ ଉତ୍ସବର ପରମ୍ପରା ଆରମ୍ଭ କରିଥିଲେ , ତାକୁ ମଧ୍ୟ 125 ବର୍ଷ , ଏକ ପ୍ରକାରରେ ଇତିହାସ ହେଉଛି ଏଭଳି ତାରିଖ ଯାହାକୁ ସ୍ମରଣ , ଯାହାକୁ ବୁଝିବାକୁ-ପଢ଼ିବାକୁ ଆମକୁ ଦେଶ ପାଇଁ କିଛି ନା କିଛି କରିବା ପାଇଁ ପ୍ରେରଣା ଦେଇଥାଏ । ଆମେ ଆଜି ସ୍ୱାଧୀନତାର 70 ବର୍ଷ ଆଉ 2022ରେ ସ୍ୱାଧୀନତାର 75 ବର୍ଷ ପାଳନ କରିବା , ଏହା ହେଉଛି ଏଭଳି ଯେଉଁଭଳି ଭାବେ 1942 ରୁ 1947 ଦେଶ ସାମୁହିକ ଶକ୍ତିର ପ୍ରଦର୍ଶନ କରିଥିଲା । ଇଂରେଜଙ୍କୁ ନାକେଦମ କରିଦେଲା ଆଉ ପାଂଚ ବର୍ଷ ମଧ୍ୟରେ ଇଂରେଜମାନଙ୍କୁ ଭାରତ ଛାଡି ଯିବାକୁ ପଡିଲା ।


    ସ୍ଵାଧୀନତାର 75 ବର୍ଷ ପୂର୍ତ୍ତି ଲାଗି ପାଂଚ ବର୍ଷ ଆମ ପାଖରେ ଅଛି । ଆମର ସାମୁହିକ ସଂକଳ୍ପ ଶକ୍ତି , ଆମର ସାମୁହିକ ପୁରୁଷାର୍ଥ , ଆମର ସାମୁହିକ ପ୍ରତିବଦ୍ଧତା ସେହି ମହାନ ଦେଶଭକ୍ତଙ୍କୁ ମନେପକାଇ , ପରିଶ୍ରମର ପରାକାଷ୍ଠା , 2022 ରେ ସ୍ୱାଧୀନତାର ପାଗଳପ୍ରେମୀଙ୍କ ସ୍ଵପ୍ନର ଅନୁରୂପ ଭାରତ ପ୍ରତିଷ୍ଠା କରିବା ପାଇଁ କାମରେ ଆସିବ ଆଉ ଏଥିପାଇଁ ନିଉ ଇଣ୍ଡିଆର ଏକ ସଂକଳ୍ପ ନେଇ ଆମକୁ ଦେଶକୁ ଆଗକୁ ବଢ଼ାଇବାର ଅଛି ।


    ଶହେ ପଚିଶ କୋଟି ଦେଶବାସୀଙ୍କ ସଂକଳ୍ପରୁ , ଶହେ ପଚିଶ କୋଟି ଦେଶବାସୀଙ୍କ ପୁରୁଷାର୍ଥରୁ , ଶହେ ପଚିଶ କୋଟି ଦେଶବାସୀଙ୍କ ତ୍ୟାଗ ଏବଂ ତପସ୍ୟା ଦ୍ୱାରା ଏବଂ ଆମେ ଜାଣୁ ଯେ ସାମୁହିକତାର ଶକ୍ତି କ ’ ଣ ହୋଇଥାଏ । ଭଗବାନ କୃଷ୍ଣ କେତେ ସାମର୍ଥ୍ୟବାନ ଥିଲେ କିନ୍ତୁ ଗୋପାଳମାନେ ନିଜର ଠେଙ୍ଗା ନେଇ ଠିଆ ହୋଇଗଲେ , ଏକ ସାମୁହିକ ଶକ୍ତି ଥିଲା ଗୋବର୍ଦ୍ଧନ ପର୍ବତକୁ ଉଠାଇଥିଲେ । ପ୍ରଭୁ ରାମଚନ୍ଦ୍ରଙ୍କୁ ଲଙ୍କା ଯିବାର ଥିଲା ବାନର ସେନାର ଛୋଟ-ଛୋଟ ଲୋକ ଲାଗିଗଲେ , ରାମସେତୁ ତିଆରି ହୋଇଗଲା , ରାମଚନ୍ଦ୍ର ଲଙ୍କା ପହଂଚିଗଲେ । ଜଣେ ମୋହନ ଦାସ କରମଚାନ୍ଦ ଗାନ୍ଧୀ ଥିଲେ , ଦେଶର କୋଟି କୋଟି ଲୋକ ହାତରେ ତକଲି ନେଇ , ସୂତା ନେଇ ସ୍ୱାଧୀନତାର ସ୍ୱପ୍ନ-ସମ୍ଭବନା ବୁଣୁଥିଲେ । ଗୋଟିଏ ସାମୁହିକ ଶକ୍ତି ଥିଲା କି ଦେଶ ସ୍ୱାଧୀନ ହୋଇଗଲା ।


    କିଏ ଛୋଟ ହୋଇ ନ ଥାଏ , କିଏ ବଡ଼ ହୋଇ ନ ଥାଏ , ଆରେ ଗୋଟିଏ ଗୁଣ୍ଡୁଚି ମୂଷାର ଉଦାହରଣ ଆମକୁ ଜଣା ଅଛି , ଗୋଟିଏ ଗୁଣ୍ଡୁଚି ମୂଷା ମଧ୍ୟ ପରିବର୍ତ୍ତନ ପ୍ରକ୍ରିୟାର ଅଂଶିଦାର ହୋଇଥାଏ , ସେ କଥା ଆମେ ସମସ୍ତେ ଜାଣିଛନ୍ତି ଆଉ ଏଥି ପାଇଁ ଶହେ ପଚିଶ କୋଟି ଦେଶବାସୀଙ୍କ ମଧ୍ୟରୁ ନା କେହି ଛୋଟ ନା କେହି ବଡ଼ ହୋଇଥାଏ । ପ୍ରତ୍ୟେକ ନିଜ ସ୍ଥାନରେ 2022ରେ ସ୍ୱାଧୀନତା ପରର 75 ବର୍ଷ ଏକ ନୂଆ ସଂକଳ୍ପ , ଏକ ନୂଆ ଇଣ୍ଡିଆ , ନୂତନ ଉର୍ଜ୍ଜା , ନୂଆ ପୁରୁଷାର୍ଥ ସାମୁହିକ ଶକ୍ତି ଦ୍ୱାରା ଦେଶରେ ପରିବର୍ତ୍ତନ ଆଣି ପାରିବା । ‘ ନିଉ ଇଣ୍ଡିଆ ’ ଯାହା ସୁରକ୍ଷିତ ହେଉ , ସମୃଦ୍ଧ ହେଉ , ଶକ୍ତିଶାଳୀ ହେଉ , ‘ ନିଉ ଇଣ୍ଡିଆ ’ ଯେଉଁଠାରେ ମଧ୍ୟ ପ୍ରତ୍ୟେକଙ୍କୁ ସମାନ ସୁଯୋଗ ଉପଲବ୍ଧ ହେଉ , ‘ ନିଉ ଇଣ୍ଡିଆ ’ ଯେଉଁଠାରେ ଆଧୁନିକ ବିଜ୍ଞାନ ଏବଂ ଟେକ୍ନୋଲଜି କ୍ଷେତ୍ରରେ ଭାରତ ବିଶ୍ୱରେ ପ୍ରଭାବଶାଳୀ ହେଉ ।


    ସ୍ୱାଧୀନତା ସଂଗ୍ରାମ ଆମ ମାନଙ୍କର ଭାବନା ସହିତ ଅଧିକ ଯୋଡ଼ି ହୋଇଛି । ଆମେ ଭଲଭାବେ ଜାଣିଛୁ କି ଯେତେବେଳେ ସ୍ୱାଧୀନତା ଆନ୍ଦୋଳନ ଚାଲୁ ରହିଥିଲା ସେତେବେଳେ ଜଣେ ଶିକ୍ଷକ ମଧ୍ୟ ସ୍କୁଲରେ ପାଠ ପଢ଼ାଉଥିଲେ । ଜଣେ କୃଷକ ବିଲରେ କାମ କରୁଥିଲେ , ଜଣେ ଶ୍ରମିକ କାମ କରୁଥିଲା , କିନ୍ତୁ ଯିଏ ଯାହା ବି କରୁଥିଲେ ତାଙ୍କ ହୃଦୟର ମନ ମନ୍ଦିରରେ ତାଙ୍କ ଭାବନା ଜଗତରେ ଏହି ଭାବ ଥିଲା କି ମୁଁ ଯାହା କରୁଛି ଦେଶର ସ୍ୱାଧୀନତା ପାଇଁ କରୁଛି । ଏହି ଭାବ ବହୁତ ବଡ଼ ମହତ୍ୱପୂର୍ଣ୍ଣ ଶକ୍ତି ହୋଇଥାଏ । ପରିବାରରେ ପ୍ରତିଦିନ ଖାଦ୍ୟ ରୋଷେଇ ହୋଇଥାଏ । ସବୁପ୍ରକାରର ବ୍ୟଞ୍ଜନ ତିଆରି ହୋଇଥାଏ କିନ୍ତୁ ସେହି ବ୍ୟଞ୍ଜନ ଯାହା ଭଗବାନଙ୍କ ପାଖରେ ଭୋଗ ଭାବେ ସମର୍ପଣ ହୋଇଥାଏ , ତ ବ୍ୟଞ୍ଜନ ପ୍ରସାଦ ହୋଇ ଯାଇଥାଏ । ଆମେ ପରଶ୍ରମ କରିଥାଉ କିନ୍ତୁ ମା ’ ଭାରତୀର ଭବ୍ୟ ରୂପ ପାଇଁ , ଦିବ୍ୟ ରୂପ ପାଇଁ , ଦେଶବାସୀଙ୍କୁ ଗରିବୀରୁ ମୁକ୍ତ କରିବା ପାଇଁ , ସାମାଜିକ ଚାଲିଚଳଣୀ ସଠିକ ଭାବେ ଚଳାଇବା ପାଇଁ ଆମର ପ୍ରତ୍ୟେକ କର୍ତ୍ତବ୍ୟ ଜାତୀୟତାର ଭାବ ସହିତ , ରାଷ୍ଟ୍ରଭକ୍ତି ସହିତ , ରାଷ୍ଟ୍ରକୁ ସମର୍ପିତ କରିଥାଉ ତ ପରିଣାମର ଶକ୍ତି ଅନେକ ଗୁଣ ବଢ଼ିଯାଏ । ଏଥିପାଇଁ ଆମେ ସମସ୍ତେ ସେହି କଥାକୁ ନେଇ ଆଗକୁ ଯିବା ।


    ଏହି ଆସନ୍ତା 2018 , 1 ଜାନୁୟାରୀ , ମୁଁ ଏହାକୁ ସାମାନ୍ୟ 1 ଜାନୁୟାରୀ ହିସାବରେ ମାନୁନାହିଁ । ଯେଉଁ ଲୋକମାନେ ଏକବିଂଶ ଶତାବ୍ଦୀରେ ଜନ୍ମ ନେଇଛନ୍ତି , ସେମାନଙ୍କ ପାଇଁ ଏହି ବର୍ଷଟି ହେଉଛି ମହତ୍ୱପୂର୍ଣ୍ଣ । ଏକବିଂଶ ଶତାବ୍ଦୀରେ ଜନ୍ମ ହୋଇଥିବା ଯୁବକମାନଙ୍କ ପାଇଁ , ଏ ବର୍ଷ ସେମାନଙ୍କ ଜୀବନ ପାଇଁ ହେଉଛି ନିର୍ଣ୍ଣାୟକ ବର୍ଷ । ସେମାନେ ଯେବେ 18 ବର୍ଷର ହେବେ , ସେମାନେ ଏକବିଂଶ ଶତାବ୍ଦୀର ଭାଗ୍ୟ ବିଧାତା ହେବାକୁ ଯାଉଛନ୍ତି । ଏକବିଂଶ ଶତାବ୍ଦୀର ଭାଗ୍ୟ ଏହି ଯୁବକମାନେ ତିଆରି କରିବେ ଯେଉଁମାନଙ୍କର ଜନ୍ମ ଏକବିଂଶ ଶତାବ୍ଦୀରେ ହୋଇଛି , ଆଉ ଏବେ 18 ବର୍ଷ ହେବାକୁ ଯାଉଛି । ମୁଁ ସେହି ସମସ୍ତ ଯୁବକମାନଙ୍କୁ ହୃଦୟର ସହିତ ବହୁତ-ବହୁତ ସ୍ୱାଗତ କରୁଛି , ସମ୍ମାନ କରୁଛି ଆଉ ସେମାନଙ୍କୁ ଅଭିନନ୍ଦନ ଜଣାଉଛି କି ଆସନ୍ତୁ , ଆପଣ ଏବେ 18 ବର୍ଷରେ ପାଦଦେଇ ଆସି ଠିଆ ହୋଇଛନ୍ତି । ଦେଶର ଭାଗ୍ୟ ନିର୍ମାଣ କରିବା ପାଇଁ ଆପଣଙ୍କୁ ସୁଯୋଗ ମିଳୁଛି । ଆପଣ ଦେଶର ବିକାଶ ଯାତ୍ରାରେ ବହୁତ ଦ୍ରୁତଗତିରେ ଭାଗିଦାର ହୁଅନ୍ତୁ , ଦେଶ ଆପଣଙ୍କୁ ନିମନ୍ତ୍ରଣ ଦେଉଛି ।


    ମୋର ପ୍ରିୟ ଦେଶବାସୀଗଣ ,


    ଯେବେ କୁରୁକ୍ଷେତ୍ର ଯୁଦ୍ଧରେ , ମୈଦାନରେ ଅର୍ଜୁନ ଶ୍ରୀକୃଷ୍ଣଙ୍କୁ ବହୁତ ଗୁଡ଼ିଏ ପ୍ରଶ୍ନ ପଚାରିଥିଲେ , ସେତେବେଳେ କୃଷ୍ଣ ଅର୍ଜୁନଙ୍କୁ କହିଥିଲେ , ମନର ଭାବ ଯେଭଳି ହୋଇଥାଏ ସେହିଭଳି କାର୍ଯ୍ୟର ପରିଣାମ ହୋଇଥାଏ । ଆଉ ସେ କହିଛନ୍ତି , ମନୁଷ୍ୟ ଯେଉଁ କଥା ଉପରେ ବିଶ୍ୱାସ କରିଥାଏ , ତାହାର ମଧ୍ୟ ପରିଣାମ ସେହିଭଳି ଦୃଷ୍ଟିକୁ ଆସିଥାଏ , ସେହି ଦିଗ ତାକୁ ଦୃଷ୍ଟି ଗୋଚର ହୋଇଥାଏ । ଆମ ପାଇଁ ମଧ୍ୟ ଯଦି ମନର ବିଶ୍ୱାସ ଦୃଢ଼ ହେବ , ଉଜ୍ଜ୍ୱଳ ଭାରତ ପାଇଁ ଆମେ ସଂକଳ୍ପବଦ୍ଧ ହେବା , ତ ମୁଁ ମାନୁ ନାହିଁ କି ଆମେ ଆଗରୁ ଯେଉଁ ବାରମ୍ବାର ନିରାଶା ଦ୍ୱାରା ଲାଳିତ-ପାଳିତ ହୋଇଛୁ , ଏବେ ଆମକୁ ଆତ୍ମବିଶ୍ୱାସର ସହିତ ଆଗକୁ ବଢ଼ିବାର ଅଛି ; ଆମକୁ ନିରାଶାକୁ ଛାଡ଼ିବାକୁ ହେବ ।


    ଚାଲୁଅଛି! ଏହା ତ ଠିକ୍ ଅଛି! ଆରେ ଚାଲିବାକୁ ଦିଅ ! ମୁଁ ଭାବୁଛି , ଚାଲୁଥିବାର ଯୁଗ ଚାଲିଗଲା , ଏବେ ତ ଏହି ସ୍ୱର ଉଠୁଛି କି ବଦଳିଛି , ବଦଳୁଅଛି , ବଦଳି ପାରିବ ; ଏହି ବିଶ୍ୱାସ ଆମ ଭିତରେ ରହିବ , ତ ଆମେ ମଧ୍ୟ ସେହି ବିଶ୍ୱାସ ଅନୁସାରେ ... ସାଧକ ହେଉ , ସାଧନ ହେଉ , ସାମର୍ଥ୍ୟ ହେଉ , ସଂସାଧନ ହେଉ , କିନ୍ତୁ ଯେବେ ଏହି ତ୍ୟାଗ ଆଉ ତପସ୍ୟା ସହିତ ଯୋଡି ହୋଇ ଯାଏ , କିଛି କରିବା ଲକ୍ଷ୍ୟ ସ୍ଥିର ହୋଇଯାଏ ; ତ ନିଜକୁ ନିଜେ ବହୁତ ବଡ଼ ପରିବର୍ତ୍ତନ ଆସିଥାଏ ଆଉ ସଂକଳ୍ପ ସିଦ୍ଧିରେ ପରିବର୍ତ୍ତିତ ହୋଇଯାଇଥାଏ ।


    ଭାଇ ଓ ଭଉଣୀମାନେ ,


    ସ୍ୱାଧୀନ ଭାରତରେ , ପ୍ରତ୍ୟେକ ଦେଶବାସୀଙ୍କ ହୃଦୟରେ ଦେଶର ରକ୍ଷା-ସୁରକ୍ଷା ହେଉଛି ଏକ ବହୁତ ବଡ଼ ସ୍ୱାଭାବିକ କଥା । ଆମ ଦେଶ , ଆମ ସେନା ବାହିନୀ , ଆମର ବୀର ପୁରୁଷ , ସମସ୍ତ ସଂଗଠିତ , କିଏ ମଧ୍ୟ ହୁଅନ୍ତୁ , କେବଳ ସ୍ଥଳ ବାହିନୀ , ଆକାଶ ବାହିନୀ , ନୌ - ବାହିନୀ ନୁହେଁ , ସମଗ୍ର ସଂଗଠିତ ସୈନିକ , ଯେତେବେଳେ ସୁଯୋଗ ଆସିଛି ; ନିଜ କର୍ତ୍ତବ୍ୟ ଦେଖାଇଛନ୍ତି , ବଳିଦାନର ପରାକାଷ୍ଠା କରିବାରେ ଆମର ଏହି ବୀର କେବେ ପଛଘୁଂଚା ଦେଇ ନାହାନ୍ତି । ବାମପନ୍ଥୀ ଉଗ୍ରବାଦ ହେଉ , ଆତଙ୍କବାଦ ହେଉ , ଅନୁପ୍ରବେଶକାରୀ ହୁଅନ୍ତୁ , ଆମ ଭିତରେ ସମସ୍ୟା ସୃଷ୍ଟି କରିବାବାଲା ତତ୍ୱ ହୁଅନ୍ତୁ , ଏହି ସଂଗଠିତ ହୋଇ ରହିଲାବାଲା ଲୋକ ବଳିଦାନର ପରାକାଷ୍ଠା ଦେଖାଇଛନ୍ତି । ଆଉ ଯେବେ ସର୍ଜିକାଲ ଷ୍ଟ୍ରାଇକ ହେଲା , ଦୁନିଆ ଆମକୁ ସଠିକ ଭାବେ ସ୍ୱୀକାର କଲା , ଆମ ଲୋକଙ୍କର ଶକ୍ତିକୁ ସ୍ୱୀକାର କଲା ।


    ମୋର ପ୍ରିୟ ଦେଶବାସୀଗଣ ,


    ଏହା ସ୍ପଷ୍ଟ ଯେ , ଦେଶର ସୁରକ୍ଷା ହେଉଛି ଆମର ପ୍ରାଥମିକତା , ଆଭ୍ୟନ୍ତରିଣ ସୁରକ୍ଷା ହେଉଛି ଆମର ପ୍ରାଥମିକତା । ସମୁଦ୍ର ହେଉ ବା ସୀମା ହେଉ , ସାଇବର ହେଉ ବା ମହାକାଶ , ସମସ୍ତ ପ୍ରକାରର ସୁରକ୍ଷା ପାଇଁ ଭାରତ ହେଉଛି ନିଜକୁ ନିଜେ ସାମର୍ଥ୍ୟବାନ ଆଉ ଦେଶ ବିରୁଦ୍ଧରେ କିଛି ହେଲେ ମଧ୍ୟ କରିବା ପାଇଁ ଦୃଢ଼ ଇଚ୍ଛାଶକ୍ତି ଆଣିବାରେ ଆମେ ହେଉଛୁ ଶକ୍ତିଶାଳୀ ।


    ମୋର ପ୍ରିୟ ଦେଶବାସୀଗଣ ,


    ଗରିବମାନଙ୍କୁ ଲୁଟି ସିନ୍ଧୁକ ଭରୁ ଥିବା ଲୋକ ଆଜି ମଧ୍ୟ ନିଶ୍ଚିତ ହୋଇ ଶୋଇ ପାରୁ ନାହାଁନ୍ତି ଆଉ ଏହା ଦ୍ୱାରା ପରିଶ୍ରମୀ ଆଉ ସଚ୍ଚୋଟ ବ୍ୟକ୍ତିଙ୍କ ଭରସା ବଢ଼ିଥାଏ । ସଚ୍ଚୋଟ ଲୋକଙ୍କୁ ଲାଗୁଛି କି ହଁ , ଏବେ ମୁଁ ସଚ୍ଚୋଟତାର ରାସ୍ତାରେ ଚାଲିବି ତ ମୋ ସଚ୍ଚୋଟତାର କୌଣସି ମୂଲ୍ୟ ମଧ୍ୟ ଅଛି । ଆଜି ପରିବେଶ ସୃଷ୍ଟି ହୋଇଛି କି ସଚ୍ଚୋଟତାର ମହୋତ୍ସବ ପାଳନ କରାଯାଉଛି , ସଚ୍ଚୋଟତାର ଉତ୍ସବ ପାଳନ କରାଯାଉଛି ଆଉ ବେଇମାନୀ ପାଇଁ ମୁଣ୍ଡ ଗୁଞ୍ଜିବାକୁ ଜାଗା ବଞ୍ଚି ନାହିଁ । ଏହି କାମ ଏକ ନୂଆ ଭରସା ଦେଇଛି ।


    ବେନାମୀ ସଂପତ୍ତି ରଖିଲା ବାଲା , କେତେ ବର୍ଷ ପର୍ଯ୍ୟନ୍ତ ଆଇନ ଅଟକି ରହିଥିଲା । ଏବେ-ଏବେ ତ ଆମେ ବିଧିବଦ୍ଧ ଭାବେ ଆଇନ ବ୍ୟବସ୍ଥା ଆଗକୁ ବଢ଼ାଇଲେ । ଏତେ କମ ସମୟରେ 800 କୋଟି ଟଙ୍କାରୁ ଅଧିକ ବେନାମୀ ସମ୍ପତ୍ତି ସରକାର ଜବତ କରି ନେଇଛନ୍ତି । ଯେତେବେଳେ ଏହି ଜିନିଷ ହୋଇଥାଏ ସେତେବେଳେ ସାଧାରଣ ମଣିଷର ମନରେ ଏକ ବିଶ୍ୱାସ ସୃଷ୍ଟି ହୋଇଥାଏ କି ଏହି ଦେଶ ହେଉଛି ସଚ୍ଚୋଟ ଲୋକଙ୍କ ପାଇଁ ।


    30-40 ବର୍ଷ ହେବ ଆମ ସୈନିକ ମାନଙ୍କ ପାଇଁ “ ଏକ ରେଙ୍କ - ଏକ ପେନସନ୍ ” ବିଷୟ ଅଟକି ରହିଥିଲା । ଯେତେବେଳେ “ ଏକ ରେଙ୍କ - ଏକ ପେନସନ୍ ” ର ଅଟକି ରହିଥିବା ବିଷୟ , ସରକାର ତାକୁ ପୂରଣ କରନ୍ତି । ଆମର ସୈନିକ ମାନଙ୍କର ଆଶା ଆକାଂକ୍ଷାକୁ ପୂର୍ଣ୍ଣ କରିବା ଦିଗରେ ସଠିକ ପଦକ୍ଷେପ ଉଠାନ୍ତି , ତ ଦେଶ ପାଇଁ ପ୍ରାଣବଳୀ ଦେବାର ଶକ୍ତି ତାଙ୍କ ଆହୁରି ବଢ଼ିଯାଏ ।


    ଦେଶରେ ଅନେକ ରାଜ୍ୟ ଅଛି , କେନ୍ଦ୍ର ସରକାର ଅଛନ୍ତି । ଆମେ ଦେଖିଲୁ କି ଜିଏସଟି ଦ୍ୱାରା ଦେଶରେ ସହଭାଗୀ ସଙ୍ଘିୟ ବ୍ୟବସ୍ଥା , ପ୍ରତିଯୋଗୀତାମୂଳକ ସହଭାଗୀ ସଙ୍ଘିୟ ବ୍ୟବସ୍ଥାକୁ ଏକ ନୂଆ ଶକ୍ତି ଦେଇଛି , ଏକ ନୂଆ ପରିଣାମ ଦୃଷ୍ଟିକୁ ଆସିଛି । ଆଉ ଯେଉଁ ପ୍ରକାରରେ ଜିଏସଟି ସଫଳ ହୋଇଛି , କୋଟି-କୋଟି ଘଣ୍ଟା ମାନବ ଶ୍ରମ ସମୟ ତାହା ପଛରେ ଲାଗିଛି । ଟେକ୍ନୋଲଜିରେ ଯାଦୁକରୀ ଶକ୍ତି ଅଛି , ବିଶ୍ୱର ଲୋକଙ୍କୁ ଆଶ୍ଚର୍ଯ୍ୟ ଲାଗୁଛି କି ଆମେ କମ ସମୟରେ ଏତେ ବଡ଼ ଦେଶରେ ଜିଏସଟି ଲାଗୁ କରିବା , ଏହା ନିଜକୁ ନିଜେ ହିନ୍ଦୁସ୍ଥାନରେ କେତେ ସାମର୍ଥ୍ୟ ଅଛି , ଦେଶର ପ୍ରତ୍ୟେକ ପିଢିଙ୍କ ଠାରେ ଏକ ବୃହତ ବିଶ୍ୱାସ ଜାଗ୍ରତ କରାଇବାରେ କାମରେ ଆସିଛି ।


    ନୂତନ ବ୍ୟବସ୍ଥା ଜନ୍ମ ନିଏ । ଆଜି ଦୁଇ ଗୁଣ ବେଗରେ ସଡ଼କ ତିଆରି ହେଉଛି , ଆଜି ଦୁଇ ଗୁଣ ବେଗରେ ରେଳ ଲାଇନ୍ ବିଛି ଯାଉଛି , ଆଜି 14ହଜାରରୁ ଅଧିକ ଗାଁ , ଯାହା ସ୍ୱାଧୀନତା ପରେ ମଧ୍ୟ ଅନ୍ଧକାରରେ ପଡ଼ି ରହିଥିଲା ସେଠାକୁ ବିଜୁଳି ପହଁଚାଯାଇଛି ଆଉ ଦେଶ ଆଲୋକ ପଥରେ ଅଗ୍ରସର ହେଉଛି ତାହା ଆମେ ସ୍ପଷ୍ଟ ଦେଖିପାରୁଛୁ - 29 କୋଟି ଗରିବ ଲୋକଙ୍କର ଯେବେ ବ୍ୟାଙ୍କ ଖାତା ଖୋଲି ଥାଏ , କୃଷକଙ୍କର 9 କୋଟରୁ ଅଧିକ ମୃତ୍ତିକା ସ୍ୱାସ୍ଥ୍ୟ କାର୍ଡ଼ ବାହାରିଥାଏ , ଅଢ଼େଇ କୋଟିରୁ ଅଧିକ ଗରିବ ମାଆ-ଭଉଣୀଙ୍କୁ କାଠ ଚୂଲିରୁ ମୁକ୍ତି ମିଳି , ଗ୍ୟାସ ଚୂଲା ମିଳିଥାଏ । ଗରିବ ଆଦିବାସୀଙ୍କର ଇଚ୍ଛାଶକ୍ତି ଦୃଢ଼ ହୋଇଯାଏ । ଗରିବ ବ୍ୟକ୍ତି ମୁଖ୍ୟ ଧାରାରେ ଯୋଡ଼ି ହୋଇଯାଏ ଆଉ ଦେଶ ପ୍ରଗତି ପଥରେ ଆଗକୁ ବଢ଼ି ଚାଲିଛି ।


    ଯୁବକମାନଙ୍କୁ ବିନା ଗ୍ୟାରେଂଟିରେ ସ୍ୱରୋଜଗାର ପାଇଁ ଆଠ କୋଟିରୁ ଅଧିକ ଟଙ୍କାର ଋଣ ସ୍ୱୀକୃତି ମିଳିଥାଏ । ବ୍ୟାଙ୍କରୁ ମିଳୁଥିବା ଋଣରେ ସୁଧ ଦର କମ ହୋଇଥାଏ । ଦରବୃଦ୍ଧି ଉପରେ ନିୟନ୍ତ୍ରଣ ଆସିଥାଏ । ମଧ୍ୟମ ବର୍ଗର ମଣିଷ ଯଦି ନିଜର ଘର ତିଆରି କରିବାକୁ ଚାହୁଁଥାଏ ତ ତାକୁ ଘର ତିଆରି କରିବା ପାଇଁ କମ ସୁଧରେ ଅର୍ଥ ଯୋଗାଇ ଦିଆଯାଏ । ତେବେ ଯାଇ ଦେଶ ପାଇଁ କିଛି କରିବା , ଦେଶ ଆଗକୁ ବଢ଼ିବ , ଏହି ବିଶ୍ୱାସର ସହିତ ଦେଶର ଜନ ସାଧାରଣ ଯୋଡ଼ି ହୋଇ ରହିଥାଆନ୍ତି ।


    ସମୟ ବଦଳି ଯାଇଛି । ଆଜି ସରକାର ଯାହା କହୁଛନ୍ତି ତାକୁ କରିବା ପାଇଁ ସଂକଳ୍ପବଦ୍ଧ ଥିବା ଦେଖିବାକୁ ମିଳୁଛି । ଆମେ ଚାକିରି ପାଇଁ ସାକ୍ଷାତକାର ଅନ୍ତ କରିବା କଥା ହେଉ , ସେ ପ୍ରକ୍ରିୟା ଶେଷ କରିବାର କଥା ହେଉ ।


    ଏକକ ଶ୍ରମିକ କ୍ଷେତ୍ରରେ ସାଧାରଣ ଛୋଟ ବ୍ୟବସାୟୀଙ୍କୁ 50-60 ଫର୍ମ ପୂରଣ କରିବାକୁ ପଡ଼ୁଥିଲା , ତାକୁ ଆମେ ହ୍ରାସ କରି ଖାଲି ପାଂଚଟି ଫର୍ମକୁ ନେଇ ଆସିଲୁ । କହିବାର ତାତ୍ପର୍ଯ୍ୟ ଏହା ଯେ ଅନେକଗୁଡ଼ିଏ ଉଦାହରଣ ଦେଇ ପାରିବି , କହିବାର ତାତ୍ପର୍ଯ୍ୟ ଏହା ଯେ ସୁଶାସନ , ଶାସନ ପ୍ରକ୍ରିୟାକୁ ସରଳ କରିବା , ସେ ଦିଗରେ ଗୁରୁତ୍ୱ ଦେବାର ପରିଣାମ ହେଉଛି କି ଆଜି ଦ୍ରୁତ ଗତି ଆସିଛି , ନିଷ୍ପତ୍ତି ନେବାରେ ଦ୍ରୁତ ଗତି ଆସିଛି । ଆଉ ଏଥିପାଇଁ ଶହେ ପଚିଶ କୋଟି ଦେଶବାସୀ ଏହି ବିଶ୍ୱାସକୁ ନେଇ ଆଗକୁ ବଢ଼ୁଛନ୍ତି ।


    ମୋର ପ୍ରିୟ ଦେଶବାସୀଗଣ ,


    ଆଜି ଭାରତର ଶାଖା ବିଶ୍ୱରେ ବଢ଼ୁଅଛି । ଆତଙ୍କବାଦ ବିରୁଦ୍ଧରେ ଯୁଦ୍ଧ , ମୋର ଦେଶବାସୀଗଣ ଆପଣଙ୍କୁ ଜାଣି ଖୁସୀ ହେବ ଯେ ଆତଙ୍କବାଦ ବିରୁଦ୍ଧରେ ଲଢ଼େଇରେ ଆଜି ଆମେ ଏକୁଟିଆ ନାହୁଁ । ଦୁନିଆର ଅନେକ ଦେଶ ଆମକୁ ସକ୍ରିୟତାର ସହ ସାହାଯ୍ୟ କରୁଛନ୍ତି । ହାୱାଲା କାରବାର ହେଉ , ତ ଦୁନିଆ ଆମକୁ ତଥ୍ୟ ଦେଉଛି । ଆତଙ୍କବାଦୀମାନଙ୍କ ଗତିବିଧି ସମ୍ବନ୍ଧରେ , ବିଶ୍ୱ ଆମକୁ ସୂଚନା ପ୍ରଦାନ କରୁଛି । ଆମେ ବିଶ୍ୱ ସହିତ କାନ୍ଧରେ କାନ୍ଧ ମିଳାଇ ଆତଙ୍କବାଦୀମାନଙ୍କ ବିରୁଦ୍ଧରେ ଲଢ଼େଇ ଜାରି ରଖିଛୁ । ବିଶ୍ୱର ଯେଉଁ ଯେଉଁ ଦେଶ ଆମକୁ ଏହି କାମରେ ଭଲ ଭାବରେ ସାହାଯ୍ୟ କରୁଛନ୍ତି , ଭାରତର ଗୌରବ ବଢ଼ାଉଛନ୍ତି , ମୁଁ ସେମାନଙ୍କୁ ହୃଦୟର ସହିତ ଅଭିନନ୍ଦନ ଜଣାଇବାକୁ ଚାହୁଁଛି ଆଉ ଏହି ବିଶ୍ୱରେ ଆମର ସମ୍ବନ୍ଧ ଭାରତର ଶାନ୍ତି ଏବଂ ସୁରକ୍ଷାରେ ଏକ ନୂଆ ଅଧ୍ୟାୟ ଯୋଡ଼ି ହେଉଛି , ଏକ ନୂଆ ଗୁରୁତ୍ୱ ଦେଉଛନ୍ତି ।


    ଜାମ୍ମୁ-କାଶ୍ମୀରର ବିକାଶ , ଜାମ୍ମୁ-କାଶ୍ମୀରର ଉନ୍ନତି , ଜାମ୍ମୁ-କାଶ୍ମୀରର ସାଧାରଣ ନାଗରିକଙ୍କ ସ୍ୱପ୍ନକୁ ପୂରଣ କରିବାର ପ୍ରୟାସ , ଏହି ଜାମ୍ମୁ-କାଶ୍ମୀରର ସରକାରଙ୍କ ସହିତ ଆମେ ଦେଶବାସୀଙ୍କର ମଧ୍ୟ ସଂକଳ୍ପ ହୋଇଛି । ପୁଣି ଥରେ ଏହି ସତବର୍ଗକୁ ଆମେ ଅନୁଭବ କରିବା , ସେହି ସ୍ଥିତିକୁ ଆଣିବା ପାଇଁ ଆମେ ପ୍ରତିବଦ୍ଧ , ଆମେ ସଂକଳ୍ପବଦ୍ଧ ଅଛୁ । ଆଉ ଏଥିପାଇଁ ମୁଁ କହିବାକୁ ଚାହୁଁଛି କାଶ୍ମୀର ଭିତରେ ଯାହା କିଛି ମଧ୍ୟ ହେଉଛି , ବୟାନବାଜୀ ମଧ୍ୟ ବହୁତ ହେଉଛି , ଆକ୍ଷେପ ପ୍ରତି-ଆକ୍ଷେପ ମଧ୍ୟ ବହୁତ ହେଉଛି , ଜଣେ ଅନ୍ୟ ଜଣକୁ ଗାଳି ଦେବାରେ ସମସ୍ତେ ଲାଗିରହିଛନ୍ତି , କିନ୍ତୁ ଭାଇ ଓ ଭଉଣୀମାନେ , ମୁଁ ସ୍ପଷ୍ଟ ଭାବରେ ମାନୁଛି କି କାଶ୍ମୀରରେ ଯାହା କିଛି ଘଟଣା ଘଟୁଛି , ବିଛିନ୍ନତାବାଦୀ , ହାତଗଣତି ବିଛିନ୍ନତାବାଦୀ , ଏହି ବିଛିନ୍ନତାବାଦୀ ଯେଉଁଭଳି ଭାବେ ନୂଆ ନୂଆ କୌଶଳ ରଚନା କରି ଚାଲିଛନ୍ତି , କିନ୍ତୁ ସେହି ଲଢ଼େଇକୁ ଜିତିବା ପାଇଁ ମୋର ଚିନ୍ତାଧାରା ସ୍ପଷ୍ଟ ଅଛି । ‘ ନା ଗାଳିରେ ସମସ୍ୟାର ସମାଧାନ ହେବାର ଅଛି , ନା ଗୁଳିରେ ସମସ୍ୟା ସମାଧାନ ହେବାର ଅଛି , ସମସ୍ୟା ସମାଧାନ ହେବ ପ୍ରତ୍ୟେକ କାଶ୍ମୀରୀଙ୍କୁ କୋଳାଗ୍ରତ କରି ସମାଧାନ କରିବାର ଅଛି । ’ ଆଉ ଶହେ ପଚିଶ କୋଟି ଦେଶବାସୀ ଏହି ପରମ୍ପରାରେ ଲାଳିତ-ପାଳିତ ହୋଇଛନ୍ତି ଆଉ ଏଥିପାଇଁ ‘ ନା ଗାଳିରେ , ନା ଗୁଳିରେ , ପରିବର୍ତ୍ତନ ହେବ କୋଳାଗ୍ରତ କରି ’ ଆଉ ସେହି ସଂକଳ୍ପକୁ ନେଇ କରି ଆମେ ଆଗକୁ ବଢ଼ୁଛୁ ।


    ଆତଙ୍କବାଦ ବିରୁଦ୍ଧରେ କୌଣସି ପ୍ରକାରର ନରମ ମନୋଭାବ ପୋଷଣ କରାଯିବ ନାହିଁ । ଆତଙ୍କବାଦୀମାନଙ୍କୁ ଆମେ ବାରମ୍ବାର କହିଛୁ କି ଆପଣ ମୁଖ୍ୟଧାରାକୁ ଆସନ୍ତୁ , ଭାରତର ଗଣତନ୍ତ୍ରରେ ଆପଣଙ୍କୁ କଥା ହେବା ପାଇଁ ସଂପୂର୍ଣ୍ଣ ଅଧିକାର ଅଛି , ପୂରା ବ୍ୟବସ୍ଥା ଅଛି । ଆଉ ମୁଖ୍ୟ ଧାରା ହିଁ ହେଉଛି ଯାହା ଯେ କୌଣସି ବ୍ୟକ୍ତିର ଜୀବନରେ ଉର୍ଜ୍ଜା ଭରି ଦେଇଥାଏ ।


    ଆଉ ଏଥିପାଇଁ ମୁଁ ଖୁସୀ ଯେ ଆମ ସୁରକ୍ଷା ବଳର ପ୍ରୟାସରେ ବାମପନ୍ଥୀ ଉଗ୍ରବାଦ ଅଂଚଳରେ ବହୁତ ବଡ଼ ସଂଖ୍ୟାରେ ଯୁବକମାନେ ଫେରି ଆସି ଆତ୍ମ ସମର୍ପଣ କରି ମୁଖ୍ୟ ଧାରାରେ ଆସିବା ଦିଗରେ ସେମାନେ ପ୍ରୟାସ ଜାରି ରଖିଛନ୍ତି ।


    ସୀମା ସୁରକ୍ଷା ପାଇଁ ଆମର ଜବାନ ମୁତୟନ ହୋଇଛନ୍ତି । ମୁଁ ଖୁସି ଯେ , ଆଜି ଭାରତ ସରକାର ଏମିତି ଏକ ୱେବସାଇଟ ଶୁଭାରମ୍ଭ କରୁଛନ୍ତି , ଯେଉଁମାନେ ବୀରତା ପୁରସ୍କାର ବିଜେତା , ଆମ ଦେଶ ପାଇଁ ଗୌରବ ଆଣିଥିବା ଲୋକ ଅଛନ୍ତି , ସେମାନଙ୍କର ସଂପୂର୍ଣ୍ଣ ସୂଚନା ସହିତ ଆଜି ଆଜି ଏକ ବୀରତା ପୁରସ୍କାର ବିଜୟୀ ହେଲାବାଲାଙ୍କ ଉପରେ ଆଧାରିତ ଏକ ପୋର୍ଟାଲ ମଧ୍ୟ ଆରମ୍ଭ କରାଯାଉଛି , ଯେଉଁଥିରେ ଦେଶର ନୂଆ ପିଢିଙ୍କୁ ଆମର ଏହି ବୀର ବଳିଦାନକାରୀଙ୍କ ବିଷୟରେ ବହୁତ କିଛି ସୂଚନା ପାଇପାରିବେ ।


    ଟେକ୍ନୋଲଜିର ସହାୟତାରେ , ଦେଶରେ ସଚ୍ଚୋଟତାକୁ ଗୁରୁତ୍ୱ ଦେବା ପାଇଁ ଆମ୍ଭେମାନେ ଭରପୁର ପ୍ରୟାସ ରହିଛି । କଳାଧନ ବିରୁଦ୍ଧରେ ଆମର ଲଢ଼େଇ ଜାରି ରହିବ । ଭ୍ରଷ୍ଟାଚାର ବିରୁଦ୍ଧରେ ଆମର ଲଢ଼େଇ ଜାରି ରହିବ । ଆଉ ଆମେ ଧୀରେ ଧୀରେ ଟେକ୍ନୋଲଜିର ପ୍ରୟୋଗ କରି ଆଧାର ବ୍ୟବସ୍ଥାକୁ ଯୋଡି , ସ୍ୱଚ୍ଛତା ଆଣିବା ଦିଗରେ ଅନେକ ବିଧିବଦ୍ଧ ସଫଳ ପ୍ରୟାସ କରିଛୁ ଆଉ ଦୁନିଆର ଅନେକ ଲୋକ ଭାରତର ଏହି ମଡେଲକୁ ନେଇ ଚର୍ଚ୍ଚା କରୁଛନ୍ତି ଆଉ ତାହାର ଅଧ୍ୟୟନ ମଧ୍ୟ କରୁଛନ୍ତି ।


    ସରକାରରେ ମଧ୍ୟ କ୍ରୟ କରିବାବାଲା ଏବେ ଏକ ଛୋଟ ବ୍ୟକ୍ତି ହଜାର ହଜାର କିଲୋମିଟର ଦୁରରେ ଗାଁରେ ବସି ଥିବା ବ୍ୟକ୍ତି ମଧ୍ୟ ସରକାରଙ୍କୁ ନିଜ ଜିନିଷ ଯୋଗାଇ ପାରିବ , ନିଜ ଉତ୍ପାଦ ଯୋଗାଇ ପାରିବ । ତାକୁ ବଡ଼ ଲୋକଙ୍କର ଆବଶ୍ୟକତା ନାହିଁ , ମଧ୍ୟସ୍ଥିର ଆବଶ୍ୟକତା ନାହିଁ । ଜିଇଏମ୍ ନାମରେ ଏକ ପୋର୍ଟାଲ ତିଆରି କରାଯାଇଛି , ଜିଇଏମ୍ ଦ୍ୱାରା ସରକାର ସଂଗ୍ରହ କରୁଛନ୍ତି । ବହୁତ ବଡ଼ ମାତ୍ରାରେ ସ୍ୱଚ୍ଛତା ଆଣିବାରେ ସଫଳତା ମିଳିଛି ।


    ଭାଇ ଓ ଭଉଣୀମାନେ ,


    ସରକାରୀ ଯୋଜନାର ଗତି ବଢିଛି । ଯେବେ ସରକାର , କୌଣସି କାମରେ ବିଳମ୍ବ ହୋଇଥାଏ , ତ ଖାଲି ସେହି ପ୍ରକଳ୍ପ ବିଳମ୍ବ ହୋଇ ନ ଥାଏ । ତାହା କେବଳ ଅର୍ଥ ଖର୍ଚ୍ଚ ସହିତ ଯୋଡି ହୋଇଥିବା ବିଷୟ ହୋଇ ନ ଥାଏ । ଯେବେ କୌଣସି ମଧ୍ୟ କାମ ଅଟକି ଯାଇଥାଏ , ରହିଯାଏ ତ ସବୁଠାରୁ ଅଧିକ କ୍ଷତି ମୋର ଗରିବ ପରିବାରଙ୍କୁ ହୁଏ । ମୋର ଭାଇ ଓ ଭଉଣୀଙ୍କୁ ହୋଇଥାଏ ।


    ଆମେ ନଅ ମାସ ମଧ୍ୟରେ ମଙ୍ଗଳଯାନ ପହଂଚାଇ ପାରୁଛୁ । ଏହା ହେଉଛି ଆମର ସାମର୍ଥ୍ୟ । ନଅ ମାସ ମଧ୍ୟରେ ଏଠାରୁ ମଙ୍ଗଳଯାନ ପହଂଚି ପାରୁଛି ।


    କିନ୍ତୁ ମୁଁ ଥରେ ସରକାରଙ୍କ କାମର ହିସାବ କିତାବ ସବୁ ମାସରେ ନେଉଛି । ଥରେ ଏଭଳି କଥା ମୋ ଦୃଷ୍ଟିକୁ ଆସିଲା , 42 ବର୍ଷର ପୁରୁଣା ଏକ ପ୍ରକଳ୍ପ , 70 -72 କିଲୋମିଟରର ରେଳ ପ୍ରକଳ୍ପ , 42 ବର୍ଷ ଧରି ଅଟକି ପଡି ରହିଥିଲା । ଭାଇ ଭଉଣୀମାନେ ନଅ ମାସରେ ମଙ୍ଗଳଯାନ ପହଂଚାଇବାର ସାମର୍ଥ୍ୟ ରଖୁଥିବା ମୋର ଦେଶ 42 ବର୍ଷ ଧରି 70-72କିଲୋମିଟରର ଏକ ରେଳ ଧାରଣା ବିଛାଇ ନ ପାରିଲେ ତ ଗରିବର ମନରେ ପ୍ରଶ୍ନ ଉଠେ ଯେ ମୋ ଦେଶର କ ’ ଣ ହେବ ? ଆଉ ଏଭଳି ଜିନିଷ ଗୁଡ଼ିକ ଉପରେ ଆମେ ଧ୍ୟାନ ଦେଇଛୁ । ଏଗୁଡିକରେ ପରିବର୍ତ୍ତନ ଆଣିବା ପାଇଁ ଆମେ ନୂଆ ନୂଆ ଟେକ୍ନୋଲଜି , ଜିଓ-ଟେକ୍ନୋଲଜିର ବିଷୟ ହେଉ , ମହାକାଶ-ଟେକ୍ନୋଲଜିର ବିଷୟ ହେଉ , ସମସ୍ତ ଜିନିଷକୁ ଯୋଡି ଆମେ ସେଥିରେ ପରିବର୍ତ୍ତନ ଆଣିବାର ପ୍ରୟାସ କରିଛୁ ।


    ଆପଣ ଦେଖିଥିବେ ଗୋଟିଏ ସମୟ ଥିଲା ଯେତେବେଳେ ୟୁରିଆ ପାଇଁ ରାଜ୍ୟ ଆଉ କେନ୍ଦ୍ର ମଧ୍ୟରେ ବିବାଦ ଚାଲୁଥିଲା । କିରୋସିନ ପାଇଁ ରାଜ୍ୟ ଆଉ କେନ୍ଦ୍ର ମଧ୍ୟରେ ବିବାଦ ଚାଲୁଥିଲା । ଏକ ଏଭଳି ପରିବେଶ ଥିଲା , ଯେପରି କେନ୍ଦ୍ର ହେଉଛି ବଡ଼ ଭାଇ , ରାଜ୍ୟ ହେଉଛି ସାନ ଭାଇ । ଆମେ ପ୍ରଥମ ଦିନରୁ ଯେଉଁ ଦିଗରେ କାମ କଲୁ , କାରଣ ଦୀର୍ଘ ସମୟ ଧରି ମୁଁ ମୁଖ୍ୟମନ୍ତ୍ରୀ ଥିଲି , ଏଥିପାଇଁ ମତେ ଜଣା ଅଛି କି , ଦେଶର ବିକାଶରେ ରାଜ୍ୟ ଗୁଡିକର ଗୁରୁତ୍ୱ କେତେ । ମୁଖ୍ୟମନ୍ତ୍ରୀ ମାନଙ୍କର ମହତ୍ୱ କେତେ , ରାଜ୍ୟ ସରକାରଙ୍କର ମହତ୍ୱ କେତେ , ଏହାକୁ ମୁଁ ଭଲଭାବରେ ବୁଝିଛି ଆଉ ଏଥିପାଇଁ ସହଭାଗୀ ସଂଘୀୟ ବ୍ୟବସ୍ଥା ଆଉ ଏବେ ପ୍ରତିଯୋଗିତାମୂଳକ ସହଭାଗୀ ସଂଘୀୟ ବ୍ୟବସ୍ଥା ତାହା ଉପରେ ଆମେ ଗୁରୁତ୍ୱ ଦେଇଛୁ । ଆଉ ଆପଣମାନେ ଦେଖିଥିବେ ଯେ ଆଜି ମିଳିମିଶି ସମସ୍ତ ନିର୍ଣ୍ଣୟ , ଆମେ ମିଳିମିଶି କରୁଛୁ ।


    ଆପଣମାନଙ୍କର ମନେ ଥିବ ଏହି ଲାଲକିଲ୍ଲାର ପ୍ରାଚୀରରୁ ଥରେ ଦେଶର ରାଜ୍ୟଗୁଡିକର ବିଜୁଳି କଂପାନୀମାନଙ୍କର ଦୁର୍ଦ୍ଦଶା ବିଷୟରେ ଜଣେ ପ୍ରଧାନମନ୍ତ୍ରୀ ଚର୍ଚ୍ଚା କରିଥିଲେ । ଲାଲକିଲ୍ଲାରୁ ଚିନ୍ତା ବ୍ୟକ୍ତ କରିବାକୁ ପଡ଼ିଥିଲା । ଆଜି ଆମେ ରାଜ୍ୟଗଡ଼ିକୁ ସାଙ୍ଗରେ ନେଇ ‘ ଉଦୟ ଯୋଜନା ’ ଦ୍ୱାରା ରାଜ୍ୟଗୁଡିକୁ ଶକ୍ତି ଦେଇ ସେହି ବିଜୁଳି କାରାଖାନା ଗୁଡିକର କାରବାରରେ ଏହି ସମସ୍ୟା ଥିଲା , ତାହାର ସମାଧାନର କାମ ମିଳିମିଶି କଲୁ , ଏହା ସଂଘୀୟ ବ୍ୟବସ୍ଥାର ବହୁତ ବଡ଼ ପ୍ରମାଣ ।


    ଜିଏସଟି ସହିତ ସ୍ମାର୍ଟ ସିଟିର ନିର୍ମାଣର କଥା ହେଉ , ସ୍ୱଚ୍ଛତାର ଅଭିଯାନ ହେଉ , ଶୌଚାଳୟର ଚର୍ଚ୍ଚା ହେଉ , ସହଜରେ ବ୍ୟବସାୟ କରିବାର କଥା ହେଉ , ଏହି ସମସ୍ତ ବିଷୟ ହେଉଛି ଏହିଭଳି ଯେ , ଆମ ଦେଶର ସମସ୍ତ ରାଜ୍ୟ କାନ୍ଧରେ କାନ୍ଧ ମିଶାଇ ଆଜି ଭାରତ ସହିତ ଭାରତ ସରକାର , କାନ୍ଧରେ କାନ୍ଧ ମିଶାଇ ଚାଲିବାରେ ବହୁତ ସଫଳ ହୋଇଛନ୍ତି ।


    ମୋର ପ୍ରିୟ ଦେଶବାସୀଗଣ ,


    ‘ ନିଉ ଇଣ୍ଡିଆ ’ ହେଉଛି ଆମର ସବୁଠାରୁ ବଡ଼ ଶକ୍ତି , ହେଉଛି ଗଣତନ୍ତ୍ର । କିନ୍ତୁ ଆମେ ଜାଣୁଛୁ ଯେ ଆମେ ଗଣତନ୍ତ୍ରକୁ ମତ-ପତ୍ର ମଧ୍ୟରେ ସିମୀତ କରିଦେଇଛୁ । ଗଣତନ୍ତ୍ର ମତ-ପତ୍ର ମଧ୍ୟରେ ସିମୀତ ହୋଇ ନ ପାରେ । ଆଉ ଏଥିପାଇଁ ଆମେ ‘ ନିଉ ଇଣ୍ଡିଆ ’ ରେ ସେହି ଗଣତନ୍ତ୍ର ଉପରେ ଗୁରୁତ୍ୱ ଦେବାକୁ ଚାହୁଁଛୁ , ଯେଉଁଥିରେ ତନ୍ତ୍ରରୁ ଲୋକ ନୁହେଁ କିନ୍ତୁ ଲୋକଙ୍କ ଦ୍ୱାରା ତନ୍ତ୍ର ଚାଲୁ , ଏଭଳି ଗଣତନ୍ତ୍ର ‘ ନିଉ ଇଣ୍ଡିଆ ’ ର ପରିଚୟ ହେଉ , ସେହି ଦିଗରେ ଆମେ ଯିବାକୁ ଚାହୁଁଛୁ ।


    ଲୋକମାନ୍ୟ ତିଳକ ମହାଶୟ କହିଥିଲେ , ‘ ସ୍ୱରାଜ୍ୟ ହେଉଛି ମୋର ଜନ୍ମସିଦ୍ଧ ଅଧିକାର ’ । ସ୍ୱାଧୀନ ଭାରତରେ ଆମ ସମସ୍ତଙ୍କର ମନ୍ତ୍ର ହେବା ଦରକାର ‘ ସୁରାଜ୍ୟ ହେଉଛି ମୋର ଜନ୍ମ ସିଦ୍ଧ ଅଧିକାର ’ । ସୁରାଜ୍ୟ ଆମ ସମସ୍ତଙ୍କର ଦାୟିତ୍ୱ ହେବା ଆବଶ୍ୟକ । ନାଗରିକକୁ ନିଜର ଦାୟିତ୍ୱ ତୁଲାଇବା ଦରକାର , ସରକାର ନିଜର ଦାୟିତ୍ୱ ତୁଲାଇବା ଦରକାର ।


    ‘ ସ୍ୱରାଜରୁ ସୁରାଜ୍ୟ ’ ଆଡ଼କୁ ଯେବେ ଚାଲିବାର ଅଛି ତ ଦେଶବାସୀ ପଛରେ ରହନ୍ତି ନାହିଁ । ଯେବେ ମୁଁ ଗ୍ୟାସ ରିହାତି ଛାଡ଼ିବା ପାଇଁ କହିଲି , ଦେଶ ଆଗକୁ ଆସିଲା । ସ୍ୱଚ୍ଛତାର କଥା କହିଲି , ଆଜି ମଧ୍ୟ ହିନ୍ଦୁସ୍ଥାନର ପ୍ରତିଟି କୋଣରେ କେହି ନା କେହି ସ୍ୱଚ୍ଛତାର ଅଭିଯାନକୁ ଆଗକୁ ବଢ଼ାଉଛନ୍ତି । ଯେବେ ବିମୁଦ୍ରୀକରଣର କଥା ଆସିଲା ଦୁନିଆକୁ ଆଶ୍ଚର୍ଯ୍ୟ ଲାଗିଥିଲା , ଏପରିକି ଲୋକ କହୁଥିଲେ , ଏବେ ମୋଦୀ ଗଲା । କିନ୍ତୁ ବିମୁଦ୍ରୀକରଣରେ ଶହେ ପଚିଶ କୋଟି ଦେଶବାସୀ ଯେଉଁ ଧୈର୍ଯ୍ୟ ଦେଖାଇଲେ , ଯେଉଁ ବିଶ୍ୱାସ ଜଣାଇଲେ ଆଉ ତାହାର ପରିଣାମ ହେଉଛି କି ଆଜି ଭ୍ରଷ୍ଟାଚାର ବିରୁଦ୍ଧରେ ଅଙ୍କୁଶ ଲଗାଇବାରେ ଆମେ ଗୋଟିଏ ପରେ ଗୋଟିଏ ପଦକ୍ଷେପ ନେବାରେ ସଫଳ ହେଉଅଛୁ । ଆମ ଦେଶପାଇଁ ଏହି ନୂଆ ଜନ ଭାଗିଦାରୀର ପରମ୍ପରା ... ଜନ ଭାଗିଦାରୀ ଦ୍ୱାରା ହିଁ ଦେଶକୁ ଆଗକୁ ବଢାଇବା ହେଉଛି ଆମର ପ୍ରୟାସ ।


    ମୋର ପ୍ରିୟ ଦେଶବାସୀଗଣ ,


    ଲାଲ ବାହାଦୁର ଶାସ୍ତ୍ରୀ ଜୟ ଜବାନ ଜୟ କିଷାନର ମନ୍ତ୍ର ଦେଇଥିଲେ । ଆମ ଦେଶର କୃଷକ କେବେ ହେଲେ ପଛକୁ ଚାହିଁ ଦେଖିନାହିଁ , ଆଜି ରେକର୍ଡ଼ ପରିମାଣର ଫସଲ ଉତ୍ପାଦନ କରି ଆମ କୃଷକ ଦେଇଛି । ପ୍ରାକୃତିକ ବିପଦ ମଧ୍ୟରେ ନୂଆ-ନୂଆ ସଫଳତା ହାସଲ କରୁଅଛି । ଡାଲିର ରେକର୍ଡ଼ ଉତ୍ପାଦନ ହୋଇଛି ଆଉ ମୋର ପ୍ରିୟ ଭାଇ ଓ ଭଉଣୀମାନେ , ମୋର କୃଷକ ଭାଇ ଓ ଭଉଣୀମାନେ , ହିନ୍ଦୁସ୍ଥାନରେ କେବେ ମଧ୍ୟ ସରକାର ଡାଲି କିଣିବାର ପରମ୍ପରା ହିଁ ନ ଥିଲା ଆଉ କେବେ ଥରେ ଅଧେ କରିଥିବେ ତ ହଜାର ହଜାର ଟନ୍ ହିସାବରେ ହେଉଥିଲା , ଏଥର ଯେବେ ମୋ ଦେଶର କୃଷକମାନେ ଡାଲି ଉତ୍ପାଦନ କରି ଗରିବଙ୍କୁ ପୁଷ୍ଟିକର ଖାଦ୍ୟ ଦେବାର କାମ କଲେ , ତ 16 ଲକ୍ଷ ଟନ୍ ଡାଲି , ସରକାର କିଣିବାର ଐତିହାସିକ କାମ କରି ଏହି କାମକୁ ପ୍ରୋତ୍ସାହନ ଦେଇଛନ୍ତି ।


    ପ୍ରଧାନମନ୍ତ୍ରୀ ଫସଲ ବୀମା ଯୋଜନା , ଏକ ସୁରକ୍ଷା କବଚ ମୋ କୃଷକ ଭାଇମାନଙ୍କୁ ମିଳିଛି । ତିନି ବର୍ଷ ପୂର୍ବେ ମାତ୍ର ତିନି ଶହ ପଚିଶ କୋଟି କୃଷକ ଏହି ପ୍ରଧାନମନ୍ତ୍ରୀ ଫସଲ ବୀମା ଯୋଜନା , ଯାହା ପୂର୍ବରୁ ଅନ୍ୟ ନାମରେ ଚାଲୁଥିଲା ତାହାର ଲାଭ ନେଉଥିଲେ । ଆଜି ପ୍ରଧାନମନ୍ତ୍ରୀ ଫସଲ ବୀମା ଯୋଜନାରେ ଏତେ କମ ସମୟରେ ଅନେକ କୃଷକ ଏହା ସହିତ ଯୋଡ଼ି ହୋଇ ଯାଇଛନ୍ତି ଆଉ ପାଖା-ପାଖି ଏହି ସଂଖ୍ୟା ଆଗକୁ 5.75 କୋଟିରେ ପହଂଚିଛି ।


    ପ୍ରଧାନମନ୍ତ୍ରୀ କୃଷି ସିଂଚାଇ ଯୋଜନା , କୃଷକଙ୍କୁ ଯଦି ପାଣି ମିଳେ ତ ମାଟିରୁ ସେ ସୁନା ଉତ୍ପନ୍ନ କରିବାର ଶକ୍ତି ରଖିଥାଏ ଆଉ ଏଥିପାଇଁ କୃଷକଙ୍କୁ ପାଣି ଦେବାପାଇଁ ମୁଁ ଗତଥର ଲାଲକିଲ୍ଲାରୁ କହିଥିଲି , ସେହି ଯୋଜନା ଗୁଡିକରୁ 21 ଯୋଜନା ଆମେ ପୂର୍ଣ୍ଣ କରିଛୁ ଆଉ ବାକି 50 ଯୋଜନା ଆଗାମୀ କିଛି ସମୟରେ ସଂମ୍ପୂର୍ଣ୍ଣ ହୋଇଯିବ । ଆଉ ମୋଟ 99 ଯୋଜନାଗୁଡିକର ମୁଁ ସଂକଳ୍ପ ନେଇଛି । 2019 ପୁର୍ବରୁ ସେହି 99 ବଡ଼ ବଡ଼ ଯୋଜନା ଗୁଡିକୁ ପରିପୂର୍ଣ୍ଣ କରିବୁ , କୃଷକଙ୍କ ବିଲ ପର୍ଯ୍ୟନ୍ତ ପାଣି ପହଂଚାଇବାର କାର୍ଯ୍ୟ ଆମେ ପୂରଣ କରି ଦେବୁ । ଆଉ କୃଷକଙ୍କୁ ବିହନରୁ ବଜାର ପର୍ଯ୍ୟନ୍ତ , ଯେ ପର୍ଯ୍ୟନ୍ତ ଆମେ ବ୍ୟବସ୍ଥା ଦେବୁ ନାହିଁ , ଆମ କୃଷକଙ୍କ ଭାଗ୍ୟକୁ ଆମେ ବଦଳାଇ ପାରିବା ନାହିଁ । ଆଉ ଏଥିପାଇଁ ଭିତ୍ତିଭୂମି ଦରକାର , ସେଥିପାଇଁ ଯୋଗାଣ ଶୃଙ୍ଖଳ ବା Supply Chain ଦରକାର । ପ୍ରତିବର୍ଷ ଆମର ଲକ୍ଷ ଲକ୍ଷ କୋଟି କୋଟି ଟଙ୍କାର ପନିପରିବା , ଆମର ଫଳ , ଫସଲ ନଷ୍ଟ ହୋଇ ଯାଇଥାଏ ଆଉ ଏଥିପାଇଁ ତାହାକୁ ବଦଳାଇବା ନିମନ୍ତେ ଗୋଟିଏ ପଟରେ ପ୍ରତ୍ୟକ୍ଷ ବିଦେଶୀ ପୁଞ୍ଜି ନିବେଶକୁ ପ୍ରୋତ୍ସାହନ ଦେଲୁ ଫଳରେ ଖାଦ୍ୟ ପ୍ରକ୍ରିୟାକରଣ ମାଧ୍ୟମରେ ଦୁନିଆ ଆମ ସହିତ ଯୋଡି ହେଉ ।


    ଭିତ୍ତିଭୂମି ତିଆରି କରିବାରେ ପ୍ରୋତ୍ସାହନ ଦେଲୁ ଆଉ ଭାରତ ସରକାର ‘ ପ୍ରଧାନମନ୍ତ୍ରୀ କିଷାନ ସଂପଦା ଯୋଜନା ’ ଲାଗୁ କରିଛନ୍ତି । ଯାହା କାରଣରୁ ସେହି ବ୍ୟବସ୍ଥା ଗୁଡିକର ନିର୍ମାଣ କରାଯିବ ଯାହା ବିହନରୁ ବଜାର ପର୍ଯ୍ୟନ୍ତ କୃଷକଙ୍କ ହାତକୁ ମଜବୁତ କରିବ , ବ୍ୟବସ୍ଥାଗୁଡିକ ବିକଶିତ କରାଇବେ ଏବଂ ଆମର କୋଟି କୋଟି କୃଷକଙ୍କ ଜୀବନରେ ଏକ ନୂତନ ପରିବର୍ତ୍ତନ ଆଣିବାରେ ଆମେ ସଫଳ ହେବୁ ।


    ଚାହିଦା ଆଉ ଟେକ୍ନୋଲଜି କାରଣରୁ , ଆମ ଦେଶରେ ନିଯୁକ୍ତିର ପ୍ରକୃତିରେ ମଧ୍ୟ ବହୁତ ବଡ଼ ପରିବର୍ତ୍ତନ ଆସୁଅଛି । ରୋଜଗାର ସହିତ ଯୋଡି ହୋଇଥିବା ଯୋଜନାରେ , ତାଲିମର ଶୈଳୀରେ ଏକବିଂଶ ଶତାବ୍ଦୀର ଆବଶ୍ୟକତା ଅନୁସାରେ , ମାନବ ସଂସାଧନର ବିକାଶ ପାଇଁ ଭାରତ ସରକାର ଅନେକ ଯୋଜନା ହାତକୁ ନେଇଛନ୍ତି । ଯୁବକମାନଙ୍କୁ ବିନା ଗ୍ୟାରେଂଟିରେ ବ୍ୟାଙ୍କରୁ ଋଣ ମିଳୁ ଏଥିପାଇଁ ବହୁତ ବଡ଼ ଅଭିଯାନ ଚଲାଇଛୁ । ଆମର ଯୁବକ ନିଜ ଗୋଡରେ ଠିଆ ହେଉ , ସେ ରୋଜଗାର ପାଉ , ରୋଜଗାର ଦେଲାବାଲା ହେଉ , ଆଉ ବିଗତ ତିନି ବର୍ଷରେ ଦେଖିଛୁ କି ‘ ପ୍ରଧାନମନ୍ତ୍ରୀ ମୁଦ୍ରା ଯୋଜନା ’ କାରଣରୁ କୋଟି କୋଟି ଯୁବକ ନିଜ ଗୋଡରେ ଠିଆ ହୋଇଛନ୍ତି । ଖାଲି ଏତିକି ନୁହେଁ , ଗୋଟିଏ ଯୁବକ ଜଣେ , ଦୁଇ କିମ୍ବା ଅନ୍ୟ ତିନିଜଣଙ୍କୁ ମଧ୍ୟ ରୋଜଗାର ଦେଉଛି ।


    ଶିକ୍ଷା କ୍ଷେତ୍ରରେ ବିଶ୍ୱସ୍ତରୀୟ ବିଶ୍ୱବିଦ୍ୟାଳୟ ପ୍ରତିଷ୍ଠା କରିବା ପାଇଁ ଆମେ ନିୟନ୍ତ୍ରଣରୁ ମୁକ୍ତି ଦେବାର ଏକ ବଡ଼ ଗୁରୁତ୍ୱପୂର୍ଣ୍ଣ ପଦକ୍ଷେପ ଉଠାଇଛୁ । 20 ବିଶ୍ୱବିଦ୍ୟାଳୟଙ୍କୁ ଆହ୍ୱାନ କରିଛୁ କି ଆପଣ ନିଜେ ନିଜର ଭାଗ୍ୟର ନିଷ୍ପତ୍ତି କରନ୍ତୁ , ସରକାର ତା ମଧ୍ୟରେ ପଶିବେ ନାହିଁ । ସରକାର ବାହାରୁ 1000 କୋଟି ଟଙ୍କା ପର୍ଯ୍ୟନ୍ତ ସାହାଯ୍ୟ କରିବାକୁ ମଧ୍ୟ ପ୍ରସ୍ତୁତ ଅଛନ୍ତି । ଆହ୍ୱାନ କରିଛୁ , ମୋର ବିଶ୍ୱାସ ଅଛି ମୋ ଦେଶର ଶିକ୍ଷା ସଂସ୍ଥାନ ନିଶ୍ଚୟ ଆଗକୁ ଆସିବେ , ଏହାକୁ ସଫଳ କରିବେ ।


    ବିଗତ ତିନି ବର୍ଷରେ 6 ଆଇଆଇଟି , 7 ନୂଆ ଆଇଆଇଏମ୍ , 8 ନୂଆ ଆଇଆଇଆଇଟି , ଏହାର ନିର୍ମାଣ କରିଛନ୍ତି ଆଉ ଶିକ୍ଷାକୁ ନିଯୁକ୍ତି ସହିତ ଯୋଡ଼ିବାର ଏହି କାର୍ଯ୍ୟ ଆମେ କରିଛୁ ।


    ମୋର ମାଆ , ଭଉଣୀମାନେ ଆଜି ବହୁତ ବଡ଼ ମାତ୍ରାରେ ପରିବାରରେ ମହିଳାମାନେ ମଧ୍ୟ ରୋଜଗାର ପାଇଁ ଯାଉଛନ୍ତି ଆଉ ଏଥିପାଇଁ ରାତିରେ ମଧ୍ୟ ତାଙ୍କୁ ରୋଜଗାରର ସୁଯୋଗ ମିଳୁ , କମ୍ପାନୀଗୁଡ଼ିକରେ କାମ କରିବାର ସୁଯୋଗ ମିଳୁ ଏଥିପାଇଁ ଶ୍ରମ ଆଇନରେ ପରିବର୍ତ୍ତନ କରିବା ଭଳି ବହୁତ ବଡ଼ ପଦକ୍ଷେପ ଉଠାଇଛୁ ।


    ଆମର ମାଆ , ଭଉଣୀମାନେ ,


    ମଧ୍ୟ ପରିବାରର ଏକ ଗୁରୁତ୍ୱପୂର୍ଣ୍ଣ ଅଂଶ । ଆମର ଭବିଷ୍ୟତ ନିର୍ମାଣ କରିବା ପାଇଁ ଆମର ମାଆ ଭଉଣୀମାନଙ୍କର ବହୁତ ବଡ଼ ଯୋଗଦାନ ରହିଛି । ଆଉ ଏଥିପାଇଁ ମାତୃତ୍ୱକାଳୀନ ଛୁଟି ଯାହା 12 ସପ୍ତାହର ଥିଲା , ତାହାକୁ 26 ସପ୍ତାହ , ସେଥିରେ ବେତନ ଚାଲୁ ରହିବ , ଏହି ପ୍ରକାରରେ ଦେବାର କାମ କରିଛୁ ।


    ମୁଁ ଆଜି ଆମର ମହିଳାମାନଙ୍କର ସଶକ୍ତିକରଣର କାମ ସମ୍ବନ୍ଧରେ , ମୁଁ ବିଶେଷ କରି , ମୁଁ ସେହି ଭଉଣୀମାନଙ୍କୁ ଅଭିନନ୍ଦନ ଦେବା ପାଇଁ ଚାହୁଁଛି ଯେଉଁମାନେ ତିନି ତଲାକ କାରଣରୁ ବହୁତ ଦୁଃସହ୍ୟ ଜୀବନ ଜୀଇଁବା ପାଇଁ ବାଧ୍ୟ ହୋଇଛନ୍ତି । କୌଣସି ଆଶ୍ରୟ ବଞ୍ଚି ରହି ନାହିଁ ଆଉ ଏଭଳି ପୀଡ଼ିତ , ତିନି ତଲାକରେ ପୀଡ଼ିତ ଭଉଣୀମାନେ ସାରା ଦେଶରେ ଏକ ଆନ୍ଦୋଳନ ଠିଆ କରିଛନ୍ତି । ଦେଶର ବୁଦ୍ଧିଜୀବୀ ବର୍ଗଙ୍କୁ ଦୋହଲାଇ ଦେଇଛନ୍ତି , ଦେଶର ମିଡିଆ ମଧ୍ୟ ସେମାନଙ୍କୁ ସାହାଯ୍ୟ କରିଛି । ସାରା ଦେଶରେ ତିନି ତଲାକ ବିରୁଦ୍ଧରେ ଏକ ପରିବେଶ ତିଆରି କରିଛନ୍ତି । ଏହି ଆନ୍ଦୋଳନକୁ ଚଳାଇବାରେ ମୋର ସେହି ଭଉଣୀମାନଙ୍କୁ ଯେଉଁମାନେ ତିନି ତଲାକ ବିରୁଦ୍ଧରେ ଲଢ଼ାଇ ଜାରି ରଖିଛନ୍ତି , ମୁଁ ହୃଦୟର ସହିତ ସେମାନଙ୍କୁ ଅଭିନନ୍ଦନ ଜଣାଉଛି ଆଉ ମୋର ବିଶ୍ୱାସ ଅଛି , ଯେ ମାଆ-ଭଉଣୀମାନଙ୍କୁ ଅଧିକାର ଦେବାରେ ସେମାନଙ୍କର ଏହି ଲଢ଼େଇରେ ହିନ୍ଦୁସ୍ଥାନ ସେମାନଙ୍କୁ ସଂପୂର୍ଣ୍ଣ ସାହାଯ୍ୟ କରିବ ଆଉ ମହିଳା ସଶକ୍ତିକରଣର ଏହି ମହତ୍ୱପୂର୍ଣ୍ଣ ପଦକ୍ଷେପରେ ସେମାନେ ସଫଳ ହୋଇ ରହିବେ ; ଏଭଳି ମୋର ସଂପୂର୍ଣ୍ଣ ଭରସା ରହିଛି ।


    ମୋର ପ୍ରିୟ ଦେଶବାସୀଗଣ ,


    କେବେ-କେବେ ଆସ୍ଥା ଓ ବିଶ୍ଵାସ ନାମରେ ଧୈର୍ଯ୍ୟର ଅଭାବରେ କିଛି ଲୋକ ଏଭଳି ଜିନିଷ କରି ବସନ୍ତି , ଯାହା ସମାଜର ରୀତି-ନୀତିକୁ ବିଗାଡ଼ି ଦେଇଥାଏ । ଦେଶ ଶାନ୍ତି , ସଦ୍ଭାବନା ଆଉ ଏକତା ଦ୍ୱାରା ଚାଲିଥାଏ । ଜାତିଆଣଭାବର ବିଷ , ସାମ୍ପ୍ରଦାୟିକତା ଭାବର ବିଷ , ଦେଶର କେବେ ଭଲ କରି ପାରେ ନାହିଁ । ଏହାତ ହେଉଛି ଗାନ୍ଧୀଙ୍କ ଭୂମି , ବୁଦ୍ଧଙ୍କ ଭୂମି , ସମସ୍ତଙ୍କୁ ସାଙ୍ଗରେ ନେଇ କରି ଚାଲିବା ; ଏହା ଏହି ଦେଶର ସଂସ୍କୃତି ଆଉ ପରମ୍ପରାର ଅଂଶ ଅଟେ । ଆମେ ଏହାକୁ ସଫଳତାର ସହିତ ଆଗକୁ ନେବାର ଅଛି , ଆଉ ଏଥିପାଇଁ ଆସ୍ଥା ନାମରେ ହିଂସାକୁ ପ୍ରୋତ୍ସାହନ ଦିଆ ଯାଇପାରିବ ନାହିଁ ।


    ହସ୍ପିଟାଲରେ ରୋଗୀଙ୍କ ସହିତ କିଛି ହୋଇଯାଏ , ହସ୍ପିଟାଲ ଜାଳି ଦିଆଯାଏ , ଦୁର୍ଘଟଣା ହୋଇଯାଏ , ଗାଡ଼ିସବୁକୁ ଜଳାଇ ଦିଆଯାଏ ; ଆନ୍ଦୋଳନ ହୁଏ , ସରକାରୀ ସମ୍ପତ୍ତିକୁ ଜାଳି ଦିଆଯାଏ , ସ୍ୱାଧୀନ ହିନ୍ଦୁସ୍ଥାନ ପାଇଁ ଏଗୁଡ଼ିକ କାହାର ? ଆମର ଶହେ ପଚିଶ କୋଟି ଦେଶବାସୀଙ୍କ ସମ୍ପତ୍ତି ଅଟେ । ଏହି ସାଂସ୍କୃତିକ ପରମ୍ପରା କାହାର ? ଏହା ଆମର ଶହେ ପଚିଶ କୋଟି ଦେଶବାସୀଙ୍କ ସାଂସ୍କୃତିକ ପରମ୍ପରା ଅଟେ । ଏହି ଆସ୍ଥା କାହାର ? ଏହା ଆମ ଶହେ ପଚିଶ କୋଟି ଦେଶବାସୀଙ୍କ ଆସ୍ଥା ଅଟେ ; ଆଉ ଏଥିପାଇଁ ଆସ୍ଥା ନାମରେ ହିଂସାର ରାସ୍ତା , ଏହି ଦେଶରେ କେବେ ମଧ୍ୟ ଚାଲି ପାରିବ ନାହିଁ , ଏହା ଦେଶ କେବେ ସ୍ୱୀକାର କରିବ ନାହିଁ ।


    ଆଉ ଏଥିପାଇଁ ମୁଁ ଦେଶବାସୀଙ୍କୁ ଅନୁରୋଧ କରିବି , ସେ ସମୟରେ ‘ ଭାରତ ଛାଡ଼ ’ ର ସ୍ଲୋଗାନ ଥିଲା , ଆଜି ସ୍ଲୋଗାନ ହେଉଛି ‘ ଭାରତ ଯୋଡ଼ ’ । ବ୍ୟକ୍ତି-ବ୍ୟକ୍ତିଙ୍କୁ ଆମକୁ ସାଙ୍ଗରେ ନେବାର ଅଛି , ଜନ-ଜନଙ୍କୁ ସାଙ୍ଗରେ ନେବାର ଅଛି , ସମାଜର ପ୍ରତ୍ୟେକ ସ୍ତରଙ୍କୁ ସାଙ୍ଗରେ ନେବାର ଅଛି , ଆଉ ସେମାନଙ୍କୁ ନେଇକରି ଆମକୁ ଦେଶକୁ ଆଗକୁ ବଢ଼ିବାର ଅଛି ।


    ସମୃଦ୍ଧ ଭାରତ ଗଠନ କରିବା ପାଇଁ ଆମର ମଜବୁତ ଅର୍ଥ ବ୍ୟବସ୍ଥା ଦରକାର । ସନ୍ତୁଳିତ ବିକାଶ ଦରକାର , ଆଗାମୀ ପିଢିର ଭିତ୍ତିଭୂମି ଦରକାର , ତେବେ ଯାଇ ଆମ ସ୍ୱପ୍ନର ଭାରତକୁ ଆମେ ନିଜ ଆଖି ଆଗରେ ଦେଖି ପାରିବା ।


    ଭାଇ ଓ ଭଉଣୀମାନେ ,


    ଅଗଣିତ ନିଷ୍ପତ୍ତି ଆମେ ତିନି ବର୍ଷରେ ନେଇଛୁ । କିଛି ଜିନିଷଗୁଡ଼ିକୁ ଧ୍ୟାନ ଦିଆ ଯାଇଛ , ଆଉ କିଛି ଜିନିଷକୁ ବୋଧହୁଏ ଧ୍ୟାନ ଦିଆ ଯାଇ ନାହିଁ । କିନ୍ତୁ ଗୋଟିଏ ମହତ୍ୱପୂର୍ଣ୍ଣ କଥା ହେଉଛି । ଯେବେ ଆପଣ ଏତେ ବଡ଼ ପରିବର୍ତ୍ତନ କରୁଛନ୍ତି ତ ପ୍ରତିବନ୍ଧକ ଆସୁଛି , ଗତି ସ୍ଥିର ହୋଇ ଯାଉଛି ।


    କିନ୍ତୁ ଏହି ସରକାରଙ୍କ କାର୍ଯ୍ୟଶୈଳୀ ଦେଖନ୍ତୁ , ଯଦି ଟ୍ରେନ ମଧ୍ୟ କୌଣସି ରେଳ ଷ୍ଟେସନ ପାଖ ଦେଇଯାଇଥାଏ , ଯେତେବେଳେ ଟ୍ରାକ ବଦଳାଇଥାଏ ତ 60ରେ ଚାଲୁଥିବା ଗତିକୁ 30 କୁ ଆଣିବାକୁ ପଡିଥାଏ । ଟ୍ରାକ ବଦଳାଇଲେ ଟ୍ରେନର ଗତି ମଧ୍ୟ କମ୍ ହୋଇଯାଏ । ଆମେ ସାରା ଦେଶକୁ ଏକ ନୂଆ ଟ୍ରାକ ଉପରେ ନେଇ ଯିବାର ପ୍ରୟାସ କରୁଛୁ , କିନ୍ତୁ ଆମେ ତାହାର ଗତି କମ ହେବାକୁ ଦେଇ ନାହୁଁ , ଆମେ ତାହାର ଗତିକୁ ବଜାୟ ରଖିଛୁ । ଜିଏସଟି ହେଉ , କୌଣସି ମଧ୍ୟ ଆଇନ ଆଣିଛୁ , କୌଣସି ମଧ୍ୟ ନୂଆ ବ୍ୟବସ୍ଥା ଆଣିଛୁ , ଆମେ ତାହାକୁ କରିବାରେ ସଫଳ ହୋଇଛୁ ଆଉ ଆଗକୁ ମଧ୍ୟ ଏହାକୁ ଆମେ କରିବୁ ।


    ଆମେ ଭିତ୍ତିଭୂମି ଉପରେ ଗୁରୁତ୍ୱ ଦେଇଛୁ । ଅଭୂତ ପୂର୍ବ ଖର୍ଚ୍ଚ ଭିତ୍ତିଭୂମି ଉପରେ ଦିଆଯାଉଅଛି । ରେଳ ଷ୍ଟେସନର ଆଧୁନିକୀକରଣ ହେଉ , ଛୋଟସହରରେ , ବିମାନବନ୍ଦର ନିର୍ମାଣ ହେଉ , ଜଳପଥର ବ୍ୟବସ୍ଥା କରିବାର ହେଉ , ସଡ଼କପଥର ବ୍ୟବସ୍ଥା କରିବାର ହେଉ , ଗ୍ୟାସ ଗ୍ରୀଡ ତିଆରି କରିବାର ହେଉ , ପାଣିର ଗ୍ରୀଡ କରିବାର ହେଉ , ଅପ୍ଟିକାଲ ଫାଇବର ନେଟୱାର୍କ କରିବାର ହେଉ , ସବୁ ପ୍ରକାରର ଆଧୁନିକ ଭିତ୍ତିଭୂମି ଉପରେ ଆମେ ଗୁରୁତ୍ୱ ଦେଉଅଛୁ ।


    ମୋର ପ୍ରିୟ ଦେଶବାସୀଗଣ ,


    ଏକ ବିଂଶ ଶତାବ୍ଦୀରେ ଭାରତ କୁ ଆଗକୁ ନେବାର ସବୁଠାରୁ ଉର୍ଜ୍ଜାବାନ କ୍ଷେତ୍ର ହେଉଛି , ଆମର ପୂର୍ବ ହିନ୍ଦୁସ୍ଥାନ । ଏତେ ସାମର୍ଥ୍ୟ ରହିଛି , ସାମର୍ଥ୍ୟବାନ ମାନବ ସଂସାଧନ ରହିଛି , ଅପାର ପ୍ରାକୃତିକ ସଂପଦ ରହିଛି , ପରିଶ୍ରମୀ ଅଟୁ , ସଂକଳ୍ପ କରି ଜୀବନ ପରିବର୍ତ୍ତନ କରିବାର ସାମର୍ଥ୍ୟ ରହିଛି । ଆମର ସମ୍ପୂର୍ଣ୍ଣ ଧ୍ୟାନ ପୂର୍ବ ଉତ୍ତର ପ୍ରଦେଶ , ବିହାର , ବଙ୍ଗଳା , ଆସାମ , ଉତ୍ତର-ପୂର୍ବାଂଚଳ , ଓଡ଼ିଶା , ଏମାନେ ଆମର ଏଭଳି ସାମର୍ଥ୍ୟବାନ ରାଜ୍ୟ ଯେଉଁଠାରେ ପ୍ରାକୃତିକ ସଂପଦ ଭରପୁର ହୋଇ ରହିଛି , ତାହା ଦେଶକୁ ଏକ ନୂତନ ଶିଖରକୁ ନେଇଯିବା ଦିଗରେ ଆମେ ଯତ୍ନବାନ ।


    ଭାଇ ଓ ଭଉଣୀମାନେ ,


    ଭ୍ରଷ୍ଟାଚାର ମୁକ୍ତ ଭାରତ ହେଉଛି ଏକ ବଡ଼ ମୁଖ୍ୟ କାମ , ତାହା ଉପରେ ଆମେ ଗୁରୁତ୍ୱ ଦେବାର ପ୍ରୟାସ କରୁଛୁ । ସରକାର ଗଠନ ହେବାପରେ ପ୍ରଥମ କାମ କରିଥିଲୁ ସ୍ଵତନ୍ତ୍ର ଯାଞ୍ଚକାରୀ ଦଳ (ଏସଆଇଟି) ଗଠନ କରିବା । ଆଜି ତିନି ବର୍ଷ ପରେ ମୁଁ ଦେଶବାସୀଙ୍କୁ ଜଣାଇବାକୁ ଚାହୁଁଛି , ଗର୍ବର ସହିତ ଜଣାଇବାକୁ ଚାହୁଁଛି ଯେ ତିନି ବର୍ଷ ମଧ୍ୟରେ ପାଖାପାଖି 1.25 ଲକ୍ଷ କୋଟି ଟଙ୍କାରୁ ଅଧିକ କଳାଧନକୁ ଆମେ ଠାବ କରିଛୁ , ତାହାକୁ ଧରିଛୁ ଆଉ ତାକୁ ଜମା କରିବା ପାଇଁ ବାଧ୍ୟ କରିଛୁ ।


    ତାପରେ ଆମେ ବିମୁଦ୍ରୀକରଣର ନିଷ୍ପତ୍ତି କଲୁ । ବିମୁଦ୍ରୀକରଣ ଦ୍ୱାରା ଅନେକ ମହତ୍ୱପୂର୍ଣ୍ଣ ସଫଳତା ମିଳିଛି । ଯେଉଁ କଳାଧନ ଲୁଚି ରହିଥିଲା , ତାକୁ ମୁଖ୍ୟଧାରାକୁ ଆଣିବାକୁ ପଡିଲା । ଆପଣ ଦେଖିଥିବେ କି ଆମେ କେବେ 7 ଦିନ - 10ଦିନ - 15ଦିନ ବଢ଼ାଉଥିଲୁ କେବେ ପେଟ୍ରୋଲ ପମ୍ପରେ , କେବେ ଔଷଧ ଦୋକାନରେ କେବେ ରେଳ ଷ୍ଟେସନରେ ପୁରୁଣା ନୋଟ ନେବାର ଧାରା ଜାରି ରଖିଥିଲୁ , କାରଣ ଆମର ପ୍ରୟାସ ଥିଲା ଯେ ଥରେ ଯେଉଁ ଧନ ଆସିଗଲା ତାହା ବ୍ୟାଙ୍କରେ ସାଧାରଣ ଅର୍ଥ ବ୍ୟବସ୍ଥାର ଅଂଶ ହୋଇଯାଉ । ଆଉ ସେହି ଧନକୁ ଆମେ ସଫଳତା ପୂର୍ବକ ପାର କରିଛୁ । ଆଉ ଏହାର କାରଣ ଏହା ହେଲା ଯେ ଏବେ ଯେଉଁ ଗବେଷଣା ହୋଇଛି ପାଖାପାଖି ତିନି ଲକ୍ଷ କୋଟି ଟଙ୍କା... ଏହା ସରକାର ଗବେଷଣା କରି ନାହାନ୍ତି , ବାହାରର ବିଶେଷଜ୍ଞ କରିଛନ୍ତି । ବିମୁଦ୍ରୀକରଣ ପରେ ତିନି ଲକ୍ଷ କୋଟି ଟଙ୍କା ଯାହା ଅତିରିକ୍ତ , ଯାହା କେବେ ବ୍ୟାଙ୍କିଙ୍ଗ ବ୍ୟବସ୍ଥାକୁ ଫେରୁ ନ ଥିଲା ତାହା ଆସିଛି ।


    ବିମୁଦ୍ରୀକରଣ ପରେ ବ୍ୟାଙ୍କରେ ଜମା କରାଯାଇଥିବା ରାଶିରେ ଲକ୍ଷେ ପଚସ୍ତରୀ କୋଟିରୁ ଅଧିକ ରାଶି ଅନୁସଂଧାନ ପରିସରରେ ଅଛି । ଅତିକମରେ ଦୁଇ ଲକ୍ଷ କୋଟିରୁ ଅଧିକ ଟଙ୍କାର କଳା ଧନ ବ୍ୟାଙ୍କକୁ ଆସିଛି । ଆଉ ଏବେ କଡା ବ୍ୟବସ୍ଥା ଯୋଗୁଁ କଳାଧନ ଠୁଳକାରୀ ନିଜର ଉତ୍ତର ଦେବା ପାଇଁ ବାଧ୍ୟ ହୋଇଛନ୍ତି । ନୂଆ କଳାଧନ ଉପରେ ମଧ୍ୟ ବହୁତ ବଡ ପ୍ରତିବନ୍ଧକ ଆସିଯାଇଛି । ଏ ବର୍ଷ , ଏହାର ପରିଣାମ ଦେଖନ୍ତୁ , 1 ଏପ୍ରେଲରୁ 5 ଅଗଷ୍ଟ ପର୍ଯ୍ୟନ୍ତ ଆୟକର ଦାଖଲ କରିବାରେ ନୂତନ ବ୍ୟକ୍ତିଗତ କରଦାତାଙ୍କ ସଂଖ୍ୟା 56 ଲକ୍ଷ । ଗତ ବର୍ଷ ଏହି ସମୟ ମଧ୍ୟରେ ଏହି ସଂଖ୍ୟା କେବଳ 22 ଲକ୍ଷ ଥିଲା । ଦୁଇଗୁଣରୁ ମଧ୍ୟ ଅଧିକ! ଏହି କାରଣ ହେଉଛି କଳାଧନ ବିରୁଦ୍ଧରେ ଆମ ଲଢେଇର ପରିଣାମ ।


    18 ଲକ୍ଷରୁ ଅଧିକ ଏଭଳି ଲୋକଙ୍କର ପରିଚୟ ମିଳିଛି , ଯାହାଙ୍କର ଆୟ ତାଙ୍କର ହିସାବ କିତାବ ଠାରୁ କିଛି ଅଧିକ ରହିଛି , ବହୁତ ଅଧିକ ରହିଛି ଆଉ ଏଥିପାଇଁ ଏହି ବ୍ୟବଧାନର ଜବାବ ତାଙ୍କୁ ଦେବାକୁ ପଡୁଛି । ସାଢ଼େ ଚାରି ଲକ୍ଷ ଲୋକ ଏଥିରେ ଏବେ ମୈଦାନକୁ ଆସିଛନ୍ତି , ନିଜର ଭୁଲ ସ୍ୱୀକାର କରି ରାସ୍ତାକୁ ଆସିବାର ପ୍ରୟାସ କରୁଛନ୍ତି । ଏକ ଲକ୍ଷ ଲୋକ ଏଭଳି ଆଗକୁ ଆସିଛନ୍ତି , ଯେଉଁମାନେ କେବେ ଜୀବନରେ ଆୟକରର ନା ଶୁଣି ନ ଥିଲେ , ନା କେବେ ଆୟକର ପଇଠ କରିଥିଲେ , ନା କେବେ ତାହା ଉପରେ ସେ ଚିନ୍ତା କରିଥିଲେ , କିନ୍ତୁ ଆଜି ତାଙ୍କୁ ତାହା କରିବାକୁ ପଡୁଛି ।


    ଭାଇ ଓ ଭଉଣୀମାନେ ,


    ଆମ ଦେଶରେ ଯଦି ଦୁଇ ଚାରୋଟି କଂପାନୀ କେଉଁଠି କେବେ ବନ୍ଦ ହୋଇଯାଏ , ତ ଚବିଶ ଘଣ୍ଟା ତା ଉପରେ ଚର୍ଚ୍ଚା ହୁଏ ତା ଉପରେ ବିତର୍କ ହୁଏ । ଅର୍ଥବ୍ୟବସ୍ଥା ଶେଷ ହୋଇଗଲା ... ଏଇଟା ହେଇଗଲା , ସେଇଟା ହେଇଗଲା ....... ଜଣା ନାହିଁ କେତେ କଣ ହୋଇଥାଏ! ଆପଣମାନେ ଜାଣି ଆଶ୍ଚର୍ଯ୍ୟ ହେବେ , କଳାଧନର ବ୍ୟବସାୟୀ ଜାଲ କଂପାନୀ ଚଳାଉଥିଲେ ଆଉ ବିମୁଦ୍ରୀକରଣ ପରେ ଯେବେ ଡ଼ାଟା ପ୍ରସ୍ତୁତ କରାଗଲା ସେତେବେଳେ ଏଭଳି ତିନି ଲକ୍ଷ କଂପାନୀ ମିଳିଲେ , ଯାହା କେବଳ ମାତ୍ର ଜାଲ କଂପାନୀ । ହାୱାଲା କାରବାର କରୁଥିଲେ । ତିନି ଲକ୍ଷ , କେହି କଳ୍ପନା କରିପାରିବେ । ଆଉ ସେଥିରୁ ଏକ ଲକ୍ଷ ପଂଚସ୍ତରୀ ହଜାର ସଂସ୍ଥାର ପଂଜିକରଣ ଆମେ ରଦ୍ଦ କରିଦେଇଛୁ । ପାଂଚଟି କଂପାନୀ ବନ୍ଦ ହୋଇଯାଏ ତ ହିନ୍ଦୁସ୍ଥାନରେ ତୋଫାନ ଆସିଯାଏ । ଏକ ଲକ୍ଷ ପଂଚସ୍ତରୀ ହଜାର କଂପାନୀରେ ତାଲା ଲଗାଇ ଦେଲୁ । ଦେଶର ମାଲ ଲୁଟୁଥିବା ବାଲାଙ୍କୁ ଜବାବ ଦେବାକୁ ପଡିବ , ଏହି କାମ ଆମେ କରି ଦେଖାଇଛୁ ।


    ଆପଣ ଆଶ୍ଚର୍ଯ୍ୟ ହେବେ । କିଛି ତ ଜାଲ କଂପାନୀ ଏଭଳି ଅଛନ୍ତି , ଯେଉଁମାନେ ଗୋଟିଏ ହିଁ ଠିକଣାରେ ଚାରି ଶହ , ଚାରି ଶହ କଂପାନୀ ଚଲାଉଥିଲେ , ଭାଇ ଓ ଭଉଣୀମାନେ । ଚାରି ଶହ କଂପାନୀ ଚଲାଉଥିଲେ । କେହି ଦେଖିଲା ବାଲା ନ ଥିଲେ , କେହି ପଚାରିଲା ବାଲା ନ ଥିଲେ । ସବୁ ମିଳିମିଶି ଚଳାଇଥିଲେ । ଆଉ ଏଥିପାଇଁ ମୋର ଭାଇ ଓ ଭଉଣୀମାନେ , ମୁଁ ଭ୍ରଷ୍ଟାଚାର କଳାଧନ ବିରୁଦ୍ଧରେ ଏକ ବହୁତ ବଡ଼ ଲଢ଼େଇ ଆରମ୍ଭ କରିଛି । ଦେଶର ଭଲ ପାଇଁ ଦେଶର ଗରିବଙ୍କ କଲ୍ୟାଣ ପାଇଁ , ଦେଶର ଯୁବକମାନଙ୍କର ଭବିଷ୍ୟତ ନିର୍ମାଣ କରିବା ପାଇଁ ।


    ଭାଇ ଓ ଭଉଣୀମାନେ ,


    ଗୋଟିଏ ପରେ ଗୋଟିଏ ପଦକ୍ଷେପ ଆଉ ମୋର ବିଶ୍ୱାସ ହେଉଛି ଜିଏସଟି ପରେ ସେଥିରେ ଆହୁରି ବୃଦ୍ଧି ପାଇବ । ଆଉ ସ୍ୱଚ୍ଛତା ଆସିବ । ଖାଲି ପରିବହନ ଆମର ଟ୍ରକ ବାଲା ଗୋଟିଏ ସ୍ଥାନରୁ ଆଉ ଗୋଟିଏ ସ୍ଥାନକୁ ଯାଇଥାଏ । ଏହି ଜିଏସଟି ପରେ ତିରିଶ ପ୍ରତିଶତ ତାହାର ସମୟ ବଂଚି ଯାଇଛି । ତନଖି ଫାଟକ ଉଠିଯିବା କାରଣରୁ ହଜାର କୋଟି ଟଙ୍କାର ସଂଚୟ ହୋଇଛି । ସବୁଠାରୁ ବଡ଼ ସଂଚୟ ସମୟର ହୋଇଛି । ଏକ ପ୍ରକାରରେ ତାହାର 30 ପ୍ରତିଶତ ଦକ୍ଷତା ବଢିଛି । ଆପଣ କଳ୍ପନା କରି ପାରିବେ ହିନ୍ଦୁସ୍ଥାନର ପରିବହନ ଜଗତରେ 30 ପ୍ରତିଶତ ଦକ୍ଷତା ବଢିବାର ଅର୍ଥ କ ’ ଣ ହୋଇଥାଏ । ଗୋଟିଏ ଜିଏସଟି କାରଣରୁ ଏତେ ବଡ଼ ପରିବର୍ତ୍ତନ ଆସିଛି ।


    ମୋର ପ୍ରିୟ ଦେଶବାସୀଗଣ ,


    ଆଜି ବିମୁଦ୍ରୀକରଣ କାରଣରୁ ବ୍ୟାଙ୍କ ପାଖକୁ ଧନ ଆସିଛି । ବ୍ୟାଙ୍କ ନିଜର ସୁଧ ହାର କମ୍ କରୁଛନ୍ତି । ମୁଦ୍ରା ଦ୍ୱାରା ସାଧାରଣ ମଣିଷକୁ ବ୍ୟାଙ୍କରୁ ପଇସା ମିଳୁଛି । ସାଧାରଣ ମଣିଷକୁ ନିଜ ଗୋଡରେ ଠିଆ ହେବା ପାଇଁ ସୁଯୋଗ ମିଳୁଛି । ଗରିବ ହେଉ , ମଧ୍ୟମ ବର୍ଗର ବ୍ୟକ୍ତି ହୁଅନ୍ତୁ ଘର ତିଆରି କରିବାକୁ ଚାହୁଂଛି ତ ବ୍ୟାଙ୍କ ତାଙ୍କୁ ସାହାଯ୍ୟ କରିବା ପାଇଁ ଆଗକୁ ଆସୁଛନ୍ତି , କମ୍ ସୁଧ ହାରରେ । ଏହା ସାରା ଦେଶର ଅର୍ଥତନ୍ତ୍ରକୁ ଗତି ଦେବା ଦିଗରେ କାମ କରୁଅଛି ।


    ମୋର ପ୍ରିୟ ଦେଶବାସୀଗଣ ,


    ଏବେ ସମୟ ବଦଳି ଯାଉଛି । ଆମେ ଏକବିଂଶ ଶତାବ୍ଦୀରେ ଅଛୁ । ବିଶ୍ୱର ସବୁଠାରୁ ଅଧିକ ଯୁବ ବର୍ଗ ଆମ ଦେଶରେ ଅଛନ୍ତି ।


    ଦୁନିଆରେ ଆମର ପରିଚୟ ଆଇଟି ଦ୍ୱାରା ହେଉଛି , ଡ଼ିଜିଟାଲ ୱାର୍ଲ୍ଡ ଦ୍ୱାରା ହେଉଛି । କ ’ ଣ ଏବେ ମଧ୍ୟ ଆମେ ସେହି ପୁରୁଣା ଚିନ୍ତାଧାରାରେ ରହିବା । ଆରେ ! ଗୋଟିଏ ସମୟରେ ଚମଡାର ମୁଦ୍ରା ଚାଲୁଥିଲା , ଧୀରେ ଧୀରେ ଲୁପ୍ତ ହୋଇଗଲା , କେହି ପଚାରିଲା ବାଲା ରହିଲେ ନାହିଁ । ଆଜି ଯେଉଁ କାଗଜ ନୋଟ୍ ଅଛି , ସମୟ ଆସିବ ସେ ସମସ୍ତ ଡ଼ିଜିଟାଲ ମୁଦ୍ରାରେ ବଦଳିଯିବ ।


    ଆମେ ନେତୃତ୍ୱ ନେବା , ଆମେ ଦାୟିତ୍ୱ ନେବା , ଆମେ ଡ଼ିଜିଟାଲ ନେଣଦେଣ ଆଡକୁ ଯିବା । ଆମେ ଭୀମ ଆପକୁ ଆପଣାଇବା , ଆର୍ଥିକ କାରବାରର ଅଂଶ କରିବା । ଆମେ ପ୍ରି-ପେଡ ଦ୍ୱାରା ମଧ୍ୟ କାମ କରିବା ଆଉ ମୁଁ ଖୁସି ଯେ ଡ଼ିଜିଟାଲ ନେଣଦେଣ ବଢ଼ିଛି । ବିଗତ ବର୍ଷ ତୁଳନାରେ ସେଥିରେ 34 ପ୍ରତିଶତ ବୃଦ୍ଧି ହୋଇଛି ଆଉ ପ୍ରି-ପେଡ ନେଣଦେଣରେ ପାଖାପାଖି 44 ପ୍ରତିଶତ । ଆଉ ଏଥିପାଇଁ କମ୍ ନଗଦବାଲା ଅର୍ଥ ବ୍ୟବସ୍ଥାକୁ ନେଇ ଆମକୁ ଆଗକୁ ବଢ଼ିବା ଦରକାର ।


    ମୋର ପ୍ରିୟ ଦେଶବାସୀଗଣ ,


    ସରକାରଙ୍କର କିଛି ଯୋଜନା ଏଭଳି ରହିଛି , ଯାହା ହିନ୍ଦୁସ୍ଥାନର ସାଧାରଣ ମଣିଷର ପକେଟରେ ପଇସା ସଂଚୟ କରି ପାରିବ । ଯଦି ଆପଣ ଏଲଇଡି ବଲ୍ବ ଲଗାଉଛନ୍ତି , ତ ବର୍ଷ ସାରା ହଜାରେ , ଦୁଇ ହଜାର , ପାଂଚ ହଜାର ଟଙ୍କା ସଂଚୟ ହେବ । ଯଦି ଆପଣ ସ୍ୱଚ୍ଛ ଭାରତରେ ସଫଳ ହେଉଛନ୍ତି , ତ ଗରିବର ସାତ ହଜାର ଟଙ୍କା ଔଷଧ ଖର୍ଚ୍ଚ ବନ୍ଦ ହୋଇଯିବ । ଦରବୃଦ୍ଧି ଉପରେ ନିୟନ୍ତ୍ରଣ , ଆପଣଙ୍କ ବଢୁଥିବା ଖର୍ଚ୍ଚକୁ ରୋକିବାରେ ସଫଳ ହୋଇଛି , ଏକ ପ୍ରକାରରେ ଆପଣଙ୍କର ସଂଚୟ ହୋଇଛି ।


    ‘ ଜନ ଔଷଧୀ କେନ୍ଦ୍ର ’ ଦ୍ୱାରା ଶସ୍ତା ଔଷଧର ଦୋକାନ ଗରିବ ପାଇଁ ଏକ ବହୁତ ବଡ଼ ଆଶୀର୍ବାଦ ହୋଇଛି । ଆମର ଏଠି ଅସ୍ତ୍ରୋପଚାର ପଛରେ , ଷ୍ଟେଣ୍ଟ ପଛରେ ଯେଉଁ ଖର୍ଚ୍ଚ ହୋଇଥାଏ ତାହା କମିଛି । ଆଗାମୀ ଦିନମାନଙ୍କରେ ଆଣ୍ଠୁର ଅସ୍ତ୍ରୋପଚାର ପାଇଁ ମଧ୍ୟ ସମସ୍ତ ସୁବିଧା ମିଳିବ । ଆମର ଚେଷ୍ଟା ରହିଛି ଯେ ଗରିବ ଏବଂ ମଧ୍ୟମ ବର୍ଗର ମଣିଷଙ୍କ ପାଇଁ ଏହି ଖର୍ଚ୍ଚ କମ୍ ହେଉ ଆଉ ସେମାନଙ୍କ ପାଇଁ ଆମେ ଗୋଟିଏ ପରେ ଗୋଟିଏ ପଦକ୍ଷେପ ନେଉଛୁ ।


    ଆଗେ ଆମ ଦେଶରେ ରାଜ୍ୟର ମୁଖ୍ୟାଳୟରେ ଡାଏଲିସିସ ହେଉଥିଲା । ଆମେ ସ୍ଥିର କଲୁ ହିନ୍ଦୁସ୍ଥାନର ପ୍ରତି ଜିଲ୍ଲା ମୁଖ୍ୟ ସ୍ୱାସ୍ଥ୍ୟକେନ୍ଦ୍ର ଯାଏ ଡାଏଲିସିସ ପହଂଚାଇବା । ପାଖାପାଖି ସାଢେ ତିନି ଶହ , ଚାରି ଶହ ଜିଲ୍ଳା ଯାଏ ପହଂଚାଇ ଦେଲୁ ଆଉ ମାଗଣାରେ ଡାଏଲିସିସ କରି ଗରିବଙ୍କ ଜୀବନ ବଂଚାଇବାର କାମ ଆମେ କରୁଛୁ ।


    ଆଜି ଦେଶ ଗର୍ବ କରିପାରେ ଯେ ଆମେ ବିଶ୍ୱ ସାମ୍ନାରେ ନିଜ ବ୍ୟବସ୍ଥାଗୁଡିକୁ ବିକଶିତ କରିଛୁ । ଜିପିଏସ୍ ବ୍ୟବସ୍ଥା ଦ୍ୱାରା ନାବିକ ନେଭିଗେସନର ବ୍ୟବସ୍ଥା କରିବାରେ ଆଜି ଆମେ ସଫଳ ହୋଇଛୁ । ଆମେ ସାର୍କ ଉପଗ୍ରହ ଦ୍ୱାରା ପଡୋଶୀ ଦେଶମାନଙ୍କୁ ସାହାଯ୍ୟ କରିବାରେ ସଫଳ ଅଭିଯାନ କରିଛୁ ।


    ଆମେ ‘ ତେଜସ୍ ’ ଲଢୁଆ ଯୁଦ୍ଧ ବିମାନ ଦ୍ୱାରା ଦୁନିଆ ମଧ୍ୟରେ ଆମର ଗୁରୁତ୍ୱ ପହଂଚାଇଛୁ । ‘ ଭୀମ-ଆଧାର ଆପ ’ ଦୁନିଆ ମଧ୍ୟରେ ଡ଼ିଜିଟାଲ ନେଣ ଦେଣ ପାଇଁ ଗୋଟିଏ ଆଶ୍ଚର୍ଯ୍ୟ ହୋଇଛି । ରୂପେ କାର୍ଡ ... ହିନ୍ଦୁସ୍ଥାନରେ ରୂପେ କାର୍ଡ କୋଟି କୋଟି ସଂଖ୍ୟାରେ ଅଛି ଆଉ ଯଦି ତାହା କାର୍ଯ୍ୟକାରୀ ହୋଇଯିବ , ତାହା ଯଦି ଗରିବଙ୍କ ପକେଟରେ ଅଛି , ତ ଦୁନିଆର , ଏହା ସବୁଠାରୁ ବଡ଼ ହୋଇଯିବ ।


    ଆଉ ଏଥି ପାଇଁ ମୋର ପ୍ରିୟ ଦେଶବାସୀଗଣ ,


    ମୋର ଆପଣଙ୍କୁ ଏହି ଅନୁରୋଧ ଯେ ଆମେ ‘ ନିଉ ଇଣ୍ଡିଆ ’ ର ସଂକଳ୍ପ ନେଇ ଆଗକୁ ବଢ଼ିବା , ସମୟ ଥାଉ ଥାଉ କରିବା । ଆମର ଏଠି ଶାସ୍ତ୍ରରେ କୁହାଯାଇଛି: ଅନିୟତ କାଳ , ଅନିୟତ କାଳ ପ୍ରଭୁ ତ୍ୟ ବିପ୍ଳବନ୍ତେ , ପ୍ରଭୁ ତ୍ୟ ବିପ୍ଳବନ୍ତେ । “ अनियत काल: , अनियत कालः प्रभुत्यो विपलवन्ते , प्रभुत्यो विपलवन्ते ” ଠିକ ସମୟରେ ଯଦି କୌଣସି କାର୍ଯ୍ୟ ଶେଷ କରା ନ ଗଲା , ତ ପୁଣି ଇପ୍ସିତ ପରିଣାମ କେବେ ମିଳେ ନାହିଁ । ଆଉ ଏଥିପାଇଁ ‘ ଟିମ୍ ଇଣ୍ଡିଆ ’ ପାଇଁ , ଶହେ ପଚିଶ କୋଟି ଦେଶ ବାସୀଙ୍କ ଟିମ୍ ଇଣ୍ଡିଆ ପାଇଁ , ଆଜି ଆମକୁ ସଂକଳ୍ପ ନେବାକୁ ହେବ 2022 ବେଳକୁ ନିଉ ଇଣ୍ଡିଆ କରିବା ପାଇଁ ଆଉ ଏହି କାମ ଆମେ ନିଜେ କରିବା , କେହି କରିଦେବ ଏଭଳି ନୁହେଁ , ଆମେ ନିଜେ କରିବା । ଦେଶ ପାଇଁ କରିବା , ଆଗ ଅପେକ୍ଷା ଭଲ କରିବା , ଆଗ ଅପେକ୍ଷା ଅଧିକ କରିବା , ସମର୍ପଣ ଭାବ ନେଇ କରିବା , 2022 ରେ ‘ ଭବ୍ୟ-ଦିବ୍ୟ ’ ହିନ୍ଦୁସ୍ଥାନ ଦେଖିବା ପାଇଁ କରିବା ।

      * ଆଉ ଏଥି ପାଇଁ ଆମେ ସବୁ ମିଳମିଶି ଏଭଳି ଏକ ଭାରତ ନିର୍ମାଣ କରିବା ଯେଉଁଠାରେ ଗରିବ ପାଖରେ ପକ୍କା ଘର ଥିବ , ବିଜୁଳି ଥିବ , ପାଣି ଥିବ ।
      * ଆମେ ସବୁ ମିଳମିଶି ଏଭଳି ଏକ ଭାରତ ନିର୍ମାଣ କରିବା , ଯେଉଁଠାରେ ଦେଶର କୃଷକ ଚିନ୍ତାରେ ନୁହେଁ , ନିଶ୍ଚିନ୍ତରେ ଶୋଇବ । ଆଜି ସେ ଯେତିକି ରୋଜଗାର କରୁଛି , 2022 ଯାଏଁ ତାଠାରୁ ଦୁଇଗୁଣ ରୋଜଗାର କରିବ ।
      * ଆମେ ସବୁ ମିଳମିଶି ଏଭଳି ଏକ ଭାରତ ନିର୍ମାଣ କରିବା , ଯେଉଁଠାରେ ଯୁବକ , ମହିଳାଙ୍କୁ ନିଜର ସ୍ୱପ୍ନ ପୂରଣ କରିବା ପାଇଁ ଭରପୁର ସୁଯୋଗ ଉପଲବ୍ଧ ହେବ ।
      * ଆମେ ସବୁ ମିଳମିଶି ଏଭଳି ଏକ ଭାରତ ନିର୍ମାଣ କରିବା , ଯାହା ଆତଙ୍କବାଦ , ସଂପ୍ରଦାୟବାଦ ଏବଂ ଜାତିବାଦରୁ ମୁକ୍ତ ହୋଇଥିବ ।
      * ଆମେ ସବୁ ମିଳମିଶି ଏଭଳି ଏକ ଭାରତ ନିର୍ମାଣ କରିବା , ଯେଉଁଠାରେ ଭ୍ରଷ୍ଟାଚାର ଏବଂ ପରିବାର-ବଂଶବାଦ ସହିତ କୌଣସି ସାଲିସ ହେଉ ନ ଥିବ ।
      * ଆମେ ସବୁ ମିଳମିଶି ଏଭଳି ଏକ ଭାରତ ନିର୍ମାଣ କରିବା , ଯାହା ସ୍ୱଚ୍ଛ ହେବ , ସୁସ୍ଥ ହେବ ଏବଂ ସ୍ୱରାଜର ସ୍ୱପ୍ନକୁ ପୁରଣ କରିବ ।
      * ଆଉ ଏଥିପାଇଁ ମୋର ପ୍ରିୟ ଦେଶବାସୀଗଣ , ଆମେ ସବୁ ମିଳିମିଶି ବିକାଶର ଏହି ଦୌଡ଼ରେ ଆଗରେ ଚାଲିବାର ପ୍ରୟାସ କରିବା ।

    ଆଜି ସ୍ୱାଧୀନତାର 70 ବର୍ଷ ପରେ , ଏବଂ ସ୍ୱାଧୀନତାର 75 ବର୍ଷର ପ୍ରତୀକ୍ଷା ମଧ୍ୟରେ ପାଂଚ ବର୍ଷର ମହତ୍ୱପୂର୍ଣ୍ଣ କାର୍ଯ୍ୟକାଳରେ ଏକ ‘ ଦିବ୍ୟ-ଭବ୍ୟ ଭାରତ ’ ର ସ୍ୱପ୍ନକୁ ନେଇ ଆମେ ସମସ୍ତେ ଦେଶବାସୀ ଚାଲିବା , ଏହି ଏକ ଭାବ ସହିତ ମୁଁ ପୁଣି ଥରେ ସ୍ୱାଧୀନତାର ପାଗଳ ପ୍ରେମୀମାନଙ୍କୁ ପ୍ରଣାମ କରୁଛି ।


    ଶହେ ପଚିଶ କୋଟି ଦେଶବାସୀଙ୍କର ଏକ ନୂତନ ବିଶ୍ୱାସ , ନୂତନ ଉଦ୍ଦୀପନାକୁ ପ୍ରଣାମ କରୁଛି । ଆଉ ନୂଆ ସଂକଳ୍ପ ସହିତ ଆଗକୁ ଚାଲିବା ପାଇଁ ‘ ଟିମ୍ ଇଣ୍ଡିଆ ’ କୁ ଆହ୍ୱାନ କରୁଛି ।


    ଏହି ଭାବନା ସହିତ ଆପଣ ସମସ୍ତଙ୍କୁ ହୃଦୟର ସହିତ ମୋର ବହୁତ ବହୁତ ଶୁଭକାମନା ।


    ଭାରତ ମାତା କି ଜୟ , ବନ୍ଦେ ମାତରମ , ଜୟ ହିନ୍ଦ ।


    ଜୟ ହିନ୍ଦ , ଜୟ ହିନ୍ଦ , ଜୟ ହିନ୍ଦ , ଜୟ ହିନ୍ଦ ।


    ଭାରତ ମାତା କି ଜୟ , ଭାରତ ମାତା କି ଜୟ , ଭାରତ ମାତା କି ଜୟ ।


    ବନ୍ଦେ ମାତରମ , ବନ୍ଦେ ମାତରମ , ବନ୍ଦେ ମାତରମ , ବନ୍ଦେ ମାତରମ ।


    ସମସ୍ତଙ୍କୁ ବହୁତ ବହୁତ ଧନ୍ୟବାଦ ।


    **********

    
    
    (Release ID: 1499822) Visitor Counter : 2
    
    
    
    
    

*