      ସାମାଜିକ ନ୍ୟାୟ ଓ ସଶକ୍ତିକରଣ ମନ୍ତ୍ରଣାଳୟ

      ତଫସିଲଭୁକ୍ତ ଜାତି ଓ ଅନ୍ୟାନ୍ୟ ପଛୁଆବର୍ଗ ଲୋକଙ୍କ ପାଇଁ ଜାତିଗତ ପ୍ରମାଣପତ୍ର ପ୍ରଦାନ ବ୍ୟବସ୍ଥା
      Posted On: 01 AUG 2017 6:01PM by PIB Bhubaneshwar


    ତଫସିଲଭୁକ୍ତ ଜାତି (ଏସସି) ଓ ଅନ୍ୟାନ୍ୟ ପଛୁଆ ବର୍ଗ (ଓବିସି) ଲୋକଙ୍କ ନିମନ୍ତେ ଜାତିଗତ ପ୍ରମାଣପତ୍ର ହାସଲ ବ୍ୟବସ୍ଥାକୁ ସରକାର ସୁଗମ କରିଛନ୍ତି । ଏସସି ଏବଂ ଓବିସି ବର୍ଗର ଲୋକମାନେ ଯେଉଁମାନେ ଗୋଟିଏ ରାଜ୍ୟ/କେନ୍ଦ୍ରଶାସିତ କ୍ଷେତ୍ରରୁ ଅନ୍ୟ ରାଜ୍ୟ/କେନ୍ଦ୍ରଶାସିତ କ୍ଷେତ୍ରକୁ ସ୍ଥାନାନ୍ତର ହୋଇଛନ୍ତି ଓ ସେଠାରେ ଜାତିଗତ ପ୍ରମାଣପତ୍ର ପାଇବାରେ ସେମାନଙ୍କ ପାଇଁ ସମସ୍ୟା ହେଉଛି । ଏପରି ସମସ୍ୟା ଦୂର କରି ସେମାନଙ୍କୁ ଏହା ସହଜରେ ପ୍ରଦାନ ଲାଗି ସରକାର ସବୁ ରାଜ୍ୟ/କେନ୍ଦ୍ରଶାସିତ କ୍ଷେତ୍ରର ସରକାରଙ୍କୁ ନିର୍ଦ୍ଦେଶ ଦେଇଛନ୍ତି । ସ୍ୱରାଷ୍ଟ୍ର ମନ୍ତ୍ରଣାଳୟ 18.11.1982 ଓ 06.08.1984 ତାରିଖରେ ଏହି ପରିପ୍ରେକ୍ଷୀରେ ପଠାଇଥିବା ଚିଠିରେ ଏହି ବିଷୟ ସ୍ପଷ୍ଟ କରିଛନ୍ତି । ଅନ୍ୟ ରାଷ୍ଟ୍ରରୁ ସ୍ଥାନାନ୍ତର ହୋଇ ଆସିଥିବା ଏସସି ବର୍ଗର ବ୍ୟକ୍ତିଙ୍କୁ ସେହି ରାଜ୍ୟର କ୍ଷମତାପ୍ରାପ୍ତ ଅଧିକାରୀ ଜତିଗତ ପ୍ରମାଣପତ୍ର ପ୍ରଦାନ କରିବେ । ତେବେ ଏଥିପାଇଁ ଆବେଦନକାରୀ ସେମାନଙ୍କ ପିତା/ମାତାଙ୍କ ନାମରେ ପୂର୍ବୋକ୍ତ ରାଜ୍ୟ/କେନ୍ଦ୍ରଶାସିତ କ୍ଷେତ୍ରଙ୍କ ଦ୍ୱାରା ଜାରି କରାଯାଇଥିବା ଜାତିଗତ ସାର୍ଟିଫିକେଟ ଦେଖାଇବାକୁ ପଡିବ । ସଂପୃକ୍ତ ରାଜ୍ୟରେ ଏହି ଜାତି ସୂଚୀଭୁକ୍ତ କି ନୁହେଁ, ତାହାକୁ ବିଚାରକୁ ନନେଇ ଆବେଦନକାରୀଙ୍କୁ ଏଭଳି ଜାତିଗତ ପ୍ରମାଣପତ୍ର ଯୋଗାଇ ଦିଆଯିବ । ଓବିସି ବର୍ଗଙ୍କ ପାଇଁ ସ୍ୱରାଷ୍ଟ୍ର ମନ୍ତ୍ରଣାଳୟ ପକ୍ଷରୁ ସବୁ ରାଜ୍ୟ ଓ କେନ୍ଦ୍ରଶାସିତ କ୍ଷେତ୍ରର ସରକାରମାନଙ୍କୁ 08.04.1994 ତାରିଖରେ ନିର୍ଦ୍ଦେଶନାମା ପଠାଯାଇଛି ବୋଲି ଲୋକସଭାରେ ସାମାଜିକ ନ୍ୟାୟ ଓ ସଶକ୍ତକରଣ ରାଷ୍ଟ୍ରମନ୍ତ୍ରୀ ଶ୍ରୀ ବିଜୟ ସାମ୍ପଲା ଏକ ଲିଖିତ ଉତ୍ତର ଦେଇ ପ୍ରକାଶ କରିଛନ୍ତି ।


    **********

    
    
    (Release ID: 1498347) Visitor Counter : 2