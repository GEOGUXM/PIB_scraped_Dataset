      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ପ୍ରଧାନମନ୍ତ୍ରୀ ଆସନ୍ତାକାଲି ଯିବେ ରାଜସ୍ଥାନ; ପ୍ରମୁଖ ରାଜମାର୍ଗ ପ୍ରକଳ୍ପର କରିବେ ଉଦ୍ଘାଟନ ଓ ଶିଳାନ୍ୟାସ
      Posted On: 28 AUG 2017 8:58PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଆସନ୍ତାକାଲି ରାଜସ୍ଥାନର ଉଦୟପୁର ଗସ୍ତରେ ଯିବେ ।


    ସେ ଏହି ଗସ୍ତ କାଳରେ କେତେକ ପ୍ରମୁଖ ଜାତୀୟ ରାଜମାର୍ଗ ପ୍ରକଳ୍ପର ଉଦ୍ଘାଟନ କରିବା ସହ ଆଉ କିଛି ପ୍ରକଳ୍ପର ଆଧାରଶିଳା ରଖିବେ । ଏହିସବୁ ରାଜମାର୍ଗ ପ୍ରକଳ୍ପର ମୋଟ ଖର୍ଚ୍ଚ ଅଟକଳ ହେଉଛି 15 ହଜାର କୋଟି ଟଙ୍କା ।


    ଆସନ୍ତାକାଲି ଉଦ୍ଘାଟିତ ହେବାକୁ ଥିବା ପ୍ରକଳ୍ପଗୁଡିକ ହେଲା – କୋଟାଠାରେ ଚମ୍ବଲ ନଦୀ ଉପରେ ଆଧୁନିକ 6 ଲେନ ବିଶିଷ୍ଟ କେବଲ-ସେତୁ, ଜାତୀୟ ରାଜପଥ ନମ୍ବର – 8 ମଧ୍ୟରେ ଥିବା ଗୋମତୀ ଚୌରାହା – ଉଦୟପୁର ସେକ୍ସନର 4 ଲେନ ସଡକ, ଜାତୀୟ ରାଜପଥ – 758ର ରାଜସମନ୍ଦ – ଭିଲୱାରା ସେକ୍ସନର 4 ଲେନ ସଡକ । ଏହାଛଡା ପ୍ରଧାନମନ୍ତ୍ରୀ ଜୟପୁର ରିଙ୍ଗରୋଡ ସମେତ ଆଉ କିଛି ପ୍ରମୁଖ ପ୍ରକଳ୍ପର ଶିଳାନ୍ୟାସ କରିବା କାର୍ଯ୍ୟକ୍ରମ ରହିଛି ।


    ପ୍ରଧାନମନ୍ତ୍ରୀ ଏହି ଅବସରରେ ଜନସଭାକୁ ସମ୍ବୋଧିତ କରିବେ ।


    ଉଦୟପୁର ଗସ୍ତ କାଳରେ ପ୍ରଧାନମନ୍ତ୍ରୀ ପ୍ରତାପ ଗୌରବ କେନ୍ଦ୍ର ପରିଦର୍ଶନ କରିବେ । ମେୱାରର ମହାନ ରାଜା ମହାରଣା ପ୍ରତାପଙ୍କ ଜୀବନୀ, ଆଦର୍ଶ, ବୀରତ୍ଵ ଗାଥା ଓ ସଫଳତା ସମ୍ପର୍କରେ ଅନେକ ତଥ୍ୟ ଏହି କେନ୍ଦ୍ରରେ ପ୍ରଦର୍ଶିତ ହୋଇଥାଏ ।


    **********

    
    
    (Release ID: 1500931) Visitor Counter : 2