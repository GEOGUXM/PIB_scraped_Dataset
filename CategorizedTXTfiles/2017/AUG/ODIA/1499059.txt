      ପରିବେଶ ଓ ଜଙ୍ଗଲ ମନ୍ତ୍ରଣାଳୟ

      ପର୍ଯ୍ୟାବରଣ ମନ୍ତ୍ରଣାଳୟ ଦେଶରେ ଦୁଇଟି ଗୁରୁତ୍ୱପୂର୍ଣ୍ଣ ପୁନଃବନୀକରଣ ଯୋଜନା କାର୍ଯ୍ୟକାରୀ କରୁଛନ୍ତି : ଡ଼କ୍ଟର ହର୍ଷବର୍ଦ୍ଧନ
      Posted On: 08 AUG 2017 7:27PM by PIB Bhubaneshwar


    ପର୍ଯ୍ୟାବରଣ ମନ୍ତ୍ରଣାଳୟ ଦେଶରେ ଦୁଇଟି ଗୁରୁତ୍ୱପୂର୍ଣ୍ଣ ପୁନଃବନୀକରଣ ଯୋଜନା କାର୍ଯ୍ୟକାରୀ କରୁଛନ୍ତି ବୋଲି କେନ୍ଦ୍ର ପର୍ଯ୍ୟାବରଣ , ଜଙ୍ଗଲ ଓ ଜଳବାୟୁ ପରିବର୍ତ୍ତନ ମନ୍ତ୍ରୀ ଡ଼କ୍ଟର ହର୍ଷବର୍ଦ୍ଧନ ଲୋକସଭାରେ ଏକ ଲିଖିତ ପ୍ରଶ୍ନର ଉତ୍ତର ଦେଇ ପ୍ରକାଶ କରିଛନ୍ତି । ପ୍ରଶ୍ନୋତ୍ତର କାଳରେ ଗୃହରେ ଉତ୍ତର ଦେଇ ଡ଼କ୍ଟର ହର୍ଷବର୍ଦ୍ଧନ କହିଛନ୍ତି ଯେ ଜାତୀୟ ଜଙ୍ଗଲ ନୀତି ଅନୁସାରେ ଦେଶର 33 ଭାଗ ଭୂମିକୁ ଜଙ୍ଗଲ ଦ୍ୱାରା ଆଚ୍ଛାଦନ କରିରଖିବା ସକାଶେ ସରକାର ଲକ୍ଷ୍ୟ ଧାର୍ଯ୍ୟ କରିଛନ୍ତି । ଏହି ଲକ୍ଷ୍ୟ ହାସଲ କରିବା ନିମନ୍ତେ ତାଙ୍କ ମନ୍ତ୍ରଣାଳୟ ଦୁଇଟି ଗୁରୁତ୍ୱପୂର୍ଣ୍ଣ ପୁନଃବନୀକରଣ / ବୃକ୍ଷ ରୋପଣ ଯୋଜନା କାର୍ଯ୍ୟକାରୀ କରୁଛନ୍ତି । ସେହି ଦୁଇଟି ଯୋଜନା ହେଲା : ଜାତୀୟ ପୁନଃବନୀକରଣ କାର୍ଯ୍ୟକ୍ରମ ( NAP ) ଏବଂ ସବୁଜ ଭାରତ ପାଇଁ ଜାତୀୟ ଅଭିଯାନ ( GIM ) । ଏନଏପିକୁ ଉଜୁଡ଼ା ଜଙ୍ଗଲ ଭୂମିକୁ ପୁନଃଜଙ୍ଗଲକ୍ଷମ କରିବା ସକାଶେ କାର୍ଯ୍ୟକାରୀ କରାଯାଉଥିବା ବେଳେ ଜିଆଇଏମ ଜଙ୍ଗଲର ଗୁଣାତ୍ମକ ମାନବୃଦ୍ଧି ଏବଂ ଜଙ୍ଗଲ ଆଚ୍ଛାଦନର ମାତ୍ରା ବୃଦ୍ଧି ସକାଶେ କାର୍ଯ୍ୟକାରୀ କରାଯାଉଛି । ଏଥିପାଇଁ 21 ଲକ୍ଷ ହେକ୍ଟର ଜମିକୁ ପୁନଃବନୀକରଣ ନିମନ୍ତେ ସରକାର ସ୍ୱୀକୃତି ପ୍ରଦାନ କରିଛନ୍ତି । ଏଥିପାଇଁ 3700 କୋଟି ଟଙ୍କା ଏନଏପି ମାଧ୍ୟମରେ 2000 ଠାରୁ 2016-17 ମଧ୍ୟରେ ବ୍ୟୟ କରାଯିବ ବୋଲି ଆକଳନ କରାଯାଇଛି । ସେହିଭଳି ଜିଆଇଏମ ଅଧୀନରେ 2011-12 ଠାରୁ 2016-17 ମଧ୍ୟରେ 174 କୋଟି ଟଙ୍କା ବ୍ୟୟ କରାଯିବାକୁ ସ୍ଥିର ହୋଇଛି ବୋଲି ମନ୍ତ୍ରୀ ଡ଼କ୍ଟର ହର୍ଷବର୍ଦ୍ଧନ ଗୃହକୁ ଅବଗତ କରାଇଛନ୍ତି ।


    *************

    
    
    (Release ID: 1499059) Visitor Counter : 2