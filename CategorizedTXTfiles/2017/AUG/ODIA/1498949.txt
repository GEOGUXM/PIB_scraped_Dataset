      ବିଜ୍ଞାନ ଓ ପ୍ରଯୁକ୍ତି ମନ୍ତ୍ରଣାଳୟ

      ଜାତୀୟ କୃଷି-ଖାଦ୍ୟ ଜୈବପ୍ରଯୁକ୍ତି ପ୍ରତିଷ୍ଠାନ ଓ ଅଭିନବ ତଥା ପ୍ରୟୋଗାତ୍ମକ ବାୟୋପ୍ରୋସେସିଂ କେନ୍ଦ୍ର ଉଦ୍‌ଘାଟନ କଲେ ଡ଼କ୍ଟର ହର୍ଷବର୍ଦ୍ଧନ
      Posted On: 06 AUG 2017 2:43PM by PIB Bhubaneshwar


    କେନ୍ଦ୍ର ବିଜ୍ଞାନ ଓ ପ୍ରଯୁକ୍ତି ବିଦ୍ୟା ତଥା ଭୂବିଜ୍ଞାନ,ପରିବେଶ,ଜଙ୍ଗଲ ଓ ଜଳବାୟୁ ପରିବର୍ତ୍ତନ ମନ୍ତ୍ରୀ ଡ଼କ୍ଟର ହର୍ଷବର୍ଦ୍ଧନ ପଞ୍ଜାବର ମୋହାଲି ଠାରେ ଦୁଇଟି ଅତ୍ୟାଧୁନିକ ଜାତୀୟ ଜୈବପ୍ରଯୁକ୍ତି ପ୍ରତିଷ୍ଠାନ ଉଦଘାଟନ କରିଛନ୍ତି । ଏହି ଦୁଇଟି ପ୍ରତିଷ୍ଠାନ ହେଲା- ଜାତୀୟ କୃଷି-ଖାଦ୍ୟ ଜୈବପ୍ରଯୁକ୍ତି ପ୍ରତିଷ୍ଠାନ ଓ ଅଭିନବ ତଥା ପ୍ରୟୋଗାତ୍ମକ ବାୟୋପ୍ରୋସେସିଂ କେନ୍ଦ୍ର । ମୋହାଲିର ସେକ୍ଟର 81 ଠାରେ ପ୍ରତିଷ୍ଠିତ ଏହି ପ୍ରଶାସନିକ ଏବଂ ଗବେଷଣା ପ୍ରତିଷ୍ଠାନର ଦୁଇଟିଯାକ ଭବନ ଭାରତ ସରକାରଙ୍କ ବିଜ୍ଞାନ ଓ ପ୍ରଯୁକ୍ତି ମନ୍ତ୍ରଣାଳୟର ଜୈବପ୍ରଯୁକ୍ତି ବିଭାଗ ଅଧୀନରେ କାର୍ଯ୍ୟକରିବ । ଏହି ଅବସରରେ ଡ଼ିବିଟିର ସଚିବ ଡ଼କ୍ଟର କେ ବିଜୟ ରାଘବନ୍‌, ପଞ୍ଜାବ ବିଶ୍ୱବିଦ୍ୟାଳୟର କୁଳପତି ପ୍ରଫେସର ଅରୁଣ କୁମାର ଗ୍ରୋଭର, କାର୍ଯ୍ୟନିର୍ବାହୀ ନିର୍ଦ୍ଦେଶକ ଡ଼କ୍ଟର ଟି ଆର ଶର୍ମା, ମୁଖ୍ୟ କାର୍ଯ୍ୟନିର୍ବାହୀ ଅଧିକାରୀ ଡ଼କ୍ଟର ରାଜେନ୍ଦ୍ର ସିଂହ ସଙ୍ଗୱାନ ତଥା ଅନ୍ୟ ବରିଷ୍ଠ ପଦାଧିକାରୀମାନେ ଉପସ୍ଥିତ ଥିଲେ । ଅତ୍ୟାଧୁନିକ ପ୍ରଯୁକ୍ତିଯୁକ୍ତ ଏହି ଦୁଇଟିଯାକ ଅନୁଷ୍ଠାନ ରାଜ୍ୟ ତଥା ଦେଶରେ କୃଷି-ଖାଦ୍ୟ ପ୍ରକ୍ରିୟାକରଣ କ୍ଷେତ୍ରରେ ଦିଶାନିର୍ଦ୍ଦେଶ କରିବାରେ ସହାୟକ ହେବ ବୋଲି ଡ଼କ୍ଟର ହର୍ଷବର୍ଦ୍ଧନ ତାଙ୍କ ଅଭିଭାଷଣରେ ମତ ପୋଷଣ କରିଛନ୍ତି । ଏହି ଦିଗରେ ସେମାନଙ୍କର ଗବେଷଣା ଜାରି ରଖିବା ସହ ସେମାନଙ୍କର ଗବେଷଣାର ସୁଫଳ କିଭଳି ସାଧାରଣ ଲୋକ ତଥା କୃଷକମାନଙ୍କୁ ସହାୟତା କରିବା ଦିଗରେ ଉପଯୋଗ ହୋଇପାରିବ ତାହା ଚିନ୍ତା କରିବା ସକାଶେ ସେ ଦୁଇ ପ୍ରତିଷ୍ଠାନର ବୈଜ୍ଞାନିକମାନଙ୍କ ପରାମର୍ଶ ଦେଇଥିଲେ ।
    
    ନବୀ ଦେଶର ପ୍ରଥମ କୃଷି-ଖାଦ୍ୟ ତଥା ପୁଷ୍ଟିଭିତ୍ତିକ ଜୈବପ୍ରଯୁକ୍ତି ପ୍ରତିଷ୍ଠାନ । ସେହିଭଳି ସିଆବ ନବୀର ଏକ ସହଯୋଗୀ ପ୍ରତିଷ୍ଠାନ ଭାବେ ପ୍ରତିଷ୍ଠା କରାଯାଇଛି ।
    

    
    (Release ID: 1498949) Visitor Counter : 2