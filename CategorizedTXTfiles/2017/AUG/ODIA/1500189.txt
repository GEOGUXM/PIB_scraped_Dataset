      ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ

      ICD/CFS/AFS ଆବେଦନର ଅନଲାଇନ ପ୍ରୋସେସିଂ ପାଇଁ ୱେବ ଆଧାରିତ ପ୍ରଣାଳୀ
      ନ୍ୟୁନତମ ସରକାର ଅଧିକତମ ଶାସନ ଦିଗରେ ଏକ ପଦକ୍ଷେପ

      Posted On: 18 AUG 2017 3:15PM by PIB Bhubaneshwar

    ସରକାର ଅନ୍ତର୍ଦେଶୀୟ କଣ୍ଟେନର ଡିପୋ ( ICD )/ କଣ୍ଟେନର ଫ୍ରେଟ ଷ୍ଟେସନ ( CFS )/ ଏୟାର ଫ୍ରେଟ ଷ୍ଟେସନ ( AFS ) ସ୍ଥାପନ କରିବା ପାଇଁ ପ୍ରକ୍ରିୟାକୁ ସରଳ କରିଦେଇଛନ୍ତି । । ଏହି ପ୍ରକ୍ରିୟାର ଉଦ୍ଦେଶ୍ୟ ଦ୍ରୂତ ଗତିରେ ଏବଂ ଆଧିକ ପାରଦର୍ଶିତାର ସହ ଅନୁମୋଦନ ପ୍ରକ୍ରିୟାକୁ ସୁନିଶ୍ଚିତ କରିବା । ଏହି ଉଦ୍ଦେଶ୍ୟ ପୂରଣ ପାଇଁ କମ୍ପାନୀମାନେ ଏବେ ଅନଲାଇନ ମାଧ୍ୟମରେ ଆବେଦନ କରିପାରିବେ ଏବଂ କୌଣସି ସରକାରୀ କାର୍ଯ୍ୟାଳୟକୁ ନଯାଇ ମଧ୍ୟ ନିଜ ଆବେଦନର ପ୍ରଗତି ଏବଂ ସେହି ସମୟର ସ୍ଥିତିକୁ ଅନଲାଇନ ମାଧ୍ୟମରେ ଜାଣିପାରିବେ ।


    ICD / CFS / AFS ସ୍ଥାପନ କରିବା ପାଇଁ ଅନୁମୋଦନ ପ୍ରକ୍ରିୟାରେ ଅନେକ ବିଭାଗ ସାମିଲ ରହିଛନ୍ତି । ଏକ ଆନ୍ତଃମନ୍ତ୍ରୀସ୍ତରୀୟ ସମିତି ( IMC ) ମାଧ୍ୟମରେ ଏହି ସୁବିଧା ପ୍ରଦାନ କରାଯାଇଥାଏ । ଏହି ସମିତିରେ ବାଣିଜ୍ୟ , ବିତ୍ତ ( ରାଜସ୍ୱ ବିଭାଗ ) , ରେଳ ଏବଂ ଜାହାଜ ଚଳାଚଳ ମନ୍ତ୍ରଣାଳୟର ଅଧିକାରୀ ସାମିଲ ଅଛନ୍ତି । ଯଦି ଆବଶ୍ୟକ ପଡେ ତେବେ ସମ୍ବନ୍ଧିତ ରାଜ୍ୟ ସରକାରଙ୍କ ମତ ମଧ୍ୟ ମଗା ଯାଇଥାଏ । ଏହା ଆଇଏମସି ବିଭାଗରେ ସ୍ଥିତ ଯାହା ଅନୁମୋଦନ ପ୍ରକ୍ରିୟା ପାଇଁ ଏକକ ୱିଣ୍ଡୋ ଭାବେ କାର୍ଯ୍ୟ କରିଥାଏ ।


    ବର୍ତ୍ତମାନ ପ୍ରକ୍ରିୟାରେ ଆବେଦନକର୍ତ୍ତାଙ୍କୁ ଦସ୍ତାବିଜ ସହିତ ଆବେଦନ ପତ୍ରର ଦଶଟି ବସ୍ତୁଗତ ନକଲ ବାଣିଜ୍ୟ ବିଭାଗ , ନୂଆଦିଲ୍ଲୀରେ ଜମା କରିବାକୁ ପଡୁଛି । ଏତଦବ୍ୟତୀତ ଏହାକୁ ପ୍ରତି କ୍ଷେତ୍ରାଧିକାର ଆୟୁକ୍ତ ସୀମା ଶୁଳ୍କ ପାଖରେ ମଧ୍ୟ ଜମା କରିବାକୁ ହୋଇଥାଏ । ଆବେଦନ ଯାଞ୍ଚର ପ୍ରକ୍ରିୟା ବହୁତ ଲମ୍ବା ଏବଂ ଆବେଦନ ପତ୍ର ବହୁତ ଓଜନିଆ ହୋଇଥାଏ , କାରଣ ଏଥିସହିତ ପାଖାପାଖି 500 ରୁ 1000 ପୃଷ୍ଠାର ପ୍ରାଥମିକ ସାମଗ୍ରୀ ସଂଲଗ୍ନ ହୋଇଥାଏ ।


    ଅନୁମୋଦନ ପ୍ରାପ୍ତ ହେବା ପରେ ଆବେଦକକୁ ଅନୁମୋଦନ ତାରିଖରୁ ଏକ ବର୍ଷ ମଧ୍ୟରେ ବୁନିଆଦି ଢାଞ୍ଚା ସ୍ଥାପନ କରିବା ଆବଶ୍ୟକ । ପାର୍ଟି ଦ୍ୱାରା ଏହି କାର୍ଯ୍ୟରେ ହୋଇଥିବା ବିଳମ୍ବର ଔଚିତ୍ୟର ସମୀକ୍ଷା କରିବା ଲାଗି 6 ମାସର ଅଧିକ ସମୟ ଦିଆଯାଇପାରେ ।


    ଆବେଦକ ଆବଶ୍ୟକ ମୂଳ ଢାଞ୍ଚା ସ୍ଥାପିତ କରିଥିଲେ ତାଙ୍କୁ କ୍ଷେତ୍ରାଧିକାରୀ ଆୟୁକ୍ତ ସୀମା ଶୁଳ୍କର ସୁରକ୍ଷା ମାନକ ପ୍ରଦାନ କରିବାକୁ ପଡିଥାଏ ଏବଂ ସୀମା ଶୁଳ୍କ ବିଭାଗକୁ ବ୍ୟାଙ୍କ ଗ୍ୟାରେଣ୍ଟି ସହିତ ଏକ ବଣ୍ଡ୍ ଦେବାକୁ ପଡିଥାଏ । ସୀମା ଶୁଳ୍କ ବିଭାଗ ଦ୍ୱାରା ଅନ୍ତିମ ମଞ୍ଜୁରୀ ଏବଂ ସୀମା ଶୁଳ୍କ ଅଧିସୂଚନା ଜାରି କରାଯାଇଥାଏ ଓ ଏହା ପରେ ସୁବିଧା ପରିଚାଳନାର ଘୋଷଣା କରାଯାଇଥାଏ ।


    ହିତାଧିକାରୀଙ୍କ ଦ୍ୱାରା ସାଧାରଣତଃ ଏହି ଅଭିଯୋଗ କରାଯାଇଥାଏ ଯେ ମାନୁଆଲ ପ୍ରକ୍ରିୟା ଅତ୍ୟନ୍ତ ଜଟିଳ ଏବଂ ଏହା ଦ୍ୱାରା କେବଳ ଦସ୍ତାବିଜର କ୍ଷତି ହୋଇନଥାଏ ବରଂ ବିଭିନ୍ନ ଏଜେନ୍ସି ବିଭାଗ ଦ୍ୱାରା ବିଭିନ୍ନ ମଞ୍ଜୁରୀର ସ୍ଥିତି ବାବଦରେ ପାରଦର୍ଶିତାର ଅଭାବ ରହିଥାଏ । ଏଥିପାଇଁ ବିଭିନ୍ନ ହିତାଧିକାରୀ ମାନେ ସବୁବେଳେ କହିଥାନ୍ତି ଯେ ଏହି ପ୍ରକ୍ରିୟାକୁ ସରଳ କରାଯାଉ । ଏହି କାରଣରୁ ବାଣିଜ୍ୟ ବିଭାଗ ଏହି ପରିଯୋଜନାର ଆରମ୍ଭ କରିଛି ଏବଂ ଆବେଦକଙ୍କ ସୁବିଧା ଲାଗି ପୁରା ପ୍ରକ୍ରିୟାକୁ ଅନଲାଇନ କରାଯାଇଛି ।


    ଏହି ଦୃଷ୍ଟିକୋଣକୁ ମାନନୀୟ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଦ୍ୱାରା ଗ୍ରହଣ କରାଯାଇଥିବା “ ନ୍ୟୁନତମ ସରକାର , ଅଧିକତମ ଶାସନ ” ଆଦର୍ଶ ବାକ୍ୟରୁ ଗ୍ରହଣ କରାଯାଇଛି ।


    *************

    
    
    (Release ID: 1500189) Visitor Counter : 3