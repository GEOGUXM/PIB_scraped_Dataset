      ଯୁବ ବ୍ୟାପାର ଓ କ୍ରୀଡା ମନ୍ତ୍ରଣାଳୟ

      ଦିଲ୍ଲୀ ଗ୍ରାମୀଣ ଅଞ୍ଚଳର ଯୁବକମାନଙ୍କ ପାଇଁ ଗ୍ରାମୀଣ ମାରାଥନ
      Posted On: 06 AUG 2017 2:45PM by PIB Bhubaneshwar


    ଯୁବ ବ୍ୟାପାର ଏବଂ କ୍ରୀଡ଼ା ମନ୍ତ୍ରଣାଳୟ ଆଜି ଏଠାରେ ଦିଲ୍ଲୀର ଗ୍ରାମୀଣ ଯୁବକଙ୍କ ପାଇଁ ପ୍ରଥମ ଗ୍ରାମୀଣ ମାରାଥନ ଆରମ୍ଭ କରିଛି । ଏହି ମାରାଥନ ପାଖାପାଖି 11000 ଅଂଶଗ୍ରହଣକାରୀଙ୍କୁ ନେଇ ଦିଲ୍ଲୀର ନିଜାମପୁର ଗ୍ରାମରୁ ଆରମ୍ଭ ହୋଇଥିଲା ।
    
    ଅର୍ଜୁନ ପୁରସ୍କାର ପ୍ରାପ୍ତ ପ୍ରଖ୍ୟାତ ବ୍ୟାଡମିଣ୍ଟନ କୋଚ୍ ପୁଲେଲା ଗୋପିଚାନ୍ଦ ଏହାର ପ୍ରାରମ୍ଭିକ ଉତ୍ସବରେ ମୁଖ୍ୟ ଅତିଥି ଥିଲେ । ସେ ଯୁବ ଅଂଶଗ୍ରହଣକାରୀମାନଙ୍କୁ ଉତ୍ସାହିତ କରିଥିଲେ ଏବଂ କହିଥିଲେ ଯେ କ୍ରୀଡ଼ାମନ୍ତ୍ରୀ ଶ୍ରୀ ବିଜୟ ଗୋଏଲଙ୍କ ନେତୃତ୍ୱରେ କ୍ରୀଡ଼ା ମନ୍ତ୍ରଣାଳୟ ଦ୍ୱାରା ଗ୍ରହଣ କରାଯାଇଥିବା ଏହା ଏକ ଅଦ୍ୱିତୀୟ ପଦକ୍ଷେପ । ଗୋପିଚାନ୍ଦ ପୁନଶ୍ଚ କହିଥିଲେ ଯେ ଏହି କାର୍ଯ୍ୟକ୍ରମ ଗ୍ରାମାଞ୍ଚଳରେ ଲୁଚିରହିଥିବା ପ୍ରତିଭାମାନଙ୍କୁ ଚିହ୍ନଟ କରିବାରେ ଏବଂ ଭବିଷ୍ୟତ ପାଇଁ ସେମାନଙ୍କୁ ପ୍ରଶିକ୍ଷଣ ପ୍ରଦାନ କରିବାରେ ସହାୟକ ହେବ । ଯୁବ ବ୍ୟାପାର ଓ କ୍ରୀଡ଼ାମନ୍ତ୍ରୀ ଶ୍ରୀ ବିଜୟ ଗୋଏଲ ପୂର୍ବରୁ କହିଥିଲେ ଯେ ପ୍ରତିଭାବାନ ଯୁବକମାନେ ଭାରତକୁ ପ୍ରତିନିଧିତ୍ୱ କରିବା ନେଇ ଏକ ଭିତ୍ତିଭୂମି ପ୍ରଦାନ କରିବାରେ ଏହି ପଦକ୍ଷେପ ଅତ୍ୟନ୍ତ ସହାୟକ ସାବ୍ୟସ୍ତ ହେବ । ଶ୍ରୀ ଗୋଏଲ କହିଲେ ଯେ ଆମ ଖେଳାଳିମାନଙ୍କ ମଧ୍ୟରୁ ଅଧିକାଂଶ ଗ୍ରାମାଞ୍ଚଳ ଓ ଆଦିବାସୀ ଅଞ୍ଚଳରୁ ଆସିଛନ୍ତି ଏବଂ ଏଥିପାଇଁ ଏହିପରି କ୍ରୀଡ଼ାଭିତ୍ତିକ କାର୍ଯ୍ୟକ୍ରମ ଆୟୋଜନ କରିବା ଗୁରୁତ୍ୱପୂର୍ଣ୍ଣ । ଏହା ସେମାନଙ୍କୁ ବି ଆଗକୁ ବଢ଼ିବାରେ ସହାୟତା ଦେବ ଏବଂ ସେମାନଙ୍କୁ ପୁନଶ୍ଚ ପ୍ରଶିକ୍ଷଣ ପ୍ରଦାନ କରିବା ନେଇ ସୁଯୋଗ ପ୍ରଦାନ କରିବ ଯେପରିକି ସେମାନେ ଭବିଷ୍ୟତରେ ଭାରତର ପ୍ରତିନିଧିତ୍ୱ କରିବେ ।
    
    ପ୍ରଥମ ସ୍ଥାନରେ ଥିବା 3 ଜଣ ପ୍ରତିଯୋଗୀଙ୍କୁ ପ୍ରତ୍ୟେକ ଶ୍ରେଣୀରେ (ଉଭୟ ବାଳକ ଓ ବାଳିକା) ଯଥାକ୍ରମେ 21,000, 11,000 ଏବଂ 5,000 ଟଙ୍କା ପୁରସ୍କାର ପ୍ରଦାନ କରାଯାଇଥିଲା । ଏଥିସହିତ 10ଟି ସାନ୍ତ୍ୱନାମୂଳକ ପୁରସ୍କାର ମଧ୍ୟ ପ୍ରଦାନ କରାଯାଇଥିଲା । ଆଗାମୀ ସପ୍ତାହ ମାନଙ୍କରେ ମନ୍ତ୍ରଣାଳୟ ଦିଲ୍ଲୀ ବ୍ୟାପୀ ଆହୁରି ଅଧିକ ଗ୍ରାମୀଣ ମାରାଥନ ଆୟୋଜନ କରିବ ।

    **********

    
    
    (Release ID: 1498951) Visitor Counter : 2