      କୃଷି ଓ କୃଷକ କଲ୍ୟାଣ ମନ୍ତ୍ରଣାଳୟ

      କୃଷି ଉତ୍ପାଦ ବଜାର କମିଟି
      Posted On: 01 AUG 2017 6:08PM by PIB Bhubaneshwar


    କେନ୍ଦ୍ର କୃଷି ମନ୍ତ୍ରଣାଳୟ “କୃଷି ଉତ୍ପାଦ ଏବଂ ପଶୁପାଳନ ବିପଣନ” (ପ୍ରସାର ଏବଂ ସୁବିଧା) ଅଧିନିୟମ, 2017 ମଡେଲ ପ୍ରସ୍ତୁତ କରିଛି । ଏହା ପ୍ରଗତିଶୀଳ କୃଷି ବିପଣନ ସଂସ୍କାର ବ୍ୟବସ୍ଥା ପ୍ରଦାନ କରିବା ସହିତ ଘରୋଇ କ୍ଷେତ୍ରରେ ବଜାର ପ୍ରତିଷ୍ଠା କରିବ, ସିଧାସଳଖ ବଜାର ବ୍ୟବସ୍ଥା, କୃଷକ-ଉପଭୋକ୍ତା ବଜାର, ଫଳ ଏବଂ ପରିବା ଉପରେ ନିୟନ୍ତ୍ରଣ ହ୍ରାସ, ବଜାର ମୂଲ୍ୟର ସିଙ୍ଗଲ ପଏଣ୍ଟ ବଜାର ଅସୁଲି ବ୍ୟବସ୍ଥା ତଥା ରାଜ୍ୟରେ ସାମଗ୍ରୀକ ଏକକ ବ୍ୟବସାୟିକ ଲାଇସେନ୍ସ ବ୍ୟବସ୍ଥା, ଶୀତଳ ଭଣ୍ଡାରଗୁଡ଼ିକୁ ଜାତୀୟ ଗୁରୁତ୍ୱ ବିଶିଷ୍ଟ ମାର୍କେଟ ସବ-ୟାର୍ଡ ଏବଂ ମାର୍କେଟ ୟାର୍ଡ ଘୋଷଣା କରିବ ଯାହାଫଳରେ କି କୃଷକମାନଙ୍କ ପାଇଁ ସେମାନଙ୍କ ଉତ୍ପାଦକୁ ଉପଯୁକ୍ତ ମୂଲ୍ୟରେ ବିକ୍ରି କରିବା ଲାଗି ଅଧିକ ବଜାର ଉପଲବ୍ଧ ହେବ ।


    ରାଜ୍ୟ ଓ କେନ୍ଦ୍ରଶାସିତ ଅଂଚଳ ମାନଙ୍କ ଦ୍ୱାରା ଏହାକୁ ଲାଗୁ କରାଯିବା ପାଇଁ କୃଷି ଓ କୃଷକ କଲ୍ୟାଣ ମନ୍ତ୍ରୀଙ୍କ ଅଧ୍ୟକ୍ଷତାରେ ରାଜ୍ୟ ଓ କେନ୍ଦ୍ରଶାସିତ ଅଂଚଳର ମନ୍ତ୍ରୀମାନଙ୍କ ମଧ୍ୟରେ ଅନୁଷ୍ଠିତ ବୈଠକରେ ଏହି ମଡେଲ ଅଧିନିୟମକୁ 2017 ଏପ୍ରିଲ 24 ତାରିଖରେ ନିର୍ଦ୍ଧାରିତ କରାଯାଇଥିଲା । 05.07.2017ରେ ଇ-ନାମ ପ୍ରଣୟନ କରାଯିବା ନେଇ କୃଷି ଓ କୃଷକ କଲ୍ୟାଣ ମନ୍ତ୍ରୀଙ୍କ ଅଧ୍ୟକ୍ଷତାରେ ରାଜ୍ୟମାନଙ୍କର କୃଷି ଓ ବିପଣନ ମନ୍ତ୍ରୀଙ୍କ ଏକ ବୈଠକ ଅନୁଷ୍ଠିତ ହୋଇଥିଲା । ଜାତୀୟ କୃଷି ବଜାର (ଇ-ନାମ)ର ପ୍ରଣୟନ ବିକାଶ ସମ୍ବନ୍ଧରେ ଏଠାରେ ସମୀକ୍ଷା କରାଯାଇଥିଲା । ମଡେଲ କୃଷି ଉତ୍ପାଦ ଏବଂ ପଶୁପାଳନ ବିପଣନ (ପ୍ରସାର ଏବଂ ସୁବିଧା) ଅଧିନିୟମ, 2017କୁ ଗ୍ରହଣ କରିବା ପାଇଁ ରାଜ୍ୟମାନଙ୍କୁ ପ୍ରୋତ୍ସାହିତ କରାଯାଇଥିଲା । କୃଷକମାନଙ୍କ ଲାଭ ବୃଦ୍ଧି କରିବା ଉଦ୍ଦେଶ୍ୟକୁ ସଫଳ କରିବା ପାଇଁ ଏହି ଯୋଜନାର ସଫଳ ପ୍ରୟୋଗ ନେଇ ସମସ୍ତ ପ୍ରୟାସ କରିବା ଲାଗି ରାଜ୍ୟର ପ୍ରତିନିଧିମାନଙ୍କୁ ଅନୁରୋଧ କରାଯାଇଥିଲା ।


    ଆଜି ଲୋକସଭାରେ ଏକ ପ୍ରଶ୍ନର ଲିଖିତ ଉତ୍ତରରେ କୃଷି ଓ କୃଷକ କଲ୍ୟାଣ ରାଷ୍ଟ୍ରମନ୍ତ୍ରୀ ଶ୍ରୀ ପୁରୁଷୋତ୍ତମ ରୁପାଲା ଏହି ସୂଚନା ପ୍ରଦାନ କରିଛନ୍ତି ।


    **********

    
    
    (Release ID: 1498358) Visitor Counter : 4