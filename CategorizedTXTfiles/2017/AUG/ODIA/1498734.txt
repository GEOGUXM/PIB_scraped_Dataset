      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ବାମପନ୍ଥୀ ଉଗ୍ରବାଦ ଅଧ୍ୟୁଷିତ ରାଜ୍ୟର ବିଭିନ୍ନ ବିକାଶମୂଳକ କାର୍ଯ୍ୟର ସ୍ଥିତି ସମୀକ୍ଷା କଲେ ସ୍ୱରାଷ୍ଟ୍ରମନ୍ତ୍ରୀ
      Posted On: 04 AUG 2017 5:43PM by PIB Bhubaneshwar


    ସ୍ୱରାଷ୍ଟ୍ରମନ୍ତ୍ରୀ ଶ୍ରୀ ରାଜନାଥ ସିଂହ ବାମପନ୍ଥୀ ଉଗ୍ରବାଦ ପ୍ରଭାବିତ ରାଜ୍ୟମାନଙ୍କରେ କାର୍ଯ୍ୟକାରୀ କରାଯାଉଥିବା ବିଭିନ୍ନ ଉନ୍ନୟନମୂଳକ କାର୍ଯ୍ୟର ସ୍ଥିତି ସମ୍ପର୍କରେ ସମୀକ୍ଷା କରିଛନ୍ତି । ଏହି ସମୀକ୍ଷା ବୈଠକରେ ଅଧ୍ୟକ୍ଷତା କରି ମନ୍ତ୍ରୀ ଶ୍ରୀ ସିଂହ କହିଥିଲେ ଯେ ନିରାପତ୍ତା, ବିକାଶ, ସ୍ଥାନୀୟ ଗୋଷ୍ଠୀଙ୍କ ଅଧିକାର ଓ ମାଲିକାନାର ସୁରକ୍ଷା ନିମନ୍ତେ ସରକାର ବିବିଧ ପଦକ୍ଷେପ ଗ୍ରହଣ କରୁଛନ୍ତି । ଏହି ଅବସରରେ ଶ୍ରୀ ସିଂହ “ସମାଧାନ” କାର୍ଯ୍ୟପନ୍ଥା ଉପରେ ବିଶେଷ ଗୁରୁତ୍ୱ ଆରୋପ କରିଥିଲେ । ଏହି ବୈଠକରେ ସଡକ ସଂଯୋଗୀକରଣ ଆବଶ୍ୟକତା ଯୋଜନା, ବିମାନ ସଂଯୋଗ, ଶକ୍ତି, ଶିକ୍ଷା, ସ୍ୱାସ୍ଥ୍ୟ, ବ୍ୟାଙ୍କ ସେବାର ପ୍ରସାର ଆଦି ଉପରେ ଆଲୋଚନା କରାଯାଇଥିଲା ।

    ******

    
    
    (Release ID: 1498734) Visitor Counter : 2