      ରାଷ୍ଟ୍ରପତିଙ୍କ ସଚିବାଳୟ

      ସାଂସଦ ପ୍ରଫେସର ସନୱାର ଲାଲ ଜାଟଙ୍କ ବିୟୋଗରେ ରାଷ୍ଟ୍ରପତିଙ୍କ ଶୋକ
      Posted On: 09 AUG 2017 9:34PM by PIB Bhubaneshwar


    ସାଂସଦ ପ୍ରଫେସର ସନୱାଲ ଲାଲ ଜାଟଙ୍କ ବିୟୋଗରେ ରାଷ୍ଟ୍ରପତି ଶ୍ରୀ ରାମନାଥ କୋବିନ୍ଦ ଗଭୀର ଶୋକ ପ୍ରକଟ କରିଛନ୍ତି । ଏହି ଅବସରରେ ତାଙ୍କ ପୁତ୍ରଙ୍କ ନିକଟକୁ ଏକ ଶୋକବାର୍ତ୍ତା ପଠାଇ ରାଷ୍ଟ୍ରପତି କହିଛନ୍ତି ଯେ ଆପଣଙ୍କ ପିତା ପ୍ରଫେସର ସନୱାର ଲାଲ ଜାଟଙ୍କ ଆକସ୍ମିକ ବିୟୋଗ ଖବର ପାଇ ମୁଁ ଗଭୀର ଦୁଃଖୀ ଓ ମର୍ମାହତ । ପ୍ରଫେସର ଜାଟ ବିଭିନ୍ନ ପଦପଦବୀରେ ରହି ରାଷ୍ଟ୍ରର ସେବା କରିଛନ୍ତି । ଜଣେ ସାଂସଦ, କେନ୍ଦ୍ର ଜଳସଂପଦ ମନ୍ତ୍ରଣାଳୟର ରାଷ୍ଟ୍ରମନ୍ତ୍ରୀ, ନଦୀ ବିକାଶ ତଥା ଗଙ୍ଗାନଦୀ ପୁନର୍ଜାଗରଣ, ରାଜସ୍ଥାନ ସରକାରରେ ଜଣେ ରାଷ୍ଟ୍ରମନ୍ତ୍ରୀ ଓ କ୍ୟାବିନେଟ ମନ୍ତ୍ରୀ ଭାବେ ବିଭିନ୍ନ ସମୟରେ ସେ ନିଷ୍ଠାର ସହ ଦାୟିତ୍ୱ ନିର୍ବାହ କରିଥିଲେ । ତାଙ୍କ ବିୟୋଗରେ ଦେଶ ଜଣେ ତୃଣମୂଳ ସ୍ତରରେ କାର୍ଯ୍ୟ କରୁଥିବା ବିଶିଷ୍ଟ ନେତାଙ୍କୁ ହରାଇଲା । ପ୍ରଫେସର ଶ୍ରୀ ଜାଟଙ୍କ ବିୟୋଗରେ ଶୋକସନ୍ତପ୍ତ ପରିବାରବର୍ଗଙ୍କୁ ରାଷ୍ଟ୍ରପତି ତାଙ୍କର ସମବେଦନା ଜଣାଇବା ସହ ଏଭଳି ଦୁଃଖ ସହ୍ୟ କରିବାକୁ ଈଶ୍ୱର ସେମାନଙ୍କୁ ଶକ୍ତି ଦିଅନ୍ତୁ ବୋଲି ପ୍ରାର୍ଥନା କରିଛନ୍ତି ।

    ***********

    
    
    (Release ID: 1499257) Visitor Counter : 2