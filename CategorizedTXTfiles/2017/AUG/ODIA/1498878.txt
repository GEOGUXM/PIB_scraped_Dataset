      ଭୂବିଜ୍ଞାନ ମନ୍ତ୍ରଣାଳୟ

      ଅଗଷ୍ଟ ୭-୮ ତାରିଖ,(ସୋମବାର-ମଙ୍ଗଳବାର ଦିନ)ଆଂଶିକ ଚନ୍ଦ୍ରଗ୍ରହଣ
      Posted On: 03 AUG 2017 7:36PM by PIB Bhubaneshwar


    ଶ୍ରାବଣ ୧୬,୧୯୩୯ ଶକାବ୍ଦ (ଭାରତରେ ଦୃଶ୍ୟମାନ)
    
    ଅଗଷ୍ଟ ୭,୨୦୧୭ ତାରିଖ ଦିନ ଏକ ଚନ୍ଦ୍ରଗ୍ରାସ ଆଂଶିକ ଚନ୍ଦ୍ରଗ୍ରହଣ ଭାରତରେ ଦୃଶ୍ୟମାନ ହେବ । ଏହା ୨୨ଘଣ୍ଟା ୫୨ ମିନିଟଠାରୁ ଆରମ୍ଭ ହୋଇ ଅଗଷ୍ଟ ୮,୨୦୧୭ ଦିନ ୦୦ଘଣ୍ଟା ୪୯ ମିନିଟ ପର୍ଯ୍ୟନ୍ତ ରହିବ । ଏହି ଆଂଶିକ ଚନ୍ଦ୍ରଗ୍ରହଣ ଦ୍ୱାରା ପୃଥିବୀର ସାମାନ୍ୟ ଭାଗର ଛାଇ ଚନ୍ଦ୍ରପୃଷ୍ଠରେ ପଡ଼ିବ । ତେବେ ଭାରତର ସବୁ ସ୍ଥାନରୁ ଏହି ଚନ୍ଦ୍ରଗ୍ରହଣକୁ ଜନସାଧାରଣ ଦେଖିପାରିବେ ।
    
    ସାଧାରଣ ଦୃଶ୍ୟମାନ ସ୍ଥାନ: ଏହି ଚନ୍ଦ୍ରଗ୍ରହଣ ପଶ୍ଚିମ ପ୍ରଶାନ୍ତ ମହାସାଗରୀୟ କ୍ଷେତ୍ରର ଓସେନିଆ, ଅଷ୍ଟ୍ରେଲିଆ, ଏସିଆ,ଆଫ୍ରିକା,ୟୁରୋପ ଏବଂ ଆଣ୍ଟାର୍ଟିକାରେ ଦୃଶ୍ୟହେବ । ସଂପୂର୍ଣ୍ଣ ଆଂଶିକ ଚନ୍ଦ୍ରଗ୍ରହଣ କେନ୍ଦ୍ର ତଥା ପୂର୍ବ ଆଫ୍ରିକା, କେନ୍ଦ୍ର ଋଷିଆ, ଚୀନ୍, ଭାରତ, ଦୂରପ୍ରାଚ୍ୟ ଏବଂ ଅଷ୍ଟ୍ରେଲିଆର ଅଧିକାଂଶ ସ୍ଥାନରୁ ଦୃଶ୍ୟ ହେବ । ଚନ୍ଦ୍ରଅସ୍ତ ହେବାବେଳେ ଉତ୍ତର ପ୍ରଶାନ୍ତ ମହାସାଗରୀୟ କ୍ଷେତ୍ର ଓ ଦକ୍ଷିଣ ପ୍ରଶାନ୍ତ ମହାସାଗରୀୟ କ୍ଷେତ୍ରରୁ ଏହାର ଛାୟାକୁ ଦେଖାଯାଇପାରିବ । ସେହିଭଳି ଚନ୍ଦ୍ରଗ୍ରହଣର ମୋକ୍ଷ ବେଳକୁ ଏହା ଉତ୍ତରପଶ୍ଚିମ ଆଫ୍ରିକା, ସ୍ପେନର ପୂର୍ବାଂଚଳ,ଫ୍ରାନ୍ସ ଏବଂ ଜର୍ମାନୀରୁ ଦୃଶ୍ୟ ହେବ ।
    
    ଏହି ଚନ୍ଦ୍ରଗ୍ରହଣର ଅବଧି ଏକ ଘଣ୍ଟା ୫୭ ମିନିଟ ବୋଲି ନକ୍ଷତ୍ରବିଜ୍ଞାନୀମାନେ ଗଣନା କରିଛନ୍ତି । ପରବର୍ତ୍ତୀ ଚନ୍ଦ୍ରଗ୍ରହଣ ୨୦୧୮ ମସିହା ଜାନୁଆରୀ ୩୧ ତାରିଖ ଦିନ ଅନୁଷ୍ଠିତ ହେବ ଏବଂ ଏହି ପୂର୍ଣ୍ଣ ଚନ୍ଦ୍ରଗ୍ରହଣ ଭାରତରେ ଦୃଶ୍ୟମାନ ହେବ ।
    

    
    (Release ID: 1498878) Visitor Counter : 2