      ରସାୟନ ଓ ସାର ମନ୍ତ୍ରଣାଳୟ

      ଦେଶରେ 2091 ଟି ପ୍ରଧାନମନ୍ତ୍ରୀ ଜନଔଷଧି କେନ୍ଦ୍ର କାର୍ଯ୍ୟ କରୁଛି
      Posted On: 04 AUG 2017 5:38PM by PIB Bhubaneshwar


    ଏବେ ଦେଶର ବିଭିନ୍ନ ରାଜ୍ୟରେ ମୋଟ 2091 ଟି ପ୍ରଧାନମନ୍ତ୍ରୀ ଜନଔଷଧି ପରିଯୋଜନା କେନ୍ଦ୍ର କାର୍ଯ୍ୟ କରୁଛି ବୋଲି କେନ୍ଦ୍ର ରସାୟନ ଓ ସାର ରାଷ୍ଟ୍ରମନ୍ତ୍ରୀ ଶ୍ରୀ ମନସୁଖ ଲାଲ ମାଣ୍ଡଭିୟ ରାଜ୍ୟସଭାରେ ପ୍ରକାଶ କରିଛନ୍ତି । ପ୍ରଶ୍ନୋତ୍ତର କାଳରେ ଗୃହରେ ଏକ ଲିଖିତ ଉତ୍ତର ରଖି ଶ୍ରୀ ମାଣ୍ଡଭିୟ କହିଛନ୍ତି ଯେ 31.07.2017 ସୁଦ୍ଧା ଏହି କେନ୍ଦ୍ର ସଂଖ୍ୟା ହିସାବକୁ ନିଆଯାଇଛି । ସେଥି ମଧ୍ୟରୁ ମହାରାଷ୍ଟ୍ରରେ 147ଟି, କର୍ଣ୍ଣାଟକରେ 122ଟି, ତାମିଲନାଡୁରେ 135ଟି, ଗୁଜରାଟରେ 184ଟି, କେରଳରେ 257ଟି, ଛତିଶଗଡରେ 171ଟି, ଓଡ଼ିଶାରେ 44ଟି, ଆନ୍ଧ୍ରପ୍ରଦେଶରେ 101ଟି ଏବଂ ଉତ୍ତରପ୍ରଦେଶରେ 286 ଟି କେନ୍ଦ୍ର କାର୍ଯ୍ୟ କରୁଛି । ଏହା ବ୍ୟତୀତ ବିଭିନ୍ନ ରାଜ୍ୟର ସରକାର କାର୍ଯ୍ୟାଳୟ ପରିସରରେ ଏଭଳି ଅଧିକ କେନ୍ଦ୍ର ସ୍ଥାପନ କରାଯିବାର ସମ୍ଭାବନାକୁ ତର୍ଜମା କରି ଦେଖାଯାଉଛି ବୋଲି ମନ୍ତ୍ରୀ ଶ୍ରୀ ମାଣ୍ଡଭିୟ କହିଛନ୍ତି ।


    ******

    
    
    (Release ID: 1498727) Visitor Counter : 2