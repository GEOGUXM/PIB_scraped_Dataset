      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ଜାମ୍ମୁ-କାଶ୍ମୀରରେ ସିଆରପିଏଫ ହେଲ୍ପଲାଇନ
      Posted On: 01 AUG 2017 6:51PM by PIB Bhubaneshwar


    16.06.2016 ତାରିଖ ଦିନ ଜାମ୍ମୁ-କାଶ୍ମୀରରେ ଏକ ସିଆରପିଏଫ ହେଲ୍ପଲାଇନ ବ୍ୟବସ୍ଥାର ଶୁଭାରମ୍ଭ କରାଯାଇଥିଲା । ଏହି ହେଲ୍ପଲାଇନ ବ୍ୟବହାର କରି ଲୋକମାନେ ଚିକିତ୍ସା ସହାୟତା, ଅସାମାଜିକ ବ୍ୟକ୍ତିଙ୍କ ଦ୍ୱାରା ପ୍ରଦର୍ଶନ କରାଯାଉଥିବା ଅସୌଜନ୍ୟ ବ୍ୟବହାର, ଚାକିରି ପାଇଁ ଚୟନ ସଂକ୍ରାନ୍ତ ବିସ୍ତୃତ ସୂଚନା ଓ ସାମାଜିକ ମୌଳିକ ସୁବିଧାସୁଯୋଗ ମିଳୁନଥିବା ସଂକ୍ରାନ୍ତ ଅଭିଯୋଗ କରିପାରୁଛନ୍ତି । ସେହିଭଳି ଗ୍ରାମାଞ୍ଚଳରେ କ୍ରୀଡା କାର୍ଯ୍ୟକ୍ରମ ଆୟୋଜନ ଓ କ୍ରୀଡା ବ୍ୟବସ୍ଥାର ଉନ୍ନତିକରଣ ପାଇଁ ମଧ୍ୟ ଲୋକମାନେ ଏଭଳି ବ୍ୟବସ୍ଥା ମାଧ୍ୟମରେ ସହାୟତା ଲୋଡୁଛନ୍ତି ବୋଲି ଲୋକସଭାରେ ସ୍ୱରାଷ୍ଟ୍ର ବ୍ୟାପାର ରାଷ୍ଟ୍ରମନ୍ତ୍ରୀ ଶ୍ରୀ ହଂସରାଜ ଗଙ୍ଗାରାମ ଅହୀର ପ୍ରକାଶ କରିଛନ୍ତି । ସଦସ୍ୟ ଶ୍ରୀ ରାଧେଶ୍ୟାମ ବିଶ୍ୱାସଙ୍କ ଏକ ପ୍ରଶ୍ନର ଲିଖିତ ଉତର ଦେଇ ଶ୍ରୀ ଅହୀର କହିଛନ୍ତି ଯେ ନାଗରିକମାନଙ୍କ ମଧ୍ୟରେ ଆସ୍ଥା ଓ ବିଶ୍ୱାସ ଉଦ୍ରେକ କରିବା ସକାଶେ ଏଭଳି ହେଲ୍ପଲାଇନ ବ୍ୟବସ୍ଥା ଆରମ୍ଭ କରାଯାଇଥିଲା ।
    
    କେତେକ ଟେଲିଫୋନକାରୀ ନୀରବ ରହୁଥିବା ଘଟଣା ସତ । ତେବେ ଏହାର କାରଣ ଜାଣିବା କଷ୍ଟସାଧ୍ୟ । ହୁଏତ ସେମାନେ ହେଲ୍ପଲାଇନର ସତ୍ୟାସତ୍ୟ ସମ୍ପର୍କରେ ବୁଝିବାକୁ ଚାହୁଁଥାଇପାରନ୍ତି । ପ୍ରିଣ୍ଟ, ଇଲେକ୍ଟ୍ରୋନିକ ଗଣମାଧ୍ୟମ, ସୋସିଆଲ ମିଡିଆ, ଅଡିଓ ଭିଜୁଆଲ ମିଡିଆ ମାଧ୍ୟମରେ ପ୍ରତ୍ୟେକ କାଶ୍ମୀରୀବାସୀଙ୍କ ନିକଟରେ ପହଞ୍ଚିବାକୁ ସିଆରପିଏଫ ଏଭଳି ଜନ ଅଭିଯାନ ଚଳାଇଛି ବୋଲି ଶ୍ରୀ ଅହୀର କହିଛନ୍ତି ।

    ***

    
    
    (Release ID: 1498409) Visitor Counter : 2