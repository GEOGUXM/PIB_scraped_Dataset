      ଯୁବ ବ୍ୟାପାର ଓ କ୍ରୀଡା ମନ୍ତ୍ରଣାଳୟ

      କେନ୍ଦ୍ର କ୍ରୀଡ଼ାମନ୍ତ୍ରୀ ଶ୍ରୀ ବିଜୟ ଗୋଏଲ ବସ୍ତି ବାସିନ୍ଦାମାନଙ୍କ ପିଲାମାନଙ୍କୁ ଫିଫା 17 ବର୍ଷରୁ କମ ବିଶ୍ୱକପ ଟ୍ରଫି ଦେଖିବାର ଅପୂର୍ବ ଅବସର ପ୍ରଦାନ କଲେ, ଉପହାରରେ ଫୁଟବଲ ଦେଲେ
      ପୁରା ଦେଶରେ ଫୁଟବଲକୁ ଲୋକପ୍ରିୟ କରିବା ପାଇଁ ମିଶନ 11 ମିଲିଅନ ଅନ୍ତର୍ଗତ ବିଭିନ୍ନ କାର୍ଯ୍ୟକ୍ରମ କରାଯାଉଛି : ବିଜୟ ଗୋଏଲ
      
      ଉଦଘାଟନ ସମାରୋହ ଅବସରରେ ମାନନୀୟ ପ୍ରଧାନମନ୍ତ୍ରୀଙ୍କ ଉପସ୍ଥିତି ଟିମ ଇଣ୍ଡିଆ ପାଇଁ ପ୍ରେରଣାଦାୟୀ ହେବ: ଶ୍ରୀ ଗୋଏଲ
      Posted On: 25 AUG 2017 8:37PM by PIB Bhubaneshwar


    କେନ୍ଦ୍ରୀୟ ଯୁବସେବା ଓ କ୍ରୀଡ଼ାମନ୍ତ୍ରୀ ଶ୍ରୀ ବିଜୟ ଗୋଏଲ ଆଜି ଦିଲ୍ଲୀରେ ବସ୍ତି ବାସିନ୍ଦାଙ୍କ ପିଲାମାନଙ୍କୁ ଫିଫା 17 ବର୍ଷରୁ କମ ବିଶ୍ୱକପ ଟ୍ରଫି ଦେଖିବା ପାଇଁ ନିଜ ନିବାସ ସ୍ଥାନରେ ଅପୂର୍ବ ଅବସର ପ୍ରଦାନ କରିଥିଲେ । ଏହି ଅବସରରେ ପିଲାମାନଙ୍କୁ ଉପହାର ସ୍ୱରୂପ ଫୁଟବଲ ଦିଆଯାଇଥିଲା ।


    ଶ୍ରୀ ଗୋଏଲ କହିଲେ ଯେ ଶ୍ରୀ ନରେନ୍ଦ୍ର ମୋଦୀ ‘ ଖେଲୋଗେ ତୋ ଖିଲୋଗେ ’ ଆଦର୍ଶ ବାକ୍ୟ ସହିତ ଖେଳ ଓ ଖେଳାଳିମାନଙ୍କୁ ସଦା ସର୍ବଦା ପ୍ରୋତ୍ସାହିତ କରିଆସିଛନ୍ତି । ଏହି ମିଶନ ଦ୍ୱାରା 11 ମିଲିଅନ କାର୍ଯ୍ୟକ୍ରମ ଆରମ୍ଭ କରିବାର ପ୍ରେରଣା ମିଳିଛି , ଯାହାର ଉଦ୍ଦେଶ୍ୟ ହେଉଛି 15 ହଜାର ସ୍କୁଲ ମାଧ୍ୟମରେ ସମଗ୍ର ଦେଶରେ 11 ମିଲିଅନ ପିଲାମାନଙ୍କ ପାଖରେ ଫୁଟବଲକୁ ପହଂଚାଇବା । ଏପର୍ଯ୍ୟନ୍ତ ପ୍ରତିଯୋଗିତା ତଥା ଲଘୁ ଫୁଟବଲ ଉତ୍ସବ ଦ୍ୱାରା ଦେଶର 12 ହଜାର ସ୍କୁଲ ମାଧ୍ୟମରେ 8 ମିଲିଅନ ପିଲାମାନଙ୍କ ପାଖରେ ପହଂଚା ଯାଇଛି ।


    କ୍ରୀଡ଼ାମନ୍ତ୍ରୀ ଏହା ମଧ୍ୟ କହିଥିଲେ ଯେ ଫୁଟବଲକୁ ଲୋକପ୍ରିୟ କରିବା ଲାଗି ବିଭିନ୍ନ ମୁଖ୍ୟମନ୍ତ୍ରୀମାନଙ୍କୁ ସେମାନଙ୍କ ରାଜ୍ୟରେ ବହୁ ସଂଖ୍ୟାରେ ଫୁଟବଲ ବଣ୍ଟନ କରିବା ପାଇଁ ଅନୁରୋଧ କରାଯିବ ।


    ଶ୍ରୀ ଗୋଏଲ ଏହା ମଧ୍ୟ କହିଥିଲେ ଯେ ଦିଲ୍ଲୀରେ ସ୍କୁଲ ପିଲାମାନେ ବିନା ମୂଲ୍ୟରେ ମ୍ୟାଚ ଦେଖିପାରିବେ ଏବଂ ଅନ୍ୟ ସ୍ଥାନ/ ସହରର ଅଧିକାରୀ ମାନଙ୍କ ସହିତ ମଧ୍ୟ ଏହି ସମ୍ବନ୍ଧରେ ଚର୍ଚ୍ଚା କରିପାରିବେ । କ୍ରୀଡ଼ାମନ୍ତ୍ରୀ କହିଲେ ଯେ ନିକଟରେ ଭାରତର ପ୍ରଦର୍ଶନ ଭଲ ରହିଛି ଏବଂ ଯଥା ସମ୍ଭବ ଖେଳାଳିମାନଙ୍କୁ ଆଗକୁ ମଧ୍ୟ ସହାୟତା ଜାରି ରହିବ ।


    ଆଗାମୀ ବିଶ୍ୱକପର ପ୍ରସ୍ତୁତି ବାବଦରେ ତଦାରଖ କରିବା ଲାଗି ଶ୍ରୀ ଗୋଏଲ ସମସ୍ତ ସ୍ଥାନକୁ ଗସ୍ତ କରିଥିଲେ । ଏହା ଭାରତ ଦ୍ୱାରା ଆୟୋଜିତ କରାଯିବାକୁ ଥିବା ପ୍ରଥମ ଫିଫା ଟୁର୍ଣ୍ଣାମେଣ୍ଟ ହେବ । ଶ୍ରୀ ଗୋଏଲ ଏହା ମଧ୍ୟ କହିଥିଲେ ଯେ ଭାରତ ଫିଫାର ଅନ୍ୟାନ୍ୟ କାର୍ଯ୍ୟକ୍ରମ ଆୟୋଜନ କରିବାରେ ଗଭୀର ଆଗ୍ରହ ପ୍ରକାଶ କରିବ । ଫିଫା 17 ବର୍ଷରୁ କମ ବିଶ୍ୱକପ 2017 ଅକ୍ଟୋବର 6 ରୁ 28 ମଧ୍ୟରେ ଖେଳାଯିବ । ଏହାର ଫାଇନାଲ କୋଲକାତାର ସଲ୍ଟଲେକ ଷ୍ଟାଡିୟମରେ 2017 ଅକ୍ଟୋବର 28ରେ ଖେଳାଯିବ ।


    **********


    

    
    (Release ID: 1500773) Visitor Counter : 2