      ଅର୍ଥ ମନ୍ତ୍ରଣାଳୟ

      ଶୀର୍ଷକ 8702, 8703 ଅଧୀନରେ ଆସୁଥିବା ମୋଟର ଯାନରେ ଲାଗୁ ହେଉଥିବା ସେସର ସର୍ବାଧିକ ସୀମା 15%ରୁ 25%କୁ ବଢ଼ାଇବା ଲାଗି ଜିଏସଟି ପରିଷଦର ସୁପାରିସ
      Posted On: 07 AUG 2017 6:10PM by PIB Bhubaneshwar


    5 ଅଗଷ୍ଟ 2017ରେ ଜିଏସଟି ପରିଷଦର 20ତମ ବୈଠକରେ ମୋଟର ଯାନ ଉପରେ ଲାଗୁ ହେଉଥିବା ସେସ୍ ପ୍ରସଙ୍ଗରେ ଆଲୋଚନା କରାଯାଇଥିଲା । ଏଥିରେ ଏସ୍ୟୁଭି ସହିତ ଶୀର୍ଷକ 8702 ଏବଂ 8703 ଅଧୀନରେ ଆସୁଥିବା ମୋଟର ଯାନରେ ଲାଗୁ ହେଉଥିବା ସେସର ସର୍ବାଧିକ ସୀମା ବର୍ତ୍ତମାନର 15%ରୁ 25%କୁ ବଢ଼ାଇବା ଲାଗି ପରିଷଦ ସୁପାରିସ କରିଥିଲା । ତେବେ ବାସ୍ତବରେ ଏହି ସେସ୍ କେବେ ବୃଦ୍ଧି କରାଯିବ ସେସମ୍ପର୍କରେ ଜିଏସଟି ପରିଷଦ ପରବର୍ତ୍ତୀ ସମୟରେ ନିଷ୍ପତ୍ତି ନେବ ।
    
    ସୂଚନାଯୋଗ୍ୟ ଯେ ଜିଏସଟି ପୂର୍ବରୁ ମୋଟର ଯାନ ଉପରେ ଆଦାୟ ହେଉଥିବା ମୋଟ ଟିକସ (ଜିଏସଟି+କ୍ଷତିପୂରଣ ସେସ୍)ଜିଏସଟି ଲାଗୁ ହେବା ପରେ ହ୍ରାସ ପାଇଥିଲା । ବସ୍ତୁ ଏବଂ ସେବା କର (ଜିଏସଟି)ର ଅନୁସୂଚୀ (ରାଜ୍ୟଗୁଡ଼ିକୁ କ୍ଷତିପୂରଣ) ଆଇନ 2017, ସର୍ବାଧିକ ଦର ନିର୍ଦ୍ଧାରିତ କରିଛି ଯେଉଁଥିରୁ ବସ୍ତୁ ଏବଂ ସେବା କର କ୍ଷତିପୂରଣ ସେସ୍ ଆଦାୟ କରାଯିବ । ମୋଟର ଯାନ କ୍ଷେତ୍ରରେ, ବସ୍ତୁ ଏବଂ ସେବା କର କ୍ଷତିପୂରଣ ସେସ୍ ସର୍ବାଧିକ ଦର 15% ଧାର୍ଯ୍ୟ କରାଯାଇଛି ।

    **********

    
    
    (Release ID: 1499015) Visitor Counter : 2