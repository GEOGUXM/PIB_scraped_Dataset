      ମାନବ ସମ୍ବଳ ବିକାଶ ମନ୍ତ୍ରଣାଳୟ

      ଡଃ ମହେନ୍ଦ୍ର ନାଥ ପାଣ୍ଡେ ସାଙ୍କେତିକ ଭାଷାରେ ଭାରତୀୟ ଜାତୀୟ ସଙ୍ଗୀତ ଭିଡିଓ ଲଞ୍ଚ କଲେ
      Posted On: 10 AUG 2017 4:34PM by PIB Bhubaneshwar


    ମାନବ ସମ୍ବଳ ବିକାଶ ରାଷ୍ଟ୍ରମନ୍ତ୍ରୀ ଡଃ ମହେନ୍ଦ୍ର ନାଥ ପାଣ୍ଡେ ଆଜି ଦିଲ୍ଲୀର ଚଳଚ୍ଚିତ୍ର ବିଭାଗ ଅଡିଟୋରିଅମରେ ସାଙ୍କେତିକ ଭାଷାରେ ପ୍ରସ୍ତୁତ ଭାରତୀୟ ଜାତୀୟ ସଂଗୀତ ଭିଡିଓ ଲଞ୍ଚ କରିଛନ୍ତି ।


    ଏହି ଭିଡିଓରେ ବିଶାଳ ଲାଲକିଲ୍ଲାର ପୃଷ୍ଠଭୂମିରେ ଶ୍ରୀ ଅମିତାଭ ବଚ୍ଚନ ଦିବ୍ୟାଙ୍ଗ ପିଲାମାନଙ୍କ ସହିତ ସାଙ୍କେତିକ ଭାଷାରେ ଜାତୀୟ ସଂଗୀତ ଗାନ କରୁଛନ୍ତି । ଏହି ଚଳଚ୍ଚିତ୍ରର ଅବଧାରଣା ୱି କେୟର ଫିଲ୍ମ ଫେଷ୍ଟିଭାଲର ସଂସ୍ଥାପକ ନିର୍ଦ୍ଦେଶକ ସତୀଶ କାପୁର କରିଛନ୍ତି । ଏହାର ନିର୍ଦ୍ଦେଶନା ଗୋବିନ୍ଦ ନିହଲାନି କରିଛନ୍ତି ଏବଂ ସଂଗୀତ ଦେଇଛନ୍ତି ସ୍ୱର୍ଗତ ଆଦେଶ ଶ୍ରୀବାସ୍ତବ ।


    ଏହି ଅବସରରେ ଡଃ ମହେନ୍ଦ୍ର ସିଂ ପାଣ୍ଡେ କହିଲେ ଯେ ପ୍ରଧାନମନ୍ତ୍ରୀଙ୍କ ଅନ୍ତର୍ଦ୍ଦୁଷ୍ଟିର ଭାରତ ସେତେବେଳେ ଯାଇଁ ପୁରା ହେବ ଯେତେବେଳେ ଆମ ଦିବ୍ୟାଙ୍ଗ ବ୍ୟକ୍ତି ଏହାର ଏକୀକୃତ ଅଙ୍ଗ ହେବେ ଏବଂ ରାଷ୍ଟ୍ରନିର୍ମାଣରେ ଆଗକୁ ଆସିବେ । ଶ୍ରୀ ମୋଦୀ ବିକଳାଙ୍ଗ ସ୍ଥାନରେ ଦିବ୍ୟାଙ୍ଗ ଶବ୍ଦ ରଖିବା ପାଇଁ ପ୍ରସ୍ତାବ ଦେଇଥିଲେ । ସେ କହିଥିଲେ ଯେ ଆମକୁ ଦିବ୍ୟାଙ୍ଗ ବ୍ୟକ୍ତିଙ୍କ ପାଇଁ ଏକ ଏପରି ପରିବେଶ ତିଆରି କରିବାକୁ ପଡିବ ଯାହା ଫଳରେ କି ସେମାନେ ନିଜର ଜୀବିକା ପ୍ରାପ୍ତ କରିପାରିବେ ଏବଂ ଯେକୌଣସି ଅନ୍ୟ ନାଗରିକଙ୍କ ପରି ସ୍ୱତନ୍ତ୍ର ଜୀବନ ଯାପନ କରିପାରିବେ । ସେମାନଙ୍କୁ ମୁଖ୍ୟଧାରାକୁ ଆଣିବା ଏବଂ ସେମାନଙ୍କ ପାଇଁ ବ୍ୟବସ୍ଥାକୁ ସୁଗମ କରିବା ଆମର ଦାୟିତ୍ୱବୋଧ ଯେପରିକି ସେମାନେ ପୁରାପୁରି ରାଷ୍ଟ୍ରୀୟ ଜୀବନରେ ମିଶି ଯାଇପାରିବେ ।


    ସେ ସରକାରୀ ପ୍ରତିଷ୍ଠାନରେ ଦିବ୍ୟାଙ୍ଗ ବ୍ୟକ୍ତିଙ୍କ ପାଇଁ ଆରକ୍ଷଣ 3 ପ୍ରତିଶତରୁ ବୃଦ୍ଧି କରି 4 ପ୍ରତିଶତ କରିବା ନେଇ ସରକାରଙ୍କ ନିଷ୍ପତ୍ତିକୁ ପ୍ରଶଂସା କରିଥିଲେ ।


    ସେ ଆୟୋଜନକର୍ତ୍ତାଙ୍କ ସଫଳତା କାମନା କରିଥିଲେ ।


    ଏହି ଅବସରରେ ଭାରତୀୟ ଜନତା ପାର୍ଟର ରାଷ୍ଟ୍ରୀୟ ପ୍ରବକ୍ତା ଶ୍ରୀ ସୁଦେଶ ବର୍ମା ଏବଂ ୱି କେୟାର ଚଳଚ୍ଚିତ୍ର ଉତ୍ସବର ସଂରକ୍ଷକ ଶ୍ରୀ ଡେରେକ ସେଗାର , ଭାରତ ଏବଂ ଭୁଟାନ ପାଇଁ ସଂଯୁକ୍ତ ରାଷ୍ଟ୍ର ସୂଚନା କେନ୍ଦ୍ରର ନିର୍ଦ୍ଦେଶକ ଶ୍ରୀ ଅଲ - ଅମୀନ - ୟୁସୁଫ , ଦକ୍ଷିଣ ଏସିଆ ପାଇଁ ସଞ୍ଚାର ଏବଂ ସୂଚନା ପରାମର୍ଶଦାତା ଶ୍ରୀ ସୁରେଶ ଶ୍ରୀବାସ୍ତବ , ଇଣ୍ଡିଆନ ଫେଡେରେସନ ଅଫ ୟୁନାଇଟେଡ ନେସନ୍ସ ଆସୋସିଏସନର ମହାସଚିବ ଉପସ୍ଥିତ ଥିଲେ । ଏହି ଅବସରରେ ବିଭିନ୍ନ ସ୍କୁଲର ଦିବ୍ୟାଙ୍ଗ ବିଦ୍ୟାର୍ଥୀ ମଧ୍ୟ ଉପସ୍ଥିତ ଥିଲେ ।


    **********

    
    
    (Release ID: 1499356) Visitor Counter : 3