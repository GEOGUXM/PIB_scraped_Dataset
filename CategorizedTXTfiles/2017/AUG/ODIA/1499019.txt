      ରେଳ ମନ୍ତ୍ରଣାଳୟ

      ଭାରତୀୟ ରେଳବାଇରେ ଉଚ୍ଚକ୍ଷମତା ସମ୍ପନ୍ନ ପାର୍ସଲ ଭ୍ୟାନ୍
      Posted On: 08 AUG 2017 6:16PM by PIB Bhubaneshwar


    ଟ୍ରେନରେ ମାଲ ପରିବହନର ଆବଶ୍ୟକତାକୁ ଦୃଷ୍ଟି ଦେଇ ଭାରତୀୟ ରେଳବାଇ ହାଇ କାପାସିଟି ପାର୍ସଲ ଭ୍ୟାନ୍ (VPS) ପ୍ରସ୍ତୁତ କରିଛି । ଯାତ୍ରୀବାହୀ ଟ୍ରେନ୍ ସହ ସଂଯୋଗ ହୋଇପାରୁଥିବା ଏହି ଭ୍ୟାନରେ 23 ଟନ୍ ମାଲ୍ ପରିବହନ ହୋଇପାରିବ । ସେହିପରି ଦୁଗ୍ଧ ପରିବହନ ପାଇଁ ସ୍ୱତନ୍ତ୍ର ଭାବେ ନିର୍ମିତ ଟ୍ୟାଙ୍କରରେ 44.66 କିଲୋଲିଟର ଦୁଗ୍ଧ ରହିପାରିବ । ଏହା ସ୍ୱତନ୍ତ୍ର ଟ୍ରେନ୍ ଭାବେ ଯାତାୟାତ କରିବ । ଏବେ 3ଟି ଦୁଗ୍ଧ ଟ୍ୟାଙ୍କର ଟ୍ରେନ୍ ଯାତାୟାତ କରୁଛି । ଦୁଇଟି ଟ୍ରେନ୍ ଗୁଜରାଟ କୋ-ଅପରେଟିଭ୍ ମିଲ୍କ ମାର୍କେଟିଂ ଫେଡରେସନ ଲିମିଟେଡ୍ ପକ୍ଷରୁ ପାଲାନପୁରରୁ ଭୀମସେନ ପର୍ଯ୍ୟନ୍ତ ଏବଂ ଦ୍ଵିତୀୟଟି ମଦର ଡାଏରୀ ପକ୍ଷରୁ ଦାଉଣ୍ଡରୁ ବାରାଉତ୍ ପର୍ଯ୍ୟନ୍ତ ଚଳାଚଳ କରୁଛି ।
    
    ଏଥିସହ ଆମ୍ବ, କଦଳୀ ଏବଂ କମଳା ଭଳି ଫଳ ପରିବହନ ସକାଶେ ରେଳବାଇ ଉଚ୍ଚ କ୍ଷମତା ଭ୍ୟାନ୍ ଥିବା ସ୍ୱତନ୍ତ୍ର ପାର୍ସଲ ଟ୍ରେନ୍ ଆବଶ୍ୟକତାକୁ ଦୃଷ୍ଟିରେ ରଖି ବିଭିନ୍ନ ଷ୍ଟେସନ ମଧ୍ୟରେ ଚଳାଉଛି । ଏ ସବୁ ଭ୍ୟାନ୍ ପାଇଁ ରେଳବାଇ ପକ୍ଷରୁ ରେକ୍ ଯୋଗାଇ ଦିଆଯାଉଛି ।
    
    କୃଷିଜାତ ସାମଗ୍ରୀ ପରିବହନ ସକାଶେ କଣ୍ଟେନର କର୍ପୋରେସନ ଅଫ୍ ଇଣ୍ଡିଆ ଫଳ ଓ ପନିପରିବା ପରିବହନ ସକାଶେ ସ୍ୱତନ୍ତ୍ର ଭାବେ 98 ଟି କଣ୍ଟେନର ନିର୍ମାଣ କରିଛି ।

    
    
    (Release ID: 1499019) Visitor Counter : 2