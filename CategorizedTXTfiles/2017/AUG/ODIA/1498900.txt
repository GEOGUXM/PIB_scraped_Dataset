      ସ୍ୱାସ୍ଥ୍ୟ ଓ ପରିବାର ମନ୍ତ୍ରଣାଳୟ

      ଏଚଆଇଭି ରୋଗୀମାନଙ୍କ ପାଇଁ - ଟେଷ୍ଟ ଏଣ୍ଡ ଟ୍ରୀଟ- ବ୍ୟବସ୍ଥା
      Posted On: 04 AUG 2017 8:05PM by PIB Bhubaneshwar


    ଏଚଆଇଭି ରୋଗୀମାନଙ୍କ ପାଇଁ ଚଳିତ ବର୍ଷ ଏପ୍ରିଲ ମାସରେ ସରକାର -ଟେଷ୍ଟ ଆଣ୍ଡ ଟ୍ରୀଟ ପଲିସି ଫର ଏଚଆଇଭି ପେସେଣ୍ଟ- ପଲିସି ଆରମ୍ଭ କରିଛନ୍ତି । ଏହା ଅନୁଯାୟୀ ସିଡି-4 ଗଣତି, ନିଦାନିକ ଅବସ୍ଥା, ବୟସ ବା ଜନସଂଖ୍ୟା ସର୍ବୋପରି ସମସ୍ତ ଏଚଆଇଭି (ପିଏଲଏଚଆଇଭି) ସଂକ୍ରମିତଙ୍କର ଆଣ୍ଟି ରେଟ୍ରୋଭାଇରାଲ ଥେରାପି ଚିକିତ୍ସା କରାଯିବ । ଏଚଆଇଭି / ଏଡସ୍ ଏବଂ ଏସଟିଆଇ 2017-24 ପାଇଁ ରାଷ୍ଟ୍ରୀୟ ଯୋଜନାକୁ ଜୁନ 2017ରେ ମଂଜୁରି ପ୍ରଦାନ କରାଯାଇଛି ।
    
    ଏହି ଯୋଜନା ଅନୁଯାୟୀ, ଆଶଙ୍କା ପ୍ରବଣ ଗୋଷ୍ଠୀ ଏବଂ ଜନସଂଖ୍ୟାର ଏକ ପ୍ରମୁଖ ଅଂଶକୁ ଏଚଆଇଭି ସଂକ୍ରମଣ ପ୍ରତିରୋଧ କରିବା ପାଇଁ ବ୍ୟବସ୍ଥା କରାଯାଇଛି । ଏହା ବ୍ୟତୀତ ଏଚଆଇଭି ସଂକ୍ରମିତମାନଙ୍କର ଯତ୍ନ ଏବଂ ପରୀକ୍ଷଣ କ୍ଷେତ୍ରରେ ଗୁଣାତ୍ମକ ମାନ ସୁନିଶ୍ଚିତ କରାଇବା, ମା ଠାରୁ ତାର ଗର୍ଭସ୍ଥ ଶିଶୁକୁ ଏଚଆଇଭି ଏବଂ ସିଫିଲିସ ସଂକ୍ରମଣ ପ୍ରତିରୋଧ କରିବା, ଏଚଆଇଭି ପ୍ରୋଗ୍ରାମିଂରେରେ ଗୁରୁତ୍ୱପୂର୍ଣ୍ଣ ସହଯୋଗୀତା, ଷ୍ଟ୍ରାଟେଜିକ ସୂଚନା ବ୍ୟବସ୍ଥାର ପୁନର୍ଗଠନ ଏବଂ ଏହାକୁ ରୋଗୀ କୈନ୍ଦ୍ରିକ କରାଯିବ ।
    
    2015ରେ କରାଯାଇଥିବା ଏଚଆଇଭି ଆକଳନ ଅନୁସାରେ ଭାରତରେ 21 ଲକ୍ଷ ଲୋକ ଏଚଆଇଭିରେ ସଂକ୍ରମିତ ଥିବାବେଳେ 15.2 ଲକ୍ଷ ପିଏଲଏଚଆଇଭି ସେମାନଙ୍କର ଏଚଆଇଭି ସ୍ଥିତି ବିଷୟରେ 23,019 ସ୍ୱାସ୍ଥ୍ୟ କେନ୍ଦ୍ର ଜରିଆରେ ଜାଣିପାରିଛନ୍ତି ।
    
    ଦେଶରେ ଥିବା 536 ଆଣ୍ଟି ରେଟ୍ରୋଭାରଇରାଲ ଥେରାପୀ (ଏଆରଟି) କେନ୍ଦ୍ରଗୁଡିକ ଚିକିତ୍ସା ଯୋଗାଇ ଦେଉଛନ୍ତି । 2016ରେ ଏଚଆଇଭି ପରାମର୍ଶ ଏବଂ ପରୀକ୍ଷା ସେବା କ୍ଷେତ୍ରରେ ରାଷ୍ଟ୍ରୀୟ ଗାଇଡଲାଇନରେ ପରିବର୍ତ୍ତନ କରାଯାଇଛି । ଏଥିରେ ଆଶଙ୍କା ପ୍ରବଣ ଗୋଷ୍ଠୀ, ଟିବି ଆଶଙ୍କିତ ଏବଂ ରୋଗୀ, ଏସଟିଆଇ/ ଆରଟିଆଇ ସଂକ୍ରମିତ, ଯୌନ ସାଥୀ/ ପିଏଲଏଚଆଇଭି ସଂକ୍ରମିତଙ୍କର ସ୍ୱାମୀ କିମ୍ବା ସ୍ତ୍ରୀ, ଜେଲରେ ରହୁଥିବା କୈଦୀ, ଗର୍ଭବତୀ ମହିଳା, କୈଶୋର ବର୍ଗ ଆଦିଙ୍କୁ ଏଚଆଇଭି ପରୀକ୍ଷା ପ୍ରଶିକ୍ଷିତ ସ୍ୱାସ୍ଥ୍ୟ ସେବା ପ୍ରଦାତାମାନଙ୍କ ଦ୍ୱାରା କରାଯିବ ।
    
    ଆଜି ଲୋକସଭାରେ ଏକ ପ୍ରଶ୍ନର ଲିଖିତ ଉତ୍ତରରେ ଏହି ସୂଚନା ସ୍ୱାସ୍ଥ୍ୟ ଓ ପରିବାର କଲ୍ୟାଣ ରାଷ୍ଟ୍ର ମନ୍ତ୍ରୀ ଶ୍ରୀମତୀ ଅନୁପ୍ରୀୟା ପଟେଲ ଦେଇଛନ୍ତି ।

    **********

    
    
    (Release ID: 1498900) Visitor Counter : 2