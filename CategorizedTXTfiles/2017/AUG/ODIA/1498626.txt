      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ନକ୍ସଲ ଆକ୍ରମଣ ମାତ୍ରାରେ ହ୍ରାସ
      Posted On: 02 AUG 2017 8:22PM by PIB Bhubaneshwar


    ଦେଶରେ ବାମପନ୍ଥୀ ଉଗ୍ରବାଦୀ ଆକ୍ରମଣ କ୍ରମାଗତଭାବେ ହ୍ରାସ ପାଇଚାଲିଛି ବୋଲି ସ୍ୱରାଷ୍ଟ୍ର ବ୍ୟାପାର ରାଷ୍ଟ୍ରମନ୍ତ୍ରୀ ଶ୍ରୀ ହଂସରାଜ ଗଙ୍ଗାରାମ ଅହୀର ରାଜ୍ୟସଭାରେ ସୂଚୀତ କରିଛନ୍ତି । ପ୍ରଶ୍ନୋତ୍ତର କାଳରେ ଏକ ପ୍ରଶ୍ନର ଲିଖିତ ଉତ୍ତର ରଖି ଶ୍ରୀ ଅହୀର କହିଛନ୍ତି ଯେ , ଗତ ପାଞ୍ଚ ବର୍ଷରେ ନକ୍ସଲ ଉପଦ୍ରବ ଓ ହିଂସାକାଣ୍ଡ ତଥ୍ୟାବଳୀରୁ ଏହା ଜଣାପଡିଛି । ଏହାର ଏକ ହିସାବ ଦେଇ ସେ କହିଛନ୍ତି ଯେ , 2012 ମସିହାରେ ଦେଶରେ 1415 ଟି ନିକ୍ସଲ ଉପଦ୍ରବ ଘଟଣା ଘଟିଥିବା ବେଳେ 2013ରେ 1136 , 2014 ରେ 1091 , 2015ରେ 1089 ଏବଂ 2016ରେ 1048ଟି ଘଟଣା ଘଟିଥିବା ରେକର୍ଡ କରାଯାଇଛି । ସେହିପରି 2014 , 2015 ଓ 2016ରେ ନକ୍ସଲ ଆକ୍ରମଣରେ ଯଥାକ୍ରମେ 222 ଜଣ , 171 ଜଣ ଓ 213 ଜଣ ସାଧାରଣ ନାଗରିକ ପ୍ରାଣ ହରାଇଥିବା ବେଳେ ଏହି ବର୍ଷମାନଙ୍କରେ ଯଥାକ୍ରମେ 88 ଜଣ , 59 ଜଣ ଓ 65 ଜଣ ସୁରକ୍ଷା କର୍ମୀ ସହୀଦ ହୋଇଛନ୍ତି । ବାମପନ୍ଥୀ ଉଗ୍ରବାଦର ମୁକାବିଲା ଓ ନିୟନ୍ତ୍ରଣ ସକାଶେ ସରକାର ବିବିଧ କାର୍ଯ୍ୟ ଯୋଜନା ହାତକୁ ନେଇଛନ୍ତି । ସେଥି ମଧ୍ୟରେ ନିରାପତ୍ତା ଜନିତ ପଦକ୍ଷେପ , ବିଳାଶମୂଳକ ହସ୍ତକ୍ଷେପ କାର୍ଯ୍ୟକ୍ରମ , ଆଦି ସାମିଲ ବୋଲି ଶ୍ରୀ ଅହୀର କହିଛନ୍ତି ।


    **********

    
    
    (Release ID: 1498626) Visitor Counter : 2