      ଆଣବିକ ଶକ୍ତି ବିଭାଗ

      ଭାରତୀୟ ଆଣବିକ ସେକ୍ଟରରେ ବିଦେଶୀ କମ୍ପାନୀଙ୍କ ସଂପୃକ୍ତି
      Posted On: 02 AUG 2017 8:54PM by PIB Bhubaneshwar


    ବିଭିନ୍ନ ରାଷ୍ଟ୍ରର କମ୍ପାନୀ ଯଥା ଆମେରିକାର ୱେଷ୍ଟିଂହାଉସ ଇଲେକ୍ଟ୍ରିକ୍ କମ୍ପାନୀ (WEC) ଏବଂ GE- ହିଟାଚି, ଫ୍ରାନ୍ସର ଇଲେକ୍ଟ୍ରିସିଟି ଡି. ଫ୍ରାନ୍ସ ଏବଂ ରୁଷିଆର ରୋଜାଟୋମ୍ ଦେଶର ଆଣବିକ ଶକ୍ତି କେନ୍ଦ୍ର ପ୍ରକଳ୍ପମାନଙ୍କରେ ବିଭିନ୍ନ କ୍ଷେତ୍ର ଯଥା ପ୍ରଯୁକ୍ତି ସହଭାଗୀ ଯନ୍ତ୍ରାଂଶଯୋଗାଣକାରୀ, କଂଟ୍ରାକ୍ଟର ଏବଂ ସେବା ଯୋଗାଣକାରୀ ଭାବେ କାର୍ଯ୍ୟ କରିବାକୁ ଆଗ୍ରହ ପ୍ରକଟ କରିଛନ୍ତି ବୋଲି ଆଣବିକ ଶକ୍ତି ଓ ମହାକାଶ ବିଭାଗ ରାଷ୍ଟ୍ରମନ୍ତ୍ରୀ ଡକ୍ଟର ଜିତେନ୍ଦ୍ର ସିଂହ ଲୋକସଭାରେ ପ୍ରକାଶ କରିଛନ୍ତି । ଗୃହରେ ଏକ ଲିଖିତ ଉତ୍ତର ରଖି ଡକ୍ଟର ସିଂହ କହିଛନ୍ତି ଯେ, ଭାରତ ସରକାରଙ୍କ ପ୍ରତ୍ୟକ୍ଷ ବୈଦେଶିକ ପୁଞ୍ଜି ନିବେଶ (FDI) ନୀତି ଅନୁସାରେ ଆଣବିକ ଶକ୍ତି କେନ୍ଦ୍ରରେ FDI ପାଇଁ ଅନୁମତି ପ୍ରଦାନ କରାଯାଇନଥାଏ । ତେଣୁ ବିଦେଶୀ କମ୍ପାନୀମାନେ ଆଣବିକ ଶକ୍ତି କେନ୍ଦ୍ରମାନଙ୍କରେ ପୁଞ୍ଜି ନିବେଶ କରିପାରିବେ ନାହିଁ । ତେଣୁ ଆଣବିକ ଶକ୍ତି ପ୍ରକଳ୍ପଗୁଡିକ ବୈଦେଶିକ ପ୍ରଯୁକ୍ତି ସହଯୋଗରେ ସ୍ଥାପନ କରାଯିବାର ଯୋଜନା ରହିଛି ଏବଂ ସେଥିପାଇଁ ଇକ୍ୱିଟି ଓ ଋଣ ମାଧ୍ୟମରେ ପାଣ୍ଠି ସଂଗ୍ରହ କରାଯିବ । ଭାରତୀୟ ଆଣବିକ ଶକ୍ତି ନିଗମ ଲିଃ ଦ୍ୱାରା ଇକ୍ୱିଟି ମାଧ୍ୟମରେ ଘରୋଇ ସମ୍ବଳ ସଂଗ୍ରହ କରାଯିବ । ପୁନଶ୍ଚ ଅନ୍ୟ କେନ୍ଦ୍ରୀୟ ପବ୍ଲିକ ସେକ୍ଟର ସଂସ୍ଥା ଓ ସରକାରଙ୍କ ମଧ୍ୟରେ ମିଳିତ ସହଯୋଗ ସ୍ଥାପନ କରାଯିବ । ତେବେ ଦିଦେଶୀ କମ୍ପାନୀମାନେ ଆଣବିକ ଶକ୍ତି କେନ୍ଦ୍ର ଗୁଡିକ ସକାଶେ ଯୋଗାଣକାରୀ ଚେନରେ ନିବେଶ କରିପାରିବେ ବୋଲି ଡକ୍ଟର ସିଂହ ସୂଚୀତ କରିଛନ୍ତି ।

    ***

    
    
    (Release ID: 1498452) Visitor Counter : 2