      ଅର୍ଥ ମନ୍ତ୍ରଣାଳୟ

      ଜିଏସଟି ଅଧୀନରେ କ୍ଷୁଦ୍ର ବ୍ୟବସାୟ ପାଇଁ ଟିକସ ଦର ହ୍ରାସ/ଛାଡ଼
      Posted On: 01 AUG 2017 7:45PM by PIB Bhubaneshwar


    କେନ୍ଦ୍ର ସରକାର ବସ୍ତୁ ଓ ସେବା କର (ଜିଏସଟି) ସମ୍ବନ୍ଧରେ କ୍ଷୁଦ୍ର ବ୍ୟବସାୟୀଙ୍କ ଠାରୁ ଜିଏସଟିରେ ଲାଗୁ ଦର ହ୍ରାସ , ଏବଂ ଉତ୍ପାଦ ଓ ଆଂଚଳିକତା ଭିତିରେ ରିହାତି ପାଇଁ ପ୍ରସ୍ତାବ ପାଇଥିଲେ । ଜିଏସଟି ପରିଷଦର ସୁପାରିସକ୍ରମେ ବସ୍ତୁ ଏବଂ ସେବା ଉପରେ ଜିଏସଟି ଦର ବିଜ୍ଞପିତ କରାଯାଇଥିଲା । ଜିଏସଟି ପୂର୍ବରୁ ବସ୍ତୁ ଉପରେ ଧାର୍ଯ୍ୟ ପରୋକ୍ଷ କର ଯେଉଁଥିରେ କେନ୍ଦ୍ରୀୟ ଉତ୍ପାଦ ଶୁଳ୍କ ଦର , ଅନ୍ତଃସ୍ଥାପିତ କେନ୍ଦ୍ରୀୟ ଉତ୍ପାଦ ଶୁଳ୍କ ସଂଯୋଗ , ଭାଟ ଦର କିମ୍ବା ଭାରପ୍ରାପ୍ତ ହାରାହାରୀ ଭାଟ୍ ଦର , ଅନ୍ତଃସଂଯୁକ୍ତ ଭାଟ୍ , ଉତ୍ପାଦ ଶୁଳ୍କ ଉପରେ ଲାଗୁ ଭାଟ୍ , ସିଏସଟି ଏକାଉଣ୍ଟ ସଂଯୋଗ , ପଣ୍ୟ କର , ପ୍ରବେଶ ଶୁଳ୍କ ଆଦି ସାମିଲ , କୁ ଆଧାର କରି ଉତ୍ପାଦ ଉପରେ ଜିଏସଟି ଦର ତୁଳନାତ୍ମକ ଭାବେ ଧାର୍ଯ୍ୟ କରାଯାଇଥିଲା ।


    କ୍ଷୁଦ୍ର ବ୍ୟବସାୟୀ , ରାଜ୍ୟ ଏବଂ କେନ୍ଦ୍ର ଶାସିତ ଅଂଚଳରେ କୌଣସି ଯୋଗାଣକାରୀ , ସ୍ୱତନ୍ତ୍ର ପାହ୍ୟା ରାଜ୍ୟଗୁଡ଼ିକ ଛାଡ଼ି , ଯେଉଁମାନଙ୍କ ଗୋଟିଏ ଆର୍ଥିକ ବର୍ଷରେ କାରବାର 20 ଲକ୍ଷ ଟଙ୍କାରୁ କମ୍ (ସ୍ୱତନ୍ତ୍ର ପାହ୍ୟା ରାଜ୍ୟ ପାଇଁ 10 ଲକ୍ଷ ଟଙ୍କା)ଙ୍କ ସ୍ୱାର୍ଥକୁ ଦୃଷ୍ଟିରେ ରଖି ସେମାନଙ୍କୁ କେନ୍ଦ୍ରୀୟ ବସ୍ତୁ ଏବଂ ସେବା କର ଆଇନ , 2017 ଅନୁଯାୟୀ ପଞ୍ଜୀକରଣ କରିବାର ଆବଶ୍ୟକତା ପଡ଼ିବ ନାହିଁ ।


    ଆହୁରି , କ୍ଷୁଦ୍ର ବ୍ୟବସାୟୀଙ୍କ ଲାଭ ପାଇଁ ଏକ କମ୍ପୋଜିସନ୍ ସ୍କିମ୍ ବ୍ୟବସ୍ଥା କରାଯାଇଛି । ରାଜ୍ୟ କିମ୍ବା କେନ୍ଦ୍ର ଶାସିତ ଅଂଚଳ , ସ୍ୱତନ୍ତ୍ର ପାହ୍ୟା ରାଜ୍ୟ ବ୍ୟତୀତ (ଉତ୍ତରାଖଣ୍ଡକୁ ଛାଡ଼ି) ଜଣେ ଉତ୍ତରଦାୟୀ ପଞ୍ଜୀକୃତ ବ୍ୟକ୍ତି ଏହି ସ୍କିମ୍ର ସୁବିଧା (ଆଇସକ୍ରିମ୍ , ପାନ ମସଲା ଏବଂ ତମାଖୁ ଉତ୍ପାଦ ବିନିର୍ମାତାଙ୍କୁ ଛାଡ଼ି) ପାଇପାରିବେ । ବିନିର୍ମାତାଙ୍କ କ୍ଷେତ୍ରରେ 2% ଏବଂ ଟ୍ରେଡ୍ ଡିଲରଙ୍କ କ୍ଷେତ୍ରରେ ରାଜ୍ୟରେ ମୋଟ କାରବାରର 1% ସହ ସମାନ ରାଶି ପଇଠ କରି ଏହି ସୁବିଧା ମିଳିପାରିବ । ପୂର୍ବବର୍ତ୍ତୀ ଆର୍ଥିକ ବର୍ଷରେ କମ୍ପୋଜିସନ ଲେଭି ହାସଲ କରିବା ଲାଗି କାରବାରର ସୀମା ପ୍ରାରମ୍ଭିକ ଭାବେ 50 ଲକ୍ଷ ଟଙ୍କା ଧାର୍ଯ୍ୟ କରାଯାଇଥିଲା । ତେବେ କ୍ଷୁଦ୍ର ବ୍ୟବସାୟୀଙ୍କ ସ୍ୱାର୍ଥକୁ ଦୃଷ୍ଟିରେ ରଖି ଏହାକୁ 75 ଲକ୍ଷ (ସ୍ୱତନ୍ତ୍ର ପାହ୍ୟ ରାଜ୍ୟକୁ ଛାଡ଼ି) ରଖାଯାଇଛି । ଏହି ବର୍ଦ୍ଧିତ ସୀମା ଉତରାଖଣ୍ଡ କ୍ଷେତ୍ରରେ 75 ଲକ୍ଷ ଟଙ୍କା କରାଯାଇଛି । ତେଣୁ ବ୍ୟବସାୟୀଙ୍କ ସ୍ୱାର୍ଥ ସାଧାରଣତଃ ପ୍ରତିକୂଳ ଭାବେ ପ୍ରଭାବିତ ହେବ ନାହିଁ ।


    ଆଜି ରାଜ୍ୟ ସଭାରେ ଏକ ଲିଖିତ ପ୍ରଶ୍ନର ଉତ୍ତର ଦେଇ ଅର୍ଥ ରାଷ୍ଟ୍ରମନ୍ତ୍ରୀ ଶ୍ରୀ ସନ୍ତୋଷ କୁମାର ଗଙ୍ଗୱାର ଏହି ସୂଚନା ଦେଇଛନ୍ତି ।


    **********

    
    
    (Release ID: 1498206) Visitor Counter : 2