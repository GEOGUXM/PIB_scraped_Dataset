      ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ

      ଏଗ୍ରିଗେଟ ମେଜରମେଣ୍ଟ ସପୋର୍ଟ (AMS) ର ଉଚ୍ଛେଦ ପାଇଁ ବିଶ୍ୱ ବାଣିଜ୍ୟ ସଂଗଠନରେ ଭାରତ ଓ ଚୀନର ଯୁଗ୍ମ ପ୍ରସ୍ତାବ
      Posted On: 31 AUG 2017 4:57PM by PIB Bhubaneshwar


    ଘରୋଇ ସହାୟକ ବୁଝାମଣାରେ ଅନ୍ୟାନ୍ୟ ସଂସ୍କାର ବିଷୟକ ବିଚାର ଲାଗି ପୂର୍ବ ଆବଶ୍ୟକତା ଭାବେ ବିକଶିତ ରାଷ୍ଟ୍ରଗୁଡ଼ିକ ଦ୍ୱାରା ଗ୍ରହଣ କରାଯାଉଥିବା ତଥା ସର୍ବାଧିକ ବାଣିଜ୍ୟିକ କ୍ଷତି ଘଟାଉଥିବା ଫାର୍ମ ସବସିଡ଼ି , ଯାହାକୁ କି ବିଶ୍ୱ ବାଣିଜ୍ୟିକ ସଂଗଠନ ଭାଷାରେ ଏଗ୍ରିଗେଟ ମେଜରମେଣ୍ଟ ଅଫ ସପୋର୍ଟ ( AMS ) ବା ‘ ଆମ୍ବର ବକ୍ସ ’ ସପୋର୍ଟ କୁହାଯାଏ , ତାହାକୁ ହଟାଇବା ଲାଗି ଭାରତ ଓ ଚୀନ ଯୁଗ୍ମ 18ରେ ) ଏକ ପ୍ରସ୍ତାବ ଦେଇଛନ୍ତି ।


    2017 ଡ଼ିସେମ୍ବରରେ ବୁଏନୋସ ଆଇରିସଠାରେ ଡବ୍ଲୁଟିଓର 11ତମ ମନ୍ତ୍ରୀସ୍ତରୀୟ ସମ୍ମିଳନୀ ହେବାକୁ ଥିବା ବେଳେ ଭାରତ ଓ ଚୀନ ପକ୍ଷରୁ ଏହା ଏକ ଗୁରୁତ୍ୱପୂର୍ଣ୍ଣ ପ୍ରସ୍ତାବ । ଏହାର ବିରୋଧରେ କିଛି ଦେଶ ବିକାଶଶୀଳ ରାଷ୍ଟ୍ରମାନଙ୍କର ସବସିଡିକୁ ଟାର୍ଗେଟ କରି ବିକଶିତ ରାଷ୍ଟ୍ରଗୁଡ଼ିକୁ ସେମାନଙ୍କ ଫାର୍ମ ସବସିଡି ବଳବତର ରଖିବାକୁ ଦେବା ଲାଗି ପ୍ରୟାସ କରୁଛନ୍ତି ।


    ଯୁଗ୍ମ ପ୍ରସ୍ତାବ ସୁଚନା ପ୍ରଦାନ କରିଥାଏ ଯେ ଆମେରିକା , ୟୁରୋପିଆନ ୟୁନିୟନ ଓ କାନାଡା ସମେତ ଅନ୍ୟ ବିକଶିତ ରାଷ୍ଟ୍ରମାନେ ସେମାନଙ୍କ କୃଷକମାନଙ୍କୁ ବାଣିଜ୍ୟିକ କ୍ଷତି ସବସିଡି ପ୍ରଦାନ କରୁଛନ୍ତି । ଏହା ବିକାଶଶୀଳ ରାଷ୍ଟ୍ରମାନଙ୍କ ପ୍ରତି ଲାଗୁହେଉଥିବା ସିଲିଂଠାରୁ ବହୁ ପରିମାଣରେ ଅଧିକ । ବିକଶିତ ରାଷ୍ଟ୍ରମାନଙ୍କର ଶତକଡା 90 ପ୍ରତିଶତରୁ ଅଧିକ ବୈଶ୍ୱିକ ଏଏମଏସ ଅଧିକାର ରହିଛି । ଏହାର ପରିମାଣ ପ୍ରାୟ 160 ବିଲିଅନ ଆମେରିକୀୟ ଡଲାର ପାଖାପାଖି ହେବ । ମାତ୍ର ଭାରତ ଓ ଚୀନ ସମେତ ଅଧିକାଂଶ ବିକାଶଶୀଳ ରାଷ୍ଟ୍ରମାନଙ୍କର ଏଏମଏସ ଅଧିକାର ନାହିଁ ।


    1995 ଠାରୁ ଆମେରିକା , ଇୟୁ ଓ କାନାଡା ଦ୍ୱାରା ନିୟମିତ ଭାବେ ଓ ବହୁ ପରିମାଣର ସବସିଡ଼ ପ୍ରଦାନ କରାଯାଉଥିବା ଉତ୍ପାଦ ଗୁଡ଼ିକର ତାଲିକା ସୂଚାଇ ଏହି ପତ୍ରରେ ଏହି ସବସିଡକୁ ହଟାଇବା ଲାଗି ଦାବି କରାଯାଇଛି । ପରିସଂଖ୍ୟାନରୁ ଜଣାପଡୁଛି ଯେ ବିକଶିତ ରାଷ୍ଟ୍ରଗୁଡ଼ିକ ବିଭିନ୍ନ ଜିନିଷ ଉପରେ ପ୍ରଦାନ କରୁଥିବା ସବସିଡିର ପରିମାଣ ଉତ୍ପାଦର ମୂଲ୍ୟର ଶତକଡା 50 ପ୍ରତିଶତରୁ ଉର୍ଦ୍ଧ୍ଵ ଓ ଏପରିକି କେତେକ କ୍ଷେତ୍ରରେ 100 ପ୍ରତିଶତରୁ ମଧ୍ୟ ଉର୍ଦ୍ଧ୍ଵ । ମାତ୍ର ବିକାଶଶୀଳ ରାଷ୍ଟ୍ରଗୁଡିକ ଏହାକୁ ଉତ୍ପାଦ ମୂଲ୍ୟର ଶତକଡା 10 ପ୍ରତିଶତ ମଧ୍ୟରେ ସୀମିତ ରଖିବାକୁ ବାଧ୍ୟ ହେଉଛନ୍ତି । ଭିନ୍ନ ଶବ୍ଦରେ କହିବାକୁ ଗଲେ ବିକଶିତ ରାଷ୍ଟ୍ର ସଦସ୍ୟ ମାନେ ଘରୋଇ ସମର୍ଥନ ତୁଳନାରେ ବହୁ ପରିମାଣର ଏଏମଏସ ସୁବିଧା ପାଉଛନ୍ତି ଯଦିଓ ଏହା ବାଣିଜ୍ୟକୁ କ୍ଷତି ପହଂଚାଉଛି । ମାତ୍ର ବିକାଶଶୀଳ ରାଷ୍ଟ୍ରମାନେ ଏହି ସୁବିଧା ପାଉନାହାନ୍ତି ଯାହା ଫଳରେ କି କୃଷି ବାଣିଜ୍ୟ କ୍ଷେତ୍ରରେ ବ୍ୟାପକ ଅସମାନତା ସୃଷ୍ଟି ହେଉଛି ।


    ଏହି ଦାବି ପତ୍ରରେ କେତେକ ଉତ୍ପାଦ କ୍ଷେତ୍ରରେ ଏଏମଏସର ପ୍ରଭାବ ସମ୍ବନ୍ଧରେ ଦର୍ଶାଯାଇଛି , ଯାହାକି ଡବ୍ଲୁଟିଓର ଅନ୍ୟାନ୍ୟ ପ୍ରସ୍ତାବରେ ଦର୍ଶାଯାଇ ନାହିଁ । ଭାରତ ଓ ଚୀନ ବିଶ୍ୱାସ କରନ୍ତି ଯେ ବିକଶିତ ରାଷ୍ଟ୍ରମାନଙ୍କ ଦ୍ୱାରା ସବସିଡ଼ି କମେଇବା ନୁହେଁ ବରଂ ଏଏମଏସ ହଟେଇବା ଦ୍ୱାରା ହିଁ ସଂସ୍କାର ପ୍ରକ୍ରିୟାର ଆରମ୍ଭ ହେବ । ଯେମିତିକି କେତେକ ବିକଶିତ ରାଷ୍ଟ୍ରମାନଙ୍କ 100 ଗୁଣାରୁ ଅଧିକ ତୁଳନାରେ ଭାରତ ବାର୍ଷିକ ପ୍ରତି କୃଷକ ପିଛା 260 ଆମେରିକୀୟ ଡଲାର ସବସିଡ଼ି ପ୍ରଦାନ କରିଥାଏ ।


    ********

    
    
    (Release ID: 1501369) Visitor Counter : 2