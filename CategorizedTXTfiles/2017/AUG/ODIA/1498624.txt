      ସ୍ୱାସ୍ଥ୍ୟ ଓ ପରିବାର ମନ୍ତ୍ରଣାଳୟ

      ଆସାମ, ମଣିପୁର ଏବଂ ଗୁଜୁରାଟ ପାଇଁ 3.15 କୋଟି ଟଙ୍କାର ରିଲିଫ
      ସ୍ୱାସ୍ଥ୍ୟ ଓ ପରିବାର କଲ୍ୟାଣ ମନ୍ତ୍ରୀ ଶ୍ରୀ ଜେପି ନଡ୍ଡା ଏବଂ ଭାରତୀୟ ରେଡକ୍ରସ ସୋସାଇଟିର ଅଧ୍ୟକ୍ଷ କଲେ ଉଦଘାଟନ

      Posted On: 02 AUG 2017 8:20PM by PIB Bhubaneshwar

    ବନ୍ୟା ପ୍ରଭାବିତ ଆସାମ , ମଣିପୁର ଏବଂ ଗୁଜୁରାଟର ପରିବାରମାନଙ୍କ ପ୍ରଥମ ଥରରେ ପାଇଁ 3.15 କୋଟି ଟଙ୍କାର ରିଲିଫ ସାମଗ୍ରୀ ନେଇ ଯାଉଥିବା ଗାଡିଗୁଡିକୁ ସ୍ୱାସ୍ଥ୍ୟ ଓ ପରିବାର କଲ୍ୟାଣ ମନ୍ତ୍ରୀ ଶ୍ରୀ ଜେପି ନଡ୍ଡା ଏବଂ ଭାରତୀୟ ରେଡକ୍ରସ ସୋସାଇଟିର ଅଧ୍ୟକ୍ଷ ମିଳିତ ଭାବେ ପତାକା ଦେଖାଇ ଉଦଘାଟନ କରିଥିଲେ । ଏହି ଅବସରରେ ପୂର୍ବୋତ୍ତର କ୍ଷେତ୍ରର ବିକାଶ ମନ୍ତ୍ରଣାଳୟ ପାଇଁ ରାଷ୍ଟ୍ର ମନ୍ତ୍ରୀ ( IC ) ଡ . ଜିତେନ୍ଦ୍ର ସିଂହ ଉପସ୍ଥିତ ଥିଲେ ।


    ନୂଆଦିଲ୍ଲୀଠାରେ ଭାରତୀୟ ରେଡକ୍ରସ ସୋସାଇଟି ମୁଖ୍ୟାଳୟରେ ଏହି ଶୁଭାରମ୍ଭ କରିବା ଅବସରରେ ଶ୍ରୀ ନଡ୍ଡା କହିଥିଲେ ଯେ ବନ୍ୟା ପ୍ରଭାବିତ ଅଂଚଳରେ କୌଣସି ପ୍ରକାର ଅତ୍ୟାବଶ୍ୟକ ସାମଗ୍ରୀର ଅଭାବ ଯେପରି ନ ଦେଖାଯାଏ ସେଥିପ୍ରତି ସରକାର କଡା ନଜର ରଖିଛନ୍ତି । ପ୍ରଥମ ବ୍ୟାଚରେ 3.15 କୋଟି ଟଙ୍କାର ଔଷଧ , ମଶାରୀ , ପୋଷାକ ଇତ୍ୟାଦି ସହ ଅନ୍ୟାନ୍ୟ ଆବଶ୍ୟକୀୟ ସାମଗ୍ରୀ ପଠାଯାଇଛି । ଖୁବ୍ ଶୀଘ୍ର ଆଉ ଗୋଟିଏ ବ୍ୟାଚରେ ବିଭିନ୍ନ ସାମଗ୍ରୀ ପଠାଯିବାର ବ୍ୟବସ୍ଥା କରାଯାଇଛି । ପତ୍ୟେକ ବ୍ୟକ୍ତିଙ୍କ ପାଖରେ ଅତ୍ୟାବଶ୍ୟକ ସାମଗ୍ରୀ ପହଂଚିବା ସହ ଯଥେଷ୍ଟ ପରିମାଣରେ ରିଲିଫ ସାମଗ୍ରୀ ପଠାଯିବା ନେଇ ସୁନିଶ୍ଚିତ କରାଯିବ । ସେ କହିଥିଲେ ଯେ ଆସାମ , ମଣିପୁର ଏବଂ ଗୁଜୁରାଟରେ ଥିବା ରେଡକ୍ରସ ସୋସାଇଟି ୟୁନିଟ ଗୁଡିକରେ ମହଜୁଦ ଥିବା ରିଲିଫ ସାମଗ୍ରୀକୁ ସ୍ୱେଚ୍ଛାସେବୀମାନଙ୍କ ଜରିଆରେ ଆବଶ୍ୟକ ସ୍ଥାନ ମାନଙ୍କରେ ପହଂଚାଇ ଦିଆଯାଇଥିଲା । ପରେ ପରେ ରେଡକ୍ରସ ମୁଖ୍ୟାଳୟରୁ ମଶାରୀ , ରୋଷେଇ ଆସବାପତ୍ର , ତାରପୋଲିନ , ତଉଲିଆ , ପୁରୁଷମାନଙ୍କ ପାଇଁ ଧୋତି ଏବଂ ମହିଳାମାନଙ୍କ ପାଇଁ ଶାଢୀ , କମ୍ବଳ , ବେଡସିଟ ଏବଂ ବାଲଟି ଆଦି ରିଲିଫ ସାମଗ୍ରୀ ସେହିସବୁ ସ୍ଥାନକୁ ପଠାଯାଇଛି ।


    **********

    
    
    (Release ID: 1498624) Visitor Counter : 2