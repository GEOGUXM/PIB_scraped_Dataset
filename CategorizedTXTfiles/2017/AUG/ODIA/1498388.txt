      ସଡକ ପରିବହନ ଓ ରାଜପଥ ମନ୍ତ୍ରଣାଳୟ

      ଭାରତମାଳା ଯୋଜନାରେ ଦେଶରେ ରାଜମାର୍ଗର ବ୍ୟାପକ ବିସ୍ତାର
      Posted On: 01 AUG 2017 6:30PM by PIB Bhubaneshwar


    ଭାରତମାଳା ପରିଯୋଜନାର ପ୍ରସ୍ତାବିତ ପ୍ରଥମ ପର୍ଯ୍ୟାୟରେ ଦେଶରେ 24,800 କିଲୋମିଟର ଦୈର୍ଘ୍ୟ ଜାତୀୟ ରାଜମାର୍ଗ ଖୁବଶୀଘ୍ର ନିର୍ମାଣ କରାଯିବ । ପବ୍ଲିକ ଇନଭେଷ୍ଟମେଣ୍ଟ ବୋର୍ଡ ଏଥିପାଇଁ ଆବଶ୍ୟକ ସ୍ୱୀକୃତି ପ୍ରଦାନ କରିସାରିଛି । ଏହାର ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି ପ୍ରସ୍ତାବକୁ ଅନ୍ତଃ-ମନ୍ତ୍ରଣାଳୟସ୍ତରୀୟ କମିଟି ତର୍ଜମା କରିଦେଖୁଛି ବୋଲି ସଡକ ପରିବହନ ତଥା ରାଜମାର୍ଗ ରାଷ୍ଟ୍ରମନ୍ତ୍ରୀ ମନସୁଖ ମାଣ୍ଡଭିୟ ରାଜ୍ୟସଭାରେ ପ୍ରଶ୍ନୋତ୍ତର କାଳରେ ସୂଚନା ଦେଇଛନ୍ତି । ଶ୍ରୀ ମାଣ୍ଡଭିୟ କହିଛନ୍ତି ଯେ ଭାରତମାଳା ପରିଯୋଜନାର ଏହା ଅଂଶବିଶେଷ । ଏଥିପାଇଁ ସଡକ ଓଭରବ୍ରିଜ ନିର୍ମାଣ ସକାଶେ ସଡକ ପରିବହନ ଓ ରାଜମାର୍ଗ ମନ୍ତ୍ରଣାଳୟ 208 ଟି ସ୍ଥାନ ଚିହ୍ନଟ କରିଛନ୍ତି । ମନ୍ତ୍ରଣାଳୟର ସେତୁ ଭାରତମାଳା ଯୋଜନାରେ ଜାତୀୟ ରାଜପଥରେ ଏଭଳି ଓଭରବ୍ରିଜ ନିର୍ମାଣ କରାଯିବ । ଦେଶର ଜାତୀୟ ରାଜମାର୍ଗ ଏବେ ସୁଦ୍ଧା 1,62,022 ଟି ବ୍ରିଜ ଏବଂ 1,26,233 ଟି କଲଭର୍ଟର ସର୍ଭେ କାର୍ଯ୍ୟ ଶେଷ ହୋଇଛି । ତେବେ ଜମି ଅଧିଗ୍ରହଣ, ଉପକରଣ ସ୍ଥାନାନ୍ତରଣ, ମୃତ୍ତିକା ଅଭାବ, କଂଟ୍ରାକ୍ଟରମାନଙ୍କ ନିମ୍ନମାନର କାର୍ଯ୍ୟ, ପର୍ଯ୍ୟାବରଣ/ଜଙ୍ଗଲ/ବନ୍ୟପ୍ରାଣୀ ବିଭାଗର ମଞ୍ଜୁରି, ROB & RUB ଜାରି ଆଦି କାରଣରୁ କେତେକ ପ୍ରକଳ୍ପ କାର୍ଯ୍ୟରେ ବିଳମ୍ବ ହୋଇଥିବା ମନ୍ତ୍ରୀ ସୂଚାଇଛନ୍ତି । ତେବେ ସେସବୁର ସମାଧାନ ପାଇଁ ସମ୍ପୃକ୍ତ ପକ୍ଷଙ୍କ ସହ ନିୟମିତ ଭାବେ ବୈଠକ ଆଲୋଚନା କରାଯାଉଥିବା ସେ କହିଛନ୍ତି ।
    
    ********

    
    
    (Release ID: 1498388) Visitor Counter : 2