      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ସ୍ୱାଧୀନତା ଦିବସ ପୁଲିସ ପଦକ ଘୋଷିତ
      ଓଡ଼ିଶାର 26 ଜଣ ମନୋନୀତ

      Posted On: 14 AUG 2017 4:51PM by PIB Bhubaneshwar

    ଚଳିତ ବର୍ଷ ସ୍ୱାଧୀନତା ଦିବସ ପାଇଁ ପୁଲିସ ପଦକ ସକାଶେ 990 ଜଣଙ୍କ ନାମ ଘୋଷଣା କରାଯାଇଛି । ଏଥିପାଇଁ ଓଡ଼ିଶାରୁ 26 ଜଣ ମନୋନୀତ ହୋଇଛନ୍ତି । ସାହସିକତା ପାଇଁ ଜଣଙ୍କୁ ରାଷ୍ଟ୍ରପତି ପୁଲିସ ପଦକ , 190 ଜଣଙ୍କୁ ପୁଲିସ ପଦକ , 93 ଜଣଙ୍କୁ ସ୍ୱତନ୍ତ୍ର ସେବା ପାଇଁ ରାଷ୍ଟ୍ରପତି ପୁଲିସ ପଦକ ଏବଂ ଉଲ୍ଲେଖନୀୟ ସେବା ପାଇଁ 706 ଜଣଙ୍କୁ ପୁଲିସ ପଦକ ପ୍ରଦାନ ସକାଶେ ମନୋନୀତ କରାଯାଇଛି । ଛତିଶଗଡ଼ର ସହିଦ୍ ପ୍ଲାଟୁନ କମାଣ୍ଡର ଶଙ୍କର ରାଓଙ୍କୁ ମରଣୋତ୍ତର ଭାବେ ସାହସିକତା ପାଇଁ ରାଷ୍ଟ୍ରପତି ପୁଲିସ ପଦକ ପ୍ରଦାନ କରାଯିବ ।


    ଓଡ଼ିଶାରେ ସାହସିକତା ପାଇଁ 17 ଜଣଙ୍କୁ ପୁଲିସ ମେଡାଲ ପାଇଁ ମନୋନୀତ କରାଯାଇଛି । ଜଣଙ୍କୁ ସ୍ୱତନ୍ତ୍ର ସେବା ପାଇଁ ରାଷ୍ଟ୍ରପତି ପୁଲିସ ମେଡାଲ ଏବଂ 8 ଜଣଙ୍କୁ ଉଲ୍ଲେଖନୀୟ ସେବା ପାଇଁ ପୁଲିସ ପଦକ ପ୍ରଦାନ କରାଯିବ ।


    ଓଡ଼ିଶାର ହାବିଲଦାର ଭବାନୀ ପ୍ରଧାନ , ଡେପୁଟି ସୁବେଦାର କିରଣ କୁମାର , କନଷ୍ଟେବଲ ମନୋରଞ୍ଜନ ନାୟକ , ଉଦୟ ଶଙ୍କର ପାତ୍ର , ଧନେଶ୍ୱର ମୁଦୁଲି , ପ୍ରେମାନନ୍ଦ ପ୍ରଧାନ , ମହାଦେବ ଗହୀର , ହେମନ୍ତ ପ୍ରଧାନ , ସର୍ଜେଣ୍ଟ ଟୁନୁ ସାହୁ , ସବ୍ ଇନ୍ସପେକ୍ଟର ବିକାଶ ପାତ୍ର , କନଷ୍ଟେବଲ ରାଜକିଶୋର ପ୍ରଧାନ , ହୃଷିକେଶ ଜାଲ , ରାମଚନ୍ଦ୍ର ହେମ୍ବ୍ରମ୍ , ସାମନ୍ତ ମାଝୀ , କନଷ୍ଟେବଲ ସହିଦ୍ ସୁରେଶ ଚନ୍ଦ୍ର ହେମ୍ବ୍ରମ , ସର୍ଜେଣ୍ଟ ଶାନ୍ତନୁ କୁମାର ପ୍ରଧାନୀ , ହାବିଲଦାର ଅମିତ କୁମାର ବିଶ୍ୱାଳ ସାହସିକତା ପାଇଁ ପୁଲିସ ପଦକ ପାଇବାକୁ ମନୋନୀତ ହୋଇଛନ୍ତି ।


    ସ୍ୱତନ୍ତ୍ର ସେବା ପାଇଁ ଓଡ଼ିଶା ( ଭୁବନେଶ୍ୱର ) ର ଏଏସପି ରବିନ୍ଦ୍ର କୁମାର ମହାପାତ୍ର ରାଷ୍ଟ୍ରପତି ପୁଲିସ ପଦକ ପାଇବାକୁ ମନୋନୀତ ହୋଇଛନ୍ତି ।


    ଉଲ୍ଲେଖନୀୟ ସେବା ପାଇଁ ଭୁବନେଶ୍ୱର ସ୍ପେଶାଲ ଇଣ୍ଟେଲିଜେନ୍ସ ୱିଙ୍ଗର ଏଏସପି କାର୍ତ୍ତିକେଶ୍ୱର ସାମଲ , ରାଜ୍ୟ ପୁଲିସ ମୁଖ୍ୟାଳୟ ( କଟକ ) ର ଏଆଇଜି କିଶୋର କୁମାର ଡଙ୍ଗାୟତ , ଭୁବନେଶ୍ୱରର ଆସିଷ୍ଟାଣ୍ଡ କମାଣ୍ଡାଂଟ ନରେଶ କୁମାର ପଟେଲ , ରାଉରକେଲାର ଏସ୍ଆଇ ବିଜୟ କୁମାର ଦାଶ , ଭୁବନେଶ୍ୱର କମିଶନେରଟ ପୁଲିସର ହାବିଲଦାର ମହମ୍ମଦ ସବିର , ଭୁବନେଶ୍ୱର ସିକ୍ୟୁରିଟି ୱିଙ୍ଗର ହାବିଲଦାର ଗୌତମ ଚରଣ ସ୍ୱାଇଁ , ବାରିପଦାର କନଷ୍ଟେବଲ ସାଗର ଚରଣ ଗୁଇଆ ଏବଂ ଭୁବନେଶ୍ୱର ଭିଜିଲାନ୍ସ ଡିଭିଜନର କନଷ୍ଟେବଲ ସଞ୍ଜୁକ୍ତା ପଟ୍ଟନାୟକ ପୁଲିସ ପଦକ ପାଇବାକୁ ମନୋନୀତ ହୋଇଛନ୍ତି ।


    ************

    
    
    (Release ID: 1499566) Visitor Counter : 4