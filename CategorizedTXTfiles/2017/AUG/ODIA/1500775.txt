      ଶକ୍ତି ମନ୍ତ୍ରଣାଳୟ

      ଇଇଏସଏଲ ଭାରତରେ ସ୍ମାର୍ଟ ଗ୍ରୀଡ଼୍ ସ୍ୱପ୍ନକୁ ସାକାର କରିବା ଲାଗି ସ୍ମାର୍ଟ ମିଟର କ୍ରୟ କରିବ
      ହରିୟାନା, ଉତ୍ତରପ୍ରଦେଶରେ ସ୍ମାର୍ଟ ଗ୍ରୀଡ଼୍ ପରିଯୋଜନା ଲାଗି ସ୍ମାର୍ଟ ମିଟର କ୍ରୟ କରାଯାଉଛି
      
      ପାଖାପାଖି 100 କମ୍ପାନୀ ବିଡ଼ ପୂର୍ବ ବୈଠକରେ ଭାଗ ନେଲେ
      Posted On: 25 AUG 2017 8:41PM by PIB Bhubaneshwar


    ଭାରତ ସରକାର ବିଦ୍ୟୁତ ମନ୍ତ୍ରଣାଳୟ ଅଧୀନସ୍ଥ ଏନର୍ଜି ଏଫିସିଏନ୍ସି ସର୍ଭିସେସ ଲିମିଟେଡ (ଇଇଏସଏଲ) ଜୁଲାଇରେ 50 ଲକ୍ଷ ସ୍ମାର୍ଟ ମିଟର କ୍ରୟ କରିବା ଲାଗି ମେଗା ଟେଣ୍ଡର ଜାରି କରିଥିଲେ । ଏହାଫଳରେ ସମସ୍ତ ବୈଷୟିକ ଏବଂ ବାଣିଜ୍ୟିକ (ଏଟିଆଣ୍ଡସି) କ୍ଷତି ଏବଂ ବିଜୁଳି ଚୋରି ହ୍ରାସ କରିବା ସହିତ ବିଜୁଳି ଉପଲବ୍ଧତା ଉପରେ ଚବିଶ ଘଣ୍ଟା କଡା ନଜର ରଖିବାରେ ମଧ୍ୟ ସହାୟତା ମିଳିବ । ଏହାଦ୍ୱାରା ଅନ୍ତତଃ ଅଧିକ କ୍ଷମତା ଏବଂ ସମସ୍ତଙ୍କ ପାଇଁ 24 x7 ଘଣ୍ଟା ବିଜୁଳି ପ୍ରଦାନ କରିବାରେ ସହାୟତା ମିଳିବ ।


    50 ଲକ୍ଷ ସ୍ମାର୍ଟ ମିଟର କ୍ରୟ କରିବା ପାଇଁ ଇଇଏସଏଲ ଦ୍ୱାରା 2017 ଅଗଷ୍ଟ 22ରେ ବିଡ଼ ପୂର୍ବ ବୈଠକର ଆୟୋଜନ କରାଯାଇଥିଲା , ଯେଉଁଥିରେ କି ମିଟର ନିର୍ମାତା ଏବଂ ସିଷ୍ଟମ ଇଂଟିଗ୍ରେଟରମାନେ ବଡ ଉତ୍ସାହର ସହିତ ଭାଗ ନେଇଥିଲେ । କେବଳ ଏହା ନୁହେଁ ବରଂ ବିଶ୍ୱ ବ୍ୟାଙ୍କ ଏବଂ ଦୂରସଂଚାର ଅପରେଟରମାନଙ୍କ ସହିତ ଅନ୍ୟ ହିତାଧିକାରୀମାନେ ମଧ୍ୟ ବହୁତ ଆଗ୍ରହ ପ୍ରକାଶ କରିଥିଲେ । ସ୍ମାର୍ଟ ମିଟରକୁ ନେଇ ପ୍ରକାଶ ପାଇଥିବା ଆଗ୍ରହ ବିଡ ପୂର୍ବ ବୈଠକରେ ପାଖାପାଖି 100 କମ୍ପାନୀଙ୍କ ଭାଗିଦାରିରୁ ଜଣାପଡିଥାଏ । ଏଥିସହିତ ଏହା ଉକ୍ତ ବ୍ୟାପକ ସମ୍ଭାବନାକୁ ମଧ୍ୟ ଦର୍ଶାଇଥାଏ ଯାହା ଭାରତର ସ୍ମାର୍ଟ ପରିଯୋଜନାରେ ଅନ୍ତର୍ନିହିତ ରହିଛି । ଇଇଏସଏଲ ଅଗ୍ରୀମ ଭାବେ ନିବେଶ କରିବା ସହିତ ଆଗାମୀ 10 ବର୍ଷ ପର୍ଯ୍ୟନ୍ତ ପୁରାପୁରି ମୂଳ ଢ଼ାଂଚାର ରକ୍ଷଣବେକ୍ଷଣ ମଧ୍ୟ କରିବ । ଇଇଏସଏଲ ଏହା ପର ବର୍ଷମାନଙ୍କରେ ବିଦ୍ୟୁତ ବିତରଣ କମ୍ପାନୀ (ଡିସକମ) ମାନଙ୍କୁ ହେବାକୁ ଥିବା ବଳକା ରାଶିରୁ ନିଜ ନିବେଶର ଫେରସ୍ତ ପାଇବ ।


    ହରିୟାନା ଏବଂ ଉତ୍ତର ପ୍ରଦେଶରେ ସ୍ମାର୍ଟ ଗ୍ରୀଡ଼ ପରିଯୋଜନାର କାର୍ଯ୍ୟାନ୍ୱୟନ ପାଇଁ ଏହି ମିଟର ଗୁଡ଼ିକର କ୍ରୟ କରାଯାଉଛି । ଏହି ମିଟର ଗୁଡ଼ିକ କେବଳ ଭଲ ବିଲିଂ ଦକ୍ଷତା ଜରିଆରେ ଏହି ରାଜ୍ୟମାନଙ୍କର ଏଟିଆଣ୍ଡସି କ୍ଷତିକୁ କମ କରିବାରେ ସହାୟକ ହେବ ନାହିଁ , ବରଂ ସାଧାରଣ ଉପଭୋକ୍ତାମାନଙ୍କ ଦ୍ୱାରା କରାଯାଉଥିବା ବିଜୁଳି କ୍ଷତି ଓ ଖର୍ଚ୍ଚ ପ୍ରକ୍ରିୟାକୁ ପୁରାପୁରି ବଦଳାଇ ଦେବ ।


    **********


    

    
    (Release ID: 1500775) Visitor Counter : 2