      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      କେନ୍ଦ୍ର ସ୍ୱରାଷ୍ଟ୍ର ସଚିବ ଭାବେ ଦାୟିତ୍ୱ ଗ୍ରହଣ କଲେ ରାଜୀବ ଗଉବା
      Posted On: 31 AUG 2017 4:54PM by PIB Bhubaneshwar


    ଭାରତ ସରକାରଙ୍କ ନୂତନ ସ୍ୱରାଷ୍ଟ୍ର ସଚିବ ଭାବେ ରାଜୀବ ଗଉବା ( ଝାଡ଼ଖଣ୍ଡ କ୍ୟାଡ଼ର , 1982 ବ୍ୟାଚ୍ ) ଆଜି ଦାୟିତ୍ୱ ଗ୍ରହଣ କରିଛନ୍ତି ।


    ଶ୍ରୀ ଗଉବା 2017 ମସିହା ଜୁନ୍ 27 ତାରିଖରେ ସ୍ୱରାଷ୍ଟ୍ର ମନ୍ତ୍ରାଳୟରେ ଅଫିସର ଅନ୍ ସ୍ପେଶାଲ ଡ୍ୟୁଟି ଭାବେ ଯୋଗ ଦେଇଥିଲେ । ରାଜୀବ ମେହରିଶିଙ୍କ ଅବସର ପରେ ସେ କେନ୍ଦ୍ର ସ୍ୱରାଷ୍ଟ୍ର ସଚିବ ଦାୟିତ୍ୱ ଗ୍ରହଣ କରିଛନ୍ତି ।


    ପୂର୍ବରୁ ଶ୍ରୀ ଗଉବା କେନ୍ଦ୍ର ସହରାଞ୍ଚଳ ବିକାଶ ମନ୍ତ୍ରାଳୟରେ ସଚିବ ଥିଲେ । କେନ୍ଦ୍ର ଓ ରାଜ୍ୟ ସରକାରଙ୍କ ସମେତ ଆନ୍ତର୍ଜାତିକ ସଂସ୍ଥାର ଉଚ୍ଚପଦସ୍ଥ ପଦବିରେ ତାଙ୍କର ବହୁ ଅଭିଜ୍ଞତା ରହିଛି । ପଞ୍ଜାବରେ 1959 ମସିହାରେ ଜନ୍ମିତ ଶ୍ରୀ ଗଉବା ପଦାର୍ଥ ବିଜ୍ଞାନରେ ସ୍ନାତକ ଡିଗ୍ରୀ ହାସଲ କରିଛନ୍ତି ।


    ସେ ଝାଡ଼ଖଣ୍ଡରେ ମଧ୍ୟ ମୁଖ୍ୟ ସଚିବ ଥିଲେ । ପୂର୍ବରୁ ଶ୍ରୀ ଗଉବା କେନ୍ଦ୍ର ସରକାରଙ୍କ ସ୍ୱରାଷ୍ଟ୍ର , ପ୍ରତିରକ୍ଷା , ଜଙ୍ଗଲ ଓ ପରିବେଶ ଏବଂ ଇଲେକ୍ଟ୍ରୋନିକ୍ସ ଆଣ୍ଡ ଇନଫରର୍ମେସନ ଟେକ୍ନୋଲୋଜି ମନ୍ତ୍ରାଳୟରେ କାର୍ଯ୍ୟ କରିଛନ୍ତି ।


    ଶ୍ରୀ ଗଉବା ଆନ୍ତର୍ଜାତିକ ମୁଦ୍ରା ପାଣ୍ଠି ( IMF ) ରେ ଭାରତକୁ ଦୀର୍ଘ ଚାରି ବର୍ଷ ପ୍ରତିନିଧିତ୍ୱ କରିଥିଲେ ।


    **********

    
    
    (Release ID: 1501367) Visitor Counter : 2