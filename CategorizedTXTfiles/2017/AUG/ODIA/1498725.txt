      ରସାୟନ ଓ ସାର ମନ୍ତ୍ରଣାଳୟ

      ଔଷଧର ଗୁଣବତ୍ତା ଯାଞ୍ଚ ଲାଗି ସରକାରଙ୍କ ଦ୍ୱାରା କଠୋର ପଦକ୍ଷେପ ଗ୍ରହଣ
      Posted On: 04 AUG 2017 5:36PM by PIB Bhubaneshwar


    ଦେଶରେ ଉପଲବ୍ଧ ବିଭିନ୍ନ ଔଷଧର ଗୁଣବତ୍ତା ଯାଞ୍ଚ ନିମନ୍ତେ ସରକାର ଅନେକ କଠୋର ପଦକ୍ଷେପ ଗ୍ରହଣ କରିଛନ୍ତି ବୋଲି କେନ୍ଦ୍ର ସଡକ ପରିବହନ ଓ ରାଜମାର୍ଗ, ଜାହାଜ ଚଳାଚଳ ରସାୟନ ତଥା ସାର ରାଷ୍ଟ୍ରମନ୍ତ୍ରୀ ମନସୁଖ ଲାଲ ମାଣ୍ଡଭିୟ ରାଜ୍ୟସଭାରେ ଏକ ପ୍ରଶ୍ନର ଲିଖିତ ଉତ୍ତର ଦେଇ ପ୍ରକାଶ କରିଛନ୍ତି । ଶ୍ରୀ ମାଣ୍ଡଭିୟ କହିଛନ୍ତି ଯେ 2014-16 ମଧ୍ୟରେ ଜାତୀୟ ଔଷଧ ସର୍ଭେ (NDS) ପକ୍ଷରୁ ଉପଲବ୍ଧ ଔଷଧଗୁଡିକର ମାନ ଯାଞ୍ଚ କରାଯାଇଥିଲା । ସେଥି ମଧ୍ୟରୁ 3.16 ପ୍ରତିଶତ ଔଷଧର ଗୁଣାତ୍ମକମାନ ଠିକ ନଥିବା ଜଣାପଡିଥିଲା । ଯେଉଁ ଔଷଧଗୁଡିକର ମାନ ଠିକ ନଥିଲା ସେ ସମ୍ପର୍କୀତ ପରୀକ୍ଷଣ ରିପୋର୍ଟକୁ ସଂପୃକ୍ତ ରାଜ୍ୟର ଲାଇସେନ୍ସିଂ କର୍ତ୍ତୃପକ୍ଷଙ୍କ ନିକଟକୁ ପଠାଇ ଦିଆଯାଇଛି ଏବଂ ଉପଯୁକ୍ତ କାର୍ଯ୍ୟାନୁଷ୍ଠାନ ନିମନ୍ତେ ଅନୁରୋଧ କରାଯାଇଛି ।
    
    ସରକାର ଔଷଧ ଓ ପ୍ରସାଧନୀ ଆଇନ 1940 ରେ ସଂଶୋଧନ ଆଣି ଔଷଧ ଓ ପ୍ରସାଧନୀ ଆଇନ 2008 ପ୍ରଚଳନ କରିଛନ୍ତି । ନକଲି ଓ ନିମ୍ନମାନର ଔଷଧ ପ୍ରସ୍ତୁତକାରୀଙ୍କ ବିରୋଧରେ କଠୋର ଦଣ୍ଡବିଧାନ ଲାଗି ଏଥିରେ ପ୍ରାବଧାନ ରହିଛି ।
    
    ରାଜ୍ୟ ଓ କେନ୍ଦ୍ରଶାସିତ କ୍ଷେତ୍ର ସରକାରମାନଙ୍କୁ ଔଷଧ ଓ ପ୍ରସାଧନୀ ଆଇନ ଖିଲାଫକାରୀଙ୍କ ବିରୋଧରେ କଠୋର କାର୍ଯ୍ୟାନୁଷ୍ଠାନ ଲାଗି ସ୍ୱତନ୍ତ୍ର କୋର୍ଟ ସ୍ଥାପନା ପାଇଁ ଅନୁରୋଧ କରାଯାଇଛି ଓ ଏଯାବତ 22ଟି ରାଜ୍ୟ ଏଭଳି କୋର୍ଟ ସ୍ଥାପନା କରିଛନ୍ତି ।
    
    ଦ୍ୱାଦଶ ପଞ୍ଚବାର୍ଷିକ ଯୋଜନା କାଳରେ ଉଭୟ କେନ୍ଦ୍ର ଓ ରାଜ୍ୟମାନେ ଡ୍ରଗ ନିୟନ୍ତ୍ରଣ ବ୍ୟବସ୍ଥାକୁ ସୁଦୃଢ଼ କରିବାକୁ ପଦକ୍ଷେପ ନିଆଯାଉଥିବା ଶ୍ରୀ ମାଣ୍ଡଭିୟ ଗୃହକୁ ସୂଚାଇଛନ୍ତି ।

    ******

    
    
    (Release ID: 1498725) Visitor Counter : 2