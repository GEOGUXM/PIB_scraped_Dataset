      ଅର୍ଥ ମନ୍ତ୍ରଣାଳୟ

      ଅଟଳ ପେନସନ୍ ଯୋଜନାରେ ନାମାଙ୍କନ 62 ଲକ୍ଷ ଟପିଲା
      Posted On: 30 AUG 2017 4:23PM by PIB Bhubaneshwar


    ଏକ ରାଷ୍ଟ୍ର ଏକ ପେନସନ୍ ଯୋଜନା ଅନ୍ତର୍ଗତ ମୋଟ୍ ଅଟଳ ପେନସନ୍ ଯୋଜନା ( APY ) ଆକାଉଣ୍ଟ ସଂଖ୍ୟା 3.07 ଲକ୍ଷ ଟପିଛି । ଏହି ଯୋଜନା ଅଧୀନରେ କେତେକ ବ୍ୟାଙ୍କ ଚମତ୍କାର ପ୍ରଦର୍ଶନ କରିଛନ୍ତି , ଏଥିମଧ୍ୟରେ ରହିଛି ଭାରତୀୟ ଷ୍ଟେଟ୍ ବ୍ୟାଙ୍କ ଯାହା 51,000 ଏପିୱାଇ ଆକାଉଣ୍ଟ ଖୋଲିଛି । ଏବଂ ଅନ୍ୟ ବ୍ୟାଙ୍କଗୁଡ଼ିକ ମଧ୍ୟରେ ରହିଛି କାନାରା ବ୍ୟାଙ୍କ ଯାହାକି 32,306 ଏପିୱାଇ ଆକାଉଣ୍ଟ ଖୋଲିଛି , ଆନ୍ଧ୍ରବ୍ୟାଙ୍କରେ 29,057 ଟି ଏପିୱାଇ ଆକାଉଣ୍ଟ ଖୋଲାଯାଇଛି । ଅନ୍ୟ ଘରୋଇ ବ୍ୟାଙ୍କଗୁଡ଼ିକ ମଧ୍ୟରେ କର୍ଣ୍ଣାଟକ ବ୍ୟାଙ୍କରେ 2641 ଏପିୱାଇ ଆକାଉଣ୍ଟ , ଆରଆରବି ବର୍ଗରେ ଆହ୍ଲାବାଦ ୟୁପି ଗ୍ରାମୀଣ ବ୍ୟାଙ୍କରେ 28,609 ଟି ଆକାଉଣ୍ଟ ଖୋଲାଯାଇଛି । ଏହା ପଛକୁ ବିହାର ଗ୍ରାମୀଣ ବ୍ୟାଙ୍କରେ 5,056 ଏପିୱାଇ ଆକାଉଣ୍ଟ , ବରୋଦା ଉତ୍ତର ପ୍ରଦେଶ ଗ୍ରାମୀଣ ବ୍ୟାଙ୍କରେ 3,013 ଟି ଏପିୱାଇ ଆକାଉଣ୍ଟ , କାଶୀ ଗୋମତୀ ସମୟୁତ ଗ୍ରାମୀଣ ବ୍ୟାଙ୍କରେ 2,847 ଏପିୱାଇ ଆକାଉଣ୍ଟ ଏବଂ ପଞ୍ଜାବ ଗ୍ରାମୀଣ ବ୍ୟାଙ୍କରେ 2,194 ଏପିୱାଇ ଆକାଉଣ୍ଟ ଖୋଲାଯାଇଛି ।


    ଯେତେବେଳେ ସଞ୍ଚୟ ବ୍ୟାଙ୍କ ଆକାଉଣ୍ଟକୁ ମିଶାଇ ବିଭିନ୍ନ ଆର୍ଥିକ ନିବେଶରେ ସୁଧ ହାର କମି କମି ଯାଉଛି ସେପରି ଏକ ସମୟରେ ଅଟଳ ପେନସନ ଯୋଜନାରେ ଏକ ପେନସନ ଯୋଜନା ହିସାବରେ ପେନସନଧାରୀଙ୍କୁ 8 ପ୍ରତିଶତ ସୁଧର ସୁନିଶ୍ଚିତ ରିଟର୍ଣ୍ଣ ପ୍ରଦାନ କରାଯାଉଛି ଏବଂ ଏହି ସ୍କିମରେ 20-42 ବର୍ଷ ପର୍ଯ୍ୟନ୍ତ ନିବେଶ କଲେ ଯୋଜନାର ମ୍ୟାଚ୍ୟୁରିଟି ସମୟରେ ଯଦି ସୁଧ ହାର 8% ପ୍ରତିଶତରୁ ଅଧିକ ରହୁଛି , ତା ’ ହେଲେ ସେହି ବର୍ଦ୍ଧିତ ହାରରେ ସୁଧ ପାଇବାର ସୁଯୋଗ ମଧ୍ୟ ରହିଛି । ଅଧିକ ସଂଖ୍ୟାରେ ନାମାଙ୍କନ ହେବାର ଅର୍ଥ ସମ୍ପତିର ବିତ୍ତୀୟକରଣ ସମ୍ଭବ ହୋଇପାରିଛି ଏବଂ ଲୋକମାନଙ୍କୁ ପେନସନ ଉତ୍ପାଦର ଉପଲବ୍ଧତା ଦିଗକୁ ନେଇଯାଉଛି ଯାହା ମାଧ୍ୟମରେ ଭାରତ ସରକାର ପେନସନଭୋଗୀ , ପତି - ପତ୍ନୀ ଏବଂ ନୋମିନିଙ୍କୁ ଏକ ସୁନିଶ୍ଚିତ ପେନସନରେ ଗ୍ୟାରେଣ୍ଟି ପ୍ରଦାନ କରୁଛନ୍ତି ।


    ଆର୍ଥିକ ସେବା ବିଭାଗ ଏବଂ ପେନସନ ପାଣ୍ଠି ନିୟାମକ ପ୍ରାଧୀକରଣ ( PFRDA ) ପକ୍ଷରୁ ମିଳିତ ଭାବେ ବିଭିନ୍ନ ଏପିୱାଇ ଅଭିଯାନ ଆରମ୍ଭ କରାଯାଇଛି । ଏହି ଅଭିଯାନର ଉଦେ୍ଦଶ୍ୟ ହେଉଛି ଏପିୱାଇ ସେବାରୁ ବଂଚିତ ରହିଯାଇଥିବା ଲୋକମାନଙ୍କୁ ସେବା ପ୍ରଦାନକାରୀ ବ୍ୟାଙ୍କ ଏବଂ ଡାକ ବିଭାଗ ଦ୍ୱାରା ଏପିୱାଇ ଯୋଜନାର ବିଶେଷତ୍ୱ ଏବଂ ସୁଫଳ ବିଷୟରେ ଅବଗତ କରାଇ ଏହି ଯୋଜନାରେ ନାମାଙ୍କିତ କରାଯାଇପାରିବ । ପିଏଫ୍ଆରଡିଏ ପକ୍ଷରୁ ଏକ ଜାତୀୟ ସ୍ତରର ସଚେତନତା ଅଭିଯାନ “ ଏକ ରାଷ୍ଟ୍ର ଏକ ପେନସନ୍ ” ଆୟୋଜନ କରାଯାଇଥିଲା । ଏହା 2 ଅଗଷ୍ଟରୁ 19 ଅଗଷ୍ଟ 2017 ପର୍ଯ୍ୟନ୍ତ ଚାଲିଥିଲା । ଏପିୱାଇ ସେବା ପ୍ରଦାନକାରୀ ବ୍ୟାଙ୍କ ଗୁଡ଼ିକ ସହଯୋଗରେ ଏହା ଚାଲିଥିଲା । ଅଟଳ ପେନସନ ଯୋଜନା ଆରମ୍ଭ ହେବାର 2 ବର୍ଷ ମଧ୍ୟରେ 62 ଲକ୍ଷ ଉପଭୋକ୍ତା ଏହି ଯୋଜନାରେ ସାମିଲ୍ ହୋଇପାରିଛନ୍ତି ।


    ଏପିୱାଇ ଅଭିଯାନରେ ଅଧିକରୁ ଅଧିକ ଲୋକଙ୍କୁ ସାମିଲ୍ କରିବା ପିଏଫଆରଡିଏର ଲକ୍ଷ୍ୟ ଯାହାଦ୍ୱାରା ଭାରତ ଏକ ରାଷ୍ଟ୍ର ଭାବେ ପେନସନମୁକ୍ତ ସମାଜରୁ ପେନସନ୍ୟୁକ୍ତ ସମାଜରେ ପରିଣତ ହୋଇପାରିବ ଏବଂ ଏହାର ନାଗରିକମାନେ ଜୀବନର ଜଟିଳ ପରିସ୍ଥିତି ସମୟରେ ସମ୍ମାନର ସହ ବଂଚିପାରିବେ ।


    **************

    
    
    (Release ID: 1501150) Visitor Counter : 3