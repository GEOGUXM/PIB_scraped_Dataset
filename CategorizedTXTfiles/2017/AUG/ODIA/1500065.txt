      ସଡକ ପରିବହନ ଓ ରାଜପଥ ମନ୍ତ୍ରଣାଳୟ

      ‘ମାଇଁ ଫାଷ୍ଟଟ୍ୟାଗ୍’ ଓ ‘ଫାଷ୍ଟଟ୍ୟାଗ୍ ପାର୍ଟନର’ ଆପର ଶୁଭାରମ୍ଭ କଲା ଏନଏଚଏଆଇ
      Posted On: 17 AUG 2017 4:29PM by PIB Bhubaneshwar


    ଜାତୀୟ ରାଜପଥରେ ଇଲେକ୍ଟ୍ରୋନିକ୍ସ ଟୋଲ ଆଦାୟ ପାଇଁ ଜାତୀୟ ରାଜପଥ କର୍ତ୍ତୃପକ୍ଷ ପକ୍ଷରୁ ‘ ମାଇଁ ଫାଷ୍ଟଟ୍ୟାଗ୍ ’ ଓ ‘ ଫାଷ୍ଟଟ୍ୟାଗ୍ ପାର୍ଟନର ’ ନାମକ ଦୁଇଟି ଆପର ଶୁଭାରମ୍ଭ କରାଯାଇଛି । ଏହି ଅବସରରେ ଏନ୍ଏଚ୍ଏଆଇ ଅଧ୍ୟକ୍ଷ ଦୀପକ କୁମାର କହିଲେ ଯେ , ଇଟିସି ପ୍ରକଳ୍ପରେ ‘ ଫାଷ୍ଟଟ୍ୟାଗ୍ ’ କ୍ରୟ ଏବଂ ରିଚାର୍ଜ ଏକ ଆହ୍ୱାନ । ନୂତନ ଆପର ଶୁଭାରମ୍ଭ ଦ୍ୱାରା ମୋବାଇଲ ବଟନ୍ କ୍ଲିକ୍ କରି ‘ ଫାଷ୍ଟଟ୍ୟାଗ୍ ’ କ୍ରୟ କିମ୍ବା ରିଚାର୍ଜ କରିହେବ ।


    ‘ ମାଇଁ ଫାଷ୍ଟଟ୍ୟାଗ୍ ’ ଏକ କଞ୍ଜ୍ୟୁମର ଆପ୍ ଏବଂ ଏହା ଆଣ୍ଡ୍ରଏଡ୍ ଓ ଆଇଓଏସ୍ ସିଷ୍ଟମରୁ ଡାଉନଲୋଡ୍ କରିହେବ । ଏହି ଆପ୍ ମଧ୍ୟ କାରବାର ଉପରେ ନଜର ରଖିବା ସହ ଅଭିଯୋଗ ଗ୍ରହଣ ଦିଗରେ ସହାୟକ ହେବ । ‘ ଫାଷ୍ଟଟ୍ୟାଗ୍ ପାର୍ଟନର ’ ଏକ ମର୍ଚ୍ଚାଣ୍ଟ ଆପ୍ । କମନ୍ ସର୍ଭିସ୍ ସେଣ୍ଟର , ବ୍ୟାଙ୍କିଂ ପାର୍ଟନର ଏବଂ ଭେଇକିଲ୍ ଡିଲରମାନେ ଏହି ଆପ୍ ଜରିଆରେ ଫାଷ୍ଟଟ୍ୟାଗ୍ କ୍ରୟ କରିପାରିବେ କିମ୍ବା ଚାଲୁ କରିପାରିବେ । ଏଥିସହ ଦେଶର ପ୍ରାୟ 74 ଲକ୍ଷ କାରରେ ଥିବା ଆରଏଫ୍ଆଇଡି ଟ୍ୟାଗ୍ ମଧ୍ୟ ଏହି ଆପ୍ ଦ୍ୱାରା ସକ୍ରିୟ ହୋଇପାରିବ ।


    ଦୀପକ କୁମାର କହିଲେ ଯେ , 2017 ଅକ୍ଟୋବର 1 ତାରିଖରୁ ଏନଏଚ୍ଏଆଇର 371ଟି ଟୋଲ୍ ପ୍ଲାଜାର ସମସ୍ତ ଲେନ୍ ‘ ଫାଷ୍ଟଟ୍ୟାଗ୍ ’ ସଂଯୁକ୍ତ ହେବ । ପ୍ରତି ଟୋଲ୍ ପ୍ଲାଜାରେ ଅତି କମରେ ଗୋଟିଏ ଲେନ୍ ନିର୍ଦ୍ଦିଷ୍ଟ ଭାବେ ‘ ଫାଷ୍ଟଟ୍ୟାଗ୍ ’ ଯାନ ପାଇଁ ସଂରକ୍ଷିତ ରହିବ । ଅନ୍ୟ ଲେନ୍ ଗୁଡ଼ିକରେ ଫାଷ୍ଟଟ୍ୟାଗ୍ ସହ ଅନ୍ୟ ମୋଡରେ ଦେୟ ପ୍ରଦାନ କରିହେବ । ସ୍ୱତନ୍ତ୍ର ଫାଷ୍ଟଟ୍ୟାଗ୍ ଲେନ୍ 2017 ସେପ୍ଟେମ୍ବର 1 ତାରିଖ ସୁଦ୍ଧା କାର୍ଯ୍ୟକ୍ଷମ ହେବ । ଏ ପର୍ଯ୍ୟନ୍ତ 6 ଲକ୍ଷରୁ ଅଧିକ ଫାଷ୍ଟଟ୍ୟାଗ୍ ବିକ୍ରୟ ହୋଇ ସାରିଥିବା ସେ କହିଥିଲେ ।


    **********

    
    
    (Release ID: 1500065) Visitor Counter : 3