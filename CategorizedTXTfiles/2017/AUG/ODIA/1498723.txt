      ରାଷ୍ଟ୍ରପତିଙ୍କ ସଚିବାଳୟ

      ଭାରତୀୟ ବନ ସେବା ଅଧିକାରୀ ପରିବେଶ ସଂରକ୍ଷଣ କ୍ଷେତ୍ରରେ ଦେଶର ସୀପାହୀ : ରାଷ୍ଟ୍ରପତି
      Posted On: 03 AUG 2017 5:33PM by PIB Bhubaneshwar


    ଇନ୍ଦିରା ଗାନ୍ଧୀ ଜାତୀୟ ବନ ଏକାଡେମୀର ଭାରତୀୟ ବନ ସେବାର 89 ଜଣ ଶିକ୍ଷାନବିଷ (2016 ବ୍ୟାଚ୍) ଆଜି (୩ ଅଗଷ୍ଟ, ୨୦୧୭)ରେ ରାଷ୍ଟ୍ରପତି ଶ୍ରୀ ରାମନାଥ କୋବିନ୍ଦଙ୍କୁ ରାଷ୍ଟ୍ରପତି ଭବନରେ ଭେଟିଥିଲେ ।
    
    ବନ ସେବା ଅଧିକାରୀମାନଙ୍କୁ ସମ୍ବୋଧିତ କରି ରାଷ୍ଟ୍ରପତି ମହୋଦୟ କହିଥିଲେ ଯେ ସେମାନେ ଏକ ସଚ୍ଚୋଟ ପେସା ବାଛିଛନ୍ତି । ଆପଣମାନେ ଏକ ସଚ୍ଚୋଟ ପେସା ବାଛିଛନ୍ତି । ଭାରତୀୟ ପ୍ରକୃତି ଏବଂ ସଂସ୍କୃତି ପାଇଁ ଜଙ୍ଗଲ ସର୍ବଦା ହିଁ ବିଶେଷ ଗୁରୁତ୍ୱବହନ କରିଆସିଛନ୍ତି । ଆମ ସଭ୍ୟତା ନିଜ ବୌଦ୍ଧିକତା ଏବଂ ଆଧ୍ୟାତ୍ମିକତାର ଶକ୍ତି ଜଙ୍ଗଲରୁ ହିଁ ପ୍ରାପ୍ତ କରିଛି । ସେଥିଲାଗି ଜଙ୍ଗଲ ଆମ ପାଇଁ କେବଳ ସମ୍ବଳ ନୁହେଁ ବରଂ ଏହା ସାଂସ୍କୃତିକ, ବୌଦ୍ଧିକ ଏବଂ ଆଧ୍ୟାତ୍ମିକ ଉତ୍ତରାଧିକାର ସମାହିତ କରି ରଖିଛି । ଏବେ ଏହି ଉତ୍ତରାଧିକାରକୁ ସୁରକ୍ଷିତ କରି ରଖିବାର ଦାୟିତ୍ୱ ବନ ସେବା ଅଧିକାରୀଙ୍କ ଉପରେ ରହିଛି । ପରିବେଶ ସୁରକ୍ଷା ଏବଂ ଦେଶର ସାମଗ୍ରୀକ ବିକାଶ ମଧ୍ୟରେ ସାମଞ୍ଜସ୍ୟ ଆଣିବାର ଉତ୍ତରଦାୟିତ୍ୱ ବନ ଅଧିକାରୀଙ୍କ ଉପରେ ରହିଛି ।
    
    ମହାମହିମ କହିଥିଲେ ଯେ ଗତ କିଛି ଦଶନ୍ଧୀ ଧରି ମାନବଜାତି ନିଜ ଅସ୍ତିତ୍ୱର ବିପଦ ପ୍ରତି ସଚେତନ ହୋଇଛି ଯେଉଁଥିରେ ପରିବେଶ ପ୍ରଦୂଷଣ, ବନ କ୍ଷେତ୍ରର ହ୍ରାସ ଏବଂ ସବୁଠୁ ଅଧିକ ବିଶ୍ୱ ତାପନ ବୃଦ୍ଧି କାରଣରୁ ଜଳବାୟୁ ପରିବର୍ତ୍ତନ ଆଦି ସାମିଲ୍ ରହିଛି ।
    
    ଯେମିତିକି ଆପଣମାନେ ଜାଣନ୍ତି ଜଟିଳ ଜଳବାୟୁ ପରିବର୍ତ୍ତନ ପ୍ରସଙ୍ଗରେ ଭାରତ ବିଶ୍ୱସ୍ତରରେ ନେତୃତ୍ୱ ପ୍ରଦାନ କରୁଛି । ବନ ସେବା ଅଧିକାରୀମାନଙ୍କୁ ଏପରି ଉପାୟ ଏବଂ ସମ୍ବଳ ଖୋଜିବାକୁ ହେବ ଯାହାଦ୍ୱାରା ପ୍ରାକୃତିକ ଜଙ୍ଗଲରେ ବୃଦ୍ଧି କରାଯାଇପାରିବ ତଥା ଅଣଜଙ୍ଗଲ କ୍ଷେତ୍ରରେ ବୃକ୍ଷ ଲଗାଯାଇପାରିବ । ଆପଣମାନେ ଲୋକସେବାକୁ ଚୟନ କରିଛନ୍ତି ଏବଂ ଆପଣମାନେ ପରିବେଶ ତଥା ପରିବେଶ ବିଜ୍ଞାନ ଭଳି ବିଶେଷ କ୍ଷେତ୍ରରେ ଦେଶର ସୈନିକ ଅଟନ୍ତି । ରାଷ୍ଟ୍ରପତି ମହୋଦୟ ସେମାନଙ୍କ ଉତ୍ସାହ ବୃଦ୍ଧି କରି କହିଥିଲେ ଯେ ସେମାନଙ୍କୁ ନିଜ ସେବା ନ୍ୟାୟପୂର୍ଣ୍ଣ ଭାବେ, ସଚ୍ଚୋଟତାର ସହ ବିନା ଭୟରେ ଏପରି ଢଙ୍ଗରେ କରିବେ ଯାହାଦ୍ୱାରା ଦେଶ ଏବଂ ସାଧାରଣ ନାଗରିକ ଉଭୟ ଲାଭାନ୍ୱିତ ହୋଇପାରିବେ ।
    
    ରାଷ୍ଟ୍ରପତି ମହୋଦୟ କହିଥିଲେ ଯେ ଭାରତ ବିଶ୍ୱର ଦ୍ରୁତ ଅଭିବୃଦ୍ଧିଶୀଳ ଅର୍ଥନୀତି ଏବଂ ଆମେ ଆମ ପାଇଁ କଠିନ ଲକ୍ଷ୍ୟ ଧାର୍ଯ୍ୟ କରିଛୁ । ବନ ସେବା ଅଧିକାରୀମାନଙ୍କୁ ପରିବେଶ ସଂରକ୍ଷଣ ଆବଶ୍ୟକତା ଏବଂ ବିକାଶର ଚାହିଦା ମଧ୍ୟରେ ସମନ୍ୱୟ ରଖିବାକୁ ହେବ । ସେମାନଙ୍କ କାର୍ଯ୍ୟ ସମସ୍ୟା ସୃଷ୍ଟି କରିବା ନୁହେଁ ବରଂ ସମାଧାନ କରିବା ।
    

    
    (Release ID: 1498723) Visitor Counter : 3