      କୃଷି ଓ କୃଷକ କଲ୍ୟାଣ ମନ୍ତ୍ରଣାଳୟ

      କେନ୍ଦ୍ର କୃଷି ଏବଂ କୃଷକ କଲ୍ୟାଣ ମନ୍ତ୍ରୀ ଶ୍ରୀ ରାଧାମୋହନ ସିଂ ବାରଣାସୀରେ ବନାରସ ହିନ୍ଦୁ ବିଶ୍ୱବିଦ୍ୟାଳୟକୁ ସମ୍ବୋଧିତ କଲେ
      • ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ନୂତନ ଭାରତ ନିର୍ମାଣ ଆହ୍ୱାନ ପରେ ସଂକଳ୍ପ ସେ ସିଦ୍ଧି ଅଭିଯାନ ସମଗ୍ର ଦେଶରେ ଆନ୍ଦୋଳନର ରୂପ ନେଲା

      Posted On: 27 AUG 2017 4:33PM by PIB Bhubaneshwar

    ମାନନୀୟ କେନ୍ଦ୍ର କୃଷି ଓ କୃଷି କଲ୍ୟାଣ ମନ୍ତ୍ରୀ ଶ୍ରୀ ରାଧାମୋହନ ସିଂ ଭାରତୀୟ କୃଷି ଏବଂ ଅନୁସନ୍ଧାନ ପରିଷଦ - କୃଷି ପ୍ରାଦ୍ୟୋଗିକୀ ଅନୁପ୍ରୟୋଗ ଅନୁସନ୍ଧାନ ସଂସ୍ଥାନ - କାନପୁର , ନରେନ୍ଦ୍ର ଦେବ କୃଷି ଏବଂ ପ୍ରଦ୍ୟୋଗିକୀ ବିଶ୍ୱବିଦ୍ୟାଳୟ ଫୈଜାବାଦ ଏବଂ କୃଷି ବିଜ୍ଞାନ କେନ୍ଦ୍ର ବାରଣାସୀ ଦ୍ୱାରା ଆୟୋଜିତ ‘ ନ୍ୟୁ ଇଣ୍ଡିଆ ମନ୍ଥନ - ସଂକଳ୍ପରୁ ସିଦ୍ଧି ’ କାର୍ଯ୍ୟକ୍ରମ ତଥା 56 ତମ ଅଖିଳ ଭାରତୀୟ ସମନ୍ୱିତ ଗହମ ଏବଂ ବାର୍ଲି ସୁଧାର ପରିଯୋଜନା କର୍ମଶାଳା ( 2017 ) ରେ ଜନତାଙ୍କୁ ସମ୍ବୋଧିତ କରି କହିଲେ ଯେ ‘ ସଂକଳ୍ପରୁ ସିଦ୍ଧି ’ ଅଭିଯାନ ଦେଶବ୍ୟାପୀ ଏକ ଜନ ଆନ୍ଦୋଳନର ରୂପ ନେଇଛି । ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଆହ୍ୱାନ ପରେ ସମଗ୍ର ଦେଶ ଏକ ନୂତନ ଭାରତ ନିର୍ମାଣ ପାଇଁ ଉଠି ଠିଆ ହୋଇଛି । ଭାରତ ଛାଡ ଆନ୍ଦୋଳନର 75ତମ ବର୍ଷ ପରେ ଆରମ୍ଭ କରାଯାଇଥିବା ‘ ସଂକଳ୍ପରୁ ସିଦ୍ଧି ’ ଅଭିଯାନର ଦେଶ ସାରା ବ୍ୟାପକ ପ୍ରଭାବ ଦେଖାଯାଉଛି । ଏହି ଅବସରରେ ମାନନୀୟ କେନ୍ଦ୍ରୀୟ କୃଷି ଓ କୃଷକ କଲ୍ୟାଣ ମନ୍ତ୍ରୀ କାର୍ଯ୍ୟକ୍ରମରେ ଉପସ୍ଥିତ ଜନତାଙ୍କୁ 2022 ପର୍ଯ୍ୟନ୍ତ ନୂତନ ଭାରତ ନିର୍ମାଣ ଏବଂ କୃଷିରୁ ଆୟ ଦୁଇଗୁଣ କରିବାର ସଂକଳ୍ପ ପ୍ରଦାନ କରିଥିଲେ । ଏତଦବ୍ୟତୀତ କୃଷି ବିଜ୍ଞାନ କେନ୍ଦ୍ର ବାରଣାସୀ ଦ୍ୱାରା ଏକ ବିଶେଷ କାର୍ଯ୍ୟକ୍ରମର ମଧ୍ୟ ଆୟୋଜନ କରାଯାଇଥିଲା ଯେଉଁଥିରେ କି କୃଷକମାନଙ୍କୁ ଅତ୍ୟାଧୁନିକ ଢ଼ଙ୍ଗରେ ଉନ୍ନତ ଚାଷ କରିବାର ବୈଷୟିକ ଜ୍ଞାନ ପ୍ରଦାନ କରାଯାଇଥିଲା । ଏଥିସହିତ କୃଷକମାନଙ୍କୁ ମୃତ୍ତିକା ସ୍ୱାସ୍ଥ୍ୟ କାର୍ଡ ପ୍ରସ୍ତୁତ କରିବା , ଏକୀକୃତ କୃଷି ପ୍ରଣାଳୀ ଆପଣେଇବା ଏବଂ ଜୈବିକ କୃଷି ପ୍ରଣାଳୀ ଉପଯୋଗ କରିବା ପରି ଅନେକ ମହତ୍ତ୍ୱପୂର୍ଣ୍ଣ ପ୍ରଣାଳୀ ପ୍ରଦାନ କରାଯାଇଥିଲା । ଯାହା ଫଳରେ କି 2022 ସୁଧା କୃଷକମାନଙ୍କ ଆମଦାନୀ ଦୁଇଗୁଣ କରାଯାଇ ପାରିବ ।


    ଶ୍ରୀ ରାଧାମୋହନ ସିଂ କହିଲେ ଯେ ଅଖିଳ ଭାରତୀୟ ଗହମ ଏବଂ ବାର୍ଲି ସୁଧାର ପରିଯୋଜନା ଅଧୀନରେ ସମସ୍ତ ସମନ୍ୱିତ କେନ୍ଦ୍ର ଜୈବିକ ଓ ଅଜୈବିକ କାରକର ମୁକାବିଲା କରିବା ପାଇଁ ଲଗାତାର ପ୍ରୟାସ କରୁଛନ୍ତି ଯାହାଦ୍ୱାରା କି ଗହମକୁ ପୋଷଣ ସମୃଦ୍ଧ ଏବଂ ମୂଲ୍ୟକୁ ସମ୍ବର୍ଦ୍ଧିତ କରାଯାଇ ପାରିବ । କୃଷି ମନ୍ତ୍ରୀ ଏହି କଥା ଆଜି କାଶୀ ହିନ୍ଦୁ ବିଶ୍ୱବିଦ୍ୟାଳୟ ବାରଣାସୀଠାରେ ଆୟୋଜିତ 56 ତମ ଅଖିଳ ଭାରତୀୟ ସମନ୍ୱିତ ଗହମ ଏବଂ ବାର୍ଲି ସୁଧାର ପରିଯୋଜନା କର୍ମଶାଳା 2017 ରେ କହିଥିଲେ ।


    କୃଷି ମନ୍ତ୍ରୀ ଆହୁରି ମଧ୍ୟ କହିଥିଲେ ଯେ ସମନ୍ୱିତ କାର୍ଯ୍ୟକ୍ରମ ଏହି ପ୍ରକାରରେ ଯୋଜନାବଦ୍ଧ କରାଯାଇଛି କି ଏହା ପରିବେଶ ହିତୈଷୀ , ଆର୍ଥିକ ଭାବେ ଲାଭପ୍ରଦ ଏବଂ ସାମାଜିକ ଦୃଷ୍ଟି କୋଣରୁ ଉପଯୋଗୀ ସାବ୍ୟସ୍ଥ ହେବ । ସମନ୍ୱିତ କାର୍ଯ୍ୟକ୍ରମ ଯୋଗୁ ଫସଲ ଉତ୍ପାଦନରେ ଗତ ପାଞ୍ଚ ଦଶକ ମଧ୍ୟରେ ଅପ୍ରତ୍ୟାଶିତ ବୃଦ୍ଧି ହୋଇଛି । ହାରାହାରି ଉତ୍ପାଦନ ପ୍ରତି ହେକ୍ଟର 1964-65 ରେ 0.91 ହେକ୍ଟର ଥିଲାବେଳେ 2016-17 ରେ ଏହା ବୃଦ୍ଧି ପାଇ 3.22 ଟନରେ ପହଂଚିଛି ।


    କୃଷି ମନ୍ତ୍ରୀ କହିଥିଲେ ଯେ 1947 ରେ ସ୍ୱାଧୀନତା ପ୍ରାପ୍ତି ସମୟରେ ଭାରତ ବର୍ଷରେ 7 ମିଲିଅନ ଟନ ଗହମ ଉତ୍ପାଦନ ହେଉଥିଲା ଏବଂ ହେକ୍ଟର ପିଛା ହାରାହାରି ଗହମ ଉତ୍ପାଦକତା 700 କିଲୋଗ୍ରାମ ଥିଲା । 2016-17 ସମୟରେ ଦେଶରେ 255.68 ମେଟ୍ରିକ ଟନ ଖାଦ୍ୟାଶସ୍ୟ ଉତ୍ପାଦନ ହୋଇଥିଲା ଯେଉଁଥିରେ ଧାନ , ଗହମ ଏବଂ ଡାଲି ଉତ୍ପାଦନରେ ନୂତନ ରେକର୍ଡ ସ୍ଥାପନ ହୋଇଥିଲା । ଏଥିସହିତ ଏପର୍ଯ୍ୟନ୍ତର ସର୍ବାଧିକ 98.38 ମେଟ୍ରିକ ଟନ ଗହମ ଉତ୍ପାଦନ ହୋଇଥିଲା ଯାହାର ଉତ୍ପାଦକତା ପ୍ରତି ହେକ୍ଟର ପିଛା 3216 କିଲୋଗ୍ରାମ ଥିଲା । ସେ କହିଥିଲେ ଯେ ଅପ୍ୟତ୍ୟାଶିତ ବୃଦ୍ଧିର ଶ୍ରେୟ କୃଷକଙ୍କ କଠିନ ପରିଶ୍ରମକୁ ଯାଉଛି । ଏହି ସଫଳତା ପାଇଁ ସମସ୍ତ ନୀତି ନିର୍ଦ୍ଧାରକ , କୃଷି ଅଧିକାରୀ , ବିସ୍ତାର କାର୍ଯ୍ୟକର୍ତ୍ତା ଏବଂ ସର୍ବୋପରି ବୈଜ୍ଞାନିକମାନଙ୍କ ମିଳିତ ଉଦ୍ୟମକୁ ପ୍ରଶଂସା କରିବା ସହ ସେମାନେ ଏହି ପ୍ରକଳ୍ପର ମେରୁଦଣ୍ଡ ବୋଲି କହିଥିଲେ ।


    ସେ ସୂଚନା ପ୍ରଦାନ କରିଥିଲେ ଯେ ଭାରତ ଗହମ ଆମଦାନୀ କରୁଥିବା ରାଷ୍ଟ୍ରରୁ ଆତ୍ମନିର୍ଭରକ ରାଷ୍ଟ୍ର ଏବଂ ପରେ ରପ୍ତାନୀ ରାଷ୍ଟ୍ରର ମର୍ଯ୍ୟଦା 1970 ସମୟରେ ପାଇଥିଲା । ଏହି କାରଣରୁ ବର୍ଷ ପରେ ବର୍ଷ ଅନ୍ୟ ଭଣ୍ଡାର ସ୍ଥିତିରେ ବୃଦ୍ଧି - ହ୍ରାସର ପ୍ରବନ୍ଧନ ଏବେ ସହଜରେ କରାଯାଇ ପାରୁଛି ।


    କୃଷିମନ୍ତ୍ରୀ କହିଲେ ଯେ ନବୋନ୍ମେଷୀ ବୈଷୟିକ ଜ୍ଞାନକୌଶଳର ହସ୍ତକ୍ଷେପ ସହିତ ନୀତିଗତ ସୁଧାର ଫଳରେ ଦେଶରେ ସବୁଜକ୍ରାନ୍ତି ସଫଳ ହୋଇପାରିଲା । ଉତ୍ପାଦନ ଏବଂ ଉତ୍ପାଦକତା ବୃଦ୍ଧିପାଇଲା ତଥା ଦେଶରେ ଖାଦ୍ୟାନ୍ନ ଉତ୍ପାଦନରେ ଆତ୍ମନିର୍ଭରଶୀଳତା ଆସିଲା । ଏହାର ଶ୍ରେୟ ବାମନ କିସମର ଅଂଗୀକରଣକୁ ଦିଆଯାଉଛି ଯାହାର ବିକାଶ ଅଖିଳ ଭାରତୀୟ ଗହମ ଏବଂ ବାର୍ଲି ସୁଧାର ପରିଯୋଜନା ଅନ୍ତର୍ଗତ କରାଯାଇଥିଲା । 1965 ରେ ଭାରତୀୟ କୃଷି ଅନୁସନ୍ଧାନ ସଂସ୍ଥା ନୂଆଦିଲ୍ଲୀରେ ଅଖିଳ ଭାରତୀୟ ସମନ୍ୱିତ ଗହମ ସୁଧାର ପରିଯୋଜନାର ଶୁଭାରମ୍ଭ ଗହମ ସୁଧାର ଦିଗରେ ଏକ ମାଇଲ ଖୁଣ୍ଟ ସାବ୍ୟସ୍ତ ହୋଇଥିଲା ।


    ସେ କହିଲେ ଯେ ଏପର୍ଯ୍ୟନ୍ତ ଅଖିଳ ଭାରତୀୟ ସମନ୍ୱିତ ଗହମ ଏବଂ ବାର୍ଲି ସୁଧାର ପରିଯୋଜନା ମାଧ୍ୟମରେ 421 ଟି ଗହମ ଏବଂ 92 ଟି ବାର୍ଲିର ଉନ୍ନତିଶୀଳ ପ୍ରଜାତିର ବିକାଶ କରାଯାଇଛି ଯାହାର ଚାଷ ଦେଶର ବିଭିନ୍ନ ଉତ୍ପାଦନ କ୍ଷେତ୍ରରେ କରାଯାଉଛି । ସେ କହିଲେ ଯେ ଆଜି ସମଗ୍ର ଦେଶରେ ବାର୍ଲିର 8 ଟି ଅନୁଦାନ ପ୍ରଦତ୍ତ କେନ୍ଦ୍ର ତଥା 3 ଟି ସ୍ଵେଚ୍ଛାକୃତ୍ତ କେନ୍ଦ୍ର ରହିଛି ଯେଉଁଗୁଡ଼ିକ କି ମୁଖ୍ୟ ବାର୍ଲି ଉତ୍ପାଦକ ରାଜ୍ୟମାନଙ୍କରେ ଅବସ୍ଥିତ ।


    କିଛି ମହତ୍ତ୍ୱପୂର୍ଣ୍ଣ ଉପଲବ୍ଧି

      * ଭାରତର ପ୍ରଥମ ଜିଙ୍କ ସଂପୂରିତ କିସମ WB-2ର ବିକାଶ 2016 ରେ କରାଯାଇଛି ।
      * ଉଚ୍ଚକୋଟ୍ଟୀର ପ୍ରଜନକ ବିହନର ଉତ୍ପାଦନ ତଥା ଦେଶର କୃଷକ ମାନଙ୍କର ବିହନ ଉତ୍ପାଦନ କ୍ଷମତାର ବିକାଶ ।
      * କର୍ଣ୍ଣାଲ ବଣ୍ଟ ଫଙ୍ଗସର ଡ଼୍ରାଫ୍ଟ ସିକ୍ୱେନ୍ସ ଏକ ଅଦ୍ଭୁତ ଉପଲବ୍ଧି ।
      * ଫିନୋଟାଇପିଙ୍ଗ ଲାଗି ବଡ ଆକାରର ପ୍ଲଟ ବିକଶିତ କରାଯାଇଛି ଯାହା ଦେଶ ପାଇଁ ନୋଡାଲ କେନ୍ଦ୍ର ଭାବେ ଉପଲବ୍ଧ ।
      * ପ୍ରତି ବୁନ୍ଦା ପିଛା ଅଧିକ ଅମଳକୁ ଧ୍ୟାନରେ ରଖି ଜଳର ଉପଯୋଗ କ୍ଷମତାକୁ ବୃଦ୍ଧି କରିବା ପାଇଁ ଅଧିକ ଗଭୀର ଚେର ବିଶିଷ୍ଟ ଗହମ କିଷମର ବିକାଶ ଉପରେ କାର୍ଯ୍ୟ ଆରମ୍ଭ କରାଯାଇଛି ।

    ************

    
    
    (Release ID: 1500875) Visitor Counter : 4
    
    
    
    
    

*