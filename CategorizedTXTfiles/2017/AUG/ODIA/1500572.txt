      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      କିରଗିଜ୍ ରିପବ୍ଲିକ୍ ଗସ୍ତରେ ଯିବେ କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରୀ ରାଜନାଥ ସିଂହ
      Posted On: 23 AUG 2017 2:03PM by PIB Bhubaneshwar


    କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରୀ ରାଜନାଥ ସିଂହ ଆଜି ଏକ ପ୍ରତିନିଧି ଦଳର ନେତୃତ୍ୱ ନେଇ କିରଗିଜ୍ ରିପବ୍ଲିକ ଗସ୍ତରେ ଯିବେ । ସେଠାରେ ସେ ସାଂଘାଇ କୋ - ଅପରେସନ ଅର୍ଗାନାଇଜେସନ ( SCO ) ର ସଦସ୍ୟ ରାଷ୍ଟ୍ରମୁଖ୍ୟ ମାନଙ୍କ ସମ୍ମିଳନୀରେ ଯୋଗ ଦେବେ । ଏହି ସମ୍ମିଳନୀ 2017 ଅଗଷ୍ଟ 24 ଓ 25 ତାରିଖ ଦୁଇ ଦିନ ଅନୁଷ୍ଠିତ ହେବ । ଜରୁରି ସ୍ଥିତିର ନିରାକରଣ ଏବଂ ଏହାର ସମାଧାନ ପ୍ରସଙ୍ଗ ଉପରେ ଏହି ସମ୍ମିଳନୀ ଡକାଯାଇଛି । ଭାରତୀୟ ପ୍ରତିନିଧି ଦଳରେ ସ୍ୱରାଷ୍ଟ୍ର ମନ୍ତ୍ରାଳୟ , ଜାତୀୟ ବିପର୍ଯ୍ୟୟ ପରିଚାଳନା କର୍ତ୍ତୃପକ୍ଷ ( NDMA ) ଏବଂ ବୈଦେଶିକ ବ୍ୟାପାର ମନ୍ତ୍ରାଳୟର ଅଧିକାରୀମାନେ ଅଛନ୍ତି ।


    ଚଳିତ ବର୍ଷ ଭାରତ ସାଂଘାଇ କୋ - ଅପରେସନ ଅର୍ଗାନାଇଜେସନର ସମ୍ପୂର୍ଣ୍ଣ ସଦସ୍ୟତା ପାଇଛି । 2017 ଜୁନରେ କାଜାଖସ୍ତାନର ଅସ୍ତାନାଠାରେ ସଙ୍ଗଠନର ବାର୍ଷିକ ଅଧିବେଶନରେ ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀ ଯୋଗ ଦେଇଥିଲେ । ଏସସିଓ ସଦସ୍ୟ ଭାବେ ଭାରତର ଯୋଗଦାନ ଏହାର ଜନସାଧାରଣ ଏବଂ ସୀମାକୁ ଜରୁରି ସ୍ଥିତିରୁ ରକ୍ଷା କରିବା ଲାଗି ଆନ୍ତର୍ଜାତିକ ସହଯୋଗ ପାଇଁ ଅତିରିକ୍ତ ସୁବିଧା ମିଳିପାରିବ । ଯାହାକି ଦେଶକୁ ଆଞ୍ଚଳିକ ଏବଂ ବିଶ୍ୱସ୍ତରରେ ନୂତନ ସ୍ଥାନ ଦେବ ।


    ଜରୁରି ସ୍ଥିତିର ମୁକାବିଲା ପାଇଁ ସମ୍ମିଳନୀରେ ସଦସ୍ୟ ରାଷ୍ଟ୍ର ମାନେ 2018-19 ପାଇଁ ଚିଠା ପ୍ରସ୍ତାବ ଉପରେ ଆଲୋଚନା କରିବା ସହ ଏହାକୁ ଅନୁମୋଦନ ଦେବେ । ଏହାକୁ ଲାଗୁ କରିବା ସହ ପାରସ୍ପରିକ ସହାୟତା ପ୍ରଦାନ ସକାଶେ ସଦସ୍ୟ ରାଷ୍ଟ୍ରମାନଙ୍କ ମଧ୍ୟରେ ବୁଝାମଣା ହେବ ।


    ଗସ୍ତ ଅବସରରେ ସ୍ୱରାଷ୍ଟ୍ର ମନ୍ତ୍ରୀ ଏସସିଓ ସଦସ୍ୟ ରାଷ୍ଟ୍ରର ମନ୍ତ୍ରୀ ମାନଙ୍କୁ ଭେଟି ଦ୍ୱିପାକ୍ଷିକ ପ୍ରସଙ୍ଗରେ ଆଲୋଚନା କରିବାର କାର୍ଯ୍ୟକ୍ରମ ରହିଛି ।


    **********

    
    
    (Release ID: 1500572) Visitor Counter : 3