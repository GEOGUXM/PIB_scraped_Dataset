      ଯୁବ ବ୍ୟାପାର ଓ କ୍ରୀଡା ମନ୍ତ୍ରଣାଳୟ

      ନୂତନ ଯୁବ ପୀଢ଼ି ପାଇଁ କାର୍ଯ୍ୟାନ୍ୱୟନ ଯୋଜନା
      Posted On: 08 AUG 2017 6:33PM by PIB Bhubaneshwar


    ଆଜି ରାଜ୍ୟ ସଭାରେ ଯୁବବ୍ୟାପାର ଓ କ୍ରୀଡ଼ା ରାଷ୍ଟ୍ରମନ୍ତ୍ରୀ ( ସ୍ୱାଧୀନ ) ଶ୍ରୀ ବିଜୟ ଗୋଏଲ ପ୍ରକାଶ କରିଛନ୍ତି ଯେ ନୂତନ ଯୁବ ପୀଢ଼ିଙ୍କ ସୃଜନାତ୍ମକ ଶକ୍ତି ଓ ସଂକଳ୍ପକୁ ଜାଗ୍ରତ କରିବା ଲାଗି ସରକାର ଜାତୀୟ ଯୁବ ନୀତି , 2014 ( NYP - 2014 ) ଲାଗୁ କରିଛନ୍ତି । “ ଦେଶର ଯୁବକମାନଙ୍କୁ ସେମାନଙ୍କର ସମ୍ପୂର୍ଣ୍ଣ ସମ୍ଭାବନାକୁ ହାସଲ କରିବା ଏବଂ ସମସ୍ତ ଦେଶମାନଙ୍କ ମଧ୍ୟରେ ଭାରତକୁ ଏହାର ସ୍ଥାନ ହାସଲ କରିବାରେ ସମର୍ଥ କରିବା ଏହି ନୀତିର ଅନ୍ତର୍ଦ୍ଦୁଷ୍ଟି । ଏହି ଯୋଜନାର 5 ଟି ଉଦ୍ଦେଶ୍ୟ ଏବଂ 11ଟି ପ୍ରମୁଖ ଦିଗ ରହିଛି । ଏଗୁଡ଼ିକ ହେଲା ଶିକ୍ଷା , ନିଯୁକ୍ତି ଓ ଦକ୍ଷତା ବୃଦ୍ଧି , ଉଦ୍ୟୋଗ , ସ୍ୱାସ୍ଥ୍ୟ ଏବଂ ସ୍ୱାସ୍ଥ୍ୟପ୍ରଦ ଜୀବନ ଶୈଳୀ , କ୍ରୀଡ଼ା , ସାମାଜିକ ମୂଲ୍ୟବୋଧର ପ୍ରସାର , ସାମାଜିକ ଯୋଗଦାନ , ରାଜନୀତି ଏବଂ ଶାସନ ବ୍ୟବସ୍ଥାରେ ଅଂଶଗ୍ରହଣ , ଯୁବ ନିଯୁକ୍ତି ଏବଂ ଅଂଶଗ୍ରହଣୀୟତା ଓ ସାମାଜିକ ନ୍ୟାୟ ।


    ଏକ ଲିଖିତ ଉତ୍ତରରେ ସେ କହିଥିଲେ ଯେ , ଏହି ଯୋଜନାର କାର୍ଯ୍ୟାନ୍ୱୟନ ସମସ୍ତ କେନ୍ଦ୍ରୀୟ ମନ୍ତ୍ରଣାଳୟ / ବିଭାଗ , ରାଜ୍ୟ ସରକାର ଏବଂ ଅଂଶୀଦାରମାନଙ୍କ ସାମୂହିକ ଦାୟିତ୍ୱ । ଯୁବବ୍ୟାପାର ଓ କ୍ରୀଡ଼ା ମନ୍ତ୍ରଣାଳୟ ସମେତ ଅନେକ କେନ୍ଦ୍ର ମନ୍ତ୍ରଣାଳୟ / ବିଭାଗ ବିଭିନ୍ନ ଯୋଜନା / କାର୍ଯ୍ୟକ୍ରମ ଆରମ୍ଭ କରୁଛନ୍ତି ଯେଉଁଗୁଡ଼ିକ କି ଉକ୍ତ 11 ଟି ପ୍ରମୁଖ କ୍ଷେତ୍ରରେ ଯୁବ ସମାଜଙ୍କ ଉନ୍ନତି ଓ ସଶକ୍ତୀକରଣ କ୍ଷେତ୍ରରେ ସହାୟକ ହେଉଛନ୍ତି ।


    ଯୁବବ୍ୟାପାର ବିଭାଗ ଏହି ଯୋଜନାର ପ୍ରଣୟନ ପାଇଁ ସଂଯୋଜକ ଭୂମିକା ନିର୍ବାହ କରୁଛନ୍ତି । ଏତଦବ୍ୟତୀତ ଏହି ବିଭାଗ ଯୁବବର୍ଗଙ୍କ ଉନ୍ନତି ଓ ସଶକ୍ତୀକରଣ ପାଇଁ କେତୋଟି ଯୋଜନା / କାର୍ଯ୍ୟକ୍ରମର ସିଧାସଳଖ ପ୍ରଣୟନ କରୁଛନ୍ତି ।


    *******

    
    
    (Release ID: 1499036) Visitor Counter : 2