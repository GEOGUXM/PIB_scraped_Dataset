      ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ

      ସାଂଘାଇରେ ବ୍ରିକ୍ସ ଦେଶର ବାଣିଜ୍ୟମନ୍ତ୍ରୀଙ୍କ ସପ୍ତମ ବୈଠକ
      Posted On: 02 AUG 2017 9:08PM by PIB Bhubaneshwar


    ବ୍ରିକ୍ସ ଦେଶର ବାଣିଜ୍ୟ ମନ୍ତ୍ରୀମାନଙ୍କର ସପ୍ତମ ବୈଠକ ସାଂଘାଇଠାରେ ଅଗଷ୍ଟ 1-2 ମଧ୍ୟରେ ଅନୁଷ୍ଠିତ ହୋଇଛି । ଏହି ବୈଠକରେ ବାଣିଜ୍ୟ ଏବଂ ଉଦ୍ୟୋଗ ମନ୍ତ୍ରୀ ଶ୍ରୀମତି ନିର୍ମଳା ସୀତାରମଣଙ୍କ ନେତୃତ୍ୱରେ 6 ସଦସ୍ୟ ବିଶିଷ୍ଟ ପ୍ରତିନିଧି ମଣ୍ଡଳ ସାମିଲ ହୋଇଥିଲେ । ଏଥିରେ ବିଶ୍ୱ ବାଣିଜ୍ୟ ସଂଗଠନର ଜନସମ୍ପର୍କ ଅଧିକାରୀ ଏବଂ ରାଜଦୂତ ଜେ ଏସ ଦୀପକ ସାମିଲ ଥିଲେ । ବୈଠକର ଅଧ୍ୟକ୍ଷତା ଚୀନର ବାଣିଜ୍ୟ ମନ୍ତ୍ରୀ ଝୋଙ୍ଗ ସାନ କରିଥିଲେ । ଦକ୍ଷିଣଆଫ୍ରିକାର ବାଣିଜ୍ୟ ଏବଂ ଉଦ୍ୟୋଗମନ୍ତ୍ରୀ ରୋବ ଡେବିସ, ବ୍ରାଜିଲର ଉଦ୍ୟୋଗ ମନ୍ତ୍ରଣାଳୟର ବାଣିଜ୍ୟ ଏବଂ ସେବା ସଚିବ ମାରସେଲୋ ମାଇଆ ଟବେୟର୍ସ ଡି ଅରାଉଜୋ ଏବଂ ଋଷର ଆର୍ଥିକ ବିକାଶ ମନ୍ତ୍ରୀ ମାକ୍ସିମ ଔରୋସ୍କିନ ମଧ୍ୟ ନିଜ ନିଜ ପ୍ରତିନିଧି ମଣ୍ଡଳ ସହିତ ବୈଠକରେ ସାମିଲ ହୋଇଥିଲେ ।

    
    ବ୍ରିକ୍ସ ଦେଶର ବାଣିଜ୍ୟ ମନ୍ତ୍ରୀମାନେ ଅଗଷ୍ଟ 2 ପୂର୍ବାହ୍ନରେ ଚୀନର ଉପ-ପ୍ରଧାନମନ୍ତ୍ରୀ ୱାଙ୍ଗ ୟାଙ୍ଗଙ୍କ ସହିତ ଔପଚାରିକ ସାକ୍ଷାତ କରିଥିଲେ । ଅଗଷ୍ଟ 1 ପୂର୍ବାହ୍ନରେ ଚୀନର ବାଣିଜ୍ୟ ମନ୍ତ୍ରୀ ଏବଂ ଭାରତର ବାଣିଜ୍ୟ ଏବଂ ଉଦ୍ୟୋଗ ମନ୍ତ୍ରୀଙ୍କ ମଧ୍ୟରେ ଦ୍ୱିପାକ୍ଷିକ ବୈଠକ ଅନୁଷ୍ଠିତ ହୋଇଥିଲା । ବୈଠକ ପରେ ନିମ୍ନଲିଖିତ ଦସ୍ତାବିଜ ସ୍ୱୀକାର କରାଯାଇଥିଲା..
    
    • ସପ୍ତମ ବ୍ରିକ୍ସ ବାଣିଜ୍ୟ ମନ୍ତ୍ରୀଙ୍କର ସଂଯୁକ୍ତ ବୟାନ
    
    • ବ୍ରିକ୍ସ ଦେଶ ମାନଙ୍କରେ ବ୍ୟବସାୟ କ୍ଷେତ୍ରରେ ସହଯୋଗର ରୂପରେଖ
    
    • ବ୍ରିକ୍ସ ଇ-କମର୍ସ ସହଯୋଗ ପଦକ୍ଷେପ
    
    • ବ୍ରିକ୍ସ ଆଇପିଆର ସହଯୋଗ ଦିଶା ନିର୍ଦ୍ଦେଶ
    
    • ବ୍ରିକ୍ସ ଦେଶ ମଧ୍ୟରେ ଆର୍ଥିକ ଏବଂ ବୈଷୟିକ ସହଯୋଗ ମଜଭୁତ କରିବା ପ୍ରୟାସ
    
    • ବ୍ରିକ୍ସ ମଣ୍ଡଳ ଇ-ପୋର୍ଟ ନେଟୱର୍କ ସନ୍ଦର୍ଭର ସର୍ତ୍ତ
    
    • ବ୍ରିକ୍ସ ନିବେଶ ସୁବିଧାର ରୂପରେଖ

    ***

    
    
    (Release ID: 1498462) Visitor Counter : 2