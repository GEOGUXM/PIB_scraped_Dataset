      ଶକ୍ତି ମନ୍ତ୍ରଣାଳୟ

      ଉଦୟରେ ଅଂଶଗ୍ରହଣ କରିଥିବା ରାଜ୍ୟମାନେ ଡିସକମର 2.09 ଲକ୍ଷ କୋଟି ଟଙ୍କା ଋଣ ଭାର ଭରଣା କଲେ
      • ଏସିଏସ-ଏଆରଆର ବ୍ୟବଧାନରେ ୟୁନିଟ ପିଛା ପାଖାପାଖି 14 ପଇସା ହ୍ରାସ ଘଟିଛି
      • ଏଟି ଆଣ୍ଡ ସି କ୍ଷତି 2017 ଆର୍ଥିକ ବର୍ଷରେ ପାଖାପାଖି 1 ପ୍ରତିଶତ ହ୍ରାସ ପାଇଛି
      Posted On: 16 AUG 2017 3:51PM by PIB Bhubaneshwar


    ଉଜ୍ଜ୍ୱଳ ଡିସକମ ଆସ୍ୟୁରାନ୍ସ ଯୋଜନା ( ଉଦୟ ) 2015 ନଭେମ୍ବରରେ ଆରମ୍ଭ ହୋଇଥିଲା ଏବଂ ଏହାର କାର୍ଯ୍ୟକାରିତା ଏକ ବର୍ଷରୁ ଅଧିକ ପୁରଣ ହୋଇଛି । ଉଦୟର ଅଂଶଗ୍ରହଣ କାରୀ ରାଜ୍ୟମାନେ 2015-16 ଏବଂ 2016-17 ବର୍ଷରେ ଉଦୟରେ ଥିବା FRBM ଆଇନ ଅନ୍ତର୍ଗତ ଋଣ ଛାଡ ବ୍ୟବସ୍ଥା ଅଧୀନରେ ସେମାନଙ୍କର ଡିସକମର ଟାର୍ଗେଟ 2.09 ଲକ୍ଷ କୋଟି ଟଙ୍କାର ଋଣଭାର ଭରଣା କରିଛନ୍ତି ।


    ରାଜ୍ୟମାନେ ଟାର୍ଗେଟ ଋଣ ଭାର ଗ୍ରହଣ କରିବା ଏବଂ ଏହାକୁ SDL କାର୍ଡ ମାଧ୍ୟମରେ ଇସ୍ୟୁ କରିବାର ପ୍ରକ୍ରିୟା ଇତିମଧ୍ୟରେ ଶେଷ ହୋଇଛି । ଏପର୍ଯ୍ୟନ୍ତ ଅଂଶଗ୍ରହଣକାରୀ ଡ଼ିସକମ ମାନଙ୍କୁ ଆନୁମାନିକ 37,000 କୋଟି ଟଙ୍କାର ବଣ୍ଡ ପ୍ରଦାନ କରିବାକୁ ପଡିବ ଯାହାକୁ କି ସମୟ ଅନୁସାରେ ପୂରଣ କରାଯିବ । ଡ଼ିସକମର ଅବଶିଷ୍ଟ ଋଣଗୁଡ଼ିକ ହେଉଛି କାପେକ୍ସ ଜାତୀୟ ଋଣ , ଏଗୁଡ଼ିକ ନିଜର ଦେୟ ଭରଣା କରିଥା ’ ନ୍ତି , କିମ୍ବା ଯୋଜନା ଆଧାରିତ ଋଣ , ଯେଉଁଗୁଡ଼ିକ କି ଆଂଶିକ କିମ୍ବା ସମ୍ପୂର୍ଣ୍ଣ ଭାବେ


    ଅନୁଦାନରେ ପରିବର୍ତ୍ତିତ ହୋଇଥାନ୍ତି । ଏହିପରି ଭାବେ ସେଗୁଡ଼ିକ ରାଜ୍ୟମାନଙ୍କ ଅଧିକାର ଭୁକ୍ତ ହେବାର ଆବଶ୍ୟକତା ନାହିଁ ।


    ଉପରୋକ୍ତ ପ୍ରକ୍ରିୟାରେ ଋଣ ସମସସ୍ୟାର ସମାଧାନ ଯୋଗୁ ଅଂଶଗ୍ରହଣକାରୀ ଡ଼ିସକମ ଗୁଡ଼ିକ 2017 ମାର୍ଚ୍ଚ ସୁଦ୍ଧା ମୋଟ ଆନୁମାନିକ 15,000 କୋଟି ଟଙ୍କାର ସଞ୍ଚୟ ରାଶି ଜମା କରିପାରିଛନ୍ତି । ପୁନଶ୍ଚ ଅଂଶଗ୍ରହଣକାରୀ ରାଜ୍ୟମାନଙ୍କରେ ଯୋଗାଣର ହାରାହାରି ମୂଲ୍ୟ ( ACS )- ହାରାହାରି ଅନୁଭବ କର ( ARR ) ମଧ୍ୟରେ ବ୍ୟବଧାନ ୟୁନିଟ ପିଛା ପାଖାପାଖି ୧୪ ପଇସା ହ୍ରାସ ପାଇଛି ଏବଂ AT&C କ୍ଷତି 2017 ଆର୍ଥିକ ବର୍ଷରେ ଶତକଡା 1 ପ୍ରତିଶତ ହ୍ରାସ ପାଇଛି ।


    ଉଦୟ ଯୋଜନାର ବ୍ୟବସ୍ଥା ଅନୁଯାୟୀ ରାଜ୍ୟମାନେ ଏବେଠାରୁ ଡିସକମର କ୍ଷତିକୁ ଗ୍ରେଡ ଅନୁସାରେ ଭରଣା କରିବେ । ଚଳିତ ଆର୍ଥିକ ବର୍ଷରୁ 2017 ଆର୍ଥିକ ବର୍ଷରେ ସେମାନେ କ୍ଷତିର ଶତକଡା 5 ପ୍ରତିଶତ ଭରଣ କରିବେ ।


    ସମବାୟ ଏବଂ ପ୍ରତିଦ୍ୱନ୍ଦିତାମୂଳକ ସଂଘୀୟ ଭାବନା ଦ୍ୱାରା କେନ୍ଦ୍ର , ରାଜ୍ୟ ଏବଂ ଡିସକମ ଗୁଡ଼ିକର ନିୟମିତ , ମିଳିତ ଓ ଯୋଜନାବଦ୍ଧ ପ୍ରୟାସ ଫଳରେ 2019 ଆର୍ଥିକ ବର୍ଷ ସୁଦ୍ଧା ବଣ୍ଟନ କ୍ଷେତ୍ରରେ ବ୍ୟାପକ ପରିବର୍ତ୍ତନ ଆସିପାରିବ ।


    ********


    

    
    (Release ID: 1499790) Visitor Counter : 4