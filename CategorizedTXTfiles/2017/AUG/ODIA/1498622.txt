      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ବାଂଲାଦେଶୀ ଦେଶାନ୍ତରୀଙ୍କ ପାଇଁ ଶରଣାର୍ଥୀ ମାନ୍ୟତା
      Posted On: 01 AUG 2017 8:16PM by PIB Bhubaneshwar


    ବାଂଲାଦେଶରୁ ବେଆଇନ ଭାବେ ଦେଶାନ୍ତର ହୋଇ ଭାରତ ଆସିଥିବା କୌଣସି ବ୍ୟକ୍ତିଙ୍କୁ ଶରଣାର୍ଥୀ ମାନ୍ୟତା ପ୍ରଦାନ ନିମନ୍ତେ କେନ୍ଦ୍ର ସରକାର ଆସାମ ସରକାରଙ୍କୁ କୌଣସି ପ୍ରକାଶ ନିର୍ଦ୍ଦେଶ ଜାରି କରିନାହାନ୍ତି ବୋଲି ସ୍ୱରାଷ୍ଟ୍ର ବିଭାଗ ମନ୍ତ୍ରୀ ଶ୍ରୀ କିରଣ ରିଜିଜୁ ଲୋକସଭାରେ ପ୍ରକାଶ କରିଛନ୍ତି । ପ୍ରଶ୍ନୋତ୍ତର କାଳରେ ଏ ସଂକ୍ରାନ୍ତ ଏକ ଲିଖିତ ଉତ୍ତର ଦେଇ ଶ୍ରୀ ରିଜିଜୁ କହିଛନ୍ତି ଯେ ନାଗରିକ ( ସଂଶୋଧନ ) ବିଲ , 2016 ରେ ସଂଖ୍ୟାଲଘୁ ସମ୍ପ୍ରଦାୟ ଯଥା – ହିନ୍ଦୁ , ଶିଖ , ବୌଦ୍ଧ , ଜୈନ , ପାର୍ସୀ ଏବଂ ଖ୍ରୀଷ୍ଟିଆନ ସଂମ୍ପ୍ରଦାୟର ବ୍ୟକ୍ତିବିଶେଷ ଯେଉଁମାନେ 31.12.2016 ଦିନ ଅଥବା ତା ପୂର୍ବରୁ ଧର୍ମୀୟ ନିର୍ଯାତନା ଭୟଯୋଗୁ ପାକିସ୍ତାନ , ବାଂଲାଦେଶ ଓ ଆଫଗାନିସ୍ତାନରୁ ଭାରତକୁ ପଳାଇ ଆସିଥିବେ , ସେମାନଙ୍କୁ ଭାରତୀୟ ନାଗରିକତ୍ୱ ପ୍ରଦାନ ସକାଶେ ଆବଶ୍ୟକ ଆଇନଗତ ବ୍ୟବସ୍ଥା ରହିଛି । ତେବେ ଏହି ବିଲ ଯୁଗ୍ମ ସଂସଦୀୟ କମିଟିର ବିଚାରାଧୀନ ରହିଛି ବୋଲି ଶ୍ରୀ ରିଜିଜୁ ଗୃହକୁ ସୂଚୀତ କରିଛନ୍ତି ।


    ********

    
    
    (Release ID: 1498622) Visitor Counter : 2