      ପରିସଂଖ୍ୟାନ ଓ କାର୍ଯ୍ୟକ୍ରମ ରୂପାୟନ ମନ୍ତ୍ରଣାଳୟ

      କେନ୍ଦ୍ର ସରକାରଙ୍କ ବିଭିନ୍ନ ଯୋଜନାର ରୂପାୟନ
      Posted On: 03 AUG 2017 7:39PM by PIB Bhubaneshwar


    କେନ୍ଦ୍ର ସରକାରଙ୍କ ବିଭିନ୍ନ ମନ୍ତ୍ରଣାଳୟ ଦ୍ୱାରା ପ୍ରବର୍ତ୍ତିତ ଯୋଜନାମାନ ସଂପୃକ୍ତ ମନ୍ତ୍ରଣାଳୟଗୁଡ଼ିକ ଦ୍ୱାରା ପରିଚାଳିତ ହୋଇଥାଏ । ତେବେ ଏମପିଲାଡ଼ ଯୋଜନାକୁ ପରିସଂଖ୍ୟାନ ତଥା ଯୋଜନା ପ୍ରବର୍ତ୍ତନ ମନ୍ତ୍ରଣାଳୟ ନିୟନ୍ତ୍ରଣ କରିଥାଏ । ସାଂସଦ ସ୍ଥାନୀୟ ଅଞ୍ଚଳ ବିକାଶ ଯୋଜନା (ଏମପିଲାଡ଼୍‌) ଯେତେବେଳେ ବିଭିନ୍ନ କ୍ଷେତ୍ରରେ ରୂପାୟନ ହୋଇଥାଏ ସେତେବେଳେ ତାହା ଜିଲ୍ଲା କତ୍ତୃପକ୍ଷ ରାଜ୍ୟ ସରକାରମାନଙ୍କ ପ୍ରଯୁକ୍ତି, ପ୍ରଶାସନିକ ତଥା ଆର୍ଥିକ ନିୟମାବଳୀକୁ ଅନୁସରଣ କରି ତଥା ଏମପିଲାଡ଼ର ବିଧିବିଧାନକୁ ମାନି କାର୍ଯ୍ୟକାରୀ କରିଥାନ୍ତି ବୋଲି ପରିସଂଖ୍ୟାନ ତଥା ଯୋଜନା ପ୍ରବର୍ତ୍ତନ ରାଷ୍ଟ୍ରମନ୍ତ୍ରୀ ଶ୍ରୀ ଡ଼ି ଭି ସଦାନନ୍ଦ ଗୌଡ଼ା ଲୋକସଭାରେ ଏକ ଲିଖିତ ଉତ୍ତର ରଖି ପ୍ରକାଶ କରିଛନ୍ତି । ଗୃହରେ ପ୍ରଶ୍ନୋତ୍ତର କାଳରେ ଏକ ପ୍ରଶ୍ନର ଉତ୍ତର ରଖି ଶ୍ରୀ ଗୌଡ଼ା କହିଛନ୍ତି ଯେ ଏହିସବୁ ଯୋଜନାର ସମୟୋଚିତ ରୂପାୟନ ସକାଶେ ସମୟସୂଚୀ ରହିଛି । ତାହା ହେଲା- ଯୋଗ୍ୟକାର୍ଯ୍ୟକୁ ମଂଜୁରୀ ପ୍ରଦାନ, ଅଯୋଗ୍ୟ କାର୍ଯ୍ୟପ୍ରସ୍ତାବକୁ ପ୍ରତ୍ୟାଖ୍ୟାନ ଏବଂ ମଂଜୁରୀପ୍ରାପ୍ତ କାର୍ଯ୍ୟ ଯୋଜନାକୁ ପୂର୍ଣ୍ଣାଙ୍ଗକରଣ ଯାହାକି ଏମପିଲାଡ଼ର ନିୟମାବଳୀ ଅନୁସାରେ କାର୍ଯ୍ୟକାରୀ କରାଯାଇଥାଏ ।
    
    ଏମପିଲାଡ଼ ନିୟମାବଳୀର ପାରା ୩.୧୨ରେ ସମସ୍ତ ପ୍ରକାର ସ୍ୱୀକୃତିପ୍ରାପ୍ତ କାର୍ଯ୍ୟ ଯୋଜନାର ରୂପାୟନ ସଂକ୍ରାନ୍ତ ନିୟମାବଳୀ ରହିଛି ଯାହାକି ମଂଜୁରୀ ମିଳିବାର ୭୫ ଦିନ ମଧ୍ୟରେ ଏଥିପାଇଁ ଅର୍ଥ ଯୋଗାଇ ଦିଆଯାଇଥାଏ । ; ସେହିଭଳି ପାରା ୩.୧୩ରେ ଏହି କାର୍ଯ୍ୟ ପୂର୍ଣ୍ଣାଙ୍ଗ କରିବା ସଂପର୍କୀତ ସମସ୍ତ ନିୟମାବଳୀ ରହିଛି ଯାହାକି ଏକ ବର୍ଷ ଠାରୁ କୌଣସି ସ୍ଥଳେ ଅଧିକ ସମୟ ହେବନାହିଁ । ଜିଲ୍ଲା କର୍ତ୍ତୃପକ୍ଷ ପ୍ରତି ମାସରେ କାର୍ଯ୍ୟପ୍ରଗତି ସଂପର୍କରେ ସମୀକ୍ଷା କରିଥାନ୍ତି ଅନ୍ୟଥା ପ୍ରତି ତିନି ମାସରେ ସମୀକ୍ଷା କରାଯିବା ଜରୁରି । ଯେଉଁ ସ୍ଥାନରେ ସମ୍ଭବ ଜିଲ୍ଲା କର୍ତ୍ତୃପକ୍ଷ କାର୍ଯ୍ୟପରିଦର୍ଶନରେ ସ୍ଥାନୀୟ ସାଂସଦଙ୍କୁ ସାମିଲ ମଧ୍ୟ କରିବା ବାଂଛନୀୟ ବୋଲି ଶ୍ରୀ ଗୌଡ଼ା ପ୍ରକାଶ କରିଛନ୍ତି ।
    

    
    (Release ID: 1498882) Visitor Counter : 2