      ନୀତି ଆୟୋଗ

      ସ୍ୱାସ୍ଥ୍ୟ ଓ ଶିକ୍ଷା କ୍ଷେତ୍ରରେ ବ୍ୟାପକ ସଂସ୍କାର ଲାଗି ତିନୋଟି ଲେଖାଏଁ ରାଜ୍ୟ ଚୟନ କଲା ନୀତି ଆୟୋଗ
      ଶିକ୍ଷାକ୍ଷେତ୍ରରେ ଓଡ଼ିଶା ସମେତ ମଧ୍ୟପ୍ରଦେଶ ଓ ଝାଡ଼ଖଣ୍ଡରେ ଏହି ବ୍ୟବସ୍ଥା ଲାଗୁ କରାଯିବ

      Posted On: 08 AUG 2017 7:29PM by PIB Bhubaneshwar

    ପ୍ରତିଯୋଗିତାମୂଳକ ତଥା ସହଭାଗୀ ସଂଘୀୟ ବ୍ୟବସ୍ଥାକୁ ଆଗକୁ ବଢ଼ାଇବାର ଲକ୍ଷ୍ୟ ନେଇ ନୀତି ଆୟୋଗ ଛଅଟି ରାଜ୍ୟର ସ୍ୱାସ୍ଥ୍ୟ ଓ ଶିକ୍ଷାକ୍ଷେତ୍ରରେ ବ୍ୟାପକ ସଂସ୍କାର ଯୋଜନା କାର୍ଯ୍ୟକାରୀ କରିବାକୁ ସ୍ଥିର କରିଛନ୍ତି । ଶିକ୍ଷା କ୍ଷେତ୍ରରେ ବ୍ୟାପକ ସଂସ୍କାର ଲାଗି ଓଡ଼ିଶା , ମଧ୍ୟପ୍ରଦେଶ ଓ ଝାଡ଼ଖଣ୍ଡକୁ ଚୟନ କରାଯାଇଥିବା ବେଳେ ସ୍ୱାସ୍ଥ୍ୟ କ୍ଷେତ୍ରରେ ଉତ୍ତର ପ୍ରଦେଶ , ଆସାମ ଏବଂ କର୍ଣ୍ଣାଟକକୁ ଚୟନ କରାଯାଇଛି । ଏଥିପାଇଁ ଏହିସବୁ ରାଜ୍ୟମାନଙ୍କୁ ସବୁପ୍ରକାର ଆର୍ଥିକ ତଥା ଅନ୍ୟାନ୍ୟ ସହଯୋଗ ଯୋଗାଇ ଦିଆଯିବ । ବ୍ୟାପକ ବିଚାର ବିମର୍ଶ ପରେ ନୀତି ଆୟୋଗ ବିଭିନ୍ନ ରାଜ୍ୟର ଶିକ୍ଷା ତଥା ସ୍ୱାସ୍ଥ୍ୟ ମାନଦଣ୍ଡ ଏବଂ ସ୍ଥିତି ଉପରେ ତର୍ଜମା କରି ଏହି ଛଅଟି ରାଜ୍ୟକୁ ଚୟନ କରିଛି ।


    ପ୍ରଥମତଃ ରାଜ୍ୟମାନଙ୍କୁ ନୀତି ଆୟୋଗ ସହ ମିଳିତ ଭାବେ କାର୍ଯ୍ୟ କରିବା ଲାଗି ସେମାନଙ୍କ ଆଗ୍ରହ ଆହ୍ୱାନ କରାଯାଇଥିଲା । ଏହା ପରେ ରାଜ୍ୟମାନେ ସେମାନଙ୍କ ନିଜ ସ୍ଥିତି ସଂପର୍କରେ ବାସ୍ତବ ସ୍ଥିତି ଆୟୋଗଙ୍କ ନିକଟରେ ଉପସ୍ଥାପନ କରିବା ପରେ ତାହା ଉପରେ ତର୍ଜମା କରାଯାଇ ଏଭଳି ତାଲିକା ପ୍ରସ୍ତୁତ କରାଯାଇଛି । ଏହି ଚୟନ ପ୍ରକ୍ରିୟାରେ ସ୍ୱାସ୍ଥ୍ୟ ମନ୍ତ୍ରଣାଳୟ ତଥା ଶିକ୍ଷା ମନ୍ତ୍ରଣାଳୟକୁ ମଧ୍ୟ ସାମିଲ କରାଯାଇଛି । ଚୟନ କରାଯାଇଥିବା ଛଅଟି ରାଜ୍ୟଙ୍କ ସକାଶେ ଏକ କାର୍ଯ୍ୟକ୍ରମ ପରିଚାଳନା ୟୁନିଟ୍ 30 ମାସ ପର୍ଯ୍ୟନ୍ତ ସେମାନଙ୍କ ସକ୍ରିୟତା ଢ଼ାଂଚା ଓ ସେବା ଯୋଗାଇଦେବ । ଏହା ଦ୍ୱାରା ସଂପୃକ୍ତ ରାଜ୍ୟମାନଙ୍କରେ ଶିକ୍ଷା ତଥା ସ୍ୱାସ୍ଥ୍ୟ କ୍ଷେତ୍ରରେ ବ୍ୟାପକ ସଂସ୍କାର ଘଟିବ ବୋଲି ଆଶା କରାଯାଏ । ଫଳରେ ଭବିଷ୍ୟତରେ ଅନ୍ୟ ରାଜ୍ୟମାନେ ଏହାକୁ ମଡ଼େଲ ଭାବେ ଗ୍ରହଣ କରି ସେସବୁ କାର୍ଯ୍ୟକ୍ରମ ଓ ଢ଼ାଂଚାକୁ ନିଜ ନିଜ ରାଜ୍ୟରେ ପ୍ରବର୍ତନ କରିବାକୁ ପ୍ରରୋଚିତ ହେବେ । ଏହି କାର୍ଯ୍ୟକ୍ରମରେ ନୀତି ଆୟୋଗ , ରାଜ୍ୟ ସରକାର ତଥା ନଲେଜ୍ ପାର୍ଟନର “ ସଷ୍ଟେନେବଲ୍ ଆକ୍ସନ୍ ପର୍ ଟ୍ରାନ୍ସଫର୍ମିଂ ହ୍ୟୁମାନ୍ କ୍ୟାପିଟାଲ୍ ”( SATH ) ସହଭାଗୀ ରହିବେ ।


    ନୀତି ଆୟୋଗ ସହଭାଗୀ ସଂଘୀୟ ବ୍ୟବସ୍ଥାକୁ ପ୍ରୋତ୍ସାହିତ କରିବା ସକାଶେ ସ୍ୱାସ୍ଥ୍ୟ , ଶିକ୍ଷା ଏବଂ କୃଷି କ୍ଷେତ୍ରରେ ରାଜ୍ୟମାନଙ୍କର ଏକ ସୂଚୀ ପ୍ରସ୍ତୁତ କରୁଛି ।


    ***********

    
    
    (Release ID: 1499061) Visitor Counter : 2