      ବେସାମରିକ ବିମାନ ଚଳାଚଳ ମନ୍ତ୍ରଣାଳୟ

      ବେସାମରିକ ବିମାନ ଚଳାଚଳ କ୍ଷେତ୍ରରେ ଥିବା ଦକ୍ଷତା ବୈଷମ୍ୟର ଭରଣା ନିମନ୍ତେ ଗୃହୀତ ପଦକ୍ଷେପ
      Posted On: 01 AUG 2017 6:41PM by PIB Bhubaneshwar


    ଜାତୀୟ ବେସାମରିକ ବିମାନ ଚଳାଚଳ ନୀତି 2016 ରେ ବିମାନ ଚାଳନା ଶିକ୍ଷା ଓ କୌଶଳ ବିକାଶ ନିମନ୍ତେ ଥିବା ମାର୍ଗଦର୍ଶିକା ଅନୁସାରେ ଏଭଳି ଦକ୍ଷତା ହାସଲ ଓ ଏ କ୍ଷେତ୍ରରେ ଥିବା ଅଭାବକୁ ଭରଣା କରିବା ସକାଶେ ସରକାର ଅନେକ ପଦକ୍ଷେପ ଗ୍ରହଣ କରିଛନ୍ତି ବୋଲି ବେସାମରିକ ବିମାନ ଚଳାଚଳ ରାଷ୍ଟ୍ରମନ୍ତ୍ରୀ ଶ୍ରୀ ଜୟନ୍ତ ସିହ୍ନା ରାଜ୍ୟସଭାରେ ପ୍ରକାଶ କରିଛନ୍ତି । ପ୍ରଶ୍ନୋତ୍ତର କାଳରେ ଏକ ଲିଖିତ ଉତ୍ତର ଦେଇ ଶ୍ରୀ ସିହ୍ନା କହିଛନ୍ତି ଯେ ବିମାନ ଚଳାଚଳ ସଂକ୍ରାନ୍ତ ଶିକ୍ଷା ଓ ଗବେଷଣା, ତଥା ଏ କ୍ଷେତ୍ରରେ ଉତ୍କର୍ଷ ହାସଲ ନିମନ୍ତେ ରାଜ୍ୟବ୍ୟାପୀ ଜାତୀୟ ବିମାନ ଚଳାଚଳ ବିଶ୍ୱ ବିଦ୍ୟାଳୟର (RGNAU) ସ୍ଥାପନ କରାଯାଇଛି । ଏହି ଶିକ୍ଷାନୁଷ୍ଠାନ ଦେଶରେ ବିମାନ ଚାଳନା କ୍ଷେତ୍ରରେ ଗୁଣାତ୍ମକ ମାନବ ସମ୍ବଳ ସୃଷ୍ଟି କରିବ । ଆରଜିଏନଏୟୁରେ ଏହି ଶିଳ୍ପ ପାଇଁ ଆବଶ୍ୟକ କାର୍ଯ୍ୟନିର୍ବାହୀ ପରିଚାଳନା କାର୍ଯ୍ୟକ୍ରମ ଏବଂ ପରିଚାଳନା ବିକାଶ କାର୍ଯ୍ୟକ୍ରମ ମଧ୍ୟ ସମ୍ପାଦନ କରାଯାଉଛି । 2012 ରୁ 2016 ମଧ୍ୟରେ ମୋଟ 3016 ଜଣଙ୍କୁ ବ୍ୟବସାୟିକ ପାଇଲଟ ଲାଇସେନ୍ସ ପ୍ରଦାନ କରାଯାଇଛି ଓ 2172 ଜଣଙ୍କୁ ବିମାନସେବା ପରିବହନ ପାଇଲଟ ଲାଇସେନ୍ସ ଦିଆଯାଇଛି । ବେସାମରିକ ବିମାନ ଚଳାଚଳ ପ୍ରାଧିକରଣଙ୍କ ତଥ୍ୟାନୁସାରେ 159 ଜଣଙ୍କୁ ବିମାନ ମରାମତି ଇଂଜିନିୟର ଲାଇସେନ୍ସ ତଥା 3644 ଜଣଙ୍କୁ ବେସିକ AME ସାର୍ଟିଫିକେଟ ପ୍ରଦାନ କରାଯାଇଛି ବୋଲି ଶ୍ରୀ ସିହ୍ନା ସୂଚାଇଛନ୍ତି ।
    
    *********

    
    
    (Release ID: 1498402) Visitor Counter : 2