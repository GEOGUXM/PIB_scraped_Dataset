      ଖଣି ମନ୍ତ୍ରଣାଳୟ

      ଜିଲ୍ଲାମାନଙ୍କୁ ଖଣିଜ ରୟାଲଟି ପ୍ରଦାନ
      Posted On: 01 AUG 2017 7:56PM by PIB Bhubaneshwar


    ଖଣି ଓ ଖଣିଜ ଦ୍ରବ୍ୟ ( ବିକାଶ ଓ ନିୟନ୍ତ୍ରଣ ) ଆଇନ 1957 କୁ 2015 ରେ ସଂଶୋଧନ କରାଯାଇଛି । ଏହି ସଂଶୋଧନ ଆଇନର 9 ( ବି ) ଧାରାରେ ଜିଲ୍ଲା ଖଣିଜ ନ୍ୟାସ ( ଡିଏମଏଫ ) ଗଠନ ଏଥିରେ ଏକ ଗୁରୁତ୍ୱପୂର୍ଣ୍ଣ ବ୍ୟବସ୍ଥା ବୋଲି ଶକ୍ତି , କୋଇଲା , ନୂତନ ଓ ଅକ୍ଷୟଶକ୍ତି ଓ ଖଣି ରାଷ୍ଟ୍ରମନ୍ତ୍ରୀ ଶ୍ରୀ ପୀୟୂଷ ଗୋଏଲ ଆଜି ରାଜ୍ୟସଭାରେ ପ୍ରକାଶ କରିଛନ୍ତି । ଏକ ଲିଖିତ ଉତ୍ତରରେ ଶ୍ରୀ ଗୋଏଲ କହିଛନ୍ତି ଯେ ଖଣି ଖନନ ଦ୍ୱାରା ପ୍ରଭାବିତ ହେଉଥିବା ଲୋକମାନଙ୍କ ଥଇଥାନ ଓ କଲ୍ୟାଣ ଲାଗି ଡିଏମଏଫ କାର୍ଯ୍ୟ କରିବ । ମାଇନ୍ସ ଲିଜଧାରୀଙ୍କ ଠାରୁ ଆଦାୟ ଅର୍ଥ ଦ୍ୱାରା ଏହି କାର୍ଯ୍ୟ କରାଯିବ । 17.09.2015 ଦିନ ଏ ସଂକ୍ରାନ୍ତ ବିଜ୍ଞପ୍ତି ପ୍ରକାଶ ପାଇଛି ଯାହା ସୂଚାଏ ଯେ -


    1. 12.01.2015 ପରେ ଦିଆଯାଇଥିବା ଖଣି ଲିଜଧାରୀଙ୍କ ଠାରୁ 10% ରୟାଲଟି ଆଦାୟ କରାଯିବ ଏବଂ


    2. 12.01.2015 ପୂର୍ବରୁ ପ୍ରଦତ ଖଣି ଲିଜ ଉପରୁ 30% ରୟାଲଟି ଅସୁଲ କରାଯିବ । ଏହି ଅର୍ଥ ସିଧାସଳଖ ଡିଏମଏଫ ଟ୍ରଷ୍ଟକୁ ଯିବ ।


    ଏହା ବ୍ୟତୀତ କେନ୍ଦ୍ର ସରକାର ପ୍ରଧାନମନ୍ତ୍ରୀ ଖଣିଜ କ୍ଷେତ୍ର କଲ୍ୟାଣ ଯୋଜନା ପ୍ରବର୍ତ୍ତନ କରିଛନ୍ତି ଯାହା ଡିଏମଏଫ ଦ୍ୱାରା ପ୍ରବର୍ତ୍ତିତ ହେବ । ଏହି ଅର୍ଥର ଅନ୍ୟୁନ 60% ଅଧିକ ଗୁରୁତ୍ୱପୂର୍ଣ୍ଣ କାର୍ଯ୍ୟ ଯଥା ନୂଆ ପାନୀୟ ଜଳ ଯୋଗାଣ , ପର୍ଯ୍ୟାବରଣ ସୁରକ୍ଷା , ପ୍ରଦୂଷଣ ନିୟନ୍ତ୍ରଣ ବ୍ୟବସ୍ଥା , ସ୍ୱାସ୍ଥ୍ୟସେବା ଓ ଶିକ୍ଷାଦିଗରେ ବ୍ୟୟ କରାଯିବ । ଏତଦବ୍ୟତୀତ ମହିଳା ଓ ଶିଶୁ କଲ୍ୟାଣ , ବୟୋଜେଷ୍ଠ ତଥା ଦିବ୍ୟାଙ୍ଗମାନଙ୍କ କଲ୍ୟାଣ , କୌଶଳ , ବିକାଶ ଓ ପରିମଳ ଲାଗି ସେହି ଅର୍ଥ ବ୍ୟୟ ହେବ । ଅବଶିଷ୍ଟ ଅର୍ଥ , ଭିତ୍ତିଭୂମି , ଜଳସେଚନ , ଶକ୍ତି ଓ ଜଳଛାୟା ବିକାଶ ଏବଂ ଅନ୍ୟାନ୍ୟ ପରିବେଶିକ ଉନ୍ନୟନ କାର୍ଯ୍ୟରେ ଖର୍ଚ୍ଚ ହେବବୋଲି ଗୋଏଲ କହିଛନ୍ତି ।


    **********

    
    
    (Release ID: 1498614) Visitor Counter : 2