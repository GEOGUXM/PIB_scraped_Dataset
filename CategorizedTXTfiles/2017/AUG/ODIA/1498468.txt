      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ଭାରତ ବାଂଲାଦେଶ ସୀମାନ୍ତରେ ସଡକ ନିର୍ମାଣ ଓ ଫ୍ଲଡଲାଇଟ୍ ବ୍ୟବସ୍ଥା
      Posted On: 02 AUG 2017 9:16PM by PIB Bhubaneshwar


    ଭାରତ ବାଂଲାଦେଶ ସୀମାନ୍ତରେ ଫ୍ଲଡଲାଇଟ୍ ଖଞ୍ଜିବା ଓ ସଡକ ନିର୍ମାଣ ସକାଶେ 50 କୋଟି ଟଙ୍କା ଲେଖାଏଁ ବଜେଟ୍ ମଞ୍ଜୁରୀ କରାଯାଇଥିଲା । 2017-18 ବର୍ଷର ବଜେଟରେ ଏହି ବ୍ୟବସ୍ଥା କରାଯାଇଛି । ତଦନୁସାରେ ଏହି କାର୍ଯ୍ୟ କରୁଥିବା ନିର୍ମାଣ ଏଜେନ୍ସିମାନେ ଏବେ ସୁଦ୍ଧା ସୀମା ସଡକ ନିର୍ମାଣ ସକାଶେ 7.97 କୋଟି ଟଙ୍କା ଓ ଫ୍ଲଡ ଲାଇଟ୍ ଖଞ୍ଜିବା ପାଇଁ 6.06 କୋଟି ଟଙ୍କା ବ୍ୟୟ ରଖିଛନ୍ତି । ଭାରତ- ବାଂଲାଦେଶ ସୀମାନ୍ତରେ ମୋଟ 1181ଟି ସୀମା ଆଉଟ ପୋଷ୍ଟ ରହିଛି । ସେହିଭଳି ଭାରତ ବାଂଲାଦେଶ ସୀମାରେ ପ୍ରାୟ 3004 କିଲୋମିଟର ଦୈର୍ଘ୍ୟର ବାଡ ନିର୍ମାଣ ସରିଛି । ଅବଶିଷ୍ଟ ସୀମାରେ ଏବେ ଦିବାରାତ୍ର ପହରା ବ୍ୟବସ୍ଥା କରାଯାଇଛି ବୋଲି ସ୍ୱରାଷ୍ଟ୍ର ବ୍ୟାପାର ରାଷ୍ଟ୍ରମନ୍ତ୍ରୀ ଶ୍ରୀ କରଣ ରିଜିଜୁ ରାଜ୍ୟସଭାରେ ଶ୍ରୀମତୀ ରାନୀ ନାରାଙ୍କ ଏକ ପ୍ରଶ୍ନର ଲିଖିତ ଉତ୍ତର ଦେଇ ପ୍ରକାଶ କରିଛନ୍ତି ।

    ***

    
    
    (Release ID: 1498468) Visitor Counter : 2