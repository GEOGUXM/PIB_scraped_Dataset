      ଖାଉଟି ବ୍ୟାପାର, ଖାଦ୍ୟ ଓ ସାଧାରଣ ବଣ୍ଟନ ମନ୍ତ୍ରଣାଳୟ

      ପ୍ୟାକେଟ ଖାଦ୍ୟ ଉତ୍ପାଦ ପାଇଁ ନୂଆ ନିୟମ
      Posted On: 01 AUG 2017 7:42PM by PIB Bhubaneshwar


    ସରକାର ବୈଧ ମାପ ଓଜନ (ପ୍ୟାକେଟ ଉତ୍ପାଦ ପାଇଁ) ଅଧିନିୟମ , 2011 ଜିଏସ୍ଆର 629(ଇ) ତାରିଖ 23 ଜୁନ୍ , 2017ରେ ସଂଶୋଧନ ଆଣିଛନ୍ତି ଏବଂ ଅଧିନିୟମର ଧାରା 6(1)ରେ ସଂଯୋଗ କରିଥିବା ନୂଆ ବ୍ୟବସ୍ଥା ନିମ୍ନରେ ଦିଆଗଲା:


    “ 6(1)(ଡିଏ) ଯଦି ପ୍ୟାକେଟ୍ରେ ଏପରି ଏକ ଉତ୍ପାଦ ଥାଏ , ଯାହା ନିର୍ଦ୍ଦିଷ୍ଟ ସମୟ ପରେ ମଣିଷ ପାଇଁ ଉପଭୋଗ୍ୟ ହେବ ନାହିଁ ତେବେ ସେଥିରେ ବ୍ୟବହାର କରିବାର ଅବଧି , ତାରିଖ , ମାସ ଏବଂ ବର୍ଷ ଲେବୁଲ୍ରେ ଉଲ୍ଲେଖ କରାଯିବା ଉଚିତ୍:


    ଏଥିରେ ସର୍ତ୍ତମୂଳକ ବ୍ୟବସ୍ଥା ରହିଛି ଯେ ଯଦି ଏ ସମ୍ବନ୍ଧରେ ଅନ୍ୟ କୌଣସି ଆଇନ ଥାଏ ତାହା ଏହି ଖଣ୍ଡରେ ଲାଗୁ ହେବ ନାହିଁ ।


    ଉତ୍ପାଦର ମୋଟ ପରିମାଣ ଏବଂ ଅନ୍ୟ ଘୋଷଣାକୁ ସୁନିଶ୍ଚିତ କରିବା ଲାଗି ଇ-କୋଡର ସୁବିଧା ଉଦ୍ୟୋଗଗୁଡ଼ିକୁ ଏହା ସୁନିଶ୍ଚିତ କରିବା ଲାଗି ପ୍ରସ୍ତାବିତ କରାଯାଇଛି ଯେ ଉତ୍ପାଦର ମାତ୍ରା ଏବଂ ଅନ୍ୟ ଘୋଷଣାଗୁଡ଼ିକ ସଠିକ୍ ଅଟେ , ଯାହା ବୈକଳ୍ପିକ ଏବଂ ବାଧ୍ୟତାମୂଳକ ନୁହେଁ ।


    ଇ-କମର୍ସ ଜରିଆରେ କାରବାର ହେଉଥିବା ଉତ୍ପାଦରେ କେତେକ ବାଧ୍ୟତାମୂଳକ ଘୋଷଣା ଯେପରିକି ବିନିର୍ମାତା/ପ୍ୟାକେଜକର୍ତ୍ତା/ରପ୍ତାନିକାରୀଙ୍କ ନାମ ଏବଂ ଠିକଣା , ଉତ୍ପାଦର ନାମ , ମୋଟ ପରିମାଣ , ଏମଆରପି ଆକାରରେ ଖୁଚୁରା ବିକ୍ରୟ ଦର ଏବଂ ଉପଭୋକ୍ତା ସେବା ବିବରଣୀ ଆଦି ଇ-କମର୍ସ କମ୍ପାନୀଗୁଡ଼ିକ ସେମାନଙ୍କ ଡିଜିଟାଲ ଏବଂ ଇଲେକ୍ଟ୍ରୋନିକ ନେଟୱାର୍କରେ ସୁନିଶ୍ଚିତ କରିବେ ।


    ବୈଧ ମାପଓଜନ (ପ୍ୟାକେଟ ହୋଇଥି ô ବା ଉତ୍ପାଦ) ଅଧିନିୟମ , 2011 ହୋଇଥିବା ନୂଆ ସଂଶୋଧନ ଅନୁଯାୟୀ , ପୂର୍ବରୁ ପ୍ୟାକେଟ ହୋଇଥିବା ଉତ୍ପାଦ ଉପରେ ପ୍ରିଣ୍ଟ ହୋଇଥିବା ସଂଖ୍ୟାର ଆକାର ବଢ଼ାଇଦିଆଯାଇଛି । ଉପଭୋକ୍ତାଙ୍କ ସୁରକ୍ଷା ପାଇଁ ଏହି ସଂଶୋଧନ ଜାନୁଆରୀ , 1 ତାରିଖ , 2018 ଠାରୁ ଲାଗୁ ହେବ ।


    ନିୟମର ଉଲ୍ଲଙ୍ଘନ କଲେ ବୈଧ ମାପ ଓଜନ ଆଇନ , 2009ର ଧାରା 36 ଅନୁଯାୟୀ ଦଣ୍ଡର ବ୍ୟବସ୍ଥା କରାଯାଇଛି ।


    ଆଜି ଲୋକସଭାରେ ଏକ ପ୍ରଶ୍ନର ଲିଖିତ ଉତ୍ତର ଦେଇ ଉପଭୋକ୍ତା ବ୍ୟାପାର , ଖାଦ୍ୟ ଏବଂ ସାଧାରଣ ବଂଟନ ରାଷ୍ଟ୍ର ମନ୍ତ୍ରୀ ଶ୍ରୀ ସି.ଆର ଚୌଧୁରୀ ଏହି ସୂଚନା ଦେଇଛନ୍ତି ।


    **********

    
    
    (Release ID: 1498204) Visitor Counter : 2