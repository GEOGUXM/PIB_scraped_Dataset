      ପରିସଂଖ୍ୟାନ ଓ କାର୍ଯ୍ୟକ୍ରମ ରୂପାୟନ ମନ୍ତ୍ରଣାଳୟ

      ମୂଲ୍ୟସଂକ୍ରାନ୍ତ ପରିସଂଖ୍ୟାନ ତଥ୍ୟାବଳୀ ସଂଗ୍ରହ ସକାଶେ ଏକକ ଏଜେନ୍ସି
      Posted On: 03 AUG 2017 7:43PM by PIB Bhubaneshwar


    ଡ଼କ୍ଟର ସୁଦୀପ୍ତୋ ମୁଣ୍ଡଲେଙ୍କ ଅଧ୍ୟକ୍ଷତାରେ ମୂଲ୍ୟ ପରିସଂଖ୍ୟାନ ସଂକ୍ରାନ୍ତ ତଥ୍ୟସଂଗ୍ରହ ନିମନ୍ତେ ଜାତୀୟ ପରିସଂଖ୍ୟାନ କମିଶନ୍‌ (ଏନଏସସି) ଏକ କମିଟି ୨୦୧୦ ମସିହା ଜୁଲାଇ ମାସରେ ଗଠନ କରିଛନ୍ତି । ଅନ୍ୟ ସମସସ୍ତ କାର୍ଯ୍ୟାବଳୀ ସହ ମୂଲ୍ୟସଂକା୍ରନ୍ତ ତଥ୍ୟାବଳୀ ସଂଗ୍ରହ ଏହି କମିଟିର ମୁଖ୍ୟ କାର୍ଯ୍ୟ ବୋଲି ପରିସଂଖ୍ୟାନ ତଥା ଯୋଜନା ପ୍ରବର୍ତ୍ତନ ରାଷ୍ଟ୍ରମନ୍ତ୍ରୀ ଶ୍ରୀ ଡ଼ି ଭି ସଦାନନ୍ଦ ଗୌଡ଼ା ଲୋକସଭାରେ ଏକ ଲିଖିତ ଉତ୍ତର ରଖି ପ୍ରକାଶ କରିଛନ୍ତି । ଗୃହରେ ପ୍ରଶ୍ନୋତ୍ତର କାଳରେ ଉତ୍ତର ରଖି ଶ୍ରୀ ଗୌଡ଼ା କହିଛନ୍ତି ଯେ ଏହି କମିଟି ୨୦୧୧ ମସିହା ଏପ୍ରିଲ ୧୩ ତାରିଖ ଦିନ ସରକାରଙ୍କୁ ତାଙ୍କର ରିପୋର୍ଟ ପ୍ରଦାନ କରିଛନ୍ତି । ଏଭଳି ଡ଼ାଟା ସଂଗ୍ରହ ନିମନ୍ତେ ସଂଗ୍ରହ ବ୍ୟବସ୍ଥାରେ ଥିବା ସବୁ ଡ଼ାଟାକୁ ଏକୀକୃତ କରିବା ସପକ୍ଷରେ କମିଟି ତାଙ୍କର ମତ ଦେଇଛନ୍ତି । କମିଟି କରିଥିବା ସୁପାରିଶ ମୁତାବକ ମୂଲ୍ୟ ଡ଼ାଟା ସଂଗ୍ରହ ସକାଶେ ସିପିଆଇ-ଗ୍ରାମୀଣ ଏବଂ ସିପିଆଇ-କୃଷିଶ୍ରମିକ/ଗ୍ରାମୀଣ ଶ୍ରମିକମାନଙ୍କ ତଥ୍ୟାବଳୀର ଏକୀକରଣ ଆବଶ୍ୟକ । ସେହିଭଳି ଜାତୀୟ ନମୁନା ସର୍ଭେ କାର୍ଯ୍ୟାଳୟର କ୍ଷେତ୍ର କାର୍ଯ୍ୟ ଡ଼ିଭିଜନ୍‌ ଭଳି ଏକକ ଏଜେନ୍ସି ମାଧ୍ୟମରେ ସମସ୍ତ ପ୍ରକାର ସମନ୍ୱିତ ମୂଲ୍ୟ ଡ଼ାଟା ସଂଗ୍ରହ ସପକ୍ଷରେ କମିଟି ମତ ଦେଇଛନ୍ତି । ଏହା ବ୍ୟତୀତ ସିପିଆଇ-ସହରାଂଚଳ ଏବଂ ସିପିଆଇ-ଶିଳ୍ପଶ୍ରମିକଙ୍କ ଡ଼ାଟା ସଂଗ୍ରହ କ୍ଷେତ୍ରରେ ଥିବା ବୈଷୟିକ ସମସ୍ୟାର ସମାଧାନ ଓ ସମନ୍ୱୟକରଣ ସକାଶେ କମିଟି ସୁପାରିଶ କରିଥିବା ଶ୍ରୀ ଗୌଡ଼ା ଗୃହକୁ ଅବଗତ କରାଇଛନ୍ତି ।

    
    
    (Release ID: 1498887) Visitor Counter : 2