      ରେଳ ମନ୍ତ୍ରଣାଳୟ

      ଅଗଷ୍ଟ 16 ରୁ 31 ପର୍ଯ୍ୟନ୍ତ ପାଳନ ହେବ ‘ରେଳ ସ୍ୱଚ୍ଛତା ପଖୱାଡା’
      Posted On: 14 AUG 2017 4:57PM by PIB Bhubaneshwar


    ଅଗଷ୍ଟ 16 ତାରିଖରୁ 31 ତାରିଖ ପର୍ଯ୍ୟନ୍ତ ରେଳବାଇ ‘ ସ୍ୱଚ୍ଛତା ପଖୱାଡା ’ ପାଳନ କରିବ । କେନ୍ଦ୍ର ପାନୀୟ ଜଳ ଏବଂ ପରିମଳ ମନ୍ତ୍ରାଳୟର ‘ ସ୍ୱଚ୍ଛ ଭାରତ ଅଭିଯାନ ’ ଅନୁଯାୟୀ ରେଳବାଇ ଏହା ପାଳନ କରିବ । ଏହାକୁ ସଫଳ କରିବା ସହ ରେଳ ଷ୍ଟେସନ ଏବଂ ଟ୍ରେନ୍ ଗୁଡ଼ିକୁ ପରିଷ୍କାର ରଖିବା ଦିଗରେ ଗୁରୁତ୍ୱ ଦେବାକୁ ରେଳମନ୍ତ୍ରୀ ସୁରେଶ ପ୍ରଭାକର ପ୍ରଭୁ ରେଳ ପ୍ରଶାସନକୁ ନିର୍ଦ୍ଦେଶ ଦେଇଛନ୍ତି ।


    ରେଳବାଇର ସମସ୍ତ ଅଧିକାରୀ ଏବଂ କର୍ମଚାରୀ ଏହି ପଖୱାଡା ବିଷୟରେ ଅବଗତ ହେବା ସହ ସ୍ୱଚ୍ଛତାକୁ ଗୁରୁତ୍ୱ ଦେବାକୁ ମନ୍ତ୍ରୀ ନିର୍ଦ୍ଦେଶ ଦେଇଛନ୍ତି । ଏହି କାର୍ଯ୍ୟରେ ଏନଜିଓ ଏବଂ ଅନ୍ୟାନ୍ୟ ସଂସ୍ଥାଙ୍କୁ ଜଡ଼ିତ କରିବାକୁ ମଧ୍ୟ ମନ୍ତ୍ରୀ ପରାମର୍ଶ ଦେଇଛନ୍ତି । ଏହି ପଖୱାଡାକୁ ‘ ରେଳ ସ୍ୱଚ୍ଛତା ପଖୱାଡା ’ ଭାବେ ନାମିତ କରାଯାଇଛି ।


    *************

    
    
    (Release ID: 1499573) Visitor Counter : 3