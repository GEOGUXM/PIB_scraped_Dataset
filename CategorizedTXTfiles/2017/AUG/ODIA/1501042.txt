      ଅର୍ଥ ମନ୍ତ୍ରଣାଳୟ

      ଜନ ଧନ ଯୋଜନା ଏବଂ 100 କୋଟି-100 କୋଟି-100 କୋଟି ‘ଜାମ୍’ (JAM) କ୍ରାନ୍ତିର ଶୁଭାରମ୍ଭ
      ‘ଜନ-ଧନ ଯୋଜନା ଏବଂ 100 କୋଟି -100 କୋଟି-100 କୋଟି ‘ଜାମ୍’ କ୍ରାନ୍ତିର ଶୁଭାରମ୍ଭ - କେନ୍ଦ୍ର ଅର୍ଥମନ୍ତ୍ରୀ ଶ୍ରୀ ଅରୁଣ ଜେଟଲୀଙ୍କ ଆଲେଖ୍ୟ ନିମ୍ନରେ ଉଲ୍ଲେଖ କରାଗଲା

      Posted On: 27 AUG 2017 7:03PM by PIB Bhubaneshwar

    “ ତିନି ବର୍ଷ ପୂର୍ବରୁ ଆଜିର ଦିନରେ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ପ୍ରମୁଖ କାର୍ଯ୍ୟକ୍ରମ : ପ୍ରଧାନମନ୍ତ୍ରୀ ଜନ ଧନ ଯୋଜନା ( PMJDY ) ର ଘୋଷଣା କରିଥିଲେ । ଯାହାର ଉଦ୍ଦେଶ୍ୟ ଗରିବମାନଙ୍କୁ ଆର୍ଥିକ ସେବା ପ୍ରଦାନ କରିବା । ଏହା ଅନ୍ତର୍ଗତ ଗରିବଙ୍କ ପାଇଁ ବ୍ୟାଙ୍କ ଆକାଉଂଟ୍ ଖୋଲିବା , ସେମାନଙ୍କୁ ପରିଶୋଧ ନିମନ୍ତେ ଇଲେକ୍ଟ୍ରୋନିକ୍ ସାଧନ ( ଯେପରି RUPAY Card ) ପ୍ରଦାନ କରିବା ତଥା ସେମାନଙ୍କୁ ବ୍ୟକ୍ତିଗତ ଋଣ ଓ ବୀମା ପ୍ରାପ୍ତ କରିବାର ସ୍ଥିତିରେ ରଖିବା ସାମିଲ୍ ଥିଲା ।


    ବାସ୍ତବରେ ଏହାର ଲକ୍ଷ୍ୟ ଆହୁରି ମଧ୍ୟ ବ୍ୟାପକ ଥିଲା , କାରଣ ଏହା ଅନ୍ତର୍ଗତ ଗରିବମାନଙ୍କ ଜୀବନରୁ ଆର୍ଥିକ ଉପେକ୍ଷା ସମାପ୍ତ କରିବା ପ୍ରମୁଖ ଥିଲା , ଯାହାଦ୍ୱାରା ସେମାନଙ୍କ ଜୀବନରେ ଆର୍ଥିକ , ଡିଜିଟାଲ ଏବଂ ସାମାଜିକ ତିରସ୍କାର ସମାପ୍ତ ହୋଇଯିବ । ଏହାଦ୍ୱାରା ଭାରତରେ ନିର୍ଦ୍ଧନମାନଙ୍କ ଆର୍ଥିକ ଶୋଷଣ ଦୂର ହେବ ଏବଂ ସେମାନେ ସାମାଜିକ ମୁଖ୍ୟ ସ୍ରୋତର ଢାଂଚାଗତ ଅଭିନ୍ନ ଅଙ୍ଗ ମଧ୍ୟ ହୋଇପାରିବେ ।


    ଉପଲବ୍ଧିର ତିନି ବର୍ଷ - ଅନେକ ସୋପାନ ସହିତ ଉଲ୍ଲେଖନୀୟ ରହିଛି


    1 . ପ୍ରଧାନମନ୍ତ୍ରୀ ଜନ ଧନ ଯୋଜନା ( PMJDY ) ଅନ୍ତର୍ଗତ ମୋଟ୍ ଆକାଉଂଟ୍ ସଂଖ୍ୟା ଜାନୁଆରୀ 2015 ରେ 12.55 କୋଟିରୁ ବଢ଼ି 16 ଅଗଷ୍ଟ , 2017 ସୁଦ୍ଧା 29.52 କୋଟି ହୋଇଛି ।


    2 . ପ୍ରଧାନମନ୍ତ୍ରୀ ଜନ ଧନ ଯୋଜନା ( PMJDY ) ଅନ୍ତର୍ଗତ ମୋଟ୍ ଗ୍ରାମୀଣ ଆକାଉଂଟ ସଂଖ୍ୟା ଜାନୁଆରୀ 2015 ରେ 7.54 କୋଟିରୁ ବଢ଼ି 16 ଅଗଷ୍ଟ , 2017 ରେ 17.64 କୋଟି ହୋଇଛି ।


    3 . ରୂପେ ( RUPAY ) କାର୍ଡ ଜାରି କରିବାର ସଂଖ୍ୟା ଜାନୁଆରୀ 2015ରେ 11.08 କୋଟି ଥିବା ବେଳେ ଏହା ବୃଦ୍ଧି ପାଇ 16 ଅଗଷ୍ଟ , 2017 ରେ 22.71 ହୋଇଯାଇଛି ।


    4 . ହିତାଧିକାରୀଙ୍କ ଆକାଉଂଟରେ ମୋଟ୍ ଦେୟ ରାଶି 65,844.68 କୋଟି ପ୍ରତି ଆକାଉଂଟରେ ହାରାହାରି ଦେୟ ରାଶି ଜାନୁଆରୀ 2015 ରେ 837ରୁ ବୃଦ୍ଧି ପାଇ 16 ଅଗଷ୍ଟ , 2017 ସୁଦ୍ଧା 2231 ଟଙ୍କା ହୋଇଛି ।


    5 . ପ୍ରଧାନମନ୍ତ୍ରୀ ଜନ ଧନ ଯୋଜନା ( PMJDY ) ଅନ୍ତର୍ଗତ ମୋଟ୍ ଶୂନ୍ୟ ଅର୍ଥରାଶି ଆକାଉଂଟ୍ ସଂଖ୍ୟା ସେପ୍ଟେମ୍ବର 2014 ରେ 76.81 ପ୍ରତିଶତ ଥିବା ବେଳେ ଏହା ଅଗଷ୍ଟ , 2017 ସୁଦ୍ଧା ହ୍ରାସ ପାଇ 21.41 ପ୍ରତିଶତ ହୋଇଯାଇଛି ।


    6 . ମାର୍ଚ୍ଚ 2014 ରେ 33.69 କୋଟି ଟଙ୍କା ଅର୍ଥ ରାଶି ସହିତ ମହିଳାମାନଙ୍କ ଜମା ଆକାଉଂଟ ସଂଖ୍ୟା 28 ପ୍ରତିଶତ ଥିଲା । ମାର୍ଚ୍ଚ 2017 ରେ ଆଞ୍ଚଳିକ ଗ୍ରାମୀଣ ବ୍ୟାଙ୍କ ( RRB ) ଏବଂ 40 ଟି ଶୀର୍ଷ ବ୍ୟାଙ୍କର ତଥ୍ୟ ଅନୁଯାୟୀ ମହିଳାମାନଙ୍କ ଯୋଗଦାନ 40 ପ୍ରତିଶତ ହୋଇଯାଇଛି । ମହିଳାମାନଙ୍କ ମୋଟ୍ 43.65 କୋଟି ଆକାଉଂଟ ମଧ୍ୟରୁ ମହିଳାମାନଙ୍କ ଦ୍ୱାରା ପ୍ରଧାନମନ୍ତ୍ରୀ ଜନ ଧନ ଯୋଜନା ଅନ୍ତର୍ଗତ 14.49 କୋଟି ଆକାଉଂଟ ଖୋଲାଯାଇଛି । ଏହା ମହିଳାମାନଙ୍କ ଆର୍ଥିକ ଅନ୍ତର୍ଭୂକ୍ତିକରଣରେ ବୃଦ୍ଧି ଏବଂ ତୀବ୍ର ବିକାଶକୁ ଦର୍ଶାଇଥାଏ ।


    ଆର୍ଥିକ ଅନ୍ତର୍ଭୂକ୍ତି ବ୍ୟତୀତ ପ୍ରଧାନମନ୍ତ୍ରୀ ଜୀବନ ଜ୍ୟୋତି ବୀମା ଯୋଜନା ( PMJJBY ) ଏବଂ ଦୁର୍ଘଟଣା ବୀମା ପ୍ରଧାନମନ୍ତ୍ରୀ ସୁରକ୍ଷା ବୀମା ଯୋଜନା


    ( PMSBY ) ଅନ୍ତର୍ଗତ ଗରିବମାନଙ୍କୁ ସୁରକ୍ଷା ପ୍ରଦାନ କରିବା ଲାଗି ପଦକ୍ଷେପ ନେଇଛନ୍ତି । 7 ଅଗଷ୍ଟ , 2017ରେ ପ୍ରଧାନମନ୍ତ୍ରୀ ଜୀବନ ଜ୍ୟୋତି ବୀମା ଯୋଜନା ( PMJJBY ) ଅନ୍ତର୍ଗତ ମୋଟ ପଞ୍ଜୀକରଣ 3.46 କୋଟି ଥିଲା ଏବଂ ପ୍ରଧାନମନ୍ତ୍ରୀ ସୁରକ୍ଷା ବୀମା ଯୋଜନା ( PMSBY ) ଅନ୍ତର୍ଗତ 10.96 କୋଟି ଥିଲା । ଏହି ଦୁଇଟି ଯୋଜନାରେ 40 ପ୍ରତିଶତ ପର୍ଯ୍ୟନ୍ତ ପଞ୍ଜିକୃତ ମହିଳା ଅଛନ୍ତି ।


    ପ୍ରଧାନମନ୍ତ୍ରୀ ଜନ ଧନ ଯୋଜନା ( PMJDY ) ର ସମ୍ପୂର୍ଣ୍ଣ ଢାଂଚାରେ ମୁଦ୍ରା ଯୋଜନା ( ମୁଦ୍ରା ଯୋଜନା ) ର କାର୍ଯ୍ୟକାରୀତାକୁ ସଫଳ କରିଛି । 18 ଅଗଷ୍ଟ , 2017 ସୁଦ୍ଧା 8.77 କୋଟି ହିତାଧିକାରୀଙ୍କୁ 3.66 ଲକ୍ଷ କୋଟି ଟଙ୍କା ଆବଂଟିତ କରାଯାଇସାରିଛି । ଏହି ଅର୍ଥରାଶି ସେମାନଙ୍କ ବ୍ୟାଙ୍କ ଆକାଉଂଟକୁ ଯାଇଛି ।


    କିନ୍ତୁ ଯେପରି ଏହି ପରିବର୍ତ୍ତନ ଆସିଛି , ପ୍ରଧାନମନ୍ତ୍ରୀ ଜନ ଧନ ଯୋଜନା ( PMJDY ) ଏବଂ ଅନ୍ୟ ଯୋଜନା କେବଳ ଆରମ୍ଭ ଥିଲା କାରଣ ଏଗୁଡ଼ିକ ପରେ ‘ ଜାମ୍ ’ କ୍ରାନ୍ତିର ଆରମ୍ଭ କରିଛନ୍ତି ।


    ( JAM ) ଏକ ଶବ୍ଦ ସଂରଚନା ଏବଂ ସଂକଳ୍ପିତ ଦୃଷ୍ଟିକୋଣ , ଆମର ମୁଖ ଆର୍ଥିକ ପରାମର୍ଶଦାତାଙ୍କ କହିବା ଅନୁଯାୟୀ ଏହା ସାମାଜିକ ଆନ୍ଦୋଳନରୁ କୌଣସି ଗୁଣରେ କମ୍ ନୁହେଁ କାରଣ ଏହାଦ୍ୱାରା ଆର୍ଥିକ ଅନ୍ତର୍ଭୂକ୍ତିକରଣ , ପ୍ରଧାନମନ୍ତ୍ରୀ ଜନ ଧନ ଯୋଜନା ( PMJDY ) , ବାୟୋମେଟ୍ରିକ୍ ପରିଚୟ ( ଆଧାର ) , ଏବଂ ମୋବାଇଲ୍ ଦୂରସଂଚାରକୁ ଏକତ୍ରୀକରଣ କରାଯାଇଛି । ଆଜି ଭାରତରେ ପାଖାପାଖି 52.4 କୋଟି ଆଧାର ନମ୍ବର 73.62 କୋଟି ଆକାଉଂଟ୍ ସହ ଯୋଡ଼ି ଦିଆଯାଇଛି ।


    ଯାହାର ପରିଣାମସ୍ୱରୂପ ଗରିବମାନେ ଇଲେକ୍ଟ୍ରୋନିକ ପରିଶୋଧ କରିବାରେ ସକ୍ଷମ ଅଟନ୍ତି । ଏବେ ପ୍ରତ୍ୟେକ ମାସରେ ପାଖାପାଖି 7 କୋଟି ସଫଳତାପୂର୍ବକ ପରିଶୋଧ ଆଧାର କାର୍ଡ ଜରିଆରେ ଗରିବଙ୍କ ଦ୍ୱାରା କରାଯାଉଛି ।


    ସରକାର ଏବେ 35 କୋଟି ହିତାଧିକାରୀଙ୍କ ଆର୍ଥିକ ଆକାଉଂଟରେ ବାର୍ଷିକ 74,000 କୋଟି ଟଙ୍କା ସିଧାସଳଖ ସ୍ଥାନାନ୍ତରିତ କରୁଛନ୍ତି , ଯାହା ପ୍ରତି ମାସରେ 6,000 କୋଟିରୁ ଅଧିକ । ଏହି ସ୍ଥାନାନ୍ତରଣ ବିଭିନ୍ନ ସରକାରୀ ଦାରିଦ୍ର୍ୟ ଦୂରୀକରଣ ଏବଂ ସହାୟତା ଯୋଜନା ଯେପରିକି ପହଲ , ମନରେଗା , ବାର୍ଦ୍ଧକ୍ୟ ଭତ୍ତା , ଛାତ୍ରବୃତ୍ତି ଇତ୍ୟାଦି ଅନ୍ତର୍ଗତ କରାଯାଇଛି ।


    ଏବେ ଭୀମ୍ ଆପ୍ ଏବଂ ୟୁନିଫାଏଡ୍ ପେମେଣ୍ଟ ଇଣ୍ଟରଫେସ୍ ( UPI ) ସହିତ , ଜାମ୍ ପୂର୍ଣ୍ଣତଃ କ୍ରିୟାଶୀଳ ହୋଇପାରିବ । ଏକ ସୁରକ୍ଷିତ ଏବଂ ବାଧାମୁକ୍ତ ଡିଜିଟାଲ୍ ପରିଶୋଧ ଢାଂଚାର ନିର୍ମାଣ କରାଯାଇଛି ଯାହାଦ୍ୱାରା ସମସ୍ତ ଭାରତୀୟ ବିଶେଷ ଭାବେ ନିର୍ଦ୍ଧନମାନେ ଡିଜିଟାଲ୍ ମୁଖ୍ୟସ୍ରୋତର ଅଂଶବିଶେଷ ହୋଇପାରିବେ ।


    ଜାମ୍ ସାମାଜିକ ବିପ୍ଳବ , ସରକାର , ଅର୍ଥବ୍ୟବସ୍ଥା ଏବଂ ମୁଖ୍ୟତଃ ଗରିବମାନଙ୍କ ପାଇଁ ବସ୍ତୁଗତ ହିତଲାଭ ଯୋଗାଇ ଦେଇଥାଏ । ଗରିବମାନେ ଆର୍ଥିକ ସେବା ନିରନ୍ତର ପାଇପାରିବେ ଏବଂ ଜୀବନର ମୁଖ୍ୟ ବାଧା ପ୍ରତି ସତର୍କ ହୋଇପାରିବେ । ଅନୁଦାନ ହ୍ରାସ ପାଇବା ଯୋଗୁ ସରକାରଙ୍କ ଆର୍ଥିକ ସ୍ଥିତି ସୁଧୁରିବ । ଏଥିସହିତ ସରକାର ନ୍ୟାୟସଂଗତ ଏବଂ ସୁଦୃଢ଼ ହେବେ କାରଣ ନାଗରିକମାନଙ୍କ ସମ୍ବଳର ସ୍ଥାନାନ୍ତରଣ ତୀବ୍ର ଏବଂ ଅଧିକ ବିଶ୍ୱସନୀୟତାର ସହ ସିଧାସଳଖ ହୋଇପାରିବ ।


    ଭାରତୀୟ ସନ୍ଦର୍ଭରେ , ଏହା 100 କୋଟି - 100 କୋଟି - 100 କୋଟି ଦୃଷ୍ଟିକୋଣ କୁହାଯିବ । ଅର୍ଥାତ୍ 100 କୋଟି ଆଧାର ସଂଖ୍ୟାକୁ 100 କୋଟି ବ୍ୟାଙ୍କ ଆକାଉଂଟ୍ ଏବଂ 100 କୋଟି ମୋବାଇଲ୍ ଫୋନ୍ ସହିତ ଯୋଡ଼ାଯିବ । ଏହିପରି ସମ୍ପୂର୍ଣ୍ଣ ଭାରତ ଆର୍ଥିକ ଏବଂ ଡିଜିଟାଲ୍ ମୁଖ୍ୟସ୍ରୋତର ଅଂଶବିଶେଷ ହୋଇପାରିବ ।


    ଯେମିତି ଏବେ ଜିଏସଟି ଏକ ଟିକସ , ଏକ ବଜାର , ଏକ ଭାରତର ସର୍ଜନା କରିଛି , ପ୍ରଧାନମନ୍ତ୍ରୀ ଜନ ଧନ ଯୋଜନା ଏବଂ ଜାମ୍ କ୍ରାନ୍ତି ସମସ୍ତ ଭାରତୀୟଙ୍କୁ ଏକ ସମାନ ଆର୍ଥିକ ଏବଂ ଡିଜିଟାଲ ଅନ୍ତର୍ଭୂକ୍ତିକରଣ କରୁଛି । କେହି ଜଣେ ହେଲେ ଭାରତୀୟ ମୁଖ୍ୟସ୍ରୋତରୁ ଅଛୁଆ ରହିବ ନାହିଁ , ଏହା ସାମାଜିକ କ୍ରାନ୍ତିରୁ କମ୍ ନୁହେଁ ।


    ***********

    
    
    (Release ID: 1501042) Visitor Counter : 2