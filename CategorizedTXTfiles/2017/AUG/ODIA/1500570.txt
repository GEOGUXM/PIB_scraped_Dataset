      ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ

      ବୌଦ୍ଧିକ ସମ୍ପଦ ଅଧିକାରକୁ ଲାଗୁ କରିବା ପାଇଁ ନୂଆଦିଲ୍ଲୀରେ ରାଷ୍ଟ୍ରୀୟ କର୍ମଶାଳାର ଉଦଘାଟନ
      Posted On: 22 AUG 2017 2:00PM by PIB Bhubaneshwar


    କେନ୍ଦ୍ର ଗୃହମନ୍ତ୍ରୀ ଶ୍ରୀ ରାଜନାଥ ସିଂ ଆଜି ଏଠାରେ ବୌଦ୍ଧିକ ସମ୍ପଦ ଅଧିକାରକୁ ଲାଗୁ କରିବା ପାଇଁ ଉଦ୍ଦିଷ୍ଟ ୩ ଦିନିଆ କର୍ମଶାଳାର ଉଦଘାଟନ ବାଣିଜ୍ୟ ଏବଂ ଉଦ୍ୟୋଗ ମନ୍ତ୍ରୀ ଶ୍ରୀମତି ନିର୍ମଳା ସୀତାରମଣ ଏବଂ ଗୃହ ରାଷ୍ଟ୍ରମନ୍ତ୍ରୀ ଶ୍ରୀ କିରଣ ରିଜ୍ଜୁଙ୍କ ଗରିମାମୟ ଉପସ୍ଥିତିରେ କରିଥିଲେ ।


    ଶ୍ରୀ ରାଜନାଥ ସିଂ କର୍ମଶାଳାକୁ ସମ୍ବୋଧିତ କରି କହିଲେ ଯେ ଜାଲ ମୁଦ୍ରା ଓ ପାଇରେସି ସମ୍ବନ୍ଧୀୟ ଗତିବିଧି ଗମ୍ଭୀର ଭାବେ ସଙ୍ଗଠିତ ଅପରାଧକୁ ବୃଦ୍ଧି କରିବାରେ ସହାୟକ ହୋଇଥାଏ । ଏପରି ଗତିବିଧି ଜାଲ ମୁଦ୍ରାର ଅବୈଧ କାରବାର କରୁଥିବା ଅପରାଧ ଏବଂ ଆତଙ୍କବାଦୀମାନଙ୍କ ଦ୍ୱାରା ଚଲାଯାଇଥାଏ । ସେ କହିଲେ ଯେ ଏଥିପାଇଁ ପୋଲିସକୁ ପୁରା ସୂଚନା ଏବଂ ପ୍ରଶିକ୍ଷଣ ସହିତ ପ୍ରସ୍ତୁତ ରହିବା ଆବଶ୍ୟକ ଯେପରିକି ବୌଦ୍ଧିକ ସମ୍ପଦ ଅଧିକାର ଉଲ୍ଲଙ୍ଘନ ଉପରେ ନିୟନ୍ତ୍ରଣ କରାଯାଇପାରିବ ।


    କେନ୍ଦ୍ର ଗୃହମନ୍ତ୍ରୀ ପୋଲିସ ପ୍ରଶିକ୍ଷଣ ସଂସ୍ଥାନ ତଥା ଦେଶବ୍ୟାପୀ ଏକାଡେମୀରେ ପୋଲିସ ବାହିନୀକୁ ବୌଦ୍ଧିକ ସମ୍ପଦ ଅଧିକାର ବାବଦରେ ସମ୍ବେଦନଶୀଳ କରିବା ପାଇଁ ବୌଦ୍ଧିକ ସମ୍ପଦ ଅଧିକାର ମଡେଲ ଆରମ୍ଭ କରିବା ନେଇ ଘୋଷଣା କରିଛନ୍ତି ।


    ଶ୍ରୀମତି ନିର୍ମଳା ସୀତାରମଣ କହିଲେ ଯେ ବିଶ୍ୱ ବୌଦ୍ଧିକ ସମ୍ପଦ ସଙ୍ଗଠନ ପ୍ରାଦ୍ୟୋଗିକୀ ଏବଂ ନବାଚାର ସମର୍ଥନ ପାଇଁ ପଞ୍ଜାବ ଏବଂ ତାମିଲନାଡୁରେ ଦୁଇ ପ୍ରାଦ୍ୟୋଗିକୀ ଏବଂ ନବାଚାର ସମର୍ଥନ କେନ୍ଦ୍ର ( TISC ) ର ସ୍ଥାପନା ସିଆଇପିଏଏମ ସହଯୋଗରେ କରୁଛି । ସେ କହିଲେ ଯେ ଲୋକଙ୍କ ସୁରକ୍ଷିତ ଭବିଷ୍ୟତ ପାଇଁ ନିଜର ବୌଦ୍ଧିକ ସମ୍ପଦର ସୃଜନ ଏବଂ ସଂରକ୍ଷଣର ଉପାୟ ବାବଦରେ ବୁଝାମଣା ବୃଦ୍ଧି କରିବାର ଆବଶ୍ୟକତା ରହିଛି । ଗୃହ ରାଷ୍ଟ୍ରମନ୍ତ୍ରୀ ଶ୍ରୀ କିରଣ ରିଜ୍ଜୁ ଅନ୍ୟମାନଙ୍କର ବୌଦ୍ଧିକ ସମ୍ପଦକୁ ସମ୍ମାନ କରିବା ପାଇଁ ଜନତାଙ୍କୁ ଆଗ୍ରହ କରିଥିଲେ ଏବଂ ଦେଶରେ ବୌଦ୍ଧିକ ସମ୍ପଦ ଅଧିକାରକୁ ଲାଗୁ କରିବା ପାଇଁ ମଜଭୁତ ବ୍ୟବସ୍ଥା କରିବା ଲାଗି ମତ ଦେଇଥିଲେ । ଏହି କର୍ମଶାଳାରୁ ଦେଶର ପ୍ରବର୍ତ୍ତନ ଏଜେନ୍ସିମାନଙ୍କୁ ବୌଦ୍ଧିକ ସମ୍ପଦ ଅଧିକାର ଲାଗୁ କରିବାରେ ନିଜର ମହତ୍ତ୍ୱକୁ ବୁଝିବାରେ ସହାୟତା ମିଳିବ । ଏହି କର୍ମଶାଳା ଅଧିକାରୀମାନଙ୍କୁ ନିଜର ଅନୁଭବ ବାଣ୍ଟିବାରେ , ଶ୍ରେଷ୍ଠ ବ୍ୟବହାରକୁ ଆଦାନ ପ୍ରଦାନ କରିବାରେ ଏବଂ ବୌଦ୍ଧିକ ସମ୍ପଦ ଅଧିକାର ଲାଗୁ କରିବା ମାମଲାରେ ଉତ୍ତମ ଆନ୍ତଃଏଜେନ୍ସି ସମନ୍ୱୟର ମଞ୍ଚ ରୂପେ କାର୍ଯ୍ୟକରିବା ତିନିଦିନର ଏହି କର୍ମଶାଳାରେ ପ୍ରବର୍ତ୍ତନ ଏଜେନ୍ସି ମାନଙ୍କର ପ୍ରତିନିଧିମାନଙ୍କ ବ୍ୟତୀତ ଅନେକ ବୌଦ୍ଧିକ ସମ୍ପଦ କ୍ଷେତ୍ରର ପେସାଦାର ବ୍ୟକ୍ତି , ଓକିଲ , ଆଇନର ବିଦ୍ୟାର୍ଥୀ ତଥା ଉଦ୍ୟୋଗ ସଂଘର ଲୋକ ଭାଗ ନେଉଛନ୍ତି ।


    ଏହି କର୍ମଶାଳା 2017 ଅଗଷ୍ଟ 22 ରୁ 24 ପର୍ଯ୍ୟନ୍ତ ଭାରତ ସରକାରଙ୍କ ବାଣିଜ୍ୟ ଏବଂ ଉଦ୍ୟୋଗ ମନ୍ତ୍ରଣାଳୟର ଔଦ୍ୟୋଗିକ ନୀତି ଏବଂ ସମ୍ବର୍ଦ୍ଧନ ବିଭାଗ ଅନ୍ତର୍ଗତ ପେସାଦାର ସଂସ୍ଥା , ବୌଦ୍ଧିକ ସମ୍ପଦ ଅଧିକାର ସମ୍ବର୍ଦ୍ଧନ ଏବଂ ପ୍ରବନ୍ଧନ ( ସିଆଇପିଏଏମ ) ଦ୍ୱାରା ଆୟୋଜିତ କରାଯାଇଛି ।


    *********

    
    
    (Release ID: 1500570) Visitor Counter : 3