      ମହାକାଶ ବିଭାଗ

      ସମୟ ଓ ଫ୍ରିକ୍ୱେନ୍ସି ଚିହ୍ନଟ ସେବା ନିମନ୍ତେ ଇସ୍ରୋ ଏବଂ CSIR-NPL ମଧ୍ୟରେ ବୁଝାମଣା ପତ୍ର
      Posted On: 04 AUG 2017 5:40PM by PIB Bhubaneshwar


    ଭାରତୀୟ ମହାକାଶ ଗବେଷଣା ସଂସ୍ଥା ଇସ୍ରୋର ଟେଲିମେଟ୍ରି ଟ୍ରାକିଂ ଏଣ୍ଡ କମାଣ୍ଡ ନେଟୱାର୍କ (ISTRAC) ଏବଂ ଭାରତୀୟ ବିଜ୍ଞାନ ଓ ପ୍ରଯୁକ୍ତି ଗବେଷଣା ପ୍ରତିଷ୍ଠାନ ଜାତୀୟ ପଦାର୍ଥ ବିଜ୍ଞାନ ବିଜ୍ଞାନାଗାର (NPL) ମଧ୍ୟରେ ଏକ ବୁଝାମଣାପତ୍ର ସ୍ୱାକ୍ଷରିତ ହୋଇଛି । ଇସ୍ରୋ ପକ୍ଷରୁ ISTRACର ନିର୍ଦ୍ଦେଶକ ଡକ୍ଟର ଡି.କେ ଓସୱାଲ ଏହି ବୁଝାମଣାପତ୍ରରେ ସ୍ୱାକ୍ଷର କରିଛନ୍ତି । ଏହି ରାଜିନାମା ଫଳରେ ଇସ୍ରୋକୁ ସିଏସଆଇଆର-ଏନପିଏଲ ସମୟ ତଥା ଫ୍ରିକ୍ୱେନ୍ସି ଚିହ୍ନଟ ସେବା ଯୋଗାଇଦେବ । ସିଏସଆର-ଏନପିଏଲର ଜାତୀୟ ସମୟ ସ୍କେଲରୁ IRNWT-I ଏବଂ IRNWT-II କୁ ଦ୍ୱିପାକ୍ଷିକ ଉପଗ୍ରହ ସମୟ ଏବଂ ଫ୍ରିକ୍ୱେନ୍ସି ଟ୍ରାନ୍ସଫର ସେବା ପ୍ରଦାନ କରାଯିବ । ସେହିଭଳି GNSSCV ମାଧ୍ୟମରେ ଆଇଏନଟିଆରଏସି/ଇସ୍ରୋକୁ ସମୟ ଓ ଫ୍ରିକ୍ୱେନ୍ସି ଟ୍ରେସେବିଲିଟି ସେବା ଯୋଗାଇ ଦିଆଯିବ । ଏହି ଚୁକ୍ତିନାମାର ଅବଧି 5 ବର୍ଷ ପାଇଁ ରହିଛି ଏବଂ ପରେ ପାରସ୍ପରିକ ସମ୍ମତି ସହ ଏହାର ସମୟ ସୀମାକୁ ନବୀକରଣ କରାଯାଇପାରିବ । ଏହି ବୁଝାମଣାପତ୍ର ସ୍ୱାକ୍ଷର ଅବସରରେ ବିଭାଗୀୟ ମନ୍ତ୍ରୀ ଡକ୍ଟର ହର୍ଷବର୍ଦ୍ଧନ, ଡକ୍ଟର ଜିତେନ୍ଦ୍ର ସିଂହ ପ୍ରମୁଖ ଉପସ୍ଥିତ ଥିଲେ ।

    ******

    
    
    (Release ID: 1498730) Visitor Counter : 2