      କ୍ୟାବିନେଟ

      ମଧ୍ୟପ୍ରଦେଶ ସରକାରଙ୍କୁ ଦିଲ୍ଲୀରେ ରାଜ୍ୟ ଅତିଥି ନିବାସ ନିର୍ମାଣ ଲାଗି ଭୂମି ଆବଣ୍ଟନ ପ୍ରସ୍ତାବକୁ କ୍ୟାବିନେଟର ଅନୁମୋଦନ
      Posted On: 23 AUG 2017 8:38PM by PIB Bhubaneshwar


    ମଧ୍ୟପ୍ରଦେଶ ସରକାର ନୂଆଦିଲ୍ଲୀରେ ନିଜର ରାଜ୍ୟ ଅତିଥି ଭବନ ନିର୍ମାଣ କରିବେ । ଏଥିଲାଗି କେନ୍ଦ୍ର ସରକାର ନୂଆଦିଲ୍ଲୀର ଚାଣକ୍ୟପୁରୀ ଅଞ୍ଚଳରେ ଥିବା ଜେସସ ଏବଂ ମେରୀ ମାର୍ଗ ଏବଂ ଡଃ ରାଧାକୃଷ୍ଣନ ମାର୍ଗ ନିକଟରେ ଜମି ଯୋଗାଇ ଦେବେ । ଏ ସକ୍ରାନ୍ତ ପ୍ରସ୍ତାବକୁ ଆଜି ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କେନ୍ଦ୍ର କ୍ୟାବିନେଟ ବୈଠକରେ ଅନୁମୋଦନ କରାଯାଇଛି । ପ୍ରସ୍ତାବ ଅନୁଯାୟୀ ଚାଣକ୍ୟପୁରୀର ଟି ଜଙ୍କସନ ନିକଟରେ ପ୍ଲଟ୍ ନଂ 29-ସି ଏବଂ 29-ଡିରେ ଥିବା 1.478 ଏକର ତଥା 5882.96 ବର୍ଗ ମିଟର ଜମି ମଧ୍ୟପ୍ରଦେଶ ସରକାରଙ୍କୁ ପ୍ରଚଳିତ ଦରରେ ଆବଣ୍ଟନ କରାଯିବ । ଏଥିପାଇଁ ରହିଥିବା ସର୍ତ୍ତଗୁଡ଼ିକ ହେଲା-


    କ) ରାଜ୍ୟ ଅତିଥି ଭବନ ନିର୍ମାଣ ପରେ ମଧ୍ୟପ୍ରଦେଶ ସରକାର ନୂଆଦିଲ୍ଲୀର ଚାଣକ୍ୟପୁରୀ , ଗୋପିନାଥ ବର୍ଦ୍ଦୋଳଇ ମାର୍ଗ 2 ରେ ଥିବା 0.89 ଏକର ଜମି ଏଲଏଣ୍ଡଡିଓ/ଏମ୍ଓଏଚୟୁଏଙ୍କ ନିକଟରେ ସମର୍ପଣ କରିବେ ।


    ଖ) ସମାନ ଜୋନରେ ଥିବା ଜମି ଦର ଅନୁଯାୟୀ ଉଭୟ ସ୍ଥାନରେ ଥିବା ଜମିର ଦରରେ ରହୁଥିବା ପ୍ରଭେଦ ଜମି ପରିମାଣ 0.59 ଏକର ବାବଦକୁ ଜମିର ଅର୍ଥ ମଧ୍ୟପ୍ରଦେଶ ସରକାର ପଇଠ କରିବେ ।


    ଗ) ଏଲଏଣ୍ଡଡିଓ/ଏମ୍ଓଏଚ୍ୟୁଏଙ୍କ ନିକଟରେ ସମର୍ପଣ ନକରିବା ପର୍ଯ୍ୟନ୍ତ ମଧ୍ୟପ୍ରଦେଶ ସରକାର ପୂର୍ବରୁ ଅଧିକାରରେ ରଖିଥିବା 0.89 ଏକର ଜମିର ଦଖଲ ବାବଦ ଅର୍ଥ ପଇଠ କରିବେ ।


    ମଧ୍ୟପ୍ରଦେଶ ସରକାରଙ୍କୁ ରାଜ୍ୟ ଅତିଥି ଭବନ ନିର୍ମାଣ ପାଇଁ ଦିଆଯାଇଥିବା ଜମି ଅନ୍ୟ କୌଣସି ଉଦ୍ଦେଶ୍ୟରେ ବ୍ୟବହାର କରାଯାଇପାରିବ ନାହିଁ ।


    **********

    
    
    (Release ID: 1500524) Visitor Counter : 2