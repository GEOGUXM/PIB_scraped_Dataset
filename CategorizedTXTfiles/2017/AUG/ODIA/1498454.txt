      କୃଷି ଓ କୃଷକ କଲ୍ୟାଣ ମନ୍ତ୍ରଣାଳୟ

      ISARC ପୂର୍ବ ଭାରତ ଏବଂ ଅନ୍ୟ ଦକ୍ଷିଣ ଏସୀୟ ଓ ଆଫ୍ରିକୀୟ ଦେଶରେ ଖାଦ୍ୟ ଉତ୍ପାଦନ ଏବଂ କୌଶଳ ବିକାଶ ପାଇଁ ଏକ ବରଦାନ ସାବ୍ୟସ୍ତ ହେବ: ଶ୍ରୀ ରାଧାମୋହନ ସିଂ
      • ଆଇଏସଏଆରସି ସ୍ଥାପନା ପାଇଁ କୃଷି, ସହକାରିତା ଓ କୃଷକ କଲ୍ୟାଣ ଏବଂ ଅନ୍ତଃରାଷ୍ଟ୍ରୀୟ ଧାନ ଅନୁସନ୍ଧାନ ସଂସ୍ଥାନ ବୁଝାମଣା ପତ୍ର ସ୍ୱାକ୍ଷର କରିଛନ୍ତି
      Posted On: 02 AUG 2017 8:56PM by PIB Bhubaneshwar


    ISARC ସ୍ଥାପନା ପାଇଁ କୃଷି, ସହକାରିତା ଏବଂ କୃଷକ କଲ୍ୟାଣ ବିଭାଗ ଏବଂ ଅନ୍ତଃରାଷ୍ଟ୍ରୀୟ ଧାନ ଅନୁସନ୍ଧାନ ସଂସ୍ଥାନ ଫିଲିପାଇନ୍ସ ମଧ୍ୟରେ ଆଜି ସହଯୋଗିତା ବୁଝାମଣା ପତ୍ରରେ ହସ୍ତାକ୍ଷର କରାଯାଇଛି । କେନ୍ଦ୍ରୀୟ କୃଷି ଏବଂ କୃଷକ କଲ୍ୟାଣ ମନ୍ତ୍ରୀ ଶ୍ରୀ ରାଧାମୋହନ ସିଂ ଏହି ଅବସରରେ ଉପସ୍ଥିତ ଥିଲେ ।
    
    ଏହି ଅବସରରେ ଶ୍ରୀ ରାଧାମୋହନ ସିଂ କହିଲେ ଯେ କେନ୍ଦ୍ର ପୂର୍ବ ଭାରତରେ ପ୍ରଥମ ଅନ୍ତଃରାଷ୍ଟ୍ରୀୟ କେନ୍ଦ୍ର ନିର୍ମାଣ କରାଯିବ ଏବଂ ଏହା ଏହି କ୍ଷେତ୍ରରେ ଧାନ ଉତ୍ପାଦନକୁ ଉପଯୋଗରେ ଆଣିବା ପାଇଁ ତଥା ଏହାକୁ ଚାଲୁ ରଖିବା ପାଇଁ ମୂଖ୍ୟ ଭୂମିକା ଗ୍ରହଣ କରିବ । ଏହା ପୂର୍ବ ଭାରତ ଏବଂ ଅନ୍ୟ ଦକ୍ଷିଣ ଏସୀୟ ଓ ଆଫ୍ରିକୀୟ ଦେଶରେ ଖାଦ୍ୟ ଉତ୍ପାଦନ ଏବଂ କୌଶଳ ବିକାଶ ପାଇଁ ଏକ ବରଦାନ ସାବ୍ୟସ୍ତ ହେବାର ସମ୍ଭାବନା ରହିଛି ।
    
    କୃଷି ମନ୍ତ୍ରୀ କହିଲେ ଯେ ଏହା ଧାନ ମୂଲ୍ୟ ବର୍ଦ୍ଧନରେ ଏକ ଉତ୍କୃଷ୍ଟ କେନ୍ଦ୍ର ହେବ । ଏହି କେନ୍ଦ୍ର ଧାନ ମୂଲ୍ୟ ଶୃଙ୍ଖଳା ସହିତ ଜଡିତ ହିତାଧିକାରୀଙ୍କ ପାଇଁ କ୍ଷମତା ନିର୍ମାଣ କାର୍ଯ୍ୟ ମଧ୍ୟ କରିବ ।
    
    IRRI ବୋର୍ଡର ନିୟମ ମୁତାବକ ଆଇଏସଏଆରସିର ପ୍ରଚଳନ କରାଯିବ ଏବଂ ଆଇଆରଆରଆଇ ଆଇଏସଏଆରସିର ନିର୍ଦ୍ଦେଶକ ଭାବେ ଏକ ଉପଯୁକ୍ତ ଆଇଆରଆରଆଇ ଷ୍ଟାଫ ସଦସ୍ୟମାନଙ୍କୁ ନିଯୁକ୍ତ କରିବ । ସମନ୍ୱୟ ସମିତିର ଗଠନ କରାଯିବ ଯାହାର ଅଧ୍ୟକ୍ଷ ଭାବେ ମହାନିର୍ଦ୍ଦେଶକ, ସିଆରଆରଆଇ ଏବଂ ସହ-ଅଧ୍ୟକ୍ଷ ଭାବେ ସଚିବ, ଭାରତ ସରକାର, କୃଷି ସହକାରିତା ଏବଂ କୃଷକ କଲ୍ୟାଣ ବିଭାଗ ରହିବେ । ସମନ୍ୱୟ ସମିତିର ଅନ୍ୟ ସଦସ୍ୟ ହେଉଛନ୍ତି ଉପ-ମହାନିର୍ଦ୍ଦେଶକ (ଫସଲ ବିଜ୍ଞାନ), ଆଇସିଏଆର; ନିର୍ଦ୍ଦେଶକ, ଏନଏସଆରଟିସି; ଭାରତରେ ଆଇଆରଆରଆଇ ପ୍ରତିନିଧି, ଉତ୍ତର ପ୍ରଦେଶ ସରକାରଙ୍କ ପ୍ରତିନିଧି ଓ ନେପାଳ ଏବଂ ବାଂଲାଦେଶ ସରକାରଙ୍କ ପ୍ରତିନିଧି ଏବଂ ଘରୋଇ କ୍ଷେତ୍ର ।
    
    ଶ୍ରୀ ସିଂ କହିଥିଲେ ଯେ ଧାନର ବିଶେଷ କିସମକୁ ବିକଶିତ କରିବା ଲାଗି ଭାରତର ସମୃଦ୍ଧ ଜୈବ ବିବିଧତାର ଉପଯୋଗ କରାଯିବ । ଏହା ଫଳରେ ଭାରତରେ ହେକ୍ଟର ପିଛା ଅଧିକ ଅମଳ ଏବଂ ସମୁନ୍ନତ ପୋଷଣ ତତ୍ତ୍ୱ ପ୍ରାପ୍ତ କରିବାରେ ସହାୟତା ମିଳିବ । ଏହା ଦ୍ୱାରା ଭାରତର ଖାଦ୍ୟାନ୍ନ ଏବଂ ପୋଷଣ ତତ୍ତ୍ୱ ସମ୍ବନ୍ଧୀୟ ସମସ୍ୟାର ନିଦାନ ହୋଇପାରିବ । ଏହି କେନ୍ଦ୍ର ଦେଶରେ ମୂଲ୍ୟ ଶୃଙ୍ଖଳା ଆଧାରିତ ଉତ୍ପାଦନ ପ୍ରଣାଳୀ ଆପଣାଇବାରେ ମଧ୍ୟ ସହାୟତା ପ୍ରଦାନ କରିବ । ଏହି କେନ୍ଦ୍ର ନଷ୍ଟ କମକରିବା ସହିତ ମୂଲ୍ୟ ବୃଦ୍ଧିକରି କୃଷକମାନଙ୍କ ପାଇଁ ଉଚ୍ଚ ଆମଦାନୀର ମାର୍ଗ ପ୍ରଶସ୍ତ କରିବ । ଦକ୍ଷିଣ ଏସୀୟ ଏବଂ ଆଫ୍ରିକୀୟ ଦେଶ ବ୍ୟତୀତ ପୂର୍ବ ଭାରତର କୃଷକ ଏହି କେନ୍ଦ୍ର ଦ୍ୱାରା ବିଶେଷ ଭାବେ ଲାଭ ପାଇବେ ।
    
    **********

    
    
    (Release ID: 1498454) Visitor Counter : 4