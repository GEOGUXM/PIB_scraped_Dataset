      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ସ୍ୱରାଷ୍ଟ୍ରମନ୍ତ୍ରୀଙ୍କ ବାସଭବନ ପରିସରରେ ରୁଦ୍ରାକ୍ଷ ଚାରା ରୋପଣ
      Posted On: 05 AUG 2017 2:35PM by PIB Bhubaneshwar


    ସ୍ୱରାଷ୍ଟ୍ର ମନ୍ତ୍ରୀ ଶ୍ରୀ ରାଜନାଥ ସିଂହ ନିଜ ସରକାରୀ ବାସଭବନ ପରିସରରେ ଏକ ରୁଦ୍ରାକ୍ଷ ଚାରା ରୋପଣ କରିଛନ୍ତି । ନୂଆଦିଲ୍ଲୀ ମହାନଗର ନିଗମ ତରଫରୁ ଏବେ ମୌସୁମୀ ଋତୁରେ ଆରମ୍ଭ କରାଯାଇଥିବା ବୃକ୍ଷରୋପଣ ଅଭିଯାନର ଅଂଶବିଶେଷ ସ୍ୱରୂପ ଶ୍ରୀ ସିଂହ ଏହି ଚାରା ରୋପଣ କରିଥିବା ଜଣାଯାଏ ।
    
    ଏହି ଅବସରରେ ସ୍ୱରାଷ୍ଟ୍ରମନ୍ତ୍ରୀ ଏନଡ଼ିଏମସିର ଏଭଳି ବୃକ୍ଷରୋପଣ ଅଭିଯାନକୁ ପ୍ରଶଂସା କରିଥିଲେ । ରାଜଧାନୀ ନୂଆଦିଲ୍ଲୀର ପରିବେଶ ସୁରକ୍ଷା ତଥା ପାରିବେଶିକ ସନ୍ତୁଳନ ରକ୍ଷା ନିମନ୍ତେ ବ୍ୟାପକ ବୃକ୍ଷରୋପଣ କରାଯିବାର ଆବଶ୍ୟକତା ରହିଛି ବୋଲି ସେ ମତ ପୋଷଣ କରିଛନ୍ତି । ଏନଡ଼ିଏମସିର ଅଧ୍ୟକ୍ଷ ନରେଶ କୁମାର ସୂଚାଇଥିଲେ ଯେ ଚାରି ସପ୍ତାହ ମଧ୍ୟରେ ନିଗମ ବିଭିନ୍ନ ସ୍ଥାନରେ 7 ଲକ୍ଷ ଚାରା ରୋପଣ କରିଛି ଏବଂ ଚଳିତ ମୌସୁମୀ ଋତୁରେ ମୋଟ 10 ଲକ୍ଷ ଚାରା ରୋପଣ କରାଯିବାର ଲକ୍ଷ୍ୟ ଧାର୍ଯ୍ୟ କରାଯାଇଛି ।

    **********

    
    
    (Release ID: 1498938) Visitor Counter : 2