      அறிவியல் மற்றும் தொழில்நுட்பத்துறை

      அறிவியல் மற்றும் தொழில்நுட்ப அமைச்சரவையின் வரவிருக்கும் திட்டங்கள் தொடர்பான அறிவியல் மற்றும் தொழில்நுட்ப அமைச்சரின் அறிக்கை
      Posted On: 04 AUG 2017 5:25PM by PIB Chennai


    மத்திய அறிவியல் மற்றும் தொழில்நுட்ப அமைச்சர் டாக்டர் ஹர்ஷ் வர்தன் இன்று மாநிலங்களவையில் , அறிவியல் மற்றும் தொழில்நுட்ப அமைச்சகத்தின் அடுத்து வரவிருக்கும் முக்கியத்துவம் வாய்ந்த திட்டங்கள் தொடர்பாகச் சமர்ப்பித்த அறிக்கையின் உரைவடிவம் வருமாறு :


    “ அறிவியல் மற்றும் தொழில்நுட்பம் மற்றும் புவி அறிவியல் அமைச்சகத்தின் அடுத்து வரவிருக்கும் முக்கியத்துவம் வாய்ந்த திட்டங்களைப் பற்றி அறிவிப்பதற்காக நான் இந்த அவையின் முன் நிற்கிறேன் . ஐ ஐ எஸ் எஃப் என்று பரவலாக அறியப்படும் ’ தி இந்தியா இண்டர் நேஷனல் சயின்ஸ் ஃபெஸ்டிவல் அதனுடைய மூன்றாவது விழாவை 2017 அக்டோபரில் காணவுள்ளது . இந்த அறிவியல் விழாவினை விஞ்ஞான பாரதி ( வி பா ) யுடன் இணைந்து அமைச்சகம் ஏற்பாடு செய்கிறது . இதன் முதல் விழா டெல்லி , ஐ ஐ டி யிலும் , இரண்டாவது விழா புதுடெல்லி , சி எஸ் ஐ ஆர் – நேஷனல் பிசிகல் லபோரட்டரியிலும் நடைபெற்றன . அவ்விரண்டும் வெற்றிகரமான நிகழ்வுகளாக நடந்தேறின . ” பொதுமக்களிடம் விஞ்ஞானத்தைப் பரவலாக்குவது ” என்ற நோக்கத்தில் என் அமைச்சகம் வெற்றி பெற்றது .


    அவைத்தலைவர் அவர்களே , இந்த அறிவியல் விழா பொதுமக்களிடம் அறிவியல் உணர்வை ஊட்டுவதற்கான ஒரு தீவிர முயற்சி ஆகும் . அதிலும் குறிப்பாக இளைஞர்களும் குழந்தைகளும் இதில் பங்கேற்பதன் மூலமாக , தொழில்நுட்பத் தற்சார்பு மற்றும் அறிவியல் முன்னேற்றம் ஆகியவற்றை நோக்கி இந்தியா விரைந்து நடைபோட அது வழி வகுக்கும் . இந்த அறிவியல் விழாவானது அரசின் முதன்மைத் திட்டங்களான ‘ ஸ்வச் பாரத் அபியான் ’, ‘ மேக் இன் இந்தியா ‘, ’ டிஜிட்டல் இந்தியா ’, ‘ ஸ்மார்ட் வில்லேஜ் ’, ‘ ஸ்மார்ட் சிட்டிஸ் ’ போன்றவற்றை அனைவரின் கவனத்துக்குரியதாக்குகிறது .


    முதல் விழாவில் , நாம் “ மிகப் பெரிய அளவில் நடந்தேறிய செயல்முறை அமர்வுக்கான உலகச் சாதனையை நிகழ்த்தி கின்னஸ் பதிவில் இப்போது இந்தியாவின் பெயரைப் பொறித்துள்ளோம் . ஐ ஐ எஸ் எஃப் 2015 விழா , இந்தியாவெங்கிலுமுள்ள இளம் மாணவர்கள் , விஞ்ஞானிகள் மற்றும் தொழில்நுட்ப அறிஞர்கள் தங்கள் அறிவியல் அறிவையும் கருத்துக்களையும் பரிமாறிக்கொள்ளும் ஒரு துடிப்பு மிக்க தளத்தை அமைத்துத் தந்தது .


    2016 இல் நடைபெற்ற ‘ அறிவியல் விழா ’ வின் இரண்டாவது நிகழ்வில் , இளம் விஞ்ஞானிகள் கூடுகை , டி எஸ் டீ – இன்ஸ்பயர் தேசிய முகாம் , அறிவியல் திரைப்பட விழா , அரசு சாரா நிறுவனங்களின் சந்திப்பு , தொழிலதிபர்கள் – கல்வியாளர்கள் கருத்துப் பரிமாற்றம் போன்ற பல்வேறு நிகழ்ச்சிகள் டெல்லியிலுள்ள நேஷனல் பிசிகல் லபோரட்டரியில் நடந்தேறின . ஆய்வு மற்றும் மேம்பாட்டு நிறுவனங்களையும் அறிவியல் அமைப்புகளையும் சேர்ந்த 10,000 பிரதிநிதிகளுக்கும் மேற்பட்டோர் அதில் ஆர்வத்துடன் பங்கேற்றனர் என்பதுடன் , 5 லட்சத்துக்கும் மேற்பட்டோர் வருகை புரிந்த விழாவாக அந்த இரண்டாவது விழா விளங்கியது . அப்போது நடத்தப்பட்ட அறிவியல் மற்றும் தொழில்நுட்பக் கண்காட்சியானது , ஆய்வு மற்றும் மேம்பாட்டுப் பணியில் ஈடுபட்டுள்ள 300 க்கும் மேற்பட்ட நிறுவனங்கள் , கல்விச்சாலைகள் , தொழிலகங்கள் , அரசுடைமை நிறுவனங்கள் ஆகியவற்றின் சாதனைகளை எடுத்துக் காட்டியது . இவற்றுக்கு அப்பால் , இந்தியாவின் கிராமப்புறத்திலுள்ள நமது இளைய தலைமுறையினருக்கான ‘ சயின்ஸ் வில்லேஜ் ‘ திட்டம் ஒரு தனிச்சிறப்பான திட்டம் ஆகும் . அந்தத் திட்டத்திற்காக , மக்களவையிலும் மாநிலங்களவையிலும் அங்கம் வகிக்கும் நமது உறுப்பினர்கள் ஒவ்வொருவரும் ‘ பிரதான் மந்திரி சன்சாத் ஆதர்ஷ் கிராம் யோஜனா ‘ வின் கீழ் தாங்கள் தத்தெடுக்கும் கிராமத்திலிருந்து 5 மாணவர்கள் , ஓர் ஆசிரியர் ஆகியோரை அனுப்பிவைத்தல் தேவையாகும் . இந்த ‘ அறிவியல் கிராமத்திற்கு ’ வந்திருந்த கிராமப்புற மாணவர்கள் பலருடன் கலந்துரையாடும் அற்புதமான அனுபவம் எனக்குக் கிடைத்தது . கிராமப்புறத்திலிருந்து வந்த 1800 க்கும் மேற்பட்ட மாணவ்ர்களுக்கு மிகுந்த பலனளிக்கும் அறிவியல் அறிவை ஊட்டுவதால் உண்மையில் நமது உறுப்பினர்கள் அதனைப் பெரிதும் பாராட்டினர் . ‘ அறிவியல் கிராமத்திட்டத்தில் ’ மொத்தம் 131 பேர் ஆர்வத்துடன் பங்கேற்றனர் .


    அவைத்தலைவர் அவர்களே , நாம் கடந்த ஆண்டு ” வெகுஜனங்களுக்கான அறிவியல் “ என்பதை அறிவியல் விழாவின் கருப்பொருளாகத் தேர்ந்தெடுத்தோம் . இந்த ஆண்டு “ புதிய இந்தியாவுக்கான அறிவியல் “ என்பதைக் கருப்பொருளாகக் கொண்டிருக்கிறோம் .


    இந்த ஆண்டு , ஐ ஐ எஸ் எஃப் 2017, பொதுமக்கள் திரண்டுவந்து பங்கேற்கும் வகையில் , சென்னையிலுள்ள மத்திய தோல் ஆராய்ச்சி நிறுவனம் ( சி எல் ஆர் ஐ ), அண்ணா பல்கலைக்கழகம் , ஐ ஐ டி மெட்ராஸ் ஆகிய இடங்களில் 2017, அக்டோபர் 13 முதல் 16 வரை நடைபெறும் . இந்த அவைகளின் உறுப்பினர்கள் , விஞ்ஞானிகள் , கொள்கை வகுப்போர் , ஆசிரியர்கள் , மாணவர்கள் , அறிவியல் மற்றும் தொழில்நுட்ப அமைப்புகள் , கல்வி நிறுவனங்கள் , தொழிலகங்கள் , பொதுமக்கள் ஆகியோருக்காக இதுவரை இல்லாத அளவுக்குப் பல்வேறு நிகழ்ச்சிகளுடன் விழா நடைபெறவுள்ளது . அவற்றுள் ஒரு சில நிகழ்வுகளைக் கீழே காண்போம் :


     1. அண்டை நாடுகளின் அறிவியல் மற்றும் தொழில்நுட்ப அமைச்சர்களின் கூடுகை .

     2. ‘ ஆழ்கடல் ஆய்வு ‘ என்னும் சிறப்புக் கருப்பொருளில் அமையவிருக்கும் அமர்வு .
     3. இளைஞர்களுக்கு உணர்வூட்டக் கூடிய அரசின் முதன்மைத் திட்டங்கள் .
     4. ‘ அறிவியல் கிராமம் ‘ : நடாளுமன்றம் முதல் பஞ்சாயத்து வரை .
     5. ‘ சமூக அமைப்புகளும் நிறுவனங்களும் ‘ என்ற தலைப்பின் கீழ் தேசியக் கூட்டம் .
     6. பெண் விஞ்ஞானிகள் மற்றும் தொழிலதிபர்கள் கூடுகை .
     7. தேசிய அறிவியல் ஆசிரியர்கள் பயிலரங்கம்

    ( வட கிழக்கு மாநிலங்களின் மீது கவனம் குவித்து ).


    8.. தொழிலதிபர்கள் , கல்வியாளர்கள் கருத்துப்பரிமாற்றம் .


    9. பிரம்மாண்ட அறிவியல் , தொழில்நுட்பம் மற்றும் தொழில்துறை கண்காட்சி .


    10. இந்தியா சர்வதேச அறிவியல் திரைப்பட விழா .


    11. அடிமட்டக் கண்டுபிடிப்பாளர்கள் உச்சிமாநாடு .


    12. தேசிய தொழில் தொடங்குவோர் உச்சிமாநாடு .


    13. ‘ மக்கள் தகவல்தொடர்பியல் ‘ குறித்து வட்டமேஜை சந்திப்பு .


    14. உலகச் சாதனைக்காக . கின்னஸ் புத்தகத்தில் இடம் பெறுவதற்கான


    மாணவர்களின் முயற்சி .


    15. தேசிய அளவிலான போட்டிகள் .


    16. ஆய்வு மற்றும் மேம்பாட்டுச் சோதனைக்கூடங்களில் சிறப்பாக


    நடைபெற்ற திட்டங்கள் ( நிகழ் நாட்கள் ).


    17. செயற்கைக்கோள் கருத்தரங்குகள் .


    18. கலைப் பண்பாட்டு நிகழ்ச்சிகள் .


    இந்த அறிவியல் விழா நிகழ்வுகள் மூலம் அரசின் முதன்மைத் திட்டங்கள் வெளிச்சத்துக்கு வருவதுடன் , நேரடியாக 5 லட்சத்துக்கும் மேற்பட்ட மக்களைச் சென்றடையும் .


    அவைத்தலைவர் அவர்களே , இந்த அறிவியல் விழா ‘ தகவல் அறிதல் உணர்வை ‘ ஊட்டும் என்றும் , அதன் விளைவாக முன்னேறிய ஆய்வின் மூலம் நமது தேசம் பயன் பெறும் என்றும் நான் பெரிதும் நம்புகிறேன் . நான் முன்னரே குறிப்பிட்டபடி , விழாவில் இந்த ஆண்டும் ‘ அறிவியல் கிராமம் ‘ இடம்பெறும் . எனவே , இப்பொழுதிலிருந்தே , கணிசமான மாணவர்களைத் தங்க ளுக்கு ஏற்புக் கிராமங்களிலிருந்து அனுப்பிவைக்குமாறு உறுப்பினர்களை நான் கேட்டுக்கொள்கிறேன் . அனைத்து உறுப்பினர்களுக்கும் அழைப்பிதழ் ஏற்கெனவே அனுப்பிவைக்கப்பட்டுள்ளது . அதனைத் தொடர்ந்து , மரியாதைக்குரிய இந்த அவை உறுப்பினர்கள் அனைவரும் தீவிர கவனம் மேற்கொண்டு செயல்படுவார்கள் என நான் நம்புகிறேன் .


    அறிவியல் விழா தொடர்பான மேலும் தகவல்களை உறுப்பினர்கள் www.scienceindiafest.org என்னும் இணையதளத்தில் பெறலாம் ,

    
    
    (Release ID: 1510956) Visitor Counter : 206
    
    
      Read this release in: English
    
    
    

7.