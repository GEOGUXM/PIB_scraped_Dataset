      ஜவுளித்துறை அமைச்சகம்

      லால்பகதுர் சாஸ்திரி தேசிய நிர்வாக பயிற்சி அகாடமியின் 92-வது பயிற்சி திட்டத்தை தொடங்கி வைத்தார் மத்திய அமைச்சர் திருமதி ஸ்மிருதி ஸூபின் இரானி
      நலிவுற்ற மக்கள் விஷயத்தில் பொறுப்புணர்வுடன் செயலாற்றி இந்திய குடிமக்களின் பாதுகாவலர்களாக செயல்படுங்கள் என்று மத்திய ஜவுளி மற்றும் தகவல் ஒலிபரப்புத் துறை அமைச்சர் திருமதி ஸ்மிருதி ஸூபின் இரானி கேட்டுக் கொண்டார்.
      
      Posted On: 29 AUG 2017 12:33PM by PIB Chennai


    முசோரியில் லால்பகதுர் சாஸ்திரி தேசிய நிர்வாக பயிற்சி அகாடமியின் 92- வது பயிற்சியை மத்திய ஜவுளி மற்றும் தகவல் ஒலிபரப்புத் துறை அமைச்சர் திருமதி ஸ்மிருதி ஸூபின் இரானி இன்று தொடங்கி வைத்தார் . அந்த இளம் அதிகாரிகள் தங்கள் பணியில் வெற்றிபெற வாழ்த்து கூறியதுடன் நலிவுற்ற மக்கள் விஷயத்தில் பொறுப்புணர்வுடன் செயலாற்றி இந்திய குடிமக்களின் பாதுகாவலர்களாக செயல்படும்படி கேட்டுக் கொண்டார் . நாட்டின் மிகவும் பின்தங்கிய பகுதிகள் வளர்ச்சி அடைவதற்கு அந்த பயிற்சி அதிகாரிகள் ஆர்வத்துடன் பணியாற்றுவார்கள் என்று நம்பிக்கை தெரிவித்தார் . மக்களுக்கு சிறந்த சேவை கிடைப்பதற்கு டிஜிட்டல் இந்தியா மூலம் புதிய தொழில்நுட்பத்தை பயன்படுத்துமாறு அறிவுறுத்தினார் . தனியார் துறையிலும் பொதுத்துறையிலும் பின்பற்றப்படும் சிறந்த கொள்கைகளை ஏற்று செயல்படுத்துவதன் மூலம் இந்தியாவின் முன்னேற்றத்திற்கு இந்த அலுவலர்கள் வழி செய்ய முடியும் என்று அமைச்சர் நம்பிக்கை தெரிவித்தார் .


    பயிற்சியை துவக்கி வைத்த பின் பயிற்சி அதிகாரிகள் இந்திய அரசியல் சாசனத்திற்கு விசுவாசத்துடன் பணியாற்றுவதற்கான பிரமாணத்தையும் அமைச்சர் செய்து வைத்தார் . துவக்க நிகழ்ச்சிக்கு பின் பயிற்சி அலுவலர்களுடன் அவர்களின் உணவு விடுதியில் உணவு அருந்தியபின் அவர்களுடன் அளவளாவினார் .


    முசோரியில் நடக்கும் இந்த அடிப்படை பயிற்சியில் இந்தியாவின் குடிமைப் பணிக்கான பயிற்சி அலுவலர்கள் 17 பேரும் பூட்டானின் மூன்று அலுவலர்களும் பங்கேற்கிறார்கள் . பூட்டானைச் சேர்ந்த் 11 பயிற்சியாளர்கள் உட்பட மொத்தம் 369 அலுவலர்கள் இதில் பங்கேற்றார்கள் . சம்பூர்னானந்த் மண்டபத்தில் நடந்த இந்த நிகழ்ச்சியில் கலந்து கொண்டவர்களை மூத்த துணை இயக்குநர் திருமதி எஸ் அஸ்வதி வரவேற்றார் . பயிற்சி அகாடமியின் இயக்குநர் திருமதி உப்மா சவுத்திரி தலைமை விருந்தினரை பாராட்டி பேசினார் . துணை இயக்குநரும் , மூத்த பயிற்சி ஒருங்கிணைப்பாளருமான திரு ஸ்ரீதர் இந்த பயிற்சியின் விவரங்களை பரவலாக விளக்கினார் . பயிற்சியில் ஈடுபடும் அலுவலர்கள் 15 வார பயிற்சிக் காலத்தில் வகுப்பறையிலும் வெளியிலும் பங்கு பெறும் பல்வேறு நடவடிக்கைகளையும் அவர் எடுத்துரைத்தார் . இயக்குநர் திருமதி உப்மா சவுத்திரி , ஒழுக்கமே உயர்ந்த பண்பு என்ற இந்த கல்விக் கழகத்தின் லட்சிய முழக்கத்தை விளக்கி பேசினார் . தங்களுக்கு இடையிலான உறவை இந்த பயிற்சி அலுவலர்கள் வளர்த்துக் கொள்ள வேண்டும் என்றும் , புதிய திறமைகளை கற்றுக் கொள்ள வேணடும் என்றும் அவர் அறிவுறுத்தினார் . பொது நிர்வாகங்கள் பிரிவு பேராசிரியர் திரு ராஜேஷ் ஆர்யா தலைமை விருந்தினருக்கும் மற்றவர்களுக்கும் நன்றி தெரிவித்தார் .


    ********

    
    
    (Release ID: 1501296) Visitor Counter : 45