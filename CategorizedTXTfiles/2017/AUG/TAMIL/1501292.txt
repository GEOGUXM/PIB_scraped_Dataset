      பணியாளர் நலன், பொதுமக்கள் குறை தீர்ப்பு மற்றும் ஓய்வூதியங்கள் அமைச்சகம்

      ஆரோக்கியமான இந்தியா-2017 கண்காட்சியில் டாக்டர் ஜிதேந்திர சிங் பேச்சு
      Posted On: 29 AUG 2017 12:23PM by PIB Chennai


    ஆரோக்கியம் என்பது பிணிகள் இல்லாத உடல்நிலை என்பதல்ல , நலமான உடல் நிலை என்பதுதான். பிணிகள் இல்லாவிட்டாலும் உடல் நலன் இல்லாமல் இருக்கலாம், பிணிகள் இருந்தாலும் உடல் நலத்துடன் இருக்கமுடியும். வடகிழக்கு மாநிலங்களின் வளர்ச்சிக்கான அமைச்சகம், பிரதமர் அலுவலக அமைச்சகம், மத்திய அரசு அலுவலர் நலன் மற்றும், ஓய்வூதியத் துறை, அணுசக்தித் துறை, விண்வெளி ஆராய்ச்சித் துறை ஆகிய அமைச்சகங்களின் இணையமைச்சர் டாக்டர் ஜிதேந்திர சிங் இதைத் தெரிவித்திருக்கிறார்.


    ஆரோக்கியமான இந்தியா 2017 மூன்று நாள் கண்காட்சியை திறந்து வைத்து பேசிய அவர் , நீண்டகாலமாக தமது மருத்துவ பயிற்சி அனுபவத்தில் பிணிகளே இல்லாமல் உடல் ரீதியாகவும் , மனோ ரீதியாகவும் ஆரோக்கியத்தை இழந்து தங்களுக்குள் மறைந்திருக்கும் சக்தியை வெளிப்படுத்த முடியாத பலரை தாம் சந்தித்திருப்பதாக கூறினார் . அதேசமயம் உயிருக்கே ஆபத்தான நோயினால் பீடிக்கப்பட்ட நிலையிலும் உடல் ரீதியாகவும் , மனோ ரீதியாகவும் நலனுடன் இருந்து சமுதாயத்திற்கு தொண்டாற்றுபவர்களையும் பார்த்ததாக கூறினார் .


    மருத்துவர்கள் மாநாட்டில் அடிக்கடி விவாதிக்கப்படாத பிரத்யேகமான பொருள் குறித்து இந்த மாநாட்டை ஏற்பாடு செய்தமைக்காக அதன் அமைப்பாளர்களுக்கு டாக்டர் ஜிதேந்திர சிங் பாராட்டு தெரிவித்தார் . இந்த் மூன்று நாள் மாநாட்டை ஆரோக்கியம் , உயிரி தொழில்நுட்பம் மற்றும் ஆர்கானிக் என்று மூன்று பிரிவுகளாக பகுத்திருப்பதற்காக விஞ்ஞானிகள் குழுவுக்கு பாராட்டுத் தெரிவித்தார் .


    2017 ஆம் ஆண்டு இந்தியா சந்திக்கும் ஆரோக்கிய பிரச்சினைகள் குறித்து பேசிய அவர் , தொற்று நோய்களை வெல்வதில் நாம் வெற்றி பெற்று விட்டதாக திருப்தி அடைந்து விட்டாலும் , சமுதாய ரீதியிலும் , பொருளாதார ரீதியிலும் சந்திக்கும் நீண்டகால தொற்று அல்லாத நோய்களை கையாள்வதில் நாம் எந்த நிலையில் உள்ளோம் என்பதை மறந்து விடலாகாது என்றார் . இந்த முயற்சியில் அரசு மட்டுமே ஈடுபட்டு வெற்றி பெற முடியாது என்றும் , சமுதாய பிரிவுகள் உட்பட தொடர்புடைய அனைத்துத் துறைகளும் இநத் பொறுப்பை நிறைவேற்ற வேண்டும் என்று குறிப்பிட்டார் .


    40 வயதிற்கு உட்பட்ட இளையவர்கள் 70 சதவீதத்திற்கும் மேல் வாழும் நமது நாட்டில் சர்க்கரை நோய் , இருதய நோய் , மற்றும் நோய்கள் இளம் வயதிலேயே அந்த இளைஞர் சக்தியை குலைக்க நாம் அனுமதிக்க முடியாது என்றும் அமைச்சர் கூறினார் . 21 ஆம் நுற்றாண்டு இந்தியா என்பது நோய் வரும் முன் காப்போம் என்ற தாரக மந்திரத்தை வெற்றிகரமாக நிறைவேற்றுவதன் மூலம்தான் இயலும் என்றும் அமைச்சர் தெரிவித்தார் .


    ********

    
    
    (Release ID: 1501292) Visitor Counter : 80