      நுகர்வோர் நலன், உணவு மற்றும் பொது விநியோகம் அமைச்சகம்

      நியாயமான விலையில் போதிய அளவு வெங்காயம் கிடைப்பதை உறுதி செய்யும் வகையில் கட்டுப்பாடு நடவடிக்கைகளை கொண்டுவர மாநிலங்கள் / யூனியன் பிரதேசங்களுக்கு மத்திய அரசு அனுமதி
      Posted On: 29 AUG 2017 2:31PM by PIB Chennai


    அத்தியாவசிய பண்டங்களின் விலைகள் கட்டுக்குள் இருப்பதற்கு ஏதுவாக நியாயமான விலையில் தாராளமாக வெங்காயம் கிடைக்கச் செய்ய வியாபாரிகள் / விற்பனையாளர்கள் மீது கட்டுப்பாடு விதிக்க மாநிலங்கள் / யூனியன் பிரதேசங்களுக்கு அதிகாரம் அளிப்பதென்று மத்திய அரசு முடிவெடுத்துள்ளது . 25.08.2017 அன்று உத்தரவு எண் 2785(E) அறிவிக்கை வெளியிடப்பட்டது . இதன்படி , மாநில அரசுகள் வெங்காய இருப்பு வரம்பை நிர்ணயிக்கவும் , பதுக்கலை வெளிக்கொண்டு வரவும் வர்த்தக சூதாடிகள் மற்றும் கொள்ளை லாபப் பேர்வழிகளுக்கு எதிராக நடவடிக்கை எடுக்கலாம் .


    கடந்த ஆண்டு இதே காலத்தில் கிடைத்த விளைச்சலைக் காட்டிலும் , இந்த ஆண்டு அதிக விளைச்சல் இருந்தும் , அண்மை வாரங்களில் , குறிப்பாக , ஜுலை இறுதி முதல் இந்த ஆண்டில் வெங்காயத்தின் விலை அசாதாரணமாக உயர்ந்ததை அடுத்து இந்த நடவடிக்கை தேவைப்படுகிறது . அகில இந்திய சராசரி சில்லரை விலைப்படி , ஒரு கிலோ வெங்காயத்தின் விலை 15 ரூபாயிலிருந்து ரூ .28.94 ஆக உயர்ந்துள்ளது . பெருநகரங்களில் இந்த உயர்வு மேலும் செங்குத்தாக இருந்தது . சென்னையில் ஒரு கிலோ ரூ .31, தில்லியில் ரூ .38, கொல்கத்தாவில் ரூ .40, மும்பையில் ரூ .33 ஆக இருந்தது .


    இந்த விலை உயர்வுக்கான காரணத்தை பரிசீலனை செய்ததில் தட்டுப்பாடு இதற்கு காரணமல்ல , அது தவிர , பதுக்கல் , வர்த்தக சூதாட்டம் முதலியவையே காரணம் என்று அறியப்பட்டது . எனவேதான் , பதுக்கல் , வர்த்தக சூதாட்டம் , கொள்ளை லாபம் முதலியவற்றில் ஈடுபட்டுள்ள வியாபாரிகளுக்கு எதிராக மாநிலங்களும் / யூனியன் பிரதேசங்களும் நடவடிக்கை எடுக்க வலியுறுத்தப்பட்டது . இந்த நடவடிக்கைகள் காரணமாக வெங்காயத்தின் விலை கணிசமாகக் குறைந்து நுகர்வோருக்கு உடனடி நிவாரணம் கிடைக்கும் என்று எதிர்பார்க்கப்படுகிறது .

    
    
    (Release ID: 1501110) Visitor Counter : 33