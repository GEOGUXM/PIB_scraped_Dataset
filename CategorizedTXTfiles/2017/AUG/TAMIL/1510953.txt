      ஊரக வளர்ச்சி அமைச்சகம்

      மகாத்மா காந்தி தேசிய ஊரக வேலைவாய்ப்பு உத்தரவாதத் திட்டம் – நீடித்த இருப்புகளைப் பேணுவதில் கவனம் குவிக்கிறது.
      Posted On: 04 AUG 2017 5:06PM by PIB Chennai


    மகாத்மா காந்தி தேசிய ஊரக வேலைவாய்ப்பு உத்தரவாதத் திட்டம் தினஊதிய உழைப்பில் – சிறப்பாக நீர்ப் பாதுகாப்புப் பணிகளில் – ஒரு முக்கியத்துவத்தை உருவாக்கியிருப்பதை நாம் காணலாம்


    ( இது வரை ) 80 லட்சம் முதல் 1 கோடி பேர் வரை தினமும் வேலை செய்துகொண்டிருக்கிறார்கள் என்பதுடன் , 2017 – 18 நிதியாண்டில் 106 கோடி தனிநபர் நாட்கள் உருவாக்கப்பட்டுள்ளது . 84 % பணியாளர்களுக்கு 15 நாட்களுக்குள் ஊதியம் கொடுக்கப்பட்டுவிடுகிறது . இது கடந்த வருடங்களுடன் ஒப்பிடும்போது ஒரு குறிப்பிடத்தக்க முன்னேற்றம் ஆகும் . 98 % ஊதியம் மின்னணுப் பண மேலாண்மை ( இ – எஃப் எம் எஸ் ) முறையில் கொடுக்கப்படுகிறது . உரிய காலத்தில் நிதி வழங்குவதை மத்திய அரசு உத்தரவாதப்படுத்துகிறது , உரிய காலத்தில் அதனை நடைமுறைப்படுத்தும் வழிவகைகளைப் பலப்படுத்த மாநிலங்கள் தயாராக உள்ளன .


    இந்தப் பணிகளில் 70 சதவிகிதத்திற்கும் மேலாகச் செலவிடப் படுவதால் , கள நிலையில் விவசாயத்திலும் அது சார்ந்த செயல்பாடுகளிலும் உந்துதல் ஏற்பட்டுள்ளதைக் காண முடிகிறது . நீர்ப் பாதுகாப்புச் செயல்திட்டத்தின் கீழ் , நீர்ச்சேகரிப்பு மற்றும் நீர்ப்பாதுகாப்பு உள்ளிட்ட இயற்கை வள மேலாண்மைக்காக 2264 தண்ணீர் நெருக்கடி மிகுந்த பகுதிகளுக்குச் சிறப்புக் கவனம் அளிக்கப்பெற்றுள்ளன . வீடு கட்டுவதற்கான ஆதரவு , ஐ எச் எச் எல் கள் கட்டுமானம் , ஆடு வளர்ப்பு , கோழி வளர்ப்பு , பால்பண்ணை ஆகியவற்றுக்கான கொட்டகைகளும் கொட்டில்களும் கட்டுவது , நிலவள மேலாண்மை போன்ற ஏறத்தாழ 30 லட்சம் தனிநபர் பயன்பெறும் திட்டங்கள் 2015- 16 க்குப் பிறகு முடிவடைந்துள்ளன .. திட மற்றும் திரவ வள மேலாண்மைப் பணிகள் மிகப்பெரிய அளவில் மேற்கொள்ளப் பட்டுள்ளன .


    கடந்த 28 மாதங்களில் , 9.70 லட்சம் பண்ணைக் குளங்கள் உள்ளிட்ட 30.69 லட்சம் நீர் சார்ந்த திட்டங்கள் நிறைவேற்றப் பட்டுள்ளன . விவாசாயத்திற்குத் துணைபுரிய இயற்கை உரத்தை உற்பத்தி செய்வதில் கவனத்தைக் குவித்து , 5.5. லட்சம் மண்புழு / என் ஏ டி இ பி கலப்புரப் பிரிவுகள் இந்தக் கால அளவில் நிறைவு செய்யப்பட்டன . மகாத்மா காந்தி தேசிய ஊரக வேலைவாய்ப்பு உத்தரவாதத் திட்டம் கடந்த இரண்டு ஆண்டுகளில் 93 லட்சம் ஹெக்டேர்களுக்கும் மேலான பாசனத் திறனை உருவாக்கியுள்ளது . புதுடெல்லியிலுள்ள பொருளாதார வளர்ச்சி நிறுவனம் ( ஐ இ ஜி ) இதனைத் தற்போது மதிப்பீடு செய்துள்ளது . இந்த அறிக்கை 30, நவம்பர் , 2017 அன்று வெளியிடப்படும் .


    இதுவரை இந்தத் திட்டத்தின் 1.71 கோடி சொத்துக்கள் ஜியோடாக் செய்யப்பட்டு , பொதுமக்கள் பார்வைக்கு வைக்கப்பட்டுள்ளன . 5.5 கோடி பணியாளர்கள் ஏற்கெனவே ஆதார் அடிப்படையிலான ஊதிய முறையில் உள்ளனர் . என் ஆர் இ ஜி ஏ சாஃப்ட் எம் ஐ எஸ் – இல் இதுவரை 9.23 கோடி பணியாளர்களின் ஆதார் எண்கள் இணைக்கப் பட்டுள்ளன . 90 % பணிஅட்டைகள் சரிபார்க்கப்பட்டுள்ளன . முறையான பரிசோதனைக்குப் பிறகு இதுவரை 1.18 பணிஅட்டைகள் நீக்கப் பட்டுள்ளன . பணியற்ற குடும்பத்தினர் பணியைப் பெறுவதற்கு உத்தரவாதம் அளிக்கும்வகையில் 1.02 கோடி புதிய பணிஅட்டைகள் பதிவு செய்யப் பட்டுள்ளன .


    சுதந்திரமான சமூகக் கணக்குத் தணிக்கைப் பிரிவுகள் 24 மாநிலங்களில் அமைக்கப் பட்டுள்ளன . சி & ஏ ஜி அலுவலகத்தின் ஒப்புதலுடன் தர நிர்ணயத்தின்படியான சமூகத் கணக்குத் தணிக்கை நடத்த 3100 மாநில வள ஆதார அலுவலர்கள் பயிற்சியளிக்கப் பட்டுள்ளனர் . கிராம வள அலுவலர்களாக மகளிர் சுய உதவிக் குழுவினருக்குப் பெரிய அளவில் பயிற்சியளிக்கப்பட்டு , சமூக கணக்குத் தணிக்கை மேற்கொள்ளப்பட்டு வருகிறது . கள அளவில் தொழில்நுட்ப ஆதரவை வழங்குவற்காக 19 மாநிலங்களில் இதுவரை 5,547 அடிமட்டத் தொழில்நுட்பவியலாளர்களுக்கு


    ( பி எஃப் டி ) பயிற்சி அளிக்கப் பட்டுள்ளது . தொழில்நுட்ப மையத்தைப் பலப்படுத்துவதற்க்காக மேலும் இத்தகைய கிராமத் தொழில்நுட்பவியலாளர்களை உருவாக்கும் செயலில் ஈடுபடும்வண்ணம் , மாநிலங்களை ஈர்க்க அமைச்சகம் முயற்சி செய்துவருகிறது .


    இயற்கை வள மேலாண்மைக் கண்ணோட்டத்தை உள்ளடக்கிய விதத்தில் தொழில்நுட்பப் பயிற்சித் தொகுதிகளை அமைச்சகம் மேம்படுத்தியுள்ளது . 65,000 தொழில்நுட்பவியலாளர்கள் தொடர் அடுக்குப் பாணியில் ( பயிற்சியாளர்களுக்குப் பயிற்சி அளிப்பது ) மாநிலங்கள் மற்றும் யூனியன் பிரதேசமெங்கும் உள்ள இத்திட்டப் பணியாளர்களை மேற்பார்வையிடவுள்ளனர் . இந்தப் பயிற்சி தொடங்கப்பட்டு இதுவரை 80 மாநிலத் தொழில்நுட்ப வளப் பயிற்சியாளர்களுக்குப் பயிற்சி அளிக்கப்பட்டுள்ளது .


    அனைத்துப் பணியிடங்களிலும் உள்ள குடிமக்கள் தகவல் அறிவிப்புப் பலகைகள் மற்றும் முக்கிய இடங்களில் சுவர்களில் எழுதுதல் , கைபேசிச் செயலிகள் , வெளியீடுகள் உள்ளிட்ட பல்வேறு முறைகளின் மூலம் தகவல் பரவலுக்கு முக்கியத்துவம் அளிக்கப் பட்டுள்ளது . பதிவேடுகளைப் பராமரிக்கும் முறை எளிதாக்கப் பட்டுள்ளது . ஏற்கெனவே , 90 % கிராமப் பஞ்சாயத்துக்கள் எளிதாக்கப்பட்ட 7 பதிவேடுகளைப் பின்பற்றி வருகிறது . நேர்வுப் பதிவேடு மற்றும் பணிக்கோப்பு ஆகியவற்றைத் தரப் படுத்துவதற்கு முக்கியத்துவம் அளிக்கப் படுகிறது . பொதுமக்களுக்குத் தகவல் தெரிவிப்பதற்கான பிரச்சாரமும் ஜனதா தகவல் முறையும் கிராம சம்ரிதி மற்றும் ஸ்வச்சத்தா பக்வடா ஆகியவற்றின் கீழ் ஒவ்வொரு கிராமப் பஞ்சாயத்து அளவிலும் 2017, அக்டோபர் , 1-15 லிருந்து ஒழுங்கமைக்கப்படும் .

    
    
    (Release ID: 1510953) Visitor Counter : 98
    
    
      Read this release in: English