      ரெயில்வே அமைச்சகம்

      ரயில் பயணிகளுக்கான சேவையையும் வசதியையும் மேம்படுத்துவதற்கான பல்வேறு நடவடிக்கைகள்
      Posted On: 04 AUG 2017 5:17PM by PIB Chennai


    இந்திய ரயில்வேயானது , பயணிகளின் வசதிகளைத் தொடர்ந்து மேம்படுத்தி வருகிறது . ரயில் நிலையங்களில் அளிக்கப்படும் மக்கள் பயன்பாடுகளிலும் வசதிகளிலும் வெளிப்படையான , தரமான முன்னேற்றத்தை இன்றைய பயணிகள் எதிர்பார்க்கிறார்கள் . பயணிகளின் இந்த எதிர்பார்ப்பை நிறைவேற்றும் வகையில் , சிறிய நகரங்களிலும் ஊர்களிலும் அமைந்துள்ள ரயில் நிலையங்கள் உட்பட அனைத்து நிலையங்களிலும் மேம்படுத்தப்பட்ட வசதிகளை அமைத்துத் தரும் அனைத்து முயற்சிகளையும் இந்திய ரயில்வே செய்துவருகிறது .


    இந்திய ரயில்வே 8,000 நிலையங்களைக் கொண்டுள்ளது . ரயில் நிலையங்களில் பயணிகளுக்குத் தேவையான வசதிகளை அமைத்துத்தருவதில் ரயில்வே எப்போதுமே முழுமுயற்சி எடுத்துவருகிறது . புதிய நிலையங்கள் நிர்மாணிக்கப்படும்போது , எதிர்பார்க்கப்படும் போக்குவரத்தின் அளவின் அடிப்படையில் சில வசதிகள் செய்துதரப்படுகின்றன .. நிலையங்களுக்கு வந்துபோகும் பயணிகளின் எண்ணிக்கை உயர்வைப் பொறுத்து , உணரப்படும் தேவையின் அடிப்படையில் , பயணிகளின் எதிர்பார்ப்பு மற்றும் நிதி ஆதாரம் ஆகியவற்றைக் கணக்கில்கொண்டு , அவ்வப்போது மேலும் வசதிகள் செய்துதரப்படுகின்றன .


    பயணிகளுக்கான சேவைகளையும் வசதிகளையும் மேம்படுத்த இந்திய ரயில்வே அண்மைக்காலத்தில் பல்வேறு நடவடிக்கைகளை மேற்கொண்டுள்ளது , அவற்றுள் சில :


    ரயில் நிலையங்களில் :

     1. நடைமேடைகளுக்கு ஊடாகப் பயணிகள் வந்துசெல்ல ஏதுவாக , நிலையங்களில் மின்தூக்கிகள் , இயங்கும் படிக்கட்டுக்கள் .
     2. ரயில் பயணத்திற்கு முன்பும் பின்பும் பயணிகளைக் – குறிப்பாக மூத்த குடிமக்களையும் , நடக்க முடியாதவர்களையும் – சுமந்துசெல்வதற்கான பேட்டரியால் இயக்கப்படும் வாகனங்கள் .

    சக்கர நாற்காலியின் உதவி தேவைப்படும் பயணிகளுக்காக ‘ யாத்ரி மித்ரா சேவா ‘.


     1. பயணத்தின் இடையில் இளைப்பாறுவதற்காக நன்கு அமைக்கப்பட்ட ஓய்வு அறைகள் , காத்திருப்போர் கூடங்கள் மற்றும் உயர்தர ஓய்விடங்கள் .

     2. இந்திய ரயில்வேயின் 127 முக்கிய நிலையங்களில் இணையத் தொடர்பு ( வை – ஃபை ) வசதி .

    முன்பதிவு மற்றும் பயணத்தில் :

     1. காத்திருப்போர் பட்டியலில் உள்ள பயணிகள் இடவசதி கொண்ட மாற்று ரயிலுக்கு மாறிச்செல்ல ஏதுவான ‘ விகால்ப் ’ ( விஐகேஏஎல்பி ) மாற்று ரயில் இடவசதித் திட்டத்தின் அறிமுகம் .
     2. உடல் ஊனமுற்ற பயணிகள் பயணச்சீட்டுக்களை இணையத்தில் முன்பதிவு செய்வதற்கான வசதி அளித்தல் .
      * காகிதமற்ற முறையில் கைபேசி மூலம் முன்பதிவற்ற பயணச்சீட்டுக்களைப் பதிவு செய்யும் வசதி .
     1. ரயில் ரத்தாகிவிட்டால் , உறுதியான அல்லது ரத்தைத் தொடர்ந்து தானியங்கி முறையில் முன்பதிவு ( ஆர் ஏ சி ) அல்லது மின் – பயணச்சீட்டுக்கள் ஆகியவற்றுக்கான கட்டணத்தைத் திரும்பப் பெறும் வசதி .
     2. மூத்த குடிமக்களுக்கான ஒதுக்கீடு அதைப்போன்று உடல் ஊனமுற்றவர்களுக்கான ஒதுக்கீடு ஆகியவற்றை உயர்த்துதல் .
     3. ரயில் புறப்படுவதற்கான நேரத்திற்கு நான்கு மணி நேரத்திற்கு முன்பாகத் தானியங்கி முறையில் முன்பதிவு அட்டவணையைத் தயாரிக்கும் வகையில் முறையை உருவாக்குதல் .
      * இணையம் மூலம் முதல் முன்பதிவு அட்டவணை , அதைப்போன்று ஏதாவதொரு கணினி மூலமான பயணிகள் முன்பதிவு முறை

    ( பிஆர்எஸ் ) கவுண்டரில் உருவாக்கப்பட்டப் பிறகு , இரண்டாவது முன்பதிவு அட்டவணையை உருவாக்கும்வரை இருக்கும் இடவசதியைப் பதிவு செய்யும் வசதி .


    இந்தியன் ரயில்வே கேட்டரிங் மற்றும் டூரிஸம் கார்ப்பரேஷன் ( ஐஆர் சிடிசி ) இணையதளத்தின் மூலம் மின் – பயணச்சீட்டுக்களைப் பதிவு செய்ய அனைத்து சர்வதேச கிரெடிட் / டெபிட் அட்டைகளை ஏற்பது .

     1. உறுதியான / ஆர்ஏசி / காத்திருப்போர் பட்டியலிலுள்ள பிஆர்எஸ் கவுண்டர் பயணச்சீட்டுக்களை வைத்திருக்கும் பயணிகள் ஐஆர்சிடிசி இணையத்தளத்தின் மூலம் ( irctc.co.in ) அவற்றை ரத்து செய்யலாம் அல்லது 139 பிஆர்எஸ் கவுண்டர்களில் குறிப்பிட்ட காலக்கெடுவுக்குள் அசல் பயணச்சீட்டுக்களை ஒப்படைத்து தொகையைத் திரும்பப் பெறலாம் .

     1. ஒப்பீட்டளவில் சிறிய நிலையங்களில் பிஆர்எஸ் பயணச்சீட்டுக்களை ரத்து செய்ய ஏதுவாக , முன்பதிவற்ற பயணச்சீட்டுப் பதிவு முறை ( யூடிஎஸ் ) மற்றும் பிஆர்எஸ் கவுண்டர்கள் ( பிஆர்எஸ் பதிவு வசதி எங்குள்ளதோ அங்கு ) தொகையைத் திரும்பத் தருவதற்காக ஒதுக்கீடு செய்யப்பட்ட கவுண்டர்கள்


    ஒன்றில் பிஆர்எஸ் கவுண்டர்கள் / நடப்பு கவுண்டர்கள் ஆகியவற்றின் வேலைநேரம் முடிந்த பிறகும் பணம் தரப்படும் . குறித்த நேரத்திற்கு 24 மணி நேரத்திற்குள்ளாகச் செல்லும் ரயில்களுக்கான பிஆர்எஸ் கவுண்டர் பயணச்சீட்டுக்களைப் பொறுத்தவரையில் இந்த வசதி உள்ளது

     1. கணினி மயமாக்கப்பட்ட பயணிகள் முன்பதிவுமுறை ( பிஆர்எஸ் ) மற்றும் முன்பதிவற்ற பயணச்சீட்டுமுறை ( யூடிஎஸ் ) முனையங்களின் உருவாக்கம் , இயக்கம் ஆகியவற்றுக்காகப் பொது மற்றும் தனியார் கூட்டிணைவின் மூலம் பயணச்சீட்டுக்களைத் தருவதற்காக யாத்ரி டிக்கெட் சுவிதா கேந்திரங்களை நிறுவுதல் .
      * கொல்கத்தா , மும்பை , சென்னை , செகந்திராபாத் மற்றும் டெல்லி – பால்வால் , டெல்லி – காஸியாபாத் ஆகிய வட பிராந்திய பிரிவுகள் ஆகிய

    இந்திய ரயில்வேயின் புறநகர்ப் பிரிவுகளில் கைபேசி மூலம் நடைமேடைச் சீட்டுக்கள் மற்றும் சீசன் டிக்கெட்டுக்கள் உள்ளிட்ட முன்பதிவற்ற சீட்டுக்களைப் பதிவு செய்யும் வசதி .

      * புதுடெல்லி மற்றும் பிற 23 நிலையங்களில் ஐஆர்சிடிசி இணையதளத்தின் மூலம் சக்கரநாற்காலிகளை முன்பதிவு செய்யும் வசதி கொண்ட உபசரிப்புச் சேவைகளைத் தொடங்குதல் .
      * முன்பதிவற்ற பயணச்சீட்டுகளை வாங்குவதற்கு ஏதுவாக , தானியங்கி பயணச்சீட்டு வழங்கும் இயந்திரங்களை நிறுவுதல் .

     1. வெளிநாட்டுச் சுற்றுலாப்பயணிகள் மற்றும் வெளிநாடுவாழ் இந்தியர்களுக்காக வெளிநாட்டு டெபிட் / கிரெடிட் அட்டைகளுக்கு மின் – டிக்கெட்டு வழங்கும் வசதியை விரிவு செய்தல் .

      * 488 ரயில் நிலையங்களுக்கும் மேல் ஓய்வறைகளை இணைய முறையில் முன்பதிவு செய்வதைச் செயல்படுத்துதல் .
      * ரயில் நிலையங்களில் பயணிகள் வசதிகள் உள்ளனவா என்று மேற்பார்வையிட்டுப் பராமரித்தல் மற்றும் குறைபாடுகள் தென்படும்போதெல்லாம் அவற்றைப் போக்கும் நடவடிக்கைகளை மேற்கொள்ளுதல் போன்றவற்றிற்காக அலுவலர்கள் , பணி முன்னேற்றக்குழுவினர் ( எஸ்ஐஜி ), பயணிகள் வசதிக் குழுவினர் ( பிஏசி ), பயணிகள் சேவைக்குழுவினர் ஆகியோரால் முறையான ஆய்வுகள் நடத்தப்படுகின்றன .

    இந்தப் பத்திரிகைச் செய்தி 04.08.2017 ( வெள்ளிக்கிழமை ) அன்று மாநிலங்களவையில் எழுப்பப்பட்ட கேள்வி ஒன்றுக்கு ரயில்வே துறை இணையமைச்சர் திரு . ராஜன் கொஹெய்ன் எழுத்துப்பூர்வமாக அளித்த தகவலை அடிப்படையாகக் கொண்டது .


    *****

    
    
    (Release ID: 1505312) Visitor Counter : 38
    
    
      Read this release in: English
    
    
    

*