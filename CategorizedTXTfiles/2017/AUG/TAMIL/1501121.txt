      நித்தி ஆயோக்

      இந்தியாவில் தொழில் துவங்குவதற்கான இலகுவான வழிகள் குறித்த அறிக்கையை நித்தி ஆயோக் வெளியிட்டுள்ளது: மாநிலங்களில் உள்ள தொழில்கள் பற்றிய ஆய்வு
      Posted On: 28 AUG 2017 2:45PM by PIB Chennai


    இந்தியாவின் மாநிலங்களிலும் , யூனியன் பிரதேசங்களிலும் உள்ள 3,500 உற்பத்தி நிறுவனங்களை, ஆய்வு செய்த அடிப்படையில், தொழில் துவங்குவதற்கான எளிய வழிகள் பற்றிய அறிக்கையை நித்தி ஆயோக் வெளியிட்டுள்ளது. நித்தி ஆயோக் இந்திய நிதி கட்டமைப்பு நிறுவனத்துடன் இணைந்து மேற்கொண்ட ஆய்வின் அடிப்படையில் தொழில்கள் நடத்துவதற்கான ஒழுங்கு முறைகள், அதற்கு சாதகமான இந்திய சூழ்நிலை முதலியவற்றை மதிப்பீடு செய்யும் வகையில் இந்த ஆய்வறிக்கை தயாரிக்கப்பட்டுள்ளது.


    இந்த அறிக்கையை மத்திய வர்த்தகத்துறை அமைச்சர் திருமதி நிர்மலா சீதாராமனும், சட்டம், நீதி மற்றும் மின்னணு தகவல் தொழில்நுட்பத் துறை அமைச்சர் திரு ரவிசங்கர் பிரசாதும் தலைநகரில் நடந்த நிகழ்ச்சியில் வெளியிட்டார்கள். நித்தி ஆயோக் துணைத் தலைவர் திரு அரவிந்த் பனகாரியா, அவரை அடுத்து செப்டம்பர் முதல் தேதி அந்தப் பொறுப்பை ஏற்கும் திரு ராஜீவ் குமார், நித்தி ஆயோக் தலைமை நிர்வாகி திரு அமிதாப் காந்த் மற்றும் தொழில் மேம்பாட்டுக் கொள்கை துறை செயலர் திரு ரமேஷ் அபிஷேக் மற்றும் பல்வேறு தொழில்களின் பிரதிநிதிகள், கல்வியாளர்கள், நித்தி ஆயோக்கின் மூத்த அதிகாரிகள் இதில் கலந்து கொண்டார்கள்.


    இந்தியாவின் பொருளாதார வளர்ச்சியை நீட்டிக்கவும், மேம்படுத்தவும் உலகளவில் போட்டியிட்டு நிறைவேற்றக் கூடிய நிறுவனங்கள் தேவை என்ற அடிப்படையில் 3,500 உற்பத்தி நிறுவனங்களிடம் நடத்திய ஆய்வின் அடிப்படையில் தொழில் தொடங்க எளிதான வழி என்ற இந்த அறிக்கை தயாரிக்கப்பட்டுள்ளது.


    இந்த அறிக்கையில் இடம்பெற்றுள்ள முக்கிய அம்சங்கள் :


    · பொருளாதார செயல்பாடு மற்றும் சீர்திருத்தம் . வேகமான பொருளாதார நடவடிக்கைகளும் , தொழில் நடத்துவதற்கான இலகுவான வழிமுறை அளவீடுகளும் ஒன்றுக்கொன்று நெருக்கமான தொடர்புடையவை.

      * உயர்நிலை வளர்ச்சியுள்ள மாநிலங்களில் உள்ள தொழில் நிறுவனங்கள் பெரிய தடங்கல்களை சந்திப்பதாக தெரிவிப்பதில்லை . (i) நிலம் / கட்டுமானத்துக்கான ஒப்புதல்கள் (ii) சுற்றுச்சூழல் தொடர்பான அனுமதிகள் மற்றும் (iii) மந்தமான வளர்ச்சியுள்ள மாநிலங்களில் தண்ணீர் மற்றும் சுகாதார வசதி குறைபாடுகள்
      * மந்தமான வளர்ச்சியுள்ள மாநிலங்களைக் காட்டிலும் , உயர் வளர்ச்சியுள்ள மாநிலங்கள் குறிப்பிட்ட காலத்தில் 25 சதவீத அளவுக்கே மின் பற்றாக்குறையை சந்திக்கின்றன.

    · அடைந்துள்ள முன்னேற்றங்கள். பழைய நிறுவனங்களைக்காட்டிலும் புதிய நிறுவனங்கள் தொழில்களுக்கான அனுமதியை குறைந்த காலத்தில் பெறுவதுடன் சாதகமான சுற்றுச்சூழலையும் பெறுகின்றன . இதன்மூலம் தொழில்கள் வளர்ச்சிக்கான சூழ்நிலையில் முன்னேற்றம் தேவை என்பது தெரியவருகிறது.

      * 2014 ஆம் ஆண்டிற்கு பிறகு துவக்கப்பட்ட நிறுவனங்கள் உள்ளிட்டவை புதிய நிறுவனங்களாகும்.
      * பெரும்பாலான ஒழுங்குமுறை நடைமுறைகள் தங்கள் தொழிலுக்கு தடையாக இல்லை என்று புதிய தொழில் நிறுவனங்கள் தெரிவிக்கின்றன .

    · தகவல் தொடர்பில் இடைவெளி . எளிதாக தொழில்களைத் தொடங்குவதற்கு எடுக்கப்பட்டுள்ள நடவடிக்கைகளை மாநிலங்கள் வெளிப்படுத்த வேண்டியது அவசியம் . மாநிலங்கள் ஒற்றைச்சாளர முறையை பின்பற்றுவது குறித்து போதிய விழிப்புணர்வு இல்லை என்பது ஆய்வின்மூலம் தெரியவந்துள்ளது.


    o சராசரியாக புதிய தொழில்களில் 20 சதவீத நிறுவனங்கள் மட்டுமே மாநில அரசுகள் அறிமுகம் செய்துள்ள ஒற்றைச்சாளர முறையை பயன்படுத்துவதாகத் தெரிகிறது.


    o இதுபற்றிய ஞானம் உள்ளவர்களில் 41 சதவீதம் பேர் மட்டுமே இத்தகைய வசதிகள் இருப்பதை தெரிந்து வைத்துள்ளார்கள்.


    · தொழிலாளர்கள் அதிகம் உள்ள நிறுவனங்களில் தொழிலாளர் தொடர்பான கட்டுப்பாடுகள் மிகப்பெரிய தடங்கலாக உள்ளன. ஒப்பீட்டளவில் அதிகமான வேலைவாய்ப்பை வழங்கக் கூடிய தொழில்களில் தொழிலாளர் தொடர்பான ஒழுங்குமுறைகள் நெருக்குதலுக்கு ஆளாவதாக உணர்கின்றன . உதாரணத்திற்கு மற்ற தொழில்களைக் காட்டிலும் அதிக தொழிலாளர்கள் பணியாற்றும் தொழில்களில்,


    o பயிற்சி பெற்ற திறன்மிக்க தொழிலாளர்களை கண்டுபிடிப்பதில் அதிக சிரமம் இருப்பதாக 19 சதவீதத்திற்கும் மேற்பட்டவர்கள் தெரிவிக்கிறார்கள்.


    o ஒப்பந்தத் தொழிலாளர்களை பணியில் அமர்த்துவது மிகப்பெரிய தடங்கலாக உள்ளது என்று 33 சதவீதத்திற்கு மேற்பட்டோர் தெரிவிக்க உள்ளார்கள்.


    o வேலைநிறுத்தம் மற்றும் கதவடைப்பு காரணமாக ஏராளமான வேலைநாட்கள் இழக்கப்படுகிறது .


    o சுற்றுச்சூழல் ஒப்புதல் பெறுவதிலும் , மின்சார பற்றாக்குறை காரணமாகவும் சராசரியாக அதிக நேரம் விரயமாவதாக அறிக்கை கூறுகிறது.


    · உறுதியான வளர்ச்சிக்கு உள்ள தடங்கல்கள் . அதிக தொழிலாளர்கள் உள்ள நிறுவனங்களி லிருந்து குறைந்த தொழிலாளர்களைக் கொண்டுள்ள நிறுவனங்களின் அனுபவம் மாறுபட்டது. சில சமயங்களில் சிறிய நிறுவனங்களை விட பெரிய நிறுவனங்கள் அதிகமான ஒழுங்குமுறை கட்டுப்பாட்டு தடைகளை எதிர்கொள்கிறது .


    o நூறு தொழிலாளருக்கும் மேல் பணியாற்றும் நிறுவனங்கள் தேவையான அனுமதியை பெறுவதற்கு 10 தொழிலாளர்களைக் கொண்ட நிறுவனங்களைக் காட்டிலும் அதிக காலம் பிடிக்கிறது.


    o ஒழுங்குமுறை கட்டுப்பாடுகளால் சந்திக்கும் தடங்கல்கள் பெரிய நிறுவனங்களின் தொழிலுக்கு தடையாக இருக்கின்றன . இதனால், உரிய அனுமதியை பெறுவதற்கு அவர்களுக்கு கூடுதலாக செலவாகிறது.


    இந்தியாவில் தொழில் நிறுவனங்களுக்கான சூழ்நிலையை கண்காணிப்பதன் முக்கியத்துவத்தை உணர்த்தும் வகையில் இந்த ஆய்வு மேற்கொள்ளப்பட்டது . இதன் தொடர்ச்சியாக வெளியிடப்படும் ஆவணம் இன்னும் விரிவான முறையில் மாநிலங்களின் செயல்பாட்டை விளக்கும்.

    
    
    (Release ID: 1501121) Visitor Counter : 53
    
    
    
    
    

*