      உள்துறை அமைச்சகம்

      வருடாந்திர டிஜிபி க்கள் ஆலோசனைக் கூட்டத்தின்போது எடுக்கப்பட்ட முடிவுகளின் செயல்பாடு குறித்து மத்திய உள்துறை அமைச்சர் ஆய்வு
      Posted On: 02 AUG 2017 4:53PM by PIB Chennai


    2016, நவம்பர் , 25 முதல் 27 வரை ஹைதராபாத்தில் நடைபெற்ற மாநில காவல்துறைத் தலைவர்கள் ( டிஜிபி க்கள் ), மத்திய ஆயுதக் காவல்படையினர் ( சிஏபிஎஃப் க்கள் ), மற்றும் சிபிஓ க்களின் வருடாந்திர ஆலோசனைக் கூட்டத்தின்போது எடுக்கப்பட்ட முடிவுகளையும் பிறப்பிக்கப்பட்ட உத்தரவுகளையும் செயல்படுத்துவதன் முன்னேற்றம் குறித்து , மத்திய உள்துறை அமைச்சர் திரு . ராஜ்நாத் சிங் இன்று இங்கு ஆய்வு நடத்தினார் . எம்ஓஎஸ் ( உள்துறை ) ஹன்ஸ்ராஜ் கங்காரம் அஹிர் , உள்துறைச் செயலாளர் திரு . ராஜீவ் மேஹ்ரிஷி , திரு , ராஜீவ் க்வாபா , ஓஎஸ்டி , எம்எச்ஏ , மற்றும் டைரக்டர் , ஐபி திரு . ராஜீவ் ஜெயின் ஆகியோர்


    பிற மூத்த அதிகாரிகளுடன் இந்தக் கூட்டத்தில் கலந்துகொண்டனர் .


    காவல்துறையின் தொழில்நுட்ப மேம்பாடு , இணையக் குற்றப் பாதுகாப்பு , தீவிரவாதத் தடுப்பு முயற்சிகள் , குற்றவியல் நீதிமுறையின் சீர்திருத்தம் , காவல் நிலையங்களின் மேம்பாடு , பல்வேறு மாநிலக் காவலர்களுக்கிடையிலான சிறப்பான ஒருங்கிணைப்பு ஆகியவற்றில் மேற்கொள்ளப்பட்டுவரும் திட்டங்களின் முன்னேற்றம் போன்ற பல விஷயங்கள் இந்தக் கூட்டத்தில் பரிசீலனை செய்யப்பட்டன . இளைஞர்கள் , பெண்கள் , நலிந்த பிரிவினர் ஆகியோரை நோக்கமாகக் கொண்டு , காவலர்களின் நற்பெயரை உயர்த்திப் பிடிக்கும் வகையில் , சமுதாய வெளிக் களச் செயல்பாடுகளில் கவனத்தைக் குவிப்பதன் அவசியத்தை மத்திய உள்துறை அமைச்சர் வலியுறுத்தினார் . ஆலோசனைக் கூட்டத்தின்போது , பிரதமர் பிறப்பித்த உத்தரவுகளைச் செயல்படுத்துவதில் ஏற்பட்டுள்ள முன்னேற்றம் குறித்தும் அமைச்சர் ஆய்வு மேற்கொண்டார் .


    2015 ஆம் ஆண்டு கட்ச் ( குஜராத் ). – இலும் , 2014 ஆம் ஆண்டு கவுஹாத்தி ( அஸாம் ) யிலும் நடைபெற்ற ஆலோசனைக் கூட்டங்களில் பரிந்துரை செய்தவற்றில் நிலுவையில் உள்ளவற்றைச் செயல்படுத்துவதன் முன்னேற்றம் குறித்தும் இந்தக் கூட்டத்தில் பரிசீலனை செய்யப்பட்டது .


    காவல்துறை டிஜிபி க்கள் , ஐஜி க்கள் அடங்கிய ஆலோசனைக் கூட்டம் ஒவ்வோர் ஆண்டும் நடைபெறுவதுண்டு . அந்தக் கூட்டங்களில் தேசியப் பாதுகாப்பு , சட்டம் - ஒழுங்குப் பராமரிப்பு ஆகியவை குறித்த பல்வேறு கொள்கை முடிவுகள் நாட்டின் காவல் துறை தலைவர்களால் ஆழ்ந்து பரிசீலிக்கப்படும் . கடந்த மூன்று ஆண்டுகளாக இந்த ஆலோசனைக் கூட்டங்கள் டெல்லிக்கு வெளியே நடைபெற்றுவருகின்றன . இந்தக் கலந்தாலோசனைகளில் பிரதமரும் மத்திய உள்துறை அமைச்சரும் கலந்துகொண்டுள்ளனர் .


    ******

    
    
    (Release ID: 1505329) Visitor Counter : 22
    
    
      Read this release in: English