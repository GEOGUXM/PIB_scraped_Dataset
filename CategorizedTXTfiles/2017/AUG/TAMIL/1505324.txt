      அணுசக்தி அமைச்சகம்

      இந்திய அணுசக்தித் துறையில் வெளிநாட்டு நிறுவனங்களின் ஈடுபாடு
      Posted On: 02 AUG 2017 3:59PM by PIB Chennai


    வெஸ்டிங் ஹவுஸ் எலக்ட்ரிக் கம்பெனி ( டபிள்யூஇசி ) மற்றும் ஜிஇ – ஹிட்டாச்சி , அமெரிக்கா , எலக்ட்ரிசைட் டி ஃப்ரான்ஸ் ( இடிஎஃப் ), ஃப்ரான்ஸ் அண்ட் ரோஸாட்டோம் , ரஷ்யா உள்ளிட்ட பல்வேறு நாடுகளைச் சேர்ந்த வெளிநாட்டு நிறுவனங்கள் நமது நாட்டின் அணுசக்தித் திட்டங்களில் தொழில்நுட்பப் பங்குதாரர்கள் , பொருட்களை வழங்குவோர் , ஒப்பந்தக்காரர் , சேவையளிப்போர் முதலிய பல்வேறு நிலைகளில் பங்கெடுக்க ஆர்வம் காட்டிவருகின்றனர் .


    அரசின் நேரடி முதலீட்டுக் கொள்கையின் படி , அணுசக்தித் துறையில் வெளிநாடுகள் முதலீடு செய்ய அனுமதி கிடையாது . வெளிநாட்டுத் தொழில் ஒத்துழைப்புடன் , சமவாய்ப்பு மற்றும் கடன் இணைந்த விதத்தில் அணு சக்தித் திட்டங்கள் அமைக்கப்பட உள்ளன . நியூக்ளியர் பவர் கார்ப்பரேஷன் ஆஃப் இந்தியா லிமிடெட் ( என்பிசிஐஎல் ) நிறுவனத்திடமிருந்து உள்நாட்டு வளங்களைத் திரட்டி , சமப் பங்குடன் என்பிசிஐஎல் – லுக்கும் பிற மத்தியப் பொதுத்துறை நிறுவனங்களுக்கும் இடையில் அரசின் நிதிநிலை ஆதரவுடன் இணைந்த முயற்சியாக இது மேற்கொள்ளப்படலாம் . ஆயினும் , வெளிநாட்டு நிறுவனங்கள் அணு சக்தித் திட்டங்களுக்கான பொருள் வழங்கும் சங்கிலியில் முதலீடு செய்யலாம் .


    தற்போதைய அணு சக்திக் கட்டணமானது , பழைய அணு சக்தி நிலையமான மஹாராஷ்டிராவின் தாராப்பூரிலுள்ள , தாராப்பூர் அணு சக்தி நிலையம் ( டிஏபிஎஸ் ) 1 & 2 வில் யூனிட் ஒன்றுக்கு ரூ . 1.07 முதல் புதிய அணு சக்தி நிலையமான தமிழ்நாட்டின் கூடங்குளத்தில் அமைந்துள்ள கூடங்குளம் அணு சக்தி நிலையம் – ( கேகேஎன்பிபி ) 1 & 2 வில் ரூ . 4.10 வரை உள்ளது . அணு சக்திக் கட்டணமானது அந்தப் பகுதியில் ( பிற தொழில்நுட்பங்களின் அடிப்படையில் ) அமைந்துள்ள பிற மின் உற்பத்தி நிலையங்களின் கட்டணங்களுடன் ஒப்பிடத்தக்க வகையில் உள்ளது . இரட்டை அணு சக்தி நிலையங்கள் ஒவ்வொன்றும் பொறியாளர்கள் , மேற்பார்வையாளர்கள் , தொழில்நுட்பவியலாளர்கள் மற்றும் பிற ஊழியர்கள் உள்ளிட்ட 850 பேருக்கு நேரடி வேலைவாய்ப்பை உருவாக்கித் தரும் . மேலும் பொருள் வழங்குநர்கள் , ஒப்பந்தக்காரர்கள் , சேவையளிப்போர் முதலிய ஆயிரக்கணக்கான பேருக்கு மறைமுகமான வேலைவாய்ப்பையும் உருவாக்கித் தரும் . அதன் விளைவாக , பொருளாதாரச் செயல்பாட்டில் உயர்வு ஏற்பட்டு , அது பல்வேறு வியாபார வாய்ப்புகளையும் உருவாக்கித் தருகிறது . இந்த வாய்ப்புகள் மேலும் பல வேலைவாய்ப்புகளை உண்டாக்கும் .


    வடகிழக்கு மாகாண மேம்பாடு ( டிஓஎன்இஆர் ) , எம்ஓஎஸ் பிஎம்ஓ , பணியாளர் நியமனம் , பொதுமக்கள் குறை தீர்ப்பு & ஓய்வூதியம் , அணு சக்தி மற்றும் விண்வெளித்துறை ஆகியவற்றின் இணையமைச்சர் ( தனிப் பொறுப்பு ) டாக்டர் ஜிதேந்திர சிங் மக்களவையில் இன்று கேள்வி ஒன்றுக்கு எழுத்துப்பூர்வமாக அளித்த பதிலில் இந்தத் தகவலை வெளியிட்டார் .


    *****

    
    
    (Release ID: 1505324) Visitor Counter : 62
    
    
      Read this release in: English