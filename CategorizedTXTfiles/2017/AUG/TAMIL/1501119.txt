      எஃகுத்துறை அமைச்சகம்

      இந்தியா ஆஸ்திரேலியா இடையே தொழில்நுட்பம் மற்றும் அறிவாற்றல் பரிவர்த்தனை மூலம் உருக்கு மற்றும் சுரங்கத் துறையில் ஒத்துழைப்பை விரிவாக்க மத்திய உருக்குத் துறை அமைச்சர் அழைப்பு
      Posted On: 28 AUG 2017 2:43PM by PIB Chennai


    ஆஸ்திரேலியாவின் வர்த்தகம் , சுற்றுலா மற்றும் முதலீட்டுத் துறை உதவி அமைச்சர் திரு கீத் பிட் தலைமையிலான ஆஸ்திரேலிய தூதுக்குழு புதுதில்லி உ த்யோக்பவனில் இன்று மத்திய உருக்குத்துறை அமைச்சர் திரு பிரேந்தர் சிங்கை சந்தித்தது இந்த சந்திப்பில் இந்தியாவுக்கான ஆஸ்திரேலிய துணை கமிஷனர் திரு கிறிஸ் எல்சாஃப்ட் , இந்திய உருக்குத்துறை செயலர் டாக்டர் அருணா ஷர்மா மற்றும் ஆஸ்திரேலியா – இந்தியாவைச் சேர்ந்த மூத்த அதிகாரிகள் கலந்துகொண்டார்கள் .


    2017 ஆம் ஆண்டுக்கான தேசிய உருக்கு கொள்கை அடிப்படையில் பிரதமர் திரு நரேந்திர மோடியின் தலைமையில் இந்திய அரசு நிறைவேற்றி வரும் திட்டங்கள் குறித்து திரு பிரேந்தர் சிங் விரிவாக எடுத்துரைத்தார் . இந்தியாவில் உள்ள வளர்ச்சி மற்றும் அபிவிருத்தி வாய்ப்புகளில் ஆஸ்திரேலிய அரசும் , தொழில்களும் பங்கேற்க வேண்டும் என்று அழைப்பு விடுத்தார் . முதலீடு , தொழில்நுட்ப மாற்றம் , அறிவாற்றல் பரிவர்த்தனை மூலம் இருதரப்பு உறவை வலுவாக்க புதிய இந்தியா விரிவான வாய்ப்புகளை வழங்கியுள்ளது என்றும் கூறினார் . ஆஸ்திரேலியாவிலிருந்து இறக்குமதி செய்யப்படும் நிலக்கரி விலையில் ஏற்படும் ஏற்றத்தாழ்வுகள் மற்றும் பல நாடுகள் பின்பற்றும் சுங்கவரி கொள்கை காரணமாக இந்திய உருக்கு ஏற்றுமதியாளர்கள் சந்திக்கும் சிரமம் முதலியவற்றால் இந்தியா கொண்டுள்ள கவலையை அவர் வெளிப்படுத்தினார் .


    இயற்கை வள ஆதாரங்கள் முதல் தொழில்நுட்ப பரிமாற்றம் வரை உறவை விரிவுபடுத்திக் கொள்வதில் ஆஸ்திரேலியாவும் , ஆர்வமாக உள்ளது என்று ஆஸ்திரேலிய அமைச்சர் திரு கீத் பிட் தெரிவித்தார் . இந்தியாவின் வளர்ச்சியையும் , தொழில்புரிவதற்கான அளப்பரிய வாய்ப்புகளையும் கண்டு ஆஸ்திரேலிய முதலீட்டாளர்கள் மகிழ்ச்சியும் , ஆர்வமும் கொண்டுள்ளார்கள் என்றும் தெரிவித்தார் . இயற்கை வளங்களை பெறுவதில் தனது தொழில்நுட்பத்தை பகிர்ந்து கொள்வதில் ஆஸ்திரேலியா மகிழ்ச்சியடையும் என்றும் அவர் கூறினார் .


    பரஸ்பர நலனுக்கு உகந்த அம்சங்களில் பேச்சுவார்த்தை நடத்துவது என்றும் , இதில் ஒத்துழைப்புக்கான புதிய வழிகளை கண்டறிவது என்றும் இருதரப்பும் ஒப்புக்கொண்டது .

    
    
    (Release ID: 1501119) Visitor Counter : 23