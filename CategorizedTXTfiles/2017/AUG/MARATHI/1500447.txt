      युवक कल्याण आणि क्रीडा मंत्रालय

      राष्ट्रीय क्रीडा संग्रहालयासाठी दिल्ली येथील नेहरू स्टेडियम परिसरातील जागा निश्चित
      Posted On: 23 AUG 2017 4:38PM by PIB Mumbai


      नवी दिल्ली , 23 ऑगस्ट 201 7


      नवी दिल्ली येथल्या जवाहरलाल नेहरू स्टेडियम परिसरामध्ये युवक आणि क्रीडा मंत्रालयाच्या वतीने राष्ट्रीय क्रीडा संग्रहालयाच्या निर्मितीसाठी राजधानी दिल्लीत संग्रहालयासाठी जागेचा शोध घेण्याचे काम सुरू केले होते. अनेक जागा पाहिल्यानंतर नेहरू स्टेडियम परिसरातील जागा यासाठी निश्चित करण्यात आली असल्याचे क्रीडा मंत्री विजय गोयल यांनी सांगितले.


      या संग्रहालयामध्ये भारताने क्रीडा क्षेत्रामध्ये केलेल्या विविध विक्रमांची माहिती देणारे प्रदर्शन मांडण्यात येणार आहे. देशात वेगवेगळ्या क्रीडा प्रकारांविषयी लोकप्रियता निर्माण व्हावी आणि जनतेने खेळाला दैनंदिन जीवनाचा अविभाज्य घटक बनवावे , यासाठी क्रीडा संग्रहालयाची निर्मिती करण्यात येणार आहे, असे विजय गोयल यांनी सांगितले.


      या संग्रहालयाच्या निर्मितीसाठी क्रीडापटू , क्रीडाप्रेमी नागरिक यांनीही हातभार लावावा आणि त्यांच्याकडे क्रीडा विक्रमाविषयी काही माहिती, छायाचित्रे असतील तर ते साहित्य जतन करण्यासाठी संग्रहालयाला द्यावे असे आवाहन क्रीडामंत्री गोयल यांनी केले आहे.


      या संग्रहालयामध्ये नवोदित , बाल खेळाडूंसाठी सर्व खेळांची नियमावलीची दृकश्राव्य चित्रफीत दाखवण्याची सुविधा असणार आहे. तसेच विविध क्रीडाप्रकारांचे शिक्षण आणि शारीरिक तंदुरुस्ती या विषयावरील साहित्य उपलब्ध करून देणारे ग्रंथ दालनही असणार आहे, अशी माहिती क्रीडामंत्री विजय गोयल यांनी दिली.


      B.Gokhale/S.Bedekar/P.Kor


    

    
    (Release ID: 1500447) Visitor Counter : 3