      अर्थ मंत्रालय

      2016-17 या वर्षासाठी दाखल करण्यात आलेल्या प्राप्तीकर विवरणपत्रांच्या प्रमाणात 25 टक्के वाढ, अग्रीम कर (वैयक्तिक प्राप्तीकर) संकलनात 41 टक्के वाढ
      Posted On: 07 AUG 2017 5:55PM by PIB Mumbai


      नवी दिल्ली 7 ऑगस्ट 201 7


      विमुद्रीकरण आणि काळ्या पैशाविरोधात हाती घेण्यात आलेल्या मोहिमेमुळे प्राप्तीकर विवरणपत्र दाखल केलेल्यांच्या संख्येत 24.7 टक्के इतकी लक्षणीय वाढ झाली आहे. 5 ऑगस्ट 2017 पर्यंत 2,82,92,955 विवरणपत्रे दाखल झाली. गेल्यावर्षी ही संख्या 2,26,96,843 इतकी होती. 5 ऑगस्ट 2017 पर्यंत 2,79,39,083 वैयक्तिक करदात्यांनी विवरणपत्रे भरली. गेल्या वर्षी ही संख्या 2,22,92,864 इतकी होती. यातून हे स्पष्ट होते की विमुद्रीकरणामुळे कराच्या जाळ्यात आणलेल्या नवीन करदात्यांची संख्या लक्षणीय वाढली आहे.


      प्रत्यक्ष कर संकलनातील वाढीवरही विमुद्रीकरणाचा परिणाम दिसून येत आहे. वैयक्तिक प्राप्तीकराच्या अग्रीम कर संकलनात 2016-17 च्या तुलनेत 2017-18 मध्ये 41.79 टक्के वाढ झाली आहे. काळ्या पैशाविरोधात लढण्याच्या सरकारच्या कटिबद्धतेचे सकारात्मक परिणाम वरील आकडेवारीतून दिसून येतात.


      B.Gokhale /S.Kane/P.Kor

    
    
    (Release ID: 1498740) Visitor Counter : 5