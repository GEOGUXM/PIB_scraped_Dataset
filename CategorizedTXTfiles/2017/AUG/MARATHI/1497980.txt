      महिला आणि बालविकास मंत्रालय

      “बेटी बचाओ, बेटी पढाओ” च्या नावाखाली फसवणूक करणाऱ्या योजनांबाबत इशारा
      Posted On: 01 AUG 2017 5:11PM by PIB Mumbai


    नवी दिल्ली , 1 ऑगस्ट 201 7


    “ बेटी बचाओ, बेटी पढाओ ” योजनेंतर्गंत रोख प्रोत्साहनाच्या नावाखाली काही गैर मान्यताप्राप्त ऑनलाईन संकेतस्थळ/संस्था/स्वयंसेवी संस्था/व्यक्ती बेकायदेशीर अर्जांचे वाटप करत असल्याचे केंद्र सरकारच्या महिला आणि बाल विकास मंत्रालयाच्या निदर्शनाला आले आहे. या योजनेत केंद्र सरकारतर्फे वैयक्तिक निधी प्रोत्साहन हस्तांतरण घटकांबाबत कोणतीही तरतूद करण्यात आलेली नाही. बेटी बचाओ बेटी पढाओ या योजनेत समाजात रुजलेल्या पुरुष प्रधान संस्कृतीबाबत मतांतर करण्यावर, गर्भलिंग निदान कायद्याचे कठोर पालन तसेच मुलींच्या शिक्षणावर म्हणजेच महिला सबलीकरणावर भर देण्यात आला आहे. ही योजना थेट लाभ हस्तांतरण योजना नाही .


    हिमाचल प्रदेश, कर्नाटक, महाराष्ट्र आणि राजस्थान विशेषत: या राज्यांमध्ये अशी बेकायदेशीर कृत्य केली जात आहेत. केंद्रीय महिला आणि बाल विकास मंत्रालयाने तेथील राज्य सरकारांच्या संबंधित अधिकाऱ्यांजवळ हा मुद्दा उपस्थित केला आहे. या संदर्भात बेटी बचाओ, बेटी पढाओ च्या नावाखाली खोटे आणि अस्तित्वात नसलेले फायदे देणाऱ्या अशा बेकायदेशीर योजनांसाठी कोणतीही वैयक्तिक माहिती उघड करु नये. तसेच पैसे भरु नयेत असा सल्ला मंत्रालयाने दिला आहे.


    जनतेने अशा दिशाभूल करणाऱ्या आणि बेकायदेशी माहितीला बळी पडू नये असा सल्ला पुन्हा एकदा देण्यात आला.


    B.Gokhale/J.Patankar/Anagha

    
    
    (Release ID: 1497980) Visitor Counter : 20