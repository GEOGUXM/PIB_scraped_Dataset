      गृह मंत्रालय

      भारत आणि चीन दरम्यानचा डोकलाम प्रश्न लवकरच सुटेल- राजनाथ सिंह यांचा आशावाद
      सीमा सुरक्षित ठेवण्यासाठी आपले संरक्षण दल सक्षम, भारतानं कधीच सीमा ओलांडली नाही- केंद्रीय गृहमंत्री

      Posted On: 21 AUG 2017 3:43PM by PIB Mumbai

      नवी दिल्ली 21 ऑगस्ट 201 7


      भारत आणि चीन यांच्या दरम्यान निर्माण झालेला डोकलाम प्रश्न लवकरच सुटेल आणि ही कोंडी सुटेल, अशी आशा केंद्रीय गृहमंत्री राजनाथ सिंह यांनी आज व्यक्त केली. देशाच्या सीमा सुरक्षित राखण्यासाठी आपले संरक्षण दल सक्षम आहे, असे सांगून राजनाथ सिंह म्हणाले, भारत सीमा ओलांडून हद्दविस्तार करणार नाही किंवा कोणत्याही देशावर आक्रमण करणार नाही. आम्हाला कोणाशीही शत्रूत्व पत्करायचे नाही तर शांतता हवी आहे.


      आयटीबीपीच्या पायपिंग कार्यक्रमात गृहमंत्री बोलत होते. सर्व शेजारी राष्ट्रांशी आम्हाला मैत्रीपूर्ण संबंध कायम ठेवायचे आहेत. याच उद्देशाने पंतप्रधान नरेंद्र मोदी यांनी आपल्या शपथविधी कार्यक्रमाला सर्व शेजारी राष्ट्रांच्या प्रमुखांना आमंत्रित केले होते. ‘आपण आपले मित्र बदलू शकतो परंतु शेजारी बदलू शकत नाही’ असे माजी पंतप्रधान अटलबिहारी वाजपेयी यांनी एकदा म्हटले होते. त्यांच्या या विधानाचा पुनरुच्चार राजनाथ सिंह यांनी यावेळी केला.


      या कार्यक्रमात गृहराज्यमंत्री किरेन रिजीजू यांचेही भाषण झाले. तसेच आयटीबीपींचे महासंचालक आर.के.पचनंदा यांनी यावेळी मार्गदर्शन केले. कार्यक्रमाला गुप्तचर खात्याचे संचालक राजीव जैन आणि इतर वरिष्ठ अधिकारी उपस्थित होते.


      N.Sapre /S.Bekekar/P.Kor

    
    
    (Release ID: 1500211) Visitor Counter : 14