      नौवहन मंत्रालय

      नौका पर्यटनाद्वारे येत्या पाच वर्षात 35 हजार 500 कोटी रुपयांच्या महसूलप्राप्तीचे उद्दिष्ट -नितीन गडकरी
      Posted On: 08 AUG 2017 6:09PM by PIB Mumbai


      मुंबई 8 ऑगस्ट 201 7


      केंद्रीय नौकावहन, रस्ते दळणवळण व महामार्ग मंत्री नितीन गडकरी यांनी आज ‘नौका पर्यटनाला भारतात सुरुवात’ या विशेष कार्यक्रमाचे उद्‌घाटन करतांना सांगितले की, नौकावहन मंत्रालय सागरमाला प्रकल्पांतर्गत विविध विकास कामांना प्रोत्साहन देत असून नौका पर्यटनालासुद्धा भारतात संभाव्य बाजारपेठ मिळू शकेल. ते पुढे म्हणाले की, हे क्षेत्र भविष्य काळात भारतीय अर्थव्यवस्थेला प्रोत्साहन देणार असून देश-विदेशी पर्यटकांसाठी हा एक ‘गेम चेंजर’ होऊ शकतो.


      प्राप्त अहवालानुसार या क्षेत्रातील विविध भागधारकांकडून जवळपास 35 हजार 500 कोटींचा संभाव्य महसूल येत्या पाच वर्षात प्राप्त होण्याची आशा असून जवळपास नौका पर्यटनापासून 2 लाख 50 हजार रोजगार निर्मिती होण्याची अपेक्षा आहे. तसेच भारताला भेट देणाऱ्या सध्याच्या 158 प्रति वर्ष नौकेच्या तुलनेत येत्या पाच वर्षात ही संख्या 955 प्रतिवर्ष पोहोचेल, असा अंदाज असल्याचे गडकरी यांनी सांगितले. विशेष पारदर्शकता, कमी वेळात कार्यपूर्ती आणि निकालाभिमुख उद्दिष्ट पूर्ण करण्याचा आग्रह त्यांनी धरला. केंद्रीय मंत्र्यांनी तंत्रज्ञान विकास, मानवी हस्तक्षेप कमी करणे आणि परिणामकारक सेवा देण्यावर भर दिला.


      समुद्रीय नौका पर्यटन रोड मॅप, बंदर प्रमाणक कृती प्रक्रिया आणि भारतातील क्रुस टर्मिनल या तीन अहवालाचे विमोचन त्यांनी केले.


      याप्रसंगी इंग्लंडच्या कार्निव्हलचे अध्यक्ष डेव्हिड डिंगले, नौकावहन मंत्रालयाचे सचिव रविकांत, पर्यटन मंत्रालयाच्या सचिव रश्मी वर्मा, महाराष्ट्र पर्यटन मंत्रालयाचे जे. रावल, खासदार अरविंद सावंत, महाराष्ट्र सरकारचे मुख्य सचिव सुमीत मुळीक यांनी विविध विषयांवर मार्गदर्शन केले. यावेळी इतर वरिष्ठ अधिकारी उपस्थित होते.


      B.Gokhale //P.Kor


    

    
    (Release ID: 1498856) Visitor Counter : 6