      राष्ट्रपती कार्यालय

      भारतीय वन सेवा प्रशिक्षणार्थींनी घेतली राष्ट्रपतींची भेट
      Posted On: 03 AUG 2017 3:33PM by PIB Mumbai


    नवी दिल्ली 3 ऑगस्ट 201 7


    भारतीय वन सेवेतील (2016 तुकडी) 89 प्रशिक्षणार्थींनी आज ( 3 ऑगस्ट 2017) राष्ट्रपती रामनाथ कोविंद यांची राष्ट्रपती भवनात भेट घेतली.


    या अधिकाऱ्यांनी सेवाभावी व्यवसायाची निवड केली आहे, असे राष्ट्रपतींनी सांगितले. भारतीय संस्कृतीत वनांना विशेष स्थान असून, आपल्या संस्कृतीने जंगलांपासून अध्यात्मिक आणि वैचारिक शक्ती प्राप्त केली आहे असे राष्ट्रपती म्हणाले. जंगलं हा केवळ स्रोत नसून देशाचा सामाजिक, अध्यात्मिक वारसा आहेत असेही त्यांनी सांगितले. हा वारसा जपण्याची जबाबदारी वन सेवा अधिकाऱ्यांवर आहे असे कोविंद यांनी स्पष्ट केले.


    जंगलाखालील क्षेत्र कमी होणे, पर्यावरणाच्या दर्जात घसरण तसेच हवामान बदलामुळे जागतिक तापमानातील वाढ यामुळे मानवाच्या अस्तित्वालाच धोका आहे, याची जाणीव होऊ लागली आहे, असे राष्ट्रपती म्हणाले. देशातील 33 टक्के जमिनीवर जंगल असावीत असे राष्ट्रीय वन धोरण असल्याचे ते म्हणाले. या अधिकाऱ्यांनी देशाला आणि सर्वसामान्यांना फायदा होईल, असे काम करण्याचे आवाहन राष्ट्रपतींनी केले.


    B.Gokhale/ J.Patankar / P.Malandkar

    
    
    (Release ID: 1498284) Visitor Counter : 11