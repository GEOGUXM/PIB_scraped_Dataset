      संरक्षण मंत्रालय

      भामरे यांच्या हस्ते 75 व्या सशस्त्र दल नागरी सेवा दिनाचे उद्‌घाटन
      Posted On: 01 AUG 2017 5:23PM by PIB Mumbai


    नवी दिल्ली, 1 ऑगस्ट 201 7


    संरक्षण राज्यमंत्री डॉ. सुभाष भामरे यांनी आज नवी दिल्लीतल्या सशस्त्र दल मुख्यालय ( AFHQ) नागरी सेवांच्या 75 व्या स्थापना दिन समारंभाचे उद्‌घाटन केले. AFHQ नागरी कर्मचारी सशस्त्र दलांच्या बरोबरीने शांतता तसेच युद्ध काळात देशाच्या रक्षणासाठी समर्पणाच्या भावनेने कार्य करतात असे डॉ. भामरे यांनी यावेळी सांगितले.


    सैन्य दलातील कर्मचाऱ्यांसोबत खांद्याला खांदा लावून साहित्य व्यवस्थापन, प्रशासकीय आणि मनुष्य बळ विकास या क्षेत्रात काम करत असल्याबद्दल भामरे यांनी या कर्मचाऱ्यांच्या कामाचा गौरव केला.


    1 ऑगस्ट 1942 रोजी संरक्षण मंत्रालयात मुख्य प्रशासकीय अधिकारी कार्यालयाची निर्मिती झाल्यानंतर नागरी सेवा तुकडी अस्तित्वात आली आणि सर्व नागरिकांना एकाच तुकडीच्या अधिपत्याखाली आणण्यात आले.


    संरक्षण सचिव संजय मिश्रा यांनी यावेळी संबोधित केले. विशेष प्राविण्य मिळवलेल्या कर्मचाऱ्यांना यावेळी मान्यवरांच्या हस्ते क्रीडा आणि सांस्कृतिक पुरस्कार प्रदान करण्यात आले. संयुक्त सचिव वी.आनंदराजन यांनी यावेळी वार्षिक अहवाल सादर केला.


    B.Gokhale/ J.Patankar / P.Malandkar

    
    
    (Release ID: 1497996) Visitor Counter : 23