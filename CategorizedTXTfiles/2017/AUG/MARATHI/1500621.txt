      संरक्षण मंत्रालय

      मॉस्कोच्या आंतरराष्ट्रीय लष्करी संगीत महोत्सवामध्ये भारतीय नौदलाच्या वाद्यवृंदाचा सहभाग
      Posted On: 24 AUG 2017 4:44PM by PIB Mumbai


      नवी दिल्ली 24 ऑगस्ट 201 7


      ‘स्पासकाया टॉवर’ या आंतरराष्ट्रीय लष्करी संगीत महोत्सवाचे दरवर्षी रशियातल्या मॉस्को येथे आयोजन करण्यात येते. या महोत्सवात रशिया आणि इतर देशांच्या लष्करांचे वाद्यवृंद सहभागी होतात. मॉस्कोच्या ‘रेड स्क्वेअर’ येथे होणाऱ्या या संगीत महोत्सवात विविध देशांच्या लष्करी वाद्यवृंदाचे पथक अतिशय कलात्मक तसेच पारंपरिक पद्धतीने संगीत संयोजन करतात.


      दरवर्षी या महोत्सवात 40 देशांचे जवळपास 1500 संगीतकार, लष्करी जवान आणि कलाकार सहभागी होतात. या आंतरराष्ट्रीय कार्यक्रमाला सर्वसामान्य नागरिकांकडून भरघोस प्रतिसाद मिळतो.


      यावर्षी दि. 24 ते 30 ऑगस्ट या कालावधीत ‘स्पासकाया टॉवर’ हा प्रतिष्ठीत महोत्सव होत आहे. त्यासाठी भारतीय लष्करालाही आमंत्रण आले आहे. या महोत्सवात सशस्त्र दलाचे तसेच नौदलाचे पथक सहभागी होणार आहे. सशस्त्र दलाच्या वाद्यवृंद पथकामध्ये सात अधिकारी आणि 55 पीबीओआर यांचा समावेश आहे. तर नौदलाच्या वाद्यवृंद पथकामध्ये एक अधिकारी आणि नऊ संगीतकारांचा समावेश आहे. त्यांचे नेतृत्व कमांडर सतीश के. करीत आहेत. भारतीय वाद्यवृंद कलाकारांचे पथक 23 ऑगस्टला मॉस्‍कोला रवाना झाले.


      B.Gokhale /S.Bedekar/P.Kor


    

    
    (Release ID: 1500621) Visitor Counter : 4