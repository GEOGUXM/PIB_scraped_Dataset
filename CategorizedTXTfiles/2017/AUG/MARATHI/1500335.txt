      युवक कल्याण आणि क्रीडा मंत्रालय

      देवेंद्र आणि सरदार सिंग राष्ट्रीय क्रीडा पुरस्कार 2017 साठी क्रीडापटू म्हणून घोषित
      Posted On: 22 AUG 2017 4:01PM by PIB Mumbai


      नवी दिल्ली 22 ऑगस्ट 201 7


      क्रीडा क्षेत्रात उत्कृष्ट कामगिरी करणाऱ्या क्रीडापटूंना दरवर्षी राष्ट्रीय क्रीडा पुरस्काराने गौरविण्यात येते. यावर्षीच्या (2017) राष्ट्रीय क्रीडा पुरस्काराची आज घोषणा करण्यात आली.


      राजीव गांधी खेलरत्न पुरस्कारासाठी यंदा देवेंद्र आणि सरदारसिंग या दोघा क्रीडापटूंची निवड करण्यात आली आहे. यंदा सात जणांची द्रोणाचार्य पुरस्कारासाठी तर 17 क्रीडापटूंची अर्जुन पुरस्कारासाठी निवड करण्यात आली आहे. ध्यानचंद पुरस्कारासाठी तीन क्रीडापटू निवडण्यात आले आहेत.


      या पुरस्कारांचे वितरण येत्या 29 ऑगस्ट रोजी राष्ट्रपती भवनात राष्ट्रपती रामनाथ कोविंद यांच्या हस्ते होणार आहे. राष्ट्रीय क्रीडा पुरस्कार विजेत्यांना पदक, सन्मानचिन्ह आणि रोख रक्कम देण्यात येते. यामध्ये राजीव गांधी खेलरत्न पुरस्कार विजेत्यांना साडेसात लाख रुपये तर अर्जुन, द्रोणाचार्य आणि ध्यानचंद पुरस्कार विजेत्यांना पाच लाख रुपये पुरस्कार म्हणून देण्यात येणार आहे.


      B.Gokhale /S.Bedekar/P.Kor


    

    
    (Release ID: 1500335) Visitor Counter : 9