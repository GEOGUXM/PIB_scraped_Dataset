      अर्थ मंत्रालय

      नादारी आणि दिवाळखोरी संबंधी राष्ट्रीय परिषद : एक बदलते परिदृश्य
      
      धनको आणि कर्जदारांमधील समतोल संबंधासाठी राष्ट्रीय नादारी आणि दिवाळखोरी संहिता उपयुक्त - जेटली

      Posted On: 19 AUG 2017 4:11PM by PIB Mumbai

    मुंबई 19 ऑगस्ट 201 7


    काही महिन्यांपूर्वीच नादारी आणि बँक दिवाळखोरी कोड याची अंमलबजावणी करण्यात येऊ लागल्याने, कर्जदार आणि धनको यांच्यातील संबंध आता बदलत असल्याचे प्रतिपादन केंद्रीय वित्त आणि कंपनी व्यवहार मंत्री अरुण जेटली यांनी आज मुंबईत केले. ते ‘राष्ट्रीय नादारी आणि बँक दिवाळखोरी : बदलते परिदृश्य’ या विषयावरील राष्ट्रीय परिषदेत बोलत होते. ही परिषद भारत सरकारच्या कंपनी व्यवहार मंत्रालय, भारतीय नादारी आणि दिवाळखोरी मंडळ तसेच नॅशनल फाऊंडेशन फॉर कॉर्पोरेट गव्हर्नन्स यांच्या संयुक्त विद्यमाने आयोजित करण्यात आली.


    ते पुढे म्हणाले की, “ कायदा हा एक सांगाडा असून, न्यायिक व्यवस्थेद्वारे मिळालेल्या तरतुदी पश्चात त्याला पूर्णत्व येते. नवीन कायद्याने संस्थेचे कामकाज ठप्प होऊ नये, यासाठी प्रभावीरित्या कार्य करणे अपेक्षित आहे. तसेच कर्जदारांनी, कुठल्याही प्रकारे त्यांना कर्जाची परतफेड करावीच लागणार, हे लक्षात घेतले पाहिजे. मागील काही वर्षांपासून आपण अशा व्यवस्थेचे पोषक होतो, जे कर्जदारांना त्यांची मालमत्ता पडीत रहावी यासाठी पाठिंबा देत होते. ” मंत्री पुढे म्हणाले की बँक, वित्त आणि कॉर्पोरेट क्षेत्राने कायदेशीर शाखेला भरभक्कम पाठिंबा पुरवला आहे.


    यावेळी वित्त मंत्री अरुण जेटली यांनी नॅशनल फाऊंडेशन फॉर कॉर्पोरेट गव्हर्नन्स (एनएफसीजी) यांच्या संकेतस्थळाचे उद्‌घाटन केले. या संहितेअंतर्गत एनएफसीजीवर दिवाळखोरी व्यवस्थेला आकार देण्याची जबाबदारी सोपवण्यात आली आहे. आत्तापर्यंत या संदर्भात अनेक मोठ्या प्रकरणांमध्ये कायदेशीर मदत देण्यात आली असून, या क्षेत्रातील नवीन व्यवसायिकांना आणि भागीदारांना या कायद्यांतर्गत दिवाळखोरीसंदर्भात नवीन अनुभव मिळत आहे.


    सेबीचे अध्यक्ष अजय त्यागी यांनी या संहितेचे महत्व विषद करतांना सांगितले की, कायदेशीर व्यवसायिक आणि कायदेशीर मंडळे यांना आता दिवाळखोरी संहितेमुळे निर्णयात स्पष्ट भूमिका अवलंबिता येते. कायद्याच्या अंमलबजावणीसाठी अन्य नियामकांबरोबर काम करण्यासाठी सेबी कटिबद्ध असल्याचे त्यांनी सांगितले.


    रिझर्व्ह बँकेचे गव्हर्नर उर्जित पटेल यांनी उद्‌घाटनादरम्यान सांगितले की, वर्ष 2016 मध्ये नादारी आणि दिवाळखोरी संहितेची अंमलबजावणी ही देशातील पत संस्कृती सुधारण्यासाठी उचललेले एक महत्वपूर्ण पाऊल आहे. या कायद्यामुळे उद्यमशिलतेला प्रोत्साहन देण्यासाठी मालमत्तेसंबंधी निर्णय घेण्याच्या प्रक्रियेत हा कायदा कालबद्ध एकल खिडकीचे काम करेल. त्यामुळे सर्व संबंधित भागधारकांचे हित जपले जाईल.


    B.Gokhale/ S.Kane /D .Rane

    
    
    (Release ID: 1500107) Visitor Counter : 8