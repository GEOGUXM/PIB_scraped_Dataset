      अल्पसंख्यांक मंत्रालय

      नवीन हज धोरण 2018 या महिन्यात प्रसिद्ध करणार-मुख्तार अब्बास नक्वी
      मुख्तार अब्बास नक्वी यांनी हज यात्रेच्या आढावा बैठकीला संबोधित केले

      Posted On: 12 AUG 2017 7:09PM by PIB Mumbai

      मुंबई 12 ऑगस्ट 201 7


      नवीन हज धोरण 2018 याच महिन्यात प्रसिद्ध्‍ केले जाईल असे केंद्रीय अल्पसंख्यक आणि संसदीय कामकाज राज्यमंत्री मुख्तार अब्बास नक्वी यांनी म्हटले आहे. ते आज मुंबईत हज हाऊस येथे हज यात्रेच्या आढावा बैठकीला आणि प्रशिक्षण शिबिराला संबोधित करत होते. पुढील वर्षापासून नव्या हज धोरणानुसार हजयात्रेचे आयोजन केले जाईल असे ते म्हणाले.


      नवीन हज धोरण आखण्यासाठी स्थापन करण्यात आलेल्या उच्चस्तरीय समितीचा अहवाल अंतिम टप्प्यात असून लवकरच तो प्रसिद्ध केला जाईल असे ते म्हणाले. नवीन हज धोरणाचा उद्देश हजची संपूर्ण प्रक्रिया सुलभ आणि पारदर्शक बनवणे हा आहे.


      नवीन हज धोरणात हज यात्रेकरूंना सागरी मार्गाने पाठवण्याचा पर्याय समाविष्ट असून यामुळे हजयात्रेचा खर्च निम्म्याने कमी होईल असे ते म्हणाले. नौवहन मंत्री नितीन गडकरी यांच्या अध्यक्षतेखाली 28 ऑगस्ट रोजी नवी दिल्लीत उच्चस्तरीय बैठक होणार असल्याचे त्यांनी सांगितले.


      APS / S.Kane/ P.Kor


    

    
    (Release ID: 1499467) Visitor Counter : 6