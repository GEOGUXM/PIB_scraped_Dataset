      राष्ट्रपती कार्यालय

      राष्ट्रपती रामनाथ कोविंद यांची लडाख लष्करी तळाला भेट
      Posted On: 21 AUG 2017 6:15PM by PIB Mumbai


      नवी दिल्ली 21 ऑगस्ट 201 7


      राष्ट्रपती पदाचा कार्यभार स्वीकारल्यानंतर राजधानीबाहेरच्या पहिल्याच दौऱ्यात राष्ट्रपती रामनाथ कोविंद यांनी आज लेह-लडाखच्या लष्करी तळाला भेट दिली. यावेळी त्यांनी जम्मू आणि काश्मीरमधील या पाचही बटालियनची पाहणी केली. पाकिस्तानी हल्लेखोरांपासून देशाचे आणि लडाखच्या जनतेचे रक्षण करणाऱ्या या बटालियनच्या जवानांचे राष्ट्रपती कोविंद यांनी यावेळी विशेष कौतुक केले.


      अर्धशतकापासून थोडे जास्त म्हणजे 54 वर्षांपासून लडाख बटालियन कार्यरत आहे. या काळात या रेजिमेंटच्या 605 जणांना शौर्य पुरस्काराने सन्मानित करण्यात आले आहे. लडाख बटालियनने देशसेवेमध्ये दाखवलेल्या अतुलनीय शौर्याचा गौरव राष्ट्रपती कोविंद यांनी आपल्या भाषणात केला. प्रारंभी त्यांनी शहीद सैनिकांना आदरांजली अर्पण केली. या कार्यक्रमाला लष्करप्रमुख जनरल बिपिन रावत, जम्मू आणि काश्मीरचे राज्यपाल एन.एन.व्होरा, मुख्यमंत्री मेहबुबा मुफ्ती सईद, उपमुख्यमंत्री निर्मलकुमार सिंग अणि जम्मू काश्मीरचे इतर मंत्री उपस्थित होते.


      या कार्यक्रमानंतर राष्ट्रपती कोविंद यांच्या हस्ते लेह येथे महाबोधी इंटरनॅशनल मेडिटेशन सेंटरमध्ये ‘बुध्दा पार्क’ चा शिलान्यास करण्यात आला.


      N.Sapre /S.Bedekar/P.Kor


    

    
    (Release ID: 1500262) Visitor Counter : 13