      रेल्वे मंत्रालय

      लासलगांव येथील कांदा शितगृहाचे भूमीपूजन
      Posted On: 01 AUG 2017 3:09PM by PIB Mumbai


    नवी दिल्ली 1 ऑगस्ट 201 7


    रेल्वे मंत्री सुरेश प्रभू आणि महाराष्ट्राचे मुख्यमंत्री देवेंद्र फडणवीस यांच्या हस्ते 30 जुलै 2017 रोजी महाराष्ट्रातल्या नाशिक जवळच्या लासलगांव इथल्या शीत गृहाचे भूमीपूजन करण्यात आले. भारतीय रेल्वेचा कंटेनर कॉर्पोरेशन ऑफ इंडिया विभाग नाशिक जवळ लासलगाव येथे कांदा आणि इतर नाशवंत मालासाठी शीत गृह उभारत आहे . या शीतगृहाची क्षमता 2 हजार 500 मेट्रीक टन असून, क्षमतेचा वापर केवळ कांदा साठवणुकीसाठी आहे. उर्वरित भाग कांदा, डाळिंबे, द्राक्षे, केळी, टोमॅटो आणि लिंबू वर्गीय फळे अशा नाशवंत भाज्या आणि फळांसाठी वापरण्यात येईल. भारतीय रेल्वे, शेतकऱ्यांसाठी साठवणूक क्षमता उपलब्ध करुन देत असून लासलगांव येथील शीतगृहाचा केवळ नाशिक आणि लासलगाव मधीलच नाही, तर जळगाव, मनमाड, धुळे आदी नजिकच्या भागांमधील शेतकऱ्यांनाही फायदा होणार आहे.


    पाच कोटी रुपये खर्चून हे शीतगृह उभारण्यात येणार आहे. रेल्वेतर्फे कांद्याच्या वाहतुकीसाठी नेहमीच प्राधान्याने मालवाघिणी उपलब्ध करुन दिल्या जातात. या शीतगृहामुळे कांद्याचा साठवणीचा काळ वाढणार असून, तो दुर्गम भागात पाठवता येणे शक्य होणार आहे. तसेच पारंपारिक गोदामात साठवलेला कांदा वर-खाली करावा लागतो, तो शीतगृहात करावा लागत नसल्याने कामगार खर्चातही बचत होणार आहे. देशातील कांदा उत्पादनांपैकी 33 टक्के उत्पादन महाराष्ट्रात होत असून, इथे दर्जेदार कांदा साठवणुकीची आवश्यकता आहे.


    दरम्यान, कंटेनर कॉर्पोरेशन ऑफ इंडिया तर्फे महाराष्ट्रातल्या आंबा उत्पादक निर्यातदारांसाठी सिंधुदुर्ग जिल्ह्यातल्या देवगड तालुक्यात उभारण्यात आलेल्या मँगो पॅक हाऊसचे आधुनिकीकरण करण्याचे काम सुरु आहे.


    B.Gokhale/ J.Patankar / P.Malandkar

    
    
    (Release ID: 1497933) Visitor Counter : 21