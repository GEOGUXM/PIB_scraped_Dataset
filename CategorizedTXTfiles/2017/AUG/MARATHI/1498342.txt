      रस्ते वाहतूक आणि महामार्ग मंत्रालय

      राष्ट्रीय महामार्गानजीक सुविधा विकसित करण्यासाठी खाजगी क्षेत्राला सहभागाचे नियंत्रण
      Posted On: 03 AUG 2017 5:43PM by PIB Mumbai


    नवी दिल्ली 3 ऑगस्ट 201 7


    भारतीय राष्ट्रीय महामार्ग प्राधिकरणाने राष्ट्रीय महामार्गांजवळ संपादित केलेल्या जमिनीवर 183 ठिकाणी सुविधा विकसित करण्याची प्रक्रिया सुरु केली आहे. या ठिकाणी प्रवाश्यांना आरामाची सोय तसेच खाद्यपदार्थही उपलब्ध असतील. पाच एकरापेक्षा अधिक जागेवर “ हायवे व्हिलेज ” या नावाने तर पाच एकरापेक्षा कमी जागेवर “ हायवे नेस्ट ” या नावाने सुविधा उपलब्ध करुन दिल्या जातील.


    केंद्रीय महामार्ग मंत्री नितीन गडकरी यांनी आज नवी दिल्लीत “ हायवे व्हिलेज ” आणि “ हायवे नेस्ट ” या बोधचिन्हांचे उद्‌घाटन केले. राष्ट्रीय महामार्गावर प्रत्येक 50 कि.मी. अंतरावर अशा सुविधा उपलब्ध करुन देण्यात येतील, असे गडकरी यांनी सांगितले. देशभरात अशी 1000 ठिकाणे विकसित करावी लागतील असे ते म्हणाले.


    आतापर्यंत 34 ठिकाणांसाठी निविदा काढण्यात आल्याची माहिती गडकरी यांनी दिली.


    B.Gokhale/ J.Patankar / P.Malandkar

    
    
    (Release ID: 1498342) Visitor Counter : 9