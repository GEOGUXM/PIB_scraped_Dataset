      कृषी मंत्रालय

      कृषी आणि शेतकरी कल्याण मंत्रालयाच्या वतीने 19 ते 30 ऑगस्ट 2017 कालावधीत ‘संकल्प से सिद्धी’ कार्यक्रम
      Posted On: 21 AUG 2017 6:07PM by PIB Mumbai


      नवी दिल्ली 21 ऑगस्ट 201 7


      छोडो भारत चळवळीच्या 75 व्या वर्धापन दिनानिमित्त देशभर ‘संकल्प से सिद्धी’ कार्यक्रमाचे आयोजन केले जात आहे. कृषी आणि शेतकरी कल्याण मंत्रालयाच्या वतीने 19 ते 30 ऑगस्ट 2017 या कालावधीत ‘संकल्प से सिद्धी’ कार्यक्रमाचे आयोजन करण्यात येत आहे. यामध्ये देशभरातल्या 578 कृषी विज्ञान केंद्र, 29 कृषी संशोधन संस्था तसेच कृषी विद्यापीठे, कृषी संलग्न संस्था सहभागी होणार आहेत. महाराष्ट्रासह 18 राज्यातल्या 32 ठिकाणी ‘संकल्प से सिद्धी’ कार्यक्रमाचे आयोजन केले आहे.


      2022 पर्यंत देशातल्या शेतकरी बांधवांचे उत्पन्न दुप्पट करण्याचा पंतप्रधान मोदी यांचा संदेश असलेली चित्रफित दाखवण्यात येणार आहे. तसेच ‘संकल्प से सिद्धी’ ची शपथग्रहण केली जाणार आहे. कृषी तज्ञांचे व्याख्यानही आयोजित करण्यात येणार आहे.


      या कार्यक्रमात 33 मंत्री, खासदार, आमदार यांच्याबरोबर 129 मान्यवर सहभागी होणार आहेत. त्याचबरोबर शेतकरी, सामाजिक कार्यकर्ते, कृषी संबंधित कार्यकर्ते यांनाही मोठ्या संख्येने सहभागी करून घेण्यात येणार आहेत.


      या निमित्त सर्व कृषी विज्ञान केंद्र आणि भारतीय कृषी संशोधन केंद्रांमध्ये नवभारत मंथन कार्यक्रमाचे आयोजन करण्यात येणार आहे.


      N.Sapre /S.Bedekar/P.Kor


    

    
    (Release ID: 1500260) Visitor Counter : 10