      जलसंपदा, नदी विकास आणि गंगा पुनरुत्थान मंत्रालय

      देशातील महत्त्वाच्या 91 धरणातल्या जलसाठ्यांमध्ये एक टक्क्याने वाढ
      Posted On: 18 AUG 2017 4:38PM by PIB Mumbai


    नवी दिल्ली, 18 ऑगस्ट 201 7


    देशातील महत्त्वाच्या 91 धरणातल्या जलसाठ्यांमध्ये 17 ऑगस्ट 2017 रोजी संपलेल्या सप्ताहामध्ये एक टक्क्याने वाढ झाली आहे. या जलसाठ्यांमध्ये 75.694 अब्ज घनमीटर पाणी उपलब्ध आहे. जलसाठ्यांच्या एकूण क्षमतेपैकी 48 टक्के जलसाठा आहे.


    या जलसाठ्यांची एकूण साठवणूक क्षमता 157.799 अब्ज घनमीटर इतकी आहे. 91 पैकी 37 जलसाठ्यांवर 60 मेगावॅट पेक्षा जास्त क्षमतेचे जल विद्युत प्रकल्प उभारण्यात आले आहेत.


    पश्चिम विभागात महाराष्ट्र आणि गुजरातचा समावेश असून यामध्ये 27 धरणांचा समावेश आहे. त्यांची एकूण जल साठवण क्षमता 27.07 अब्ज घनमीटर आहे. या साठ्यांमध्ये सध्या 15.51 अब्ज घनमीटर पाणी उपलब्ध आहे. धरणांच्या साठवणूक क्षमतेपैकी 57 टक्के जिवंत पाणीसाठा उपलब्ध आहे. गेल्यावर्षी याच कालावधीत 71 टक्के जलसाठा होता.


    गेल्यावर्षीच्या तुलनेत हिमाचल प्रदेश , पंजाब, झारखंड, पश्चिम बंगाल, त्रिपुरा, या राज्यात अधिक पाणीसाठा उपलब्ध आहे. तर, महाराष्ट्र, राजस्थान, ओडिशा, गुजरात, उत्तर प्रदेश, उत्तराखंड, मध्य प्रदेश, छत्तीसगड, आंध्र प्रदेश, तेलंगणा, कर्नाटक, केरळ आणि तामिळनाडू या राज्यांमध्ये गेल्यावर्षीच्या तुलनेत कमी पाणीसाठा आहे.


    B .Gokhale/ S.Kakade /D .Rane

    
    
    (Release ID: 1500073) Visitor Counter : 5