      ਵਿੱਤ ਮੰਤਰਾਲਾ

      ਵਿੱਤ ਮੰਤਰੀ ਸ੍ਰੀ ਅਰੁਣ ਜੇਟਲੀ ਨੇ ਰਾਜਾਂ ਦੇ ਮੁੱਖ ਮੰਤਰੀਆਂ ਨੂੰ ਨਿਰਮਾਣ ਲਈ ਵਰਤੇ ਜਾਂਦੇ ਪੈਟਰੋਲੀਅਮ ਪਦਾਰਥਾਂ ਉੱਤੇ ਵੈਲਿਊ ਐਡਡ ਟੈਕਸ ਦਾ ਭਾਰ ਘਟਾਉਣ ਲਈ ਲਿਖਿਆ
      Posted On: 18 AUG 2017 5:24PM by PIB Chandigarh


    Finance Minister Sh Arun Jaitley writes to State Chief Ministers to reduce burden of Value Added Tax on Petroleum Products used for manufacturing


    ਵਿੱਤ ਮੰਤਰੀ ਸ੍ਰੀ ਅਰੁਣ ਜੇਟਲੀ ਨੇ ਰਾਜਾਂ ਦੇ ਮੁੱਖ ਮੰਤਰੀਆਂ ਨੂੰ ਨਿਰਮਾਣ ਲਈ ਵਰਤੇ ਜਾਂਦੇ ਪੈਟਰੋਲੀਅਮ ਪਦਾਰਥਾਂ ਉੱਤੇ ਵੈਲਿਊ ਐਡਡ ਟੈਕਸ ਦਾ ਭਾਰ ਘਟਾਉਣ ਲਈ ਲਿਖਿਆ


    ਕੇਂਦਰੀ ਵਿੱਤ , ਰੱਖਿਆ ਅਤੇ ਕਾਰਪੋਰੇਟ ਮਾਮਲੇ ਮੰਤਰੀ , ਸ੍ਰੀ ਅਰੁਣ ਜੇਟਲੀ ਨੇ ਰਾਜਾਂ ਦੇ ਮੁੱਖ ਮੰਤਰੀਆਂ ਨੂੰ ਲਿਖਿਆ ਹੈ ਕਿ ਮਾਲ ਅਤੇ ਸੇਵਾ ਟੈਕਸ (ਜੀਐੱਸਟੀ ) ਲਾਗੂ ਹੋਣ ਤੋਂ ਬਾਅਦ ਉਨ੍ਹਾਂ ਪੈਟਰੋਲੀਅਮ ਵਸਤਾਂ ਉੱਤੇ ਵੈਲਿਊ ਐਡਡ ਟੈਕਸ (ਵੈਟ) ਦਾ ਬੋਝ ਘਟਾਉਣ ਜੋ ਕਿ ਨਿਰਮਾਣ ਵਿੱਚ ਕੰਮ ਆਉਂਦੀਆਂ ਹਨ।


    
    
    ਵਿੱਤ ਮੰਤਰੀ ਵੱਲੋਂ ਲਿਖੇ ਗਏ ਪੱਤਰ ਵਿੱਚ ਨਿਰਮਾਣ ਖੇਤਰ ਵੱਲੋਂ ਦੇਸ਼ ਵਿੱਚ ਪ੍ਰਗਟਾਈ ਜਾ ਰਹੀ ਚਿੰਤਾ ਦਾ ਜ਼ਿਕਰ ਕੀਤਾ ਗਿਆ ਹੈ ਕਿ ਵਸਤਾਂ ਅਤੇ ਸੇਵਾਵਾਂ ਟੈਕਸ ਲਾਗੂ ਹੋਣ ਤੋਂ ਬਾਅਦ ਵੀ ਨਿਰਮਾਣ ਖੇਤਰ ਲਈ ਪੈਟਰੋਲੀ ਉਤਪਾਦਾਂ ਦੀ ਕੀਮਤ ਵਧਦੀ ਜਾ ਰਹੀ ਹੈ। ਜੀਐੱਸਟੀ ਲਾਗੂ ਹੋਣ ਤੋਂ ਪਹਿਲਾਂ ਪੈਟਰੋਲੀਅਮ ਵਸਤਾਂ ਅਤੇ ਉਨ੍ਹਾਂ ਤੋਂ ਤਿਆਰ ਕੀਤੀਆਂ ਵਸਤਾਂ ਉੱਤੇ ਵੈਟ ਲਗਦਾ ਸੀ , ਅਤੇ ਪੈਟਰੋਲੀਅਮ ਵਸਤਾਂ ਜੋ ਕਿ ਨਿਰਮਾਤਾਵਾਂ ਵੱਲੋਂ ਆਪਣੇ ਉਤਪਾਦਾਂ ਦੀ ਤਿਆਰੀ ਲਈ ਵਰਤੀਆਂ ਜਾਂਦੀਆਂ ਸਨ , ਉਨ੍ਹਾਂ ਉੱਤੇ ਵੱਖ-ਵੱਖ ਰਾਜਾਂ ਵੱਲੋਂ ਵੱਖ-ਵੱਖ ਕਿਸਮ ਦੇ ਟੈਕਸ ਲਗਾਏ ਜਾਂਦੇ ਸਨ। ਪਰ ਜੀਐੱਸਟੀ ਲਾਗੂ ਹੋਣ ਤੋਂ ਬਾਅਦ ਤਿਆਰ ਵਸਤਾਂ ਉੱਤੇ ਨਿਰਮਾਤਾਵਾਂ ਤੋਂ ਜੀਐੱਸਟੀ ਲਿਆ ਜਾਂਦਾ ਹੈ ਅਤੇ ਪੈਟਰੋਲੀਅਮ ਵਸਤਾਂ ਦੇ ਇਨਪੁੱਟਸ ਉੱਤੇ ਨਿਰਮਾਤਾਵਾਂ ਨੂੰ ਕਾਫੀ ਜ਼ਿਆਦਾ ਵੈਟ ਦੇਣਾ ਪੈ ਰਿਹਾ ਹੈ ਜਿਸ ਨਾਲ ਉਨ੍ਹਾਂ ਉੱਤੇ ਟੈਕਸ ਵਧ ਜਾਂਦਾ ਹੈ। ਇਸ ਨੂੰ ਵੇਖਦੇ ਹੋਏ ਜੀਐੱਸਟੀ ਤੋਂ ਪਹਿਲਾਂ ਦੇ ਪ੍ਰਸ਼ਾਸਨ ਵਿੱਚ ਨਿਰਮਾਣ ਲਈ ਵਰਤੇ ਪੈਟਰੋਲੀਅਮ ਉਤਪਾਦਾਂ ਉੱਤੇ 5% ਦਾ ਘੱਟ ਦਰ ਵਾਲਾ ਵੈਟ ਲਗਾਇਆ ਜਾਂਦਾ ਹੈ। ਕੁਝ ਰਾਜਾਂ ਵੱਲੋਂ ਨਿਰਮਾਣ ਖੇਤਰ ਲਈ ਡੀਜ਼ਲ ਉੱਤੇ ਵੀ ਵੈਟ ਦੀ ਘੱਟ ਦਰ ਲਗਾਈ ਜਾਂਦੀ ਹੈ।


    
    
    ਇਸ ਲਈ ਸ਼੍ਰੀ ਅਰੁਣ ਜੇਟਲੀ ਨੇ ਬਾਕੀ ਰਾਜਾਂ ਨੂੰ ਵੀ ਬੇਨਤੀ ਕੀਤੀ ਕਿ ਨਿਰਮਾਣ ਖੇਤਰ ਵਲੋਂ ਵਸਤਾਂ ਦੇ ਨਿਰਮਾਣ ਲਈ ਵਰਤੀਆਂ ਜਾਂਦੀਆਂ ਪੈਟਰੋਲੀਅਮ ਵਸਤਾਂ ਉੱਤੇ ਘੱਟ ਵੈਟ ਲਗਾਇਆ ਜਾਵੇ ਕਿਉਂਕਿ ਉਨ੍ਹਾਂ ਉੱਤੇ ਜੀਐੱਸਟੀ ਲਾਗੂ ਹੈ , ਤਾਂ ਕਿ ਵਸਤਾਂ ਦੀ ਲਾਗਤ ਉੱਤੇ ਘੱਟ ਤੋਂ ਘੱਟ ਫਰਕ ਪਵੇ।

    
    
    (Release ID: 1500249) Visitor Counter : 2