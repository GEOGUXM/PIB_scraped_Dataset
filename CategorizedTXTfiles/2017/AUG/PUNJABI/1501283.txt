      ਟੈਕਸਟਾਈਲ ਮੰਤਰਾਲਾ

      ਕੇਂਦਰੀ ਮੰਤਰੀ ਸ਼੍ਰੀਮਤੀ ਸਮ੍ਰਿਤੀ ਜ਼ੁਬਿਨ ਇਰਾਨੀ ਨੇ ਐੱਲਬੀਐੱਸਐੱਨਏਏ ਦੇ 92ਵੇਂ ਫਾਊੰਡੇਸ਼ਨ ਕੋਰਸ ਦਾ ਉਦਘਾਟਨ ਕੀਤਾ ਘੱਟ ਸਹੂਲਤਾਂ ਪ੍ਰਾਪਤ ਲੋਕਾਂ ਪ੍ਰਤੀ ਸੁਚੇਤ ਰਹੋ, ਆਪਣੇ ਆਪ ਨੂੰ ਭਾਰਤੀ ਨਾਗਰਿਕਾਂ ਦੇ ਰਾਖੇ ਸਮਝੋ : ਕੇਂਦਰੀ ਟੈਕਸਟਾਈਲ ਅਤੇ ਸੂਚਨਾ ਤੇ ਪ੍ਰਸਾਰਣ ਮੰਤਰੀ
      Posted On: 29 AUG 2017 12:06PM by PIB Chandigarh


    Union Minister Smt. Smriti Zubin Irani inaugurates 92nd Foundation Course, LBSNAA


    Be sensitive to the under-privileged, look upon yourselves as custodians of citizens of India: Union Minister for Textiles & I&B


    ਕੇਂਦਰੀ ਮੰਤਰੀ ਸ਼੍ਰੀਮਤੀ ਸਮ੍ਰਿਤੀ ਜ਼ੁਬਿਨ ਇਰਾਨੀ ਨੇ ਐੱਲਬੀਐੱਸਐੱਨਏਏ ਦੇ 92ਵੇਂ ਫਾਊੰਡੇਸ਼ਨ ਕੋਰਸ ਦਾ ਉਦਘਾਟਨ ਕੀਤਾ


    ਘੱਟ ਸਹੂਲਤਾਂ ਪ੍ਰਾਪਤ ਲੋਕਾਂ ਪ੍ਰਤੀ ਸੁਚੇਤ ਰਹੋ , ਆਪਣੇ ਆਪ ਨੂੰ ਭਾਰਤੀ ਨਾਗਰਿਕਾਂ ਦੇ ਰਾਖੇ ਸਮਝੋ : ਕੇਂਦਰੀ ਟੈਕਸਟਾਈਲ ਅਤੇ ਸੂਚਨਾ ਤੇ ਪ੍ਰਸਾਰਣ ਮੰਤਰੀ


    ਲਾਲ ਬਹਾਦੁਰ ਸ਼ਾਸਤਰੀ ਰਾਸ਼ਟਰੀ ਪ੍ਰਸ਼ਾਸਨ ਅਕਾਦਮੀ (ਐੱਲਬੀਐੱਸਐੱਨਏਏ) ਮਸੂਰੀ ਦੇ 92ਵੇਂ ਫਾਊੰਡੇਸ਼ਨ ਕੋਰਸ ਦਾ ਉਦਘਾਟਨ ਅੱਜ ਕੇਂਦਰੀ ਟੈਕਸਟਾਈਲ ਅਤੇ ਸੂਚਨਾ ਤੇ ਪ੍ਰਸਾਰਣ ਮੰਤਰੀ, ਸ਼੍ਰੀਮਤੀ ਸਮ੍ਰਿਤੀ ਜ਼ੁਬਿਨ ਇਰਾਨੀ ਨੇ ਕੀਤਾ । ਉਨ੍ਹਾਂ ਨੌਜਵਾਨ ਅਫਸਰਾਂ ਨੂੰ ਉਨ੍ਹਾਂ ਦੇ ਆਉਣ ਵਾਲੇ ਜੀਵਨ ਲਈ ਸ਼ੁਭਕਾਮਨਾਵਾਂ ਦਿੱਤੀਆਂ । ਸ਼੍ਰੀਮਤੀ ਸਮ੍ਰਿਤੀ ਇਰਾਨੀ ਨੇ ਉਨ੍ਹਾਂ ਨੂੰ ਕਿਹਾ ਕਿ ਉਹ ਘੱਟ ਸਹੂਲਤ ਪ੍ਰਾਪਤ ਲੋਕਾਂ ਪ੍ਰਤੀ ਸੰਵੇਦਨਸ਼ੀਲਤਾ ਦੀ ਭਾਵਨਾ ਅਪਣਾਉਣ ਅਤੇ ਆਪਣੇ ਆਪ ਨੂੰ ਭਾਰਤੀ ਨਾਗਰਿਕਾਂ ਦੇ ਰਾਖੇ ਸਮਝਣ । ਉਨ੍ਹਾਂ ਆਸ ਪ੍ਰਗਟਾਈ ਕਿ ਟ੍ਰੇਨੀ ਅਫਸਰ ਪੂਰੇ ਉਤਸ਼ਾਹ ਨਾਲ ਦੇਸ਼ ਦੇ ਬਹੁਤ ਪਿਛੜੇ ਖੇਤਰਾਂ ਦੇ ਵਿਕਾਸ ਲਈ ਕੰਮ ਕਰਨਗੇ । ਉਨ੍ਹਾਂ ਕਿਹਾ ਕਿ ਡਿਜੀਟਲ ਇੰਡੀਆ ਪਹਿਲਕਦਮੀ ਰਾਹੀਂ ਵਧੀਆ ਸੇਵਾ ਪ੍ਰਦਾਨ ਕਰਨ ਲਈ ਟੈਕਨੋਲੋਜੀ ਅਪਣਾਈ ਜਾਵੇ । ਮੰਤਰੀ ਨੇ ਆਸ ਪ੍ਰਗਟਾਈ ਕਿ ਜਨਤਕ ਖੇਤਰ ਅਤੇ ਨਿਜੀ ਖੇਤਰ ਦੀਆਂ ਵਧੀਆ ਰਵਾਇਤਾਂ ਨੂੰ ਟ੍ਰੇਨੀ ਅਧਿਕਾਰੀ ਅਪਣਾਉਣਗੇ ਤਾਂ ਕਿ ਵਧੀਆ ਭਾਰਤ ਬਣ ਸਕੇ ।


    ਸ਼੍ਰੀਮਤੀ ਇਰਾਨੀ ਨੇ ਟ੍ਰੇਨੀ ਅਫਸਰਾਂ ਨੂੰ ਭਾਰਤੀ ਸੰਵਿਧਾਨ ਪ੍ਰਤੀ ਵਫਾਦਾਰੀ ਦੀ ਸਹੁੰ ਚੁਕਾਈ । ਉਦਘਾਟਨੀ ਸਮਾਰੋਹ ਤੋਂ ਬਾਅਦ ਮੰਤਰੀ ਨੇ ਸੰਸਥਾਨ ਦੀ ਆਫੀਸਰਜ਼ ਮੈੱਸ ਵਿੱਚ ਟ੍ਰੇਨੀਆਂ ਨਾਲ ਖਾਣੇ ਦੇ ਮੌਕੇ ਗੱਲਬਾਤ ਕੀਤੀ ।


    ਇਸ ਕੋਰਸ ਵਿੱਚ ਹਿੱਸਾ ਲੈਣ ਵਾਲੇ ਭਾਰਤ ਦੀਆਂ 17 ਸਿਵਲ ਸੇਵਾਵਾਂ ਅਤੇ ਭੂਟਾਨ ਦੀਆਂ 3 ਸੇਵਾਵਾਂ ਨਾਲ ਸਬੰਧਤ ਹਨ । ਕੁੱਲ ਮਿਲਾ ਕੇ 92 ਵੇਂ ਫਾਊੰਡੇਸ਼ਨ ਕੋਰਸ ਵਿੱਚ 369 ਅਫਸਰ ਟ੍ਰੇਨੀ ਹਿੱਸਾ ਲੈ ਰਹੇ ਹਨ ਜਿਨ੍ਹਾਂ ਵਿੱਚ 11 ਭੂਟਾਨ ਤੋਂ ਹਨ । ਉਦਘਾਟਨੀ ਪ੍ਰੋਗਰਾਮ ਦਾ ਆਯੋਜਨ ਸੰਪੂਰਨਾਨੰਦ ਆਡੀਟੋਰੀਅਮ ਵਿੱਚ ਕੀਤਾ ਗਿਆ ਅਤੇ ਇਹ ਡਿਪਟੀ ਡਾਇਰੈਕਟਰ ਸੀਨੀਅਰ ਦੇ ਸੰਖੇਪ ਸਵਾਗਤੀ ਭਾਸ਼ਨ ਨਾਲ ਸ਼ੁਰੂ ਹੋਇਆ । ਅਕਾਦਮੀ ਦੀ ਡਾਇਰੈਕਟਰ ਸ਼੍ਰੀਮਤੀ ਉਪਮਾ ਚੌਧਰੀ ਨੇ ਮੁੱਖ ਮਹਿਮਾਨ ਦਾ ਸਵਾਗਤ ਕੀਤਾ । ਸ਼੍ਰੀ ਸ਼੍ਰੀਧਰ ਸੀ ਡਿਪਟੀ ਡਾਇਰੈਕਟਰ ਸੀਨੀਅਰ ਅਤੇ ਕੋਰਸ ਦੇ ਕੋਆਰਡੀਨੇਟਰ ਨੇ ਕੋਰਸ ਬਾਰੇ ਜਾਣਕਾਰੀ ਦਿੱਤੀ ਕਿ ਇਸ 15 ਹਫਤੇ ਦੇ ਕੋਰਸ ਵਿੱਚ ਬਹੁ-ਪੱਖੀ ਸਰਗਰਮੀਆਂ ਜਿਨ੍ਹਾਂ ਵਿੱਚ ਕਲਾਸ ਰੂਮ ਅਤੇ ਬਾਹਰ ਦੀਆਂ ਸਰਗਰਮੀਆਂ ਵੀ ਸ਼ਾਮਲ ਹਨ , ਕਰਵਾਈਆਂ ਜਾਣਗੀਆਂ । ਸ਼੍ਰੀਮਤੀ ਉਪਮਾ ਚੌਧਰੀ ਡਾਇਰੈਕਟਰ ਨੇ ਅਕਾਦਮੀ ਦੇ ਨੀਤੀ ਵਾਕ '' ਸ਼ੀਲਮ ਪਰਮ ਭੂਸ਼ਣਮ '' ( Sheelam Param Bhushanam ) ਦਾ ਜ਼ਿਕਰ ਕੀਤਾ ਅਤੇ ਅਫਸਰ ਟ੍ਰੇਨੀਆਂ ਨੂੰ ਕਿਹਾ ਕਿ ਉਹ ਆਪਣੇ ਸਮੇਂ ਦੀ ਸਹੀ ਵਰਤੋਂ ਅੰਤਰ ਨੀਤੀ ਸਬੰਧਾਂ ਨੂੰ ਕਾਇਮ ਕਰਨ , ਨਵੀਆਂ ਮੁਹਾਰਤਾਂ ਹਾਸਲ ਕਰਨ ਅਤੇ ਮੁਹੱਈਆ ਸਹੂਲਤਾਂ ਦਾ ਲਾਭ ਉਠਾਉਣ ਲਈ ਕਰਨ । ਸ਼੍ਰੀ ਰਾਜੇਸ਼ ਆਰੀਆ , ਪ੍ਰੋਫੈਸਰ ਲੋਕ ਪ੍ਰਸ਼ਾਸਨ ਨੇ ਸਮਾਗਮ ਵਿੱਚ ਆ ਕੇ ਇਸ ਦੀ ਸ਼ੋਭਾ ਵਧਾਉਣ ਲਈ ਮੁੱਖ ਮਹਿਮਾਨ ਦਾ ਧੰਨਵਾਦ ਕੀਤਾ ।


    

    ***


    

    
    (Release ID: 1501283) Visitor Counter : 2