      ਗ੍ਰਹਿ ਮੰਤਰਾਲਾ

      ਭਾਰਤ ਅਤੇ ਚੀਨ ਦਰਮਿਆਨ ਡੋਕਲਾਮ ਵਿਵਾਦ ਛੇਤੀ ਸੁਲਝਣ ਦੀ ਉਮੀਦ ਹੈ—ਸ੍ਰੀ ਰਾਜਨਾਥ ਸਿੰਘ ਸਾਡੇ ਸੁਰੱਖਿਆ ਬਲ ਫੋਰਸਾਂ ਸਰਹੱਦਾਂ ਦੀ ਰਾਖੀ ਦੇ ਸਮਰੱਥ ਹਨ, ਭਾਰਤ ਦਾ ਕੋਈ ਪ੍ਰਸਾਰਵਾਦੀ ਇਰਾਦਾ ਨਹੀਂ ਹੈ
      Posted On: 21 AUG 2017 4:24PM by PIB Chandigarh


    Hope Doklam standoff between India and China to be resolved soon: Shri Rajnath Singh


    Our Security Forces capable of safeguarding our borders; India has no expansionist designs: Union Home Minister


    ਭਾਰਤ ਅਤੇ ਚੀਨ ਦਰਮਿਆਨ ਡੋਕਲਾਮ ਵਿਵਾਦ ਛੇਤੀ ਸੁਲਝਣ ਦੀ ਉਮੀਦ ਹੈ —ਸ੍ਰੀ ਰਾਜਨਾਥ ਸਿੰਘ


    ਸਾਡੇ ਸੁਰੱਖਿਆ ਬਲ ਫੋਰਸਾਂ ਸਰਹੱਦਾਂ ਦੀ ਰਾਖੀ ਦੇ ਸਮਰੱਥ ਹਨ , ਭਾਰਤ ਦਾ ਕੋਈ ਪ੍ਰਸਾਰਵਾਦੀ ਇਰਾਦਾ ਨਹੀਂ ਹੈ


    ਕੇਂਦਰੀ ਗ੍ਰਹਿ ਮੰਤਰੀ, ਸ੍ਰੀ ਰਾਜਨਾਥ ਸਿੰਘ ਨੇ ਉਮੀਦ ਪ੍ਰਗਟਾਈ ਹੈ ਕਿ ਭਾਰਤ ਅਤੇ ਚੀਨ ਦਰਮਿਆਨ ਚਲ ਰਿਹਾ ਡੋਕਲਾਮ ਵਿਵਾਦ ਛੇਤੀ ਹੱਲ ਹੋ ਜਾਵੇਗਾ । ਉਨ੍ਹਾਂ ਜ਼ੋਰ ਦੇ ਕੇ ਕਿਹਾ ਕਿ ਸਾਡੇ ਸੁਰੱਖਿਆ ਬਲ ਸਾਡੀਆਂ ਸਰਹੱਦਾਂ ਦੀ ਰਾਖੀ ਕਰਨ ਦੇ ਪੂਰੀ ਤਰ੍ਹਾਂ ਸਮਰੱਥ ਹਨ । ਸ੍ਰੀ ਰਾਜਨਾਥ ਸਿੰਘ ਨੇ ਕਿਹਾ ਕਿ ਭਾਰਤ ਦਾ ਨਾ ਹੀ ਕੋਈ ਪ੍ਰਸਾਰਵਾਦੀ ਤੇ ਨਾ ਹੀ ਕਿਸੇ ਦੇਸ਼ `ਤੇ ਹਮਲਾ ਕਰਨ ਦਾ ਇਰਾਦਾ ਹੈ । ਅਸੀਂ ਟਕਰਾਅ ਨਹੀਂ , ਸ਼ਾਂਤੀ ਚਾਹੁੰਦੇ ਹਾਂ ।


    ਇੱਥੇ ਇੰਡੋ ਤਿੱਬਤਨ ਸਰਹੱਦੀ ਪੁਲਿਸ (ਆਈ ਟੀ ਬੀ ਪੀ) ਦੇ ਇੱਕ ਵੱਡੇ ਸਨਮਾਨ ਸਮਾਰੋਹ ਨੂੰ ਸੰਬੋਧਨ ਕਰਦੇ ਹੋਏ ਕੇਂਦਰੀ ਗ੍ਰਹਿ ਮੰਤਰੀ ਨੇ ਕਿਹਾ ਕਿ ਅਸੀਂ ਆਪਣੇ ਸਾਰੇ ਗੁਆਂਢੀ ਦੇਸ਼ਾਂ ਨਾਲ ਮਿੱਤਰਤਾ ਭਰੇ ਸੰਬੰਧ ਚਾਹੁੰਦੇ ਹਾਂ । ਉਨ੍ਹਾਂ ਕਿਹਾ ਕਿ ਇਸੇ ਇਰਾਦੇ ਨਾਲ ਹੀ ਪ੍ਰਧਾਨ ਮੰਤਰੀ ਸ੍ਰੀ ਨਰੇਂਦਰ ਮੋਦੀ ਨੇ ਸਾਰੇ ਗੁਆਂਢੀ ਦੇਸ਼ਾਂ ਦੇ ਆਗੂਆਂ ਨੂੰ ਆਪਣੀ ਸਰਕਾਰ ਦੇ ਸਹੁੰ ਚੁੱਕ ਸਮਾਰੋਹ ਵਿੱਚ ਸ਼ਾਮਲ ਹੋਣ ਦਾ ਸੱਦਾ ਦਿੱਤਾ ਸੀ । ਸਾਬਕਾ ਪ੍ਰਧਾਨ ਮੰਤਰੀ, ਸ੍ਰੀ ਅਟਲ ਬਿਹਾਰੀ ਵਾਜਪੇਈ ਦਾ ਹਵਾਲਾ ਦਿੰਦੇ ਹੋਏ ਸ੍ਰੀ ਰਾਜਨਾਥ ਸਿੰਘ ਨੇ ਕਿਹਾ ਕਿ ਅਸੀਂ ਮਿੱਤਰ ਤਾਂ ਬਦਲ ਸਕਦੇ ਹਾਂ ਪਰ ਗੁਆਂਢੀ ਨਹੀਂ ।


    ਉਨ੍ਹਾਂ ਇਸ ਗੱਲ ਵੱਲ ਇਸ਼ਾਰਾ ਕਰਦੇ ਹੋਏ ਕਿ ਇੰਡੋ ਤਿੱਬਤਨ ਸਰਹੱਦੀ ਪੁਲਿਸ (ਆਈ ਟੀ ਬੀ ਪੀ) ਵਿੱਚ ਤਰੱਕੀਆਂ ਦੇਣ ਵਿੱਚ ਕਾਫੀ ਦੇਰ ਹੋ ਗਈ ਹੈ ਅਤੇ ਇਹ 2011 ਤੋਂ ਅੱਗੇ ਪੈ ਰਹੀਆਂ ਹਨ , ਸ੍ਰੀ ਰਾਜਨਾਥ ਸਿੰਘ ਨੇ ਕਿਹਾ ਕਿ ਆਈ ਟੀ ਬੀ ਪੀ ਦੇ ਦਲੇਰ ਜਵਾਨਾਂ ਨੇ ਇਸ ਦੇਰੀ ਦਾ ਬੜੇ ਸਾਹਸ ਨਾਲ ਸਾਹਮਣਾ ਕੀਤਾ ਹੈ । ਉਨ੍ਹਾਂ ਭਰੋਸਾ ਦਿਵਾਇਆ ਕਿ ਗ੍ਰਹਿ ਮੰਤਰਾਲਾ ਉਨ੍ਹਾਂ ਦੇ ਜੀਵਨ ਪੱਧਰ ਵਿੱਚ ਸੁਧਾਰ ਕਰੇਗਾ । ਇਸ ਤੋਂ ਇਲਾਵਾ ਕੇਂਦਰੀ ਆਰਮਡ ਪੁਲਿਸ ਫੋਰਸ(ਸੀ ਏ ਪੀ ਐੱਫ) ਦੇ ਹਾਊਸਿੰਗ ਸਮੱਸਿਆਵਾਂ ਅਤੇ ਭਲਾਈ ਮੁੱਦਿਆਂ ਨੂੰ ਹੱਲ ਕੀਤਾ ਜਾਵੇਗਾ ।


    ਇਸ ਮੌਕੇ ਉੱਤੇ ਬੋਲਦੇ ਗ੍ਰਹਿ ਰਾਜ ਮੰਤਰੀ, ਸ੍ਰੀ ਕਿਰੇਨ ਰਿਜਿਜੂ ਨੇ ਕਿਹਾ ਅੱਜ ਦਾ ਇਹ ਸਮਾਰੋਹ ਇੰਡੋ ਤਿੱਬਤਨ ਸਰਹੱਦੀ ਪੁਲਿਸ (ਆਈ ਟੀ ਬੀ ਪੀ) ਦੇ ਪ੍ਰਸੋਨਲ ਦਾ ਸਾਹਸ ਵਧਾਉਣ ਵਾਲਾ ਸਿੱਧ ਹੋਵੇਗਾ । ਉਨ੍ਹਾਂ ਕਿਹਾ ਕਿ ਨੀਤੀਆਂ ਘੜਨ ਵਾਲਿਆਂ ਅਤੇ ਉਨ੍ਹਾਂ ਨੂੰ ਲਾਗੂ ਕਰਨ ਵਾਲਿਆਂ ਵਿਚਲਾ ਪਾੜਾ ਗ੍ਰਹਿ ਮੰਤਰਾਲੇ ਨੇ ਪੂਰ ਦਿੱਤਾ ਹੈ ।

    
    
    (Release ID: 1500338) Visitor Counter : 2