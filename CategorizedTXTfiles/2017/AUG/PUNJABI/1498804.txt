      ਵਿਗਿਆਨ ਤੇ ਤਕਨਾਲੋਜੀ ਮੰਤਰਾਲਾ

      ਨੈਸ਼ਨਲ ਐਗਰੋ-ਫੂਡ ਬਾਇਓਟੈਕਨੋਲੋਜੀ ਸੰਸਥਾਨ—ਸੈਂਟਰ ਆਵ੍ ਇਨੋਵੇਟਿਵ ਐਂਡ ਅਪਲਾਈਡ ਬਾਇਓਪ੍ਰੋਸੈੱਸਿੰਗ (ਨਾਬੀ- NABI -ਸੀ.ਆਈ.ਏ.ਬੀ.- CIAB) ਕੈਂਪਸ ਦਾ ਉਦਘਾਟਨ ਕੇਂਦਰੀ ਵਿਗਿਆਨ ਤੇ ਟੈਕਨੋਲੋਜੀ, ਧਰਤੀ ਵਿਗਿਆਨ ਅਤੇ ਵਾਤਾਵਰਣ, ਜੰਗਲਾਤ ਤੇ ਜਲਵਾਯੂ ਪਰਿਵਰਤਨ ਮੰਤਰੀ, ਡਾ.ਹਰਸ਼ ਵਰਧਨ ਨੇ ਕੀਤਾ
      Posted On: 06 AUG 2017 3:34PM by PIB Chandigarh


    Inauguration of National Agri-Food Biotechnology Institute – Center of Innovative and Applied Bioprocessing (NABI-CIAB) Campus by Dr. Harsh Vardhan, Union Minister for Science & Technology & Earth Sciences, Environment, Forest & Climate Change


    ਨੈਸ਼ਨਲ ਐਗਰੋ-ਫੂਡ ਬਾਇਓਟੈਕਨੋਲੋਜੀ ਸੰਸਥਾਨ — ਸੈਂਟਰ ਆਵ੍ ਇਨੋਵੇਟਿਵ ਐਂਡ ਅਪਲਾਈਡ ਬਾਇਓਪ੍ਰੋਸੈੱਸਿੰਗ ( ਨਾਬੀ- NABI - ਸੀ.ਆਈ.ਏ.ਬੀ.- CIAB ) ਕੈਂਪਸ ਦਾ ਉਦਘਾਟਨ ਕੇਂਦਰੀ ਵਿਗਿਆਨ ਤੇ ਟੈਕਨੋਲੋਜੀ , ਧਰਤੀ ਵਿਗਿਆਨ ਅਤੇ ਵਾਤਾਵਰਣ, ਜੰਗਲਾਤ ਤੇ ਜਲਵਾਯੂ ਪਰਿਵਰਤਨ ਮੰਤਰੀ , ਡਾ.ਹਰਸ਼ ਵਰਧਨ ਨੇ ਕੀਤਾ


    ਡਾ. ਹਰਸ਼ ਵਰਧਨ , ਕੇਂਦਰੀ ਵਿਗਿਆਨ ਤੇ ਟੈਕਨੋਲੋਜੀ , ਧਰਤੀ ਵਿਗਿਆਨ ਅਤੇ ਵਾਤਾਵਰਣ, ਜੰਗਲਾਤ ਤੇ ਜਲਵਾਯੂ ਪਰਿਵਰਤਨ ਮੰਤਰੀ ਨੇ ਵਿਗਿਆਨ ਅਤੇ ਟੈਕਨੋਲੋਜੀ ਮੰਤਰਾਲਾ , ਭਾਰਤ ਸਰਕਾਰ ਦੇ ਪ੍ਰਸ਼ਾਸਕੀ ਕੰਟਰੋਲ ਅਧੀਨ ਆਉਂਦੇ ਦੋ ਰਾਸ਼ਟਰੀ ਸੰਸਥਾਨਾਂ , ਜਿਨ੍ਹਾਂ ਦੇ ਨਾਂਅ ਨੈਸ਼ਨਲ ਐਗਰੀ- ਬਾਇਓ ਟੈਕਨੋਲੋਜੀ ਸੰਸਥਾਨ ( ਨਾਬੀ ਐੱਨ ਏ ਬੀ ਆਈ) ਅਤੇ ਸੈਂਟਰ ਆਵ੍ ਇਨੋਵੇਟਿਵ ਐਂਡ ਅਪਲਾਈਡ ਬਾਇਓਪ੍ਰੋਸੈੱਸਿੰਗ (ਸੀ ਆਈ ਏ ਬੀ) ਦਾ ਸਾਹਿਬਜ਼ਾਦਾ ਅਜੀਤ ਸਿੰਘ ਨਗਰ (ਮੋਹਾਲੀ ) , ਪੰਜਾਬ ਦੇ ਸੈਕਟਰ 81 ਵਿੱਚ ਉਦਘਾਟਨ ਕੀਤਾ । ਸਕੱਤਰ , ਬਾਇਓਟੈਕਨੋਲੋਜੀ ਵਿਭਾਗ , ਪ੍ਰੋ. ਕੇ. ਵਿਜੈ ਰਾਘਵਨ , ਪ੍ਰੋਫੈਸਰ ਅਰੁਣ ਕੁਮਾਰ ਗਰੋਵਰ ਵਾਈਸ ਚਾਂਸਲਰ ਪੰਜਾਬ ਯੂਨੀਵਰਸਿਟੀ ਚੰਡੀਗੜ੍ਹ , ਡਾ. ਟੀ ਆਰ ਸ਼ਰਮਾ ਕਾਰਜਕਾਰੀ ਡਾਇਰੈਕਟਰ ਨਾਬੀ -ਐੱਨ ਏ ਬੀ ਆਈ , ਡਾ. ਰਾਜੇਂਦਰ ਸਿੰਘ ਸਾਂਗਵਾਨ , ਮੁੱਖ ਕਾਰਜਕਾਰੀ ਅਧਿਕਾਰੀ ਸੀ ਆਈ ਏ ਬੀ ਅਤੇ ਹੋਰ ਉੱਘੀਆਂ ਹਸਤੀਆਂ ਇਸ ਮੌਕੇ `ਤੇ ਮੌਜੂਦ ਸਨ ।


    ਕੇਂਦਰੀ ਮੰਤਰੀ ਡਾ. ਹਰਸ਼ ਵਰਧਨ ਨੇ ਦੋਵੇਂ ਸੰਸਥਾਨ ਦੇਸ਼ ਨੂੰ ਸਮਰਪਿਤ ਕਰਨ ਉੱਤੇ ਖੁਸ਼ੀ ਪ੍ਰਗਟਾਈ ਅਤੇ ਜ਼ੋਰ ਦਿੱਤਾ ਕਿ ਕੁਆਲਟੀ ਖੋਜ ਕੰਮ ਅਤੇ ਆਊਟਪੁੱਟ ਜੋ ਕਿ ਸਟੇਟ ਆਵ੍ ਆਰਟ ਸਾਜ਼ੋ ਸਮਾਨ ਦੀ ਪੂਰੀ ਵਰਤੋਂ ਨਾਲ ਹੋਵੇ , ਆਮ ਆਦਮੀ ਕੋਲ ਅਜਿਹੇ ਰੂਪ ਵਿੱਚ ਪਹੁੰਚ ਸਕਦਾ ਹੈ ਜਿਸ ਬਾਰੇ ਅਸਾਨੀ ਨਾਲ ਸਹੀ ਸੰਦਰਭ ਵਿੱਚ ਸੋਚਿਆ ਜਾ ਸਕੇ । ਉਨ੍ਹਾਂ ਵਿਗਿਆਨੀਆਂ/ ਵਿਦਿਆਰਥੀਆਂ ਨੂੰ ਉਤਸ਼ਾਹ ਦਿੱਤਾ ਕਿ ਉਹ ਬਾਇਓਟੈਕਨੋਲੋਜੀ ਯੰਤਰਾਂ ਦੀ ਵਰਤੋਂ ਕਰਕੇ ਖੁਰਾਕ ਦੀ ਕੁਆਲਟੀ ਅਤੇ ਅਪੂਰਨ ਖੁਰਾਕ ਦੀ ਸਮੱਸਿਆ ਨੂੰ ਪੂਰੇ ਉਤਸ਼ਾਹ ਨਾਲ ਹੱਲ ਕਰਨ । ਇਸ ਲਈ ਉਹ ਵਿਗਿਆਨ ਅਤੇ ਟੈਕਨੋਲੋਜੀ ਦੇ ਖੇਤਰ ਵਿੱਚ ਚੈਂਪੀਅਨਾਂ ਦੀ ਦੇਣ ਤੋਂ ਪ੍ਰੇਰਨਾ ਲੈਣ । ਉਨ੍ਹਾਂ ਦੋਹਾਂ ਸੰਸਥਾਨਾਂ ਨੂੰ ਤਾਕੀਦ ਕੀਤੀ ਕਿ ਉਹ ਖੁਰਾਕ ਅਤੇ ਪੌਸ਼ਟਿਕ ਭੋਜਨ ਸੁਰੱਖਿਆ ਲਈ ਭੁੱਖਮਰੀ ਅਤੇ ਅਪੂਰਨ ਖੁਰਾਕ ਦੀ ਸਮੱਸਿਆ ਦਾ ਹੱਲ ਕੱਢਣ ਅਤੇ ਦੇਸ਼ ਵਿੱਚ ਬਾਇਓਟੈਕਨੋਲੋਜੀ ਖੋਜ ਦੀ ਮਦਦ ਨਾਲ ਖੁਰਾਕੀ ਕ੍ਰਾਂਤੀ ਲਿਆਉਣ ।


    ਸਟਾਫ ਮੈਂਬਰਾਂ ਨਾਲ ਗੱਲਬਾਤ ਕਰਦੇ ਹੋਏ ਡਾ. ਹਰਸ਼ ਵਰਧਨ ਨੇ ਅਜਿਹੀਆਂ ਨਵੀਆਂ ਖੋਜਾਂ ਕਰਨ ਦੀ ਲੋੜ ਉੱਤੇ ਜ਼ੋਰ ਦਿੱਤਾ ਜਿਨ੍ਹਾਂ ਦਾ ਆਮ ਆਦਮੀ ਨੂੰ ਧਿਆਨ ਵਿੱਚ ਰੱਖ ਕੇ ਤੁਰੰਤ ਸਮਾਜਿਕ ਪ੍ਰਭਾਵ ਪਵੇ । ਉਨ੍ਹਾਂ ਖੋਜਕਾਰਾਂ ਨੂੰ ਸਲਾਹ ਦਿੱਤੀ ਕਿ ਉਹ ਆਪਣੀ ਸੋਚ ਵਿੱਚ ਤਬਦੀਲੀ ਲਿਆਉਣ ਅਤੇ ਆਪਣੇ ਯਤਨਾਂ ਨੂੰ ਵੱਡੀਆਂ ਖੋਜਾਂ ਵਿੱਚ ਲਗਾਉਣ ਲਈ ਕੰਮ ਕਰਨ । ਉਨ੍ਹਾਂ ਇਹ ਵੀ ਕਿਹਾ ਕਿ ਵਿਗਿਆਨੀਆਂ ਲਈ ਇੱਕ ਢੰਗ ਹੋਣਾ ਚਾਹੀਦਾ ਹੈ ਤਾਂਕਿ ਉਹ ਆਪਣੇ ਟੀਚਿਆਂ ਦੀ ਪ੍ਰਾਪਤੀ ਲਈ ਸਮੇਂ ਦੀ ਹੱਦ ਤੈਅ ਕਰ ਸਕਣ ।


    ਐੱਨ ਏ ਬੀ ਆਈ ਪਹਿਲਾ ਐਗਰੋ -ਫੂਡ ਅਤੇ ਪੌਸ਼ਟਿਕਤਾ ਅਧਾਰਿਤ ਬਾਇਓਟੈਕਨੋਲੋਜੀ ਸੰਸਥਾਨ ਹੈ ਜਿਸ ਦੀ ਸਥਾਪਨਾ ਨਾਲੇਜ ਸਿਟੀ , ਸੈਕਟਰ 81 , ਮੋਹਾਲੀ ਵਿੱਚ ਬਾਇਓਟੈਕਨੋਲੋਜੀ ਵਿਭਾਗ ਵੱਲੋਂ ਕੀਤੀ ਗਈ ਹੈ । ਸੀ ਆਈ ਏ ਬੀ ਨੂੰ ਬਿਲਕੁੱਲ ਉਸ ਦੇ ਨਾਲ ਸਥਾਪਿਤ ਕੀਤਾ ਗਿਆ ਹੈ ਅਤੇ ਉਹ ਪਹਿਲਾ ਸੰਸਥਾਨ ਹੈ ਜਿਸ ਵਿੱਚ ਕਿ ਸੈਕੰਡਰੀ ਖੇਤੀ ਬਾਇਓ ਪ੍ਰੋਡਕਟਸ ਦੀ ਪੀੜ੍ਹੀ ਨੂੰ ਨਾ-ਵਰਤੇ ਗਏ ਅਤੇ ਘੱਟ ਵਰਤੇ ਗਏ ਬਾਇਓਮਾਸ ਦੀ ਵੈਲਿਊ ਐਡੀਸ਼ਨ ਰਾਹੀਂ ਸਥਾਪਿਤ ਕੀਤਾ ਗਿਆ । ਦੋਵੇਂ ਸੰਸਥਾਨਾਂ ਦਾ ਖੇਤਰ ਨਾਲੇਜ ਸਿਟੀ ਮੋਹਾਲੀ ਵਿੱਚ ਐਗਰੀ ਫੂਡ ਕਲਸਟਰ ਇਸ ਦੇ ਨਾਲ ਲਗਦੇ ਸੰਸਥਾਨਾਂ , ਜਿਵੇਂ ਕਿ ਆਈ ਆਈ ਐੱਸ ਈ ਆਰ , ਆਈ ਐਸ ਬੀ , ਆਈ ਐੱਨ ਐੱਸ ਟੀ ਅਤੇ ਬਾਇਓਟੈੱਕ ਪਾਰਕ ਦਾ ਹਿੱਸਾ ਹਨ । ਕੈਂਪਸ ਵਿੱਚ ਲੈਬਾਰਟਰੀ ਇਮਾਰਤਾਂ , ਜ਼ਮੀਨੀ ਤਜਰਬੇ ਕਰਨ ਲਈ 15 ਏਕੜ ਜ਼ਮੀਨ , ਇੱਕ ਵੱਡਾ ਗਲਾਸ ਹਾਊਸ , ਟ੍ਰਾਂਸਜੈਨਿਕ ਨੈੱਟਹਾਊਸਿਜ਼ , ਦਫਤਰੀ ਇਲਾਕਾ , ਹਾਊਸਿੰਗ ਗੈਸਟ ਹਾਊਸ , ਖੋਜਾਰਥੀਆਂ ਲਈ ਹੋਸਟਲ , ਸੇਵਾਵਾਂ ਅਤੇ ਹੋਰ ਜ਼ਰੂਰੀ ਲੋੜੀਂਦੀਆਂ ਸੇਵਾਵਾਂ ਮੌਜੂਦ ਹਨ । ਕੈਂਪਸ ਪੂਰੇ 50 ਏਕੜ ਵਿੱਚ ਫੈਲਿਆ ਹੋਇਆ ਹੈ । ਸੀ ਆਈ ਏ ਬੀ ਦਾ ਕੁੱਲ ਬਿਲਡਿੰਗ ਇਲਾਕਾ 77,000 ਵਰਗ ਫੁੱਟ ਹੈ , ਇਮਾਰਤ ਨੂੰ 43 ਕਰੋੜ ਰੁਪਏ ਦੀ ਲਾਗਤ ਨਾਲ ਤਿਆਰ ਕੀਤਾ ਗਿਆ ਹੈ । ਦੂਜੇ ਪਾਸੇ ਨਾਬੀ - ਐੱਨ ਏ ਬੀ ਆਈ ਦਾ ਕੁੱਲ ਇਲਾਕਾ 3,17,500 ਵਰਗ ਫੁੱਟ ਹੈ ਅਤੇ ਇਸ ਦੀ ਇਮਾਰਤ 135 ਕਰੋੜ ਰੁਪਏ ਦੀ ਲਾਗਤ ਨਾਲ ਤਿਆਰ ਕੀਤੀ ਗਈ ਹੈ ।


    ਇਹ ਸੰਸਥਾਨ ਖੇਤੀ ਬਾਇਓ ਟੈਕਨੋਲੋਜੀ ਅਤੇ ਬਾਇਓ ਪ੍ਰੋਸੈੱਸਿੰਗ ਦੇ ਖੇਤਰ ਵਿੱਚ ਵਧੀਆ ਖੋਜ ਕਰਨ ਤੋਂ ਇਲਾਵਾ ਫੂਡ ਪ੍ਰੋਸੈੱਸਿੰਗ ਦੇ ਖੇਤਰ ਵਿੱਚ ਖੋਜੀ ਟੈਕਨੋਲੋਜੀਆਂ ਮੁਹੱਈਆ ਕਰਵਾਉਣਗੇ । ਭਾਈਚਾਰਕ ਪਹੁੰਚ ਪ੍ਰੋਗਰਾਮ ਅਧੀਨ ਨਾਬੀ - ਐੱਨ ਏ ਬੀ ਆਈ ਸਥਾਨਕ ਸਕੂਲਾਂ ਦੇ ਵਿਦਿਆਰਥੀਆਂ ਨੂੰ ਪ੍ਰੇਰਿਤ ਕਰਨ ਵਾਲੇ ਕੋਰਸ ਪ੍ਰਦਾਨ ਕਰਨ ਵਿੱਚ ਅਹਿਮ ਭੂਮਿਕਾ ਅਦਾ ਕਰ ਰਿਹਾ ਹੈ ਤਾਂਕਿ ਜੀਵ ਵਿਗਿਆਨਾਂ ਪ੍ਰਤੀ ਉਨ੍ਹਾਂ ਵਿੱਚ ਜਾਗਰੂਕਤਾ ਵਧ ਸਕੇ । ਉਨ੍ਹਾਂ ਦੇ ਪੌਸ਼ਟਿਕਤਾ ਭਰਪੂਰ ਫਸਲਾਂ ਦੇ ਉਤਪਾਦ ਅਤੇ ਫਸਲਾਂ ਦੀ ਰਹਿੰਦ-ਖੂੰਦ ਦੀ ਪ੍ਰੋਸੈੱਸਿੰਗ ਸਥਾਨਕ ਕਿਸਾਨ ਭਾਈਚਾਰੇ ਦੀ ਆਮਦਨ ਵਧਾਉਣ ਵਿੱਚ ਮਦਦ ਕਰੇਗੀ । । ਵਿਸ਼ੇਸ਼ ਉਤਪਾਦ ਜਿਵੇਂ ਕਿ ਹਾਈ ਐਂਥੋਸਾਇਆਨਿਨ ( anthocyanin )ਸਥਾਨਕ ਉਦਯੋਗਾਂ ਕੋਲ ਵਿਸ਼ੇਸ਼ ਸਮਝੌਤੇ ਅਧੀਨ ਪਹੁੰਚ ਵੀ ਚੁੱਕੇ ਹਨ । ਉਹ ਐਗਰੋ ਫੂਡ ਅਤੇ ਨਿਊਟ੍ਰੀਸ਼ਨਲ ਬਾਇਓ ਟੈਕਨੋਲੋਜੀ ਦੇ ਖੇਤਰ ਵਿੱਚ ਸਥਾਨਕ ਸੰਗਠਨਾਂ ਲਈ ਨੋਡਲ ਏਜੰਸੀਆਂ ਵਜੋਂ ਕੰਮ ਕਰ ਰਹੇ ਹਨ ।


    

    
    (Release ID: 1498804) Visitor Counter : 3