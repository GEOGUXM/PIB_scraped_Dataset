      ਵਣਜ ਤੇ ਉਦਯੋਗ ਮੰਤਰਾਲਾ

      ਜੀਐੱਸਟੀ ਦਾਇਰੇ ਅਧੀਨ ਜੰਮੂ ਅਤੇ ਕਸ਼ਮੀਰ, ਉੱਤਰਾਖੰਡ ਹਿਮਾਚਲ ਪ੍ਰਦੇਸ਼ ਅਤੇ ਸਿੱਕਮ ਸਮੇਤ ਉੱਤਰ-ਪੂਰਬੀ ਰਾਜਾਂ ਵਿੱਚ ਯੋਗ ਇਕਾਈਆਂ ਨੂੰ ਬਜਟੀ ਸਹਾਇਤਾ ਸਕੀਮ ਨੂੰ ਮੰਤਰੀ ਮੰਡਲ ਵੱਲੋਂ ਪ੍ਰਵਾਨਗੀ
      Posted On: 16 AUG 2017 11:18AM by PIB Chandigarh


    Cabinet approves Scheme of Budgetary Support under GST Regime to the eligible units located in States of Jammu & Kashmir, Uttarakhand, Himachal Pradesh and North Eastern States including Sikkim


    ਜੀਐੱਸਟੀ ਦਾਇਰੇ ਅਧੀਨ ਜੰਮੂ ਅਤੇ ਕਸ਼ਮੀਰ, ਉੱਤਰਾਖੰਡ ਹਿਮਾਚਲ ਪ੍ਰਦੇਸ਼ ਅਤੇ ਸਿੱਕਮ ਸਮੇਤ ਉੱਤਰ-ਪੂਰਬੀ ਰਾਜਾਂ ਵਿੱਚ ਯੋਗ ਇਕਾਈਆਂ ਨੂੰ ਬਜਟੀ ਸਹਾਇਤਾ ਸਕੀਮ ਨੂੰ ਮੰਤਰੀ ਮੰਡਲ ਵੱਲੋਂ ਪ੍ਰਵਾਨਗੀ


    ਪ੍ਰਧਾਨ ਮੰਤਰੀ, ਸ਼੍ਰੀ ਨਰੇਂਦਰ ਮੋਦੀ ਦੀ ਪ੍ਰਧਾਨਗੀ ਹੇਠ ਹੋਈ ਆਰਥਿਕ ਮਾਮਲਿਆਂ ਬਾਰੇ ਮੰਤਰੀ ਮੰਡਲ ਦੀ ਕਮੇਟੀ ਮੀਟਿੰਗ ਦੌਰਾਨ ਜੀਐੱਸਟੀ ਅਧੀਨ ਜੰਮੂ ਅਤੇ ਕਸ਼ਮੀਰ, ਉੱਤਰਾਖੰਡ, ਹਿਮਾਚਲ ਪ੍ਰਦੇਸ਼ ਅਤੇ ਸਿੱਕਮ ਸਮੇਤ ਉੱਤਰ-ਪੂਰਬੀ ਰਾਜਾਂ ਦੀਆਂ ਯੋਗ ਉਦਯੋਗਿਕ ਇਕਾਈਆਂ ਨੂੰ 27413 ਕਰੋੜ ਰੁਪਏ ਦੀ ਬਜਟ ਦੀ ਸਹਾਇਤਾ ਸਕੀਮ ਨੂੰ ਸਮਾਂ 1-7-2017 ਤੋਂ 31-03-2017 ਤੱਕ ਪਹਿਲਾਂ ਦਰਸਾਏ ਰਾਜਾਂ ਵਿੱਚ ਸਥਿਤ ਉਨ੍ਹਾਂ ਇਕਾਈਆਂ ਵਾਸਤੇ ਮਨਜ਼ੂਰ ਕਰ ਦਿੱਤਾ ਜਿਨ੍ਹਾਂ ਨੇ ਜੀਐੱਸਟੀ ਦੇ ਲਾਗੂ ਹੋਣ ਤੋਂ ਪਹਿਲਾਂ ਕੇੰਦਰੀ ਆਬਕਾਰੀ ਛੂਟ ਦਾ ਫਾਇਦਾ ਉਠਾਇਆ ਸੀ।


    ਭਾਰਤ ਸਰਕਾਰ ਸਿੱਕਮ ਸਮੇਤ ਉੱਤਰ-ਪੂਰਬੀ ਰਾਜਾਂ ਵਿੱਚ ਉੱਤਰ-ਪੂਰਬ ਇੰਡਸਟਰੀਅਲ ਐਂਡ ਇਨਵੈਸਟਮੈਂਟ ਪ੍ਰਮੋਸ਼ਨ ਪਾਲਿਸੀ ( NEIIPP) 2007 ਲਾਗੂ ਕਰ ਰਹੀ ਸੀ ਅਤੇ ਉਦਯੋਗਿਕ ਉਨਤੀ ਵਾਸਤੇ ਜੰਮੂ ਅਤੇ ਕਸ਼ਮੀਰ, ਉੱਤਰਾਖੰਡ ਅਤੇ ਹਿਮਾਚਲ ਪ੍ਰਦੇਸ਼ ਵਾਸਤੇ ਵਿਸ਼ੇਸ਼ ਸ਼੍ਰੇਣੀ ਰਾਜਾਂ ਵਾਸਤੇ ਇੱਕ ਪੈਕੇਜ ਦੇ ਰਹੀ ਸੀ। ਐੱਨਈਆਈਆਈਪੀਪੀ ( NEIIPP) 2007 ਸਕੀਮ ਅਤੇ ਵਿਸ਼ੇਸ਼ ਵਰਗ ਰਾਜਾਂ ਦੇ ਪੈਕੇਜ ਦੇ ਫਾਇਦਿਆਂ ਵਿੱਚ ਇੱਕ ਫਾਇਦਾ ਇਹ ਸੀ ਕਿ ਕਮਰਸ਼ੀਅਲ ਉਤਪਾਦਨ ਸ਼ੁਰੂ ਹੋਣ ਤੋਂ ਪਹਿਲੇ 10 ਸਾਲ ਤੱਕ ਆਬਕਾਰੀ ਡੀਊਟੀ ਮਾਫ ਹੁੰਦੀ ਸੀ।


    ਕੇਂਦਰੀ ਆਬਕਾਰੀ ਡਿਊਟੀ ਕਾਨੂੰਨਾਂ ਨੂੰ ਬਦਲਣ `ਤੇ ਸਰਕਾਰ ਨੇ ਉੱਤਰ-ਪੂਰਬੀ ਖੇਤਰ ਅਤੇ ਹਿਮਾਲਿਆਂ ਖੇਤਰ ਵਿੱਚ ਸਥਿਤ ਰਾਜਾਂ ਦੀ ਬਾਕੀ ਦੇ ਸਮੇਂ ਦੀ ਸੀਜੀਐੱਸਟੀ ਅਤੇ ਆਈਜੀਐੱਸਟੀ ਦਾ ਪ੍ਰਭਾਵਿਤ ਯੋਗ ਉਦਯੋਗਿਕ ਇਕਾਈਆਂ ਦਾ ਕੇਂਦਰੀ ਹਿੱਸਾ ਵਾਪਸ ਕਰਨ ਦਾ ਫੈਸਲਾ ਕੀਤਾ ਹੈ। ਉਦਯੋਗਿਕ ਅਤੇ ਨਿਵੇਸ਼ ਪ੍ਰਮੋਸ਼ਨ ਵਿਭਾਗ (ਡੀਆਈਪੀਪੀ - DIPP) ਸਕੀਮ ਨੂੰ ਨੋਟੀਫਾਈ ਕਰੇਗਾ ਅਤੇ 6 ਹਫਤਿਆਂ ਵਿੱਚ ਸਕੀਮ ਨੂੰ ਲਾਗੂ ਕਰਨ ਵਾਸਤੇ ਵਿਸਤ੍ਰਿਤ ਦਿਸ਼ਾ-ਨਿਰਦੇਸ਼ ਜਾਰੀ ਕਰੇਗਾ।


    ਉਪਰੋਕਤ ਸਕੀਮ ਤੋਂ ਇਨ੍ਹਾਂ ਰਾਜਾਂ ਵਿੱਚ ਸਥਿਤ 4284 ਯੋਗ ਇਕਾਈਆਂ ਨੂੰ ਫਾਇਦਾ ਹੋਣ ਦਾ ਅੰਦਾਜ਼ਾ ਹੈ।


    *****

    
    
    (Release ID: 1499868) Visitor Counter : 2