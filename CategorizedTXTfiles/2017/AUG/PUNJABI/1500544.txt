      ਉੱਤਰ-ਪੂਰਬੀ ਖੇਤਰ ਵਿਕਾਸ ਮੰਤਰਾਲਾ

      ਡਾ. ਜਿਤੇਂਦਰ ਸਿੰਘ ਦਾ ‘ਮੇਕ ਇੰਨ ਇੰਡੀਆ’ ਸਿਹਤ ਮੌਡਿਊਲ ਤਿਆਰ ਕਰਨ ਦਾ ਸੱਦਾ
      Posted On: 22 AUG 2017 11:25AM by PIB Chandigarh


    Dr Jitendra Singh calls for 'Make in India' health module


    ਡਾ. ਜਿਤੇਂਦਰ ਸਿੰਘ ਦਾ ‘ ਮੇਕ ਇੰਨ ਇੰਡੀਆ ’ ਸਿਹਤ ਮੌਡਿਊਲ ਤਿਆਰ ਕਰਨ ਦਾ ਸੱਦਾ


    ਕੇਂਦਰੀ ਉੱਤਰ-ਪੂਰਬ ਖੇਤਰ ਵਿਕਾਸ ਰਾਜ ਮੰਤਰੀ (ਸੁਤੰਤਰ ਚਾਰਜ) , ਪ੍ਰਧਾਨ ਮੰਤਰੀ ਦਫਤਰ, ਪਰਸੋਨਲ ਜਨਤਕ ਸ਼ਿਕਾਇਤਾਂ , ਪੈਨਸ਼ਨ , ਪ੍ਰਮਾਣੂ ਊਰਜਾ ਅਤੇ ਪੁਲਾੜ ਰਾਜ ਮੰਤਰੀ ਡਾ. ਜਿਤੇਂਦਰ ਸਿੰਘ ਨੇ ‘ ਮੇਕ ਇੰਨ ਇੰਡੀਆ ’ ਸਿਹਤ ਮੌਡਿਊਲ ਤਿਆਰ ਕਰਨ ਲਈ ਤਾਕੀਦ ਕੀਤੀ ਹੈ। ਭਾਰਤੀ ਉਦਯੋਗ ਫੈਡਰੇਸ਼ਨ (ਸੀਆਈਆਈ) ਵੱਲੋਂ ਅੱਜ ਇੱਥੇ ਆਯੋਜਿਤ ਸੀਆਈਆਈ ਸਿਹਤ ਸੰਮੇਲਨ ਨੂੰ ਸੰਬੋਧਨ ਕਰਦੇ ਹੋਏ ਉਨ੍ਹਾਂ ਨੇ ਕਿਹਾ ਕਿ 21ਵੀਂ ਸਦੀ ਦੇ ਭਾਰਤ ਦੀਆਂ ਬਦਲਦੀਆਂ ਸਿਹਤ ਜ਼ਰੂਰਤਾਂ ਨੂੰ ਪੂਰਾ ਕਰਨ ਲਈ ਇਹ ਮੌਡਿਊਲ ਜਨਤਕ ਨਿੱਜੀ ਹਿੱਸੇਦਾਰੀ ਅਤੇ ਬਹੁਕੇਂਦਰ ਸਿਹਤ ਦੇਖਭਾਲ ਸਹਿਯੋਗ ‘ ਤੇ ਅਧਾਰਤ ਹੋ ਸਕਦਾ ਹੈ।


    ਡਾ. ਜਿਤੇਂਦਰ ਸਿੰਘ ਨੇ ਕਿਹਾ ਕਿ ਸੰਪੂਰਨ ਭਾਰਤੀ ਸਮਾਜ ਬਹੁਤ ਤੇਜ਼ੀ ਨਾਲ ਉੱਭਰ ਰਿਹਾ ਹੈ ਅਤੇ ਹਾਲ ਹੀ ਦੇ ਸਮੇਂ ਵਿੱਚ ਭਾਰਤ ਵੀ ਗਲੋਬਲ ਦੁਨੀਆਂ ਦਾ ਹਿੱਸਾ ਬਣ ਗਿਆ ਹੈ , ਜਿਸ ਨਾਲ ਸਿਹਤ ਦੇਖ-ਭਾਲ ਵਿਵਸਥਾ ਦਾ ਜੀਵਨ ਦੇ ਹਰੇਕ ਖੇਤਰ ‘ ਤੇ ਪ੍ਰਭਾਵ ਪਿਆ ਹੈ। ਇੱਕ ਪਾਸੇ ਸ਼ੂਗਰ ਅਤੇ ਦਿਲ ਨਾਲ ਜੁੜੀਆਂ ਬੀਮਾਰੀਆਂ ਪੇਂਡੂ ਖੇਤਰਾਂ ਵਿੱਚ ਵੀ ਵੱਧ ਰਹੀਆਂ ਹਨ , ਜੋ ਪਹਿਲਾਂ ਸ਼ਹਿਰੀ ਅਬਾਦੀ ਤੱਕ ਸੀਮਤ ਸਨ , ਉੱਥੇ ਦੂਸਰੇ ਪਾਸੇ ਇਲਾਜ ਦੇ ਆਧੁਨਿਕ ਤਰੀਕੇ ਕੇਵਲ ਸ਼ਹਿਰਾਂ ਅਤੇ ਵੱਡੇ ਕਸਬਿਆਂ ਤੱਕ ਹੀ ਸੀਮਤ ਹਨ , ਜਿਸ ਦੇ ਕਰਕੇ 70 ਪ੍ਰਤੀਸ਼ਤ ਪੇਂਡੂ ਅਬਾਦੀ ਕੇਵਲ ਦੇਸ਼ ਦੀਆਂ ਇੱਕ ਤਿਹਾਈ ਹਸਪਤਾਲ ਸੁਵਿਧਾਵਾਂ ਦਾ ਹੀ ਲਾਭ ਉਠਾ ਰਹੀ ਹੈ ਅਤੇ 600 ਮਿਲੀਅਨ ਤੋਂ ਅਧਿਕ ਲੋਕ ਦੇਸ਼ ਵਿੱਚ ਸਸਤੀ ਸਿਹਤ ਦੇਖ-ਭਾਲ ਵਿਵਸਥਾ ਤੋਂ ਵਾਂਝੇ ਹਨ।


    ਨਿੱਜੀ ਖੇਤਰ ਦੀ ਉਤਪਤੀ ਨੂੰ ਮਹੱਤਵਪੂਰਨ ਦੱਸਦੇ ਹੋਏ ਡਾ. ਜਿਤੇਂਦਰ ਸਿੰਘ ਨੇ ਜ਼ੋਰ ਦਿੱਤਾ ਕਿ ਭਾਰਤ ਵਰਗੇ ਵਿਭਿੰਨਤਾ ਵਾਲੇ ਦੇਸ਼ ਲਈ ਜਨਤਕ ਖੇਤਰ ਦੀਆਂ ਸਿਹਤ ਦੇਖ-ਭਾਲ ਸੁਵਿਧਾਵਾਂ ਅਜੇ ਵੀ ਬਹੁਤ ਜ਼ਿਆਦਾ ਪ੍ਰਭਾਵੀ ਹਨ , ਇਸ ਲਈ ਉਨ੍ਹਾਂ ਨੇ ਜਨਤਕ ਅਤੇ ਨਿੱਜੀ ਖੇਤਰ ਦੀ ਸਿਹਤ ਦੇਖ-ਭਾਲ ਏਜੰਸੀਆਂ ਵਿੱਚ ਤਾਲਮੇਲ ਕਰਨ ਦੀ ਅਪੀਲ ਕੀਤੀ। ਡਾ. ਜਿਤੇਂਦਰ ਸਿੰਘ ਨੇ ਉੱਤਰ-ਪੂਰਬ ਦੇ ਅਨੁਭਵ ਦਾ ਹਵਾਲਾ ਦਿੱਤਾ। ਜਿੱਥੇ ਉਨ੍ਹਾਂ ਦੇਸ਼ ਦੇ ਪ੍ਰਮੁੱਖ ਕਾਰਪੋਰੇਟ ਖੇਤਰ ਦੇ ਹਸਪਤਾਲ ਸਮੂਹਾਂ ਨੂੰ ਸਥਾਨ ਦੀ ਵਿਵਹਾਰਿਕਤਾ ਦੇ ਅਧਾਰ ‘ ਤੇ ਓਪੀਡੀ ਕਲੀਨਿਕ ਜਾਂ ਜਾਂਚ ਕੇਂਦਰ ਅਤੇ ਸੁੰਪੂਰਨ ਹਸਪਤਾਲ ਸਿਹਤ ਵੱਖ-ਵੱਖ ਪੱਧਰ ਦੇ ਸਿਹਤ ਦੇਖ-ਭਾਲ ਕੇਂਦਰ ਸਥਾਪਤ ਕਰਨ ਲਈ ਉਤਸ਼ਾਹਿਤ ਕੀਤਾ ਸੀ।

    
    
    (Release ID: 1500544) Visitor Counter : 2