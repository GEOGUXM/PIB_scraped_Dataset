      ਸਿਹਤ ਤੇ ਪਰਿਵਾਰ ਭਲਾਈ ਮੰਤਰਾਲਾ

      ਸ਼੍ਰੀ ਜੇ.ਪੀ. ਨੱਡਾ ਨੇ ਹਿਮਾਚਲ 'ਚ ਜ਼ਮੀਨ ਖਿਸਕਣ ਕਾਰਨ ਹੋਏ ਹਾਦਸੇ 'ਚ ਹੋਏ ਜਾਨੀ ਨੁਕਸਾਨ 'ਤੇ ਸੋਗ ਪ੍ਰਗਟਾਇਆ
      Posted On: 14 AUG 2017 1:10PM by PIB Chandigarh


    Shri J P Nadda condoles loss of lives in accident due to massive landslide in Himachal


    ਸ਼੍ਰੀ ਜੇ.ਪੀ. ਨੱਡਾ ਨੇ ਹਿਮਾਚਲ ' ਚ ਜ਼ਮੀਨ ਖਿਸਕਣ ਕਾਰਨ ਹੋਏ ਹਾਦਸੇ 'ਚ ਹੋਏ ਜਾਨੀ ਨੁਕਸਾਨ ' ਤੇ ਸੋਗ ਪ੍ਰਗਟਾਇਆ


    ਸ੍ਰੀ ਨੱਡਾ ਨੇ ਸ੍ਰੀ ਨਿਤਿਨ ਗਡਕਰੀ ਨੂੰ ਕਿਹਾ ਭਾਰਤ ਦੀ ਰਾਸ਼ਟਰੀ ਰਾਜ ਮਾਰਗ ਅਥਾਰਿਟੀ


    (ਐੱਨ.ਐੱਚ.ਏ.ਆਈ.) ਹਿਮਾਚਲ ' ਚ ਰਾਜਮਾਰਗਾਂ ਲਈ (ਡੀ.ਪੀ.ਆਰ.) ਵਿਸਤ੍ਰਿਤ ਪ੍ਰੋਜੈਕਟ ਰਿਪੋਰਟ ' ਚ ਮਿੱਟੀ ਸਥਿਰੀਕਰਨ , ਜ਼ਮੀਨੀ ਸੁਰਖਿਆ ਲਈ ਦੀਵਾਰਾਂ ਦੀ ਮਜਬੂਤੀ ਅਤੇ ਢਲਾਨਾਂ ਦੇ ਸਥਿਰੀਕਰਨ ਲਈ ਕੰਮ ਕਰੇ ।


    ਕੇਂਦਰੀ ਸਿਹਤ ਅਤੇ ਪਰਿਵਾਰ ਭਲਾਈ ਮੰਤਰੀ ਸ਼੍ਰੀ ਜੇ.ਪੀ. ਨੱਡਾ ਨੇ ਐਤਵਾਰ ਨੂੰ ਮੰਡੀ-ਪਠਾਨਕੋਟ ਰਾਸ਼ਟਰੀ ਰਾਜ ਮਾਰਗ 154 ' ਚ ਜ਼ਮੀਨ ਖਿਸਕਣ ਨਾਲ ਹੋਏ ਹਾਦਸੇ ' ਤੇ ਸੋਗ ਦਾ ਪ੍ਰਗਟਾਵਾ ਕੀਤਾ । ਉਨ੍ਹਾਂ ਹਾਦਸੇ ਨੂੰ ਮੰਦਭਾਗਾ ਅਤੇ ਦੁਖਦਾਈ ਦੱਸਿਆ । ਉਨ੍ਹਾਂ ਹਾਦਸੇ ' ਚ ਜ਼ਖਮੀ ਹੋਏ ਸਾਰੇ ਲੋਕਾਂ ਦੀ ਸਿਹਤਯਾਬੀ ਦੀ ਕਾਮਨਾ ਕੀਤੀ । ਸ੍ਰੀ ਨੱਡਾ ਨੇ ਅੱਗੇ ਕਿਹਾ ਕਿ ਸਰਕਾਰ ਪੀੜਤਾਂ ਦੇ ਪਰਿਵਾਰਾਂ ਨਾਲ ਮਜਬੂਤੀ ਨਾਲ ਖੜੀ ਹੈ ।


    ਸ੍ਰੀ ਜੇ.ਪੀ. ਨੱਡਾ ਨੇ ਰਾਸ਼ਟਰੀ ਆਪਦਾ ਰਿਸਪੌਂਸ ਬਲ (ਐੱਨ.ਡੀ.ਆਰ.ਐੱਫ.) ਦੀ ਟੀਮ ਨੂੰ ਮੰਡੀ ਨੂੰ ਭੇਜਣ ਲਈ ਪ੍ਰਧਾਨ ਮੰਤਰੀ ਸ੍ਰੀ ਨਰੇਂਦਰ ਮੋਦੀ ਜੀ ਦਾ ਧੰਨਵਾਦ ਕੀਤਾ । ਉਨ੍ਹਾਂ ਕਿਹਾ ਕਿ ਮੰਡੀ ' ਚ ਬਚਾਅ ਅਤੇ ਰਾਹਤ ਕੰਮਾਂ ਨੂੰ ਮਜਬੂਤ ਕੀਤਾ ਗਿਆ ਹੈ ।


    ਭਵਿੱਖ ' ਚ ਅਜਿਹੀ ਅਣਸੁਖਾਵੀਂ ਘਟਨਾ ਤੋਂ ਬਚਣ ਲਈ ਸ੍ਰੀ ਨੱਡਾ ਨੇ ਸੜਕੀ ਆਵਾਜਾਈ , ਰਾਜਮਾਰਗ ਅਤੇ ਜਹਾਜਰਾਨੀ ਮੰਤਰੀ ਸ੍ਰੀ ਨਿਤਿਨ ਗਡਕਰੀ ਨਾਲ ਵੀ ਗੱਲਬਾਤ ਕੀਤੀ ਅਤੇ ਉਨ੍ਹਾਂ ਨੂੰ ਕਿਹਾ ਕਿ ਉਹ ਇਸ ਤਰ੍ਹਾਂ ਦੇ ਹਾਦਸਿਆਂ ਤੋਂ ਬਚਾਓ ਲਈ ਜ਼ਰੂਰੀ ਕਦਮ ਚੁੱਕਣ ਲਈ ਭਾਰਤ ਦੀ ਰਾਸ਼ਟਰੀ ਰਾਜਮਾਰਗ ਅਥਾਰਟੀ (ਐੱਨ.ਐੱਚ.ਆਰ.ਆਈ.) ਨੂੰ ਨਿਰਦੇਸ਼ ਦੇਣ ਜਿਸ ਦੇ ਤਹਿਤ ਸ੍ਰੀ ਗਡਕਰੀ ਨੇ ਹਿਮਾਚਲ ਪ੍ਰਦੇਸ਼ ' ਚ ਰਾਸ਼ਟਰੀ ਰਾਜਮਾਰਗਾਂ ਦੀ ਉਸਾਰੀ ਲਈ ਸਾਰੀਆਂ ਵਿਸਤ੍ਰਿਤ ਪ੍ਰਜੈਕਟ ਰਿਪੋਰਟਾਂ ' ਚ ਮਿੱਟੀ ਸਥਿਰੀਕਰਨ , ਜ਼ਮੀਨੀ ਸੁਰੱਖਿਆ ਲਈ ਦੀਵਾਰਾਂ , ਮਜਬੂਤੀ ਅਤੇ ਢਲਾਨ ਦੀ ਸਥਿਰੀਕਰਨ ਦੇ ਲਈ ਐੱਨ.ਐੱਚ.ਏ.ਆਈ. ਨੂੰ ਨਿਰਦੇਸ਼ ਦਿੱਤਾ । ਉਨ੍ਹਾਂ ਭਾਰਤ ਦੀ ਰਾਸ਼ਟਰੀ ਰਾਜ ਮਾਰਗ ਅਥਾਰਿਟੀ ਨੂੰ ਸਾਰੇ ਵਿਸਤ੍ਰਿਤ ਪ੍ਰੋਜੈਕਟਾਂ ਰਿਪੋਰਟਾਂ ਛੇਤੀ ਤੋਂ ਛੇਤੀ ਪੂਰਾ ਕਰਨ ਦਾ ਨਿਰਦੇਸ਼ ਦਿੱਤਾ ।


    ਸ੍ਰੀ ਜੇ.ਪੀ. ਨੱਡਾ ਨੇ ਸ੍ਰੀ ਨਿਤਿਨ ਗਡਕਰੀ ਦਾ ਧੰਨਵਾਦ ਕਰਦੇ ਹੋਏ ਕਿਹਾ ਕਿ ਇਸ ਤਰ੍ਹਾਂ ਦੀ ਪਹਿਲ ਭਵਿੱਖ ' ਚ ਹਾਦਸਿਆਂ ਨੂੰ ਘੱਟ ਕਰਨ ' ਚ ਕਾਫੀ ਸਹਾਈ ਹੋਵੇਗੀ ।


    

    
    (Release ID: 1499776) Visitor Counter : 2