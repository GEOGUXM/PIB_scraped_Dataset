      ਵਿੱਤ ਮੰਤਰਾਲਾ

      ਅਟਲ ਪੈਨਸ਼ਨ ਯੋਜਨਾ 62 ਲੱਖ ਇਨਰੋਲਮੈਂਟ ਨਾਲ ਹੁਣ ਤੱਕ ਅੱਗੇ ਵਧੀ
      Posted On: 30 AUG 2017 12:43PM by PIB Chandigarh


    Atal Pension Yojana surges ahead with 62 lacs enrolment


    ਅਟਲ ਪੈਨਸ਼ਨ ਯੋਜਨਾ 62 ਲੱਖ ਇਨਰੋਲਮੈਂਟ ਨਾਲ ਹੁਣ ਤੱਕ ਅੱਗੇ ਵਧੀ


    ਵੰਨ ਨੇਸ਼ਨ ਵੰਨ ਪੈਨਸ਼ਨ ਤਹਿਤ ਅਟਲ ਪੈਨਸ਼ਨ ਯੋਜਨਾ ( ਏਪੀਵਾਈ ) ਦੇ ਕੁੱਲ 3.07 ਲੱਖ ਖਾਤੇ ਖੁਲੇ ਹਨ। ਇਸ ਮੁਹਿੰਮ ਵਿੱਚ ਬੈਂਕਾਂ ਦੀ ਸ਼ਾਨਦਾਰ ਕਾਰਗੁਜਾਰੀ ਰਹੀ ਹੈ , ਜਿਸ ਵਿੱਚ ਦੇਸ਼ ਦੇ ਕੁਝ ਵੱਡੇ ਬੈਂਕ ਸ਼ਾਮਲ ਹਨ , ਭਾਰਤੀ ਸਟੇਟ ਬੈਂਕ ਨੇ ਸ਼ਾਨਦਾਰ 51000 ਏਪੀਵਾਈ ਖਾਤੇ ਜੋੜੇ , ਜਦੋਂ ਕਿ ਕੈਨਰਾ ਬੈਂਕ ਜਿਹੇ ਪ੍ਰਸਿੱਧ ਬੈਂਕ ਨੇ 32,306 ਏਪੀਵਾਈ ਖਾਤੇ ਤੇ ਆਂਧਰਾ ਬੈਂਕ ਨੇ 29,057 ਏਪੀਵਾਈ ਖਾਤੇ ਖੋਲ੍ਹੇ ਹੋਰ ਪ੍ਰਾਈਵੇਟ ਬੈਂਕਾਂ ਦੀ ਸ਼੍ਰੇਣੀ ਵਿੱਚ , ਕਰਨਾਟਕਾ ਬੈਂਕ ਨੇ 2641 ਖਾਤੇ , ਰੀਜਨਲ ਰੂਰਲ ਬੈਂਕ ਸ਼੍ਰੇਣੀ ਵਿੱਚ ਅਲਾਹਾਬਾਦ ਯੂਪੀ ਗ੍ਰਾਮੀਣ ਬੈਂਕ ਨੇ 28,609 ਤੇ ਇਸ ਤੋਂ ਬਾਅਦ ਮਧਿਆ ਬਿਹਾਰ ਗ੍ਰਾਮੀਣ ਬੈਂਕ ਨੇ 5,056 ਏਪੀਵਾਈ ਖਾਤੇ , ਬੜੋਦਾ ( Baroda)ਉੱਤਰ ਪ੍ਰਦੇਸ਼ ਗ੍ਰਾਮੀਣ ਬੈਂਕ ਨੇ 3,013 ਕਾਸ਼ੀ ਗੋਮਤੀ ਸਮਯੁਤ ਗ੍ਰਾਮੀਣ ਬੈਂਕ ਨੇ 2,847 ਅਤੇ ਪੰਜਾਬ ਗ੍ਰਾਮੀਣ ਬੈਂਕ ਨੇ 2,194 ਖਾਤੇ ਇਸ ਯੋਜਨਾ ਅਧੀਨ ਖੋਲੇ।


    ਅਜਿਹੇ ਸਮੇਂ , ਜਦੋਂ ਵੱਖ - ਵੱਖ ਵਿੱਤੀ ਸੰਸਥਾਵਾਂ , ਜਿਨਾਂ ਵਿੱਚ ਬਚਤ ਬੈਂਕ ਸ਼ਾਮਲ ਹਨ ਦੀ ਵਿਆਜ ਦਰ ਘਟ ਰਹੀ ਹੈ , ਅਟਲ ਪੈਨਸ਼ਨ ਯੋਜਨਾ ਇੱਕ ਪੈਨਸ਼ਨ ਯੋਜਨਾ ਦੇ ਤੌਰ ’ ਤੇ ਗ੍ਰਾਹਕਾਂ ਨੂੰ 8 ਫੀਸਦੀ ਯਕੀਨੀ ਰਿਟਰਨ ਦੀ ਗਰੰਟੀ ਦਿੰਦੀ ਹੈ ਅਤੇ 20 ਤੋਂ 42 ਸਾਲ ਤੱਕ ਯੋਜਨਾ ਵਿੱਚ ਨਿਵੇਸ਼ ਕੀਤੇ ਹੋਇਆਂ ਜੇਕਰ ਮੈਚਿਓਰਿਟੀ ਦੇ ਸਮੇਂ ਰੀਟਰਨ ਦੀ ਦਰ 8 ਫੀਸਦੀ ਤੋਂ ਵੱਧ ਹੁੰਦੀ ਹੈ, ਤਾਂ ਵੱਧ ਕਮਾਉਣ ਦਾ ਮੌਕਾ ਵੀ ਦਿੰਦੀ ਹੈ।


    ਵਿੱਤੀ ਸੇਵਾਵਾਂ ਬਾਰੇ ਵਿਭਾਗ ਨੇ ਪੈਨਸ਼ਨ ਫੰਡ ਰੈਗੁਲੇਟਰੀ ਐਂਡ ਡਿਵੈਲਪਮੈਂਟ ਅਥਾਰਟੀ ( ਪੀਐੱਫਆਰਡੀਏ ) ਦੇ ਸਹਿਯੋਗ ਨਾਲ ਅਤੇ ਦੇਸ਼ ਭਰ ਦੇ ਏਪੀਵਾਈ ਸੇਵਾ ਮੁਹੱਈਆ ਕਰਵਾਉਣ ਵਾਲੇ ਬੈਂਕਾਂ ਦੇ ਸਹਿਯੋਗ ਨਾਲ 2 ਅਗਸਤ ਤੋਂ 19 ਅਗਸਤ 2017 ਤੱਕ ਰਾਸ਼ਟਰੀ ਪੱਧਰ ’ ਤੇ ਪੈਨਸ਼ਨ ਮੋਬਲਾਈਜੇਸ਼ਨ ਮੁਹਿੰਮ ‘‘ ਵੰਨ ਨੇਸ਼ਨ ਵੰਨ ਪੈਨਸ਼ਨ ’’ ਦਾ ਆਯੋਜਨ ਕੀਤਾ। ਅਟਲ ਪੈਨਸ਼ਨ ਯੋਜਨਾ ਦੇ ਸ਼ੁਰੂ ਹੋਣ ਤੋਂ ਦੋ ਸਾਲ ਬਾਅਦ ਅੱਜ ਤੱਕ 62 ਲੱਖ ਗ੍ਰਾਹਕ ਇਸ ਦੇ ਮੈਂਬਰ ਬਣੇ ਹਨ।


    ਪੀਐੱਫਆਰਡੀਏ ਦਾ ਉਦੇਸ਼ ਏਪੀਵਾਈ ਯੋਜਨਾ ਨਾਲ ਅਜਿਹੇ ਵੱਧ ਤੋਂ ਵੱਧ ਲੋਕਾਂ ਨੂੰ ਵੱਧ ਜੋੜਨਾ ਹੈ , ਜਿਹੜੇ ਕਿਸੇ ਪੈਨਸ਼ਨ ਯੋਜਨਾ ਤਹਿਤ ਕਵਰ ਨਹੀਂ ਹਨ ਤਾਂ ਕਿ ਭਾਰਤ ਇੱਕ ਰਾਸ਼ਟਰ ਵਜੋਂ ਪੈਨਸ਼ਨ ਵਿਹੁਣੇ ਤੋਂ ਪੈਨਸ਼ਨਸ਼ੁਦਾ ਸਮਾਜ ਵੱਲ ਵਧ ਸਕੇ ਅਤੇ ਨਾਗਰਿਕ ਆਪਣੇ ਮਾੜੇ ਸਮੇਂ ਵਿੱਚ ਮਾਣ ਦੀ ਜਿੰਦਗੀ ਜਿਉ ਸਕਣ।

    

    
    (Release ID: 1501307) Visitor Counter : 2