      ਸੜਕੀ ਆਵਾਜਾਈ ਅਤੇ ਰਾਜਮਾਰਗ ਮੰਤਰਾਲਾ

      ਨੈਸ਼ਨਲ ਹਾਈਵੇਅ ਅਥਾਰਟੀ ਆਵ੍ ਇੰਡੀਆ ਨੇ ਇਲੈਕਟ੍ਰੋਨਿਕ ਟੋਲ ਕੁਲੈਕਸ਼ਨ ਲਈ ਫਾਸਟੈਗ ਅਸਾਨੀ ਨਾਲ ਮੁਹੱਈਆ ਕਰਵਾਉਣ ਲਈ ਕਦਮ ਚੁੱਕੇ ਟੋਲ ਪਲਾਜ਼ਾ ਉੱਤੇ ਸਾਂਝੇ ਸਰਵਿਸ ਸੈਂਟਰ ਕਾਇਮ ਕੀਤੇ ਜਾਣਗੇ ਫਾਸਟੈਗ ਆਨਲਾਈਨ ਵੀ ਖਰੀਦੇ ਜਾ ਸਕਣਗੇ ਸਾਰੇ ਟੋਲ ਪਲਾਜ਼ਾ ਉੱਤੇ 1 ਸਤੰਬਰ, 2017 ਤੋਂ ਫਾਸਟੈਗ ਗੱਡੀਆਂ ਲਈ ਵਿਸ਼ੇਸ਼ ਲੇਨ ਹੋਵੇਗੀ
      Posted On: 17 AUG 2017 10:58AM by PIB Chandigarh


    NHAI takes steps to facilitate availability of FASTags for Electronic Toll Collection


    Common Services Centre to set up sale points at Toll Plazas


    FASTags can also be purchased online


    Exclusive lane for FASTag vehicles to be operational at all toll plazas from 1st September, 2017.


    ਨੈਸ਼ਨਲ ਹਾਈਵੇਅ ਅਥਾਰਟੀ ਆਵ੍ ਇੰਡੀਆ ਨੇ ਇਲੈਕਟ੍ਰੋਨਿਕ ਟੋਲ ਕੁਲੈਕਸ਼ਨ ਲਈ ਫਾਸਟੈਗ ਅਸਾਨੀ ਨਾਲ ਮੁਹੱਈਆ ਕਰਵਾਉਣ ਲਈ ਕਦਮ ਚੁੱਕੇ


    ਟੋਲ ਪਲਾਜ਼ਾ ਉੱਤੇ ਸਾਂਝੇ ਸਰਵਿਸ ਸੈਂਟਰ ਕਾਇਮ ਕੀਤੇ ਜਾਣਗੇ


    ਫਾਸਟੈਗ ਆਨਲਾਈਨ ਵੀ ਖਰੀਦੇ ਜਾ ਸਕਣਗੇ


    ਸਾਰੇ ਟੋਲ ਪਲਾਜ਼ਾ ਉੱਤੇ 1 ਸਤੰਬਰ , 2017 ਤੋਂ ਫਾਸਟੈਗ ਗੱਡੀਆਂ ਲਈ ਵਿਸ਼ੇਸ਼ ਲੇਨ ਹੋਵੇਗੀ


    ਇਲੈਕਟ੍ਰੋਨਿਕ ਟੋਲ ਕੁਲੈਕਸ਼ਨ ਲਈ ਫਾਸਟੈਗ ਅਸਾਨੀ ਨਾਲ ਮੁਹੱਈਆ ਕਰਵਾਉਣ ਲਈ ਨੈਸ਼ਨਲ ਹਾਈਵੇਅ ਅਥਾਰਟੀ ਆਵ੍ ਇੰਡੀਆ ਭਾਰਤੀ ਰਾਸ਼ਟਰੀ ਰਾਜਮਾਰਗ ਅਥਾਰਿਟੀ (ਐੱਨ ਐੱਚ ਏ ਆਈ) ਨੇ ਭਾਰਤੀ ਰਿਜ਼ਰਵ ਬੈਂਕ (ਆਰ ਬੀ ਆਈ) ਅਤੇ ਐੱਨ ਪੀ ਸੀ ਆਈ ਦੀ ਸਲਾਹ ਨਾਲ ਦੋ ਕ੍ਰਾਂਤੀਕਾਰੀ ਕਦਮ ਚੁੱਕੇ ਹਨ । ਇਨ੍ਹਾਂ ਕਦਮਾਂ ਵਿਚ ਫਾਸਟੈਗ ਦੀ ਆਨਲਾਈਨ ਵਿਕਰੀ ਅਤੇ ਟੋਲ ਪਲਾਜ਼ਾ ਨੇੜੇ ਦੇ ਸਾਂਝੇ ਸੇਵਾ ਕੇਂਦਰਾਂ (ਸੀ ਐੱਸ ਸੀ) ਤੋਂ ਫਾਸਟੈਗਸ ਦੀ ਆਫਲਾਈਨ ਵਿਕਰੀ ਕਰਨਾ ਸ਼ਾਮਲ ਹਨ ।


    ਫਾਸਟੈਗ ਜਾਰੀ ਕਰਨ ਵਾਲੇ ਬੈਂਕਾਂ ਦੀ ਵੈੱਬਸਾਈਟ/ਐੱਨ ਐੱਚ ਏ ਆਈ ਵੈੱਬਸਾਈਟ /ਆਈ ਐੱਚ ਐੱਮ ਸੀ ਐਲ ਵੈੱਬਸਾਈਟ ਤੋਂ ਵੀ ਆਨਲਾਈਨ ਖਰੀਦੇ ਜਾ ਸਕਣਗੇ ਅਤੇ ਖਰੀਦਦਾਰ ਦੇ ਘਰ ਕੋਰੀਅਰ ਰਾਹੀਂ ਭੇਜੇ ਜਾਣਗੇ । ਇਹ ਸੰਭਾਵਨਾ ਹੈ ਕਿ ਇਸ ਕਦਮ ਨਾਲ ਅਸਾਨੀ ਮੁਹੱਈਆ ਹੋਣ ਅਤੇ ਪਹੁੰਚ ਵਿੱਚ ਸੁਧਾਰ ਹੋਣ ਨਾਲ ਫਾਸਟੈਗ ਦੀ ਵਿਕਰੀ ਵਿਚ ਵਾਧਾ ਹੋਵੇਗਾ ।


    ਇਸ ਆਨਲਾਈਨ ਵਿਕਰੀ ਤੋਂ ਇਲਾਵਾ , ਕੱਲ੍ਹ 18 ਅਗਸਤ ਤੋਂ ਫਾਸਟੈਗ ਸਾਂਝੇ ਸੇਵਾ ਕੇਂਦਰਾਂ (ਸੀ ਐੱਸ ਸੀ) ਦੇ ਵਿਕਰੀ ਪੁਆਇੰਟਾਂ ਤੋਂ ਖਰੀਦੇ ਜਾ ਸਕਣਗੇ, ਜੋ ਕਿ ਸਾਰੇ ਟੋਲ ਪਲਾਜ਼ਾ ਨੇੜੇ ਹੀ ਕਾਇਮ ਕੀਤੇ ਜਾਣਗੇ । ਸੀ ਐੱਸ ਸੀ ਦਾ 20 ਕਰੋੜ ਆਧਾਰ ਕਾਰਡ ਦਾ ਟਰੇਕ ਰਿਕਾਰਡ ਹੈ ਅਤੇ ਇਸ ਨੇ ਡਿਜੀਟਲ ਇੰਡੀਆ ਵਿੱਚ ਥੋੜੇ ਸਮੇਂ ਵਿੱਚ ਹੋਰ ਕਈ ਮੀਲ ਪੱਥਰ ਵੀ ਗੱਡੇ ਹੋਏ ਹਨ । ਇਸ ਗੱਲ ਦੀ ਆਸ ਹੈ ਕਿ ਸੀ ਐਸ ਸੀ ਨਾਲ ਸੰਬੰਧ ਬਣਨ ਤੋਂ ਬਾਅਦ ਈ ਟੀ ਸੀ ਈਕੋ ਸਿਸਟਮ ਨੂੰ ਹੋਰ ਹੱਲਾ-ਸ਼ੇਰੀ ਮਿਲੇਗੀ ।


    ਹਾਈਬ੍ਰਿਡ ਈ ਟੀ ਸੀ ਕੰਮ , ਜਿਸ ਵਿਚ ਆਰ ਐੱਫ ਆਈ ਡੀ ਰੀਡਰਜ਼ ਸਾਰੇ ਟੋਲਪਲਾਜ਼ਾ ਲੇਨਜ਼ ਵਿੱਚ ਲਗਾਉਣਾ ਸ਼ਾਮਲ ਹੈ, ਪਹਿਲਾਂ ਤੋਂ ਹੀ ਚਲ ਰਿਹਾ ਹੈ ਅਤੇ ਇਹ 31 ਅਕਤੂਬਰ 2017 ਤੱਕ ਮੁਕੰਮਲ ਹੋਣ ਦੀ ਆਸ ਹੈ । ਸਾਰੀਆਂ ਹਾਈਬ੍ਰਿਡ ਲੇਨਜ਼ ਵਿਚੋਂ , ਘੱਟੋ ਘੱਟ ਇੱਕ ਲੇਨ ਫਾਸਟੈਗਸ ਗੱਡੀਆਂ ਲਈ ਰਾਖਵੀਂ ਹੋਵੇਗੀ ਜਿਥੇ ਕਿ ਭੁਗਤਾਨ ਦਾ ਕੋਈ ਵੀ ਹੋਰ ਢੰਗ ਪ੍ਰਵਾਨ ਨਹੀਂ ਹੋਵੇਗਾ । ਫਾਸਟੈਗਸ ਗੱਡੀਆਂ ਲਈ ਵੱਖਰੀ ਲੇਨ 1 ਸਤੰਬਰ , 2017 ਤੋਂ ਚਾਲੂ ਹੋ ਜਾਵੇਗੀ ।


    ਪ੍ਰਧਾਨ ਮੰਤਰੀ ਦੀਆਂ ਨਕਦੀ ਰਹਿਤ ਆਰਥਿਕਤਾ ਦੀਆਂ ਹਿਦਾਇਤਾਂ ਉੱਤੇ ਚਲਦੇ ਹੋਏ ਐੱਨ ਐੱਚ ਏ ਆਈ , ਈ ਟੀ ਸੀ ਢਾਂਚਾ ਕਾਇਮ ਕਰਨ ਅਤੇ ਇਸ ਨੂੰ ਆਪਣੇ ਅਧੀਨ ਆਉਂਦੇ ਖੇਤਰ ਵਿੱਚ ਸਾਰੇ ਟੋਲ ਪਲਾਜ਼ਾ ਉੱਤੇ ਨਿਪੁੰਨਤਾ ਨਾਲ ਚਾਲੂ ਕਰਨ ਲਈ ਕੰਮ ਕਰ ਰਹੀ ਹੈ । ਐੱਨ ਐੱਚ ਏ ਆਈ ਵਲੋਂ ਇਸ ਦਿਸ਼ਾ ਵਿੱਚ ਕੀਤੇ ਜਾ ਰਹੇ ਕੰਮ ਨਾਲ ਰਾਸ਼ਟਰੀ ਰਾਜਮਾਰਗਾਂ ਉੱਤੇ ਰੋਜ਼ਾਨਾ ਯਾਤਰਾ ਕਰਨ ਵਾਲਿਆਂ ਦੀ ਯਾਤਰਾ ਸੁਰੱਖਿਅਤ , ਵਧੀਆ ਅਤੇ ਬੇਰੋਕਟੋਕ ਰਹੇਗੀ ।


    

    
    (Release ID: 1500000) Visitor Counter : 12