      ਫੂਡ ਪ੍ਰੋਸੈਸਿੰਗ ਉਦਯੋਗ ਮੰਤਰਾਲਾ

      ਸ਼੍ਰੀਮਤੀ ਹਰਸਿਮਰਤ ਕੌਰ ਬਾਦਲ ਨੇ ਪੇਰੰਬਲੂਰ ਵਿਖੇ ਪਿਆਜ਼ਾਂ(Shallots) ਲਈ ਕਾਮਨ ਫੂਡ ਪ੍ਰੋਸੈੱਸਿੰਗ ਇਨਕਿਊਬੇਸ਼ਨ ਸੈਂਟਰ ਦਾ ਉਦਘਾਟਨ ਕੀਤਾ
      Posted On: 31 AUG 2017 10:46AM by PIB Chandigarh


    Smt Harsimrat Kaur Badal launches Common Food Processing Incubation Center for Shallots, Perambalur


    ਸ਼੍ਰੀਮਤੀ ਹਰਸਿਮਰਤ ਕੌਰ ਬਾਦਲ ਨੇ ਪੇਰੰਬਲੂਰ ਵਿਖੇ ਪਿਆਜ਼ਾਂ( Shallots) ਲਈ ਕਾਮਨ ਫੂਡ ਪ੍ਰੋਸੈੱਸਿੰਗ ਇਨਕਿਊਬੇਸ਼ਨ ਸੈਂਟਰ ਦਾ ਉਦਘਾਟਨ ਕੀਤਾ


    ਕੇਂਦਰੀ ਫੂਡ ਪ੍ਰੋਸੈੱਸਿੰਗ ਮੰਤਰੀ ਸ਼੍ਰੀਮਤੀ ਹਰਸਿਮਰਤ ਕੌਰ ਬਾਦਲ ਨੇ ਤਾਮਿਲਨਾਡੂ ਦੇ ਪੇਰੰਬਲੂਰ ਜ਼ਿਲ੍ਹੇ ਦੇ ਪਿੰਡ ਚੇਤੀਕੁਲਮ ਵਿਖੇ ਪਿਆਜ਼( Shallots) ਲਈ ਕਾਮਨ ਫੂਡ ਪ੍ਰੋਸੈੱਸਿੰਗ ਇਨਕਿਊਬੇਸ਼ਨ ਸੈਂਟਰ ਦਾ ਉਦਘਾਟਨ ਅੱਜ ਵੀਡੀਓ ਕਾਨਫਰੰਸਿੰਗ ਰਾਹੀਂ ਕੀਤਾ ।


    ਇਸ ਮੌਕੇ ਸ਼੍ਰੀਮਤੀ ਹਰਸਿਮਰਤ ਕੌਰ ਬਾਦਲ ਨੇ ਕਿਹਾ ਕਿ ਇਹ ਤਾਮਿਲਨਾਡੂ ਅਤੇ ਖਾਸ ਤੌਰ ‘ਤੇ ਚੇਤੀਕੁਲਮ ਪਿੰਡ ਲਈ ਇੱਕ ਇਤਿਹਾਸਕ ਅਤੇ ਸ਼ੁਭ ਮੌਕਾ ਹੈ । ਉਨ੍ਹਾਂ ਨੇ ਇੰਡੀਅਨ ਇੰਸਟੀਟਿਊਟ ਆਵ੍ ਫੂਡ ਪ੍ਰੋਸੈੱਸਿੰਗ ਟੈਕਨੋਲੋਜੀ (ਆਈ ਆਈ ਐੱਫ ਪੀ ਟੀ) , ਥੰਜਾਵੁਰ ਨੂੰ ਕਿਸਾਨਾਂ ਦੀ ਆਮਦਨ 2022 ਤੱਕ ਦੁਗਣੀ ਕਰਨ ਲਈ ਉਨ੍ਹਾਂ ਦੀ ਇਸ ਪਹਿਲਕਦਮੀ ਲਈ ਵਧਾਈ ਦਿੱਤੀ । ਉਨ੍ਹਾਂ ਕਿਹਾ ਕਿ ਪੇਰੰਬਲੂਰ ਜ਼ਿਲ੍ਹੇ ਵਿੱਚ ਕਿਸਾਨ ਹਰ ਸਾਲ 8000 ਹੈਕਟੇਅਰ ਇਲਾਕੇ ਵਿੱਚ 70,000 ਟਨ ਪਿਆਜ਼( Shallots) ਪੈਦਾ ਕਰ ਰਹੇ ਹਨ , ਭਾਵੇਂ ਕਿ ਉਨ੍ਹਾਂ ਨੂੰ ਇਸ ਵਿੱਚ ਕਈ ਮੁਸ਼ਕਿਲਾਂ , ਜਿਵੇਂ ਕਿ ਇਸ ਵਿੱਚ ਕੰਮ ਆਉਣ ਵਾਲੇ ਮਾਲ ਦੀਆਂ ਲਾਗਤ ਵਿੱਚ ਵਾਧਾ ਹੋਣ , ਮੌਸਮ ਬਾਰੇ ਸਹੀ ਭਵਿੱਖਬਾਣੀ ਨਾ ਹੋਣਾ , ਬੀਮਾਰੀਆਂ ਫੈਲਣ ਅਤੇ ਮਾਰਕੀਟ ਵਿੱਚ ਸਹੀ ਭਾਅ ਨਾ ਮਿਲਣ ਵਰਗੀਆਂ ਮੁਸ਼ਕਿਲਾਂ ਦਾ ਸਾਹਮਣਾ ਕਰਨਾ ਪੈ ਰਿਹਾ ਹੈ । ਉਨ੍ਹਾਂ ਕਿਹਾ ਕਿ ਪੇਰੰਬਲੂਰ ਵਿੱਚ ਕਾਇਮ ਇਹ ਸੈਂਟਰਲ ਪ੍ਰੋਸੈੱਸਿੰਗ ਸੈਂਟਰ ਫਾਰ ਸ਼ੈਲਟਸ ਇਹ ਯਕੀਨੀ ਬਣਾਵੇਗਾ ਕਿ ਅੱਗੇ ਤੋਂ ਪਿਆਜ਼ ਦੀ ਫਸਲ ਜ਼ਾਇਆ ਨਾ ਜਾਵੇ , ਕਿਸਾਨਾਂ ਦੀ ਆਮਦਨ ਵਿੱਚ ਵਾਧਾ ਹੋਵੇ ਅਤੇ ਖਪਤਕਾਰਾਂ ਲਈ ਪਿਆਜ਼ ਦੀ ਮੌਜੂਦਗੀ ਯਕੀਨੀ ਬਣ ਸਕੇ । ਪਿਆਜ਼ ਦੀ ਪ੍ਰੋਸੈੱਸਿੰਗ ਦੀ ਇਹ ਟੈਕਨੋਲੋਜੀ ਦੇਸ਼ ਭਰ ਵਿੱਚ ਪਹੁੰਚਾਈ ਜਾਣੀ ਚਾਹੀਦੀ ਹੈ ।


    ਇੰਡੀਅਨ ਇੰਸਟੀਚਿਊਟ ਆਵ੍ ਫੂਡ ਪ੍ਰੋਸੈੱਸਿੰਗ ਟੈਕਨੋਲੋਜੀ ਦੇ ਡਾਇਰੈਕਟਰ ਸ਼੍ਰੀ ਸੀ ਅੰਨਧਰਮਾਕ੍ਰਿਸ਼ਨਨ( Shri C. Anandharamakrishnan ) ਨੇ ਇਸ ਮੌਕੇ ਤੇ ਕਿਹਾ ਕਿ ਉਨ੍ਹਾਂ ਦੇ ਸੰਸਥਾਨ ਨੇ ਫੈਸਲਾ ਕੀਤਾ ਹੈ ਕਿ ਹਰ ਸਾਲ ਇਕ ਫਸਲ ਲੈ ਕੇ ਉਸ ਲਈ ਪ੍ਰੋਸੈੱਸਿੰਗ ਟੈਕਨੋਲੋਜੀਆਂ ਅਤੇ ਸਬੰਧਤ ਢਾਂਚੇ ਦਾ ਵਿਕਾਸ ਕੀਤਾ ਜਾਵੇ । ਉਨ੍ਹਾਂ ਕਿਹਾ ਕਿ ਇਸ ਸਬੰਧ ਵਿੱਚ ਮਿਸ਼ਨ ਬਨਾਨਾ (ਕੇਲਾ) ਨੂੰ ਹੱਥ ਵਿੱਚ ਲਿਆ ਗਿਆ ਸੀ ਅਤੇ ਇਸ ਵਾਰੀ ਮਿਸ਼ਨ ਓਨੀਅਨ (ਪਿਆਜ਼) ਹੱਥ ਵਿੱਚ ਲਿਆ ਗਿਆ ਹੈ । ਸੈਂਟਰਲ ਫੂਡ ਪ੍ਰੋਸੈੱਸਿੰਗ ਸੈਂਟਰ ਫਾਰ ਸ਼ੈਲਟਸ ਇਨ ਚੇਤੀਕੁਲਮ , ਪੇਰੰਬਲੂਰ ਜ਼ਿਲ੍ਹਾ ਉਸੇ ਮਿਸ਼ਨ ਓਨੀਅਨ ਦਾ ਇੱਕ ਹਿੱਸਾ ਹੈ ਜਿਸ ਨਾਲ ਇਸ ਇਲਾਕੇ ਦੇ ਪਿਆਜ਼ ਉਤਪਾਦਕ ਕਿਸਾਨਾਂ ਦੇ ਜੀਵਨ ਵਿੱਚ ਸੁਧਾਰ ਲਿਆਂਦਾ ਜਾਣਾ ਹੈ । ਇਹ ਸੈਂਟਰ ਕਿਸਾਨਾਂ ਨੂੰ ਆਪਣੀ ਆਮਦਨ ਦੁਗਣੀ ਕਰਨ ਵਿੱਚ ਮਦਦ ਕਰੇਗਾ । ਉਨ੍ਹਾਂ ਕਿਹਾ ਕਿ ਆਈ ਆਈ ਐੱਫ ਪੀ ਟੀ ਇਸ ਵੇਲੇ ਮਿਸ਼ਨ ਕੋਕੋਨਟ (ਨਾਰੀਅਲ) ਉੱਤੇ ਕੰਮ ਕਰ ਰਿਹਾ ਹੈ ਜਿਸ ਨੂੰ ਕਿ ਅਗਲੇ ਸਾਲ ਵਿਸ਼ਵ ਕੋਕੋਨਟ ਡੇਅ 2 ਸਤੰਬਰ , 2018 ਨੂੰ ਸ਼ੁਰੂ ਕੀਤਾ ਜਾਵੇਗਾ ।

    
    
    (Release ID: 1501415) Visitor Counter : 2