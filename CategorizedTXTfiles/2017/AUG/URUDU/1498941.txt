      سٹرک ٹرانسپورٹ اور شاہراہوں کی وزارت

      این ایچ اے آئی کی شجر کاری مہم
      Posted On: 09 AUG 2017 2:38PM by PIB Delhi


    
    نئی دلّی ، 09 ، اگست ؍ قومی شاہراہوں کو سر سبز ، صاف اور آلودگی و کثافت سے پاک بنانے کی مہم کے تحت قومی شاہراہوں کی بھارتی اتھارٹی ( این ایچ اے آئی ) نے گزشتہ ایک سال میں 2.59 لاکھ پودے لگائے ہیں۔ شاہراہ کی ترقی کے مربوط حصے کے طور پر ادارہ جاتی پود کاری کا بھی فیصلہ کیا گیا ہے ۔ پود کاری کی نگرانی کے لئے ایک پی ایم آئی ایس پورٹل بھی وضع کیا جا رہا ہے ۔
    این ایچ اے آئی کے چیئر مین جناب دیپک کمار نے تمام علاقائی افسران کو ہدایت دی ہے کہ وہ رواں مانسون موسم کے دوران کم از کم ایک لاکھ پودے لگانے کو یقینی بنائیں ۔ انہیں اس کام میں رضا کاروں ، کانٹریکٹروں ، سول سوسائٹی ، محکمہ جنگلات اور دیگر اسٹیک ہولڈروں کو شریک کرنے کا مشورہ دیا گیا ہے ۔ این ایچ اے آئی کے گرین ہائی ود ڈویژن نے مانسون کے موسم میں پود کاری کے لئے موزوں پودوں کی فہرست جاری کی ہے ۔
    این ایچ اے آئی قومی شاہراہوں کو سر سبز ، صاف اور کثافت و آلودگی سے پاک رکھنے کے لئے عہد بستہ ہے ۔ پود ے لگانے کی یہ مہم مانسون کے دوران ایک با قاعدہ سرگرمی کے طور پر جاری رہے گی اور مانسون کے بعد بھی اس کی آبیاری اور دیکھ بھال جاری رہے گی ۔
    ۔ ۔ ۔ ۔ ۔ ۔
    U . 3883

    
    
    (Release ID: 1498941) Visitor Counter : 2