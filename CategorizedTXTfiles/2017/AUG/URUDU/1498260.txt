      وزارت دفاع

      لیفٹیننٹ جنرل چیرش میتھسن نے مغربی فوجی کمان میں کمانڈرکی حیثیت سے عہدہ سنبھالا
      Posted On: 03 AUG 2017 2:23PM by PIB Delhi


    نئی دہلی ،3 اگست : لیفٹیننٹ جنرل چیرش میتھسن نے جے پورمیں منعقدہ ایک فوجی شائستہ تقریب میں بھارتی بری فوج کی ’سپت شکتی کمانڈ ‘کی کمان سنبھال لی ہے ۔انھوں نے پریرنا استھل پر شہدأ کو خراج عقیدت پیش کیا ۔بعدازاں اپنے اعزاز میں پیش کئے گئے گارڈ آف آنرکا معائنہ بھی کیا۔


    لیفٹیننٹ جنرل چیرش میتھسن تریویندرم ( کیرالا) کے سینک اسکول سے فار غ التحصیل ہیں۔جون 1980میں انھیں گڑھوال رائفلزمیں کمیشن حاصل ہواتھا۔انھوں نے ڈیفنس سروسیز اسٹاف کالج ، و یل نگ ٹن سے گریجویشن کیاہے اور مختلف دیگراہم کریئرنصابات میں شرکت کرچکے ہیں جن میں آرمی وار کالج مہو میں سینیئر کمان کورس ، اور سکندرآباد میں طویل دفاعی انتظامی کورس شامل ہیں ۔


    جنرل آفیسرکو بھارت بھرمیں مختلف النوع ذمہ داریوں کے منفرد تجربات ہوچکے ہیں ۔ موصوف میزورم میں میزونیشنل فرنٹ کے خلاف دیہی اورشہری شورش /دہشت گردی کی صورت حال کا سامنا کرچکے ہیں اور آپریشن بلواسٹار میں شامل رہے ہیں ۔ انھوں نے آپریشن پراکرم کے دوران جموں کشمیر میں لائن آ ف کنٹرول پراپنی بٹالین کی کمان کی ہے موصوف سیاچن گلیشیئر جو دنیا کی بلند ترین بیٹل فیلڈ ہے میں اپنی دومرتبہ مدت کارمکمل کرچکے ہیں ۔ موصوف کو تریویندرم بریگیڈ کو دوحیثیتوں یعنی خشکی اوربحری حیثیتوں میں کمان کرنے کا اعزاز بھی حاصل ہے ۔ بعدازاں موصوف نے جنوبی تھیئٹرمیں انفینٹری ڈویژن کی کمان بھی کی ہے ۔ اس کے بعد وہ جنوبی کمان کے ایک جزوکے طورپراسٹراک کورکی کمان بھی کرچکے ہیں جنرل آفیسرموصوف کو قومی سلامتی کونسل صدردفتراوردفاعی حصولیابی شعبہ ، وزارت دفاع کے تحت کام کرنے کے تجربے سمیت ہرسطح پر اسٹاف کی سربراہی کا تجربہ بھی حاصل ہے ۔


    کمان سنبھالنے پر، فوج کے کمانڈ رنے سپت شکتی کمان ، ویرناری اور معمرفوجیوں اوران کے اراکین کنبہ کو اپنی جانب سے نیک خواہشات پیش کی ہیں ۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    (م ن۔ع آ ۔ 3-08-17 )


    U- 3729


    

    

    
    (Release ID: 1498260) Visitor Counter : 2