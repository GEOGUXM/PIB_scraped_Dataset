      ماحولیات، جنگلات اور موسمیاتی تبدیلی کی وزارت

      17 ریاستوں ؍ مرکز کے زیر انتظام علاقوں میں پولی تھین بیگ پر مکمل پابندی
      Posted On: 09 AUG 2017 2:42PM by PIB Delhi


    
    نئی دلّی ، 09 اگست ؍ ماحولیات ، جنگلات اور ماحولیاتی تبدیلی کے مرکزی وزیر ڈاکٹر ہرش وردھن نے گزشتہ روز ایک سوال کے تحریری جواب میں لوک سبھا کو مطلع کیا کہ پلاسٹک ویسٹ مینجمنٹ رولز ، 2016 کے مطابق ، فضلہ کی پیداوار کرنے والوں کے لئے لازمی قرار دیا گیا ہے کہ وہ پلاسٹک فضلہ کی مقدار کو کم سے کم کرنے ، پلاسٹک فضلہ کو نہ پھینکنے ، فضلہ کو موقع پر الگ کرنے کو یقینی بنائیں اور اسے مقامی ادارے کے ذریعہ مجاز ایجنسیوں یا مقامی اداروں کے حوالے کریں ۔ رولز کے مطابق مقامی اداروں ، گاؤں پنچایتوں ، فضلہ پیدا کرنے والوں ، خوردہ فروشوں اورگلی کے خوانچہ فروشوں کو بھی پلاسٹک کے فضلے کو ٹھکانے لگانے کا ذمہ دار بنایا گیا ہے ۔
    ملک میں 17 ریاستوں ؍ مرکز کے زیر انتظام علاقوں میں ہدایات ؍ نوٹی فکیشن اور ایگزیکٹیو آرڈر کے ذریعہ پلاسٹک کے تھیلوں کے استعمال ، فروخت ، اسٹاک اور پیداوار پر مکمل پابندی عائد کردی گئی ہے ۔ مزید بر آں ، آندھرا پردیش ، ارونا چل پردیش ، آسام ، گوا ، گجرات ، کرناٹک ، اوڈیسہ ، تمل ناڈو ، مغربی بنگال ، اتر پردیش اور اترا کھنڈ کے چند مذہبی مراکز ، سیاحتی اور تاریخی مقامات پر پلاسٹک کے تھیلوں کا استعمال جزوی طور پر ممنوع کردیا گیا ہے ۔
    حکومت نے پلاسٹک فضلہ مینجمنٹ رولز ، 2016 کو نوٹیفائی کیا ہے جس میں منجملہ پلاسٹک بیگ کی تیاری ، فروخت ، تقسیم اوراستعمال سمیت کھاد بن جانے کے لائق پلاسٹک اور پیکنگ کے کام میں آنے والے پلاسٹک کی شیٹ بھی شامل ہیں ۔ 50 مائیکرون سے کم موٹائی والے روایتی پلاسٹک کے تھیلوں کے استعمال پر بھی پابندی عائد کردی گئی ہے ۔ گٹکا ، تمباکو اور پان مسالہ کے لئے بھی پلاسٹک کے پیکنگ کے ا ستعمال پر بھی پابندی عائد کردی گئی ہے ۔
    ملک بھر میں پولی تھین کے استعمال پر مکمل پابندی عائد کرنے کی کوئی تجویز زیر غور نہیں ہے ۔
    ۔ ۔ ۔ ۔ ۔ ۔
    U 3885

    
    
    (Release ID: 1498947) Visitor Counter : 2