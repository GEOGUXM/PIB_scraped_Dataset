      آبی وسائل، دریائی ترقیات اور گنگا احیاء کی وزارت

      ملک کے 91 بڑے آبی ذخائر کی سطح آب میں چار فیصداضافہ
      Posted On: 04 AUG 2017 3:35PM by PIB Delhi


    نئی دہلی، 04 اگست ۔تین اگست 2017 کو ختم ہونے والے ہفتے میں ملک کے 91 بڑے آبی ذخائر میں 67.683 بی سی ایم پانی موجود تھا ، جو ان آبی ذخائر میں پانی جمع کرنے کی مجموعی گنجائش کے 43 فیصد کے بقدر ہے ۔27 جولائی 2017 کو ختم ہونے والے ہفتے میں یہ مقدار 39 فیصد تھی ۔ 3 اگست 2017 کو ختم ہونے والے ہفتے کےدوران ان آبی ذخائر میں جمع پانی کی مقدار پچھلے سال کی اسی مدت کے 104 فیصد کے بقدر تھی جبکہ گزشتہ دس برسوں کے اوسط کے 97 فیصد کے بقدر تھی ۔


    ان 91آبی ذخائر میں پانی جمع کرنے کی مجموعی گنجائش 157.799 بی سی ایم ہے ، جو اِن میں پانی جمع کرنے کی کُل گنجائش 253.388 بی سی ایم کے 62 فیصد کے بقدر ہے ۔ان آبی ذخائر میں سے 37 بڑے آبی ذخائر میں 60 میگاواٹ سے زائد پن بجلی پیدا کرنے کی صلاحیت موجود ہے۔


    آبی ذخیروں میں پانی کی مقدار کی خطہ وار صورتحال :


    شمالی خطہ:


    ملک کے شمالی خطے میں ہماچل پردیش ،پنجاب اور راجستھان کی ریاستیں واقع ہیں۔ان ریاستوں میں پانی کے 6 بڑےآبی ذخائر موجودہیں ۔ سینٹرل واٹر کمیشن ان آبی ذخائر میں جمع پانی کی صورتحال پر نظر رکھتا ہے ۔ ان آبی ذخائر میں پانی جمع کرنے کی مجموعی گنجائش 18.01 بی سی ایم ہے ۔ سردست ان آبی ذخْائر میں 11.34 بی سی ایم پانی موجود ہے ، جو ان آبی ذخائر کی مجموعی گنجائش کے 63فیصد کے بقدر ہے ۔ پچھلے سال کی اسی مدت کے دوران ان آبی ذخائر میں 43 فیصد پانی جمع تھا ۔ جبکہ پچھلے د س برس کی اسی مدت کے اوسط کے 51 فیصد کے بقدر پانی موجود تھا ۔اس طرح جاری سال کے دوران ان آبی ذخائر میں پانی کیا ذخیرے کی صورتحال پچھلے سال کی اسی مدت کے مقابلے بہتر اور پچھلے دس برس کی اسی مدت کے اوسط کے مقابلے بھی بہتر ہے ۔


    مشرقی خطہ :


    ملک کے مشرقی خطے میں جھارکھنڈ ،اوڈیشہ ،مغربی بنگال اورتری پورہ کی ریاستیں واقع ہیں ۔ ان ریاستوں میں ملک کے 15 بڑے آبی ذخائر موجود ہیں ۔سینٹرل واٹر کمیشن ان آبی ذخائر میں جمع پانی کی صورتحال پر نظر رکھتا ہے۔ ان آبی ذخائر میں پانی جمع کرنے کی مجموعی گنجائش 18.83 بی سی ایم ہے ۔ سردست ان آبی ذخائر میں 7.47 بی سی ایم پانی موجود ہے ، جو ان آبی ذخائر میں پانی جمع کرنے کی مجموعی گنجائش کے 40 فیصد کے بقدر ہے ۔پچھلے سال کی اسی مدت کے دوران ان آبی ذخائر میں پانی جمع ہونے کی مجموعی گنجائش کے 37 فیصد کے بقدر پانی موجود تھا۔ جبکہ پچھلے دس برس کی اسی مدت کے اوسط کے مقابلے ان آبی ذخائر میں جمع پانی کی مقدار 36 فیصدتھی ۔اس طرح جاری سال کے دوران ان آبی ذخائر میں پانی کے ذخیرے کی صورتحال پچھلے سال کے مقابلے بہتر اور پچھلے دس برس کی مدت کے اوسط کے مقابلے بھی بہتر ہے ۔


    مغربی خطہ :


    ملک کے مغربی خطے میں گجرات اور مہاراشٹر کی ریاستیں واقع ہیں ۔ان ریاستوں میں ملک کے 27 بڑے آبی ذخائر موجود ہیں ۔ ان آبی ذخائر میں پانی جمع کرنے کی مجموعی گنجائش 27.07 بی سی ایم ہے ۔ سردست ان آبی ذخائر میں 14.74 بی سی ایم پانی موجود ہے ، جو ان آبی ذخائر میں پانی جمع کرنے کی مجموعی گنجائش کے 54 فیصد کے بقدر ہے ۔ پچھلے سال کی اسی مدت کے دوران ان آبی ذخائر میں جمع پانی کی مقدار ان کی مجموعی گنجائش کے 43 فیصد کے بقدر تھی۔پچھلے سال ک اسی مدت کے دوران ان آبی ذخائر میں جمع پانی کی مقدار ان کی مجموعی گنجائش کے 43فیصد کے بقدرتھی۔ جبکہ پچھلے دس برس کی اسی مدت کے اوسط کے 47 فیصد کے بقدر تھی۔ اس طرح ملک کے مغربی خطے میں واقع ان آبی ذخائر میں جمع پانی کی صورتحال پچھلے سال کے مقابلے بہتر اور پچھلے دس برس کی اسی مدت کے اوسط کے مقابلے بھی بہتر ہے ۔


    وسطی خطہ :


    ملک کے وسطی خطے میں اترپردیش ،اتراکھنڈ ،مدھیہ پردیش اورچھتیس گڑھ کی ریاستیں واقع ہیں ۔ان ریاستوں میں ملک کے بارہ بڑے آبی ذخائر موجود ہیں جن میں پانی ذخیرہ کرنے کی مجموعی گنجائش 42.30 بی سی ایم ہے ۔ سینٹرل واٹر کمیشن ان آبی دخائر میں جمع پانی کی صورتحال پر نظر رکھتا ہے ۔سردست ان آبی ذخائر میں 19.85 بی سی ایم پانی موجود ہے، جو ان آبی ذخائر میں پانی جمع کرنے کی مجموعی گنجائش کے 47 فیصد کے بقدر ہے ۔ پچھلے سال کی اسی مدت کے دوران ان آبی ذخائر میں جمع پانی کی مقدار ان میں پانی ذخیرہ کرنے کی مجموعی گنجائش کے 55 فیصد کے بقدر تھی ۔ جبکہ پچھلے دس برس کی اسی مدت کے اوسط کے 40 فیصد کے بقدر پانی موجود تھا ۔اس طرح جاری سال کے دوران ان آبی ذخائر میں جمع پانی کی صورتحال پچھلے برس کی اسی مدت کے مقابلے بہتر نہیں ہے لیکن پچھلےدس بر س کے اسی مدت کے اوسط کے مقابلے بہتر ہے ۔


    جنوبی خطہ :


    ملک کے جنوبی خطے میں آندھرا پردیش ، تلنگانہ ،اے پی اینڈ ٹی جی (دونوں ریاستوں کے دو مشترکہ منصوبے ) کرناٹک ، کیرل اور تامل ناڈو کی ریاستیں واقع ہیں ۔ سینٹرل واٹر کمیشن ان آبی ذخائر میں جمع پانی کی صورتحال پر نظر رکھتا ہے ۔ ان آبی ذخائر میں پانی ذخیرہ کرنے کی مجموعی گنجائش 51.59 بی سی ایم ہے ۔سردست ان آبی ذخائر میں 14.28 بی سی ایم پانی موجو د ہے ، جو ان آبی ذخائر میں پانی جمع کرنے کی مجموعی گنجائش کے 28فیصد کے بقدر ہے ۔پچھلے سال کی اسی مدت کے دوران ان آبی ذخائر میں جمع پانی کی مقدار ان کی مجموعی گنجائش کے 30فیصد کے بقدر تھی جبکہ پچھلے دس بر س کی اسی مدت کے اوسط کے 46 فیصد تھی ۔ اس طرح جاری سال کے دوران پچھلے سال کے مقابلے ان آبی ذخائر میں جمع پانی کی صورتحال بہترنہیں ہے اور پچھلے دس برس کی اسی مدت کے مقابلے بھی بہتر نہیں ہے ۔


    جن ریاستوں میں پچھلے سال کی اسی مدت کے مقابلے جاری سال میں جمع پانی کی صورتحال بہتر ہے ، ان میں ہماچل پردیش ، پنجاب ، جھارکھنڈ ،مغربی بنگال ،تری پورہ ، گجرات ، مہاراشٹر ،اتر پردیش اورکرناٹک کی ریاستیں شامل ہیں ۔ جن ریاستوں میں جاری سال کے دوران پچھلے سال کی اسی مدت کےمساوی پانی جمع ہے ان میں راجستھا ن ، کی راحد ریاست ہے جبکہ جن ریاستوں کے آبی ذخائر میں پچھلے سال کی اسی مدت کے مقابلے کم پانی موجود ہے ، ان میں ااوڈیشہ ،اتراکھنڈ ،مدھیہ پردیش ،اے پی اینڈ ٹی جی (دونوں ریاستوں کے دو مشترکہ منصوبے ) ، آندھرا پردیش ،تلنگانہ ،کیرل اورتامل ناڈو کی ریاستیں شامل ہیں۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش۔ رم


    U- 3781

    
    
    (Release ID: 1498546) Visitor Counter : 2