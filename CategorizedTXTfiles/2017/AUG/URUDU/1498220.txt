      کابینہ

      مرکزی کابینہ کو قابل تجدید توانائی کے میدان میں ہند –اسپین تعاون پر
      ہنداور اسپین کے درمیان مفاہمت نامے کی واقفیت فراہم کرائی گئی
      Posted On: 02 AUG 2017 7:54PM by PIB Delhi


    نئی دہلی،03 اگست ۔وزیر اعظم نریندر مودی کی صدارت میں ہونے والے مرکزی کابینہ کے اجلاس میں قابل تجدید توانائی کے میدان میں ہند-اسپین تعاون پر ہندوستان اور اسپین کے درمیان طے پانے والے مفاہمت نامے کے بارے میں واقفیت فراہم کرائی گئی ۔ اس مفاہمت نامے پر 30 مئی 2017 کو اسپین میں دستخط کئے گئے تھے ۔

    
    اس مفاہمت نامے سے ہنداور اسپین کے درمیان باہمی تعاون کو استحکام حاصل ہوگا اور مہارت اور معلومات کی نیٹ ورکنگ کے ذریعہ اس باہمی تعاون کو مزید مستحکم کیا جاسکے گا۔
    
    اس مفاہمت نامے کا مقصد باہمی ادارہ جاتی مراسم کی بنیاد قائم کئے جانے نیز نئی قابل تجدید توانائی کے میدان میں دونوں ملکوں کے درمیان باہمی تکنیکی تعاون کی حوصلہ افزائی اور فروغ دینا ہے تاکہ دونوں ممالک مساوی فائدہ حاصل کرسکیں ۔اس مفاہمت نامے میں ایک جوائنٹ ورکنگ کمیٹی کے قیام کی تجویز پیش کی گئی ہے ، جو دونوں ملکوں کے درمیان باہمی تعاون سے متعلق امور کا جائزہ لے گی اور ان پر اظہار خیال کرے گی۔

    ******


    
    
    م ن ۔س ش۔ رم
    U-3733

    
    
    (Release ID: 1498220) Visitor Counter : 2