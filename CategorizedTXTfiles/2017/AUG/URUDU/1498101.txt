      امور صارفین، خوراک اور عوامی تقسیم کی وزارت

      جی ایس ٹی سے متعلق شکایات وسوالات کے لئے ہیلپ لائن کی فراہمی
      Posted On: 02 AUG 2017 1:33PM by PIB Delhi


    نئی دہلی ،2اگست : صارفین امور ، خوراک اورسرکاری نظام تقسیم کے وزیرمملکت جناب سی آرچودھری نے کل لوک سبھا میں ایک سوال کے تحریری جواب میں بتایاہے کہ خوراک ، صارفین اموراورسرکاری نظام تقسیم سے متعلق پارلیمانی قائمہ کمیٹی نے صارفین تحفظ بل ،2015کاجائزہ لیاہے اوراپنی جانب سے جوسفارشات پیش کی ہیں ان میں کہاگیاہے کہ گمراہ کن اشتہارات دینے والوں کے لئے اگرانھوں نے پہلی مرتبہ اس جرم کا ارتکاب کیاہو تو ان پر10لاکھ روپے کاجرمانہ عائد کیاجاناچاہیئے یا انھیں دوسال کی قید میں رکھاجاناچاہیے یابیک وقت دونوں سزائیں ایک ساتھ دی جانی چاہیئں ۔ دوسری مرتبہ اس جرم کا ارتکاب کرنے والوں پر50لاکھ روپے جرمانہ اورپانچ سالوں کی قیدکاانتظام ہوناچاہیئے ۔ یہ سفارشات حکومت کے زیرغورہیں ۔


    ڈبہ بنداشیأ سے متعلق قانونی شرائط اورقواعد 2011کے تحت حکومت نے پہلے سے ڈبہ بند اشیأ ، مینوفیکچررز ، پیکراوردرآمدکاروں کے لئے ہدایات جاری کرکے یہ اجازت دی تھی کہ وہ غیرفروخت شدہ مینوفیکچرر سازوسامان ، پیک کئے گئے ،سازوسامان ، یکم جولائی ،2017سے قبل درآمد کئے گئے سازوسامان کی خوردہ فروخت قیمتوں (ایم آرپی) کے سلسلے میں موجودہ خوردہ قیمتوں سمیت بدلی ہوئی خوردہ قیمتوں کا اعلان کرسکتے ہیں ۔ اور اس میں جی ایس ٹی کی وجہ سے بڑھی ہوئی رقم شامل کرکے اس طرح کا اعلان کرسکتے ہیں ۔ انھیں یکم جولائی ،2017سے 30ستمبر ،2017تک ایسا کرنے کا اختیاردیاگیاہے اور یہ حضرات اس مقصد کے لئے مہرثبت کرنے یا اسٹیکرلگانے یا آن لائن پرنٹنگ کا طریقہ کاراپناسکتے ہیں ۔


    اس کے علاوہ ایم آرپی میں تخصیص دکھانے کے لئے نظرثانی شدہ تخفیف کی قیمت والا ایم آرپی اسٹیکر ( بشمول تمام ٹیکس ) بھی لگایاجاسکتاہے ۔ اوریہ اسٹیکرمینکوفیکچرر، پیکر یادرآمدکارکے ذریعہ ایم آرپی ڈکلیریشن کے سلسلے میں لگائے گئے پہلے کے اسٹیکر پراحاطہ نہیں کرے گا۔


    لیگل میٹرولوجی ایکٹ مجریہ ،2009اور لیگل میٹرولوجی ( پیکڈ شدہ اشیأ) قواعد 2011کے تحت ان تمام قواعد وضوابط کی خلاف ورزی کی صورت میں جرمانے کی تجویز بھی رکھی گئی ہے ۔


    جی ایس ٹی سے متعلق سوالات اور شکایات کی سماعت کے لئے شعبہ مالیات نے ایک ہیلپ لائن تشکیل دی ہے ۔ صارفین امورکے محکمے کے تحت جی ایس ٹی سے متعلق شکایات وغیرہ کی سماعت قومی صارفین ہیلپ لائن کے ذریعہ کی جاتی ہے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    (م ن۔ع آ ۔ 02-08-17 )


    U- 3695


    

    

    
    (Release ID: 1498101) Visitor Counter : 2