      وزارتِ تعلیم

      حکومت کتابوں کے فروغ کی قومی پالیسی پر کام کر رہی ہے
      Posted On: 02 AUG 2017 8:30PM by PIB Delhi


    نئی دلّی ، 03 اگست ؍فروغ انسانی وسائل کے وزیر مملکت ڈاکٹر مہیندر ناتھ پانڈے نے اپنی وزارت کے تحت نیشنل بک ٹرسٹ کے ذریعہ کتابوں کی اشاعت اور فروغ کی قومی باڈی کے دو روزہ قومی سیمینار میں تقریر کرتے ہوئے کہا کہ حکومت ہند ایک نیشنل بک پرموشن پالیسی کی تیاری پر کام کر رہی ہے جو کہ معاشرے میں پڑھنے کے رجحان کو فروغ دینے کی غرض سے کتابوں کو چھاپنے ، لکھنے اور تقسیم کرنے کے تمام پہلوؤں کو ایک پالیسی سمت فراہم کرے گی ۔ وزیر موصوف نے پڑھنے کے رجحان کو پروان چڑھانے میں بیشنل بک ٹرسٹ کے رول کو اجاگر کرتے ہوئے اس کے مقاصدکے حصول میں حکومت ہند کے تعاون کی یقین دہانی کرائی ۔

    
    وزیر موصوف نے اس سیمینار کے موضوع ’’ قوم پرستی ہندوستانی ادب کا مربوط حصہ ہے ’’ کا تذکرہ کرتے ہوئے کہا کہ جغرافیائی طور پر ہندوستان تین طرف سمندر سے گھرا ہوا ہے اور اس کی سرحدیں کھلی ہوئی ہیں ۔ دور قدیم سے ہم پر متعدد بار غیر ملکی حملہ آوروں کے ذریعہ حملے ہوئے ہیں اور اور تقریباً 200 برس ہم پر برطانیہ کی حکومت رہی ہے ۔ اس کے با وجود ہم نے اپنی ثقافت اور ادب کو محفوظ رکھا ہے ۔ انہوں نے مزید کہا کہ ہم اپنے قدیم ادب میں فراہم کردہ د قوم پرستی کے جذبے کے باعث بھارت کو با اختیار بنانے کی جانب آگے بڑھ رہے ہیں ۔ انہوں نے مزید کہا کہ طبع شدہ کتابوں کی اہمیت کبھی بھی کم نہیں ہوگی ۔
    
    اس موقع پر نیشنل بک ٹرسٹ کے چیئر مین نے استقبالیہ خطبہ پڑھا ۔

    ******


    
    
    U . 3738
    م ۔ ر ۔ ر 03/ 8 / 17

    
    
    (Release ID: 1498271) Visitor Counter : 2