      صدر جمہوریہ کا سکریٹریٹ

      انسانی تحفظ اور زندگیوں کو ہمیشہ ترجیح د ی جانی چاہئے: صدر جمہوریہ ہند
      Posted On: 17 AUG 2017 5:02PM by PIB Delhi

      نئی دہلی، 17 اگست / صدر جمہوریہ ہند جناب رام ناتھ کووند نے آج وگیان بھون نئی دہلی میں منعقدہ ایک تقریب میں سال2013 اور 2014 کے لئے نیشنل سیفٹی ایوارڈ ز (مائنس) پیش کئے۔

        اس موقع پر خطاب کرتے ہوئے صدر جمہوریہ نے کہا کہ ہندستان معدنیات کی دولت سے مالا مال ہے۔ آج معدنیات کا شعبہ کا حصہ ہمارے قومی جی ڈی پی میں 2.6 فی صد ہے۔ یہ شعبہ روزانہ کے اوسط کی بنیاد پر دس لاکھ سے زیادہ لوگوں کو براہ راست روز گار فراہم کراتا ہے اور ا ن کے خاندانوں کی زندگی میں تعاون کرتا ہے۔


        صدر جمہوریہ نے کہا کہ حال ہی کی دہائیوں میں ہندستانی کانکنی کی صنعت نے اپنی پیداوار اور پیداواری صلاحیت میں بہت زیادہ ترقی کی ہے۔ یہ کام زبردست مشین کاری اور نئی ٹکنالوجی کو اختیار کرکے کیا گیا ہے۔ ہندستانی کانکنی کی صنعت کی لمبی تاریخ میں پہلے کبھی اتنی تیز رفتار سے ایسی انقلابی تبدیلی نہیں آئی لیکن زیادہ پیداواری صلاحیت ومنافع اور کارکنان کے تحفظ کے درمیان توازن بہت اہم ہے۔ انسانی تحفظ اور انسانی زندگی سب سے پہلے ہے اسے ہمیشہ ترجیح دی جانی چاہئے۔


        صدر جمہوریہ نے کہا کہ مجھے یقین ہے کہ کانکنی میں نیشنل سیفٹی ایوارڈز ہمارےملک کی کانکنی میں تحفظ اور فلاح و بہبود کے معیارات قائم کرنے کے لئے ایک شاندار محرک کے طور پر کام کرتے رہیں گے۔ آج کی اس تقریب میں ایوارڈ حاصل کرنے والے کانوں میں تحفظ کے جو طریقے اختیار کئے گئے وہ کانکنی انجینئرنگ اور منجمنٹ کے طلبا کے لئے کیس اسٹیڈیز ہونے چاہئے۔ طلبا کو ان طریقہ کار سے واقفیت حاصل کرے کے لئے ایسی کانوں کا دورہ بھی کرنا چاہئے۔ ایوارڈ حاصل کرنے والی کانوں نے جو خصوصی تحفظ کے طریقہ اختیار کئے ان کو متعلقہ حکام کے ذریعہ اجاگر کیا جانا چاہئے اور جیسا بھی مناسب ہو انہیں بڑے پیمانے پر اختیار کیا جانا چاہئے۔ صدر جمہوریہ نے کانکنی کی کمپنیوں سے مطالبہ کیا کہ وہ کارکنان ، کارکنان کے خاندانوں ، مقامی آبادی اور بڑے پیمانے پر معاشرے کی خدمت کے لئے پالیسیاں تیار کریں۔


        ***


        Please click to read Full text of President’s speech in Hindi.


          م ن۔ ا گ ۔ ج


          Uno- 4056


    
    
    (Release ID: 1499958) Visitor Counter : 2