      وزارت دفاع

      بھارتی فضائیہ ۔ بی ایس ایف کی مشترکہ آل خواتین شتر سوار مہم
      Posted On: 15 AUG 2017 7:34PM by PIB Delhi


    نئی دلّی ، 16 اگست / بھارتی فضائیہ نے گزشتہ روز بی ایس ایف کے ساتھ مل کر اٹارلائی ( باڑ میر ، راجستھان ) سے اٹاری ( امرتسر ، پنجاب ) تک ایک آل خواتین اونٹ مہم شروع کی ہے۔ یہ مہم 30 ستمبر ، 2017 کو اختتام پذیر ہو گی ۔ اس ٹیم کو ایئر فورس اسٹیشن ، اٹارلائی سے جھنڈی دکھا کر روانہ کیا گیا۔ 20 ارکان پر مشتمل اس ٹیم میں بھارتی فضائیہ کی 10فضائی جنگجو خواتین اور بی ایس ایف کے عملے کی دس خواتین شامل ہیں ۔
    بھارتی فضائیہ کی دس فضائی جنگجو خواتین کی قیادت اسکویڈرن لیڈر انوشکا لومس کر رہی ہیں اور یہ ٹیم گجرات ، راجستھان اور پنجاب کے صحرائی علاقوں میں اپنے منفرد کرتبوں کا مظاہرہ کر رہی ہے ۔ اس سے قبل بھارتی فضائیہ نے 2011 میں آل خواتین ماؤنٹ ایورسٹ مہم کے دوران دنیا کی سب سے اونچی چوٹی پر ترنگا لہرا کر تاریخ رقم کی تھی ۔
    بھارتی فضائیہ اپنے موٹو ’ ٹچ دی اسکائی ود گلوری ‘ یعنی چھو لو آسمان کو ، تزک و احتشام سے ،کے جذبے کو بر قرقرار رکھتے ہوئے 1400 کلو میٹر طویل پُر خطر سفر کو آگے بڑھا رہی ہے ۔ اس مہم کے دوران یہ ٹیم ’ سوچھ بھارت ‘ اور ’ بیٹی بچاؤ بیٹی پڑھاؤ ‘ مہم کے تئیں شہریوں میں بیداری پیدا کرنے کے مقصد کو لے عوام سے کر ملاقات کرے گی ۔یہ ٹیم بھارتی فضائیہ میں نوجوانوں خصوصاً لڑکیوں کے لئے دستیاب مختلف کیرئیر متبادلات کے تئیں بیداری پیدا کرے گی ۔ اس مہم کا مقصد بھارتی فضائیہ میں مخاطری سرگرمیوں کو فروغ دینا اور بھارتی نو جوانوں کو بھارتی فضائیہ میں شامل ہونے کی ترغیب دینا بھی ہے۔


    
    ۔ ۔ ۔ ۔ ۔ ۔


    
    U . 4024
    م ۔ ر ۔ ر 16/ 8 / 17

    
    
    (Release ID: 1499777) Visitor Counter : 2