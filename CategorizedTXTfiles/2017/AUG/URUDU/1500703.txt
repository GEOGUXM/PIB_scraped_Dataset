      امور داخلہ کی وزارت

      وزیر داخلہ نے ایس سی او کے رکن ممالک کے سرکاری اداروں کے سربراہوں کی نویں اجلاس سے خطاب کیا
      جمہوریہ کرغزستان کے ہنگامی حالات سے بچاؤ اور خاتمے پر زور
      
      Posted On: 24 AUG 2017 9:05PM by PIB Delhi


    نئی دہلی۔25؍اگست۔ مرکزی وزیر داخلہ جناب راجناتھ سنگھ کی قیادت میں اعلیٰ سطح کا ایک بھارتی وفد شنگھائی تعاون تنظیم کے ممبر ملکوں کے سربراہان مملکت کی نویں میٹنگ میں شرکت کررہا ہے۔ یہ وفد جمہوریہ کرغزستان کے عطا شہر میں ہنگامی صورتحال کی روک تھام اور اسے ختم کرنے کے بارے میں بات چیت کررہا ہے۔


    ایس سی او میٹنگ میں افتتاحی خطبہ دیتے ہوئے وزیر داخلہ نے ایس سی او کے سبھی رکن ممالک کا شکریہ ادا کیا کہ انہوں نے بھارت کی مستقل رکنیت کی حمایت کی۔ انہوں نے کہاکہ ایس سی او میں بھارت کی رکنیت سے ہمارے مابین تعاون میں نئی بلندیاں پیدا ہوں گی اور اس سے ہنگامی صورتحال سے نمٹنے میں ہمارے مابین تعاون میں بہتری آئے گی۔ وزیر موصوف نے کہا کہ پیش گوئی کرنے اور قدرتی آفات پر گہری نطر رکھنے میں ہماری تکنیکی صلاحیتوں میں اضافہ ہوا ہے اور بھارت ایک مؤثر علاقائی پلیٹ فارم کے طور پر ایس سی او کو مزید ٹھوس بنانے میں وسیع طور پر تعاون کریگا۔ انہوں نے مزید کہا کہ ہم مشترکہ چیلنجوں اور خطروں سے نمٹنے اور مختلف میدانوں میں تعاون کو گہرائی بخشنے کے لئے اپنی مربوط کوششیں شروع کریں گے۔ انہوں نے بین الاقوامی تعاون میں بھارت کے رول کو اجاگر کیا جیسے نئی دلّی میں قدرتی آفات کے خطرے کو کم کرنے سے متعلق حال ہی میں ہوئی ایشیائی وزارتی کانفرنس ۔ انہوں نے خطرے سے نمٹنے کے لئے بنیادی ڈھانچے کے اشتراک قائم کرنے کے بھارت کے اقدام پر تفصیلات کا اظہار کیا۔


    جناب راجناتھ سنگھ نے اجتماعی تیاری کو بہتر بنانے کیلئے زلزلے سے متعلق ایک مشترکہ شہری تحقیق اور بچاؤ مشق کا اہتمام کرنے کی تجویز پیش کی۔ اس کے ساتھ ساتھ بھارت نے 2019 میں قدرتی آفات کی روک تھام سے نمٹنے والے محکموں کے ایس سی او سربراہان کی اگلی میٹنگ کی میزبانی کی پیشکش کی۔ مرکزی وزیر داخلہ کی پیش کردہ یہ دونوں ہی تجویزیں شنگھائی تعاون تنظیم ایس سی او کے سبھی ارکان نے اتفاق رائے سے منظور کرلیں۔


    ایس سی او میٹنگ سے الگ جناب راجناتھ سنگھ نے روسی فیڈریشن کے وزیر برائے سول ڈیفنس، ہنگامی حالات اور قدرتی آفات دور کرنے کے اُمور کے وزیر ولادیمیر پچکو کے ساتھ دوطرفہ میٹنگ کی۔ یہ میٹنگ باہمی مفاہمت اور تعمیری ماحول میں منعقد کی گئی اور اس بات پر اتفاق رائے قائم کیا گیا کہ قدرتی آفات کے بار بار آنے کی وجہ سے ہمیں جو خطرات لاحق ہیں ان کو کم سے کم کرنے کیلئے اپنے تعاون میں تیزی لائیں۔


    وزیر داخلہ نے جمہوریہ کرغزستان کے ہنگامی حالات سے نمٹنے سے متعلق وزیر جناب کبت بیک بورونوف کے ساتھ دوطرفہ میٹنگ کی۔ بھارت اور کرغزستان نے اتفاق کیا کہ کوآپریشن میں اضافہ کیا جائے اور ہنگامی صورتحال سے متعلق ایک دوسرے کو معلومات دی جائے۔


    کل این ڈی ایم اے کے رکن جناب کمل کشور نے جمہوریہ کرغزستان کے بشکیک کے مقام پر قطعی دستاویز کے مسودے پر تال میل سے متعلق ماہرین کی کمیٹی کی میٹنگ میں شرکت کی تھی۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ ا س۔ ع ن۔


    U-4192

    
    
    (Release ID: 1500703) Visitor Counter : 2