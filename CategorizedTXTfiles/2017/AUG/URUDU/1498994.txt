      صحت اور خاندانی بہبود کی وزارت

      بچوں میں کیڑوں کے انفیکشن سے نمٹنے کے لئے وزارت صحت کی کیڑے مارنے کی قومی پہل کی دوسرے راؤنڈ کی تیاری
      31 کروڑ سے زیادہ بچوں کا ہدف طے کیا گیاہے
      Posted On: 09 AUG 2017 4:57PM by PIB Delhi


    نئی دہلی، 09اگست2017۔صحت اور خاندانی فلاح و بہبود کی وزارت نے 17 اگست کو 31 کروڑ بچوں کو کیڑے مار دوا پلا کر 33 ریاستوں اور مرکز کے زیر انتظام علاقوں میں 10 اگست کو کیڑے مارنے کے قومی دن یعنی(این ڈی ڈی) کے اپنے دوسرے دور کے لئے تمام تیاریاں مکمل کرلی ہیں۔ پرائیویٹ اسکولوں میں کل 7 کروڑ80 لاکھ بچوں کا نشانہ رکھا گیا ہے اور 3.5 کروڑ اسکولی بچوں کا آنگن باڑی ورکروں اور آشا کے ذریعے اس پروگرام میں احاطہ کیا جائے گا۔


    یہ عوامی صحت کا سب سے بڑا پروگرام ہے، جو مختصر مدت کے دوران بچوں کی ایک بڑی تعداد تک پہنچایا جائے گا۔2017 کا پہلا این ڈی ڈی راؤنڈ فروری میں نافذ کیا گیا ہے، جس کے تحت 89 فیصد کوریج کے ساتھ 26 کروڑ بچوں کا احاطہ کیا گیا تھا۔


    این ڈی ڈی پروگرام 2015 میں شروع کیا گیا تھا، کیونکہ ڈبلیو ایچ او نے یہ اندازہ لگایا تھا کہ ہندوستان میں 14 سال سے کم عمر کے 220 ملین بچے ایس ٹی ایچ کے انفیکشن کے خطرے سے دوچار ہیں۔این ڈی ڈی پروگرام کا سال میں دو مرتبہ اہتمام کیا جاتا ہے، جس کے تحت راجستھان اور مدھیہ پردیش ریاست کو چھوڑ کر 1 سے 19 سال کے بچوں کا احاطہ کیا جاتا ہے۔ان دونوں ریاستوں میں سال میں ایک مرتبہ کیڑے مار دوا پلائی جاتی ہے۔ان دونوں ریاستوں میں سوائل ٹرانسمٹیڈ ہیلمنتھ(ایس ٹی ایچ) 20 فیصد سے بھی کم ہے۔سبھی بچوں کو اسکولوں اور آنگن باڑیوں میں کیڑے مار گولی دی جاتی ہے۔اس سے بچوں میں تغذیہ کی بہترصلاحیت پیدا ہوتی ہے۔ کیڑے مار گولی کو ایلبینڈازول کہتے ہیں جو کیڑوں کی نمو کو روکنے لئے ایک محفوظ اور مؤثر دوا ہے۔


    این ڈی ڈی کا پہلا راؤنڈ فروری 2000 میں شروع کیا گیا تھا اور 85 فیصد کوریج کے ساتھ 11 ریاستوں اور مرکز کے زیر انتظام علاقوں میں کیڑے مار گولی 8 کروڑ 9 لاکھ بچوں کو دی گئی تھی۔ اس طرح فروری 2016، اگست 2016 اور فروری 2017 میں بالترتیب 25 کروڑ ، 12 کروڑ اور 26 کروڑ بچوں کا احاطہ کیا گیا ہے۔

                                                                                                                            
این ڈی ڈی راؤنڈ  ریاستوں اور مرکزوں کے زیر انتظام علاقوں کا احاطہ کیا گیا  ہدف(کروڑ میں)  کروڑ میں احاطہ کیا گیا  فیصد کوریج
                                                                                                                            
                                                                                                                            
                                                                                                                            
فروری 2015       11                                                        10.31          8.98                    85        
                                                                                                                            
                                                                                                                            
                                                                                                                            
فروری 2016       34                                                        29.06          24.95                   88        
                                                                                                                            
                                                                                                                            
                                                                                                                            
اگست 2016        23                                                        15             11.96                   77        
                                                                                                                            
                                                                                                                            
                                                                                                                            
فروری 2017       34                                                        29.21          26.04                   89        
                                                                                                                            
                                                                                                                            

    کیڑے مار گولی کے علاوہ این ڈی ڈی کے دوران پانی صفائی ستھرائی اور ہائی جین سے متعلق صحت کے فروغ کی مختلف سرگرمیوں کا بھی اسکولوں اور آنگن باڑیوں میں اہتمام کیا جارہا ہے۔ یہ پروگرام انسانی وسائل اور فروغ کی وزارت اور عورتوں اور بچوں کی فروغ کی وزارت کے اشتراک سے نافذ کیا جارہا ہے۔اس پروگرام کو مؤثر طور پر نافذ کیا جارہا ہے۔این ڈی ڈی کا مقصدبچوں کے سماجی اور اقتصادی حالات کے قطع نظر ہر بچے تک پہنچنا ہے۔اس طرح کے پروگرام کے لئے اسکولوں اور آنگن باڑی ایک مثالی پلیٹ فارم ہے۔اس کے علاوہ ریاست ، ضلع اور کمیونٹی سطح پر زبردست بیداری کے ذریعے اس پروگرام کو فروغ دیا جارہاہے۔


    م ن۔ح ا۔ن ع


    U- 3890

    
    
    (Release ID: 1498994) Visitor Counter : 2