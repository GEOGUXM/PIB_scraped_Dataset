      مواصلات اور اطلاعاتی ٹیکنالوجی کی وزارت

      سی-ڈاٹ کا 34واں یوم تاسیں
      Posted On: 30 AUG 2017 4:46PM by PIB Delhi


    نئی دہلی، 30اگست 2017، وزیر مواصلات جناب منوج سنہا نے سینٹر فار ڈیولپمنٹ آف ٹیلی میٹکس (سی-ڈاٹ) سے کہا ہے کہ وہ سارک ممالک اور دنیا کے دیگر ترقی پزیر خطوں کو برآمد کرنے کے واسطے اختراع کے ذریعہ مناسب قیمت والی ٹیلی کام مصنوعات تیار کرے۔ سی-ڈاٹ کے 34ویں یوم تاسیں کی تقریبات کے موقع پر ایک پیغام میں انہوں نے کہا کہ حکومت ہند کا اعلیٰ ترین ٹیلی کام آر اینڈ ڈی سینٹر ایسی مصنوعات تیار کر سکتا ہے جن کے زراعت، تعلیم اور صحت دیکھ ریکھ کے شعبوں میں دور رس اثرات مرتب ہونگے۔ انہوں نے کہا کہ ایم 2ایم مواصلات، انٹرنیٹ، 5جی، جدید تعلیمی طریقوں اور ہائیپر اسپیڈ نیٹ ورک کے اس دور میں عام آدمی کیلئے سستی شرحوں میں جدید ترین ٹیلی کام بنیادی ڈھانچہ تیار کرنے میں سی-ڈاٹ کو ایک اہم رول ادا کرنا ہے۔

    
    سی-ڈاٹ کی نئی اختراع ‘‘وائی دھون(WiDHWAN)’’ کے لانچ کا ذکر کرتے ہوئے جناب منوج سنہا نے کہا کہ اس کو کم سگنل اور بغیر سگنل (نیٹ ورک) والے مقامات مثلاََ دفتروں اور گھروں میں بار بار پیش آنے والے کال ڈراپ کے مسئلے کو حل کرنے کیلئے ڈئیزائن کیا گیا ہے۔ انہوں نے یوم تاسیں کے موقع پر سی-ڈاٹ کے ذریعہ مستقل طور پر لیکچر کے سلسلے کا انعقاد کرنے کیلئے بھی مبارکباد پیش کی جسکی وجہ سے اس شعبے کو درپیش مستقبل کے چیلنجوں کا سامنا کرنے کیلئے آئی ٹی اور انجینئرنگ کے شعبوں سے قومی اور بین الاقوامی شہرت یافتہ شخصیتوں کو راغب کیا جا سکا ہے۔
    
    ٹیلی کام کے محکمے کی سکیریٹری محترمہ ارونا سندرراجن نے اپنے خطاب میں کہا کہ ہندوستان کی ترقی کے واحد راستے کے طور پر ڈیجیٹائزیشن پر جس طرح موجودہ حکومت زور دے رہی ہے اس کے پیش نظر سی –ڈاٹ ڈیجیٹل بنیادی ڈھانچہ فراہم کرنے میں اہم ترین رول ادا کر سکتا ہے کیونکہ اس کے پاس اس مقصد کو حاصل کرنے کی زبردست صلاحیت ہے۔ انہوں نے کہا کہ اس وقت ٹیلی کام کے 70 سے 80 فیصد تک آلات ہندوستان میں درآمد کئے جاتے ہیں۔ سی-ڈاٹ اس کو کم کرکے برآمدات کے اخراجات کو کم کرنے میں اہم رول ادا کر سکتا ہے۔
    
    سی-ڈاٹ کے ایگزیکیٹو ڈائرکٹر جناب وپن تیاگی نے اپنے خطاب میں کہا کہ آئندہ برسوں میں مواصلات کے شعبے میں نیا میعار قائم ہوگا اور ان کی تنظیم کو نئے چیلنجوں کا سامنا کرنا ہوگا۔ انہوں نے کہا کہ اس سال بھی اپنی روایت کے مطابق سی-ڈاٹ تکنیکی ورکشاپ اور جی بی میمانسی لیکچر سیریز کا اپتمام کر رہا ہے۔ جن میں دنیا کے مختلف ممالک سے اس شعبے کے متعدد ماہرین شرکت کریں گے اور اپنے تجربات شیئر کرنے کے ساتھ ساتھ تیزی سے بدلتے ہوئے دور میں مواصلات کے ذرائع استعمال کرنے والوں کو پیش آنے والے متعدد مسائل کے حل کے بارے میں بھی بات چیت کریں گے۔
    
    اس موقع پر خطاب کرنے والی دیگر اہم شخصیات میں آئی آئی ٹی دہلی کے ڈائریکٹر پروفیسر وی رام گوپال راؤ، ڈی ایس پی اینڈ وی ایل ایس آئی ڈیزائن، یو ایس اے میں ایکسپرٹ کے طور پر کام کرنے والے ڈاکٹر ڈیوڈ گیرٹ اور کاگنیٹو سالیوشن اینڈ مشین (ڈیپ) لرننگ، یو ایس اے کے ایکسپرٹ ڈاکٹر سمیر متل شامل ہیں۔
    
    م ن۔ ۔ ا گ۔ع ج
    U: 4263

    
    
    (Release ID: 1501168) Visitor Counter : 2