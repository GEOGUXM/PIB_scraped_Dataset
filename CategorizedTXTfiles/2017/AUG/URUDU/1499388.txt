      وزارت خزانہ

      17-2016 کے اقتصادی جائزے کی نمایاں جھلکیاں-جلد دوئم
      Posted On: 11 AUG 2017 7:15PM by PIB Delhi


    نئی دہلی، 11 اگست ۔


    مالی انتظام اور مالی باہمی عمل دخل

      * 17-2016 کےدوران مرکزی حکومت کی مالی کار کردگی میں ٹیکس سے حاصل ہونے والے مالیئے ، اہم اخراجات کی رفتار کا مستحکم رہنا اور غیر تنخواہ؍پنشن مالیاتی اخراجات کا استحکام شامل ہیں۔ یہ امتزاج ایسا تھا، جس نے حکومت کو 17-2016 کے دوران مالی خسارے کو مجموعی گھریلو پیداوار کے مقابلے میں 3.5 فیصد برقرار رکھنے میں مدد دی۔
      * 18-2017 کا مرکزی بجٹ ایسا تھا، جس نے آہستہ روی کے ساتھ مالی استحکام کی جانب قدم بڑھایا۔ مالی خسارے کے بارے میں 18-2017 کیلئے توقع کی گئی ہے کہ یہ مجموعی گھریلو پیداوار کے مقابلے میں گھٹ کر 3.2فیصد ہو جائے گا۔ ایف آر بی ایم فریم ورک کے تحت مجموعی گھریلو پیداوار کے مقابلے میں 3 فیصد خسارے کا نشانہ 19-2018 کیلئے مقرر کیا گیا ہے۔
      * 18-2017 کا بجٹ ایسا تھا، جس نے ریلوے بجٹ کو مرکزی بجٹ میں ضم کرنے ، مرکزی بجٹ کوتقریباً ایک ماہ مقدم کر کے یکم فروری کو پیش کرنے، آئندہ دو مالی برسوں کیلئے ہر ایک مطالبے کے سلسلے میں ’منصوبہ جاتی ‘ اور ’غیر منصوبہ جاتی ‘ اخراجات کی زمرہ بندی کے خاتمے، تخمینہ اخراجات کے سلسلے میں وسط مدتی اخراجات فریم ورک گوشوارے کی تشکیلِ نو(مالیاتی اور سرمایہ جاتی) سمیت متعدد ضابطہ جاتی اصلاحات متعارف کرائیں۔
      * ان تمام اہم مالیاتی پالیسی پہل قدمیوں کے علاوہ ایک اہم چیز یہ رہی کہ یکم جولائی 2017 سے سازو سامان اور خدمات ٹیکس یعنی جی ایس ٹی متعارف کرایا گیا، جو مرکزی اور ریاستی سطح پر با لواسطہ ٹیکسوں کے ایک بڑے سلسلے پر احاطہ کرتا ہے اور اس نے بھارتی منڈیوں اور معیشت میں ایک ڈرامائی تبدیلی کا راستہ ہموار کر دیا۔

    مالیاتی انتظام اور مالیاتی باہمی عمل دخل

      * ریزرو بینک آف انڈیا نے 17-2016کے دوران پالیسی کی شرحیں کم کر کے 50فیصد تک کردیں۔ تاہم اس نے اپنی مالیاتی پالیسی کے معاملے میں فروری 2017 میں شمولیت پر مبنی طریقۂ کار کے بجائے غیر جانب دارانہ نظریہ اپنا لیا۔ اگست 2017 تک کا ریپوریٹ 6.00فیصد اور برعکس ریپوریٹ 5.75 فیصد ہو گیا۔
      * 9 نومبر 2016 کو مخصوص بینک نوٹوں کی قانونی حیثیت کے ختم کئے جانے کے بعد مالیاتی صورتحال میں اہم تبدیلی واقع ہوئی۔ 31مارچ 2017 کو رائج الوقت کرنسی گھٹ کر 19.7 فیصد رہےگئی، جبکہ محفوظ سرمایہ 12.9 فیصد پر سمٹ گیا۔
      * بینکوں سے اٹھایا جانے والا قرض کم ہوتا گیا۔ 17-2016کےدوران مجموعی بینک قرض بقایہ جات ایک اوسط کے لحاظ سے 7فیصد کے آس پاس رہ گیا۔ صنعت کو ملنے والا اوسط مجموعی بینک قرض 17-2016 کے مالی سال میں 0.2فیصد تک سمٹ گیا۔
      * معیشت کے کچھ شعبوں میں سست رو شرح نمو اور قرض کی افزودگی نے بینک کے اثاثوں کی کوالٹی پر اثرڈالا، جو تشو یش کا باعث ہے۔ ایس سی بی کا مجموعی منجمد پیشگی (جی این پی اے) کا ستمبر کا تناسب 2016 میں 9.2فیصد کے مقابلے مارچ 2017 میں 9.5فیصد ہوگیا۔
      * پردھان منتری جن دھن یوجنا کےتحت مالی شمولیت کا عمل آگے بڑھ رہا ہے۔ پی ایم جے ڈی وائی کے تحت کھولے گئے زیرو بیلنس کے کھاتے ، جو مارچ 2015 میں تقریباً 58 فیصد کے بقدر تھے، وہ دسمبر 2016 میں گھٹ کر 24 فیصد کے بقدر ہو گئے۔

    قیمتیں اور افراط زر:

      * گزشتہ تین برسوں کے دوران سی پی آئی ہیڈ لائن افراط زر میں قابلِ ذکر تخفیف واقع ہوئی۔ سی پی آئی افراط زر جون 2017 میں گھٹ کر سب سے کم یعنی 1.5 فیصد ہو گیا۔
      * 17-2016 کےدوران تمام اشیاء کے گروپوں میں وسیع بنیاد پر تخفیف واقع ہوئی، جن میں سب سے اہم تخفیف خوراک کے معاملے میں دیکھی گئی۔
      * خوراک افراط زر جو ماضی میں افراط زر کی اہم وجہ رہی ہے۔ دالوں کی بہم رسانی اور سبزیوں کی فراہمی کی بنیاد پر سال کے دوران کافی حد تک گھٹ گیا اور اس کے ساتھ ہی ساتھ بارش بھی معمول کے مطابق ہوئی۔ بنیادی افراط زر جو داخلی رجحانات کا مظہر ہوتا ہے---اس میں بھی گزشتہ چند مہینوں کے دوران تخفیف دیکھی گئی۔
      * سی پی آئی اور ڈبلیو پی آئی افراط زر کےدرمیان گزشتہ چند مہینوں میں تبدیلی دیکھی گئی۔
      * زیادہ تر ریاستوں ؍مرکز کے زیر انتظام علاقوں نے 17-2016 میں گزشتہ سال کے مقابلے میں سی پی آئی افراط زر میں تیکھی تخفیف کا مشاہدہ کیا۔
      * 17-2016کےدوران دیہی اور شہری دونوں مقامات کے افراط زر میں تخفیف دیکھی گئی اور دیہی اور شہری افراط زر کے مابین جو فرق واقع ہے، وہ حالیہ مہینوں میں کم ہوا ہے۔

    موسمیاتی تبدیلی، ہمہ گیر ترقیات اور توانائی:

      * بھارت نے 2 اکتوبر 2016 کو پیرس معاہدے کی توثیق کر دی۔ 2020 کے بعد آگے کی مدت کیلئے بھارت کا لائحہ عمل اس کے اپنے قومی طور پر طے کئے جانے والے تعاون (این ڈی سی) پر منحصر ہوگا۔
      * این ڈی سی کے اہداف ، جو کی 2005 کی سطحوں کے مقابلے میں جی ڈی پی کے اخراج کی شدت کو 2030 تک گھٹا کر 35-33 فیصد کے طور پر مقرر کئے گئے ہیں، تنصیب شدہ برقی صلاحیت کے سلسلے میں غیر نامیاتی ایندھن پر مبنی بجلی پیداوار کی صلاحیت کو2030 تک بڑھا کر 40فیصد (مجموعی) پر لے جانے کیلئے مقرر کئے گئے اور اس کے ذریعے اضافی جنگلات اور جنگلاتی احاطے کے ذریعے 2030 تک اضافی طورپر کاربن گیس کے اخراج کو 3-2.5 جی ٹی سی او 2ا ی تک لے جانے کا نشانہ مقرر کیا گیا ہے۔
      * کثیر پہلو سطح پر ، بین الاقوامی برادری پیرس قاعدہ نامہ مرتب کرنے میں مصروف ہے، جس میں عمل اور تعاون ، خدو خال اور این ڈی سی وغیرہ کیلئے پیرس معاہدے کے سلسلے میں ایک شفاف فریم ورک بنانے اور نافذ کرنے سے متعلق رہنما خطوط اوراصول شامل ہیں۔ قومی سطح پر بھارت کے این ڈی سی کے نفاذ کا لائحہ عمل تیار کیا جارہا ہے اور اس کام کو انجام دینے کیلئے ایک نفاذ کمیٹی اور 6 ذیلی کمیٹیاں تشکیل دی گئی ہیں۔ یہ کمیٹیاں متعلقہ تفصیلی این ڈی سی اہداف تیار کرنے میں مصروف ہیں۔ ساتھ ہی ساتھ ان کے حصول کیلئے مخصوص پالیسیاں اور امور بھی مرتب کر رہی ہیں۔
      * بھارت نے قابل احیاء توانائی کے شعبے میں الولعزم اہداف مقرر کئے ہیں۔ اس سمت آگے بڑھتے ہوئے بھارت دنیا بھر میں سب سے بڑا قابلِ احیا توانائی توسیع پروگرام نافذ کر رہا ہے، جس کے تحت مجموعی قابل احیاء توانائی صلاحیت 2022 تک بڑھا کر 175 جی ڈبلیو تک پہنچانے کا منصوبہ ہے۔ اس میں شمسی توانائی کا 100 جی ڈبلیو، ہوائی توانائی کا 60 جی ڈبلیو، حیاتیاتی توانائی کا 10 جی ڈبلیو اور چھوٹے پن بجلی اداروں کا 5 جی ڈبلیو حصہ شامل ہوگا۔
      * اس بات کی فوری ضرورت ہے کہ نادار افراد کو فوری طورپر زیادہ سے زیادہ اثر انگیزی کے حامل توانائی وسائل تک رسائی حاصل کرنے کا موقع فراہم کیا جائے۔ حکومت نے اس مسئلے کو حل کرنے کیلئے متعدد اسکیمیں مثلاً پردھان منتری اجولا یوجنا، پہل اسکیم ، دین دیال اپادھیائے گرام جیوتی یوجنا وغیرہ نافذ کر رکھی ہیں۔ معیشت کے مختلف شعبوں میں متعدد خصوصی توجہ والی پہل قدمیاں کی گئی ہیں تاکہ مضر گیسوں کا کم سے کم اخراج ہو اور موسمیات کو متاثر کئے بغیر ترقی کا عمل جاری رہے۔
      * بھارت ترقی کے اس مرحلے میں ہے، جہاں اس کیلئے لازم ہے کہ وہ تیز رفتار بنیادوں پر آگے بڑھے اور اپنے شہریوں کی بڑی تعداد کو خط افلاس سے نیچے زندگی گزارنے کے حالات سے نجات دے کر اوپراٹھا ئے۔ آبادی کے ایک بڑے حصے کو توانائی کے معاملے میں جس محرومی کا سامنا ہے، وہ کافی بڑے پیمانے پر ہے۔ ایس ڈی جی 7 کا مقصد یہ ہے کہ سبھی کیلئے واجبی معتمد ہمہ گیر اور جدید توانائی وسائل فراہم کرائے جائیں۔
      * کوئلے اور قابل احیاء توانائی کی سماجی لاگت کا تجزیہ، جو اس باب میں شامل ہے، اس سے یہ بات ظاہر ہوتی ہے کہ قابل احیاء توانائی کیلئے زیادہ معاشرتی لاگت کی ضرورت ہو گی۔ ذخیرہ کرنے کی لاگت اور کوئلے پر مبنی بجلی سے متعلق اثاثوں کو الگ تھلگ کرنے سے لاگت زیادہ ہوتی ہے اور قابل احیاء توانائی پر مبنی بجلی کے سلسلے میں بھی ایسا ہی ہوتا ہے۔ یہ بات طے شدہ ہے کہ بھارت کیلئے اولین ہدف یہ ہے کہ وہ اپنی آبادی کو 100 فیصد توانائی رسائی کی سہولت فراہم کرائے اور ترقیاتی خسارے کے فاصلے کو کم کرے، اس کیلئے تمام تر توانائی وسائل کو بروئے کار لانا ہوگا۔
      * بھارتی مالی شعبے میں بھی متعدد اقدامات کئے گئے ہیں۔ قابل احیاء توانائی عنصر کے تحت مئی 2016 میں آر بی آئی کی جانب سے جاری کئے گئے نوٹیفکیشن کے مطابق ترجیحاتی شعبے کی لینڈنگ یعنی قرض فراہمی کیلئے، شمسی توانائی پر مبنی پاور جنریٹروں کے قیام کیلئے، بایو ماس پر مبنی پاور جنریٹروں، وِنڈ ملوں، مائیکرو ہائیڈل پلانٹوں وغیرہ کے قیام کیلئے ، 15 کروڑ روپے تک کے بین قرض فراہم کئے جائیں گے۔ بیرونی کاروباری قرض حاصل کرنے کے قواعد کو مزید لچیلا اور نرم بنایا گیا ہے تاکہ گرین پروجیکٹ اس ذریعے کا استعمال سرحد کے پار سے مالی وسائل بہم پہنچانےکیلئے کر سکیں۔ تمسکات اور ایکسچینج بورڈ آف انڈیا( ایس ای بی آئی ) نے مئی 2017 میں گرین بونڈس کے اجراء کیلئے ایک فریم ورک بہم پہنچایا تھا۔

    بیرونی شعبہ:

      * بھارت میں توازن ادائیگی کی صورتحال 14-2013 سے 16-2015 کےدوران تسلی بخش رہی، جو 17-2016 کے دوران مزید بہتر ہو گئی۔ یہ تمام قابل اطمینان صورتحال کم اور تخفیف شدہ تجارتی اور چالو کھاتہ خسارے کی وجہ سے رونما ہوئی ہے۔ ساتھ ہی ساتھ معقول انداز میں پونجی کی آمد دیکھی گئی، جس کے نتیجے میں غیر ملکی زر مبادلہ میں مزید اضافہ ہوا۔
      * عالمی اقتصادی صورتحال کی سست روی کے باوجود بھارت سے کی جانے والی برآمدات 2 برسوں کے وقفے کے بعد 17-2016 کے دوران مثبت 12.3 فیصد کی شکل میں سامنے آئی۔ اس کے ساتھ ہی ساتھ درآمدات میں 1.0فیصد کی تخفیف واقع ہوئی اور اس کے نتیجے میں 17-2016 کےدوران تجارتی خسارہ 112.4بلین امریکی ڈالر (مجموعی گھریلوں پیداوار کا 5فیصد) ہو گیا، جبکہ 16-2015 میں یہ خسارہ 130.1 بلین امریکی ڈالر(مجموعی گھریلو پیداوار کا 6.2فیصد)رہا تھا۔
      * 17-2016 میں چالو کھاتہ خسارہ گھٹ کر مجموعی گھریلو پیداوار کے مقابلے میں افزوں طور پر 0.60فیصد کے بقدر ہو گیا، جبکہ 16-2015 کے دوران یہ چالو کھاتہ خسارہ مجموعی گھریلو پیداوار کے مقابلے میں 1.1 فیصد رہا تھ اور اس کے نتیجے تجارتی خسارے میں بھی کمی واقع ہوئی اور خالص غیر مرئی آمدنی پر بھی اس کا اثر مرتب ہوا۔
      * 17-2016 کے دوران خالص سرمایہ آمدنی قدر گھٹ کر 36.8بلین امریکی ڈالر (مجموعی گھریلو پیداوار کا 1.6فیصد) ہو گئی، جبکہ اس سے پہلے کے سال میں یہ آمدنی 40.1بلین امریکی ڈالر (مجموعی گھریلو پیداوار کا ک1.9فیصد) رہی تھی اور یہ تخفیف خاص طور پر این آر آئی ڈپوزٹس میں رونما ہونے والی تخفیف کی وجہ سے دیکھی گئی۔
      * 17-2016کےدوران بھارت میں کی جانے والی مجموعی براہ راست غیر ملکی سرمایہ کاری (ایف ڈی آئی) قابل ذکر حد تک بڑھ کر 60.2بلین امریکی ڈالر کے بقدر ہو گئی، جبکہ 16-2016 میں یہ ایف ڈی آئی 55.6بلین کے بقدر رہی تھی۔16-2015 کےدوران خالص ایف ڈی آئی انفلو (یعنی خالص بیرونی ایف ڈی آئی ) 35.6بلین امریکی ڈالر کے بقدر رہی تھی ۔ تاہم 36.0 بلین امریکی ڈالر کے مقابلے میں اس میں 1.1فیصد کی تخفیف واقع ہوئی۔
      * 18-2017 (اپریل-جون)کےدوران 2 عددی برآمداتی شرح نمو 10.6فیصد کی شرح پر حاصل ہوئی اور برآمداتی شرح نمو مثبت انداز سے گزشتہ 11 مہینوں کے دوران جاری رہی۔
      * وہ اہم معیشتیں جو رواں چالو کھاتہ خسارے میں شمار ہوتی ہیں، ان میں بھارت ، برازیل کے بعد دوسرا سب سے بڑا غیر ملکی زرمبادلہ کا حامل ملک ہے۔ 7جولائی 2017 کو بھارت غیر ملکی زر مبادلہ ریزرو 386.4 بلین امریکی ڈالر کے بقدر تھا۔
      * نومبر 2016سے جنوری 2017کے دوران لگاتار تخفیف سے ہمکنار رہنے کے بعد امریکی ڈالر کے مقابلے میں روپے کی اوسط ماہانہ شرح مبا دلہ فروری سے جون 2017کےدوران لگاتار اضافے سے ہمکنار ہوئی ہے۔ پاؤنڈ اسٹیبلنگ ، یورو اور جاپانی یِن جیسی کرنسیوں میں ماہانہ اتار چرھاؤ ہو تا رہا ہے۔ 17-2016 کے دوران روپے کی کارکردگی متعدد دیگر ای ایم ای کرنسیوں کے مقابلے میں بہتر رہی ہے۔
      * 17-2016 کے دوران سال بہ سال کے لحاظ سے ایک اوسط زاویئے سے بھارتی روپیہ امریکی ڈالر کے مقابلے میں 2.4فیصد گراوٹ کا شکار ہوا ہے۔ 6 اور 36 کرنسیوں کی باسکٹ کے مقابلے میں برائے نام مؤثر شرح مبادلہ (این ای ای آر) روپئے کی شرح میں بالترتیب 0.5فیصد اور 0.1فیصد کی تخفیف واقع ہوئی ہے۔ تاہم اصل اثر انگیزی شرح مبادلہ (آر ای ای آر) کے معاملے میں 6 اور 36 کرنسیوں کی باسکٹ کے بالمقابل 17-2016کےدوران روپئے نے بالترتیب 2.7 فیصد اور 2.2فیصد کا اضافہ درج کی۔
      * مارچ 2016کے آخر کے مقابلے میں مارچ 2017 کے آخر میں بھارت کے بیشتر بیرونی قرض انڈیکیٹر بہتر رہے۔ مارچ 2017 کے آخر میں بھارت کا مجموعی بیرونی قرض اسٹاک 471.9 بلین امریکی ڈالر کے بقدر رہا اور اس میں مارچ 2016 کے مقابلے میں 13.1 بلین امریکی ڈالر (2.7فیصد )کی تخفیف درج کی گئی ۔ بیرونی قرض کا تناسب مجموعی گھریلو پیداوار کے مقابلے میں 23.5فیصد سے گھٹ کر 20.2فیصد ہو گیا، جبکہ غیر ملکی زر مبادلہ ذخائر نے بیرون قرض کیلئے 78.4فیصد کی بالا دستی فراہم کی، جبکہ اس سے قبل یہ فیصد 74.3فیصد رہی تھی۔ قرض خدمات تناسب 8.8فیصد سے گھٹ کر 8.3فیصد ہوگیا اور رعایتی قرض بیرونی قرض کے مقابلے میں 9.0فیصد سے بڑھ کر 9.3 فیصد کی سطح پر پہنچ گیا۔ مختصر مدتی قرض (ریزیڈوئل میچوریٹی) مجموعی بیرون قرض کے مقابلے میں 42.7فیصد سے گھٹ کر 41.5فیصد ہو گیا۔ مختصر مدتی قرض (ریزیڈوئل میچوریٹی) غیر ملکی زر مبادلہ ذخائر کے مقابلے میں 57.4فیصد سے گھٹ کر 52.9 فیصد ہوگیا۔ بیرونی قرض کو دیگر ملکوں کے ساتھ موازنہ کرنے پر یہ بات ظاہر ہوتی ہے کہ بھارت کی حالت دیگرممالک کے مقابلے میں قدر بہتر ہے۔
      * مطلع تجارت پر کچھ امید افزا آثار نمایاں ہو رہے ہیں اور اس کے ساتھ ہی ساتھ عالمی شرح تجارت میں18- 2017 کے دوران 8.3فیصد اور 3.9فیصد کا اضافے کے امکانا نظر آ رہے ہیں اور بھارت کی تجارتی شرح نمو میں بھی اضافے کا رجحان پایا جاتا ہے۔

    زرعی اور خوراک انتظام

      * بھارت میں اوسط فارم سائز چھوٹا ہے اور 71-1970 سے مائل بہ انحطاط ہے۔ چھوٹے آپریشنل قطع آراضی کی بہتاب ہے اور یہی قطعات آراضی زرعی آپریشنوں میں معیشت کے فوائدل حاصل ہونے کے راستے میں رکاوٹ بن جاتے ہیں۔
      * زراعت میں پیش رفت کیلئے ضروری ہے کہ اس کا تجزیہ مختلف فصلوں کے سلسلے میں عالمی پیداوار کے پس منظر میں کیا جائے اور اسی لحاظ سے کاشتکاروں کی آمدنی میں اضافے کے اقدامات کئے جائیں۔
      * پیداواریت میں اضافے کیلئے قرض زراعت کے شعبے میں ایک اہم عنصر کی حیثیت رکھتا ہے۔ کاشتکاروں کیلئے غیر رسمی وسائل کےذریعے حاصل ہونے والے قرضےباعث تشویش ہیں۔ زرعی قرضوں کی تقسیم میں علاقائی عدم مساوات پائی جاتی ہے ۔اس کا حل نکالا جانا بھی لازمی ہے۔
      * باغبانی کے شعبے میں بھارت کو جو کلیدی چنوتیاں درپیش ہیں، ان میں باغبانی کی فصل تیار ہونے کے بعد لاحق ہونے والے خسار ے، کوالٹی، پودھ کاری اور سازوسامان کی دستیابی اور چھوٹے کاشتکاروں کے معاملے میں باغبانی پیداوار کی منڈی تک رسائی جیسی چیزیں شامل ہیں۔

    صنعت اور بنیادی ڈھانچہ

      * صنعتی کار کردگی میں 16-2015کےدوران 8.8فیصد رہی تھی۔ 17-2016 کے دوران یہ 5.7فیصد رہ گئی۔
      * صنعتی پیداوار کے عدد اشاریہ (آئی آئی پی) نئی سیریز12-2011 میں 17-2016 کے دوران مجموعی آئی آئی پی میں گزشتہ برس کی 3.4 فیصد کے مقابلے میں 5 فیصد کی شرح اضافہ دکھائی گئی ہے۔
      * 17-2016کےدوران 8 بنیادی صنعتوں کی شرح نمو 16-2015 کی 3.0فیصد کے مقابلے میں 4.8فیصد کے بقدر رہی ہے۔ حکومت نے 2016کےدوران بھارتی منڈیوں میں اس میں فولاد کی ڈمپینگ کو روکنے کیلئے کم از کم درآمداتی قیمت یعنی ایم آئی پی متعارف کرائی تھی۔ حکومت کی جانب سے کئے گئے اقدامات کے نتائج سامنے آنے لگے ہیں اور اب 17-2016 کے دوران بھارت کی جانب سے کی جانے والی فولاد کی درآمد میں 36.2 فیصد کی کمی واقع ہوئی ہے اور برآمدات میں 102فیصد کا اضافہ درج کیا گیا ہے۔
      * ملبوسات کا شعبہ بڑے پیمانے پر روزگار کے مواقع فراہم کرتا ہے۔ خصوصاً خواتین کو روزگار دیتا ہے۔ حکومت نے 22 جون 2016 کو ملبوسات اور کپڑے کے شعبے کیلئے 6 ہزار کروڑ روپے کا خصوصی پیکیج منظور کیا تھا۔ نومبر 2016 میں اس پیکیج کے اجراء کے بعد ملبوسات کی برآمدات میں واضح اضافہ دیکھا گیا ہے۔
      * حکومت کی جانب سے کئے گئے اقدامات کے نتیجے میں 17-2016 کے مالی سال میں 43.4بلین امریکی ڈالر کے بقدر کی براہ راست غیر ملکی سرمایہ کاری سے وابستہ سرمایہ حصص بھارت کو حاصل ہوا ہے، جو اب تک کے کسی بھی براہ راست غیر ملکی سرمایہ کاری ، سرمایہ حصص سے زائد ہے۔
      * بھارت عمدگی کے حامل نقل و حمل سے متعلق بنیادی ڈھانچے کی فراہمی کے مقابلے میں متعدد ابھرتی معیشتوں کی صف میں کہیں آگے کھڑا ہے۔
      * 17-2016کےدوران بھارت ریلوے نے 16-2015کےمقابلے میں 104339 کروڑ روپے(پی) کی مال بھاڑا آمدنی درج کی۔ یہ آمدنی اس سال کےدوران زیادہ مقدار میں کم مال بھاڑے والے سازو سامان کے نقل و حمل سے حاصل ہوئی17-2016 کے دوران مسافر آمدنی 46280 کروڑ (پی) رجسٹر کی گئی اور اس 4.5 فیصد کا اضافہ درج کیا گیا۔
      * بھارتی گھریلو ایئرلائنیں ایسی ہیں،جو بھارت سے آنے اور جانے والے بین الاقوامی ٹریفک کے مقابلے میں بہت کم شیئر کی حامل ہیں۔ اس فقدان کی وجوہات میں ایئرلائنوں کے ذریعے فضائی گنجائش کا محض چھٹویں حصے کا استعمال ، غیر ممالک کے ساتھ باہمی ہوائی خدمات معاہدوں کیلئے صلاحتی میں اضافے کے استحقاق کی توسیع سے متعلق معاہدات ، بھارت کے اندر بھارت کی اپنی صلاحیت، استحقاق کا نسبتاً کم استعمال ، 20؍0 قواعد اور جہازوں کی تعداد سے متعلق بندشیں وغیرہ اس کیلئے ذمہ دار ہیں۔
      * حکومت نے 20 نومبر 2015 کو بجلی کی تقسیم سے وابستہ کمپنیوں کیلئے مالی ٹرن اراؤنڈ کے سلسلے میں یو ڈی اے وائی اسکیم کا آغاز کیا تھا۔ 26 ریاستوں اور ایک مرکز کے انتظام علاقے نے اب تک 3.82لاکھ کروڑ روپے کے مجموعی بقایہ جات قرض کے معاملے میں یو ڈی اے وائی اسکیم کے تحت شمولیت اختیار کی ہے۔ 15ریاستوں نے 2.09لاکھ کروڑ روپے کے یو ڈی اے وائی بونڈ جاری کئے ہیں اور ڈِسکوم نے 0.23لاکھ کروڑ روپے کے بقدر کے بونڈ جاری کئے ہیں۔
      * یو ڈی اے وائی متعارف کرائے جانے کے بعد اے ٹی اینڈ سی خسارے سے متعلق قومی اوسط (تمام یو ڈی اےوائی ریاستیں)2016 کے مالی سال کے 21.1فیصد سے گھٹ کر 2017 کے مالی سال میں گھٹ کر 20.2 فیصد ہو گیا ہے ۔ بلنگ اثر انگیزی 16-2015 کےدوران2 فیصد بڑھ کر 81 فیصد ہو گئی اور 17-2016 کے دوران کُل ہند سطح پر بڑھ کر 83 فیصد ہو گئی۔ 15 ریاستوں نے 18-2017 کے مالی سال کیلئے محصولات پر نظر ثانی کی ہے۔
      * اسمارٹ شہروں کے مشن کے تحت اپریل 2017 تک 941کروڑ روپے کے 57پروجیکٹ پہلے ہی مکمل ہو چکے ہیں۔ 2018کے دوران 15307کروڑ روپے کے 462 پروجیکٹس اس صورت میں مکمل ہو جائیں گے، جب زیر نفاذ تمام پروجیکٹ اور وہ پروجیکٹ جن کیلئے ٹینڈر جاری کئے جا چکے ہیں، معینہ مدت کی پابندی کرتے ہوئے مکمل کر لئے جائیں۔

    خدمات کا شعبہ:

      * خدمات کا شعبہ بھارت کی معیشت کی نمو کیلئے ایک کلیدی ذریعہ ہے اور یہ شعبہ ایسا ہے، جس نے 17-2016 کے دوران مجموعی طور پر شرح نمو میں 62 فیصد کا تعاون دیا ہے۔ تاہم 17-2016 کے دوران اس شعبے کی شرح نمو گزشتہ برس کی 9.7فیصد کے مقابلے میں گھٹ کر 7.7فیصد ہو گئی ہے۔ اگرچہ یہ شرح نمو دیگر2 شعبوں کے مقابلے میں اب بھی زیادہ ہے اور 15معیشتوں کے مقابلے میں تقریباً سرِ فہرست ہے۔
      * خدمات کے شعبے میں شرح نمو میں رونما ہونے والی تخفیف بیشتر اس وجہ سے واقع ہوئی، کیونکہ خدمات کے دو زمروں یعنی تجارت، ہوٹل، نقل و حمل، مواصلات اور وہ خدمات ، جن کا تعلق براڈکاسٹنگ (7.8 فیصد)، مالی امور، زمین جائیداد اور پیشہ ورانہ خدمات (5.7فیصد) میں انحطاط رونما ہوا۔ رواں قیمتوں کی بنیاد پر مجموعی پونجی اطلاعات کے معاملے میں خدمات کے شعبے کاحصص لگاتار اضافے سے ہمکنار ہوا ہے اور اس شعبے میں گزشتہ چار برسوں کے دوران اضافہ درج ہوا ہے۔ چنانچہ 12-2011 کے دوران 53.3فیصد کا اضافہ درج کیا گیا ، جو 16-2015 کے دوران بڑھ کر 60.3فیصد ہوگیا۔
      * 15-2014 اور 16-2015 کے دوران براہِ راست غیر ملکی سرمایہ کاری حصص میں عام طور پر ایک قابلِ ذکر اضافہ ( 27.3فیصد اور 29.3فیصد) درج کیا گیا۔ خدمات کے شعبے میں بطور خاص (67.3فیصد اور 64.3 فیصد 15 سرکردہ خدمات کے سلسلے میں ) اضافہ درج کیا گیا ہے۔ تاہم 17-2016 کے دوران ایف ڈی آئی سرمایہ حصص کی شرح نمو میں قدر تخفیف واقع ہوئی اور خدمات کے شعبے میں (15 سرکردہ خدمات ) تخفیف رونما ہوئی۔
      * بھارت اور دنیا کی خدمات برآمدات کے رجحانات کی شرح نمو بحران سے قبل کی مدت میں تقریبا سپاٹ تھی، جبکہ بحران کے بعد کی مدت میں بھارت کے خدمات کے شعبے میں شرح نمو، عالمی خدمات برآمدات شرح نمو کے مقابلے میں تیزی گھٹی ہے ۔ 17-2016 میں خدمات برآمدات کے شعبے نے 5.7فیصد کی شرح نمو درج کی اور کچھ اہم شعبوں مثلاً نقل و حمل، کاروباری خدمات اور مالی خدمات میں اضافے کا رجحان نظر آیا۔ سفر کے معاملے میں اچھی شرح نمو دیکھی گئی۔ تاہم سافٹ ویئر خدمات کی برآمدات جو مجموعی خدمات کے مقابلے میں 43.2فیصد کے بقدر کا تعاون دیتی ہیں، ان میں تھوڑا سا تخفیف یعنی 0.7 فیصد کا انحطاط دیکھا گیا۔
      * بھارت کے خدمات شعبے کی کار کردگی 17-2016 کے دوران عالمی تجارت کے ساتھ ساتھ تخفیف کا شکار ہوئی ہے۔ تاہم کچھ خدمات بھارت کی معیشت کی شرح اضافہ میں اہم کردار ادا کر رہی ہیں۔ ٹیلی مواصلات کے شعبے میں ٹیلی مواصلات کنکشنوں میں اضافہ درج کیاگیا ہے، جس سے جیو اِفکیٹ کا اظہار ہوتا ہے۔ ہوابازی کے شعبے میں بطور خاص گھریلو اڑانوں، سیاحت سے متعلق خدمات، خصوصاً غیر ملکی زرمبادلہ آمدنی اور اطلاعاتی ٹیکنالوجی، کاروباری عمل انتظام( آئی ٹی –بی پی ایم) وغیرہ میں کمپیوٹر سافٹ ویئر کی شرح نمو میں تخفیف کے باوجود اچھی کارکردگی دیکھی گئی ہے۔
      * سیاحت کی وزارت کی جانب سے فراہم کردہ اعداد و شمار کے مطابق 2016 کے دوران سیاحوں کی آمد میں 9.7فیصد کا اضافہ درج کیا گیا اور سیاحت کے توسط سے غیر ملکی زر مبادلہ آمدنی (ا یف ای ای ) امریکی ڈالروں کے زمرے میں 8.8فیصد کے اضافے سے ہمکنار ہوئی۔ حکومت نے ملک کے سیاحت کے شعبے کو فروغ دینے کیلئے مختلف اقدامات کئے ہیں، جن میں 161ممالک کے شہریوں کیلئے ای-ویزا کے سہولت کی فراہمی ، بھارت کو سال کے 365 دن سیاحت کی منزل والے ملک کی شبیہ کے ساتھ پیش کرنا، کثیر لسانی سیاحتی انفولائن کا آغاز، اور سوؤچھ پریَٹن موبائل ایپ جیسے اقدامات شامل ہیں۔
      * این اے ایس ایس سی او ایم کے مطابق 17-2016 میں بھارت کی مجموعی مالی آمدنی آئی ٹی بی پی ایم کے شعبے میں (برآمدات اور گھریلو)ہارڈ ویئر کو شامل کرے اور ہارڈ ویئر کو نکال کے 154 بلین امریکی ڈالر اور 140 بلین امریکی ڈالر تک کے بقدر تک پہنچنے کی امید ہے اور اس طرح سے بالترتیب 7.8 فیصد اور 8.1 فیصد کی شرح اضافہ متوقع ہے۔ توقع کی جاتی ہے کہ آئی ٹی-بی پی ایم برآمدات 117 بلین امریکی ڈالر کے بقدر تک پہنچ جائیں گی اور ان کی شرح اضافہ 7.6فیصد تک کی ہوگی۔ دریں اثناء حکومت ہند نے بڑی تیزی سے حکومت سے حکومت کے مابین اور حکومت سے شہریوں کی خدمات کیلئے ٹیکنالوجیوں کو فراہمی کے پلیٹ فارم کے طور پر اپنانا شروع کیا ہے۔ آئی ٹی بی پی ایم منڈی کیلئے یہ ایک زبردست مہمیز ہوگی۔
      * زمین و جائیداد سے متعلق شعبہ، جس میں ملکیت اور رہائش دونوں شامل ہیں،16-2015 کے دوران وہ بھارت کی مجموعی جی وی اے میں 7.6 فیصد کے حصص کے حامل رہی ہیں۔ اس شعبے کی شرح اضافہ گزشتہ تین برسوں کے دوران انحطاط کا شکار رہی ہے۔ 14-2013 میں یہ 7.5فیصد تھی، جو 15-2014 میں گھٹ کر 6.7فیصد ہو گئی اور 16-2015 کے دوران گھٹ کر 4.5 فیصد تک رہ گئی۔ کم مطالبے، کے باوجود رہائشی قیمتیں اینا یچ بی ریزیڈیکس کے ساتھ نہیں گھٹیں، بلکہ 17-2016 کی چوتھی سہ ماہی کے دوران 16-2015 کی چوتھی سہ ماہی کے مقابلے میں 50 شہروں میں سے 33 شہروں میں قیمتوں میں اضافے کا رجحان دیکھا گیا۔
      * سیارچہ نقشہ بندی اور سیارچوں کو داغے جانے سے متعلق خدمات دو ایسے شعبے ہیں، جہاں بھارت اپنی الگ پہنچان بنا رہا ہے اور مستقبل میں ان دونوں شعبوں میں زبردست مضمرات پنہاں ہیں۔ گزشتہ 5 برسوں کے دوران بھارت نے سیارچہ نقشہ بندی سے ، جس قدر غیر ملکی زرمبادلہ حاصل کیا ہے، 100 کروڑ روپے سے زائد ہے۔ سیارچہ داغنے کی خدمات کی برآمدات سے بھارت کو جس قدر غیر ملکی زر مبادلہ حاصل ہوا ہے، اس میں 16-2015 اور 17-2016 کےدوران قابل ذکر اضافہ دیکھا گیا ہے اور اس کے نتیجے میں عالمی سیارچہ داغے جانے کی خدمات سے حاصل ہونے والے مالیئے کے زمرے میں بھارت کے حصے میں اضافہ درج کیا گیا ہے۔ بھارت میں خدمات کے شعبے کی شرح نمو ، جو عالمی مالی بحران کے دوران بھی بہترین لچک کی حامل رہی تھی، اس میں حالیہ وقت میں ہلکی سی تخفیف دیکھی گئی ہے۔ تاہم حالیہ مہینوں میں اس شعبے کے کچھ حصوں میں اضافے کے رجحان دیکھے گئے ہیں اور یہ شعبہ بہتر کار کردگی کا مظاہرہ کر رہا ہے۔

    بنیادی ڈھانچہ، روزگار اور انسانی ترقیات۔

      * پرائمری تعلیم کے شعبے میں کوالٹی لرننگ میں رونما ہونے والا انحطاط اور ثانوی تعلیم کے شعبے میں درج رجسٹر ہونے والے طلبہ کی نشان زد تعداد کا حصول ایک چنوتی ہے۔
      * بھارت میں روزگار اپنے ڈھانچے کے لحاظ سے ایک زبردست چنوتی پیش کرتا ہے۔ روزگار بڑے پیمانے پر غیر رسمی، غیر منظم شعبے اور سیزنل کارکنان سے مربوط ہے۔ اس کے تحت بڑے پیمانے پر ناکافی روزگار ، ہنرمندی کی قلت ہے اور لیبر منڈیوں پر سخت گیر لیبر قوانین کے اثرات مرتب ہوتے ہیں اور اس کے نتیجے میں ٹھیکہ مزدوری وجود میں آتی ہے۔
      * بھارت میں حفظانِ صحت کا شعبہ عوامی صحت عامہ کی خدمات میں رونما ہونے والے انحطاط کی وجہ سے متعدد چنوتیوں کا شکار رہا ہے۔ صحت کے مد میں حیثیت سے بڑھ کرخرچ ، حفظان صحت سے متعلق خدمات تک واجبی اخراجات کے ساتھ رسائی حاصل کرنا، بہت ساری چنوتیوں میں سے چند چنوتیاں ہیں۔
      * حکومت کا سوؤچھ بھارت مشن اپنے آغاز کے بعد سے اب تک کی مدت میں قابلِ ذکر پیش رفت سے ہمکنار ہواہے۔ صفائی ستھرائی پر خصوصی توجہ اور کھلے آسمان کے نیچے رفع حاجت کے طریقے کو ترک کرنے کے معاملے میں قابل ذکر تخفیف رونما ہوئی ہے اور جتنی تعداد میں پہلے لوگ کھلے آسمان کے نیچے رفع حاجت کیلئے جاتے تھے اب اس تعداد میں تخفیف واقع ہوئی ہے اور یہ تعداد گھٹ کر 35 کروڑ سے بھی کم رہ گئی ہے۔

    م ن ۔ ۔ ک ا


    U- 3959

    
    
    (Release ID: 1499388) Visitor Counter : 2
    
    
    
    
    

*