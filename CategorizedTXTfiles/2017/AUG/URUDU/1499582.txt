      وزارت دفاع

      انڈین نیول وار کالج میں بحری سلامتی سے متعلق دوسرے بین الاقوامی کورس کی شروعات
      Posted On: 14 AUG 2017 5:29PM by PIB Delhi


    نئی دہلی، 14 اگست / دوست بیرون ممالک کی بحریہ کے افسران کے لئے گوا میں واقع ہندستانی بحریہ کے وار کالج کے ذریعہ شروع کئے گئے دوسرے بین الاقوامی پروگرام کا افتتاح آج صبح گوا یونیورسٹی کے وائس چانسلر پروفیسر ورن ساہنی کے ہاتھوں عمل میں آیا۔ اپنے افتتاحی خطاب کے دوران ملک کی تعمیر میں بحری سلامتی کی اہمیت پر زور دیتے ہوئے پروفیسر ورن ساہنی نے کہا کہ حیر ت انگیز طور پر بدلتے ہوئے ارضیاتی - سیاسی منظر نامے میں بحرہند خطے کی بحریہ کے درمیان مضبوط تعلقات کو مستحکم کرنے اور سمندری خطے میں سلامتی کے باصلاحیت ڈھانچے کو فروغ دینے کی ضرورت ہے۔


    گوا میں واقع نیول وار کالج اعلی ملٹری ایجوکیشن کے لئے ہندستانی بحریہ کا اعلی ترین ادارہ ہے۔ یہ ہندستانی مسلح افواج کے تین وار کالجوں میں سے ایک ہے۔ ریئر ایڈمرل مونٹی کھنہ ، اے وی ایس ایم ، این ایم کمانڈنٹ نے بنگلہ دیش ، مالدیپ، میانمار، عمان ، سری لنکا اور انڈونیشیا سے تعلق رکھنے والے کورس میں شریک افسران کا خیر مقدم کیا۔ دوست ملکوں کے درمیان تعلقات کو مزید مستحکم کرنے اور علاقائی بحری ملکوں کے درمیان اتفاق رائے بنانے کے مقصد سے اس کورس کے نصاب میں وسیع کینوس کا احاطہ کیا گیا ہے۔ کورس کے دوران شرکاء کو بین الاقوامی تعلقات کی تھیوری ، ارضیاتی -سیاسیات ، بحری سلامتی اور حکمت عملی کے تصورات کے علاوہ بین الاقوامی بحری قوانین اور سمندری وسائل کے بندوبست کے علاوہ دیگر امور کی جانکاری دی جائے گی۔


    8 ہفتےکے اس پروگرام کے دوران کورس کے شرکا کو مذکورہ موضوع کے ماہرین اور نامور مقررین کے ذریعہ جانکاری دی جائے گی۔ علاوہ ازیں شرکا کو علاقائی سلامتی کے منظر نامے بشمول انسانی امداد اور قدرتی آفات سے بچاؤ (ایچ اے ڈی آر) سے متعلق تربیت بھی فراہم کرائی جائے گی ۔


    ***


    م ن۔م ع۔ ج


    UNO-4003

    
    
    (Release ID: 1499582) Visitor Counter : 2