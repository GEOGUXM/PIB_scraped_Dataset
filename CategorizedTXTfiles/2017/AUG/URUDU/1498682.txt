      وزارت خزانہ

      نبارڈ نے 31مارچ ،2017تک 85.77لاکھ اپنی مدد آپ کے گروپوں(ایس ایچ جی ایس ) کے توسط سے 16114کروڑروپے کی رقم کی بہم رسانی کی ہے
      Posted On: 07 AUG 2017 12:05PM by PIB Delhi


    نئی دہلی ،7 اگست : وزارت خزانہ کے وزیرمملکت جناب سنتوش کمارگنگوار نے لوک سبھا میں ایک سوال کے تحریری جواب میں یہ اطلاع دی ہے کہ زراعت اور دیہی ترقیات سے متعلق قومی بینک ( نبارڈ)کے ذریعہ تالیف کردہ اطلاعات کے مطابق 31مارچ ،2017تک 85.77لاکھ اپنی مدد آپ کرنے والے گروپوں ( ایس ایچ جی ایس )کے ذریعے 16114کروڑروپے کی رقم پس انداز کرکے بینکوں میں جمع کرائی گئی ہے ۔یہ اندازہ لگایاگیاہے کہ ان ایس ایچ جی ایس گروپوں نے 10کروڑ سے زائد دیہی کنبوں پراحاطہ کیا ہے ۔ نبارڈ کی رپورٹ کے مطابق مجموعی بچت کا تقریباً70فیصد سرمایہ گروپوں کے ذریعہ داخلی طورپر قرض دینے میں استعمال کیاجاتاہے اور 30فیصد سرمایہ بینکوں میں جمع کرایاجاتاہے ۔ اس طریقے سے بینکوں میں جمع کرائی جانے والی رقم کے مقابلے میں دیگردوگنی رقم کا استعمال گروپوں کے لئے داخلی قرض فراہم کرنے کے لئے کیاجاتاہے ۔


    گذشتہ تین سالوں کے دوران ،خواتین کے سیلف ہیلپ گروپوں کو 94934کروڑرروپے کے قرضے بہت کم سود پردیئے گئے ہیں ۔ دین دیال انتیودے یوجنا۔ قومی دیہی روزی روٹی مشن ( ڈی اے وائی ۔ این آرایل ایم ) کے تحت خواتین کے 250زمرے نمبر-1کے تحت آنے والے اضلاع کو سالانہ بنیاد پر 7فیصد کی شرح سود پر قرض فراہم کرائے جاتے ہیں اورفوری ادائیگی پر3فیصد کی ترغیب فراہم کی جاتی ہے جس سے نافذالعمل شرح سود سالانہ بنیادوں پرمحض 4فیصد رہ جاتی ہے ۔


    (م ن۔ع آ ۔ 07-08-17 )


    U- 3823

    
    
    (Release ID: 1498682) Visitor Counter : 2