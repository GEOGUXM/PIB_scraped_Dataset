      وزیراعظم کا دفتر

      سیشلس کے پارلیمانی وفد کی وزیراعظم سے ملاقات
      Posted On: 10 AUG 2017 7:46PM by PIB Delhi


    نئی دہلی ، 10 ؍ اگست ؍ سیشلس کی پارلیمنٹ کے ایک 12 رکنی وفد نے آج وزیراعظم جناب نریندر مودی سے ملاقات کی ۔ اس وفد کی قیادت اسپیکر عزت مآب پیٹرک پلئی کر رہے تھےاور اس میں سرکاری بزنس کےلیڈر عزت مآب چارلس ڈی کمارمانڈ بھی شامل تھے۔


    وزیراعظم نے دونوں ملکوں کے قانون ساز اداروں کے درمیان بڑھتے ہوئے تبادلوں کا خیر مقدم کیا۔ انہوں نے ہندوستان اور سیشلس کےدرمیان قریبی ساجھےداروں کےطورپر جن میں بحر ہند میں ساجھے داری بھی شامل ہے۔ مضبوط اور مستحکم تعلقات برقرار رکھنے میں ان کے رول کی تعریف کی۔ وزیراعظم نے مارچ 2015 میں سیشلس کے اپنے مفید دورے کی یاد دلائی، جس سے دونوں ملکوں کو اپنا تعاون بڑھانے میں مدد ملی۔


    وفد نےدونوں ملکوں کے درمیان تعاون کو مزید مضبوط بنانے اور عوام سے عوام کےدرمیان رابطے کو مستحکم بنانے کے سلسلے میں وزیراعظم کےساتھ تبادلۂ خیال کیا۔


    سیشلس کا پارلیمانی وفد لوک سبھا کی اسپیکر کی دعوت پر ہندوستان کے سرکاری دورے پر آیا ہوا ہے۔


    ************


    ( 10.08.2017 )


    ) م ن ۔ج۔ک ا (


    U- 3941

    
    
    (Release ID: 1499242) Visitor Counter : 2