      کابینہ

      کابینہ نے مرکزی سرکاری سیکٹر کی کمپنیوں ، بینکوں اور انشورنس اداروں میں عہدوں کو سرکاری عہدوں کے برابر کرنے کی منظوری دی
      Posted On: 30 AUG 2017 6:45PM by PIB Delhi


    نئی دلّی ، 30 اگست / وزیر اعظم نریندر مودی کی صدارت میں مرکزی کابینہ نے سرکاری سیکٹر کے یونٹوں ( پی ایس یو ) ، سرکاری بینکوں ( پی ایس بی ) وغیرہ اور حکومت کے عہدوں میں برابری لانے کے لئے ضابطے قائم کرنے کی منظوری دے دی ہے تاکہ او بی سی ریزرویشن کے فوائد کے لئے دعویٰ کیا جا سکے ۔ اس سے تقریباً 24 سال سے التواء میں پڑا معاملہ حل ہو گا ۔ اس سے اس بات کو یقینی بنایا جا سکے گا کہ پی ایس یو اور دوسرے اداروں میں نچلے زمرے میں کام کرنے والوں کے بچے او بی سی ریزرویشن کے فوائد اس طرح حاصل کر سکیں گے ، جس طرح حکومت کے دفاتر میں کام کرنے والوں کے بچے حاصل کرتے ہیں ۔ اس سے ان سینئر عہدوں پر کام کرنے والے ملازمین کے بچوں کو دوسرے اداروں میں برابر کا عہدہ نہ ہونے کی وجہ سے غیر کِریمی سطح کا فائدہ اٹھانے سے روکا جا سکے گا ۔


    مرکزی کابینہ نے سماجی طور پر خوشحال افراد / طبقے ( کریمی سطح ) کو دیگر پسماندہ طبقات ( او بی سی ) کے زمرے سے ہٹانے کی خاطر کریمی سطح پر پابندی عائد کرنے والی آمدنی کی حد کو 6 لاکھ روپئے سالانہ سے بڑھانے کو بھی منظوری دی ہے ۔ اب آمدنی کا پیمانہ 8 لاکھ روپئے سالانہ ہو گا ۔ کریمی سطح کے لئے آمدنی کی حد میں اضافہ صارفین کی قیمت کے عدد اشاریے کو دیکھتے ہوئے کیا گیا ہے ۔


    مذکورہ اقدامات دیگر پسماندہ طبقات کے افراد کے لئے سماجی انصاف اور شمولیت کو یقینی بنانے کے لئے حکومت کی کوششوں کا ایک حصہ ہے ۔ حکومت پسماندہ طبقات کے قومی کمیشن کو آئینی حیثیت دینے کے لئے ایک بل پہلے ہی پارلیمنٹ میں پیش کر چکی ہے ۔


    ( م ن ۔ و ۔ ع ا ۔ 30 - 08 - 2017 )


    U. No. 4269

    
    
    (Release ID: 1501227) Visitor Counter : 2