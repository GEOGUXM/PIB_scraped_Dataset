      کارپوریٹ امور کی وزارتت

      کمپٹیشن کمیشن آف انڈیا نے کنٹینر ٹریلر آنرز کوآرڈی نیشن کمیٹی اور
      اس کے ذیلی اداروں کو، مانعِ مسابقت سرگرمیوں میں ملوث پاکران اداروں کو
      
      غیر مقابلہ جاتی سرگرمیوں سےباز رہنے کی ہدایت کی
      Posted On: 02 AUG 2017 1:12PM by PIB Delhi


    نئی دہلی،03 اگست ۔کمپٹیشن کمیشن آف انڈیا نے کنٹینر ٹریلر آنرز کوآرڈی نیشن کمیٹی (سی ٹی او سی سی ) اوراس کے ذیلی اداروں کوچین کنٹینر کیئرئیر آنرز ویلفئیر ایسوسی ایشن (سی سی سی او ڈبلیو اے ) ، ولار پدم ٹریلر آنرز ایسوسی ایشن (وی ٹی او اے ) ، کیرالہ کنٹینر کیریئر ز ایسوسی ایشن (کے سی سی او اے ) اور آئی لینڈ کنٹینر کیریئر آنرز ایسوسی ایشن (آئی سی سی او اے ) نامی اداروں کو مانع مسابقت سرگرمیوں میں ملوث پاکر انہیں متنبہ کیا کہ مانع مسابقت سرگرمیوں سے بازرہا جائے ۔ کمیشن نے کہا ہے کہ یہ سرگرمیاں کمپٹیشن یکٹ 2002 کے ضابطوں کی خلاف ورزی کا حکم رکھتی ہیں ۔کوچین پورٹ ٹرسٹ کے ذریعہ داخل کئے گئے ایک حوالے میں یہ بات کمیشن کے علم میں لائی گئی کہ یہ ادارے ’ ٹرن سسٹم ‘ کے بہانے قیمتوں کا یکطرفہ تعین کررہے ہیں ۔ اس کے ساتھ ہی یہ الزام بھی عائد کیا گیا تھا کہ ’ ٹرن سسٹم ‘ کے دوران صارفین اور کنٹینر ٹریلروں کو مرکزی طورسے قائم نظام کے تحت ہی خدمات ہی حاصل کرنے کا پابند کیا گیا تھا اور ٹرانسپورٹروں کو کنٹینر اٹھانے کے کام سے باز رکھا گیا تھا ،جس سے صارفین کو اپنی پسند کا ٹریلر کرائے پرحاصل کرنے میں دشواری ہورہی تھی ۔


    کمیشن کے ڈائریکٹر جنرل کے ذریعہ تفصیلی تفتیش کے بعد پایا گیا کہ سی ٹی اوسی سی نے سی سی سی او ڈبلیو اے ، کے سی سی او ڈبلیو اے ، آئی سی سی او اے اور وی ٹی او اے جیسے اپنے ذیلی اداروں کے ساتھ ’ٹرن سسٹم ‘کے پردے میں یکطرفہ طور سے قیمتوں کا تعین کیا تھا ۔ متعلقہ قانون کی دفعہ تین( تین ) کی شق نمبر کے حوالےسے یہ بات محسوس کی گئی کہ مذکورہ بالا انتظامات بالآخر اے اے ای سی پر منتج ہوئے ہیں، جو اپنے آپ میں ان اداروں کے تسلی بخش جواب کی حیثیت نہیں رکھتے ، حالانہ انہیں اس کے لئے خاطر خواہ وقت اور موقع دیا گیا تھا ۔تاہم متعلقہ قانون کی دفعہ تین (تین ) کی شق بی اور اس کی ذیلی دفعہ تین (ایک ) کی روسے کمیشن نے پایا کہ سی ٹی او سی سی یا اس کے کسی ذیلی ادارے کو ان مانع مسابقت سرگرمیوں میں ملوث قرار دئے جانے کے لئے خاطر خواہ ثبو ت موجود نہیں ہیں ۔


    کمیشن نے اپنے اس حکم نامے کے ذریعہ صریحی وضاحت کی ہے کہ گوکہ جائز تجارتی سرگرمیوں میں اضافے کی غرض سے ادارہ قائم کیا جانا اس قانون کی حدود سے باہر نہیں ہے تاہم قانونی حدوں کو پار کیا جانا اور مانع مسابقت سرگرمیوں میں ملوث ہونا اس الزا م کے دائرے میں آتا ہے ۔ جب ان تجارتی اداروں کو مانع مسابقت مقاصد کے فروغ کے لئے استعمال کیا جاتا ہے تو کمیٹی کے لئے یہ بات ضروری ہوجاتی ہے کہ اس عمل میں مداخلت کرکے مانع مسابقت سرگرمیوں میں ملوث پائے جانے والے لوگوں کو سزا دی جائے ۔اس کے ساتھ ہی کمیشن نے اپنے حکم نامے میں یہ بھی کہا ہے کہ گوکہ ٹرن سسٹم کو ایک خاص تجارت میں زیر استعمال لایا جانا اپنے آپ میں حق بہ جانب ہوسکتا ہے ۔ لیکن زیر نظر معاملے میں سی ٹی او سی سی یا اس کے کسی ذیلی ادارے نے نہ تو کسی اثر انگیزی کا مظاہرہ کیا ہے نہ ایمانداری سے کام کیا ہے ۔


    اس طرح کمیشن نے سی ٹی او سی سی ، سی سی او ڈببلیو اے ، کے سی سی او ڈبلیو اے ،آئی سی سی او اے اور وی ٹی او اے کو متعلقہ قانون کی دفعہ تین ( تین ) (الف ) اور اسی قانون کی دفعہ تین (ایک ) کے ضابطوں کی خلاف ورزی کا مرتکب پایا ہے ۔ مزید برآں کمیشن نے یہ بھی پایا ہے کہ سی ٹی او سی سی ،سی سی سی او ڈبلیو اے ، کے سی سی او ڈبلیو اے ، آئی سی سی او اے اور وی ٹی او اے کے دس اراکین اس قانون کی دفعہ 48 کے تحت ان سرگرمیوں کے ذمہ دار قرار پائے ہیں۔ انہیں ان کے عہدوں اور ذمہ داریوں اور ان کے اوقات کار کے دوران ان خلاف ورزیوں کا مرتکب پایا گیا ہے ۔


    اس لئے سی ٹی او سی سی ،سی سی سی او ڈبلیو اے ، کے سی سی او ڈبلیو اے ، آئی سی سی او اے اور وی ٹی او اے اور ان کے عہدے داران ہدایت کی گئی ہے کہ مانع مسابقت سرگرمیاں متعلقہ قانون کی دفعات کی خلاف ورزی کے مترادف ہیں اس لئے ان میں ملوث ہونے سے باز رہا جائے ۔ اس کےساتھ ہی کمیشن نے بعض حقائق کے پیش نظر ان فریقوں پر کسی قسم کا جرمانہ نہ عائد کرنے کا فیصلہ کیا ہے ۔یہ تفصیلی حکم نامہ کمیشن کی ویب سائٹ : www.cci.gov.in پردستیاب ہے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش۔ رم


    U-3734

    
    
    (Release ID: 1498246) Visitor Counter : 2