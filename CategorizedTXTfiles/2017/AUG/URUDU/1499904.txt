      وزارات ثقافت

      نیو انڈیا موومنٹ کے تئیں وزارت ثقافت کے سنکلپ
      Posted On: 17 AUG 2017 1:58PM by PIB Delhi


    نئی دلّی ، 17 اگست /وزارت ثقافت کے زیر اہتمام گزشتہ روز نئی دلّی میں منعقدہ ’ سنکلپ پرو ۔ سنکلپ سے سدھی ‘نامی ایک ثقافتی پروگرام میں 2022 تک نئے بھارت کی تعمیر کا عہد لیا گیا ۔
    تقریب کے مہمان خصوصی ثقافت اور سیاحت کے وزیر مملکت ( آزادانہ چارج ) ڈاکٹر مہیش شرما نے اپنے خطاب میں نوجوانوں اور دیگر شراکت داروں سے اپیل کی کہ وہ آگے آئیں اور ہاتھ میں ہاتھ ملا کر 2022 تک نیو انڈیا کی تعمیر کے لئے کام کریں ۔ 2017-2022 کے عرصے پر محیط نیو انڈیا کا تصور غریبی ، بد عنوانی ، دہشت گری فرقہ پرستی ، ذات پات اور گندگی سے پاک بھارت کا تصور ہے ۔ انہوں نے غریبی ، بد عنوانی ، دہشت گری فرقہ پرستی ، ذات پات اور گندگی اور بھید بھاؤسے پاک بھارت کے وزیر اعظم کے تصور کی حمایت کرنے کے لئے نوجوانوں سے اپیل کی ، یہ نیو انڈیا جو صاف ستھرا اورصحت مند ہوگا ۔
    تقریب کے شرکاء نے حلف لیا کہ آؤ ہم مل کر حلف لیں کہ2022 تک غریبی سے پاک بھارت، بد عنوانی سے پاک بھارت، دہشت گری سے پاک بھارت ،فرقہ پرستی سے پاک بھارت، ذات پا ت سے پاک بھارت اور گندگی سے پاک بھارت اور بھید بھاؤسے پاک بھارت بنائیں گے ۔
    وزارت ثقافت کی جانب سے پہلا سنکلپ پرو 12 اگست ، 2017 کو کوئمبٹور میں منایا گیا تھا ۔ وزارت ’ سنکلپ سے سدھی ‘تقریبات دلّی سمیت دیگر مختلف مقامات پر منانے کا منصوبہ رکھتی ہے جن میں احمد آباد ، بھج، بنگلور ، میسور ، وارانسی ، الہ آباد ، شیلانگ ، آئزوال ، اگرتلہ ، کوہیما ، دھرم شالہ ، شملہ ، کولکاتہ ، شانتی نکیتن ، پوڈو چیری اور چینئی شامل ہیں ۔
    جھارت چھوڑو تحریک اور آزاد ہند فوج کی 75 ویں سال گرہ ( 1942-2017 ) کے موقع پر 9 اگست کو نیشنل آرکائیوز نئی دلّی میں ایک نمائش کا اہتمام کیا گیا ۔ 17 اگست سے 31 اگست ، 2017 تک نئی دلّی کی نیشنل گیلری آف ماڈرن آرٹ میں نند لال بوس کے مشہور ہری پورہ پینل سمیت تحریک آزادی پر ایک نمائش لگائی جارہی ہے ۔
    
    U . 4050
    
    

    
    (Release ID: 1499904) Visitor Counter : 2