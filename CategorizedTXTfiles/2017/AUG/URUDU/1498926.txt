      امور داخلہ کی وزارت

      پاکستان کے لئے ویزا قواعد
      Posted On: 08 AUG 2017 5:57PM by PIB Delhi


    نئی دہلی ،9 اگست : داخلی امور کے وزیرمملکت جناب کرن رجیجونے کل لوک سبھا میں محترمہ کوٹھاپلی گیتا کے ایک سوال کے تحریری جواب میں یہ اطلاع دی ہے کہ ملٹی پل انٹری بزنس ویزا یا متعدد مرتبہ بھارت آنے کا کاروباری ویزا کسی پاکستانی شہری کو جس کے مالی حالات مستحکم ہوں، اور اس کے پاس ضروری دستاویزات بھی موجود ہوں، جاری کیاجاسکتاہے ۔ اس طرح کے ویزے کے تحت 15مرتبہ بھارت آنے کی اجازت دی جاسکتی ہے ۔ ( متعلقہ پاکستانی ویزا ممنوعہ /محفوظ کردہ علاقوں میں جانے کے لئے نہ ہوگا) بھارتی بزنس کا رڈ ان کاروباری افراد کو جاری کیاجاتاہے جو سارک ممالک سے متعلق ہو ں اورتین برس یا اس سے زائد کے لئے متعدد باربھارت آنے کی سہولت کے مستحق ہوں ۔


    مذکورہ کاروباری ویزا اور بزنس کارڈ کو پاکستان کے کاروباریوں کو جاری کرنے میں کوئی مانع رہنماخطو ط یااصول نہیں ہیں ۔


    بھارتی بزنس کارڈ پر ایک مخصوص علامتی نشان بناہوتاہے اوریہ سارک ممالک سے آنے والے ان تاجروں کو دیئے جاتے ہیں جو تین باریا اس سے زائد ملٹی پل انٹری بزنس ویزا حاصل کرنے کا استحقاق رکھتے ہوں ۔


    موجودہ راست غیرملکی سرمایہ کاری کی روسے ، پاکستان کا کوئی شہری یاوہاں کا کوئی ادارہ ،بھارت میں ،صرف اور صرف سرکاری روٹ کے توسط سے سرمایہ کاری کرنے کا مجازہوگا۔ یہ سرمایہ کاری دفاع ،خلائی سائنسیز او ر ایٹمی توانائی کے ساتھ ساتھ دیگرممنوعہ شعبوں اور سرگرمیوں میں بھی نہیں کی جاسکتی جن میں راست غیرملکی سرمایہ کاری کی اجازت نہیں ہے ۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    (م ن۔ع آ ۔ 09-08-17 )


    U- 3878

    
    
    (Release ID: 1498926) Visitor Counter : 2