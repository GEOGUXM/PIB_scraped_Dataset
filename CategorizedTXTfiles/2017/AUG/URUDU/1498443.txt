      وزارت دفاع

      جنرل بپن راوت نے قزاخستان میں لینڈ فورسز کے کمانڈر اِن چیف سے ملاقات کی
      Posted On: 03 AUG 2017 8:44PM by PIB Delhi


    نئی دلّی ، 03 اگست / جنرل بپن راوت اِن دنوں قزاخستان اور ترکمانستان کے 6 روزہ دورے پر ہیں ۔ انہوں نے قزاخستان کی لینڈ فورسز کے کمانڈر اِن چیف سے ملاقات کرکے دونوں ملکوں کی افواج کے مابین تعاون کے مختلف پہلوؤں پر گفت و شنید کی ہے ۔ طرفین نے اِس امر پر اتفاق کیا ہے کہ وہ مشترکہ فوجی مشقوں کا سلسلہ آگے بڑھائیں گے ، جو اِس سال ماہ نومبر ، 2017 ء میں بکلوہ ، ہماچل پردیش میں انجام پذیر ہونی ہیں ۔ جنرل راوت نے اقوام متحدہ کے قیام امن کے آپریشنوں میں قزاخستان کی افواج کی تعیناتی کے لئے بھارتی حمایت کا اظہار کیا ۔


    قزاخستان نے شورش فرد کرنے کے آپریشنوں سے متعلق شعبوں میں صلاحیت سازی اور صلاحیت میں اضافے کے لئے ، بھارت میں کیڈٹوں کی فوجی تعلیم اور تربیت کے لئے امداد کی خواست گاری کی ۔ بھارتی فوج کے سربراہ نے انہیں یقین دلایا کہ اِس سلسلے میں اُن کی پوری پوری مدد کی جائے گی ۔ انہوں نے 36 ایئر اسالٹ بریگیڈ کے ذریعے اُن کے دورے کے دوران کئے گئے پیشہ ورانہ مظاہرے کے لئے قزاخ فوج کی تعریف کی۔ جنرل راوت کل ترکمانستان کے لئے روانہ ہو جائیں گے ۔


    ( م ن ۔ ع ا ۔ 0 3 - 08 - 2017 )


    U. No. 3765

    
    
    (Release ID: 1498443) Visitor Counter : 2