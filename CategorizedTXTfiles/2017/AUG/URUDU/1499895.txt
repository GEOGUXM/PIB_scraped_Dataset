      امور داخلہ کی وزارت

      وزیر داخلہ جناب راجناتھ سنگھ کا’’وزیراعظم کی تقریر کی تشریح ‘‘ کے عنوان سے ایک مضمون
      Posted On: 16 AUG 2017 9:58PM by PIB Delhi


    نئی دہلی۔17؍اگست۔وزیر داخلہ جناب راجناتھ سنگھ نے ’’وزیراعظم کی تقریر کی تشریح‘‘ کے عنوان سے جو مضمون تحریر کیا ہے اس کا متن درج ذیل ہے۔


    ’’ہم نے آزادی کے حصول کے بعد سے اب تک کے 70 برس مکمل کرلیے ہیں اور اب ہم واضح طور پر ایک ایسے دور میں داخل ہوگئے ہیں جو ہر لحاظ سے منفرد حیثیت رکھتا ہے۔ جدت طرازی ، نئے کام کیلئے آگے بڑھنے کی تحریک اور رہنمائی کے معاملے میں ملک برابر آگے بڑھ رہا ہے۔ تاریخی موقع پر لال قلعے سے وزیراعظم کی تقریر سے اسی جذبے کا اظہار ہونا ہوتا ہے اور یقینی طور پر ایسا ہی ہوا ہے۔ ان کی یہ تقریر عام یوم آزادی کی دیگر تقاریر سے کس طرح مختلف تھی؟


    اس نے عہد حاضر کے پس منظر میں مکمل جدوجہد آزادی کا ایک مجموعی خاکہ پیش کیا۔ جب انہوں نے چمپارن ستیہ گرہ کی صد سالہ سالگرہ کا حوالہ دیا، بھارت چھوڑو تحریک کی 75ویں سالگرہ کے ساتھ سابرمتی آشرم کے 125 سال پورے ہونے کا ذکر کیا تو انہوں نے ہر اس اہم نکتے کو چھوا اور اس کا حوالہ دیا، جس نے 1942 کی زبردست سیاسی تحریک کو مہمیز کیا تھا۔


    جب انہوں نے ’’چکردھاری سے چرخا دھاری ‘‘ تک کے ملک کے طویل سفر کا ذکر کیا تو یہ کچھ اور نہیں بلکہ ہمارے ملک کی صدیوں کی اُن تحریکی اقدار کی منظر کشی تھی جس سے جدید عہد کے لوگ واقف نہیں ہیں۔ اس طرح سے انہوں نے بڑے واضح انداز میں یہ بات کہی کہ ہم ایک دائمی ملک و قوم کی حیثیت رکھتے ہیں۔


    ایک رفیق کار کے طور پر میرا احساس یہ ہے کہ ان کی تقریر سے چند قابل ذکر اور منفرد نکات اور رجحانات سامنے آئے ہیں جن کا ذکر کرنا ضروری ہے اور جن سے ان کی حکمرانی کے سلسلے میں پورے انداز فکر مثلاً اصولوں کا اظہار ہوتا ہے۔ موٹے طور پر یہ کہا جاسکتا ہے کہ انہوں نے جو کچھ بھی کہا ان میں متعدد دروں موضوعات پر پنہاں ہیں اور ہر جملہ اپنی جگہ بڑی مضمرات کا حامل ہے۔


    ابتدا میں وزیر اعظم نے ہمارے مجاہدین آزادی اور شہیدان آزادی کے تعاون اور قربانیوں کا ذکر کیا جنہوں نے اس امر کو یقینی بنایا کہ ہم بلا خوف وخطر آزاد رہ سکیں ۔ اس طریقے اسے انہوں نے اپنے سورماؤں اور عظیم شخصیات کےتئیں حکومت کی حسیّت کا اشارہ کیا ۔ انہوں نے مجاہدین آزادی کا ذکر کیا ، ساتھ ہی ساتھ فرض منصبی ادا کرتے ہوئے شہید ہونےو الوں کا بھی تذکرہ کیا۔ انہوں نے زور دیکر کہا کہ جو لوگ گورکھپور سانحہ سے متاثر ہوئے ہیں اور حالیہ قدرتی آفات مثلاً سیلاب اور چٹانیں کھسکنے سے متاثر ہوئے ہیں جنہوں نے ملک کے متعددحصوں میں اپنا اثر ڈالا ہے ، سب کی اہمیت ہے۔ یہ ایک تشفی والا بیان تھا جو لال قلعے کی فصیل سے متاثرین کے لئے دیا گیا اور اس سے اس بات کا اظہار ہوتا ہے کہ جشن کے لمحات میں بھی ملک کو حادثات اور آفات کے شکار ہونے والوں کی فکر رہتی ہے اور ملک انہیں ایسے لمحات میں بھی فراموش نہیں کرتا۔


    یہ بات بڑی حوصلہ افزا تھی کہ وزیراعظم اپنی حکومت کے موقف کو اس وقت واضح کررہے ہیں اور اس انداز میں کر رہے ہیں کہ کشمیر کی پیچیدہ صورتحال کا تصفیہ ’نہ گالی نہ گولی ‘کے ذریعے ہوسکتا ہے۔ اس کے برعکس اس مسئلے کو صرف عام کشمیری کو گلے لگا کر ہی حل کیا جاسکتا ہے۔ مرکز کو دائمی طور پر اس اصول میں یقین رہا ہے کہ عام کشمیری قیام ا من کے عمل میں شریک ہونا چا ہتا ہے۔ انہیں کچھ مفاد پرست عناصر نے اپنا شکار بنایا ہے جو وادی کشمیر میں امن نہیں چاہتے۔ وزیراعظم نے اپنی تقریر میں تشدد کا راستہ اپنانے والوں کو اپیل کی ہے کہ وہ اسے ترک کرکے یعنی تشدد کا راستہ چھوڑ کر اپنی تشویش اور اپنی تکالیف اور مسائل کے اظہار کیلئے جمہوری وسائل اپنائیں۔


    وزیر اعظم مودی نے عوام سے اپیل کی ہے کہ وہ ہر شکل اور ہر نوع میں تشدد کی نفی کریں چاہے یہ تشدد فرقہ ورانہ ہو، ذات پات کے سلسلے میں ہو یا محض سڑک پر چلتے ہوئے کھڑے ہوجانے والے جھگڑے کی شکل میں۔ انہوں نے ان خواتین کے ساتھ بھی اپنی یکجہتی کا اظہار کیا جو تین طلاق کی غلط روش کے خلاف بڑی بہادری سے جدوجہد کررہی ہیں۔ وزیراعظم نے ان خواتین کے جذبے کی ستائش کی جو اپنے حقوق کے لئے آواز اٹھا رہی ہیں۔ یہ 80 کے زمانے کے مقابلے میں ایک بڑی تبدیلی ہے جب حکومتوں اور وزرائے اعظم کو خواتین کی حالت زاراور ان کے اپنے حقوق کیلئے ان کی جدوجہد کے سلسلے میں گفت وشنید کرنے میں کوئی دلچسپی نہیں تھی۔


    حکومت خواتین کی فلاح وبہبود اور ان کی عافیت کے موضوع کو لیکر بڑی حساس ہے۔ زچگی کے دوران ملنے والے فوائد اور اس میں کی گئی ترامیم نے بھارت کو ماں بننے والی خواتین یا نوزائیدہ بچوں کی ماؤں کی خبر گیری کرنے والے ازحد حساس ممالک کی صف میں کھڑا کردیاہے۔


    نادار اور کمزور طبقات کے افراد کیلئے حکومت کی تشویش اظہر من الشمس ہے۔ ہمارے وزیر اعظم نے اپنی حکومت کو غرباء اور نادار افراد کی خدمت کیلئے وقف کردیا ہے۔ انہوں نے اس امر کا اظہار اور اعادہ لال قلعے کی فصیل سے اپنے عوامی خطاب کے دوران کیا ہے۔ کئی دہائیوں سے التوا میں پڑے ہوئے پروجیکٹوں پر اظہار افسوس کرتے ہوئے انہوں نے پورے ملک کو بتایا ہے کہ اس طرح کے پروجیکٹوں کے سلسلے میں جو کام التوا میں پڑا ہوا تھا اسے مہمیز کیا گیا ہے کیوں کہ اس طرح کے کاموں کا سب سے برا اثر غرباء پر پڑتا ہے۔ انہوں نے یہ بھی کہا ہے کہ ہر ایک روپیہ جو بچایا جاتا ہے وہ ایک روپئے کمانے کے برابر ہے اور نامساعد حالات کے شکار افراد کے مفاد میں ہے۔ ایل ای ڈی لائٹوں کی تقسیم پر زو ر اس عمل کی ایک مثال ہے۔


    اکیسویں صدی کے بچوں تک اپنی رابطہ کاری کا سلسلہ جوڑتے ہوئے وزیراعظم مودی نے کہا ہے کہ یہ نوجوان، اس نوجوان ملک کے ’بھاگیہ ودھاتا‘ ہیں ، کیوں کہ یہی لوگ مستقبل کے بھارت کی ترقی کا وسیلہ ہوں گے۔ اس ملک کے نوجوانوں کو آبادی کی شکل میں حاصل بالادستی کا نام دیا گیا ہے اور حکومت نے ہمارے نوجوانوں کو تعمیر قوم کے عمل میں شریک کرنے کیلئے ایک منصوبہ عمل وضع کیا ہے۔


    وزیراعظم نے کہا کہ ان کی حکومت کے لئے راستے اس طرح بنے کہ جب انہوں نے ابتدا میں کابینہ کے اوّلین فیصلے کے تحت کالے دھن کے خلاف ایس آئی ٹی تشکیل دی۔ تب سے بھارت میں بدعنوانی کے خلاف جدوجہد کو مستحکم بنانے کیلئے متعدد مؤثر اقدامات کیے جاچکے ہیں۔


    نوٹ بندی، بے نامی قوانین سے متعلق مشتہری، اس کا نفاذ جس کے تحت 800 کروڑ روپئے کے بقد کی مالیت کی املاک ضبط کی گئیں، شیل کمپنیوں کے خلاف کارروائی اور مشتبہ کھاتوں کا پتہ لگانے کیلئے نوٹ بندی کے بعد اعداد وشمار کا اکٹھا کیا جانا، وہ اقدامات ہیں جنہوں نے واضح طور پر ہمارے وزیراعظم کی دیانتداری ، حکومت کی قوت ارادی اور فیصلہ کن قدم اٹھا نے کی اہلیت کا اظہار کیا ہے۔


    اپنی حکومت کے فیصلہ کن اقدامات اور ان کے نتائج کا خاکہ پیش کرتے ہوئے وزیراعظم مودی نے کہا ہے کہ 101.25 لاکھ روپئے کا کالادھن سامنے آیا ہے۔ 1.75 لاکھ کروڑ روپئے کی رقم جانچ پڑتال کے دائرے میں ہے اور تین لاکھ کروڑ روپئے سے زیادہ کا کالا دھن کبھی بھی اس رسمی نظام کے تحت واپس نہیں آنا تھا، اگر یہ نوٹ بندی نہ کی جاتی۔ تقریباً تین لاکھ شیل کمپنیوں کو شناخت کیا گیا، ان کا پتہ لگایا گیا اور ایک لاکھ 75 ہزار کمپنیوں کو مستقل طور پر بند کیاجاچکا ہے۔


    وزیراعظم مودی نے ایماندار شہریوں کو یقین دلایا ہے کہ ان کی ایمانداری کا احترام کیا جائے گا، اسے اہمیت دی جائے گی۔ ایسی بات بہت کم سنی جاتی ہے کیوں کہ زیادہ تر حکومتیں اپنے ایماندار شہریوں کی اکثریت جو خاموش رہتی ہے ، کو فراموش کردیتی ہیں۔ وزیراعظم نے شہریوں کو یہ یقین دہانی بھی کرائی ہے کہ جن لوگوں نے ملک وقوم کو لوٹا ہے انہیں چین سے سونا نصیب نہ ہوگا اور ان کے ساتھ پورا پورا انصاف ہوگا۔


    سلامتی کے موضوع پر وزیراعظم نے حکومت اور مسلح دستوں کے ذریعے کیے گئے فیصلہ کن اقدامات کا ذکر کیا۔ ملک کی مجموعی سلامتی صورتحال یا منظرنامے میں 2014 سے واضح بہتری رونما ہوئی ہے۔ اپنی یوم آزادی کی تقریر میں انہوں نے ون رینک ون پنشن اسکیم کا بھی ذکر کیا ہے جسے کئی دہائیوں سے ٹھنڈے بستے میں ڈال دیا گیا تھا۔ یہ وزیراعظم مودی ہی تھے جنہوں نے او آر اوپی کے عہد کو عملی جامہ پہنایا ہے اور ہمارے سابق فوجیوں کو ان کا حق دیا ہے۔


    ہمارے مسلح دستوں نے متعدد قربانیاں دی ہیں اور ہمارے ملک کو اس کے دشمنوں سے تحفظ دینے میں انہوں نے کافی آگے بڑھ کر کام کیا ہے۔ ملک کی حفاظت کیلئے ہماری فورسز جس طرح سے غیرمعمولی اقدامات کرتی ہیں اس کی بہترین مثال اس وقت سامنے آئی جب بھارتی برّی فوج نے ایل او سی یعنی لائن آف کنٹرول پار کرکے سرجیکل اسٹرائیک انجام دی اور بڑی کامیابی سے سرحد کے نزدیک واقع دہشت گردوں کے ٹھکانوں کو تباہ وبرباد کردیا۔ ہماری مسلح افواج کے ان دلیرانہ کاموں کو نمایاں کرنے کی ضرورت کاا حساس کرتے ہوئے مجھے خوشی ہے کہ وزیر اعظم نے شجاعت کا ایوارڈ حاصل کرنے والے بھارتی مسلح افواج کے ان افراد وخواتین کے بہادرانہ کارناموں کو محفوظ رکھنے اور دستاویز بند کرنے کی غرض سے ایک منفرد ویب سائٹ کا آغاز کیا ہے۔


    بھارت کے کاشتکاروں کو تفویض اختیارات یعنی انہیں بااختیار بنانا بھی اس حکومت کی بنیادی توجہ کا ایک شعبہ ہے۔ اپنی تقریر میں ’بیج سے بازار تک ‘کا طریقہ کار اپنا کر کسانوں کو بااختیار بنانے ، انہیں سہارا دینے، آب پاشی مضمرات کو بڑھاوا دینے ، مٹی کی صحت سے متعلق کارڈوں کا اجراء، پہلے کے مقابلے میں بیمے کے تحت تقریباً دوگنی تعداد میں کسانو ں پر احاطہ کرنے ، منڈی تک بہتر رسائی حاصل کرنے، دالوں کے حصول کے سلسلے میں اب تک کی حکومتوں کے مقابلے میں اس حکومت کی جانب سے کی گئی بے مثال کوششیں، بہتر اسٹوریج اور سپلائی چین کو مضبوط بنانے کیلئےخوراک ڈبہ بندی کے شعبے میں براہ راست غیرملکی سرمایہ کاری کو فروغ، یہ تمام نکات مودی حکومت کے ذریعے 2022 تک کاشتکاروں کی آمدنی کو دوگنا کرنے کے عظیم ہدف کا مظہر ہیں۔


    اس موضوع کے تحت ایک دیگر قابل ذکر توجہ کاشعبہ ملک کا ناکافی ترقی سے ہمکنار مشرقی حصہ ہے جو اپنی مالامال وراثت اور محنت کش عوام کے باوجود پسماندگی کا شکار رہا ہے۔ وزیراعظم نے کہا ہے کہ اس خطے کو بااختیار بناکر ،اسے، اس کے بھرپور مضمرات سے ہم آہنگ مقام تک پہنچانا حکومت کی ترجیح ہے۔


    وزیراعظم نے ایک ایسا ہندوستان تعمیر کرنے کی بات کہی ہے جہاں جمہوریت ووٹ کے بوتھ پر ختم نہیں ہوتی بلکہ وہاں سے اس کا آغاز ہوتا ہے اور یہ آگے بڑھ کر شمولیت پر مبنی جمہوریت کی شکل لے لیتی ہے۔ حکمرانی کے معاملات میں عوامی شراکت داری پر ان کی توجہ قابل ستائش ہے انہوں نے کہا ہے کہ لوک تنتر یعنی جمہوریت میں لوک یعنی عوام کو تنتر یعنی نظام کی رہنمائی کرنی چاہئے نہ کہ حکومت یہ فریضہ انجام دے اور لوگوں کیلئے نظام وضع کرے۔


    وزیراعظم نے کہا ہے کہ نوٹ بندی کو جس طرح سے عوام کی حمایت حاصل ہوئی ، جتنی آسانی سے جی ایس ٹی نافذ ہوا، سوچھ بھارت کو جس طریقے عام شہریوں نے اپنایا ، جس طرح سے عوام نے رضاکارانہ طور پر ایل پی جی سبسیڈی چھوڑی تاکہ نادار افراد گیس کنکشن حاصل کرسکیں، یہ تمام اعمال بھارت کے ’جن بھاگیداری‘ جذبے کا مظہر ہیں۔ متعدد معاملات ، ایل پی جی سبسیڈی چھوڑنے سمیت ایسی دیگر چیزیں ترک کرنے میں تاکہ نادار افراد کو ا یل پی جی کنکشن حاصل ہوسکے، عوام نے جس طریقے سے حصہ لیا ہے وہ حوصلہ افزا ہونے کے ساتھ ساتھ قابل ذکر بھی ہے۔ عوام کے اندر ایک نئی ثقافت ایک نئے طرز عمل کا آغاز ہوا ہے اور حکومت ان کے ساتھ آگے آکر اس کاز کو فروغ دے رہی ہے جو ’اعتماد سے عاری‘ اس سے قبل کے عہد میں کہیں بھی نظر نہیں آتا تھا۔


    یہ جن بھاگیداری 71ویں یوم آزادی کے وزیراعظم کے خطاب میں شامل دیگر بہت سارے موضوعات میں سب سے زیادہ غالب موضوعات میں سے ایک ہے۔ انہوں نے عوام کو تلقین کی ہے کہ وہ تعمیر ملک کے کام میں چھوٹی سی چھوٹی چیز کا نذرانہ پیش کرسکتے ہیں اور جو جہاں ہے وہاں رہ کر اس کا م میں حصہ لے سکتا ہے۔ عظیم رزمیات رامائن اورمہابھارت سے ترغیب لیکر انہوں نے مثال دیتے ہوئے کہا ہے کہ کس طریقے سے گووردھن پربت کو اٹھانے کیلئے عام گوالوں کا جھنڈ ،شری کرشن کے ساتھ کھڑا ہوگیا تھا اور سمندر کے آر پار پل بنانے کام میں ایک گلہری بھی اپنا تعاون پیش کرنا چاہتی تھی۔


    وزیراعظم نے ’نیو انڈیا ‘کے بارے میں بھی اپنے تصوراتی خاکے کو واضح کرتے ہوئے کہاہے کہ ایک ایسا نیا بھارت وجود میں آنا ہے جو بدعنوانی، غربت، دہشت گردی، ذات پات کی تفریق او رفرقہ پرستی سے پاک ہو۔ عوامی شراکت داری کی طاقت اور قوت کی اہمیت کا ذکر کرتے ہوئے انہوں نے کہا ہے کہ ان کے خوابوں کے نئے بھارت کی تعمیر صرف اسی صورت میں ممکن ہے جب 125 کروڑ بھارت واسی 2022 میں سدّھی حاصل کرنے کیلئے ’’ساموہک سنکلپ ‘‘ لیں یعنی اجتماعی عہد کریں۔ انہوں نے 2017 اور 2022 کے درمیان مماثلت تلاش کرتے ہوئے کہا ہے کہ 2017 سے 2022 کے درمیان پانچ برس ہیں ٹھیک اسی طرح سے جس طرح سے 1942 سے 1947 کےد رمیان پانچ برس کا عرصہ تھا۔ بھارت چھوڑو سے لیکر آزاد بھارت کے مابین اور اسی پس منظر میں انہوں نے عوا م کو تلقین کی ہے کہ وہ تعمیر ملک کے جوش وجذبے کو ازسر نو جگائیں۔


    ہمارے شاستروں سے ترغیب حاصل کرنے کی ضرورت پر زور دیتے ہوئے وزیراعظم مودی نے زور دیکر کہا ہے کہ اب وقت آگیا ہے کہ ایک نیا بھارت تعمیر کیا جائے اور ہمیں اس موقع کو ہاتھ سے جانے نہیں دینا چاہئے۔ ’آج کے بھارت ‘سے لیکر ’نئےبھارت ‘ تک کا سفر پہلے ہی شروع ہوچکا ہے۔ حکومت کے تین برسوں کے دوران رفتار بن چکی ہے۔ اب اسے ایک عوامی تحریک کی شکل دینا باقی ہے۔ وزیراعظم نے لوگوں کو ’نیو انڈیا‘ کی تحریک میں شریک ہونے کی ترغیب دیتے ہوئے کہا ہے کہ آزاد بھارت کی تاریخ میں یہ ایک تاریخی فیصلہ کن موڑ بن سکتا ہے اور عالمی برادری میں از سر نو بھارت کو ’جگد گرو‘ کا مقام دلانے میں مددگار ہوسکتا ہے۔


    مستقبل میں بھارت کیلئے اپنے خواب کو واضح کرتے ہوئے وزیراعظم نے کہا ہے کہ 70 سال پہلے جب ’سوراج‘ حاصل ہوا تھا ، اسے ہمیں اب ’سراج ‘ یا راستی پر چلنے والی حکومت میں بدلنا ہے۔ یہ ہدف کیسے حاصل ہوگا؟ ’بھارت جوڑو‘ کے توسط سے جس کا مطلب یہ ہے کہ تمام بھارتی مضبوطی سے ایک ساتھ کندھے سے کندھا ملاکر کھڑے ہوں۔ اکیسویں صدی میں مستقبل میں ہمارا لائحہ عمل یہی ہونا چاہئے۔


    تفویض اختیارات کے رجحان پر اپنا زور دیتے ہوئے انہوں نے کہا ہے کہ ’’چلتا ہے ‘‘ کی بجائے ’’بدل سکتا ہے ‘‘ کا رجحان نظر آرہا ہے۔ یہ مت پوچھو کہ کیوں؟ بلکہ یہ پوچھو کہ کیوں نہیں؟ انہوں نے کہا ہے کہ ’بدلا ہے، بدل رہا ہے، بدل سکتا ہے، ہم اس وشواس اور سنکلپ کے ساتھ آگے بڑھیں ‘ (ہمیں اس یقین اور عزم کے ساتھ آگے بڑھنا ہوگا کہ ہمارا ملک بہتری کیلئے بدل گیا ہے، بدل رہا ہے اور بدل سکتا ہے)۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ ۔ ع ن۔


    U-4048

    
    
    (Release ID: 1499895) Visitor Counter : 2