      سماجی انصاف اور تفویض اختیارات کی وزارت

      درج فہرست ذاتوں کی فہرست میں ذاتوں کی شمولیت اور اخراج کا عمل
      Posted On: 03 AUG 2017 4:52PM by PIB Delhi


    نئی دہلی، 3 اگست 2017، سماجی انصاف اور تفویض اختیارات کے وزیر مملکت جناب وجے سانپلا نے آج راجیہ سبھا میں ایک سوال کے تحریری جواب میں بتایا کہ آئین ہند کی دفعہ 341 کے ضوابط کے تحت درج فہرست ذاتوں کا تعین کیا جاتا ہے۔ حکومت ہند نے درج فہرست ذاتوں کی فہرست میں شمولیت، اخراج اور دیگر ترامیم کے دعوؤں سے متعلق فیصلہ کرنے کے لئے شرائط وضع کررکھے ہیں۔ موجودہ ضوابط اور شرائط کے مطابق قوانین میں ترمیم کرنے کے لئے ریاستی حکومتوں اور مرکز کے زیر انتظام علاقوں کی انتظامیہ کی صرف ان تجاویز کو قبول کیا جاتا ہے جو رجسٹرار جنرل آف انڈیا اور درج فہرست ذاتوں کے قومی کمیشن، دونوں ہی کے ذریعہ منظور شدہ ہو، جیساکہ آئین ہند کی دفعہ 341 کی شق (2) میں مذکور ہے۔ درج فہرست ذاتوں کی فہرست میں شمولیت کے لئے بنایا گیا اصول انتہائی سماجی، تعلیمی اور اقتصادی پسماندگی کی بنیاد پر ہے جو کہ چھوت چھات کے روایتی طرز عمل کے سبب ہے۔ گزشتہ تین برسوں اور رواں سال کے دوران درج فہرست ذاتوں کی فہرست میں شمولیت کے لئے کاتیکا ذات کی تجویز موصول ہوئی ہے۔ کاتیکا ذات کی یہ تجویز ریاست تلنگانہ کی طرف سے آئی ہے۔ واضح رہے کہ مذکورہ مدت کے دوران آندھرا پردیش کی جانب سے اس سلسلے میں کوئی تجویز موصول نہیں ہوئی ہے۔


    ******


    
    
    م ن۔م ع۔ ن ا۔
    U- 3747

    
    
    (Release ID: 1498299) Visitor Counter : 2