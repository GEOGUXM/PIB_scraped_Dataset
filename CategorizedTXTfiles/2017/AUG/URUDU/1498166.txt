      مواصلات اور اطلاعاتی ٹیکنالوجی کی وزارت

      بھارتی ٹیلی مواصلاتی منڈی 2020 تک 6.6 ٹریلین مالیہ سے تجاوز کرجائے گی: منوج سنہا
      Posted On: 02 AUG 2017 5:05PM by PIB Delhi


    نئی دہلی، 2 اگست / مواصلات کے وزیر جناب منو ج سنہا نے کہا ہے کہ بھارت کی ٹیلی کام صنعت میں ایک مثالی تبدیلی رونما ہوئی ہے اور اب یہ صنعت محض آواز پر مرکوز منڈی نہیں ہے بلکہ اعدادوشمار پر مرکوز منڈی بن گئی ہے۔ آج بھی ایک طرف آواز کا کاروبار آپریٹر کے مالیہ میں کافی حد تک اضافہ کرتا ہے تاہم اعدادوشمار سے حاصل والا مالیہ بھی گزشتہ پانچ برسوں کے دوران بہت تیزی سے بڑھا ہے۔ بھارت میں ٹیلی مواصلات سے متعلق ایک ورکشاپ میں اظہار خیال کرتے ہوئے وزیر موصوف نے کہا کہ 2016 کے آخر تک بھارت میں انٹرنیٹ کے سبسکرائبروں کی تعداد 390.50 ملین بقدر تھی جس میں ا نٹرنیٹ استعمال کرنے والوں کے معاملے میں بھارت کو عالمی سطح پر دوسرے نمبر پر پہنچا دیا تھا۔


    وزیر موصوف نے کہا کہ 2016 میں موبائل ڈاٹا ٹریفک نے بھی 76 فی صد کا اضافہ درج کیا گیا ہے اور یہ اضافہ بنیادی طور پر اسمارٹ فون کے چلن کے عام ہونے کی وجہ سے رونما ہوا ہے۔ انہوں نے کہاکہ اسمارٹ فون کے بڑھتےہوئے چلن خصوصاً شہری علاقوں میں اسمارٹ فون زیادہ استعمال کئے جانے سے ہاتھ میں پکڑے جانے والے آلات کے ذریعہ انٹرنیٹ کا استعمال 2016 میں کافی بڑھ گیا ہے۔ انہوں نے بتایا کہ ایک اسمارٹ فون کے توسط سے اوسطاً ایک مہینے میں 559 میگا بائیٹ موبائل ڈاٹا پیدا ہوتا ہے اور 430 میگا بائیٹ سے اوسطاً ماہانہ اضافہ 2015 میں دیکھا گیا تھا۔ انہوں نے کہا کہ ویڈیو پر دستیاب مواد بھی بھارت میں بڑھ کر 75 فی صد ہوجانے کی توقع ہے اور 2021 تک ایسا ممکن ہوگا۔ جبکہ 2016میں یہ اعدادوشمارمحض 49 فی صد کے بقدر تھے۔


    جناب سنہا نے کہا کہ آئی او ٹی ٹکنالوجیوں میں ہونے والی اختراع ، مثلاً ہیلتھ مانیٹر ، اسمارٹ ٹرانسپورٹ اور دیگر چیزوں میں اسمارٹ میٹر وغیرہ کی وجہ سے کافی پیش رفت حاصل ہوئی ہے اور ایم ٹو ایم خدمات میں 21 فی صدکا اضافہ ہونے کا اندازہ کیا گیا ہے۔ ان تمام تر ترقیات سے موبائیل ڈاٹا میں خاطر خواہ اضافہ ہوا ہے اور ٹیلی کام کا شعبہ جدید ترین ٹکنالوجیاں اپنائے گا۔ ٹی ایس پی کو اختراعی راستے تلاش کرنے ہوں گے۔ تاکہ اعدادوشمار کی شکل میں دسیتا ب مواقع سے مستفیض ہوا جاسکے۔ انہوں نے کہا کہ بھارتی ٹیلی کام مارکیٹ سے توقع کی جاتی ہے کہ وہ 2020 تک 6.6 ٹریلین مالیہ حصول سے تجاوز کرجائے گی ۔


    وزیر موصوف نے کہا کہ بھارتی حکومت نے جولائی 2015 میں ڈیجیٹل انڈیا پہل قدمی کا آغاز کیا تھا۔ اس پہل قدمی کے تین وسیع نشانے مقرر کئے گئے تھے۔ 1۔ ہر ایک شہری کو بنیادی استعمال کے ذریعہ کے طور پر ڈیجیٹل بنیادی ڈھانچہ کی فراہمی ،2۔ مطالبہ پر گورننس اور خدمات کی فراہمی اور3۔ شہریوں کو ڈیجٹل لحاظ سے بااختیار بنانا۔


    جناب سنہا نے کہا کہ ڈیجیٹل انڈیا پہل قدمی کے تحت جتنے پروجیکٹ شروع کئے گئے تھے ان میں ایک پروجیکٹ ‘‘ بھارت نیٹ ’’ نام کا تھا۔ جس کا آغاز ملک بھر میں اعلی رفتار والے آپٹیکل فائبر کیبلوں کو 2.54 گرام پنچایتوں سے 2018 تک مربوط کرنے کے لئے کیا گیا تھا۔ یہ پروجیکٹ بھی بھارت نے مخصوص سائٹوں کے اضافے میں مدد گار ثابت ہوگا ۔ فی الحال بھارت میں دیگر ترقی یافتہ ممالک کے مقابلے میں فائبر سے آراستہ مقامات کی تعداد 20 فی صد سے بھی کم ہے۔ اس پروجیکٹ کو مرحلہ وار طریقہ سے نافذ کیا جارہا ہے اور جولائی 2017 تک پہلے مرحلے کے تحت ایک لاکھ گرام پنچایتوں کو اس کے توسط سے مربوط کردیا گیا ہے اور کیرالہ، کرناٹک، چھتیس گڑھ، ہریانہ اور مدھیہ پردیش جیسی ریاستوں میں اس سلسلہ میں سو فی صد کام مکمل ہوچکا ہے۔


    وزیر موصوف نے اس موقع پر بھارتیہ ٹیلی مواصلات صنعت کی دیگر حصولیابیوں کا بھی تذکرہ کیا۔ ان کے تفصیلات درج ذیل ہیں۔


    *400 ملین سے زائد انٹرنیٹ استعمال کنندہ گان۔


    *17-2016 کے مالی سال کے دوران براہ راست غیر ملکی سرمایہ کاری میں چو گنا اضافہ اور مجموعی طور 5.6 بلین امریکی ڈالر کے بقدر کی سرمایہ کاری۔


    * اب 20 فی صد سے زائد ٹاور ایسے ہیں جہاں ڈیژل کا استعمال نہیں ہوتا۔


    * دیہی ٹیلی مواصلاتی ڈینسٹی یعنی کثرت تعداد میں گزشتہ پانچ برسوں کے مقابلے میں 30 فی صد کا ا ضافہ ہوا ہے۔


    * 4/3 سے زائد صارفین اعدادوشمار 3جی/4جی ہیں۔


    * ٹیلی مواصلاتی صنعت براہ راست اور بالواسطہ طور پر 4 ملین سے زیادہ روزگار فراہم کرتی ہے۔ ایل ٹی ای ڈیوائز معیشت حیوانات کے نظام میں 2015 کی مدت کے دوران میں 270 فی صد سے زیادہ کا اضافہ درج کیا گیا۔


    * ماہ ستمبر 2015 سے اب تک کی مدت میں 38 نئی موبائیل مینوفیکچرنگ اکائیاں قائم کی گئی ہیں۔


    * جولائی 2017 کے دوران اسمارٹ سٹی کے مشن میں 30 نئے مقامات کا اضافہ کرکے اسمارٹ سٹی کی تعداد بڑھاکر 90 کردی گئی ہے۔


    *حکومت پورے زور و شور سے 54 ہزار غیر منسلک گاؤں کو مربوط کرنے کے لئے کوشاں ہے او ر تمام ریاستوں سے متوقع رپورٹوں کے حصول کے بعد اپنی کوششوں کو مزید مہمیز کرے گی۔


    * اس شعبے کے مالی نگرانی کے لئے ایک بین وزارتی گروپ بھی تشکیل دیا گیا ہے۔


    اس موقع پر اظٖہار خیال کرتے ہوئے ٹیلی مواصلات کی سکریٹری محترمہ ارونا سندرا راجن نےکہا کہ وزیراعظم جنا ب نریندر مودی کے تصور سے ہم آہنگ رہتے ہوئے بھارت ترقی کے لئے ایک نئی ڈیجیٹل حکمت عملی کا خاکہ وضع کرنے میں کوئی فروگزاشت نہیں چھوڑ رہا ہے۔ انہوں نے کہا کہ نئی ٹیلی کام پالیسی موجودہ 7.6 فی صد ٹیلی کام ترقی کے مقابلے میں دس فی صد کی شرح اضافہ کے حصول کے لئے کلیدی بنیاد کا کام کرے گی ۔ انہوں نے کہا کہ ٹیلی کام اور آئی پی دو ایسے شعبے ہیں جو مجموعی گھریلو پیداوار میں 16.5 فی صد کا تعاون دیتے ہیں اور ان دونوں شعبوں میں بے شمار مضمرات پنہا ہیں اور اس لحاظ سے 25 فی صد تک کا اضافہ حاصل کیا جاسکتا ہے۔


    ***


    ( م ن ۔ ۔ ج )


    Uno- 3709

    
    
    (Release ID: 1498166) Visitor Counter : 3