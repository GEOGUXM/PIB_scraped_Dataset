      نائب صدر جمہوریہ ہند کا سکریٹریٹ

      نائب صدر جمہوریہ نے جنم اشٹمی کی مبارکباددی
      Posted On: 14 AUG 2017 2:34PM by PIB Delhi


    نئی دہلی،14 اگست ۔ نائب صدر جمہوریہ ہند جناب ایم وینکیا نائیڈو نے ملک وقوم کو جنم اشٹمی کے مقدس موقع کی مبارکباد دی ۔ بھگوت گیتا میں کرشن بھگوان نے نتیجے کی پرواہ کئے بغیر فرائض کی ادئیگی کا جو لافانی پیغام دیا تھا وہ پوری انسانیت کے لئے مشعل راہ ہے ۔ آئیے ! ہم اس موقع پر اپنے فرائض کی ادائیگی اورجادۂ صداقت پر چلنے کا عہد کریں ۔


    نائب صدرجمہوریہ ہند کے پیغام کا متن :


    میں اہالیان وطن کو جنم اشٹمی کے مقدس موقع کی مبارکباد پیش کرتا ہوں ۔


    ملک بھر میں روایتی جوش وجذبے کے ساتھ منایا جانے والا تہوار جنم اشٹمی ہمیں کرشن بھگوان کی مقدس زندگی کی یاد دلاتا ہے ۔ بھگوت گیتا میں انہوں نے نتیجے کی پرواہ کئے بغیر نیک نیتی کے ساتھ فرائض کی ادائیگی کا جو لافانی پیغام دیا ہے وہ وپوری دنیائے انسانیت کے لئے حوصلہ افزائی کا وسیلہ ثابت ہوا ہے ۔


    ’’آئیے !


    ہم سب اس مبارک موقع پر اپنے فرائض کی انجام دہی اور سچائی کے راستے پر چلنے کا عہدکریں ۔ خدا کرے کہ جنم اشٹمی کا یہ مقدس تہوار ہمارے ملک میں امن ، اتحاد ، ہم آہنگی اور خوشحالی لائے ۔‘‘


    م ن ۔س ش۔ رم


    U-3993

    
    
    (Release ID: 1499527) Visitor Counter : 2