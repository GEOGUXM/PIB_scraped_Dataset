      وزارتِ تعلیم

      ڈاکٹر مہیندر ناتھ پانڈے نے اشاراتی زبان میں قومی ترانے کا ویڈیو جاری کیا
      Posted On: 10 AUG 2017 4:54PM by PIB Delhi


    نئی دلّی ، 11 اگست / فروغ انسانی وسائل کے وزیر مملکت ڈاکٹر مہیندر ناتھ پانڈے گزشتہ روز فلمز ڈویژن آڈیٹوریم ، نئی دلی میں اشاراتی زبان میں تیاربھارت کے قومی ترانے کا ویڈیو جاری کیا ۔


    اس ویڈیو میں شاندار لال قلعے کے پس منظر میں جناب امیتابھ بچن کو معذور بچوں کے ساتھ اشاروں کی زبان میں قومی ترانہ پیش کرتے ہوئے دکھایا گیا ہے ۔ اس کا تصور وی کیئر فلم فیسٹیول کے بانی ڈائریکٹر ستیش کپور کی دین ہے ۔ وی کیئر فلم فیسٹیول بھائی چارے پر مشتمل فلمیں تیار کرنے والا ایک این جی او ہے ۔ اس کی ہدایت گووند نہلانی نے دی ہے اور موسیقی آنجہانی آدیش شریواستوا نے دی ہے ۔


    اس موقع پر تقریر کرتے ہوئے وزیر موصوف نے کہا کہ ہمارے وزیر اعظم جناب نریندر مودی کا نظریہ ہے کہ بھارت کی ترقی تب مکمل ہوگی جب ہمارے معذور افراد ( دیویانگ جن ) اس کا ایک لازمی حصہ بنیں گے اور قوم کی تعمیر میں حصہ لینے کے لئے آگے آئیں گے ۔یہ وزیر اعظم کا ہی مشورہ تھا کہ معذور افراد کے لئے وکلانگ کے بجائے دیویانگ کا لفظ استعمال کیا جائے ۔


    انہوں نے مزید کہا کہ ہمیں معذورافراد کے لئے ایک ایسا سازگار ماحول تیار کرنا چاہئیے کہ وہ اپنی گزر بسر کے لائق کما کر خود کفیل بن سکیں اور دیگر شہریوں کی طرح ایک آزاد زندگی گزار سکیں ۔ یہ ہماری ذمہ داری ہے کہ ہم انہیں ہر شعبہ حیات میں قومی دھارے میں شامل کرائیں اور ہر چیز تک ان کی رسائی ہو تاکہ وہ قومی زندگی میں مکمل طور پر شامل ہوسکیں ۔


    انہوں نے سرکاری اداروں میں معذور افراد کے لئے نوکریوں میں ریزرویشن کو تین فیصد سے بڑھا کر چار فیصد کرنے کے لئے حکومت کی ستائش کی ۔ انہوں نے تنظیموں کی کوششوں کی بھی تعریف کرتے ہوئے مستقبل میں ان کی کامیابی کے لئے نیک خواہشات پیش کیں ۔


    اس تقریب میں شرکت کرنے والوں میں بھارتیہ جنتا پارٹی کے قومی ترجمان اور وی کیئر فلم فیسٹیول کے سرپرست جناب سودیش ورما ،یونائٹیڈ نیشنز انفارمیشن سینٹر فار انڈیا اینڈ بھوٹان کے ڈائریکٹر جناب ڈیرک سیگار ، جنوبی افریقہ کے مواصلات اور اطلاعات کے مشیر جناب الامین یوسف ، انڈین فیڈریشن آف یونائٹیڈ نیشنز ایسوسی ایشن کے سیکریٹری جنرل جناب سریش سریواستو،اور متعدد اسکولوں کے بہت سے معذور طلباء بھی شامل تھے ۔
    
    U . 3954
    م ۔ ر ۔ ر 11/ 8 / 17
    

    
    (Release ID: 1499343) Visitor Counter : 2