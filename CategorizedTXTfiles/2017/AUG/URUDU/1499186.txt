      شمال مشرقی ریاستوں کی ترقی کی وزارت

      منی پور میں رابطہ میں بہتری
      Posted On: 10 AUG 2017 4:59PM by PIB Delhi


    نئی دہلی، 10 اگست / شمال مشرقی علاقے میں ٹرانسپورٹ کے بنیادی ڈھانچے میں بہتری اور ترقی سے متعلق ورکنگ گروپ نے جون 2012 میں نیشنل ٹرانسپورٹ ڈیولپمنٹ پالیسی کمیٹی (این ٹی ڈی پی سی) کو اپنی رپورٹ پیش کی تھی۔ کمیٹی کی سفارشات میں منی پور کے ساتھ ٹرانسپورٹ کے سلسلہ کو خاص طو ر پر بہتر بنانا ، مراکز کو ترقی دینا اور فضائی رابطے کو بہتر بنانا تعمیر اور دیکھ ریکھ کے سلسلہ میں صلاحیت میں بہتری پیدا کرنا، سڑک کے ٹھیکوں کے سلسلہ میں وقتاً فوقتاً دیکھ بھال کی سہولت آبی گذر گاہوں کا زیادہ سے زیادہ استعمال اور ہمہ مقصدی مرکز کی ترقی جیسی سفارشات وغیرہ شامل تھیں۔

    
    نون لیسپبل سینٹرل پول آف ریسورسیس ( این ایل سی پی آر) کے تحت ریاستی حکومت کی طرف سے پیش کی گئی فہرست کی بنیاد پر پروجیکٹ شروع کئے جاتے ہیں۔ منی پور میں ‘‘ روڈ اینڈ برجیز ’’ شعبے کے تحت 20 پروجیکٹ مکمل کئے جاچکے ہیں جن پر 92.37 کروڑ روپے لاگت آئی ہے۔ چھ پروجیکٹ جن پر آنے والی لاگت کا تخمینہ 205.78 کروڑ روپے لگایا گیا ہے ، تعمیر کے مختلف مراحل میں ہے۔ شمال مشرقی علاقے کی ترقی (آزادنہ چارج) کے مرکزی وزیر مملکت ، عملے، پنشن ، شکایات عامہ، ایٹمی توانائی اور خلا اور وزیراعظم کے دفتر میں وزیر مملکت ڈاکٹر جتیندر سنگھ نے آج راجیہ سبھا میں جناب کے بھابھانندا سنگھ کے سوال کے تحریری جوا ب میں یہ بات بتائی۔
    
    ( م ن ۔ ج۔ ج )
    Uno- 3928

    
    
    (Release ID: 1499186) Visitor Counter : 2