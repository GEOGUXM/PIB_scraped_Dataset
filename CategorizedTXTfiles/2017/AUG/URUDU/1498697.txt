      صدر جمہوریہ کا سکریٹریٹ

      لال بہادر شاستری نیشنل اکیڈمی آف ایڈ منسٹریشن مسوری ، کے 119 ویں
      تعلیمی تربیتی پروگرام کے شرکأسے صدرجمہوریہ ہند جناب رام ناتھ کووند کا خطاب

      Posted On: 07 AUG 2017 2:35PM by PIB Delhi

    نئی دہلی، 07 اگست ۔ صدرجمہوریہ ہند جناب رام ناتھ کوند نے لال بہادر شاستری نیشنل اکیڈمی آ ف ایڈ منسٹریشن مسوری کے 119 ویں تعلیمی تربیتی پروگرام کے شرکأ سے خطاب کا متن حسب ذیل ہے:


    مجھے آپ سب کے درمیان خود کو پاکر انتہائی مسرت ہورہی ہے ۔ میں راشٹر پتی بھون میں آپ سب کا خیر مقدم کرتا ہوں اور آئی اے ایس افسر کے منصب پر آپ کے انتخاب پر آپ کو مبارکباد پیش کرتا ہوں ۔


    حصول آزادی کے بعد ہمارے پہلے وزیرداخلہ آنجہانی سردار ولبھ بھائی پٹیل نے یہ بات بڑی شدت کے ساتھ محسوس کی کہ ہندوستان اس وقت تک نہ تو مربوط ہوسکتا ہے اور نہ ہی اسے موثر حکمرانی حاصل ہوسکتی ہے جب تک کہ اسے ایک مستعد ماہراورپیشہ ور آل انڈیا سول سروس کی خدمات حاصل نہ ہوں ۔ اس سول سروس کو ملازمت کی ضروری سلامتی اور سیاسی عاملہ کو آزادی کے ساتھ مثبت مشورے دینے کا تحفظ حاصل ہوسکے ۔


    آل انڈیا سروسز نے ملک کی ترقی اور ہماری معیشت کی نمو میں اہم کردار اد ا کیا ہے ۔اس لئے ہمیں اپنے ملک کی نوجوان آبادی کی توقعات اور امیدوں کو ذہن میں رکھنا ہوگا ۔اس کے ساتھ ہی ہمیں اپنے سماج کے غریب اور حاشئے پرپڑے ہوئے طبقات کی امیدوں کو ذہن میں رکھنا ہوگا۔


    ہم اس بات کو قطعاََ نظر انداز نہیں کرسکتے کہ ہمارے نظام حکمرانی اور ہمارے دفتری نظا م کے بارے میں اکثر جائز سوال پوچھے جاتے ہیں ۔ کبھی کبھی یہ تصورات حقیقت کے بہت منافی ہوجاتے ہیں لیکن تصورات کی اہمیت سے انکار نہیں کیا جاسکتا ۔


    کبھی کبھی یہ بھی دیکھنے میں آیا ہے کہ بعض اوقات بعض افسران کسی نہ کسی سیاسی جماعت یا فرد سے وابستہ کردئے جاتے ہیں ۔آپ سب کو اس کے خلاف محتاط رہنا ہوگا ۔


    آپ کو درپیش سب سے بڑا چیلنج یہ ہے کہ آپ کوہندوستانی عوام ، وہ عوام جن کی آپ کو خدمت کرنی ہے ، انہیں یہ اعتماداور یقین دستیاب فراہم کرانا ہے کہ سول افسران صاف ستھرے ، ایماندار ،پیشہ ور اورمستعد ہوتے ہیں ۔عوامی خادم کے طور پر آپ کو اپنی عملی زندگی میں مثالی نمونہ بن کردکھانا ہوگا ۔ آپ کے پیشہ ورانہ برتاؤ میں ایمانداری ،نیک نیتی ،انسان دوستی اورہندوستان کی ہمہ جہتی اورہمارے سماج کی ہمہ جہتی اوریک جہتی کے تئیں حساسیت سے سمجھوتہ نہیں کیا جاسکتا ۔ آپ کو خود سے یہ سوال پوچھنے کی ضرورت ہے کہ آپ کس کے لئے کام کرتے ہیں۔ عام طور سے اس سوال کا جواب یہ ہوگا کہ آپ ہندوستانی عوام کے لئے کام کرتے ہیں ۔ لیکن ایسے لوگ بھی ہیں ،جنہیں سرکار کی ضرورت ہے اورجنہیں دوسروں سے زیادہ آپ کی حمایت اورخدمت کی ضرورت ہے ۔ یہ ہمارے وہ ہم وطن شہری ہیں جو معاشی طور سے کمزور ،سماجی طور سے محروم اور سیاسی طور پر کمزور ہوتے ہیں یا یہ وہ لوگ ہوتے ہیں،جنہیں صرف اس لئے محروم رکھا جاتا ہے کہ خواتین کے طبقے سے تعلق رکھتی ہیں۔ آپ کو اپنی تمام تر توانائیں کےساتھ انہی زمروں پر اپنی توجہ مرکوز کرنی ہے ۔


    اس موقع پر آپ کو بابائے قوم آنجہانی گاندھی جی کا یہ قول یادرکھنا چاہئے ۔ ’’ جب بھی کہیں شبہ ہو تو آپ اس غریب ترین اور کمزورترین کا تصورکریں ،جسے آپ نے دیکھا ہو اور خود سے یہ سوال کریں کہ آپ جو کارروائی کرنے جارہے ہیں ، آیا وہ اس کے لئے کارآمد بھی ہوسکتی ہے ۔ آپ اسے اپنی روشنی سمجھ کرساتھ رکھیں ۔


    ہمارے سول افسران کو ہماری سیاسی حکمرانی کے وسیع تر نظام کےساتھ کام کرنا ہوتا ہے ۔ جمہوریت کے نظام میں سیاسی لیڈر وں کا انتخاب عوامی نمائندگی کے لئے کیا جاتا ہے ۔انہیں حکمرانی کا ایجنڈہ مرتب کئے جانے کے لئے بھی منتخب کیا جاتا ہے ۔سول افسران کو ، پالیسی سازی پر عمل آوری میں سیاسی عاملہ کی مدد کرنا ہوتا ہے ۔ انہیں اس بات کو یقینی بنانا چاہئے کہ سرکار ی پالیسیاں قانون اور آئین کے جذبے کے تحت وضع کی جاتی ہیں اور سول افسران کو اپنے اس سیاسی عاملہ کو صاف ستھرے اور غیر جانبدار مشورے دینے چاہئیں جس کے لئے وہ کام کررہے ہیں ، جس کے لئے ضرورت ہے کہ ہمارے سول افسران اپنے کام کاج اورطریقہ کار میں پیشہ ورانہ مہارت کو فروغ دیں ۔ انہیں اپنی معلومات اور ہنر مندی کی تازہ کاری کے تئیں مضبوطی کے ساتھ عہد بستہ ہونا چاہئے ۔ اس تربیتی پروگرام کا آغاز ایک سنگ میل کی حیثیت رکھتا ہے ، کیونکہ اب آپ اپنے کیریئر کے نئے مرحلے میں داخل ہونے جارہے ہیں ۔ اب آپ کو حکمرانی اور انتظامیہ میں وسیع تر کردار نبھا نا ہوگا اور ہندوستان کو مطلوب رجحانات کی باز وابستگی ، ہنر مندی کی جدید کاری اورتناظر میں وسعت کرنے کے تعلق سے آپ کو اپنا وسیع تر کردار ادا کرنا ہے ۔


    اس کے ساتھ ہی آپ سب کو ذات پات اورعلاقائیت سے بالاتر ہونے کے تئیں بھی عہد بستہ رہنا چاہئے ۔ جہاں جہاں بھی آپ کام کریں وہاں ریاست اوراضلاع کے تصورسے بالاتر ہوکر آپ کو تعمیر ملک وقوم کے لئے اپنی خدمات انجام دینے کے طور پر کام کرنا ہوگا۔


    لال بہادر شاستری نیشنل اکیڈمی آف ایڈ منسٹریشن کے اس کورس کا مقصد ایک کل ہند تناظرفراہم کرانا ہے ۔اسے اس منصوبہ بندی کے ساتھ وضع کیا گیا ہے کہ ایک بیداری کا احساس پیدا کیا جاسکے اورریاست اور مرکزی سرکار کے وسیلے سے اگلی سطح کے کام کاج کے تئیں ذمہ داری اور جواب دہی کا احساس پیدا ہوسکے ۔


    مجھے یقین ہے کہ یہ کورس اپنے معینہ مقاصد حاصل کرنے میں کامیاب رہا ہے اور حکمرانی میں آپ کے ذریعہ ادا کئے جانے والے اہم کردار کی ہنر مندی کے فروغ میں کامیاب رہا ہے ۔


    میں آئی اے ایس کے کیرئیر اور ہماری قوم اور عوام کی خدمت کے لئے آپ کو نیک خواہشات پیش کرتا ہوں۔


    م ن ۔س ش۔ رم


    3289U-


    

    
    (Release ID: 1498697) Visitor Counter : 2