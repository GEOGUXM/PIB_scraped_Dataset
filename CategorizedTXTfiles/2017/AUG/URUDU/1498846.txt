      وزارت آیوش

      آیوش نظام ادویہ کے فروغ کے لئے ریاستوں کو مرکزی امداد
      Posted On: 08 AUG 2017 5:21PM by PIB Delhi


    نئی دہلی، 8 اگست 2017، آیوش کے وزیر مملکت (آزادانہ چارج) شری پد یسو نائک نے آج راجیہ سبھا میں ایک سوال کے تحریری جواب میں بتایا کہ مرکزی حکومت نے ملک میں آیوش نظام ادویہ کے فروغ اور حوصلہ افزائی کے لئے ایک مرکزی اسکیم نیشنل آیوش مشن (این اے ایم) کا آغاز کیا ہے۔ اس مشن کا مقصد آیوش خدمات تک بہتر رسائی، آیوش تعلیمی اداروں کو مضبوط بنانا، آیوروید، سدھ، یونانی اور ہومیوپیتھ (اے ایس یواینڈ ایچ) دواؤں کے معیار کو کنٹرول کرنا اور ریاستوں / مرکز کے زیر انتظام علاقوں میں آیوروید، سدھ، یونانی اور ہومیو پیتھک دواؤں کے لئے خام مال کی مسلسل دستیابی کے لئے طبی پودوں کا فروغ ہے۔


    این اے ایم کے تحت ریاستوں / مرکز کے زیر انتظام علاقوں کی حکومتوں کو ان کے مجوزہ ریاستی سالانہ کارروائی منصوبوں (ایس اے اے پی) کے مطابق بطور گرانڈ رقم دستیاب کرائی جاتی ہے۔ چونکہ پروگرام کا نفاذ ریاستوں/ مرکز کے زیر انتظام علاقوں کی حکومتوں کے دائرہ عمل میں آتا ہے۔ اس وجہ سے مرکزی حکومت کی طرف سے ریاست وار کوئی ہدف مقرر نہیں کیا گیا ہے۔ تاہم این اے ایم کے تحت ریاستوں/ مرکز کے زیر انتظام علاقوں کی حکومتوں کے لئے جو ریسورس پول مختص کیا جاتا ہے، اس کی اطلاع ریاستوں / مرکز کے زیر انتظام علاقوں کو دے دی جاتی ہے۔ اسی تناطر میں ریاستوں / مرکزی کے زیر انتظام علاقوں کے لئے ضروری ہے کہ وہ این اے ایم کی رہنما ہدایات کے مطابق اپنی ضرورتوں کو سامنے رکھ کر اسٹیٹ اینول ایکشن پلان (ایس اے اے پی) تیار کریں۔


    سال 15۔2014 کے دوران نیشنل آیوش مشن (این اے ایم) کے تحت مرکزی حکومت کے ذریعہ جاری کی گئی رقم 7528.707 لاکھ روپے جبکہ سال 16۔2015 اور سال 17۔2016 کے لئے مرکزی حکومت کے ذریعہ جاری کی گئی رقم بالترتیب 33101.248 لاکھ اور 41711.849 لاکھ روپے ہے۔


    ۔۔۔۔۔۔۔۔۔۔۔


    م ن۔ م م۔ ن ا۔


    U- 3849

    
    
    (Release ID: 1498846) Visitor Counter : 2