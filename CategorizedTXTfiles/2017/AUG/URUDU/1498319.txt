      وزارتِ تعلیم

      اعلی تعلیم میں دیگر پسماند طبقوں کا کوٹہ
      Posted On: 03 AUG 2017 5:15PM by PIB Delhi


    نئی دہلی، 3 اگست / یونیورسٹی گرانٹس کمیشن (یو جی سی) نے تمام مرکزی تعلیمی اداروں کے لئے مرکزی تعلیمی اداروں سے متعلق قانون مجریہ 2006 (داخلوں میں ریزرویشن) اور ترمیمی قانون مجریہ 2012 جاری کیا ہے۔ یو جی سی نے ان تعلیمی اداروں کو ہدایت دی ہے کہ دیگر پسماندوہ طبقوں او بی سی کے طلبا کے داخلے سمیت او بی سی کے لئے ریزرویشن کے ضابطوں پر عمل کریں۔ یو جی سی نےمرکزی حکومت کے تمام امداد یافتہ اداروں سوائے آئین کی دفعہ 30(1) کے تحت اقلیتی اداروں کے لئے ہدایت جاری کی ہے کہ وہ او بی سی کے لئے 27 فی صد ریزرویشن پر عمل کریں۔


    وزارت کو فراہم شدہ اطلاع کے مطابق 16-2015 کے دوران 40 مرکزی یونیورسٹیوں میں سے 22 نے او بی سی طلبا کو داخلہ دینے کا مقررہ فی صد کامیابی کے ساتھ پورا کیا ہے۔ بعض یونیورسٹیاں مثلا ًعلی گڑھ مسلم یونیورسٹی، جامعہ ملیہ اسلامیہ اور کچھ یونیورسٹیاں مثلاً میزورام یونیورسٹی، ناگالینڈ یونیورسٹی، نارتھ ایسٹرن ہل یونیورسٹی مقررہ فی صد پورا نہیں کرسکیں کیونکہ یا تو یہ اقلیتی ادارے ہیں یا پھر قبائلی اکثریت والے علاقو ں میں واقع ہیں جہاں کم تعداد میں او بی سی طلبا داخلے کی درخواستیں دیتے ہیں۔


    آل انڈیا انسٹی ٹیوٹس آف تکنالوجی / نیشنل انسٹی ٹیوٹس آف تکنالوجی/ انڈین انسٹی ٹیوٹ آف انفارمیشن ٹکنالوجی نے او بی سی کے داخلے کا 27 فی صد نشانہ حاصل کرلیا ہے۔ اس کے علاوہ 19 انڈین انسٹی ٹیوٹ آف ٹکنالوجی میں سے 13 اور 31 میں سے 22 نیشنل انسٹی ٹیوٹس آٖف ٹکنالوجی نے او بی سی سے تعلق رکھنے والے 27 فی صد سے بھی زیادہ طلبا کو داخلہ دیا ۔


    حکومت ہند اور یو جی سی یونیورسٹیوں/ اداروں میں تمام سطحوں پر کورسوں میں او بی سی کی ریزرویشن پالیسی کا مسلسل جائزہ لیتی رہتی ہیں۔


    یوجی سی کے ذریعہ انسانی وسائل کی ترقی کی وزارت یونیورسٹیوں/ اداروں کو یہ ہدایت جاری کرتی ہے کہ او بی سی کےریزرویشن سے متعلق رہنما خطوط پر عمل درآمد کے بارے میں وقتاً فوقتاً رپورٹیں بھیجتے رہیں۔ اس کے علاوہ ان طلبا کو ہوسٹل میں جگہ فراہم کرنے کے بارے میں بھی رپورٹ بھیجی جائے۔


    یوجی سی کے اندر ایس سی / ایس ٹی /او بی سی سے متعلق ایک فعال سیکشن موجود ہے جو یونیورسٹیوں اور کالجوں میں داخلے اور مختلف عہدوں پر بھرتی کے بارے میں اوبی سی سمیت تمام طبقوں کی ریزرویشن پالیسی پر موثر عمل درآمد کا جائزہ لیتا رہتا ہے ۔


    ایچ آر ڈی کے وزیر مملکت ڈاکٹر مہندر ناتھ پانڈے نے آج راجیہ سبھا میں ایک سوال کے تحریری جواب میں یہ اطلاع دی۔


    ***


    ( م ن ۔ ج۔ ج )


    Uno- 3744

    
    
    (Release ID: 1498319) Visitor Counter : 2