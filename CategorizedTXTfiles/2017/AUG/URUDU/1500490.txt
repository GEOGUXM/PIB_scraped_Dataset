      ا قتصادی امور کی کابینہ کمیٹی

      خسارے میں چل رہی بھارت ویگن اینڈ انجیئنرنگ کمپنی کو بند کرنے کے فیصلے کو کابینہ کی منظوری
      Posted On: 23 AUG 2017 5:41PM by PIB Delhi


    نئی دہلی، 23اگست 2017، وزیر اعظم جناب نریندر مودی کی صدارت والی اقتصادی امور سے متعلق کابینہ کمیٹی نے وزارت ریل کے تحت مرکزی سرکاری شعبے کی صنعت (سی پی ایس ای) کی بھارت ویگن اینڈ انجنیئرنگ کمپنی لمیٹڈ (وی ڈبلیو ای ایل) کو بند کرنے کی تجویز کو اپنی منظوری دے دی ہے۔


    بی ڈبلیو ای ایل کے 626 ملازمین کو 2007 کی تنخواہ پر پیش کردہ رضاکارانہ اسکیم( وی آر ایس) سے فائدہ ہوگا ۔ حکومت کو علیحدگی سے متعلق پیکج اور کمپنی کی موجودہ دینداریوں کی ادائیگی کے لئے 151.18 کروڑ روپئے کی یک وقتی گرانٹ دینی ہوگی۔


    اس قدم سے بیمار / خسارے میں چل رہی بی ڈبلیو ای ایل کو چلانے کیلئے سرکاری فنڈ سے مالی مدد دینے کا عمل رکے گا اور اس کے نتیجے میں حکومت کی بچت ہوگی۔


    سی پی ایس ای کو بند کرنے کے فیصلے پر عمل درآمد مقررہ وقت کے اندر محکمہ سرکاری صنعتی اداروں (ڈی پی ای) کے ذریعہ جاری کردہ رہنما خطوط کے مطابق ہوگا۔وزارت ریلوے کے ذریعہ مالی امداد اور دوسری سہولیات بہم پہنچانے کے باوجود گذشتہ دس برس سے زائد عرصہ سے کمپنی کی خراب ظاہری حالت اور مالی کارکردگی کے سلسلے کے پیش نظر بھارت ویگن اور انجنیئرنگ کمپنی لمیٹڈ کے مستقبل میں احیا کے امکانات بہت کم ہیں۔


    پس منظرنامہ :


    نجی شعبے کی دو بیمار کمپنیوں آرتھر بٹلر اینڈ کمپنی، مظفر پور اور برٹینیا انجنیئرنگ کمپنی، مکامہ کو سی پی ایس ای کے طور پر 4 دسمبر 1978 کو بی ڈبلیو ای ایل میں شامل کیا گیا تھا۔ کمپنی کو دسمبر 2002 میں بی آئی ایف آر (صنعتی اور مالی تشکی نو کے بورڈ )کے سپرد کیا گیا تھا اور اسے 2002 میں بیمار اکائی قرار دیا گیا۔اس وقت سے یہ کمپنی بیمار ہے۔ اقتصادی امور سے متعلق کابینہ کمیٹی کی منظوری کے مطابق اگست 2008 میں کمپنی کا انتطامی کنٹرول بھاری صنعت کے محکمہ (ڈی ایچ آئی) سے لیکرایم او آر کے حوالے کیا گیا تھا۔ یہ کمپنی ریل ڈبوں کی تیاری اور مرمت کا کام کرتی ہے اور بہار کے مکامہ اور مظفر پور میں اس کی دو مینوفیکچرنگ اکائیاں قائم ہیں۔


    ۔۔۔۔۔۔۔۔۔۔۔


    
    م ن۔ ۔ ش س۔ع ج


    U: 4145


    

    
    (Release ID: 1500490) Visitor Counter : 2