      وزارتِ تعلیم

      جناب پرکاش جاؤڈیکر نے بھارتی یونیورسٹی کی بیڈ منٹن اور تائیکانڈو ٹیم سے ملاقات کی
      Posted On: 17 AUG 2017 8:57PM by PIB Delhi


    نئی دہلی۔18؍اگست۔انسانی وسائل کی ترقی وفروغ کے وزیر جناب پرکاش جاؤڈیکر نے بیڈمنٹن اور تائیکانڈو (افراد وخواتین) کی بھارتی یونیورسٹی کی ٹیموں سے کل نئی دلّی میں ملاقات کی ہے۔ اطلاعات ونشریات کے وزیر مملکت جناب راجیہ وردھن سنگھ راٹھور بھی اس موقع پر موجود تھے۔ یہ ٹیم 19 اگست سے 30 اگست کے دوران تائیپی میں 29ویں عالمی یونیورسٹی کھیل کود مقابلے میں حصہ لے گی۔


    جناب پرکاش جاؤڈیکر نے ٹیم کے اراکین سے اپنے خطاب میں کہا کہ آپ کے لئے آپ سب کی زندگی میں یہ از حد اہم موقع ہے اور اس مقابلے میں ٹیم کو ایک دوسرے سے اور ہر ایک کوچ اور مد مقابل سے خالص کھلاڑی والے جذبے کے ساتھ سیکھ حاصل کرنی چاہئے ۔ وزیر موصوف نے مزید کہا کہ آپ سب کو اپنا ہدف ارجن کے جیسا مقرر کرنا چاہئے جو اپنے عہد کے بہترین تیرانداز تھے۔ انہوں نے توقع ظاہر کی کہ دونوں ٹیمیں ایسی شاندار کامیابی سے ہمکنار ہو ں گی جو ملک کے لئے اعزاز اور شہرت کا باعث ہو گی۔


    اس موقع پر اظہار خیال کرتے ہوئے جناب راجیہ وردھن سنگھ راٹھو نے کہا کہ کسی بھی مقابلے میں شرکت سے قبل قدرے گھبراہٹ ایک فطری عمل ہے تاہم ہمیں اس گھبرا ہٹ پرصحیح حکمت عملی اور مثبت انداز فکر کے ساتھ قابو حاصل کرکے، کھیل میں کامیابی حاصل کرنے کیلئے اپنی توجہ مرکوز کرنی چاہئے۔ انہوں نے ٹیم کو اپنی جانب سے نیک تمنائیں بھی پیش کیں۔


    مہارشی دیانند یونیورسٹی کے وائس چانسلر جناب بی کے پونیا نے کھلاڑیوں کا حوصلہ بلند کرنے کیلئے دونوں وزراء کے تئیں تشکر کا اظہار کیا ۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ ۔ ع ن۔


    18-08-2017


    U-4065

    
    
    (Release ID: 1500043) Visitor Counter : 2