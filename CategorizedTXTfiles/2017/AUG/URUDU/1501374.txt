      خواتین اور بچوں کی ترقیات کی وزارت

      محترمہ مینکا سنجے گاندھی نے آنگن واڑی ورکروں کو قومی سطح کے ایوارڈ زسے نوازا
      Posted On: 31 AUG 2017 3:30PM by PIB Delhi


    نئی دہلی۔31؍اگست۔ خواتین اور بچوں کی وزیرمحترمہ مینکا سنجے گاندھی نے آج نئی دہلی میں آئی سی ڈی ایس اسکیم کے تحت بچوں کی ترقی اور متعلقہ شعبوں میں قابل قدر رضا کارانہ خدمات انجام دینےکے اعتراف میں آنگن واڑی ورکروں کو قومی سطح کے ایوارڈز سے نوازا۔ سال 2016-17 کے لئے کل 51 آنگن واڑی ورکروں کو آج یہ ایوارڈز عطا کئے گئے۔ واضح رہے کہ یہ ایوارڈز سالانہ دیئے جاتے ہیں۔

    
    اس موقع پر اظہار خیال کرتے ہوئے محترمہ مینکا سنجے گاندھی نے سبھی ایوارڈ یافتگان کو مبارکباد دی اور ان سے زور دے کر کہا کہ وہ آئی سی ڈی ایس خدمات انجام دیتے ہوئے بچوں کی ترقی، سماج اور معاشرے کو تحریک دینے اور عوامی بیداری پھیلانے کی اپنی کوششوں کو جاری رکھیں۔ محترمہ مینکا گاندھی نے مزید کہا کہ آنگن واڑی ورکرز اور آنگن واڑی معاون عملہ بچوں کی ترقی میں ا ہم کردار ادا کرتے ہیں کیونکہ آئی سی ڈی ایس اسکیم کے تحت چھوٹے بچوں کی دیکھ بھال کی اہم ترین ذمہ داری ملک بھر میں پہلے صف میں رہنے والے ان آنگن واڑی ورکروں کو دی جاتی ہے۔
    
    محترمہ مینکا گاندھی نے کہا کہ ابھی تک آنگن واڑی ورکروں کا رول بالعموم بچوں اور دودھ پلانے والی ماؤں کے لئے غذا کی تقسیم کے اردگرد محدودتھا۔ تاہم اب حکومت کے رویے میں تبدیلی آرہی ہے اور وہ آنگن واڑی کو پری اسکول یعنی اسکول سے پہلے کے تعلیمی مراکز میں تبدیل کرنے پر زور دے رہی ہے۔ اس کانتیجہ ہے کہ آنگن واڑی ورکروں کو پری اسکول ٹیچرز کی حیثیت سے تربیت فراہم کرانے کے لئے ایک وسیع مہم کی شروعات کی جارہی ہے۔
    
    فی الحال ملک بھر میں واقع 14 لاکھ آنگن واڑی مراکز میں تقریباً 27 لاکھ آنگن واڑی ورکرز اور معاون عملہ ہیں۔
    
    اس سے قبل آنگن واڑی ورکروں سے خطاب کرتے ہوئے خواتین اور بچوں کی ترقی کی وزیرمملکت محترمہ کرشنا راج نے کہا کہ آنگن واڑی بڑے پیمانے پر سوچھ بھارت مشن میں بھی معاون ثابت ہوسکتی ہے۔ یہ کام ایسے ہوسکتا ہے جب تغذیہ کو صفائی ستھرائی سے باہم مربوط کردیا جائے۔ علاوہ ازیں بچوں اور دودھ پلانے والی ماؤں کو صاف ستھرے ماحول میں غذا فراہم کی جائے۔ انہوں نے ایوارڈ پانے والے افراد سے زور دے کر کہا کہ وہ دیگر لوگوں کے لئے مثالی بن جائیں اور آئی سی ڈی ایس کے تحت عمدہ معیار کی خدمات دینے کے لئے انہیں تحریک دیں۔
    
    خواتین اور بچوں کی ترقی کی وزارت کے سکریٹری جناب راکیش سریواستو نے اپنے خیرمقدمی کلمات میں کہا کہ وزارت آنگن واڑی خدمات کو بہتر بنانے کے لئے ہر ممکن کوشش کررہی ہے۔
    
    اس سلسلے میں کئے گئے تازہ ترین اقدامات میں پورے ہندوستان میں پردھان منتری ماترووندنا یوجنا کی توسیع، آنگن واڑی ورکروں کے لئے الیکٹرانک طریقے سے اعزازیئے کی ادائیگی ،نوخیز بچوں کی دیکھ بھال اور تعلیم کی اسکیم( ای سی سی ای) کے لئے رہنما اصول، غذا کی قلعہ بندی اور ای۔ لرننگ پورٹل جیسے امور شامل ہیں۔
    
    قومی سطح کے ایوارڈ ہیں 25000 روپئے نقدی اور ایک توصیفی سند، جب کہ ریاستی سطح کے ایوارڈز میں 5000 روپے نقدی اور ایک توصیفی سند دیئے جاتے ہیں۔ اس کے لئے وضع کردہ رہنما خطوط کے مطابق ریاستوں اور مرکز کے زیرانتظام علاقوں کے ذریعہ نامزد آنگن واڑی ورکروں کو قومی سطح کے ایوارڈز دیئے جاتے ہیں۔ اس میں ریاستی سطح کے ایوارڈ یافتگان شامل نہیں ہوتے ہیں۔ قومی سطح پر نامزد آنگن واڑی ورکروں کی تعداد ریاستوں اور مرکز کے زیرانتظام علاقوں کے طول وعرض اور آئی سی ڈی ڈی ایس آپریشن پر منحصر ہے۔ قومی اور ریاستی سطح پر آنگن واڑی ورکروں کو انعام دینے کی یہ اسکیم سال 2000-01 میں شروع کی گئی تھی۔
    
    م ن۔ م ۔ن رض
    
    U-4297
    

    
    (Release ID: 1501374) Visitor Counter : 2