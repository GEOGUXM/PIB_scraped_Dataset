      شمال مشرقی ریاستوں کی ترقی کی وزارت

      ڈاکٹر جتیندر سنگھ نے اندرون ملک ‘اسٹارٹ اپ’ اقدامات پر زور دیا
      Posted On: 24 AUG 2017 8:49PM by PIB Delhi


    نئی دہلی 25اگست ؛ شمال مشرقی خطے کی ترقیات کی وزارت (ڈونر) کے وزیر مملکت (آزادانہ چارج)، وزیر اعظم کے دفتر میں وزیر مملکت، عملہ عوامی شکایات اور پنشن، ایٹمی توانائی اور خلائی سائنسز کے وزیر مملکت ڈاکٹر جتیندر سنگھ نے اندرون ملک ‘اسٹارٹ اپ’ اقدامات پر زور دیا ہے۔

    
    کل یہاں پرگتی میدان میں تین روزہ ‘‘اسٹارٹ اپ نمائش 2017’’ کا افتتاح کرنے کے بعد، ڈاکٹر جتیندر سنگھ نے کہا کہ وزیر اعظم نریندر مودی کے ‘‘اسٹارٹ اپ’’ اقدامات میں وہ صلاحیت ہے، جس کے ذریعے روزگار کے نئے مواقع فراہم کیے جاسکتے ہیں۔ اس کے ساتھ ہی ساتھ کوئی بھی شخص بھارت کی مالا مال ثقافتی ورثے کےتحفظ کے تئیں بھی اپنی ذمہ داری بھی نبھا سکتا ہے۔ شرط یہ ہے کہ ہم ‘‘اسٹارٹ اپ’’ صنعتوں پر توجہ مرکوز کریں اور یہ کام دیسی وسائل اور ذرائع کے ذریعے انجام دیا جائے۔
    
    اس سلسلے میں مثال پیش کرتے ہوئے ڈاکٹر جتیندر سنگھ نے کہا کہ کسی صناع کے ذریعے تیار کیا گیا صناعی کا ایک عمدہ نمونہ، کسی نمائش کے اسٹال پر رکھا جاتا ہے، یہ نمونہ کئی مہینوں کی محنت کے بعد تیار ہوتا ہے۔ تاہم فروخت ہونے پر، بہت قلیل قیمت حاصل ہوتی ہے کیونکہ اس میں قدر و قیمت کے اضافے کے لیے کوئی عمل نہیں کیا جاتا اور جزوی طور پر بیداری نہ ہونے کی وجہ سے ایسا ہوتا ہے۔ تشویش کا ایک دوسرا پہلو یہ ہے کہ صناعی اور فنون کے ایسے شعبے مخصوص‘ گھرانوں’ یا ‘خاندان’ تک محدود ہیں اور نئی نسل اعلیٰ تکنالوجی والے پیشے اپنا رہی ہے اور اس طرح سے اس اصل دیسی پیشے کو آگے لے جانے والا کوئی نہیں ہے۔
    
    ڈاکٹر جتیندر سنگھ نے کہا کہ شمال مشرق کی طرز پر، ڈونر کی وزارت نے کسی بھی نوجوان اسٹارٹ اپ کو ، جو شمال مشرقی ریاستوں میں سے کسی بھی ریاست میں ایک اکائی قائم کرنے کا خواہش مند ہو، ‘صنعتی پونجی سرمایہ’ فراہم کرنے کے لیے اقدامات کیے ہیں اور اسی طریقے سے متعلقہ ریاستی حکومت بھی آگے آسکتی ہے اور روایتی طور پر شناخت کی گئی صناعی یا اس مخصوص ریاست کے ثقافتی ورثے سے متعلق کسی بھی شعبے میں، اسٹارٹ اپ اقدمات کے لیے نوجوانوں کو مخصوص اورر منفرد ترغیبات فراہم کرسکتی ہے۔
    
    اترپردیش کے وزیر صنعت جناب ستیش مہانا اور ایم ایم ٹی سی (منرل اینڈ میٹل ٹریڈ کارپوریشن) کے چیئرمین، جناب رجنیش گوئنکا نے بھی اس موقع پر اظہار خیال کیا۔

    ******


    
    
    م ن ۔ ۔ ن ر۔
    U – 4189

    
    
    (Release ID: 1500694) Visitor Counter : 2