      بجلی کی وزارت

      پٹرولیم کی خردہ دوکانوں پر اُجالا اسکیم کا آغاز
      Posted On: 16 AUG 2017 5:33PM by PIB Delhi


    نئی دہلی۔17؍اگست۔بجلی کی وزارت کے تحت انرجی ایفی شینسی سروسز لمیٹیڈ (ای ای ایس ایل) نے پٹرولیم اور قدرتی گیس کی وزارت کے تحت تیل کی مارکیٹنگ کرنے والی کمپنیوں (او ایم سی) کے ساتھ ایک مفاہمت نامے پر دستخط کیے۔ جس کا مقصد مناسب قیمت والے ایل ای ڈی اور سب کے لئے بجلی کے آلات کے ذریعے اُنّت جیون (اُجالا) کے اہم پروگرام کے تحت بجلی کی کفایتی آلات تقسیم کرنا ہے۔ معاہدے کے مطابق تیل کی مارکیٹنگ کرنے والی کمپنیاں آئی او سی ایل ، بی پی سی ایل اور ایچ پی سی ایل ، ایل ای ڈی بلب ، ایل ای ڈی ٹیوب لائٹ اور توانائی کو کفایتی طور پر استعمال کرنے والے پنکھے تقسیم کریں گی۔ یہ پنکھے پورے ملک میں مخصوص خردہ دوکانوں پر فراہم کیے جائیں گے۔ کفایتی طور پر توانائی استعمال کرنے والے ان آلات کی تقسیم ان مخصوص دوکانوں پر مرحلے وار طریقے سے کی جائے گی۔ پہلے مرحلے میں تقسیم کا یہ کام اترپردیش اور مہاراشٹر میں کیا جائیگا۔


    اس مفاہمت نامے پر انڈین آئل کارپوریشن لمیٹیڈ (آئی او سی ایل) ، ہندوستان پٹرولیم کارپوریشن لمیٹیڈ (ایچ پی سی ایل) اور بھارت پٹرولیم کارپوریشن لمیٹیڈ (بی پی سی ایل) نے بجلی ، کوئلے ، نئی اور قابل تجدید توانائی اور کانکنی کے وزیر مملکت (آزادانہ چارج) جناب پیوش گوئل اور پٹرولیم اور قدرتی گیس کے وزیر مملکت (آزادانہ چارج) جناب دھرمیندر پردھان کی موجودگی میں کیے گئے۔


    صارفین 9 واٹ کا اعلیٰ درجے کے ایل ای ڈی بلب 70 روپئے 20 واٹ کی ایل ای ڈی ٹیوب لائٹ 220 روپئے اور فائیو اسٹار ریٹیڈ چھت کا پنکھا 1200 روپئے میں خرید سکتے ہیں۔


    اس موقع پر جناب پیوش گوئل نے خطاب کرتے ہوئے کہا کہ یہ بات قابل ذکر ہے کہ حکومت ہند کی دو اہم وزارتیں وزیراعظم نریندر مودی کے اس خواب کو پورا کرنے کے لیے ایک دوسرے کے قریب آئی ہیں کہ توانائی کی بچت کرنے والے آلات ہر شہری کو فراہم کرائے جائیں۔


    جناب دھرمیندر پردھان نے اپنی تقریر میں کہا کہ یہ حکومت ہند کا خواب ہے کہ توانائی کی درآمد پر انحصار میں دس فیصد کمی لائی جائے۔ دونوں محکموں کیلئے یہ ایک بڑا موقع ہے کہ وہ اسے ایل ای ڈی بلب اور ٹیوب لائٹس کو ملک کے کونے کونے میں پہنچانے کیلئے استعمال کریں۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔اس ۔ ع ن۔


    17-08-2017


    U- 4055

    
    
    (Release ID: 1499973) Visitor Counter : 2