      وزارت دفاع

      آرمی اسکل ٹریننگ سینٹر (اے ایس ٹی سی ) کے تربیت مکمل کرنے والے دستوں کی دوسری ہنر مندی تصدیقی تقریب
      Posted On: 10 AUG 2017 12:54PM by PIB Delhi


    نئی دہلی، 10 اگست ۔ فوج کے آرمی اسکل ٹریننگ سینٹر (اے ایس ٹی سی )دہلی کینٹ کے جنرل مانک شاہ سینٹر میں سیکنڈ اسکل سرٹیفکیشن سیریمنی یعنی دوسری ہنرمندی تصدیقی تقریب کا انعقاد کیا گیا ۔اے ڈبلیو ڈبلیو اے کی صدر محترمہ مدھولیکا راوت نے اس تقریب کو مہمان خصوصی کی حیثیت سے رونق بخشی اور روزگار کے حصول کے چار کورسز یعنی خود روزگار درزی ، ڈاٹا انٹری آپریٹر ،اسسٹنٹ بیوٹی تھراپسٹ اور بلاک پرنٹنگ کے کورسوں میں کامیاب امیدواروں کو سرٹیفکیٹ پیش کئے ۔اس موقع پر پہلا اوردوسرا انعام حاصل کرنے والے امیدواروں کو نقد انعامات سے بھی نوازا گیا ۔’


    واضح ہوکہ اے ایس ٹی سی میں اسکل انڈیا مشن کو فروغ دینے والی حکومت ہند کی اعلیٰ ترین اسکیم پردھان منتری کوشل وکاس یوجنا (پی ایم کے وی وائی ) کے تحت ہنر مندی کے فروغ کے کورسوں کی تربیت دی جاتی ہے ۔ یہ کورس دراصل ایم اوڈی (آرمی ) ایم او ڈی اور آئی ایچ کیو کے درمیان قریبی تعاون اور ارتباط کا نتیجہ ہیں ۔ ہنرمندی کے فروغ اورکاروباری امور کی وزارت اور این ایس ڈی سی کا اشتراک بھی ان کورسوں میں شامل ہے ۔ ان کورسوں کے انعقاد کا مقصد فوجیوں کی دلہنوں ، متعلقین اوربیواؤں کو توجہ ،ہنر مندی اور نیک نیتی کے ساتھ تربیت دی جاتی ہے تاکہ وہ خود روزگار حاصل کرنے کے اہل ہوسکیں اور ملک کے ہنر مند افراد کے وسائل کا مربوط حصہ بن سکیں ۔


    اے ایس ٹی سی میں مذکورہ بالا افراد کو ہنر مندی کے فروغ کی تربیت حاصل کرنے کا موقع فراہم کرایا جاتا ہے ۔اس موقع پر کامیاب امیدواروں کو نیشنل اسکل کوالی فکیشن فریم ورک (این ایس کیو ایس ) سرٹی فکیٹ سے سرفراز کیا گیا ۔ 9 اگست 2017 کو ہونے والی اس تقریب میں 180 امیدواروں کو یہ سرٹی فکیٹس تقسیم کئے گئے ۔ اس سرٹی فکیٹ کو پورے ملک میں تسلیم کیا جاتا ہے ۔


    م ن ۔س ش۔ رم


    U- 3909

    
    
    (Release ID: 1499109) Visitor Counter : 2