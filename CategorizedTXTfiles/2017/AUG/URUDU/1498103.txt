      امور صارفین، خوراک اور عوامی تقسیم کی وزارت

      ڈبہ بندخوردنی اشیأ کے لئے نئے قواعد
      Posted On: 02 AUG 2017 1:41PM by PIB Delhi


    نئی دہلی ،2اگست : صارفین امور ، خوراک اورسرکاری نظام تقسیم کے وزیرمملکت جناب سی آرچودھری نے کل لوک سبھا میں ایک سوال کے تحریری جواب میں بتایاہے کہ حکومت نے اپنے جی ایس آر 629 (ای) مورخہ 23جون ،2017کے ذریعہ ڈبہ بند اشیأقواعد ،2011کی قانونی کیفیت میں ترمیم کرکے قاعدہ 6(1) کے تحت ایک نئی تجویز شامل کی ہے ۔اس تجویزکے تحت اب ایک نیاقاعدہ 6(1) (ڈی اے ) شامل ہوگیاہے ۔ اس کی رو سے، اگرکوئی ڈبہ بند شے کی شکل ایسی ہے جس میں پیک کی گئی چیز ایک معینہ مدت کے بعد انسانی استعمال کے لئے غیرمناسب ہوجائیگی تو اس صورت میں ،اس ڈبے کے لیبل پریہ لکھنا لازم ہوگا ’’ اس چیز کو فلاں تاریخ سے قبل یااس تاریخ تک /ماہ اور سال تک ہی استعمال کیاجاسکتاہے ۔ ‘‘ اس شرط کااطلاق اس صورت میں نہیں ہوگا جب اسی پہلوسے متعلق کوئی دوسرا قانون نافذالعمل ہو۔


    کسی چیزکی خالص مقدارکے تعین اوراس کو یقینی بنانے کے لئے ای۔ کوڈ کی سہولت نیز دیگردرکاراعلان وغیرہ کے سلسلے میں ،صنعتوں کے لئے لازم ہوگا کہ وہ کسی شے کی صحیح مقدار کو یقینی بنانے اور متعلقہ اعلانات بھی درج کرنے کے لئے طے شدہ قواعد کی لازمی طورپرپابندی کریں گی ۔


    ای۔ کامرس والی کمپنیوں کے لئے یہ لازم ہوگا کہ وہ ای ۔کامرس کےسودوں میں ڈیجیٹل اورالیکٹرانک نیٹ ورک کے توسط سے اعلانات درج کریں یعنی مینوفیکچرر کانام ، پیکر کانام درآمد کارکانام ، پیک کی گئی شئے کا نام ، پیک کی گئی شئے کی خالص مقدار وغیرہ درج کرنے کابھی اہتمام کریں ۔خوردہ فروغ قیمت ایم آرپی کی شکل میں ( بشمول تمام ٹیکس ) درج کریں اور ساتھ ہی ساتھ صارفین سے متعلق ہدایات اور رہنماخطوط بھی درج کریں۔


    پہلے سے ڈبہ بنداشیأ پر اعداد کاسائز اس نئی ترمیم یعنی قانونی ترمیم اورقواعد 2011کے متعلق بڑھادیاگیاہے ۔ مذکورہ ترمیم یکم جنوری ،2018سے نافذالعمل ہوگی ۔ یہ تمام اقدامات صارفین کے مفادات کے تحفظ کے لئے کئے گئے ہیں ۔


    مذکورہ قواعد وضوابط کی خلاف ورزی کی صورت میں لیگل میٹرلوجی ایکٹ مجریہ 2009 کی دفعہ 36کے تحت جرمانہ عائد کرنے کی تجویز شامل ہے ۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    (م ن۔ع آ ۔ 02-08-17 )


    U- 3694


    

    

    
    (Release ID: 1498103) Visitor Counter : 2