      وزارت دفاع

      ای این سی کی گولڈن جوبلی کے سمینار کا افتتاح
      Posted On: 22 AUG 2017 8:27PM by PIB Delhi


    نئی دہلی۔23؍اگست۔مشرقی بحری کمان (ای این سی) کی گولڈن جوبلی کے موقع پر سمینار 22اگست 2017 کو منگل کے روز سمدریکا آڈیٹوریم وشاکھاپٹنم میں ’’قومی بحری طاقت ۔ نظریات عناصر اور عمل انگیزی ‘‘ کے موضوع پر منعقد کیا گیا۔ اس موقع پر بحری عملے کے سربراہ ایڈمرل سنیل لامبا ،پی وی ایس ا یم، اے وی ایس ا یم، اے ڈی سی مہمان خصوصی تھے۔ اس دو روزہ سمینار کی مشترکہ میزبانی ای این سی نے قومی بحری فاؤنڈیشن (این ایم ایف) کے ساتھ ملکر کی۔ ای این سی کے فلیگ آفیسر کمانڈنگ انچیف ، وائس ایڈمرل ایچ سی ایس بشٹ نے وفود اور شرکاء کا خیرمقدم کرتے ہوئے کہا کہ ای این سی کے 50 سالہ طویل سفر میں سنگ میل کی حیثیت رکھنے والی سرگرمیاں انجام دی گئیں اور تبھی سے چیلنج بھی درپیش رہے ہیں۔ بحریہ کے سابق سربراہ ریٹائرڈ ایڈمرل آر کے دھون نے جو فی الحال این ایم ایف کے چیئرمین ہیں ، افتتاحی خطبہ دیتے ہوئے ایڈمرل آر کے دھون ریٹائرڈ نے اس ضرورت کو دوہرایاکہ بھارتی سمندری خطے میں ایک مضبوط بحری طاقتور بننے کی راہ میں ہمیں پالیسیاں بناتے ہوئے ایک لگاتار عمل کو فروغ دینے کی ضرورت ہے۔ اس موقع پر خطاب کرتے ہوئے بحری عملے کے سربراہ ایڈمرل سنیل لامبا نے ہمارے بحری مقاصد اور ترجیحات کی اہمیت کو اُجاگر کیا ۔
    
    سمینار کے پہلے دن تین اجلاس منعقد کیے گئے جن میں معروف مہمان مقررین اور مختلف میدانوں کے ماہرین نے اپنے اپنے خیالات پیش کیے۔ ہر ایک اجلاس کی صدارت مشرقی بحری کمان کے سابق کمانڈر انچیف نے کی۔ سمینار کے پہلے اجلاس میں جس کی قیادت ایڈمرل ارون پرکاش ریٹائرڈ نے کی ، اس موضوع پر توجہ دی گئی ’’ بھارت ،ایک مزاحم بحری طاقت کے طور پر‘‘۔ اجلاس کے پہلے اسپیکر کموڈور سی اودے بھاسکر ریٹائرڈ ، نے بحری طاقت کی بدلتی ہوئی نوعیت اور توسیع پاتے ہوئے بحری مفادات پر اپنے خیالات کا اظہار کیا۔ اس کے بعد وائس ایڈمرل پردیپ چوہان ریٹائرڈ نے بحر ہند میں چین کے بڑھتے قدم ،اثر اور جغرافیائی و اقتصادی مفادات پر اظہار خیال کیا۔ پروفیسر برہما چیلانی نے بحری حدود میں مختلف غیرروایتی چیلنجوں پر اظہار خیال کیا اور موجودہ جغرافیائی ودفاعی بحری ماحول اور بحری طاقت کے بدلتے ہوئے منظرنامے کو اجاگر کیا۔
    
    دوسرے اجلاس میں ’’بحری اقتصادی ، بنیادی ڈھانچے اور بحری ماحول ‘‘کے موضوع پر تبادلہ خیال کیا گیا۔ اجلاس کی صدارت وائس ایڈمرل انوپ سنگھ ریٹائرڈ نے کی اور اس اجلاس کے پہلے اسپیکر ڈاکٹر کیپٹن سریش بھاردواج تھے۔
    
    تیسرے اجلاس کا موضوع تھا ’’بحری سلامتی اور حفاظت‘‘ جس کی صدارت وائس ایڈمرل رمن پی ستھان ریٹائرڈ نے کی۔ یہ اجلاس ریئر ایڈمرل ایس وائی شری کھنڈے ریٹائرڈ کے خطبے سے شروع ہوا اس کے بعد بھارتی ساحلی گارڈ کے ڈپٹی انسپکٹر جنرل ڈانی مائیکل نے بحری حکمرانی ، قانون کے نفاذ اور بحری ماحول میں دیگر پیچیدہ قانونی معاملات پر اظہار خیال کیا۔ سمینار کا پہلا دن وسیع اور ذہن کو بیدار کردینے والے مذاکرات کے ساتھ ختم ہوگیا۔

    ******


    
    م ن۔ ا س۔ ع ن۔
    U-4139

    
    
    (Release ID: 1500406) Visitor Counter : 2