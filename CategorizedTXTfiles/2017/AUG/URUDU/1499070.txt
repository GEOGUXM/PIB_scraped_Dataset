      قبائیلی امور کی وزارت

      درج فہرست قبائل سے تعلق رکھنے والے طلباء کے لئے آشرم اسکول
      Posted On: 09 AUG 2017 8:02PM by PIB Delhi


    نئی دہلی، 09اگست 2017 ۔قبائلی امور کے مرکزی وزیر مملکت جناب جسونت سنگھ بھابھور نے آج راجیہ سبھا میں ایک سوال کے تحریری جواب میں بتایا کہ ملک بھر میں 1205 آشرم اسکولوں ، جس میں تقریباً 115500سیٹیں ہوں گی، کی تعمیرکے لئے قبائلی امور کی وزارت کی جانب سے فنڈز مہیا کرائے گئے ہیں۔ علاوہ ازیں متعدد ریاستی حکومتوں کے ذریعے درج فہرست قبائل کے طلباء اور طالبات کے لئے 3272 آشرم اسکول کھولے جاچکے ہیں۔


    مالی سال 18-2017 کے دوران آشرم اسکول اسکیم کے تحت قبائلی ذیلی پلان علاقوں میں 10.00 کروڑ روپے مختص کئے گئے ہیں۔ اسی طرح خصوصی مرکزی امداد تا قبائلی ذیلی اسکیم (ایس سی اے تا ٹی ایس ایس)کے ذریعے آشرم اسکولوں میں مختلف سہولیات کے لئےریاستی حکومتوں کو فنڈز مہیا کرادئیے گئے ہیں۔اسی طرح ریاستوں کی جانب سے موصولہ تجاویز کی بنیاد پر آئین کی دفعہ 275(1) کے تحت گرانٹس بھی دیئے گئے ہیں۔


    ( Date: 09.08.2017 )


    م ن۔ م ع ۔ن ع


    U- 3900

    
    
    (Release ID: 1499070) Visitor Counter : 2