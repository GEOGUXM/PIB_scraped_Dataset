      امور داخلہ کی وزارت

      مرکزی وزیر داخلہ نے لکھنؤ میں این آئی اے کے دفتر اور رہائشی احاطے کا افتتاح کیا
      Posted On: 20 AUG 2017 8:15PM by PIB Delhi


    نئی دہلی۔ 20 /اگست مرکزی وزیر داخلہ جناب راجناتھ سنگھ نے آج لکھنؤ، اتر پردیش میں قومی تفتیشی ادارہ (این آئی اے) کے دفتر اور رہائشی احاطے کا افتتاح کیا ۔ اتر پردیش کے وزیر اعلی یوگی آدتیہ ناتھ بھی اس موقع پر موجود تھے ۔


    اس موقع پر خطاب کرتے ہوئے جناب راجناتھ سنگھ نے کہا کہ این آئی اے دہشت گردی کے خاتمے میں اہم رول ادا کر رہا ہے ۔ انہوں نے زور دے کر کہا کہ گذشتہ تین برسوں میں دہشت گردی اور نکسل ازم سے متعلق واقعات میں کمی آئی ہے ۔ انہوں نے کہا کہ این آئی اے بااختیار ادارہ کی حیثیت سے بغیر کسی مداخلت کے اپنے فرائض انجام دے رہا ہے ۔ این آئی اے نے دہشت گردی کو مالی امداد فراہم کرنے پر روک لگانے میں انتہائی اہم کردار ادا کیا ہے ، جناب راجناتھ سنگھ نے کہا ۔


    پروگرام سے خطاب کرتے یوگی آدتیہ ناتھ نے کہا کہ ریاستی اے ٹی ایس دہشت گردی سے متعلق واقعات کو روکنے میں این آئی اے کے ساتھ تعاون کر رہی ہے ۔


    انہوں نے کہا کہ جدید ترین ٹکنالوجی کے استعمال ، تعاون اور معلومات کے تبادلے سے مؤثر انداز میں دہشت گردی سے نمٹا جا سکتا ہے ۔


    این آئی اے کے ڈائریکٹر جنرل جناب شرد کمار ، اتر پردیش کے ڈی جی پی جناب سلکھان سنگھ اور دیگر شخصیات بھی اس موقع پر موجود تھیں ۔


    ۔۔۔۔۔۔۔۔۔۔۔۔۔۔۔۔۔۔۔۔۔


    (م ن ۔ رض۔ م ج۔ ت ح (


    U-4100,

    
    
    (Release ID: 1500142) Visitor Counter : 2