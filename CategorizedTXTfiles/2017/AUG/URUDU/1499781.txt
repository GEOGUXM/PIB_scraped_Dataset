      محنت اور روزگار کی وزارت

      صدر جمہوریہ ہند قومی سیفٹی ایوارڈ ( کان کنی ) عطا کریں گے
      Posted On: 16 AUG 2017 2:07PM by PIB Delhi


    تعارفی خاکہ
    
    نئی دلّی ، 16 اگست / ملک بھر میں کوئلہ ، دھاتوں اور تیل سے متعلق تمام کانوں میں بر سر روزگار افراد کا پیشہ ورانہ تحفظ ، صحت اور بہبود مرکزی حکومت کے ڈومین کے تحت آتا ہے ۔ کانوں میں مصروف روزگار ملازمین کا پیشہ ورانہ تحفظ مائنس ایکٹ 1952 اور وضع کردہ قواعد و ضوابط کے تحت عمل میں آتا ہے ۔ مائنس ایکٹ اور وضع کردہ قواعد و ضوابط پر عمل در آمد کی ذمہ داری انتظامیہ پر عائد ہوتی ہے ۔ محنت اور روزگار کی وزارت کے تحت کانوں کے تحفظ کا ڈائریکٹوریٹ جنرل متعلقہ معاملات کی نگرانی معینہ مدت کے معائنے اور انکوائری کے ذریعہ کیا کرتا ہے ۔
    مرکزی وزارت محنت نے کانوں میں حادثات کی روک تھام کے سلسلے میں کی گئی بے مثال اور قابل اعتراف کار کردگی کا اعتراف اور حوصلہ افزائی کی غرض سے سال 1982-83 میں قومی سلامتی ایوارڈ ( کان کنی ) شروع کئے تھے ۔ یہ ایوارڈ 1982-83 کے لئے پہلی بار 1984 میں دیئے گئے تھے ۔اس کے بعد سے یہ ایوارڈ ہر سال با قاعدگی سے دیئے جا رہے ہیں۔
    قومی سلامتی ایوارڈ ( کان کنی)کے مقابلے کے لئے تمام کانوں کو معدنیات اور کام کی نوعیت کی بنیاد پر سات مختلف گروپوں میں تقسیم کیا گیا ہے ۔ اس ایوارڈ کے لئے اہلیت جانچنے کا پیمانہ یہ ہے : ۔
    * مقابلہ جاتی سال سمیت کام کے مسلسل تین برسوں کے دوران حادثات سے پاک طویل ترین مدت
    * مقابلہ جاتی سال سمیت کام کے مسلسل تین برسوں کے دوران زخمیوں کی کم سے کم تعداد۔
    وزارت محنت نے قومی سیفٹی ایوارڈ کے لئے کانوں سے موصولہ درخواستوں کو چھانٹنے کے لئے ایک سہ فریقی قومی سیفٹی ایوارڈ کمیٹی تشکیل دی ہے ۔ مذکورہ کمیٹی میں کانوں کے انتظامیہ سے 8 نمائندے ، ٹریڈ یونیوں سے8 نمائندے اور حکومت ہند کی جانب سے چیئر مین کے طور پر ڈائریکٹر جنرل اور ڈی جی ایم ایس کی جانب سے ممبر سیکریٹری کے طور پر ایک افسر شامل ہے ۔
    وزارت محنت اور روزگار کے ذریعہ منعقدہ ایک تقریب میں 37 یافتگان کو انعام اور 34 رنر اپ انعام دیئے جائیں گے ۔ ہر کان کے لئے یہ انعام مشترکہ طور پر ایک انتظامی نمائندے اور ایک ملازمین کے نمائندے کو دیا جاتا ہے ۔ سال 2013-14 کے لئے یہ انعام عزت مآب صدر جمہوریہ ہند جناب رام ناتھ کووند 17 اگست، 2017 کو نئی دلّی کے وگیان بھون میں 1200-1300 بجے تقسیم کریں گے ۔


    
    ۔ ۔ ۔ ۔ ۔ ۔


    
    U . 4026
    م ۔ ر ۔ ر 16/ 8 / 17

    
    
    (Release ID: 1499781) Visitor Counter : 2