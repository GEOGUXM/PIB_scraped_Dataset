      امور داخلہ کی وزارت

      بحران کے انتظام سے متعلق بمسٹک کی پہلی مشق -2017کی تیاری میٹنگ شروع
      Posted On: 08 AUG 2017 5:22PM by PIB Delhi


    نئی دہلی، 8 اگست 2017 ۔ بمسٹک (بی آئی ایم ایس ٹی ای سی) کے بحران کے انتظام سے متعلق پہلی مشق 2017 کی دو روزہ تیاری میٹنگ آج یہاں شروع ہو ئی۔ لیفٹیننٹ جنرل(ریٹائرڈ) این سی مارو ا نے افتتاحی اجلاس میں مہمان خصوصی کے طورپر شرکت کی۔ وہ نیشنل ڈزاسٹر مینجمنٹ اتھارٹی (این ڈی ایم اے) کے ایک ممبر ہیں۔ اس طرح یہ میٹنگ بمسٹک کے بحران کے انتظام سے متعلق مشق 2017 کا پہلا مرحلہ ہے جس کا انتظام نیشنل ڈزاسٹر رسپانس فورس (این ڈی آر ایف) نے کیا ہے۔


    تیاری میٹنگ میں افتتاحی خطبہ دیتے ہوئے لیفٹیننٹ جنرل ماروا نے کہا کہ بمسٹک بلاک کی اس میٹنگ سے بحران کا خطرہ کم ہونے (ڈی آر آر) میں تعاون کو فروغ دینے کے سات ساتھ بحران سے نبٹنے کی صلاحیت کو بڑھانے میں بھی مدد ملے گی۔ لیفٹیننٹ جنرل ماروا نے کہا کہ جنوب ایشیا سالانہ بحران پر قابو پانے کی مشق (ایس اے اے ڈی ایم ایکس) اور بحران کے خطرے کو کم کرنے کے لیے ایشیا کی وزارتی کانفرنس(اے ایم سی ڈی آر آر) منعقد کرکے ہندوستان ڈی آر آر کوششوں میں آگے رہا ہے۔ ہندوستان نے ڈی آر آر مثلاً ساؤتھ ایشیا سیٹیلائٹ جی ایس اے ٹی 9- کے ذریعے اور سونامی کی جلد وارننگ دینے والے مرکز کے ذریعے دوسرے ملکوں کو اپنی مہارت اور صلاحیت کی پیشکش کی ہے۔


    لیفٹیننٹ جنرل ماروا نے کہا کہ بڑھتی ہوئی آبادی اور لوگوں کے شہروں میں منتقل ہونے کی وجہ سے قدرتی آفات کے اثرات بڑھتے جارہے ہیں۔ انہوں نے کہا کہ ڈی آر آر میں تجربات میں ساجھیداری بحران کے انتظام کے لیے انتہائی اہمیت کی حامل ہے۔


    اس موقع پر اظہار خیال کرتے ہوئے این ڈی آر ایف کے ڈائریکٹر جنرل جناب سنجے کمار نے کہا کہ بحران کے انتظام کی پہلی بمسٹک مشق 2017 کی جزیات اور ضرورتوں کا دو روزہ تیاری میٹنگ کے دوران جائزہ لیا جائے گا۔ جوائنٹ سیکریٹری(بمسٹک اور سارک) وزارت خارجہ جناب پرشانت اگروال نے بتایا کہ بحران کے انتظام سے متعلقہ معاملہ پچھلے سال اکتوبر کے مہینے میں گوا میں منعقدہ برکس چوٹی میٹنگ میں ایجنڈے میں شامل رہا، جہاں بمسٹک لیڈروں کو خاص طورپر مدعو کیا گیا تھا۔


    تیاری میٹنگ میں وزارت داخلہ، وزارت خارجہ، این ڈی ایم اے، این ڈی آر ایف، نیشنل انسٹی ٹیوٹ آف ڈزاسٹر مینجمنٹ (این آئی ڈی ایم) کے سینئر افسروں کے ساتھ ساتھ بمسٹک میں شامل ساتوں ملکوں یعنی بنگلہ دیش، بھوٹان، ہندوستان، نیپال، سری لنکا، میانمااور تھائی لینڈ کے نمائندے بھی شرکت کررہے ہیں۔


    حکومت ہند نے بحران کے انتظام سے متعلق پہلی بمسٹک مشق 2017 کے انعقاد کی ذمہ داری این ڈی آر ایف کو سونپی ہے۔ اس سے متعلقہ ملکوں کو اپنے اپنے تجربات میں دوسروں کو شریک کرنے اور بحران کے انتظام میں علاقائی تعاون کو مستحکم بنانے میں مدد ملے گی۔


    ( Date: 08.08.2017 )


    م ن۔ ج ۔ن ع


    U- 3841

    
    
    (Release ID: 1498847) Visitor Counter : 2