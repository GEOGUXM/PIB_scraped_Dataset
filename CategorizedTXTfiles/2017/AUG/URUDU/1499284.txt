      صدر جمہوریہ کا سکریٹریٹ

      سیشلز کے پارلیمانی وفد نے صدرجمہوریہ ہند سے ملاقات کی
      Posted On: 10 AUG 2017 7:35PM by PIB Delhi


    نئی دہلی ،11 اگست : سیشلز کے پارلیمانی وفد نے ، سیشلز کی قومی اسمبلی کے اسپیکر، عزت مآب پیٹرک پلے کی قیادت میں کل(10اگست ، 2017) کو راشٹرپتی بھون میں صدرجمہوریہ ہند ،جناب رام ناتھ کووند سے ملاقات کی ۔


    وفدکا خیرمقدم کرتے ہوئے ، صدرجمہوریہ ہند کہاکہ سیشلزکا پچھلاوفد 2013میں بھارت آیاتھا، اس وقت کی صدرجمہوریہ ہند،محترمہ پرتبھا پاٹل نے 2012 میں سیشلز کی قومی اسمبلی سے خطاب کیاتھا۔


    صدرجمہوریہ ہند نے کہا کہ سیشلز، بھارت کا بحری ہمسایہ اور قابل اعتماد دوست رہاہے۔دونوں ممالک کے درمیان بحرہندکے علاقے میں مستحکم سلامتی اور دفاعی تعاون استواررہاہے ۔انھوں نے کہا کہ سیشلز اقوام متحدہ کی ترقیات انسانی کےعدداشاریہ کی فہرست میں سرفہرست ہے ۔ سیشلز کی حکومت ملک کے تمام باشندوں کوحفظان صحت کی مفت طبی خدمات فراہم کررہی ہے ۔انھوں نے زوردیکر کہاکہ دیگرشعبوں کے علاوہ ، سیشلز اور بھارت ،حفظان صحت کے شعبے میں بھی باہمی تعاون کرسکتے ہیں ۔


    صدرجمہوریہ ہندنے سیشلز کی حکومت کو یکم جولائی ،2017سے اپنے ملک میں پلاسٹک کی مصنوعات کے استعمال کو ممنوعہ قراردینے پرمبارکباد پیش کی ۔انھوں نے اس امید کابھی اظہارکیا کہ سیشلز کی قومی اسمبلی بین الاقومی شمسی اتحاد میں داخلے کی توثیق کردے گی ۔


    ۔۔۔۔۔۔۔۔۔۔۔۔۔۔۔۔۔۔۔۔۔


    (م ن۔ع آ ۔ 11-08-17 )


    U- 3944

    
    
    (Release ID: 1499284) Visitor Counter : 2