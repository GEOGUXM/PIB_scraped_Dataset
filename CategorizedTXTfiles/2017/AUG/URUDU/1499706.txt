      وزیراعظم کا دفتر

      وزیراعظم کی یوم آزادی 2017کےموقع پر کی گئی تقریرکی جھلکیاں
      Posted On: 15 AUG 2017 2:03PM by PIB Delhi


    نئی دہلی ، 15 ؍ اگست؍ وزیراعظم جناب نریندرمودی نے آج 71ویں یوم آزادی کے موقع پر لال قلعے کی فصیل سے قوم کو خطاب کیا۔ اس خطاب کی جھلکیاں حسبِ ذیل ہیں:

      * یوم آزادی کے موقع پر ہم وطنوں کو میری جانب سے مبارکباد۔
      * ملک کی آزادی اور شان کیلئے جن لوگوں نے تعاون دیا، جن لوگوں نے پریشانیاں اٹھائیں اور اپنی جان کا نذرانہ پیش کیا، میں ایسی پاکیزہ روحوں کو، ماوؤں اور بہنوں کو لال قلعےکی فصیل سے ملک کے 125 کروڑعوام کی جانب سے سلام کرتا ہوں۔
      * ہندوستان کی آزادی کیلئے جن عظیم عورتوں اور مردوں نے سخت محنت کی، ہم انہیں یاد کرتے ہیں۔
      * ملک کے کچھ حصوں میں قدرتی آفات سے متاثرہ افراد اور اسپتال میں بچوں کی ہلاکت پر ہندوستان کےعوام کندھے سے کندھا ملا کر کے کھڑے ہیں۔
      * یہ ایک خصوصی اہمیت کا حامل سال ہے۔اس سال ہندوستان چھوڑو تحریک کی 75 ویں سالگرہ، چمپارن ستیہ گرہ کی 100ویں سالگرہ اور گنیش اُتسو کی 125ویں سالگرہ ہے۔
      * ہندوستان چھوڑو تحریک ‘‘ بھارت چھوڑو تحریک’’ تھی، لیکن آج ضرورت ‘‘ بھارت جوڑو’’ کی ہے۔
      * ہمیں نئے ہندوستان کی تعمیر کے عزم کے ساتھ ملک کو آگے لے جانا ہوگا۔
      * 1942 سے 1947 تک ملک نے اجتماعی قوت کا مظاہرہ کیا۔ آئندہ پانچ برسوں میں ہمیں اُسی طرح کی اجتماعی قوت، عزم اور سخت محنت سے ملک کو آگے لے جانا ہوگا۔
      * ہمارے ملک میں کوئی بڑا یا چھوٹا نہیں ہے، ہر شخص برابر ہے۔ ہم مل کر ملک میں مثبت تبدیلی لا سکتے ہیں۔
      * ہمیں چھوٹے بڑے کے درمیان کسی تفریق کے بغیر 125 کروڑ عوام کی اجتماعی طاقت کے ساتھ نئے ہندوستان کی تعمیر کیلئے آگے قدم بڑھانا ہوگا۔
      * یکم جنوری 2018 کوئی معمولی دن نہیں ہوگا، جن کی پیدائش اس صدی میں ہوئی ہے، وہ 18 برس ہونے لگیں گے۔یہ ہمارے ملک کے بھاگیہ وِدھاتا ہیں۔
      * ملک بدل گیا ہے، بدل رہا ہے اور بدل سکتا ہے۔ ہمیں اسی یقین اور عزم کے ساتھ آگے بڑھنا ہوگا۔
      * ملک کی سلامتی ہماری ترجیح ہے۔ داخلی سلامتی ہماری ترجیح ہے۔ چاہے ہمارےسمندر ہوں یا ہماری سرحدیں، سائبر دنیا ہو یا خلاء ہو، ان سبھی طرح کی سکیورٹی کیلئے ہندوستان سبھی طرح کی معاندانہ قوتوں کو شکست دینے کا اہل ہے۔
      * ہماری باوردی افواج نے بائیں بازو کی انتہا پسندی، دہشت گردی، دراندازی اور امن میں خلل ڈالنے والے عناصر کیخلاف لڑائی میں غیر معمولی قربانی کا مظاہرہ کیا ہے۔ دنیا نے ہندوستان کی قوت اور سرجیکل اسٹرائک کی صلاحیت کو تسلیم کیا ہے۔
      * وَن رینک، وَن پنشن کی پالیسی میں ہمارے سلامتی دستوں کے حوصلے کو بلند کیا ہے۔ جن لوگوں نے ملک کو لوٹا ہے، ملک کے عوام کو لوٹا ہے، وہ آج چین کی نیند نہیں سو پا رہے ہیں۔
      * برسوں تک بے نامی جائیداد رکھنے والوں کے تعلق سے کوئی قانون نہیں بنایا گیا۔تاہم ایک مختصر مدت کے اندر حال ہی میں منظور کئے گئے بے نامی قانون کی بدولت حکومت نے 800 کروڑ روپے کی بینامی جائیداد ضبط کی ہے۔ جب اس طرح کی چیزیں ہوتی ہیں، تو عام لوگوں کو یہ محسوس ہوتا ہے کہ یہ ملک ایماندار لوگوں کیلئے ہے۔
      * آج ہم ‘‘ ایمانداری کا جشن ’’ منا رہے ہیں۔
      * جی ایس ٹی نے امداد باہمی پر مبنی وفاقیت کی روح کا اظہار کیا ہے۔ پورے ملک نے جی ایس ٹی کو مل کر تعاون دیا ہے اور ٹیکنالوجی نے بھی اس میں مدد بہم پہنچائی ہے۔
      * آج ملک کے غریب عوام قومی دھارے میں شامل ہو رہے ہیں اور ملک ترقی کی راہ پر آگے بڑھ رہا ہے۔
      * اچھی حکمرانی کاتعلق رفتار اور طریقۂ کار کی سہل کاری سے ہے۔
      * ہندوستان کا قد دنیا میں اُبھر رہا ہے۔دہشت گردی کی لعنت کیخلاف لڑائی میں دنیا ہمارے ساتھ ہے۔ اس کام میں ہماری مدد کرنے والے سبھی ملکوں کا میں شکریہ ادا کرتا ہوں۔
      * ہمیں جموں و کشمیر کی ترقی کیلئےکام کرنا ہوگا ۔
      * دہشت گردی یا دہشت گردوں کے تئیں نرمی کا کوئی سوال ہی نہیں ہے۔
      * کشمیر کا مسئلہ نہ تو گالی سے، نا ہی گولی سے بلکہ گلے لگانے سے حل ہوگا۔
      * کالاد ھن اور بدعنوانی کیخلاف ہماری لڑائی جاری رہےگی۔ ہم ٹیکنالوجی کے توسط سے شفافیت لانے کیلئے کوشاں ہیں۔
      * نظام عوام سے چلتا ہے، عوام نظام سے نہیں۔ یعنی تنرسے لوک نہیں لوک سے تنر چلے گا۔
      * نیا بھارت جمہوریت کی سب سے بڑی طاقت ہوگا۔
      * ہم اپنے نوجوانوں کی تربیت اس طرح سے کررہے ہیں کہ وہ روزگار فراہم کرانے والے بنیں، نوکری تلاش کرنے والے نہیں۔
      * میں ان خواتین کو بتانا چاہتا ہوں کہ جنہیں طلاق ثلاثہ کی وجہ سے بھگتنا پڑا ہے میں ان کی حوصلہ افزائی کی تعریف کرتا ہوں۔ ہم ان کی جد و جہد میں ان کے ساتھ ہیں۔
      * بدلتی ہوئی مانگ اور تبدیلی ہوتی ہوئی تبدیلی کے ساتھ روزگار کی نوعیت بدل رہی ہے۔
      * ہندوستان امن ، اتحااد اور بھائی چارے کا ملک ہے۔ ذات پات اور فرقہ پرستی سے ہمیں کوئی فائدہ نہیں ہوگا۔
      * آستھا یعنی عقیدے کے نام پر تشدد سے خوش ہونے کی ضرورت نہیں، اس کو ہندوستان میں برداشت نہیں کیا جائے گا۔
      * ملک امن ، اتحاد اور ہم آہنگی کے ذریعہ چلایا جارہا ہے۔ یہ ہماری تہذیب اور ثقافت ہے کہ ہر ایک کو ساتھ لیکر چلا جائے۔
      * ہم ملک کو ترقی کے ایک نئے راستے پر لے جارہے ہیں اور رفتار کے ساتھ آگے بڑھ رہے ہیں۔
      * ہم مشرقی ہندوستان ، بہار، آسام، مغربی بنگال، اڈیشہ، شمال مشرق کی طرف خصوصی توجہ دے رہے ہیں۔ ملک کے حصوں کو مزید آگے بڑھنا ہے۔
      * ریکارڈ اناج کی پیداوار کو یقینی بنانے کے لئے ہمارے کسانوں نے سخت محنت کی ہے۔
      * پردھان منتری فصل بیمہ یوجنا کے تحت 5 اعشاریہ سات پانج کروڑ سے زیادہ کسانوں کو شامل کیا گیا ہے۔
      * پردھان منتری سینچائی کرشی یوجنا کے تحت 30 پروجیکٹ مکمل ہوچکے ہیں جبکہ 50 مزید پروجیکٹوں کے لئے کام جاری ہے۔
      * پردھان منتری کسان سمپدا یوجنا کے تحت ہم کسانوں کو ان کی پیداوار کے لئے بیچ حاصل کرنے کے لئے بازاروں تک رسائی کو مہیا کرارہے ہیں۔
      * چودہ ہزار سے زائد بجلی سے محروم گاؤوں میں بجلی پہنچادی گئی ہے۔
      * انتیس کروڑ جن دھن کھاتے کھولے جاچکے ہیں۔
      * آٹھ کروڑ سے زائد نوجوانوں نے بغیر ضمانت کے قرضے حاصل کئے ہیں۔
      * ہم بدعنوانی کے خلاف لڑ رہے ہیں۔ ہندوستان کے روشن مستقبل کے لئے اور اپنے ہم وطنوں کی خوشحالی کے لئے بدعنوانی سے جنگ کررہے ہیں۔
      * کالے دھن، بدعنوانی سے ہماری جنگ جاری ہے ہے اور آگے بڑھتے ہوئے ملک میں کسی قسم کی لوٹ کی اجازت نہیں دی جائے گی۔
      * بدعنوانی سے پاک ہماری جد و جہد کے نتائج برآمد ہوں گے۔
      * ایک اعشاریہ دو پانچ لاکھ کروڑ روپے کا کالا دھن کھود نکالا گیا ہے۔
      * ایک اعشاریہ سات پانچ لاکھ جعلی کمپنیاں بند ہوچکی ہیں۔
      * جی ایس ٹی کے نفاذ کے بعد نقل و حمل کے شعبے میں بچت اور اثر انگیزی میں اضافہ ہوا ہے۔ اثر انگیزی میں 30 فیصد تک اضافہ ہوا۔
      * نوٹ بندی کی وجہ سے بینکوں میں مزید پیسہ جمع ہوا یا آیا جو معیشت کو مزید تحریک دے گا۔
      * ہمارے ملک میں دنیا کی سب سے بڑی نوجوان آبادی ہے۔ آج آئی ٹی کا دور ہے اور آیئے ہم بھی ڈیجیٹل ٹرانزیکشن کے راستے پر آگے بڑھیں۔
      * آیئے آگے آئیں، ڈیجیٹل معیشت کو فروغ دیں اور بھیم ایپ اپنائیں۔
      * قدیم کتابوں میں کہا گیا ہے کہ اگر کوئی کام وقت پر مکمل نہیں ہوتا تو اس کے مطلوبہ نتائج برآمد نہیں ہوتے ہیں۔
      * ٹیم انڈیا کے لئے یہی مناسب وقت ہے کہ نئے ہندوستان (نیو انڈیا) کا عہد کریں۔
      * ہم ایک ایسے ہندوستان کی تعمیر کریں جہاں غریبوں کے پاس بجلی اور پانی کی سہولیات کے ساتھ پکے مکان ہوں۔
      * ہم ایک ایسے ہندوستان کی تعمیر کریں جہاں کسان بغیر کسی فکر کے چین کی نیند سو سکے۔ وہ آج کے مقابلے دوگنا کما سکے۔
      * ہم ایسے ہندوستان کی تعمیر کا عہد کریں جو نوجوانوں اور خواتین کو ان کے خوابوں کی تکمیل کے لئے مواقع فراہم کرے۔
      * ہم ایسے ہندوستان کی تعمیر کا عہد کریں جو دہشت گردی، فرقہ پرستی اور ذات پات سے پاک ہو۔
      * ہم سب مل کر ایک ایسے ہندوستان کی تعمیر کریں جہاں اقربا پروری ، بھائی بھتیجہ واد اور بدعنوانی کے لئے کوئی جگہ نہ ہو۔
      * ہم سب مل کر ایک ایسے بھارت کی تعمیر کریں جو صاف ستھرا، صحت مند ہو ، سوراج کا خواب کو پورا کرے۔
      * ہمیں ایک الوہی اور خوبصورت (دویہ اور بھویہ) ہندوستان کی تعمیر کی ترغیب ملے۔

    ************


    ( 15.08.2017 )


    ) م ن ۔م م۔ش ت۔ح ا۔ ن ا ۔ ک ا (


    U- 4023

    
    
    (Release ID: 1499706) Visitor Counter : 2
    
    
    
    
    

*