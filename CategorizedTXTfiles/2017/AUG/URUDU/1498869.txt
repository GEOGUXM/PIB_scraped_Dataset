      وزارت آیوش

      ادویہ جاتی پودوں سے متعلق 140 تحقیقی پروجیکٹوں کو این ایم پی بی کےذریعے امداد دی جا رہی ہے: جناب شری پدنائک
      Posted On: 08 AUG 2017 7:12PM by PIB Delhi


    نئی دہلی ، 08 ؍ اگست ؍ آیوش کے وزیر مملکت (آزادانہ چارج) جناب شری پد یسونائک نے آج راجیہ سبھا میں ایک سوال کے تحریری جواب میں بتایا ہے کہ مختلف سرکاری اور نجی یونیورسٹیاں، تحقیقی ادارے اور دیگر بھارتی ادارے، ادویہ جاتی پودوں کی قدرو قیمت اور خواص پر تحقیق میں مصروف ہیں۔


    فی الحال مختلف پہلوؤں پر تحقیقی پروجیکٹ ( ادبی تحقیق، جائزے، شناخت، دستاویز بندی، مائیکرو پروپیگیشن، زرعی ٹیکنالوجی، ادویہ کی معیار بندی، ادویہ جاتی اور شفاخانہ جاتی تحقیق وغیرہ) ادویہ جاتی پودوں پر کئے جا رہے ہیں اور ان میں مختلف وزارتیں اور حکومت ہند کے مختلف محکمے( آیوش کی وزارت، صحت اور کنبہ و بہبود کی وزارت، ماحولیات و جنگلات اور موسمیاتی تبدیلی کی وزارت، زراعت اور کنبہ بہبود کی وزارت، سائنس اور ٹیکنالوجی کا محکمہ، حیاتیاتی ٹیکنالوجی کا محکمہ وغیرہ)اپنے اپنے متعلقہ پروگراموں اور اسکیموں کے تحت تعاون دے رہے ہیں۔


    وزارت آیوش کے تحت مختلف تحقیقی کونسلیں یعنی آیورویدک سائنس میں تحقیق کی مرکزی کونسل ( سی سی آر اے ایس) یونانی ادویہ کی مرکزی تحقیقی کونسل ( سی سی آر یو ایم) ، ہومیو پیتھی تحقیق کی مرکزی کونسل(سی سی آر ایچ) اور سدھ میں تحقیق کی مرکزی کونسل( سی سی آر ایس) ادویہ جاتی پودوں کے سلسلے میں تحقیق و ترقیات کے کاموں میں مصروف ہیں۔ یہ وہی پودے ہیں، جو متعلقہ طریقۂ علاج میں کام آتے ہیں۔ اس کے علاوہ وزارت آیوش کے تحت قومی ادویہ جاتی پودوں سے متعلق بورڈ (این ایم پی بی) اپنی مرکزی شعبے کی اسکیم ‘‘ادویہ جاتی پودوں کے تحفظ اور ترقیات و ہمہ گیر انتظا م ’’ کے تحت ادویہ جاتی پودوں کی تحقیق سے متعلق مختلف تحقیقی پروجیکٹوں کیلئے تعاون دے رہی ہے۔ یہ تعاون متعدد سرکاری و نجی یونیورسٹیوں، ملک کے دیگر تحقیقی اداروں اور تنظیموں کو فراہم کیا جا رہا ہے۔ فی الحال 140 سے زائد تحقیقی پروجیکٹ این ایم پی بی کی مرکزی پروجیکٹ اسکیم کےتحت ادویہ جاتی پودوں کے مختلف پہلوؤں کے سلسلے میں ملک کی مختلف یونیورسٹیوں /تحقیقی اداروں میں جاری ہیں۔


    ادویہ جاتی پودوں کے خواص کے سلسلے میں مصروف عمل چند مقتدر تحقیقی اداروں/تنظیموں میں مرکزی انسٹی ٹیوٹ آف میڈیسنل اینڈ ایرومیٹک پلانٹس (سی آئی ایم اے پی) لکھنؤ، سنٹرل ڈرگ ریسرچ انسٹی ٹیوٹ ( سی ڈی آر آئی) لکھنؤ، انڈین انسٹی ٹیوٹ آف انٹیگریٹیو میڈیسنس(آئی آئی آئی ایم) جموں، انسٹی ٹیوٹ آف ہمالین بایو ریسورس ٹیکنالوجی(آئی ایچ بی ٹی) پالمپور، نیشنل بوٹینکل ریسرچ انسٹی ٹیوٹ (این بی آر آئی) لکھنؤ، نارتھ ایسٹ انسٹی ٹیوٹ آف سائنس اینڈ ٹیکنالوجی (این ای آئی ایس ٹی) جورہاٹ، سائنسی اور صنعتی تحقیقی کونسل یعنی سی ایس آئی آر، ڈائریکٹوریٹ آف میڈیسنل اینڈ ایرومیٹک پلانٹس ریسرچ ( ڈی ایم اے پی آر ) آنند، گجرات، زرعی تحقیق کی بھارتی کونسیل ( آئی سی اے آر) ، انڈین انسٹی ٹیوٹ آف فاریسٹری اینڈ ایجوکیشن(آئی سی ایف آر ای) دہرادون اور انڈین کونسل آف میڈیکل ریسرچ (آئی سی ایم آر) کے نام شامل ہیں۔


    ************


    
    ( 08.08.2017 )


    ) م ن ۔ ۔ک ا (


    U- 3854

    
    
    (Release ID: 1498869) Visitor Counter : 2