      وزارت دفاع

      بنگلہ دیش کی بحریہ کے سربراہ ایڈمرل نظام الدین احمد ہندوستان کے دورے پر
      Posted On: 28 AUG 2017 3:29PM by PIB Delhi


    نئی دہلی۔28؍اگست۔بنگلہ دیش کی بحریہ کے چیف آف نیول اسٹاف ایڈمرل نظام الدین احمد28 سے 30 اگست 2017 تک ہندوستان کا سرکاری دورہ کریں گے۔ اس دورے کا مقصد ہندوستان اور بنگلہ دیش کے درمیان دو طرفہ بحریہ کے تعلقات کو مستحکم کرنا اور بحریہ کے تعاون کے نئے راستے تلاش کرنا ہے۔
    
    بنگلہ دیش بحریہ کے چیف آف نیول اسٹاف 28 اگست 2017 کو ہندوستانی بحریہ کے چیئرمین چیف آف اسٹاف کمیٹی اور چیف آف نیول اسٹاف ایڈمرل سنیل لانبا اور دیگر اعلیٰ افسران کے ساتھ دوطرفہ بات چیت کریں گے۔ ایڈمرل نظام الدین احمد اپنے اس دورے کے دوران فضائیہ کے سربراہ سےبھی ملاقات کریں گے اور وزیر دفاع ، قومی سلامتی کے مشیر اور دفاعی سکریٹری سے بھی ملاقات کریں گے۔ نئی دلّی کے علاوہ ایڈمرل نظام الدین وشاکھا پٹنم بھی جائیں گے جہاں پر وہ آئی این ایس کلنگا ، آئی این ایس کرن اور آئی این ایس ستواہن سمیت بحریہ کے مختلف اداروں کا دورہ کریں گے۔
    
    ہندوستان اور بنگلہ دیش کے درمیان بحریہ کا تعاون روایتی طور پر مستحکم ہے ، جس میں صلاحیت سازی اور صلاحیت کو فروغ دینے کے اقدامات سمیت تربیت ، پورٹ کالس ، راہ کی مشقو ں کے ذریعے فوجی کارروائی سے متعلق تعاون شامل ہے۔ بنگلہ دیش کی بحریہ اس وقت انڈین اوشین سمپوزیم (آئی او این ایس) کی سربراہ بھی ہے جو کہ ہندوستانی بحریہ کے ذریعے شروع کیا گیا کثیر فریقی بحری تعاون پلیٹ فارم ہے۔ بنگلہ دیش کی بحریہ نومبر 2017 میں بین الاقوامی کثیر فریقی بحری تلاش اور بچاؤ کی مشق آئی ایم ایم ایس اے آر ای ایکس بھی کرے گی جس کا انعقاد آئی او این ایس کے تحت کیا جائیگا۔
    
    م ن۔ا گ ۔ ع ن۔
    
    28-08-2017
    
    U-4221

    
    
    (Release ID: 1500861) Visitor Counter : 2