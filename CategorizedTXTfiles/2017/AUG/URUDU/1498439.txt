      شہری ہوابازی کی وزارت

      آندھرا پردیش میں سبز ہوائی اڈے
      Posted On: 03 AUG 2017 8:42PM by PIB Delhi


    نئی دلّی ، 03 اگست / شہری ہوا بازی کی وزارت میں وزیر مملکت جناب جینت سنہا نے آج لوک سبھا میں ایک سوال کے تحریری جواب میں بتایا ہے کہ حکومت ہند سبز ہوائی اڈوں کی ترقی کی حوصلہ افزائی کرتی ہے ۔ آندھرا پردیش میں سبز ہوائی اڈوں کو فروغ دینے کے لئے ایئر پورٹس اتھارٹی آف انڈیا نے ترو پتی اور وجے واڑہ ہوائی اڈوں پر ایک میگا واٹ پاور کے شمسی بجلی پلانٹ کی تنصیب کا کام شروع کیا ہے ۔ وزیر موصوف نے بتایا کہ ایئر پورٹس اتھارٹی آف انڈیا یعنی اے اے آئی نے ریاستوں کی نیٹ میٹرنگ پالیسی کے تحت قابل اجازت صلاحیت کی بہم رسانی کے لئے مختلف مقامات / ہوائی اڈوں پر محدود بجلی صرفہ کے لئے شمسی بجلی پلانٹ قائم کئے ہیں ۔ اے اے آئی نے 29 ہوائی اڈوں / مقامات پر شمسی بجلی پلانٹوں کی تنصیب کا کام مکمل کر لیا ہے ، جن کی مجموعی صلاحیت 12.84 میگا واٹ کی ہے ۔


    وزیر موصوف نے بتایا کہ اس سے قبل کوچین انٹر نیشنل ایئرپورٹ لمیٹیڈ ( سی آئی اے ایل ) دنیا کا وہ پہلا ہوائی اڈہ ہے ، جسے پورے طریقے سے شمسی توانائی کے ذریعے چلایا جا رہا ہے ۔


    ( م ن ۔ ع ا ۔ 0 3 - 08 - 2017 )


    U. No. 3767

    
    
    (Release ID: 1498439) Visitor Counter : 2