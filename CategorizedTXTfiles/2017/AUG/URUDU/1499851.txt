      وزارت خزانہ

      گھٹنا بدلنے کے لیےچارج کی جانے والی فیس کی حد مقرر
      ہندوستان کے عوام کو اس سے سالانہ پندرہ سو کروڑ روپئے کی بچت ہوگی

      Posted On: 16 AUG 2017 7:56PM by PIB Delhi

    نئی دہلی، 16اگست 2017، یوم آزادی 2017 کے موقع پر وزیر اعظم جناب نریندر مودی کی تقریر کے پیش نظر حکومت نے گھٹنے کی سرجری میں استعمال ہونے والے آرتھوپیڈک امپلانٹ کی زیادہ سے زیادہ قیمت مقرر کردی ہے۔ کیمیکلز اینڈ فرٹیلائیزر اور پارلیمانی امور کے مرکزی وزیر جناب اننت کمار نے آج یہاں میڈیا سے خطاب کرتے ہوئے یہ اطلاع دی۔ہندوستان میں ہر سال گھٹنے کے تقریباً ایک سے ڈیڑھ لاکھ تک آپریشن کئے جاتے ہیں۔ اس کی بنیاد پر ہندوستان کے عوام کو سالانہ تقریباً پندرہ سو کروڑ روپئے کی بچت ہوگی۔ وزیر موصوف نے کہا کہ اس اقدام سے علاج کے سلسلے میں بیجا منافع خوری سے بچا جاسکے گا اور غریب آدمی کو مناسب خرچ پر معیاری طبی سہولت مہیا ہوسکے گی۔


    جناب اننت کمار نے کہا کہ کیمیکلز اور فرٹیلائزر کی وزارت کے تحت نیشنل فارما سیوٹیکل پرائسنگ اتھارٹی (این پی پی اے) کے اعداد وشمار کے تجزیے کے مطابق گھٹنے بدلنے کی تجارت میں بہت زیادہ منافع کمایا جارہا تھا جس کو غیر مناسب اور بیجا منافع خوری سمجھا گیا۔ این پی پی اے نے قیمتیں مقرر کرتے وقت نئی ٹیکنالوجی کے تمام امپلانٹ کو ذہن میں رکھا اور اسی کے مطابق قیمتیں مقرر کی ہیں۔

                                                                                                                                                                                                       
گھٹنے کے امپلانٹ کی قسم                             پہلےکا اوسط ایم آر پی (روپیہ)                                          قیمت میں لائی گئی اوسط کمی  نئی زیادہ سے زیادہ قیمت اور ایم آر پی *(روپئے)
                                                                                                                                                                                                       
                                                                                                                                                                                                       
                                                                                                                                                                                                       
کوبالٹ کرومیم (جو سب سے زیادہ استعمال ہوتا ہے)      1,58,324                                                                65%                         54,720                                         
                                                                                                                                                                                                       
                                                                                                                                                                                                       
                                                                                                                                                                                                       
اسپیشل میٹل مثلا ٹائیٹینیم اور آکسیڈائیزڈ زرکونیم  2,49,251                                                                69%                         76,600                                         
                                                                                                                                                                                                       
                                                                                                                                                                                                       
                                                                                                                                                                                                       
ہائی فلیکسی بلیٹی امپلانٹ                           1,81,728                                                                69%                         56,490                                         
                                                                                                                                                                                                       
                                                                                                                                                                                                       
                                                                                                                                                                                                       
ریویزن امپلانٹس                                     2,76,869                                                                59%                         1,13,950                                       
                                                                                                                                                                                                       
                                                                                                                                                                                                       
                                                                                                                          
کینسر اور ٹیومر کے لیے خصوصی امپلانٹس               کمپنی کی خصوصی جو کہ این پی پی اے کے ذریعے113950 روپئے مقرر کی جائے گی
                                                                                                                          
                                                                                                                          

    * ان زیادہ سے زیادہ قیمتوں میں جی ایس ٹی شامل کرکے کمپنیاں ایم آر پی پرنٹ کریں گی۔


    اس موقع پر سڑک ٹرانسپورٹ اور شاہراہوں ، جہاز رانی، کیمیکلز اور فرٹیلائزر کے وزیر مملکت جناب من سکھ لال منڈاویا، سکریٹری فارما سیوٹیکلز جناب جے پریہ پرکاش اور این پی پی اے کے چیئرمین جناب بھوپیندر سنگھ بھی موجود تھے۔


    ۔۔۔۔۔۔۔۔۔۔۔


    م ن۔ اگ ۔ ر ا۔


    (16-08-17)


    U- 4047


    

    
    (Release ID: 1499851) Visitor Counter : 16