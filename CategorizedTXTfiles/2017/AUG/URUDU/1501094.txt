      سٹرک ٹرانسپورٹ اور شاہراہوں کی وزارت

      وزیراعظم جناب نریندر مودی نے راجستھان میں 15،100 کروڑ روپے مالیت کے این ایچ پراجیکٹوں کا افتتاح کیااور بھومی پوجن کیا
      جناب نتن گڈکری نے کہا ہے کہ مرکز راجستھان میں قومی شاہراہوں کی تعمیر پر اگلے پانچ برسوں میں دو لاکھ کروڑ روپے خرچ کرےگا
      
      Posted On: 29 AUG 2017 2:44PM by PIB Delhi


    نئی دہلی،29؍ اگست ۔وزیراعظم جناب نریندر مودی نے کہا ہے کہ ان کی حکومت کام کو وقت پر پورا کرنے کیلئے پوری طرح پُرعزم ہے۔ وزیراعظم آج راجستھان میں اُدے پور کے مقام پر 15،100کروڑروپے کی مالیت کے قومی شاہراہوں کے پراجیکٹوں کے افتتاح اور ان کے بھومی پوجن کے موقع پر ایک تقریب میں اظہار خیال کر رہے تھے ۔ جناب مودی نے 5610کروڑ روپے مالیت کے 12 قومی شاہراہ پراجیکٹوں کا افتتاح کیا اور 9490 کروڑ روپے کے 11 پراجیکٹوں کا بھومی پوجن کیا۔


    اس موقع پر تقریر کرتے ہوئے وزیراعظم نے خوشی ظاہر کی کہ ان کی حکومت ریاست میں ان پراجیکٹوں کو مکمل کرنے میں کامیاب رہی ہے، جو عرصے سے التوا میں پڑے ہوئے تھے۔ ترقی کیلئے بنیادی ڈھانچے کے رول پر زور دیتے ہوئے انہوں نے کہا کہ ان شاہراہوں سے کسانوں کو مدد ملےگی، سیاحت کو فروغ حاصل ہوگا اور مقامی لوگوں کیلئے اقتصادی مواقع پیدا ہوں گے۔ انہوں نے کہا کہ ان شاہراہوں سے نہ صرف راجستھان کو زیادہ مؤثر طور پر مربوط کرنے میں مدد ملےگی، بلکہ یہ ترقی کے دروازے بھی ثابت ہوں گے۔


    جن پراجیکٹوں کا آج افتتاح کیا گیا ہے، ان میں کوٹہ میں دریائے چمبل پر 6 لین کیبل اسٹیڈ بِرج بھی شامل ہے۔ 278 کروڑ روپے کی لاگت سے تعمیر شدہ یہ پُل مشرقی-مغربی راہداری کی تکمیل کرتا ہے۔ اس پل کی تعمیر 2006 سے رُکی ہوئی تھی۔ اس پُل کی وجہ سے اب بھاری موٹر گاڑیاں کوٹہ شہر کو بائی پاس کر کے گزر سکیں گی، جس کے سبب کثافت میں اور ٹریفک کی بھیڑ میں کمی آئے گی۔ پُل کا ڈیزائن جنگلی جانوروں کے لئے بھی دوستانہ نوعیت رکھتا ہے،جس کی وجہ سے ان کے لئے آلودگی کم سے کم ہوگی۔


    جن دیگر پراجیکٹوں کا افتتاح کیا گیا ہے، ان میں قومی شاہراہ نمبر 8 کے گومتی چوراہا اُدے پورسیکشن کو 4 لین والا بنانا، جس پر 1129 کروڑ روپے لاگت آئی ہے، قومی شاہراہ نمبر 758 کے راجسمند بھیل واڑہ سیکشن کو 4 لین والا بنانا، جس پر 1360 کروڑ روپے لاگت آئی ہے ، 301 کروڑروپے کی لاگت سے قومی شاہراہ نمبر 65 پر نیترا گاؤں جانے کیلئے ناگور بائی پاس بنانا اور 381 کروڑ روپے کی لاگت سے48 روڈشیفٹی پراجیکٹوں کی تعمیر شامل ہیں۔


    وزیراعظم نریندر مودی نے جن 11 پراجیکٹوں کا بھومی پوجن کیا ہے، ان میں 1249 کروڑ روپے کی لاگت سے قومی شاہراہ نمبر112 پر بار-بلارا-جودھپور سیکشن کو چار لین والا بنانا، 1184کروڑروپے کی لاگت سے قومی شاہراہ 79-اے اور 79پرکرشنا گڑھ-گلاب پورہ سیکشن کو6 لین والابنانا، 1378کروڑروپے کی لاگت سے قومی شاہراہ نمبر79پرچتورگڑھ سیکشن کے گلاب پورہ کےآخری سرے تک 6 لین والا بنانا، 1223کروڑ روپے کی لاگت سے قومی شاہراہ نمبر 76 کے چتورگڑھ سے اُدے پور تک کے سیکشن کو 6 لین والابنانا، 726کروڑ روپے کی لاگت سے قومی شاہراہ نمبر 8 پر نئے اُدے پور بائی پاس کو 6 لین والا بنانا، 1616کروڑ روپے کی لاگت سے قومی شاہراہ نمبر 8 کے اُدے پور سے راجستھان /گجرات بارڈر تک کے سیکشن کو 6 لین والا بنانا، 1668 کروڑ روپے کی لاگت سے جے پور رِنگ روڈ کی تعمیر178کروڑروپے کی لاگت سے قومی شاہراہ 325 کے بلوترا سے سندیراؤ تک2 لین والے سیکشن کی تعمیر (پیکج نمبر -2)، 164کروڑ روپے کی لاگت سے بلوتراسے سندیراؤ تک 2لین والا سیکشن (پیکج -3)80 کروڑ روپے کی لاگت سے قومی شاہراہ نمبر 12 کے جھلاور شہر میں حفاظتی انتظامات کے ساتھ 4 لین والے سی سی روڈ کی تعمیر اور 24 کروڑ روپے کی لاگت سے قومی شاہراہ نمبر 709 پر سادُلپور ریلوے اسٹیشن کے نزدیک 2 لین والے آر او بی اور اس کی ذیلی سڑکوں کی تعمیر وغیرہ ۔


    اس موقع پر تقریر کرتے ہوئے سڑک، ٹرانسپورٹ اور شاہراہوں کے وزیر جناب نتن گڈکری نے اعلان کیا کہ مرکز راجستھان میں قومی شاہراہوں کی تعمیر پر اگلے 5 برسوں میں 2 لاکھ کروڑ روپے خرچ کرنے کا ارادہ رکھتا ہے۔ جناب گڈکری نے کہا کہ راجستھان کی ریاست کے پاس جون 2014 تک صرف 7498 کلومیٹر طویل قومی شاہراہیں تھیں۔ موجودہ حکومت کے تحت پچھلے تین برسوں میں ان کی لمبائی تقریباً دو گنی ہو کر 14465کلومیٹر ہو گئی ہے۔ ریاست میں قومی شاہراہوں کی تعداد جون 2014 میں صرف 35 تھی، جو اب بڑھ کر 85 تک جا پہنچی ہے۔


    جناب گڈکری نے یہ بھی بتایا کہ راجستھان میں 2014 سے قومی شاہراہوں کا تعمیر اتی کام ،جس پر 10430کروڑ روپے لاگت آئی ہے، مکمل ہوچکا ہے۔ اس میں 1938 کلومیٹر طویل 44 بڑے پراجیکٹ بھی شامل ہیں۔ اہم پراجیکٹوں میں قومی شاہراہ نمبر 14 پر 244 کلومیٹر طویل بیاور-پالی-پِنڈواڑا سیکشن کو 4 لین والا بنانا، قومی شاہراہ نمبر 12 پر 88 کلومیٹر طویل دیولی-کوٹہ سیکشن کو 4 لین والا بنانا، قومی شاہرا ہ نمبر 8 کے گومتی-اُدے پور سیکشن کو 4 لین والا بنانا، قومی شاہراہ نمبر 758 کے راجسمند بھیل واڑہ سیکشن کو 4 لین والا بنانا اور قومی شاہراہ نمبر 8 کے کشن گڑھ، اجمیر، بیاورسیکشن کو 6 لین والا بنانا شامل ہے۔


    جناب گڈکری نے اعلان کیا کہ 50 ہزار کروڑ روپے کی لاگت سے قومی شاہراہوں کا کام بہت جلد مکمل ہو جائے گا۔ اس میں نومبر 2017 تک قومی شاہراہ نمبر 15 کا 132 کلومیٹر طویل جیسل میر-بارمیڑ سیکشن، فروری 2018 تک اسی شاہراہ پر 107 کلومیٹر طویل بارمیڑ ساچور –سیکشن اوراپریل 2018 تک قومی شاہراہ نمبر 148(ڈی)کا 204 کلومیٹر طویل اُنیارا-گلاب پور سیکشن اور شاہراہ نمبر 15 کا 160 کلومیٹر طویل بیکانیر-فلودی سیکشن شامل ہیں۔ انہوں نے یہ بھی کہ قومی شاہراہ نمبر 927(اے)پر سوروپ گنج-ڈونگرپور اور بانسواڑہ سے مدھیہ پردیش شہر تک شاہراہ کا ڈی پی آر تیار ہے۔ انہوں نے مزید کہا کہ 6 لین والے دلی-جے پور شاہراہ کا 90 فیصد کا م مکمل ہو چکا ہے ا ور قومی شاہراہ نمبر 15 پر فالودی –جیسلمیر سیکشن پر کام بہت تیزی سے جاری ہے۔ دہلی اور جے پور کے درمیان 195 کلومیٹر طویل گرین فیلڈ ایکسریس وے بھی بنایا جائے گا۔ اس کا کام گُڑ گاؤں میں کھیکری دولا سے شروع ہوگااور دوارکاایکسپریس وے سے مربوط ہو جائے گا اورپھر پٹودی کے جے پور کے نزدیک چندواجی پر قومی شاہر نمبر 8 سے جُڑ جائے گا۔ اس پراجیکٹ کیلئے امکانی رپورٹ تیار کی جا رہی ہے۔


    اس سے پہلے وزیراعظم کا استقبال راجستھان کے گورنر جناب کلیان سنگھ اور وزیراعلیٰ محترمہ وسندھرا راجے نے کیا۔ اس موقع پر تقریر کرتے ہوئے وزیراعلیٰ نے کہاکہ وزیراعظم کے ویژن پر مبنی راجستھان ایک نئے بھارت کی سمت بڑھ رہا ہے۔ انہوں نے کہا کہ راجستھان نے سب کا ساتھ-سب کا وِکا س ، کے منتر کو اپنا لیا ہے اور وہ تعلیم، ڈیجیٹل انڈیا، میک ان انڈیا اور سوؤچھ بھارت کی تعمیر پر توجہ دے رہا ہے۔


    خزانے اورکارپوریٹ امور کے مرکزی وزیر مملکت جناب ارجن رام میگھوال نے بھی ، جو اس موقع پر موجود تھے کہا کہ وزیراعظم جناب نریندر مودی کی قیادت میں مرکزی حکومت ترقی اور چھی حکمرانی کے ذریعے ملک کو متحد کرنے کیلئے پُرعزم ہے۔


    اطلاعات و نشریات کے مرکزی وزیر مملکت کرنل راجیہ وردھن سنگھ راٹھور نے بھی اپنی تقریر میں کہاکہ پچھلے تین برسوں میں ہندوستان نے بے مثال رفتار سے ترقی کی ہے۔ انہوں نے کہا کہ ضرورت اس بات کی ہے کہ ہم اس رفتار کو جاری رکھنے کیلئے متحد ہو کر اور تسلسل کے ساتھ کام کریں۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔ ج ۔ ک ا


    U- 4248

    
    
    (Release ID: 1501094) Visitor Counter : 2