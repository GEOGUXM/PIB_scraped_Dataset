      خلا ء کا محکمہ

      ناسااور اسروکے مابین مشترکہ پروجیکٹ
      Posted On: 03 AUG 2017 5:57PM by PIB Delhi


    نئی دہلی ،4 اگست : شمال مشرقی خطے کی ترقیات ( ڈونر) ، وزیراعظم کے دفترمیں وزیرمملکت ،عملہ ،عوامی شکایات اور پنشن ، ایٹمی توانائی اورخلائی سائنسیز کے وزیرمملکت( آزادانہ چارج ) ڈاکٹرجتندرسنگھ نے کل راجیہ سبھا میں ایک سوال کے تحریری جواب میں بتایاہے کہ اسرو اورناسا 2021تک ناسا۔اسرو سنتھیٹک اپرچرراڈار( این آئی ایس اے آر) مشن کو عملی جامہ پہنانے کے لئے کوشاں ہیں ۔


    این آئی ایس اے آرمشن میں ، ناسا، ایل بینڈ اور ایس اے آرکی تشکیل کا ذمہ دارہوگا اور اسرو ایس بینڈ ایس اے آرکی تشکیل کرے گا۔ ایل اینڈ ایس بینڈ یعنی ایس اے آراسرو کے خلائی سیارچے سے مربوط ہوگا اور اسے جی ایس ایل وی پر بارکرکے داغاجائے گا۔ مجموعی پروجیکٹ لاگت میں اسرو کے ذریعہ کئے جانے والے کام کے حصے کی لاگت بھی شامل ہے جو 788.00کروڑروپے کے بقدر ہے اورجے پی ایل کے کام کی لاگت تقریباً808ملین امریکی ڈالر کے بقدر ہے ۔ 2021میں داغے جانے کے بعد اس منصوبہ عمل کے تحت جو امورانجام دیئے جائیں گے ان میں اعدادوشمار سے متعلق پروڈکٹس کی زمرہ بندی اورتوثیق ، سائنس سے متعلق حصولیابیوں کے منصوبے کو ترقی دینا ، ڈاٹا پروسیسنگ ضوابط اوراستعمال کو فروغ دینا ، تحقیقی اورتعلیمی اداروں میں رابطہ کاری کی سرگرمیوں کو بڑھاوادینا شامل ہیں ۔


    این آئی ایس اے آر ایک مخصوص فیوچراسٹک سویپ ایس اے آرٹیکنک کا استعمال کرتاہے، جس کے ذریعہ 200کلومیٹرسے زائد کا حیطہ عمل حاصل ہوتاہے اور پانچ سے دس ملی میٹرکا اعلی ترین ریزولیوشن بنتاہے ۔ایل اینڈ ایس بینڈ ڈاٹا جومذکورہ سیارچے سے حاصل کیاجائے گا اسے مختلف النوع مقاصد کے لئے استعمال کیاجاسکے گا، جن میں زرعی بایوماس کی تخمینہ بندی جو فصل کی پوری مدت پراحاطہ کرے گی ، مٹی کی نمی اوررطوبت کا تخمینہ لگانا ، سیلاب اور تیل کے رساؤ،ساحلی علاقے میں سمندرکے پانی سے ہونے والے کٹاوکا اندازہ لگانا، ساحلی علاقے میں رونماہونے والی تبدیلیوں کا اندازہ لگا نا ، انسانی بستیوں کا تخمینہ لگا نا ، سطح زمین پرنمایاں ہونے والی تبدیلیوں کے مطالعات ، آئس شیٹ ڈائنامکس وغیرہ کا تخمینہ اور مطالعہ شامل ہیں ۔


    اسرواور ناسا نے 2008میں بیرونی خلأ کے پرامن استعمال اور اس میں تحقیق کرنے کی غرض سے باہمی تعاون کے ایک معاہدے پردستخط کئے تھے ۔ اس معاہدے کا جو فریم ورک تشکیل پایاتھا اس کے تحت اسرو اور ناسانے این آئی ایس اے آرمیں تعاون کرنے کے لئے ایک انتظامیہ سلسلہ وضع کیاہے جو 2034تک کے لئے کارآمد رہے گا اوراس سلسلے کے تحت سیارچہ داغے جانے کے بعد این آئی ایس اے آرڈاٹا کا مشترکہ سرگرمیوں کے لئے نیز سائنسی تحقیق اورجستجوکے لئے استعمال کیاجاسکے گا۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    (م ن۔ع آ ۔ 04-08-17 )


    U- 3770

    
    
    (Release ID: 1498493) Visitor Counter : 2