      ٹیکسٹائلز کی وزارت

      ٹیکسٹائل مزدوروں کے لئے فلاحی اسکیم
      Posted On: 03 AUG 2017 7:29PM by PIB Delhi


    نئی دہلی،04 اگست ۔ٹیکسٹائل کے محکمے کے وزیر مملکت جناب اجے ٹمٹا نے لوک سبھا میں اپنے ایک سوال کے تحریری جواب میں بتایا کہ سرکار نےملک میں ٹیکسٹائل مزدوروں کے لئے مختلف فلاحی اسکیمیں اور اقدامات کئے ہیں ، جن میں انٹگریٹیڈ اسکل ڈیولپمنٹ اسکیم (آئی ایس ڈی ایس ) ،اسکیم فار ڈیولپمنٹ آف سلک اینڈ سیری کلچر سیکٹرز ،نیشنل ہینڈ لوم ڈیولپمنٹ پروگرام (این ایچ ڈی پی) ، کامپری ہینسو ہینڈ لوم کلسٹر ڈیولپمنٹ اسکیم (سی ایچ سی ڈی ایس ) ، یارن سپلائی اسکیم اورنیشنل ہینڈی کرافٹس ڈیولپمنٹ پروگرام (این ایچ ڈی پی ) جیسے پروگرام اور اسکیمیں شامل ہیں ۔ اس کے ساتھ ہی سرکار ’پاور ٹیکس انڈیا ‘ نامی ایک اور نمایاس اسکیم پر عمل درآمد کررہی ہے ۔اس اسکیم کو پاور سیکٹر ڈیولپمنٹ کے لئے ایک جامع اسکیم کی حیثیت حاصل ہے ۔


    مزید برآں سرکار نے بنکروں /کپڑا مزدوروں کے لئے سماجی فلاح کی اسکیمیں بھی شروع کی ہیں ، جن میں ہتھ کرگھا بنکروں کے لئے مہاتما گاندھی بنکر بیمہ یوجنا ،ہتھ کرگھا مزدوروں کے لئے گروپ انشورنس اسکیم ،دستکاری کے فن کاروں کے لئے عام آدمی بیمہ یوجنا اور جوٹ مزدوروں کے بچوں کے لئے وظائف کی اسکیم بھی شروع کی گئی ہے ۔واضح ہوکہ حکومت ہند نے ٹیکسٹائل ورکرز ری ہیبلی ٹیشن فنڈ اسکیم (ٹی ڈبلیو آر ایف ایس ) بھی شروع کی تھی ، جس کا مقصد پرائیویٹ سیکٹر میں غیر ایس ایس آئی ٹیکسٹائل ملوں کی مستقل تالہ بندی کے نتیجے میں بے روزگار ہوجانے والے مزدوروں کو راحت پہنچانا تھا۔ اس کے ساتھ ہی ٹی ڈبلیو آر ایف ایس کو راجیو گاندھی شرمک کلیان یوجنا (آر جی ایس کے وائی ) میں ضم کردیا گیا ہے ۔ اس یوجنا کے تحت کارخانوں وغیرہ میں چھٹنی /تالہ بندی کے نتیجے میں غیر رضاکارانہ طور سے بے روزگار ہوجانے والے ان مزدوروں کو بے روزگاری بھتہ دیا جاتا ہے ، جن کا اندراج ای ایس آئی اسکیم میں ہے۔اس کے ساتھ ہی سرکار نے خاص طورسے پارچہ جاتی اورتیار ملبوسات سمیت دیگر ٹیکسٹائل شعبوں میں روزگار کے مواقع پیدا کرنے اور برآمدات میں اضافے کے مقصد سے چھ ہزار کروڑروپے کے پونجی سرمائے سے ایک خصوصی پیکج بھی شروع کیا تھا ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش۔ رم


    U-3774

    
    
    (Release ID: 1498504) Visitor Counter : 3