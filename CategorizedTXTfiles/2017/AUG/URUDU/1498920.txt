      نیتی آیوگ

      نیتی آیوگ نے صحت اورتعلیم کے شعبوںمیں قابل تغیر تبدیلیوں کے لئے تین ریاستوں کو منتخب کیا
      Posted On: 08 AUG 2017 8:34PM by PIB Delhi


    نئی دہلی،09 اگست ۔نیتی آیوگ نے مقابلہ جاتی اور تعاون باہمی کی وفاقیت کو زبردست طریقے سے فروغ دیتے ہوئے صحت اور تعلیم کے شعبوںمیں انقلابی سطح کی تغیر پذیر تبدیلیوں کے لئے تین ریاستوں کو منتخب کیا ہے ۔


    اس سلسلے میں نیتی آیوگ نے اترپردیش ،آسام اور کرناٹک کو صحت عامہ کی دیکھ بھال کی بہتر خدمات کی فراہمی اور کلیدی نتائج کے حصول کے لئے منتخب کیا ہے ،جبکہ مدھیہ پردیش ،اوڈیشہ اورجھارکھنڈ کی ریاستوں کو تعلیم کے شعبے میں بہتر تدریسی نتائج کے لئے منتخب کیا ہے ۔ ان چھ ریاستوں کا انتخاب اثرات اور ممکنہ کامیابیوں کے جامع تعین پر مبنی زبردست مقابلہ جاتی طریقہ عمل کے بعد منتخب کیا گیا ہے ۔ اس سے پہلے ان ریاستوں سے کہا گیا تھا کہ آیا وہ تعلیم اور صحت عامہ کے شعبوں میں بہتر خدمات کی فراہمی کے لئے نیتی آیوگ کے ساتھ شراکتداری کرنے کی خواہشمند ہے ۔ بعد ازاں ان ریاستوں نے مذکورہ بالا دونوں شعبوں کے لئے اپنے اپنے منصوبٔہ عمل پیش کئے ۔ نیتی آیوگ اور صحت اورتعلیم کی وزارتوں کے ممبران اور سینئر افسران کی ایک کمیٹی نے ریاستوں کے ذریعہ پیش کئے گئے ان منصوبوں کا جائزہ لیا ۔اس سلسلے میں ان ریاستوں نے اس سے پہلے کئے گئے اقدامات کی تفصیل بیان کرتے ہوئے اپنی اس خواہش کا اظہار کیا کہ وہ ان شعبوں میں تیز رفتار تبدیلیوں کے لئے کا م کرنے کو تیار ہیں ۔اس کے ساتھ ہی ان ریاستوں نے اس بات کا بھی جواز پیش کیا کہ انہیں نیتی آیوگ کے ذریعہ ادارہ جاتی حمایت کے لئے کیوں منتخب کیا جائے ۔


    ان منتخب شدہ ریاستوں نے تکنیکی اندازہ کاری کے ذریعہ مذکورہ بالا دونوں شعبوں میں مدت مقررہ کے اندر انتظامی اصلاحات کے تئیں عہد بستگی کا اظہار کیا ۔ اس سلسلے میں ایک پروگرام مینجمنٹ یونٹ قائم کیا گیا ہے ،جو انتظامی ڈھانچے میں مستعدی اور تیزرفتاری پیدا کرے گا اور 30 ماہ کی مدت کے اندر ان چھ منتخب ریاستوں میں خدمات کی فراہمی کو ممکن بنایا جاسکے گا ۔ امید ہے کہ تین سال کے دوران توجہ کے مسلسل ارتکاز اور ملک کے اعلیٰ ترین نظریاتی ادارے کی حمایت سے نہ صرف یہ کہ ان شعبوں میں تغیر پذیر تبدیلیاں ممکن ہوسکیں گی بلکہ دوسری ریاستیں انہیں نمونہ عمل مان کر ان کی تقلید کرسکیں گی۔


    اس طرح نیتی آیوگ ریاستی سرکاروں اورہر شعبے کے علمی شراکتداروں کے درمیان سہ فریقی شراکتداری‘ نیتی آیوگ کے سسٹینیبل ایکشن فار ٹرانسفارمنگ ہیومن کیپٹل (ایچ اے ٹی ایچ ) کے جزو کے طور پر کام کرے گی۔


    واضح ہوکہ نیتی آیوگ صحت ،پانی ،تعلیم اور زراعت کے شعبوں کے ذریعہ ریاستوں کی تعاون باہمی کی افاقیت کے فروغ کے لئے کام کرتا آرہا ہے ۔ تاہم ایس اے ٹی ایچ کا آغاز ریاستوں کی درجہ بندی سے آگے بڑھ کر انہیں ان کے سماجی شعبوں کے اشاریوں میں بہتری کے لئے شروع کیا گیا ہے ۔ ایس اے ٹی ایچ ایک انتہائی حوصلہ آزما اور زبردست اقدام کی حیثیت رکھتا ہے کیونکہ مختلف اشاریں کی بنیاد اور تعلیمی معیارات نیز صحت کے شعبے ریاستوں کے عوامی شعبوں کی حیثیت رکھتے ہیں ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش۔ رم


    U-3880

    
    
    (Release ID: 1498920) Visitor Counter : 2