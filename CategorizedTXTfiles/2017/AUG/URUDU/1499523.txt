      وزیراعظم کا دفتر

      راجیہ سبھا میں نائب صدر جمہوریہ ہند ایم وینکیا نائیڈو کے استقبال میں
      وزیر اعظم کی تقریر کا انگریزی متن
      
      Posted On: 11 AUG 2017 9:11PM by PIB Delhi


    نئی دہلی،14 اگست ۔وزیراعظم نریندر مودی نے راجیہ سبھا میں نائب صدر جمہوریہ ہند ایم ویکیا نائیڈو کے استقبال میں جو تقریر کی تھی اس کا انگریزی متن حسب ذیل ہے۔


    عزت مآب چیر مین صاحب !


    اس ایوان اور ملک کے عوام کی جانب سے آپ کو دل کی گہرائیوں سے مبارکباد اور نیک خواہشات ۔


    آج 11 اگست ہے ۔یہ تاریخ ہمیں اہم تاریخی واقعات کی یاد دلاتی ہے ۔ اسی تاریخ کو ایک 18 سالہ نوجوان خودی رام بوس کو پھانسی کی سز ا دی گئی تھی ۔ اس سے نہ صرف آزادی کے لئے کی جانے والی زبردست جدوجہد بلکہ بیش قیمت قربانیوں کی بھی یاد تازہ ہوجاتی ہے ۔ انہی تاریخی واقعات کی روشنی میں یہ تاریخ ہمیں ملک وقوم کے تئیں اپنی ذمہ داریوں کا احساس کراتی ہے ۔


    محترم جناب وینکیا نائیڈو صاحب ، ملک کے پہلے ایسے نائب صدرجمہوریہ ہند ہیں جن کی پیدائش ملک کو آزادی حاصل ہونے کے بعد ہوئی تھی ۔ میرے خیال سے شاید وہ پہلے ایسے نائب صدر جمہوریہ ہند بھی ہیں جو برسوں تک اس ماحول سے وابستہ رہے ہیں اور ایوان کے اصولوں اور قاعدوں اورروایات سے کما حقہ‘ واقف ہیں ۔ آج ہمارے ملک کو ایک ایسا نائب صدر جمہوریہ دستیاب ہوا ہے ، جو ممبران سے لے کر کمیٹی تک ہر فرد اور ہر چیز سے واقف ہے اور ایوان کی کاررروائی کی بھی مکمل واقفیت رکھتا ہے ۔ نائیڈو صاحب کی عوامی زندگی کا آغاز آنجہانی جے پرکاش نرائن کی جے پی تحریک سے ہوا ۔ اپنی طالب علمی کے زمانے میں وہ بہتر حکمرانی کے لئے ، آنجہانی جے پرکاش نرائن کی ملک گیر تحریک میں شامل ہونے کے بعد انہوں نے آندھر ا پردیش میں ایک طالب علم لیڈر کی حیثیت سے اپنی حیثیت قائم کی ۔ اسی وقت سے انہوں نے اپنی شخصیت کو ودھان سبھا ہوکہ راجیہ سبھا ہر ایوان میں اپنی شخصیت کو فروغ دینا شروع کیا ۔ اس کے ساتھ ہی انہوں نے اپنے میدان کار میں بھی توسیع جاری رکھی اور آج ہم نے انہیں منتخب کرکے اس باوقار منصب کی ذمہ داری تفویض کردی ہے ۔


    وینکیا جی ایک کسان کے بیٹے ہیں ۔ مجھے برسوں تک ان کے ساتھ کام کرنے کی سعادت حاصل ہوئی ہے ۔ خواہ گاؤں ہو ں کہ غریب یا کسان وہ ہمیشہ انہیں ضروری معلومات فراہم کراتے رہے ہیں ۔ انہوں نے اس کے لئے ان موضوعات کا گہرائی سے مطالعہ کیا ہے ۔ وہ مرکزی کابینہ میں بھی شہری ترقیات کے وزیر کے منصب پر فائز رہے ہیں لیکن میں نے ہمیشہ یہ بات محسوس کی ہے کہ کابینہ میں بحث کے دوران و ہ شہری علاقوں کے مقابلے کسانوں اور دیہی علاقوں کے مسائل پر زیادہ زوردیتے رہے ہیں ۔ یہ موضوع ان کے دل سے شاید اس لئے بھی زیادہ قریب رہا ہے کہ ان کا خاندانی پس منظر اسی سے متعلق رہا ہے اور ان کا بچپن بھی مواضعات سے وابستہ رہا ہے ۔


    اب جبکہ وینکیا جی نے نائب صدرجمہوریہ ہند کا منصب سنبھال لیا ہے ۔ ہماری ذمہ داری ہے کہ ہم پوری دنیا کو اس سے واقف کرائیں ۔ کچھ ایسی ذمہ داریاں بھی ہوتی ہیں جن پر سیاست سے قطع نظر کرکے غور کیا جاتا ہے ۔ ہندوستان کی جمہوریت ایک انتہائی پختہ جمہوریت ہے او ر ہندوستان کا آئین ایک طاقتور دستاویز ہے ۔ ہمارے عظیم قائدین نے یہ جو آئین ہمارے لئے مرتب کیا ہے ، وہ اس طرح کا ہے کہ جس کی رو سے آج ہندوستان میں آئینی منصبوں پرفائز لوگ یا تو دیہی علاقوں سے تعلق رکھتے ہیں ۔ غربت میں مبتلا پس منظر سے تعلق رکھتے ہیں ۔ یہ لوگ کسی رئیس یا دولت مند خاندان کے لوگ نہیں رہے ہیں ۔ معمولی پس منظر سے ملک کے اعلیٰ ترین مناصب پر فائز ہونے والے ان حضرات کی عوامی اور سیاسی زندگی نے یہ بات ثابت کردی ہے کہ پہلی بار جس طرح یہ حضرات اس اعلیٰ ترین منصب پر فائز ہوئے ہیں اس سے آئین ہند کے وقار اور ہندوستانی جمہوریت کی پختگی کا اظہار ہوتاہے ، یہ افتخار ہندوستان کے 125 کروڑ عوام کاا فتخار ہے ۔اس طر ح مجھے یہ بات صریحی طور پر محسوس ہوتی ہے کہ ہمارے اجداد نے ہمیں عظیم وراثت تفویض کی ہے ۔ میں ایک بار پھر ان محترم آئیں سازوں کے حضور میں سرنیاز خم کرتا ہوں ۔


    وینکیا جی اپنے تحمل اور انتہائی زبردست مقرررانہ ہنرمندی کے ساتھ ایک عظیم شخصیت کے حامل ہیں ۔ ان کی شخصیت میں یہ صفات موجود ہیں اور ہمیں ان کی تقریری ہنرمندیوں کا بھی بخوبی اعتراف ہے ۔ کبھی کبھی جب وہ تلیگومیں تقریر کرتے ہیں تو ایسا محسوس ہوتا ہے کہ وہ سپر فاسٹ گاڑی چلارہے ہوں ۔ لیکن اس کے لئے نہ صرف نظریات میں صراحت ہونی چاہئے بلکہ سامعین کو خود سے جوڑنے کی صلاحیت بھی ہونی چاہئے ۔ یہ محض الفاظ سے کھیلنے کا کام نہیں ہے ۔جو لو گ تقریروںکی دنیا سے وابستہ ہیں ، انہیں اس استقلال کا بخوبی احساس ہے ، جو ان کے تصورات اور عقائد پر مبنی ہے ۔ صرف اسی صورت میں ہی ایک مقرر لوگوں کے دلوں کو چھوسکتا ہے اوروینکیا جی اس سلسلے میں ہمیشہ زبردست طریقے سے کامیاب رہے ہیں ۔


    یہ بات بھی درست ہے کہ آج ایسا کوئی رکن پارلیمان نہیں ہے ، جو سرکارسے ہمہ وقت دیہی علاقوں کی ترقی کی اپیل نہ کرتاہو۔ خواہ وہ ڈاکٹر منموہن سنگھ کی سرکار رہی ہو یا میری سرکار ۔ ممبران پارلیمنٹ ہر سرکار سے دیہی علاقوں کی ترقی کی اپیل کرتے رہے ہیں اور کررہے ہیں ۔ ایسا ہی ایک مطالبہ ان کے اپنے علاقوں میں پردھان منتری گرام سڑک یوجنا کا ہے ۔ تمام ممبران پارلیمنٹ کے لئے یہ بات باعث افتخار ہے کہ پردھان منتری گرام سڑک یوجنا کا تصور ہمارے نائب صدر جمہوریہ ہند جنا ب نائیڈو جی نے پیش کیا تھا ۔ یہ بات جب ہی ممکن ہوسکتی ہے جب کوئی شخص غریبوں ،کسانوں اور استحصال زدہ لوگوں سے ہمدردی رکھتا ہو اور انہیں ان مسائل سے نجات دلانے کے لئے عہد بستہ ہو ۔


    آج وینکیا نائیڈو جی ہمارے درمیان نائب صدر جمہوریہ ہند کی حیثیت سے موجود ہیں ۔ ہمیں کچھ دیر کے لئے اس ایوان کی کارروائی میں دقتیں پیش آسکتی ہیں ۔ ٹھیک اسی طرح جس طرح ہمارے ملک میں بارایسوسی ایشنوں سے تعلق رکھنے والے وکیل اپنے آپ میں اجنبیت سی محسوس کرتے ہیں ،ٹھیک اسی طرح ہمیں بھی محسوس ہوسکتی ہے کہ اب تک جو وینکیا جی ایوان میں تقریر اور بحث کرتے رہے ہیں آج وہ ہمارے نائب صدر جمہوریہ ہند کے منصب پر فائز ہیں ۔ اس لئے ہم میں سے کچھ لوگ برسوں تک دوست یاساتھی کی حیثیت سے ان کے ساتھ کام کرتے رہے ہیں انہیں یہ بات کچھ ناموضوع سی محسوس ہوسکتی ہے لیکن یہ ہمارے جمہوری نظام کی انفرادیت ہے کہ ہم اپنے کام کا طریقہ اسی نظام کے اندر وضع کرتے ہیں ۔


    میں سمجھتا ہوں کہ اس نظام میں کام کرنے والی اورراجیہ سبھا میں طویل مدت تک فعال رہنے والی شخصیت کی حیثیت سے وہ اس ایوان میں چیئر مین کی حیثیت سے ہماری رہنمائی اورقیادت کریں گے ۔ مجھے ان پرپورا عتماد ہے اور مجھے ایک مثبت تبدیلی کا یقین ہے اور آج جب وینکیا جی اس عظیم منصب کی ذمہ داری سنبھال رہے ہیں میں کچھ سطور پیش کرنا چاہوں گا :


    عمل کرو ایسا امن میں


    عمل کرو ایسا امن میں


    جہاں سے گزریں تمہاری نظریں


    اُدھر سے تم کو سلام آئے


    میں اس میں یہ سطریں جوڑنا چاہوں گا


    عمل کرو ایسا سدن میں


    جہاں سے گزریں تمہاری نظریں


    اُدھر سے تم کو سلام آئے ۔


    م ن ۔س ش۔ رم


    U-3990

    
    
    (Release ID: 1499523) Visitor Counter : 2