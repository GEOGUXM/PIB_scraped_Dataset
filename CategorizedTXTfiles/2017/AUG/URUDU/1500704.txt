      کامرس اور صنعت کی وزارتہ

      آئی پی آر کے نفاذ سے متعلق قومی ورکشاپ کا اختتام
      Posted On: 24 AUG 2017 5:22PM by PIB Delhi


    نئی دہلی۔25؍اگست۔آئی پی آر فروغ اور بندوبست سے متعلق سیل (سی آئی پی اے ایم) کی طرف سے منعقدہ ایک سہ روزہ ورکشاپ 24 اگست 2017 کو ختم ہوئی۔ یہ کانفرنس دانشورانہ املاک کے حقوق آئی پی آر کے نفاذ سے متعلق تھی۔

    
    اس تین روزہ ورکشاپ کا لائحہ عمل قانون نافذ کرنے والی ایجنسیوں کی اس بات کیلئے مدد کی غرض سے تیار کیا گیا تھا کہ ایک پلیٹ فارم تشکیل دیا جائے جس پر آئی پی آر کو لاگو کرنےسے متعلق معلومات کا لین دین کیا جائے۔
    
    ڈی آئی پی پی کے جوائنٹ سکریٹری جناب راجیو اگروال نے اس ورکشاپ میں اس ضرورت کا ذکرکیا کہ بھارتی افراد اپنی دانشورانہ املاک آئی پی کو احترام کی نظر سے دیکھے اور انہیں کاروباری شکل دیں۔ ڈیزائن اینڈ ٹریڈ مارک کے کنٹرولر جنرل جناب او پی گپتا نے نفاذ کرنے والی مختلف ایجنسیوں کے مابین تعاون پر تقریر کی۔ انہوں نے مستحق فریق کے رول اور اس کی پذیرائی پر بھی اظہار خیال کیا۔
    
    بین الاقوامی املاک تنظیم کے دنیا بھر سے آئے ہوئے وفود مرکزی حکومت کے افسران اور ملک بھر سے آئے ہوئے پولیس افسران قانونی برادری سے تعلق رکھنے والے افراد، صنعتی ماہرین اور قانون کے طلباء نے اس ورکشاپ میں شرکت کی۔ معروف مقررین نے آئی پی آر کے مؤثر عمل درآمد کے بہترین طور طریقوں اور مختلف پہلوؤں پر اظہار خیال کیا۔
    
    سی آئی پی اے ایم نے سوشل میڈیا کی ایک مہم بھی شروع کی تاکہ دانشورانہ املاک کے سلسلے میں لوگوں کے مابین مزید دلچسپی پیدا کی جائے۔

    ******


    
    
    م ن۔ اس ۔ ع ن۔
    U-4193

    
    
    (Release ID: 1500704) Visitor Counter : 2