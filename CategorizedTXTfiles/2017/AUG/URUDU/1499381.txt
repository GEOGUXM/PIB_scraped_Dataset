      پارلیمانی امور کی وزارت

      مانسون اجلاس 2017 اختتام پذیر
      Posted On: 11 AUG 2017 6:33PM by PIB Delhi


    پارلیمنٹ کے دونوں ایوانوں نے 13 بل پاس کئے


    نئی دہلی، 11 اگست / پارلیمانی امور اور کمیکلز اور کھادوں کے مرکزی وزیر جناب اننت کمار نے آج یہاں میڈیا سے خطاب کرتے ہوئے کہا کہ لیجسلیٹو بزنس (کام کاج) کے لحاظ سے مانسون اجلاس 2017 ایک کامیاب سیشن رہا ا ور سبھی سیاسی پارٹیوں نے قومی اہمیت کے حامل مختلف معاملات پر شرکت کی۔ اس موقع پر زراعت ، کسانوں کی فلاح و بہبود اور پارلیمانی امور کے وزیر مملکت ایس ایس اہلوالیہ ، اقلتی امور (آزادنہ چارج) اور پارلیمانی امور کے مرکزی وزیر مملکت جناب مختار عباس نقوی بھی موجود تھے۔


    جناب اننت کمار نے مطلع کیا کہ پارلیمنٹ کا موسم برسات کا اجلاس جو 17 جولائی پیر کو شروع ہوا تھا، 11 اگست 2017 بروز جمعہ کو اختتام ہوگیا۔ دونوں ایوانوں کی کارروائی غیر معینہ عرصہ کے لئے ملتو ی کردی گئی ہے۔ 26 دنوں تک چلنے والے اجلاس میں 19 نشستیں ہوئی۔ لوک سبھا کی کام کرنے کی صلاحیت 77.94 فی صد رہی جبکہ راجیہ سبھا کی کام کرنے کی صلاحیت 79.95 رہی۔


    اجلاس کے دوران لوک سبھا میں 17 بل پیش کئے گئے ۔ لوک سبھا نے اجلاس کے دوران 14 بل منظور کئے جبکہ راجیہ سبھا نے 9 بل منظور کئے۔ اس طرح پارلیمنٹ کے دونوں ایوانوں کے ذریعہ 13 بل منظور کئے گئے۔ پارلیمنٹ کے مختصر اجلاس کا یہ ایک اہم کارنامہ رہا اور اجلاس کے دوران اہم معاملات پر تبادلہ خیال کے لئے خاطر خواہ وقت دیا گیا۔ جناب کمار نے مزید کہا کہ صدر اور نائب صدر کے عہدوں کے چناؤ کے لئے بھی وقت دیا گیا۔


    وزیر موصوف نے خصوصی بحث کا بھی ذکر کیا جو 9 اگست 2017 میں دونوں ایوانوں میں ہوئی تھی جس میں بھارت چھوڑو تحریک کی 75 ویں سالگرہ منانے کے سلسلہ میں کی گئی تھی۔ یہ پہلا موقع ہے کہ 2022 تک ایک نئے ہندستان کی تعمیر کے لئے سنکلپ سے سدھی کے عزم کا سبھی سیاسی پارٹیوں نے اتفاق رائے سے عہد کیا۔ انہوں نے مزید کہا کہ وزیراعظم نریندر مودی کے اس عزم کے حصول کے لئے حکومت عہد بند ہے۔


    جموں کشمیر ریاست تک سامان اور خدمات ٹیکس (جی ایس ٹی) کو توسیع دینے کے بارے میں بات چیت کرتے ہوئے جناب کمار نے کہا کہ یہ ایک تاریخی کارنامہ ہے کیونکہ متعلقہ بلوں کے منظور ہونے سے ملک کے باقی حصے کے ساتھ ریاست کی معاشی یکجہتی کی راہ ہموار ہوگی۔


    مانسون اجلاس 2017 کے دوران کئے گئے قانون ساز یہ سے متعلق کام کاج کے بارے میں بتایا گیا کہ اجلاس کے دوران (ریلوے سمیت) 18-2017 کے لئے امدا د کے واسطے ضمنی مطالبات زر اور 15-2014 کے لئے اضافی گرانٹس کے لئے مطالبات اور متعلقہ تصرفی بلوں پر بحث ہوئی اور لوک سبھا کے ذریعہ انہیں منظور کرلیا گیا۔ یہ بل 2 اگست 2017 کو راجیہ سبھا بھیجے گئے تھے اور ان پر بحث نہیں ہوئی ہے کیونکہ وہ راجیہ سبھا میں اپنی وصولی کی تاریخ سے 14 دنوں کی مدت کے اندر لوک سبھا کو واپس نہیں بھیجے جائیں گے۔


    بینکنگ ریگولیشن ترمیمی آرڈی نینس 2017 ، پنجاب میونسپل قانون (چندی گڑھ تک توسیع) ترمیمی آرڈی نینس 2017 سینٹرل گڈس اینڈ سروسیز ٹیکس (جموں و کشمیر تک توسیع) آر ڈی نینس 2017 اور مربوط سامان خدمات ٹیکس (جموں کشمیر تک توسیع) آرڈی نینس 2017 جو صدر کی جانب سے نافذ کئے گئے تھے ، پر غور کیا گیا اور لوک سبھا کے ذریعہ پاس کردیئے گئے۔


    بینکنگ ریگولیشن ترمیمی بل 2017 کو چھوڑ کر یہ بل جو باقی تین آرڈی نینس کی جگہ لیں گے راجیہ سبھا کی جانب سے نہیں پیش کئے گئے۔ کیونکہ یہ تینوں بل منی بل ہیں اور راجیہ سبھامیں ان کے وصول ہونے کی تاریخ سے 14 دن کی مدت کے اندر لوک سبھا کو واپس کئے جانے کا امکان نہیں ہے۔


    لوک سبھا میں ضابطہ 193 کے تحت د و مختصر وقفہ کی بحث ہوئی جس میں ایک کا تعلق ملک میں زرعی صورتحال اور دوسرے کا تعلق ملک میں ہجوم کے تشدد میں ظلم و زیادتیوں پیٹ پیٹ کر مارنے کے واقعا ت سے پیدا ہونے والی صورتحال سے ہے۔ راجیہ سبھا میں ضابطے 176 کے تحت تین مختصر وقفے کی بحث ہوئی جن میں ایک کا تعلق ملک میں اقلیتوں اور دلتوں پر ظلم و زیادتیوں اور پیٹ پیٹ کر مارنے کے واقعے کے اضافے سے پیدا ہونے والی صورتحال سے ہے ، دوسرے کا تعلق ملک میں کسانوں کی خودکشی سے پیدا ہونے والی ان کی تکلیف سے ہے اور تیسرے کا تعلق اہم شراکت داروں سے وابستگی اور ہندستان کی خارجہ پالیسی سے ہے۔


    ***


    ( م ن ۔ ح ا ۔ ج )


    Uno- 3965

    
    
    (Release ID: 1499381) Visitor Counter : 2