      شہری ہوابازی کی وزارت

      علاقائی رابطے کی اسکیم اُڈان کے تحت دوسرے مرحلے کے لیے بولی کا عمل
      Posted On: 24 AUG 2017 4:03PM by PIB Delhi


    نئی دہلی 25اگست ؛ شہری ہوا بازی کے وزیر جناب پی اشوک گجاپتی راجو نے اعلان کیا ہے کہ علاقائی رابطے کی اسکیم اُڈان کے دوسرے مرحلے کے لیے بولی کا عمل 25 اگست کو شروع ہوجائے گا۔ نئی دلی میں نامہ نگاروں سے بات کرتے ہوئے جناب راجو نے کہا کہ دوسرے راؤنڈ میں شمال مشرق، جموں و کشمیر، اتراکھنڈ، ہماچل پردیش، انڈ مان و نکوبار جزیرے اور لکش دیپ جیسے ترجیحی علاقوں سے رابطے کو بہتر بنانے پر پوری توجہ مرکوز رہے گی۔ ایسا کام کاج میں مزید لچک پیدا کرکے اور ہیلی کاپٹر کی کارکردگی کو فروغٖ دے کر کیا جائے گا۔ وزیر موصوف نے اطلاع دی کہ اُڑٓن کے دوسرے مرحلے میں تبدیلیاں پچھلے 4 مہینے سے متعلقہ فریقوں کے ساتھ وسیع صلاح و مشورے کے بعد کی جائیں گی۔

    
    علاقائی رابطے کی اسکیم اُڈان، شہری ہوا بازی سے متعلق پالیسی این سی اے پی کا ایک کلیدی جزو ہے، جسے جون 2016 کو شہری ہوابازی کی وزارت نے جاری کیا تھا۔ اُڈان، اکتوبر 2016 میں شروع کی گئی تھی ، جس کا اصل مقصد عوام کے لیے علاقائی ہوائی رابطے کو مناسب خرچ والا بناکر آسان بنانا اور اسے فروغ دیناتھا۔ وزارت نے کامیاب بولی کے پہلے مرحلے کے بعد دوسرا مرحلہ شروع کیا ہے۔
    
    اہم تبدیلیوں میں 150 کلومیٹر سے کم فاصلے والے روٹس پر فکسڈ پروں والے ہوائی جہاز کے ذریعے آر سی ایس روٹس کے طور پر آنے جانے کی اجازت دی جائے گی۔ اس کا مقصد زیادہ رابطے اور اسکیم کے تحت نیٹ ورکس کی تشکیل کو آسان بنانا ہے۔
    
    اسکیم کے تحت ہیلی کاپٹر کا کم خرچ محض ترجیحی علاقوں تک محدود ہے۔ اس کے فروغ کے لیے ہیلی کاپٹرس کے لیے وی جی ایس کیپس، آر سی ایف میں اندازے کے مطابق سالانہ آمد دس فیصد رہے گی۔ ہیلی کاپٹر میں سبھی 13 مسافروں کی سیٹیں بدل دی گئی ہیں، جس کی سفارش ماہرین کی کمیٹی نے کی تھی۔
    
    اس موقع پر وزیر مملکت جناب جینت سنہا نے اظہار خیال کرتے ہوئے کہا کہ اُڈان کا پہلا مرحلہ بہت کامیاب رہا۔ نجی کمپنیوں نے آر سی ایس روٹس پر بہت سے طیاروں کے آرڈر دئیے ہیں۔

    ******


    
    
    م ن ۔ا س ۔ ن ر۔
    U – 4194

    
    
    (Release ID: 1500716) Visitor Counter : 2