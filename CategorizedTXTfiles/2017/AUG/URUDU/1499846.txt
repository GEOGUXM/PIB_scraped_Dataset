      کابینہ

      سیکنڈری اور اعلیٰ تعلیم کے لیے ایک جاری رہنے والے فنڈ کو کابینہ کی منظوری
      Posted On: 16 AUG 2017 7:31PM by PIB Delhi


    نئی دہلی، 16 اگست 2017، وزیر اعظم جناب نریندر مودی کی صدارت میں مرکزی کابینہ نے آج سیکنڈری اور اعلیٰ تعلیم کے لیے سرکاری کھاتے میں ایک جاری رہنے والے فنڈ کو منظوری دی ہے۔ اس فنڈ کا نام ’’مادھیمک اور اُچتر شکشا کوش (ایم یو ایس کے)‘‘ ہے۔ اس فنڈ میں سیکنڈری اور اعلیٰ تعلیم کے سیس کی تمام رقومات جمع ہوں گی۔


    ایم یو ایس کے میں جو فنڈ جمع ہوگا اس کا استعمال تعلیمی شعبے کی اسکیموں میں کیا جائے گا جوکہ ملک بھر میں سیکنڈری اور اعلیٰ تعلیم کے طلبا کے فائدے کے لیے دستیاب ہوگا۔


    مذکورہ فنڈ کے سلسلے میں مرکزی کابینہ نے درج ذیل کو بھی منظوری دی ہے۔


    1۔ اس فنڈ کا انتظام اور بندوبست انسانی وسائل کے فروغ کی وزارت کے ذریعے کیا جائے گا۔


    2۔ سیس سے حاصل شدہ رقومات کا استعمال سیکنڈری اور اعلیٰ تعلیم کی موجودہ اسکیموں میں کیا جائے گا لیکن انسانی وسائل کے فروغ کی وزارت سکینڈری اور اعلیٰ تعلیم کے مستقبل کے کسی پروگرام/ اسکیم کے لیے ضرورت کی بنیاد پر طریقہ کار کے مطابق فنڈ مختص کرسکتی ہے۔


    3۔ کسی بھی مالی سال میں اسکولی تعلیم اور خواندگی کے محکمے اور اعلیٰ تعلیم کے محکمے کی موجودہ اسکیموں پر ابتدا میں مجموعی بجٹ تعاون (جی بی ایس) سےرقم خرچ کی جائے گی اور جی بی ایس کے ختم ہونے کے بعد ہی ایم یو ایس کے سے مالی امداد حاصل کی جائے گی۔


    وافر وسائل کی دستیابی کے ذریعے سیکنڈری اور اعلیٰ تعلیم کے لیے اس فنڈ کے قیام سے یہ فائدہ ہوگا کہ اس سے مزید رقومات حاصل کی جاسکتی ہیں اور مالی سال کے آخر میں اس فنڈ کی رقم منسوخ نہیں ہوگی۔ سیکنڈری اور اعلیٰ کے لیے سیس لگانے کا مقصد سیکنڈری اور اعلیٰ تعلیم کے لیے وافر وسائل فراہم کرانا ہے۔


    ۔۔۔۔۔۔۔۔۔۔۔


    م ن۔ اگ ۔ ر ا۔


    (16- 0 8 -17)


    U- 4041


    

    
    (Release ID: 1499846) Visitor Counter : 2