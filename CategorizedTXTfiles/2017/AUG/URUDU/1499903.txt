      سٹرک ٹرانسپورٹ اور شاہراہوں کی وزارت

      الیکٹرانک ٹول وصولی کے لئے این ایچ اے آئی کے انقلابی اقدامات
      Posted On: 17 AUG 2017 1:57PM by PIB Delhi


    نئی دلّی ، 17 اگست /نیشنل ہائی ویز اتھارٹی آف انڈیا ( این ایچ اے آئی ) نے ریزرو بینک آف انڈیا اور این پی سی آئی کے مشورے سے الیکٹرانک ٹول وصولی نظام کو سہل بنانے کی غرض سے دو انقلابی قدم اٹھائے ہیں ۔ان اقدامات میں ٹول پلازہ کے نزدیک کامن سروس سینٹرز ( سی ایس سی ) کے ذریعہ آن لائن فروخت اور آف لائن فاسٹیگس کی فروخت شامل ہے۔
    یہ فاسٹیگس جاری کرنے والے بینکوں کی ویب سائٹ ؍ این ایچ اے آئی کی ویب سائٹ ؍ آئی ایچ ایم سی ایل کی ویب سائٹ سے آن لائن بھی خریدے جا سکتے ہیں اور یہ کورئیر کے ذریعہ صارفین کو ان کے اپنے دروازے پر دستیاب کرائے جائیں گے ۔ توقع ہے کہ اس اقدام سے فاسٹیگس کی فروخت میں اضافہ ہوگا اور دستیابی اور رسائی میں بہتری آئے گی ۔
    آن لائن فروخت کے علاوہ 18 اگست ، 2017 سے یہ فاسٹیگس ٹول پلازہ کے نزدیک قائم کئے گئے کامن سروسز سینٹر کے فروخت مرکز سے بھی خریدے جا سکتے ہیں۔ سی ایس سی 20 کروڑ آدھار کارڈ کے ریکارڈ کا حامل ہے اور اپنے وسیع نیٹ ورک کی بدولت عنقریب ہی ڈیجیٹل انڈیا کے متعدد سنگ میل حاصل کر رہا ہے ۔ توقع ہے کہ کامن سروسز سینٹر کے اشتراک سے الیکٹرانک ٹول وصولی کے اس سسٹم کو مزید تقویت حاصل ہوگی۔
    کیش لیس اکانومی کی وزیراعظم کی پہل کے پیش نظر این ایچ اے آئی اپنی حدود میں قائم تمام ٹول پلازہ پر ای ٹی سی با صلاحیت عمل در آمد کے بنیادی ڈھانچے کے قیام کے لئے کام کر رہا ہے ۔ اس سمت میں این ایچ اے آئی کے اقدامات سے قومی شاہراہوں پر مسافروں کو محفوظ ، سہل اور سفرکی کم طوالت کا احساس فراہم ہوگا ۔
    ۔ ۔ ۔ ۔ ۔ ۔
    U . 4054
    
    

    
    (Release ID: 1499903) Visitor Counter : 2