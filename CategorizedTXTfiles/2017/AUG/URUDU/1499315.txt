      آبی وسائل، دریائی ترقیات اور گنگا احیاء کی وزارت

      اروناچل پردیش ،آسام ،شمالی بنگال ،سکم ، میگھالیہ ،مشرقی اترپردیش اورشمالی بہار کے دریاؤں کی
      سطح آب میں مسلسل اضافے کے بارے میں مشاورتی پیش گوئی
      
      Posted On: 10 AUG 2017 8:18PM by PIB Delhi


    نئی دہلی،11 اگست ۔محکمہ موسمیات کی جانب سے اگلے پانچ دنوں میں ہونے والی بارش کی پیش گوئی سے اندازہ ہوتاہے کہ اروناچل پردیش ،آسام اور میگھالیہ ، مشرقی بنگال کے بین ہمالیائی علاقے ، سکم اور بھوٹان میں زیادہ سے زیادہ اور زبردست بارش ہوگی جبکہ مشرقی اترپردیش ،بہار اور نیپال کے علاقوں میں معمول اور اس سے زیادہ نیز بھاری بارش کی پیش گوئی کی گئی ہے ۔


    زیادہ بارش کی وجہ سے اروناچل پردیش ، آسام اور میگھالیہ میں واقع دریائے برہمپتر اور اس کی ذیلی ندیوں ، مشرقی یوپی اور شمالی بہارمیں دریائے گنگا کی ذیلی ندیوں کی سطح آب میں اضافے کا امکان ہے جس کے نتیجے میں کچھ مقامات پر معمول اور زبردست سیلاب آسکتا ہے ۔ تین روزہ مشاورتی پیش گوئی سے کی جانے والی اندازہ کاری کے مطابق درج ذیل دریاؤں کی سطح آب میں مسلسل اضافے کا امکان ہے ۔


    خلیج برہمپتر :


    دس سے 20 اگست 2017 تک کی مدت کے دوران آسام کے ڈبرو گڑھ ،جورہاٹ ، گولہ گھاٹ ، ناگاؤں ،موری گاؤں ، کامروپ ، گول پاڑہ اور ڈھبری اضلاع میں دریائے برہمپتر کی سطح ٓآب میں اضافے کے نتیجے میں معمول سے غیر متوقع سیلاب کی صورتحال پیدا ہونے کا امکان ہے۔


    اروناچل پردیش کے اپر اورایسٹ سیانگ اضلاع اور آسام کے دھیما جی میں دریائے سیانگ ، اروناچل پردیش کے نامسائی ،لوہت اورانجاو اضلاع اور آسام کے تن سکھیا ضلع میں دریائے لوہت کا بہاؤ معمول سے سیلابی صورتحال تک جاسکتا ہے ،جس کے نتیجے میں دس سے تیرہ اگست 2017 تک کی مدت کے دوران بعض مقامات پر غیر متوقع سیلاب کی صورتحال پیدا ہوسکتی ہے ۔


    اروناچل پردیش کے اپر اورلوور سبان سری اضلاع اورآسام کے لکھیم پور ضلع میں دریائے سبن سیری کا بہاؤ معمول سے سیلابی صورتحال تک پہنچ سکتا ہے ۔ اس کے ساتھ ہی اروناچل پردیش کے مغربی اور مشرقی اضلاع میں دریائے کام بینگ کا بہاؤ دس سے تیرہ اگست 2017 تک کی مدت کے دوران معمول سے سیلابی صورتحال تک پہنچ سکتا ہے ۔


    آسام کے شمالی لکھیم پور اورسونت پور اضلاع میں دس سے تیرہ اگست 2017 کی مدت کے دوران علی الترتیب معمول سے زیادہ سیلاب کی خوفناک صورتحال پیدا ہونے کا امکان ہے ۔دریائے رنگ نادی اور دریائے جیہ بھرالی میں پانی کا بہاؤ معمول سے سیلاب کی صورتحال تک ہونے کے نتیجے میں یہ صورتحال پیداہونے کا خدشہ ہے۔


    آسام کےسیوسانگ ضلع میں دریائے دیکھوو اور دیسانگ میں دس اگست سے تیرہ اگست 2017 کی مدت کے دوران پانی کا بہاؤ معمول سے سیلابی صورتحال تک پہنچنے کا امکان ہے ۔


    آسام کے دارانگ ضلع میں دریائے دھنسیری شمالی کے بہاؤ میں 10سے 13 اگست کی مدت کے دوران معمول سے سیلاب کی صورتحال تک پہنچنے کا امکان ہے ۔ آسام کے بکسہ ،کامروپ اور نلباڑی اضلاع میں پتھی ماری اورپگلادیا ندیوں میں 10سے 14 اگست 2017 تک کی مدت کے دوران پانی کا بہاؤ معمول سے سیلابی صورتحال تک ہوجانے کا امکان ہے ۔


    آسام کے بارپیٹا ضلع میں بیکی اور مانس ندیوں میں پانی کا بہاؤ 10 سے15 اگست 2017 تک کی مدت کے دوران معمول سے زیادہ سیلابی صورتحال تک پہنچنے کا خدشہ ہے ۔


    آسام کے بارپیٹا ،بونگئی گاؤں ،چرانگ اورگول پاڑہ اضلاع میں ایئی ، گورانگ اورچمپا ماتی ندیوں میں 10 سے 15 اگست تک کی مدت کے دوران پانی کا بہاؤ معمول سے زبردست سیلابی صورتحال تک پہنچنے کا خدشہ ہے ،جس کے نتیجے میں کچھ علاقوں میں غیر متوقع سیلاب کی صورتحال پیدا ہوسکتی ہے۔


    مغربی بنگال کے علی پور دوار اور آسام کے ڈبری ضلع میں دریائے سنکوش کے پانی کا بہاؤ 10سے 15 اگست تک کی مدت کے دوران معمول سے زبردست سیلابی صورتحال تک پہنچنے کا امکان ہے ۔


    مغربی بنگال کے کوچ بہار ضلع میں دریائے تورسہ میں پانی کا بہاؤ 10 سے 15 اگست تک کی مدت کے دوران معمول سے سیلابی صورتحال تک پہنچ سکتا ہے ۔


    جنوبی سکم کی ندیوں میں بھی 10سے 15 اگست 2017 تک کی مدت کے دوران پانی کا بہاؤ معمول سے سیلابی صورتحال تک پہنچ سکتا ہے۔


    خلیج گنگا :


    مغربی بنگال کے جلپائی گوڑی اور مالدہ اضلاع اوربہار کے کشن گنج ،ارریا ، پورنیا اور کٹیہار اضلاع میں 10سے 14 اگست 2017 تک کی مدت کے دوران پانی کا بہاؤ معمول سے زبردست سیلابی صورتحال پیدا کرسکتا ہے ۔


    بہار کے سوپول ، مدھے پورہ ،مدھوبنی ، دربھنگہ ، کھگڑیا ،سیتا مڑھی ، شیوہر ،مظفر پور، سمستی پور ، بیگو سرائے ، مغربی اور مشرقی چمپارن ، گوپال گنج ، سیوان ، سارن اورویشالی اضلاع میں کوسی اور کملا بالن ، ادھوارہ گروپ کی باگمتی ،بوڑھی گنڈک اور گنڈک ندیوں میں پانی کا بہاؤ 10سے 14 اگست 2017 تک کی مدت کے دوران معمول سے متوازن اور زبردست سیلابی صورتحال پیدا کرسکتا ہے ۔


    اترپردیش کے مہاراج گنج ،کشی نگر ، دیوریا ، بلیہ ، سدھارتھ نگر ،گورکھپور ، مئو ،غازی پور ، بلرام پور ،بستی ، شراوستی ،گونڈہ ، امبیڈ کر نگر ، اعظم گڑھ ، بہرائچ ، کھیری لکھیم پور ،سیتا پور، بارہ بنکی ،فیض آباد ،سلطان پور ، پیلی بھیت اورسنت کبیر نگر اضلاع میں دریائے گھاگرہ ،راپتی ان کی ذیلی ندیوں اور گنڈک میں پانی کا بہاؤ 10 سے 14 اگست 2017 تک کی مدت کے دوران کم سے معمول اور زبردست سیلابی صورتحال تک پہنچ سکتا ہے ۔


    اترپردیش ، بہار ،جھارکھنڈ اور مغربی بنگال میں دریائے گنگا میں پانی کا بہاؤ 11 سے 20 اگست 2017 تک کی مدت کے دوران کم سے معمول اور زبردست سیلابی صورتحال تک پہنچ سکتا ہے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش۔ رم


    U-3950

    
    
    (Release ID: 1499315) Visitor Counter : 2