      وزارت خزانہ

      بھارت نے عالمی بینک کے ساتھ عالمی ماحولیاتی سہولت کی امداد سے متعلق معاہدے پر دستخط کیے
      Posted On: 16 AUG 2017 5:21PM by PIB Delhi


    نئی دہلی۔17؍اگست۔عالمی بینک کے عالمی ماحولیاتی سہولت جی ای ایف سے امداد حاصل کرنے کے ایک معاہدے پر دستخط کیے گئے۔ یہ دستخط حکومت ہند کی طرف سے وزارت خزانہ کے اقتصادی اُمور کے محکمے کے جوائنٹ سکریٹری جناب سمیر کمار کھرے اور عالمی بینک کی طرف سے بھارت کیلئے عبوری کنٹری ڈائرکٹر جناب ہشام عبد وکاہن نے کیے۔ یہ معاہدہ 24.64 ملین امریکی ڈالر کا ہے ، یہ رقم ’’ماحولیاتی نظام کی خدمات میں بہتری لانے کے پروجیکٹ‘‘ پر خرچ کی جائے گی۔ پروجیکٹس سے متعلق معاہدوں پر جنگلاتی تحقیق اور تعلیم کی بھارتی کونسل کی طرف سے ڈی ڈی جی (تحقیق) ڈاکٹر نیلو گیرا ، مدھیہ پردیش سرکار کی طرف سے جنگلات کے ایڈیشنل پرنسپل چیف کنزرویٹر جناب امیتابھ اگنی ہوتری اور چھتیس گڑھ سرکار کی طرف سے جنگلات کے ایڈیشنل پرنسپل چیف کنزرویٹر جناب آر بی ٹی سنہا ،نیز بھارت میں عالمی بینک کے ایکٹنگ کنٹری ڈائرکٹر نے کیے۔


    اس پروجیکٹ کی لاگت 24.64 ملین امریکی ڈالر ہے۔ یہ پوری رقم عالمی بینک اپنے جی ای ایف ٹرسٹ فنڈ سے فراہم کرائے گا۔ اس پروجیکٹس کی مدت پانچ سال ہے۔


    ماحول ، جنگلات اور آب وہوا کی تبدیلی کی روک تھام سے متعلق وزارت چھتیس گڑھ اور مدھیہ پردیش میں ان پروجیکٹوں پر عمل درآمد کرے گی۔ یہ عمل درآمد جنگلاتی تحقیق وتعلیم کی بھارتی کونسل ،نیشنل مشن فار گرین انڈیا کے تحت کرے گی۔ اس پروجیکٹ کا مقصد جنگل بانی کے محکموں اور جنگلات میں رہنے والی برادریوں کی ادارہ جاتی صلاحیت کو مستحکم بنانا ہے تاکہ جنگلات سے متعلق ماحولیاتی نظام کی خدمات کو فروغ دیا جاسکے اور وسطی بھارت کے اونچے علاقوں میں جنگلات پر انحصار کرنے والی برادریوں کی گزر بسر کو بہتر بنایا جاسکے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ا س ۔ ع ن۔


    17-08-2017


    U- 4052

    
    
    (Release ID: 1499970) Visitor Counter : 2