      آبی وسائل، دریائی ترقیات اور گنگا احیاء کی وزارت

      ملک کے 91 بڑے آبی ذخائر کی سطح آب میں ایک فیصداضافہ
      Posted On: 18 AUG 2017 3:47PM by PIB Delhi


    نئی دہلی۔18؍اگست۔ 17 ؍اگست 2017 کو ختم ہونے والے ہفتے میں ملک کے 91 بڑے آبی ذخائر میں 75.694 بی سی ایم پانی موجود تھا ، جو ان آبی ذخائر میں پانی جمع کرنے کی مجموعی گنجائش کے 48 فیصد کے بقدر ہے ۔10اگست 2017 کو ختم ہونے والے ہفتے میں یہ مقدار 47 فیصد تھی۔ 17اگست 2017 کو ختم ہونے والے ہفتے کےدوران ان آبی ذخائر میں جمع پانی کی مقدار پچھلے سال کی اسی مدت کے 79 فیصد کے بقدر تھی جبکہ گزشتہ دس برسوں کے اوسط کے 82 فیصد کے بقدر تھی ۔


    ان 91آبی ذخائر میں پانی جمع کرنے کی مجموعی گنجائش 157.799 بی سی ایم ہے ، جو اِن میں پانی جمع کرنے کی کُل گنجائش 253.388 بی سی ایم کے 62 فیصد کے بقدر ہے ۔ان آبی ذخائر میں سے 37 بڑے آبی ذخائر میں 60 میگاواٹ سے زائد پن بجلی پیدا کرنے کی صلاحیت موجود ہے۔


    آبی ذخیروں میں پانی کی مقدار کی خطہ وار صورتحال :


    شمالی خطہ:


    ملک کے شمالی خطے میں ہماچل پردیش ،پنجاب اور راجستھان کی ریاستیں واقع ہیں۔ان ریاستوں میں پانی کے 6 بڑےآبی ذخائر موجودہیں ۔ سینٹرل واٹر کمیشن ان آبی ذخائر میں جمع پانی کی صورتحال پر نظر رکھتا ہے ۔ ان آبی ذخائر میں پانی جمع کرنے کی مجموعی گنجائش 18.01 بی سی ایم ہے ۔ سردست ان آبی ذخائر میں 14.29 بی سی ایم پانی موجود ہے ، جو ان آبی ذخائر کی مجموعی گنجائش کے 79فیصد کے بقدر ہے ۔ پچھلے سال کی اسی مدت کے دوران ان آبی ذخائر میں 69فیصد پانی جمع تھا ۔ جبکہ پچھلے د س برس کی اسی مدت کے اوسط کے 69 فیصد کے بقدر پانی موجود تھا ۔اس طرح جاری سال کے دوران ان آبی ذخائر میں پانی کی ذخیرے کی صورتحال پچھلے سال کی اسی مدت کے مقابلے بہتر اور پچھلے دس برس کی اسی مدت کے اوسط کے مقابلے بھی بہتر ہے ۔


    مشرقی خطہ :


    ملک کے مشرقی خطے میں جھارکھنڈ ،اوڈیشہ ،مغربی بنگال اورتری پورہ کی ریاستیں واقع ہیں ۔ ان ریاستوں میں ملک کے 15 بڑے آبی ذخائر موجود ہیں ۔سینٹرل واٹر کمیشن ان آبی ذخائر میں جمع پانی کی صورتحال پر نظر رکھتا ہے۔ ان آبی ذخائر میں پانی جمع کرنے کی مجموعی گنجائش 18.83 بی سی ایم ہے ۔ سردست ان آبی ذخائر میں 8.97 بی سی ایم پانی موجود ہے ، جو ان آبی ذخائر میں پانی جمع کرنے کی مجموعی گنجائش کے 48 فیصد کے بقدر ہے ۔پچھلے سال کی اسی مدت کے دوران ان آبی ذخائر میں پانی جمع ہونے کی مجموعی گنجائش کے 55 فیصد کے بقدر پانی موجود تھا۔ جبکہ پچھلے دس برس کی اسی مدت کے اوسط کے مقابلے ان آبی ذخائر میں جمع پانی کی مقدار 47 فیصدتھی ۔اس طرح جاری سال کے دوران ان آبی ذخائر میں پانی کے ذخیرے کی صورتحال پچھلے سال کے مقابلے کم لیکن پچھلے دس برس کی مدت کے اوسط کے مقابلے میں بہتر ہے ۔


    مغربی خطہ :


    ملک کے مغربی خطے میں گجرات اور مہاراشٹر کی ریاستیں واقع ہیں ۔ان ریاستوں میں ملک کے 27 بڑے آبی ذخائر موجود ہیں ۔ ان آبی ذخائر میں پانی جمع کرنے کی مجموعی گنجائش 27.07 بی سی ایم ہے ۔ سردست ان آبی ذخائر میں 15.51 بی سی ایم پانی موجود ہے ، جو ان آبی ذخائر میں پانی جمع کرنے کی مجموعی گنجائش کے 57 فیصد کے بقدر ہے ۔ پچھلے سال کی اسی مدت کے دوران ان آبی ذخائر میں جمع پانی کی مقدار ان کی مجموعی گنجائش کے 71 فیصد کے بقدر تھی۔ جبکہ پچھلے دس برس کی اسی مدت کے اوسط کے 62 فیصد کے بقدر تھی۔ اس طرح ملک کے مغربی خطے میں واقع ان آبی ذخائر میں جمع پانی کی صورتحال پچھلے سال کے مقابلے کم ہے اور پچھلے دس برس کی اسی مدت کے اوسط کے مقابلے میں بھی کم ہے۔


    وسطی خطہ :


    ملک کے وسطی خطے میں اترپردیش ،اتراکھنڈ ،مدھیہ پردیش اورچھتیس گڑھ کی ریاستیں واقع ہیں ۔ان ریاستوں میں ملک کے بارہ بڑے آبی ذخائر موجود ہیں جن میں پانی ذخیرہ کرنے کی مجموعی گنجائش 42.30 بی سی ایم ہے ۔ سینٹرل واٹر کمیشن ان آبی دخائر میں جمع پانی کی صورتحال پر نظر رکھتا ہے ۔سردست ان آبی ذخائر میں 21.78 بی سی ایم پانی موجود ہے، جو ان آبی ذخائر میں پانی جمع کرنے کی مجموعی گنجائش کے 51 فیصد کے بقدر ہے ۔ پچھلے سال کی اسی مدت کے دوران ان آبی ذخائر میں جمع پانی کی مقدار ان میں پانی ذخیرہ کرنے کی مجموعی گنجائش کے 74 فیصد کے بقدر تھی ۔ جبکہ پچھلے دس برس کی اسی مدت کے اوسط کے 57 فیصد کے بقدر پانی موجود تھا ۔اس طرح جاری سال کے دوران ان آبی ذخائر میں جمع پانی کی صورتحال پچھلے برس کی اسی مدت کے مقابلے کم ہے اور پچھلےدس بر س کے اسی مدت کے اوسط کے مقابلے بھی کم ہے ۔


    جنوبی خطہ :


    ملک کے جنوبی خطے میں آندھرا پردیش ، تلنگانہ ،اے پی اینڈ ٹی جی (دونوں ریاستوں کے دو مشترکہ منصوبے ) کرناٹک ، کیرل اور تامل ناڈو کی ریاستیں واقع ہیں ۔ ان ریاستوں میں 31 بڑے آبی ذخائر ہیں۔ سینٹرل واٹر کمیشن ان آبی ذخائر میں جمع پانی کی صورتحال پر نظر رکھتا ہے ۔ ان آبی ذخائر میں پانی ذخیرہ کرنے کی مجموعی گنجائش 51.59 بی سی ایم ہے ۔سردست ان آبی ذخائر میں 15.15 بی سی ایم پانی موجو د ہے ، جو ان آبی ذخائر میں پانی جمع کرنے کی مجموعی گنجائش کے 29فیصد کے بقدر ہے ۔پچھلے سال کی اسی مدت کے دوران ان آبی ذخائر میں جمع پانی کی مقدار ان کی مجموعی گنجائش کے 44فیصد کے بقدر تھی جبکہ پچھلے دس بر س کی اسی مدت کے اوسط کے 59 فیصد تھی ۔ اس طرح جاری سال کے دوران پچھلے سال کے مقابلے ان آبی ذخائر میں جمع پانی کی صورتحال کم ہے اور پچھلے دس برس کی اسی مدت کے مقابلے میں بھی کم ہے ۔


    جن ریاستوں میں پچھلے سال کی اسی مدت کے مقابلے جاری سال میں جمع پانی کی صورتحال بہتر ہے ، ان میں ہماچل پردیش ، پنجاب ، جھارکھنڈ ،مغربی بنگال ،تری پورہ ہیں۔جن ریاستوں میں پچھلے سال کی اسی مدت کے مقابلے جاری سال میں جمع پانی کی صورتحال کم ہے وہ ہیں راجستھان، اڈیشہ ، گجرات، مہاراشٹر، اترپردیش ، اتراکھنڈ ، مدھیہ پردیش، چھتیس گڑھ ، اے پی اینڈ ٹی جی (دو ریاستوں کے دو مشترکہ پروجیکٹ) ،آندھرا پردیش، تلنگانہ ،کرناٹک ، کیرل اورتامل ناڈو کی ریاستیں شامل ہیں۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ن ا ۔ ع ن۔


    U-4072

    
    
    (Release ID: 1500050) Visitor Counter : 2