      کابینہ

      مرکزی کابینہ نے برکس ایگریکلچر ریسرچ پلیٹ فارم کے قیام کے لئے برکس ممالک اورہندوستان کے درمیان مفاہمت نامے پر دستخط کئے جانے کو منظوری دے دی
      Posted On: 02 AUG 2017 7:54PM by PIB Delhi


    نئی دہلی،03 اگست ۔وزیر اعظم نریندرمودی کی صدارت میں ہونے والے مرکز ی کابینہ کے اجلاس میں برکس ایگریکلچر ریسرچ پلیٹ فارم (بی آر آئی سی ایس –اے آر پی )کے قیام کے لئےبرکس ممالک کے ساتھ مفاہمت نامے پر دستخط کئے جانے کو منظوری دے دی گئی ۔


    پس منظر :


    روس کے شہر اوفا میں 9 جولائی 2015 کو ہونے والے برکس (بی آر آئی سی ایس ) اعلیٰ سطحی اجلاس میں وزیر اعظم نریندر مودی نے برکس ایگریکلچر ریسرچ سینٹرکے قیام کی تجویز پیش کرتے ہوئے کہا تھا کہ یہ مرکز زراعت کے میدان میں حکمتی تعاون کے ذریعہ پائیدار زرعی ترقی اور غریبی کے خاتمے کی کوششوں کے فروغ میں معاون ثابت ہوگا اور اس سے برکس کے رکن ممالک کو غذائی سلامتی حاصل ہوسکے گی۔


    برکس ممالک کے درمیان اسمال ہولڈر فارمنگ کے لئے ٹکنالوجی سمیت سائنس وٹکنالوجی جدت طرازی اوراہلیت سازی نیز زرعی تحقیقی پالیسی کے میدان میں تعاون کو مزید فروغ دینے کی غرض سے ایک مفاہمت نامے پر 16 اکتوبر 2016 گوا میں ہونےو الے برکس وزرائے خارجہ کے اعلیٰ سطحی اجلاس میں برکس ایگریکلچرل ریسرچ پلیٹ فارم کے قیام کی غرض سے دستخط کئے گئے تھے ۔


    برکس - اے آر پی عالمی سطح پر فاقہ کشی ،ناقص غذائیت غریبی اور عدم مساوات خاص طور سے کسانوں اورغیر کاشت کارزمروں کے درمیان آمدنی کے بڑے فرق کے مسئلے کے تدارت اور زرعی تجارت ، حیاتیاتی سلامتی اور ماحول دوست زراعت کے فروغ کے لئے ایک غیر جانبدار عالمی پلیٹ فارم کی حیثیت سے خدمات انجام دے گا۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش۔ رم


    U-3732

    
    
    (Release ID: 1498219) Visitor Counter : 2