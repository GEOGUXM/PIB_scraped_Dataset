      وزیراعظم کا دفتر

      وزیراعظم نے ’’ہندوستان چھوڑو ‘‘ تحریک کی 75 سالگرہ کے موقع پر اس میں شامل تمام لوگوں کو سلام عقیدت پیش کیا اور 2022 تک نیا ہندوستان تخلیق کئے جانے کے لئے حلف لینے پرزوردیا
      Posted On: 09 AUG 2017 12:00PM by PIB Delhi


    نئی دہلی،09 اگست ۔وزیر اعظم نریندر مودی نے ہندوستان چھوڑو تحریک کی 75 ویں برسی کے موقع پر اس تحریک میں شامل تمام لوگوں کو سلام عقیدت پیش کیا ہے اور ملک کے عوام سے زور دے کر کہا ہے کہ 2022 تک نیا ہندوستان بنائے جانے کا حلف لیا جائے ۔


    وزیراعظم نے اس موقع پر اپنے پیغام میں کہا ، ’’ ہندوستان چھوڑو کی تاریخی تحریک کی 75 ویں سالگرہ کے موقع پر ہم ان تمام عظیم خواتین وحضرات کو سلام عقیدت پیش کرتے ہیں ، جنہوں نے اس تحریک میں حصہ لیا تھا ۔ بابائے قوم آنجہانی مہاتما گاندھی کی قیادت میں پورے ملک کے لوگوں نے حصول آزادی کے لئے متحد ہوکر جدو جہد شروع کی تھی ۔


    1942 میں وقت کی سب سے بڑی ضرورت یہ تھی کہ ملک کو نوآبادیاتی آمریت کے شکنجے سے آزاد کرایا جائے ۔ آج اس تحریک کے 75 سال بعد ملک وقوم اس سے مختلف مسائل سے دوچار ہیں ۔


    آئیے آج ہم سب مل کر ہندوستان کو غریبی ،گندگی ، بدعنوانی ،دہشت گردی ، ذات پات اورفرقہ پرستی سے نجات دلاکر 2022 تک ایک نئے ہندوستان کی تخلیق کے لئے کام کریں ۔


    آئیے ! ہم سب شانہ بہ شانہ مل کر اس ہندوستان کی تخلیق کریں ، جس پر ہمارے مجاہدین آزادی فخر کرسکیں ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش۔ رم


    U-3881

    
    
    (Release ID: 1498921) Visitor Counter : 2