      نوجوانوں کے امور اور کھیل کود کی وزارت

      معذور افراد کے لئے رقوم کا استعمال
      Posted On: 08 AUG 2017 7:26PM by PIB Delhi


    نئی دہلی، 8 اگست 2017 ۔نوجوانوں کے امور اور کھیل کود کے محکمے کے وزیر مملکت (آزادانہ چارج) جناب وجے گوئل نے آج راجیہ سبھا میں بتایا کہ ان کی وزارت ایک نئی اسکیم پر عمل کر رہی ہے جس کا نام ہے‘‘کھیلو انڈیا - نیشنل پروگرام فار ڈیولپمنٹ آف اسپورٹس’’، اس اسکیم پر مالی سال 17-2016 سے مرکزی شعبے کی اسکیم کے طور پر عمل کیا جارہا ہے۔ اس اسکیم میں معذور لوگوں کے لئے کھیل کود اور گیمز کی گنجائش رکھی گئی ہے، جس کے تحت اسکولوں میں پڑھنے والے معذور بچوں کے لئے امداد دی جاتی ہے ان کے لئے کوچوں کا انتظام کیا جاتاہے، کھیل کود کا سامان خریدا جاتاہے اور کمیونٹی کوچنگ تربیتی کیمپ منعقد کئے جاتے ہیں۔کھیل کود کے فروغ سے متعلق یہ اسکیم 17-2016 کے دوران بھی جاری تھی، لیکن اب اسے 18-2017 کے دوران کھیلو انڈیا اسکیم کے ساتھ ضم کر دیا گیا ہے۔


    ایک سوال کے تحریری جواب میں انہوں نے بتایا کہ اسپیشل اولمپک بھارت (ایس او بی) کے لئے 22.50 لاکھ روپے جاری کئے گئے ہیں۔ایس او بی 15-2016 کے دوران کمیونٹی کوچیز ٹریننگ (سی سی ٹی) کے لئے ایک نوڈل ایجنسی کے طور پر کام کرے گی ۔ یہ اسکیم معذوروں کے لئے کھیل کودکے فروغ سے متعلق اسکیم کے تحت ہوگی۔


    کھیل کو د کا محکمہ گجرات میں گاندھی نگر کے مقام پر معذور افراد کے لئے ایک بین الاقوامی مرکز سینٹر آف ایکسیلنس قائم کررہا ہے۔اس کے لئے سماجی انصاف اور تفویض اختیارات وزارت کے تحت معذوروں کو بااختیار بنانے کے محکمے نے 20 کروڑ روپے منظور کئے ہیں، جس میں سے 10 کروڑ روپے اس سال جاری کردیئے گئے ہیں۔اس کے علاوہ کھیل کود کے محکمے نے نیشنل اسپورٹس ڈیولپمنٹ فنڈ( این ایس ڈی ایف) کے تحت 1.12 کروڑ روپے جاری کئے گئے ہیں جو احاطے کی دیوار وغیرہ کی تعمیر کے لیے ابتدائی خر چ کے طور پر دیئے گئے ہیں۔


    ( Date: 08.08.2017 )


    م ن۔ ج ۔ن ع


    U- 3843

    
    
    (Release ID: 1498874) Visitor Counter : 2