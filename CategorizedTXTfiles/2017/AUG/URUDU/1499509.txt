      امور داخلہ کی وزارت

      گورکھالینڈکے رہنماؤں کے وفد کی وزیرداخلہ سے ملاقات
      وزیرداخلہ جنا ب راج ناتھ سنگھ کی جی جے ایم کے رہنماؤں اور دیگرشراکت داروں سے بھوک ہڑتال ختم کرنے اور بندکی کال واپس لینے کی اپیل
      
      Posted On: 13 AUG 2017 8:53PM by PIB Delhi


    نئی دہلی۔14اگست :گورکھالینڈتحریک کے رہنماؤ ں کے وفد نے وزیرداخلہ جناب راج ناتھ سنگھ سے کل ملاقات کی ۔ وفد نے اپنے مطالبات پرمشتمل ایک میمورنڈم وزیرداخلہ جناب راج ناتھ سنگھ کوپیش کیا۔ وزیرداخلہ نے گورکھاجن مکتی مورچہ (جی جے ایم ) کے رہنماوں اور دارجلنگ کے دیگرشراکت داروں سے ہڑتال نہ کرنے اور بندکی کال واپس لینے کی اپیل کی اورعلاقے میں معمول کے مطابق صورت حال بحال کرنے میں اپنا تعاون دینے کوکہا۔ انھوں نے مغربی بنگال کی وزیراعلیٰ محترمہ ممتابنرجی سے بھی جی جے ایم کے رہنماؤں اوردیگرشراکت داروں سے دارجلنگ کے بارے میں گفت وشنید شروع کرنے کی اپیل کی ہے جو گذشتہ 60دنوں سے ہڑتال پرہیں ۔


    وزیرداخلہ کی اپیل کا متن درج ذیل ہے :


    گورکھاجن مکتی مورچہ (جی جے ایم)نے 12اگست ،2017سے دارجلنگ پہاڑی علاقوں میں علیحدہ گورکھالینڈ ریاست کے مطالبے کو لے کر غیرمعینہ مدت کی ہڑتال کا اعلان کیاہے ۔


    دارجلنگ میں گذشتہ 60دنوں سے وہاں رونماہورہے واقعات اور ان واقعات میں ہونے والے جانی اتلاف اور عوام کو لاحق ہونے والی بے شمار پریشانیوں اور دقتوں کو لے کر مجھے تشویش ہے ۔


    جمہوریت میں تشدد کے ذریعہ مسائل حل نہیں ہواکرتے ،۔مسائل کا حل توضبط وتحمل اور قانون کے دائرے میں رہتے ہوئے باہمی گفت وشنید کے ذریعہ ہی نکالاجاسکتاہے ۔


    اس خطے اور اس کی تمام چنوتیوں کی کلیدی اہمیت سے ہم سب اچھی طرح واقف ہیں ۔دارجلنگ سے رکن پارلیمنٹ جنا ب ایس ایس اہلووالیا اور میرے دیگر رفقائے کارمسلسل طورپر مجھے اس خطے کی صورت حال اور یہاں کی پیش رفت سے واقف کراتے رہتے ہیں ۔


    قومی مفاد کو ذہن میں رکھتے ہوئے اورگورکھا بھائی ،بہنوں جو بہادر اور کشادہ دل لوگ ہیں، اورجنھوں نے تعمیر ملک میں زبردست تعاون دیاہے ان کے مفادات کو ذہن میں رکھتے ہوئے ، میں جی جے ایم اور دیگرشرکائے کارسے اپیل کرتاہوں کہ وہ اپنی بھوک ہڑتال ختم کردیں ، بند کی کال واپس لے لیں اور صورت حال کو معمول پرآنے دیں ۔ اس سے موجودہ بحران کا حل نکالنے کے لئے ماحول سازی میں مدد ملے گی ۔


    میں مغربی بنگال کی وزیراعلیٰ محترمہ ممتا بنرجی سے بھی اپیل کرتاہوں کہ وہ دارجلنگ کے جی جے ایم اور دیگرشراکت داروں سے گفت وشنید شروع کریں۔ یہ تمام لوگ گذشتہ 60دنوں سے ہڑتال پرہیں ۔ درایں اثنأ ریاستی حکومت کو تمام ترشہری رسدات کی بہم رسانی کرنی چاہیئے اور انٹرنیٹ، کیبل کی بھی ، اورمقامی چینلوں کو بھی پھرسے شروع کرنا چاہیئے ۔


    میں دارجلنگ کے عوام سے بھی اپیل کرتاہوں کہ وہ حسیت کا مظاہرہ کریں اور اپنی شہری ذمہ داریوں کا بھی احساس کریں ۔ کسی طرح کی کوئی بھی شکایت یا مسئلہ گفت شنید کے بغیرحل نہیں کیاجاسکتا۔


    ۔۔۔۔۔۔۔۔۔۔۔۔۔


    U-3986


    (م ن ۔ع آ۔14.08.2017)

    
    
    (Release ID: 1499509) Visitor Counter : 3