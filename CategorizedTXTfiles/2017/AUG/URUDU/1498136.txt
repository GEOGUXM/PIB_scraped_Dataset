      کامرس اور صنعت کی وزارتہ

      تلنگانہ میں مصالحہ جات سے متعلق پارک کا قیام
      Posted On: 02 AUG 2017 4:26PM by PIB Delhi


    نئی دہلی، 02اگست 2017 ۔مرکزی حکومت کو ریاستی حکومت تلنگانہ سے نظام آباد میں ہلدی کی پیداوار کے لئے مصالحہ جات سے متعلق ایک پارک کے قیام کی تجویز موصول ہوئی ہے۔ ریاستی حکومت کو بتادیا گیا ہے کہ مصالحہ جات سے متعلق بورڈ ہر ممکن تکنیکی امداد فراہم کرے گا، بشرطیکہ مصالحہ جات سے متعلق پارک کے قیام کے لئے زمین اور رقم ریاستی حکومت فراہم کرے ۔ مرکزی حکومت نے تلنگانہ کے لئے مصالحہ جات کی ترقی سے متعلق ایک ایجنسی (ایس ڈی اے) کے قیام کی بھی منظوری دی ہے ،جس کا صدر دفتر وارنگل میں ہوگا۔یہ ایجنسی ریسرچ، پیداوار، مارکیٹنگ، معیار کی بہتری اور مرچ اور ہلدی سمیت مصالحہ جات کی برآمد کے پروگرام پر عملدرآمد کے لئے ریاستی اور مرکزی ایجنسیوں کے ساتھ تعاون کرے گی۔


    حکومت مرچ اور ہلدی اگانے والے کسانوں سمیت مصالحہ جات کے کسانوں کو امداد دینے کے متعدد پروگراموں پر عمل کرتی ہے۔اس کا مقصد ایک طرف تو بوائی سے پہلے اور بوائی کے بعد کے انتظام کے ذریعے کسانوں کے لئے منافع بخش قیمتوں کو یقینی بنانا، پیداوار میں اضافہ کرنا اوران کی سرگرمیوں میں مدد کرنا اور دوسری طرف مصالحہ جات کی ڈبہ بندی میں جدید ٹیکنالوجی کے استعمال کے ذریعے صنعت کی مدد کرنا اور معیار کا اندازہ لگانے والی تجربہ گاہیں قائم کرناا ور برآمد کے مقصد سے معیار کا سرٹیفکیٹ جاری کرنا ہے۔


    مصالحہ جات سے متعلق بورڈ برآمد کے مقصد سے مال کی تیاری اور مصالحہ جات کو ترقی دے کر اس کی برآمد میں آسانی پیدا کرنے کی اسکیم پر عمل کررہا ہے۔ اس اسکیم کے تحت مصالحہ جات کی کاشت کرنے والے کسانوں کو امداد فراہم کی جاتی ہے، جس میں مصالحہ جات سے متعلق پارکوں میں مصالحوں کو ڈبہ بند کرنے کے لئے بنیادی ڈھانچے کا فروغ، مصالحوں کی ڈبہ بندی میں جدید ٹیکنالوجی کا استعمال ،مصالحوں کے نمونے تیار کرنے کے لئے معیار کا اندازہ لگانے والی تجربہ گاہوں کا قیام اور معیاری مصالحہ جات کی برآمد کے معیار کی جانچ پڑتال کے نظام کا قیام جیسے اقدامات شامل ہیں۔


    یہ اطلاع کامرس اور صنعت کی وزیر محترمہ نرملا سیتا رمن نے آج راجیہ سبھا میں ایک سوال کے تحریری جواب میں دی۔


    U- 3699

    
    
    (Release ID: 1498136) Visitor Counter : 2