      شمال مشرقی ریاستوں کی ترقی کی وزارت

      شمال مشرقی خطے میں سماجی اقتصادی چیلنجز
      Posted On: 02 AUG 2017 4:26PM by PIB Delhi


    نئی دہلی، 2 اگست 2017، شمال مشرقی خطے کی ترقی کے وزیر مملکت (آزادانہ چارج) اور وزیراعظم کے دفتر میں وزیر مملکت ڈاکٹر جتیندر سنگھ نے آج لوک سبھا میں ایک سوال کے تحریری جواب میں بتایا کہ حکومت نے ان چیلنجوں کا جائزہ لیا ہے جن کا سامنا شمال مشرقی خطے کوکرنا پڑرہا ہے۔ حکومت نے ان چیلنجوں کا جائزہ مختلف کمیٹیوں، کمیشنوں اور ٹاکس فورسز کے ذریعہ داخل کی گئی رپورٹوں اور مختلف مطالعات کے ذریعے کیا۔ ان کمیٹیوں، کمیشنوں اور ٹاکس فورسز کا وقتاً فوقتاً تقرر کیا جاتا ہے۔ ان میں سے کچھ شکلا کمیشن کی رپورٹ، شمال مشرقی خطے کے لئے مالی سیکٹر کے منصوبے پر اوشا تھوراٹ کمیٹی کی رپورٹ، شمال مشرقی ریاستوں میں تجارت اور سرمایہ کاری کے فروغ اور کنکٹی وٹی پر ٹاکس فورس کی رپورٹ، شمال مشرقی خطے میں غربت کے خاتمے پر رپورٹ، شمال مشرقی خطے کی وزارت کی طرف سے تیار کردہ این ای آر کے لئے ڈسٹرکٹ بنیادی ڈھانچے عدد اشاریہ، شمال مشرقی ریاستوں کی انسانی ترقی کی رپورٹ اور نیشنل ٹرانسپورٹ ڈیولپمنٹ پالیسی کمیٹی کے لئے شمال مشرق میں ٹرانسپورٹ، بنیادی ڈھانچے کی ترقی اور بہتری پر ورکنگ روپ کی رپورٹ شامل ہیں۔

    
    جائزے میں مختلف اقدامات کی نشاندہی کی گئی ہے تاکہ بنیادی ڈھانچے گیپ (فاصلوں) کو کم کیا جاسکے اور شمال مشرقی ریاستوں میں کم سے کم بنیادی خدمات میں اڑچن کو دور کیا جاسکے جس میں ریل، سڑک، آبی اور ہوائی رابطے کے ذریعے باقی ہندوستان اور دنیا کے ساتھ شمال مشرق کو جوڑنا شامل ہے۔
    
    حکومت نے شمال مشرقی خطے کی ترقی کے لئے تھوس کوششیں کی ہیں۔ سبھی غیر مستثنیٰ مرکزی وزارتوں/ محکموں سے کہا گیا ہے کہ وہ نہ صرف اپنی جاری اسکیموں کے ذریعہ بلکہ شمال مشرقی خطے کے لئے اسکیموں کے ذریعے شمال مشرقی خطے میں اپنے مجموعی بجٹ اسپورٹس کا 10 فیصد خرچ کریں۔ شمال مشرقی خطے کے لئے خصوصی پروجیکٹس شروع کئے گئے ہیں۔


    
    م ن۔ح ا ۔ ن ا۔
    
    U- 3702

    
    
    (Release ID: 1498137) Visitor Counter : 3