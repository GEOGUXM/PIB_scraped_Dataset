      آبی وسائل، دریائی ترقیات اور گنگا احیاء کی وزارت

      سوئچھ بھارت مشن ( گرامین ) نے ریاستی کارکنان کے لئے ایڈوائزری جاری کی
      Posted On: 02 AUG 2017 6:37PM by PIB Delhi


    نئی دلّی ، 03 اگست ؍ برتاؤ میں تبدیلی سوئچھ بھارت مشن کی کامیابی کی کنجی ہے ۔ گزشتہ تین برسوں کے دوران ہزاروں سرکاری عملے کے افراد ، زمینی سطح کے رہنما ؤں ، رضا کاروں ور سوئچھ گرہشوؤں نے اپنی ان تھک کوششوں کی بدولت آج کھلے میں رفع حاجت سے نجات ( او ڈی ایف )والی ریاستوں کی تعداد بڑھ کر 5 ہو گئی ہے ، او ڈی ایف اضلاع کی تعداد 156 اور او ڈی ایف گاؤوں کی تعداد دو لاکھ سے تجاوز کر گئی ہے ۔ ہر شعبے حیات سے تعلق رکھنے والے لوگوں نے کھلے میں رفع حاجت سے نجات والا بھارت بنانے میں بے مثال عہد بستگی کا مظاہرہ کیا ہے اورسوئچھ بھارت مشن کو ایک عوامی آندولن میں تبدیل کر دیا ہے ۔ سوئچھ بھارت مشن کے نشانے کو حاصل کرنے کے لئے انفارمیشن ، ایجوکیشن اینڈ کمیونی کیشن ( آئی ای سی ) کی حکمت عملی اپنائی گئی ہے ۔
    
    تاہم پینے کے پانی اور صفائی ستھرائی کی وزارت کے علم میں چند زمینی سطح کے کارکنان کے ذریعہ نا مناسب اور صنفی لحاظ سے مخصوص ضروریات کا لحاظ نہ رکھنے جیسے معاملات کی اطلاع ملی ہے ۔وزارت نے اس سلسلے میں ایڈوائزری جاری کر کے زور دیا ہے کہ اس طرح کا برتاؤ سوئچھ بھارت مشن کے جذبے کے قطعی منافی ہے ۔ سوئچھ بھارت مشن ( گرامین ) ان کے گاؤوں میں صفائی ستھرائی کی حوصلہ افزائی کے ساتھ ساتھ بیت الخلا کے استعمال کو فروغ دینے پر اپنی توجہ مرکوز کریں ۔ یہ نشانہ مقای اداروں کے تعاون سے مناسب پیغامات اور مثبت برتاؤ کے ذریعہ حاصل کیا جا سکتا ہے ۔ ریاستی حکومتوں سے مذکورہ پیغام کو تمام متعلقہ افراد تک پہنچانے کی درخواست کی گئی ہے ۔

    ******


    
    
    U . 3737
    م ۔ ر ۔ ر 03/ 8 / 17

    
    
    (Release ID: 1498269) Visitor Counter : 2