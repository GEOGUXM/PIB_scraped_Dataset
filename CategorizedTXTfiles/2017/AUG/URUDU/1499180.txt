      وزارتِ تعلیم

      سرکاری اسکولوں میں تعلیم کے معیار کا جائزہ
      Posted On: 10 AUG 2017 4:49PM by PIB Delhi


    نئی دہلی، 10 اگست / تعلیمی تحقیق اور تربیت کی قومی کونسل (این سی ای آر ٹی) تیسری ، پانچویں، آٹھویں اور دسویں کلاس کے بچوں کی تعلیمی جانچ کے لئےوقتاً فوقتاً قومی جائزے کراتی رہتی ہے۔ اب تک پانچویں کلاس کے لئے چار ، تیسری اور آٹھویں کلاس کے لئے تین تین اور دسویں کلاس کے لئے ایک جائزے کا کام کرایا جاچکا ہے۔ ان جائزوں سےپتہ چلتا ہے کہ بچوں کی تعلیمی سطح میں متعلقہ مضامین میں بہتری پیدا ہوئی ہے۔


    تیسری کلاس کے نیشنل اچیومنٹ سروے (این اے ایس) کے تیسرے راؤنڈ کے نتائج کے مطابق 73 فی صد بچوں نے زبان کے معاملے میں 50 فی صد سے زیادہ اور 76 فی صد بچوں نے ریاضی میں 50 فی صد سے زیادہ نمبر حاصل کئے ہیں۔ پانچویں کلاس میں 36 فی صد بچوں نے زبان میں 50 فی صد سے زیادہ اور 37 فی صد بچوں نے ریاضی میں 50 فی صد سے زیادہ نمبر حاصل کئے ہیں۔ آٹھویں کلاس میں ریاضی میں بچوں کی کارکردگی کم رہی کیونکہ صرف 14 فی صد بچے 50 فی صد سے زیادہ نمبر حاصل کرسکے۔ سائنس کے معاملے میں بھی یہی صورتحال برقرار رہی کیونکہ صرف 17 فی صد بچے 50 فی صد سوالوں کے جواب دے سکے۔ دسویں کلاس میں 16 فی صد بچے ، ریاضی میں 50 فی صد سے زیادہ اور سائنس میں 22 فی صد بچے 50 فی صد سے زیادہ نمبر حاصل کرسکے۔


    موجودہ سال سے حکومت نے یہ فیصلہ کیا ہے کہ وہ تعلیمی نتائج کا جائزہ قومی کامیابی جائزہ کے طو ر پر کرائے گی اور اس سلسلہ میں ضلعے کو ایک یونٹ مانا جائے گا۔ اس جائزہ میں یہ اندازہ لگایا جائے گا کہ سرکاری اور سرکای امداد سے چلنے والے اسکولوں کے گریڈ تین ، پانچ اور 8 میں پڑھنے والے بچوں نے کتنی قابلیت حاصل کی ۔


    تعلیم کے معیار پر توجہ دینے کے مقصد سے آر ٹی ایکٹ مجریہ 2009 کے مرکزی ضابطوں میں 20 فروری 2017 میں ترمیم کی گئی اور درجہ وار اور مضمون وار نتیجہ کو اس میں شامل کیا گیا۔ ابتدائی سطح تک کے زبانوں ( ہندی ، انگلش ا ور اردو) ریاضی ، ماحولیاتی تعلیم ، سائنس اور سماجی علوم کے سلسلہ میں ہر کلاس کے نتیجہ کو قطعی شکل دے دی گئی ہے اور تمام ریاستوں اور مرکز کے زیر انتظام علاقوں کے ساتھ اس طرح کی معلومات کا تبادلہ کیا گیا ۔ یہ نتائج ریاستوں اور مرکز کے زیر انتظام علاقوں کے لئے رہنما خطوط کے طور پر کام کریں گے جس کے ذریعہ اس بات کو یقینی بنایا جاسکے گا کہ تمام بچے مناسب تعلیمی سطح حاصل کرسکیں۔ یہ نتائج این سی ای آر ٹی کی طرف سے تیار کئے گئے تعلیمی نتائج کے مطابق ہوں گے۔


    یہ اطلاع ایچ آر ڈ ی کے وزیر مملکت جناب اوپیندر کشواہا نے آج راجیہ سبھا میں ایک سوال کے تحریری جواب میں دی۔


    ( م ن ۔ ج۔ ج )


    Uno- 3922

    
    
    (Release ID: 1499180) Visitor Counter : 2