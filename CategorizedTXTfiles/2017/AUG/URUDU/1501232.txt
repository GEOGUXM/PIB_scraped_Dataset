      خواتین اور بچوں کی ترقیات کی وزارت

      محترمہ مینکا سنجے گاندھی کل آنگن واڑی کارکنوں کو قومی سطح کے ایوارڈ تقسیم کریں گی
      Posted On: 30 AUG 2017 7:01PM by PIB Delhi


    نئی دلّی ، 30 اگست / خواتین اور بچوں کی ترقی کی وزیر محترمہ مینکا سنجے گاندھی کل نئی دلّی میں آئی سی ڈی ایس اسکیم کے تحت بچوں کی ترقی کے شعبے میں اور متعلقہ شعبوں میں مثالی خدمات کے اعتراف کے طور پر آنگن واڑی کارکنان کو قومی سطح کے ایوارڈز تقسیم کریں گی ۔ آنگن واڑی کارکنان کو قومی اور ریاستی سطح کے ایوارڈ دینے کی اسکیم سال 01-2000 ء میں شروع کی گئی تھی ۔ یہ ایوارڈ ہر سال دیئے جاتے ہیں ۔


    قومی سطح کے ایوارڈ میں 25000 روپئے کا نقد انعام اور ایک ستائشی سند شامل ہے ، جب کہ ریاستی سطح کے ایوارڈ میں 5000 روپئے کا نقد انعام اور ستائشی سند دی جاتی ہے ۔


    گذشتہ دو برسوں میں سال 12-2011 ء سے آگے کے لئے انعامات تقسیم کئے گئے ۔ کل 17-2016 ء کے لئے 51 انعام یافتگان کو ایوارڈ سے نوازا جائے گا ۔


    رہنما خطوط کے مطابق آنگن واڑی کارکنان کو ریاست / مرکز کے زیر انتظام خطے کی سطح کے انعام یافتگان میں سے ریاست / مرکز کے زیر انتظام خطے کے ذریعہ نامزد کئے جانے والے انعام یافتگان کو قومی سطح کے ایوارڈ سے نوازا جاتا ہے ۔ قومی سطح پر نامزد کئے جانےو الے آنگن واڑی کارکنان کی تعداد کا انحصار ریاست / مرکز کے زیر انتظام خطوں کے سائز اور وہاں پر کام کرنےو الے آئی سی ڈی ایس پروجیکٹوں پر ہوتا ہے۔


    ریاستوں / مرکز کے زیر انتظام خطوں سے موصول ہونےو الی نامزدگیوں کی ایک سلیکشن کمیٹی کے ذریعہ جانچ کی جاتی ہے اور اس کے بعد ایوارڈز کے سلسلے میں حتمی انتخاب کیا جاتا ہے ۔


    ( م ن ۔ ا گ ۔ ع ا ۔ 30 - 08 - 2017 )


    U. No. 4275

    
    
    (Release ID: 1501232) Visitor Counter : 5