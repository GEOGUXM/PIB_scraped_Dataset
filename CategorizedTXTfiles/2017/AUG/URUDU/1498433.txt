      خواتین اور بچوں کی ترقیات کی وزارت

      مالی سال 18۔2017 کے دوران پی ایم ایم وی وائی کے نفاذ کے لئے 2700 کروڑ روپے کا بجٹ
      Posted On: 03 AUG 2017 8:38PM by PIB Delhi


    نئی دہلی، 3 اگست 2017، خواتین اور بچوں کی ترقی کی وزیر مملکت محترمہ کرشنا راج نے آج راجیہ میں ایک سوال کے تحریری جواب میں مطلع کیا کہ قومی غذائی تحفظ ایکٹ 2013 (این ایف ایس اے) کے مطابق مرکزی حکومت کی متعدد اسکیموں کے تحت ہر ایک حاملہ عورت یا دودھ پلانے والی ماں میٹرنیٹی فائدہ حاصل کرنے کی حقدار ہوگی جو کہ 6000 روپے سے کم نہیں ہوگا۔اس اسکیم سے البتہ وہ خاتون مستثنی ہیں جو مرکزی حکومت ، ریاستی حکومت یا سرکاری کمپنیوں میں باقاعدہ روزگار سے وابستہ ہیں یا اسی طرح کے دوسرے فوائد وہ حاصل کررہی ہیں۔


    محترمہ کرشنا راج نے مزید بتایا کہ حکومت ہند نے یکم جنوری 2017 سے ملک گیر سطح پر ہر ایک ضلع میں پردھان منتری ماترو وندنا یوجنا (پی ایم ایم وی وائی) کو نافذ کرنے کے لئے اپنی منظوری دی ہے۔ پی ایم ایم وی وائی کے تحت مستفدین کو بینک / پوسٹ آفس اکاؤنٹ میں تین قسطوں میں 5 ہزار روپے کا میٹرنیٹی فائدہ حاصل ہوگا۔اس کے لئے ماں بننے والی خاتون کو حمل سے متعلق شروع میں ہی رجسٹریشن کرانا ہوگا۔ اسی طرح حمل کے چھ مہینے کے بعد کم از کم ایک مرتبہ حاملہ خاتون کا مکمل طبی معائنہ کیا جائے گا ۔


    اہل مستفدین کو ولادت کے بعد جننی سرکشا یوجنا (جے ایس وائی ) کے تحت میٹرنیٹی فوائد سے متعلق منظور شدہ ضابطوں کے مطابق بقیہ نقد رقم ادا کی جائے گی۔یہ رقم فی کس 6000 روپے ہے۔ پی ایم ایم وی وائی کے تحت میٹرنیٹی فوائد اہل مستفدین کو خاندان کے پہلے زندہ رہنے والے بچے کے لئے دیئے جائیں گے۔ حکومت ہند نے مالی سال 18۔2017 کے دوران پی ایم ایم وی وائی کے نفاذ کے لئے 2700 کروڑ روپے کا مناسب بجٹ مختص کررکھا ہے۔


    م ن۔م ع ۔ ن ا۔


    (03- 0 8 -17)


    U- 3761

    
    
    (Release ID: 1498433) Visitor Counter : 2