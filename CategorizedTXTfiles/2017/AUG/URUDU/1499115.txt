      آبی وسائل، دریائی ترقیات اور گنگا احیاء کی وزارت

      دو ہزار کروڑ روپئے کے دس نمامی گنگے پروجیکٹوں کو منظوری
      Posted On: 10 AUG 2017 1:38PM by PIB Delhi


    نئی دلّی ، 10 اگست /بہار ، مغربی بنگال اور اتر پردیش میں گنگا کی صفائی کے قومی مشن کے تحت 2033 کروڑ روپئے کے دس پروجیکٹ منظور کئے گئے ہیں جن میں آٹھ پروجیکٹوں کے تحت سیویج بنیادی ڈھانچہ اور ٹریٹمنٹ اور ایک پروجیکٹ گھاٹ کی ترقی اور ایک گنگا نالج سینٹر پروجیکٹ منظور کیا گیا ہے ۔ یہ پروجیکٹ گنگا کی صفائی کے قومی مشن کی ایگزیکٹیو کمیٹی کی پانچویں میٹنگ میں منظور کئے گئے ہیں ۔
    بہار میں بارہ ، کنکر باغ اور ڈیگا میں تین اہم سیویج بنیادی ڈھانچہ پروجیکٹ منظور کئے گئے ہیں جن پر 1461 کروڑ روپئے کی لاگت کا تخمینہ ہے ۔ ان پروجیکٹوں سے کل 161 ایم ایل ڈی کی اضافی سیویج ٹریٹمنٹ کی صلاحیت حاصل ہوگی جس میں ڈیگا میں 100 ایم ایل ڈی ، کنکر باغ میں 50 ایم ایل ڈی اور بارہ میں 11 ایم ایل ڈی کی سیویج ٹریٹمنٹ صلاحیت شامل ہے ۔
    مغربی بنگال میں 495.47 کروڑ روپئے کی تخمینہ جاتی لاگت کے تین پروجیکٹ منظور کئے گئے ہیں ۔ ان میں سے دو پروجیکٹ سیویج بنیادی ڈھایچہ سے متعلق ہیں جبکہ تیسرا پروجیکٹ گھاٹ کی ترقی سے متعلق ہے ۔
    اتر پردیش میں مرزا پور ضلع کے چنار میں سیوریج بنیادی ڈھانچہ کام کے لئے 27.98 کروڑ روپئے کی تخمینہ لاگت کا پروجیکٹ منظور کیا گیا ہے جس کے تحت دو ایم ایل ڈی کی صلاحیت کا سیوریج ٹریٹمنٹ پلانٹ تیار کیا جائے گا ۔


    
    ۔ ۔ ۔ ۔ ۔ ۔


    
    U . 3912
    م ۔ ر ۔ ر 10/ 8 / 17

    
    
    (Release ID: 1499115) Visitor Counter : 2