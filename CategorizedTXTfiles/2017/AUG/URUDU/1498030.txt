      صحت اور خاندانی بہبود کی وزارت

      کینسر کے علاج کے لئے ہیلتھ کارڈ
      Posted On: 01 AUG 2017 6:05PM by PIB Delhi


    نئی دہلی، یکم اگست 2017، صحت و خاندانی فلاح و بہبود کی وزیر مملکت محترمہ انو پریہ پٹیل نے آج راجیہ سبھا میں بتایا کہ راشٹریہ سواستھ بیمہ یوجنا (آر ایس بی وائی) جو ایک مرکزی اسکیم ہے، خط افلاس سے نیچے زندگی گزارنے والے کنبوں کو صحت، بیمہ کوریج فراہم کرتی ہے اور اس میں غیر منظم سیکٹر کے مزدوروں کے 11 دیگر زمرے شامل ہیں جن کا اس اسکیم کے تحت اندراج کیا گیا ہے۔


    سینئر سٹیزن ہیلتھ انشورنس اسکیم (ایس سی ایچ آئی ایس) بھی یکم اپریل 2016 سے نافذ کی گئی ہے۔ اس اسکیم کے تحت صحت کوریج 30 ہزار روپے سالانہ فی سینئر سٹیزن کے لئے دستیاب ہے۔ یہ اسکیم علاج و معالجے کے پیکج کے لئے ہے۔


    جامع پرائمری حفظان صحت کے تحت عام غیر چھوت چھات والی بیماریوں، ہائپر ٹینش، ذیا بیطس اور کامن کینسرس ( منہ ، چھاتی، سروکس) کی روک تھام، اسکریننگ اور کنٹرول کے لئے آپریشنل رہنما خطوط قومی صحت مشن کے تحت جاری کئے گئے ہیں جس میں 30 سال سے زیادہ کی عمر کے افراد کے لئے صحت کارڈز کی تیاری کی گنجائش شامل ہے۔ اس کارڈز میں افراد کی صحت کا ریکارڈ ہوگا ۔


    م ن۔ح ا ۔ ن ا۔


    (01-08-17)


    U- 3676


    

    
    (Release ID: 1498030) Visitor Counter : 2