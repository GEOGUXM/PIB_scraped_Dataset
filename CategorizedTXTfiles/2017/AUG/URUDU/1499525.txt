      نائب صدر جمہوریہ ہند کا سکریٹریٹ

      یوم آزادی پرنائب صدر جمہوریٔہ ہند کی مبارکباد
      Posted On: 14 AUG 2017 2:31PM by PIB Delhi


    نئی دہلی،14 اگست ۔نائب صدر جمہوریہ ہند جناب ایم وینکیا نائیڈو نے ملک و قوم کو یوم آزادی کے پُر مسرت موقع پر مبارکباد پیش کی ہے۔ اپنی مبارکباد کے پیغام میں جناب وینکیا نائڈو نے کہا کہ ہم بہادر مجاہدین آزادی کو سلام کرتے ہیں جن کی لازوال قربانیوں کے نتیجے میں ہمارے ملک کو نوآبادیاتی آمریت کے شکنجے سے آزادی حاصل ہوئی ۔آیئے ! ہم اس سال یوم آزادی کے موقع پر غریبی ، ناخواندگی اور بدعنوانی کا خاتمہ کرکے ایک نئے ہندوستان کی تعمیر کا عہد کریں ۔


    نائب صدر جمہوریہ کی مبارکباد کے پیغام کا متن :


    ’’ میں ملک وقوم کو یوم آزادی کے پر مسرت موقع کی مبارکباد اور نیک خواہشات پیش کرتا ہوں ۔ آئیے ہم اس مبارک موقع پر مختلف شعبوں میں اپنے ملک کی نمایاں کامیابیوں اور ان عظیم مجاہدین آزادی کی خدمات کو یاد کریں ، جن کی بے مثال قربانیوں کے نتیجے میں ملک وقوم کو نوآبادیاتی آمریت کے شکنجے سے آزادی حاصل ہوئی تھی ۔


    آئیے !


    ہم اس سال یوم آزادی کے موقع پر غریبی ، ناخواندگی اور بدعنوانی کا خاتمہ کرکے ایک نئے ہندوستان کی تعمیر کا عہد کریں ۔ ہمارے بہادر مجاہدین آزادی کے خوشحالی ،مساوات اور ہر ہندوستانی شہری کے وقار کے خواب کو پورا کریں ۔ آج جب ہندوستان دنیا میں سب سے تیزرفتاری کے ساتھ ابھرنے والی معیشت کے راستے پر گامزن ہے ، ہمارے ملک کے ہرشہری کو ملک کی تہذیبی قدروں کی پاسداری کرنی چاہئے اور ملک کے اتحاد اوریک جہتی کو مستحکم کرنے کی کوشش کرنی چاہئے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش۔ رم


    U-3992

    
    
    (Release ID: 1499525) Visitor Counter : 2