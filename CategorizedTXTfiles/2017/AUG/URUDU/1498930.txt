      ماحولیات، جنگلات اور موسمیاتی تبدیلی کی وزارت

      ماحولیات کی وزار ت ملک میں جنگل بانی کی دو بڑی اسکیموں پر کا م کررہی ہے:
      ڈاکٹر ہرش وردھن

      Posted On: 09 AUG 2017 1:46PM by PIB Delhi

    نئی دہلی، 09 اگست ۔ماحولیات ، جنگلات اورتبدیلی ماحولیات کے مرکزی وزیر ڈاکٹر ہر ش وردھن نے لوک سبھا میں ایک سوال کے تحریری جواب میں بتایا کہ قومی پالیسی برائے جنگلات کے نشانوں کے حصول اور ملک 33 فیصدرقبے پر جنگلات اور درختوں کے سائے کو یقینی بنائے جانے کی غرض سے ماحولیات ،جنگلات اور تبدیلی ماحولیات کی وزارت (ایم او ای ایف اینڈ سی سی ) جنگل بانی کی قومی اسکیم ( این اے پی ) اور نیشنل مشن فار گرین انڈیا (جی آئی ایم) نامی جنگل بانی اور پود کاری کی دو بڑی اسکیموں پر کام کررہی ہے ۔


    انہوں نے کہا کہ جہاں کمزور جنگلاتی زمینوں پر جنگل بانی کے پروگرام کو روبہ عمل لایا جارہا ہے ،وہیں جی آئی ایم کا مقصد جنگلات کے معیار میں اضافہ / جنگل بانی کے رقبے میں اضافہ کرنا ہے ۔ علاوہ ازیں لینڈ اسکیپ یعنی فطری طورپر خوبصورت بنانے کی بنیاد پر پھولوں کے پودوں کے پودے لگائے جانے کی سرگرمیاں جاری ہیں ۔سن 2000 میں اپنے قیام سے اب تک یعنی 17-2016 تک این اے پی کےتحت 3700 کروڑ روپے کی سرمایہ کاری سے 21 لاکھ ہیکٹئر رقبہ زمین کو جنگل بانی کی نئی اسکیموں کے لئے بہتر بنایا جاچکا ہے ۔ اس کے ساتھ ہی جی آئی ایم کے تحت تیاروں اور مجوزہ منصوبوں کے لئے 12-2011 سے 17-2016 تک 174 کروڑروپے کی رقم جاری کی جاچکی ہے ۔


    کمپن سیٹری ایفاریسٹیشن فنڈ منیجمنٹ اینڈ پلاننگ اتھارٹی (سی اے ایم پی اے ) نے منجملہ دیگر امور کے ، تکمیلی جنگل بانی سمیت شجرکاری کی سرگرمیاں جاری رکھے ہوئے ہے تاکہ ملک میں جنگل بانی کی سرگرمیو ں کو فروغ دیا جاسکے ۔


    شجر کاری / جنگل بانی کی سرگرمیاں مختلف محکموں ،رضاکار تنظیموں ،شہری اداروں اورکارپوریٹ اداروں کے ذریعہ مرکزکی مختلف سفارش کردہ اسکیموں کے تحت کی جاتی ہیں ۔ علاوہ ازیں مختلف ریاستی منصوبوں / غیر منصوبہ بند اسکیموں کے تحت بھی ان پر کام کیا جاتا ہے ، جن میں بیرونی امداد یافتہ منصوبے بھی شامل ہیں۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش۔ رم


    U- 3886

    
    
    (Release ID: 1498930) Visitor Counter : 2