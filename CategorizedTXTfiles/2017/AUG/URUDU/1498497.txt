      وزارت دفاع

      ایئر مارشل ہیمنت نرائن بھاگوت اے وی ایس ایم وی ایم نے
      انڈین ائیر فورس کے نئے
      
      ائیر آفیسر انچارج ایڈ منسٹریشن (اے او اے ) کے منصب کی ذمہ داری سنبھالی

      Posted On: 03 AUG 2017 8:07PM by PIB Delhi

    نئی دہلی،04 اگست ۔ائیر مارشل ہیمنت نرائن بھاگوت اے وی ایس ایم وی ایم نے انڈین ائیر فورس کے ائیر ہیڈ کوارٹرس (وی بی ) نئی دہلی میں فضائیہ کے ائیر آفیسر انچارج ایڈ منسٹریشن کے منصب کی ذمہ داری سنبھا ل لی ہے ۔


    ائیر مارشل ہیمت نرائن بھاگوت اے وی ایس ایم وی ایم کو جون 1981 میں انڈین ائیر فورس کی ایڈ منسٹریٹو برانچ میں کمیشن کیا گیا تھا۔


    تین مختلف ہوائی اڈوں پر ائیر ٹریفک کنٹرول آفیسر کے عہدے پر سات برس تک خدمت انجام دینے کے بعد جناب ہیمنت نرائن بھاگوت کو پیراشوٹ جمپ انسٹرکٹر کے طور پر ترقی دی گئی تھی ۔انہوں نے اس ادارہ جاتی منصب پر15 برس تک اپنی بیش قیمت خدمات انجام دیں ۔انہوں نے اپنے پیراٹروپنگ کیرئیر کے دوران 20 مختلف قسم کے طیاروں سے نہ صرف جنگی بلکہ عام حالات میں بھی 2400 پیرا شوٹ چھلانگیں لگائیں ۔ اس کے ساتھ ہی انہوں نے پیرا ٹروپرز ٹریننگ اسکول آگرہ میں چیف انسٹرکٹر کے منصب پر بھی پانچ برس کی مدت تک کام کیا۔ انہوں نے ہندوستانی فضائیہ کی اعلیٰ ترین اسکائی ڈائیونگ ٹیم آکاش گنگا کے سربراہ کی ذمہ داری بھی 5برس تک سنبھالی ۔ اس کے ساتھ ہی انہوں نے نہ صرف اندورن ملک بلکہ امریکہ ،جنوبی افریقہ ،سری لنکا اور سیشلز میں کی جانے والی متعددبین الاقوامی پیراشوٹ مشقوںمیں بھی حصہ لیا ۔ ایئر مارشل ہیمنت بھاگوت ہندوستانی فضائیہ کے پیراشوٹ جمپ انسٹرکٹر کےشعبے کے سب سے سینئر آفیسر شما ر کئے جاتے ہیں۔


    ائیر مارشل ہیمنت نرائن بھاگوت نے ڈیفینس سروسز اسٹاف کالج ویلنگٹن سے گریجویشن کرنے کے بعد کالج آف ایئر وارفئیر حیدرآباد میں ہائر ایئر کمانڈ کورس کی تعلیم حاصل کی ۔بعد ازاں انہوں نے کالج آف ڈیفینس مینجمنٹ سکندر آباد میں سینئر ڈیفینس مینجمنٹ کورس کی تعلیم حاصل کی ۔ائیر مارشل بھاگوت موصوف نے مدراس یونیورسٹی سے اسٹریٹجک اسٹڈیز میں ایم ایس سی کی ڈگری حاصل کی اور عثمانیہ یونیورسٹی حیدرآباد سے اپنا ایم فل کا کورس مکمل کیا ۔ جناب ہیمنت نرائن بھاگوت نے مذکورہ بالا مدت کار کے دوران مختلف اہم مناصب پر خدمات انجام دیں، جن میں پریمئیر فائٹر بیس کے چیف انڈ منسٹریٹو آفیسر ، گرڑ ریجی منٹل ٹریننگ سینٹر کے کمانڈینٹ ، ساؤتھ ویسٹرن ائیر کمانڈ کے ہیڈ کوارٹر میں چیف پرسونل اسٹاف آفیسر ، ویسٹرن ائیر کمانڈ میں سینئر آفیسر انچارج ایڈ منسٹریشن اور ایئر ہیڈ کوارٹر میں اسسٹنٹ چیف آف دی ائیر اسٹاف ( او آر جی اینڈ سی ای آر ) کے اعلی ٰ مناصب شامل ہیں۔ ائیر مارشل ہیمنت نرائن بھاگوت ہندوستانی فضائیہ کے آفیسر انچارج ایڈ منسٹریشن (اے او اے ) کے منصب کی ذمہ داری سنبھالنے سے قبل ائیر ہیڈ کوارٹر میں ڈائریکٹر جنرل (ورکس اینڈ سریمونیلز ) کے عہدے پر فائز تھے۔


    1999 میں چیف آف ائیراسٹاف نے فضائیہ کے اس غیر معمولی افسر کی خدمات کی ستائش کی تھی اور پیراشوٹنگ کے میدان میں نمایاں خدمات انجام دینے کے صلے کے طور پر 2005 میں انہیں صدر جمہوریہ ہند نے وایو سینا میڈل سے سرفراز کیا تھا۔اس کے ساتھ ہی انہیں مخصوص اور اعلیٰ ترین خدمات انجام دینے کے لئے صدر جمہوریہ ہند نے ’اتی وششٹ سیوا میڈل ‘سے بھی نوازاتھا۔


    محترمہ شبھادا بھاگوت ائیر مارشل ہیمنت نرائن بھاگوت کی اہلیہ ہیں اور انہیں ایک اولاد نرینہ کی نعمت بھی حاصل ہے ،جس کا نام تیجس ہے۔تیجس نہ صرف انتہائی پُرجوش کھلاڑی ہیں بلکہ میراتھن دوڑ میں بھی گہری دلچسپی رکھتے ہیں ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش۔ رم


    U-3773

    
    
    (Release ID: 1498497) Visitor Counter : 3