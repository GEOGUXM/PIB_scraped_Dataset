      امور داخلہ کی وزارت

      راج ناتھ سنگھ نے ڈائریکٹر جنرل آف پولیس کی سالانہ کانفرنس میں لئے گئے فیصلوں اور
      جاری کی گئی ہدایات کی عمل آوری کا جائزہ لیا
      Posted On: 02 AUG 2017 8:28PM by PIB Delhi


    نئی دہلی،03 اگست ۔وزیر داخلہ جناب راج ناتھ سنگھ نے ایک میٹنگ میں، حیدرآباد میں 25 -27 نومبر کو ہونے والی ، ریاستوں کے پولیس ڈائریکٹر جنرلوں ،مرکزی مسلح دستوں اور سی پی او کی سالانہ کانفرنس میں لئے گئے فیصلوں اور جاری کی گئی ہدایات کی عمل آوری کا جائزہ لیا۔ اس میٹنگ میں مرکزی وزیر مملکت برائے داخلہ جناب ہنس راج گنگا رام اہیر ، مرکزی داخلہ سکریٹری جناب راجیو مہرشی ،وزارت داخلہ میں خصوصی خدمات پر معین افسر ( او ایس ڈی )،جناب راجیو گابا اور انٹیلی جنس بیورو کے ڈائریکٹر جناب راجیو جین نے بھی شرکت کی ۔

    
    پولیس دستوں میں تکینکی تازہ کاری کے میدان میں جاری اسکیموں ،سائبر سلامتی ،انسداد انتہا پسندی اقدامات ،ضابطہ فوجداری نظام میں اصلاحات ،پولیس تھانوں میں سدھار اور مختلف ریاستوں کی پولیس فورس کے درمیان تال میل جیسے وہ موضوعات ہیں ، جن کا جائزہ اس میٹنگ میں لیا گیا ۔ اس موقع پروزیر داخلہ موصوف نے زور دے کر کہا کہ پولیس دستوںکو سماجی رسائی سرگرمیوں پر توجہ مرکوز کرنے کی ضرورت ہے ، جن کا نشانہ ہمار ے نوجوان ،ہماری خواتین اور ہمارے کمزور طبقے ہیں جن پرتوجہ مرکوز کرکے پولیس کی ایک بہتر شبیہ قائم کی جاسکتی ہے۔ اس کے ساتھ ہی وزیر داخلہ موصوف نے مذکورہ بالا کانفرنس میں وزیر اعظم کے ذریعہ دی گئی ہدایات پر عمل آوری کا بھی جائزہ لیا ۔
    
    واضح ہوکہ ریاستوں کے پولیس ڈائریکٹر جنرلوں اور پولیس انسپکٹر جنرلوں کی سالانہ کانفرنس کا اہتمام ہرسال کا جاتا ہے ، جس میں قومی سلامتی اور امن وقانون کی صورتحال پر گہرائی کے ساتھ گفتگو اور تبادلہ خیال کیا جاتا ہے ۔ پچھلے تین بر س کے دوران اس کانفرنس کا اہتمام دہلی کے باہر مختلف مقامات پر کیا جاتاہے اور وزیر اعظم اور وزیر داخلہ اس کانفرنس میں شرکت کرتے رہے ہیں ۔
    
    م ن ۔س ش۔ رم
    
    U-3740
    

    
    (Release ID: 1498262) Visitor Counter : 2