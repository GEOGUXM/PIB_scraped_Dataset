      وزارت آیوش

      ہومیو پیتھی کے خلاف غلط پروپیگنڈہ سے متعلق معاملات کے نپٹارے کے لئے سی سی آر ایچ کے ذریعہ اعلی سطحی کمیٹی کا قیام
      Posted On: 08 AUG 2017 5:12PM by PIB Delhi


    نئی دہلی، 8 اگست 2017، آیوش کے وزیر مملکت (آزادانہ چارج) شری پد یسو نائک نے آج راجیہ سبھا میں ایک سوال کے تحریری جواب میں بتایا کہ سینٹرل کونسل فار ریسرچ ان ہومیو پیتھی (سی سی آر ایچ) آیوش کی وزارت کے تحت کام کرنے والا ایک خودمختار اور چوٹی کا تحقیقی ادارہ ہے۔سی سی آر ایچ کے پاس ایک ادارہ جاتی نظام ہے جس میں ہومیو پیتھی کے خلاف غلط پروپیگنڈہ اور اس سے متعلق دیگر امور کی روک تھام کے لئے ایک کمیٹی تشکیل دی ہے جو سائنٹفک ایڈوائزری کمیٹی، کلینکل ریسرچ اور بیسک اینڈ فنڈامینٹل ریسرچ سے متعلق ذیلی کمیٹی کے چیئرپرسنز پر مشتمل ہے۔

    
    ہومیو پیتھی آیوش کی وزارت کے تحت ایک تسلیم شدہ طبی نظام ہے۔ ہومیوپیتھی کی تعلیم اور پریکٹس کو ریگولیٹ کرنے کےلئے ہومیو پیتھی سینٹرل کونسل ایکٹ 1973 کے تحت ایک قانونی ادارے کی تشکیل کی گئی تھی جس کا نام سینٹرل کونسل آف ہومیوپیتھی (سی سی ایچ) ہے۔ سینٹرل کونسل فار ریسرچ ان ہومیو پیتھی (سی سی آر ایچ) اور نیشنل انسٹی ٹیوٹ آف ہومیو پیتھی (این آئی ایچ) آیوش کی وزارت کے تحت کام کرنے والے بالترتیب ریسرچ اور تعلیم سے متعلق ادارے ہیں۔

    ******


    
    م ن۔ م م۔ ن ا۔
    U- 3845

    
    
    (Release ID: 1498842) Visitor Counter : 2