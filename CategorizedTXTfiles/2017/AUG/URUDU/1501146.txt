      آبی وسائل، دریائی ترقیات اور گنگا احیاء کی وزارت

      باندھوں کی مرمت کی صلاحیت کو بڑھانے کے لیے مرکزی آبی کمیشن کے این آئی ٹی، کالی کٹ اور این آئی ٹی، راوڑ کیلا کے ساتھ مفاہمت ناموں پر دستخط
      Posted On: 30 AUG 2017 3:44PM by PIB Delhi


    نئی دہلی۔ 30 اگست؛ مرکزی آبی کمیشن (سی ڈبلیو سی) نے مختلف ایجنسیوں اور سی ڈبلیو سی کی باندھوں کی مرمت وغیرہ کی کوششوں میں ان کی مدد کرنے کے لیے این آئی ٹی ، کالی کٹ اور این آئی ٹی، راوڑکیلا کے ساتھ مفاہمت ناموں پر دستخط کیے ہیں۔


    آبی وسائل ، دریاؤں کے فروغ اور گنگا میں نئی روح پھونکنے کی وزارت نے عالمی بینک کی مدد سے باندھوں کی مرمت وغیرہ اور انہیں بہتر بنانے کے پروجیکٹ (ڈی آر آئی پی) کے ذریعے باندھوں کے تحفظ کی صلاحیت کو بڑھانے کے سلسلے میں منتخبہ تعلیمی اور تحقیقی اداروں کے ساتھ رابطہ قائم کیا ہے۔ اس کام کے تحت پانی کی جانچ کرنے والی تجربہ گاہوں کو مستحکم بنانا، تجزیہ کرنے کی ان کی صلاحیت کو بڑھاوادینا، بہترین عالمی اداروں کا دورہ اور ان اداروں میں باندھوں کے تحفظ کے بارے میں دلچسپی پیدا کرنا وغیرہ شامل ہے۔ سی ڈبلیو سی نے جنوری 2017 میں آئی آئی ٹی ، مدراس اور آئی آئی ایس سی ، بنگلورو کے ساتھ مفاہمت ناموں پر دستخط کیے تھے۔ وزارت ، ان ادروں کی جانچ اور ماڈل تیار کرنے کی اُن کی صلاحیت کو فروغ دینے کے لیے خصوصی ساز و سامان اور سافٹ وئیر حاصل کرنے میں ان کی مدد کررہی ہے۔


    ڈی آر آئی پی سات ریاستوں میں ایسے 225 باندھوں کی مرمت وغیرہ میں مدد کررہی ہے جو ٹوٹ پھوٹ سے مختلف مراحل سے گزر رہے ہیں۔ ان باندھوں کے مالکان کو باندھوں کی صورتحال کا جائزہ لینے اور ان کی مرمت وغیرہ کی کوششوں کی مدد کے لیے تکنیکی امداد کی ضرورت ہے۔ حکومت ہند نے بڑے تعلیمی اداروں کی باندھوں کے تحفظ کے معاملے میں صلاحیت بڑھانے کا فیصلہ کیا ہے، تاکہ وہ باندھوں کی جانچ پڑتال اور تعمیراتی مٹیریل کو ٹسٹ کرسکیں اور ڈیم مالکان کو باندھوں کی مرمت وغیرہ کی کوششوں میں اُن کو تربیت دے سکیں اور مشاورتی خدمات فراہم کرسکیں۔


    (م ن ۔ا ج ۔ ن ر۔ 30.08 .2017 )


    U – 4262

    
    
    (Release ID: 1501146) Visitor Counter : 2