      پینے کے پانی اور صفائی ستھرائی کی وزارت

      2018تک اترپردیش کھے آسمان کے نیچے رفع حاجت کے طریقے سے مبراریاست بن جائے گی
      Posted On: 12 AUG 2017 6:27PM by PIB Delhi


    نئی دہلی ،14اگست :5ریاستوں ( اتراکھنڈ ، اتردیش ، بہار، جھارکھنڈ اور مغربی بنگال ) کے تحت 52اضلاع میں دریائے گنگاکے کنارے واقع 4480گاوؤں کو 12اگست ،2017کو نینی الہ آباد میں منعقدہ نمامی گنگے پہل قدمی کے تحت گنگاگرام سمیلن میں کھلے میں رفع حاجت سے پاک گاوں قراردیا گیا۔ گنگاگرام نام کا یہ سمیلن، دیہی ترقیات پنچایتی راج اورپینے کے پانی وصفائی ستھرائی کے وزیرجناب نریندرسنگھ تومر کے زیرصدارت منعقد ہواتھا۔


    بعدازاں آبی وسائل اور گنگا احیا کی وزیر محترمہ اومابھارتی اور نریندرسنگھ تومر نے ماڈل گنگا گرام پہل قدمی کا بھی آغاز کیا ۔ اس کے تحت 24نوامی گنگاگاوں کو پہلے مرحلے کے تحت ( اتراکھنڈ۔3، اترپردیش ۔10،بہار۔4، جھارکھنڈ۔5، اورمغربی بنگال ۔2)گاوں کو شناخت کیاگیاہے جنھیں آدرش گنگا گرام بنایاجائے گا۔ گنگاگرام ایم ڈی ڈبلیوایس اورآبی وسائل کی وزارت کی مشترکہ پہل قدمی ہے ۔ ان گاوؤں کے گرام پردھانوں کو محترمہ اومابھارتی کے ذریعہ آدرش گنگاگرام کانصب العین حاصل کرنے کے لئے حلف دلایاگیا۔


    گنگاگرام کے تحت ٹھوس فضلہ انتظام ، رقیق فضلہ انتظام جیسی بہترصفائی ستھرائی اوربنیادی ڈھانچہ سہولتوں پر توجہ مرکوز کی جائے گی ۔


    تالابوں اورآبی ذخائر کا احیائ کیاجائے گا۔ پانی بچانے کے لئے پروجیکٹ چلائے جائیں گے ۔ نامیابی کاشتکاری کو فروغ دیاجائے گا۔ شمشان گھاٹوں کو بہتربنانے پرتوجہ مرکوز کی جائے گی اور اس کام میں تمام سرکاری محکموں اور دیگر پروجیکٹوں سے مدد لی جائے گی ۔


    اس موقع پراظہار خیال کرتے ہوئے اترپردیش کے وزیر اعلیٰ جناب یوگی آدتیہ ناتھ نے زور دیکر کہاکہ اترپردیش کو دسمبر ،2018تک اوڈی ایف یعنی کھلے میں رفع حاجت سے پاک ریاست بنانے کے لئے عہد کیاگیاہے اور انھوں نے زور دیکر کہاکہ ریاست میں ایس بی ایم کو اعلیٰ ترجیح حاصل ہے ۔


    ۔۔۔۔۔۔۔۔۔۔۔۔۔۔۔۔۔


    U-No.3988


    (م ن ۔ ع آ۔14.08.2017)

    
    
    (Release ID: 1499515) Visitor Counter : 2