      وزارت خزانہ

      سرکاری اسٹاک کی نیلامی برائے فروخت ( از سر نو اجراء)
      Posted On: 21 AUG 2017 7:18PM by PIB Delhi


    نئی دہلی، 21 اگست / حکومت ہند نے (i) قیمت پر مبنی نیلامی کے ذریعے 3,000 کروڑ روپئے ( برائے نام ) کی نوٹیفائیڈ رقم کے لیےحکومت ہند کے غیر مستقل شرح کے بانڈز 2024، (ii) قیمت پر مبنی نیلامی کے ذریعے 8000 کروڑ روپئے (برائے نام ) کی نوٹیفائیڈ رقم کے لیے 6.79 فی صد کے سرکاری اسٹاک 2027 ، اسی طرح ( iii ) قیمت پر مبنی نیلامی کے ذریعے 2000 کروڑ روپئے (برائے نام ) کی نوٹیفائیڈ رقم کے لیے 7.73 فی صد کے سرکاری اسٹاک 2034 ، اسی طرح ، ( iv ) قیمت پر مبنی نیلامی کے ذریعے 2000 کروڑ روپئے ( برائے نام ) کی نوٹیفائیڈ رقم کے لیے 7.06 فی صد کے سرکاری اسٹاک 2046 کی فروخت کا اعلان کیا ہے ۔ یہ نیلامی ملٹیپل پرائس میتھڈ یعنی کئی طرح کی قیمتوں کے طریقۂ کار پر ہو گی ۔ نیلامی کا عمل ریزرو بینک آف انڈیا ، ممبئی آفس ، فورٹ ، ممبئی کے ذریعے 24 اگست ، 2017 ء ( بروز جمعرات ) کیا جائے گا ۔


    اسٹاک کی سیل کے تحت نوٹیفائیڈ رقم کا 5 فی صد حصہ مستحق افراد اور اداروں کو غیر مقابلہ جاتی بولی کی سہولت کی اسکیم کے تحت سرکاری تمسکات کی نیلامی کے قواعد کے تحت کیا جائے گا ۔


    دونوں یعنی مقابلہ جاتی اور غیر مقابلہ جاتی بولیوں کو الیکٹرانک فارمیٹ میں24 اگست ، 2017 ء کو ریزرو بینک آف انڈیا کور بینکنگ سولیوشن ( ای ۔کبیر ) کے طریقے سے داخل کی جانی ہیں ۔ غیر مقابلہ جاتی بولیوں کو صبح 10 بج کر 30 منٹ سے لے کر 11 بج کر30 منٹ کے درمیان داخل کیا جانا چاہیئے اور مقابلہ جاتی بولیوں کو صبح 10 بجکر 30 منٹ سے لے کر دوپہر 12 بجے کے درمیان تک داخل کیا جانا لازمی ہے ۔


    نیلامی کے نتائج کا اعلان 24اگست ، 2017 ء ( بروز جمعرات ) کو کیا جائے گا اور کامیاب طور سے بولی لگانے والے افراد کو 28 اگست، 2017 ء ( بروز پیر ) ادائیگی کر دینی لازمی ہو گی ۔


    مذکورہ اسٹاک ‘‘مرکزی حکومت کے تمسکات سے متعلق سودوں کے قواعد اور رہنما خطوط کے تحت’’ جب جاری کئے گئے، کی سہولت سے آراستہ ہوں گے ۔ اس سلسلے میں ریزرو بینک آف انڈیا نے اپنے سرکولر نمبر آر بی آئی / 2006-07 / 178 بتاریخ 16 نومبر ، 2016 ء میں ضروری تفصیلات فراہم کی ہوئی ہیں ، جن میں وقتاً فوقتاً ترمیم ہوتی رہتی ہے ۔


    ************


    (م ن ۔اگ ۔ را۔ 21.08 .2017 )


    U – 4120


    

    
    (Release ID: 1500273) Visitor Counter : 15