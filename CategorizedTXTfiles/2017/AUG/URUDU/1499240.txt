      جدید اور قابل تجدید توانائی کی وزارت

      شمسی توانائی کی تنصیبی صلاحیت 13652ایم ڈبلیو کے بقدر پہنچ گئی
      Posted On: 10 AUG 2017 7:43PM by PIB Delhi


    نئی دہلی ، 10 ؍ اگست ؍ بجلی، کوئلہ اور نئے اور قابل احیاء وسائل ، کانکنی کے وزیر مملکت (آزادانہ چارج) جناب پیوش گوئل نے آج لوک سبھا میں ایک سوال کے تحریری جواب میں بتایا ہے کہ 31؍جولائی 2017 تک مجموعی شمسی توانائی تنصیبی صلاحیت 13652 ایم ڈبلیو کے بقدر ہے، جبکہ 15-2014کے آخر میں یہ تنصیبی صلاحیت 3743.97 ایم ڈبلیو کے بقدر تھی۔


    آندھرپردیش، گجرات، کرناٹک ، مدھیہ پردیش، راجستھان، تمل ناڈو اور تلنگانہ نے 31جولائی 2017 تک شمسی تنصیبی صلاحیت کے معاملے میں ایک جی ڈبلیو سے تجاؤز کر لیا تھا۔ ریاست وار تفصیلات کا گوشوارہ درج ذیل ہے:

                                                                                              
نمبر شمار  ریاست؍مرکز کےزیرانتظام علاقے  31جولائی 2017 تک مجموعی تنصیبی صلاحیت (ایم ڈبلیو میں)
                                                                                              
                                                                                              
                                                                                              
1.         آندھر پردیش                   2048.82                                              
                                                                                              
                                                                                              
                                                                                              
2.         گجرات                         1262.10                                              
                                                                                              
                                                                                              
                                                                                              
3.         کرناٹک                        1260.58                                              
                                                                                              
                                                                                              
                                                                                              
4.         مدھیہ پردیش                   1116.64                                              
                                                                                              
                                                                                              
                                                                                              
5.         راجستھان                      2022.72                                              
                                                                                              
                                                                                              
                                                                                              
6.         تمل ناڈو                      1697.32                                              
                                                                                              
                                                                                              
                                                                                              
7.         تلنگانہ                       1609.27                                              
                                                                                              
                                                                                              

    وزیر موصوف نے مزید کہا کہ حکومت ہند نے گِرڈ سے مربوط شمسی بجلی پروجیکٹوں کے تحت قومی شمسی مشن کے اہداف پر نظر ثانی کی ہے۔ یہ ہدف 2022 تک 20ہزار میگاواٹ کا تھا، جسے اب 2022 تک نظر ثانی کے بعد 100،000 میگا واٹ کر دیا گیا ہے۔ یہ ہدف چھتوں پر لگنے والے شمسی پروجیکٹوں ( 40 ہزار میگاواٹ) اور زمین پر قائم کئے جانے والے شمسی پروجیکٹوں (60 ہزار میگاواٹ) کے توسط سے حاصل کئے جائیں گے۔


    ایک دوسرے سوال کے تحریری جواب میں وزیر موصوف نے بتایا کہ کوئی مخصوص شمسی توانائی پالیسی وضع نہیں کی گئی ہے۔ تاہم حکومت نے شمسی توانائی کو فروغ دینے کیلئے درج ذیل اسکیمیں وضع کی ہیں۔

     1. شمسی پارک اسکیم-اس کے تحت 50 شمسی پارک اور الٹرا میگا سولر پاور پروجیکٹ تشکیل دیئے جائیں گے، جن سے 40 ہزار میگاواٹ سے زائد شمسی بجلی حاصل ہوگی۔
     2. ایک ہزار میگاواٹ کے گِرڈ سے مربوط شمسی پی وی پاور پروجیکٹ کا قیام مرکزی سرکاری دائرہ کار صنعتوں کےذریعے عمل میں لایا جائے گا۔ اس کام میں حکومت ہند کے دیگر اداروں کا تعاون بھی حاصل ہوگا۔
     3. 300 میگاواٹ کے گِرڈ سے مربوط شمسی پی وی پاور پروجیکٹ ، دفاعی اداروں اور نیم فوجی دستوں کے ذریعے تشکیل دیئے جائیں گے۔
     4. نہروں کے کنارے اور نہروں کے اوپر گِرڈ سے مربوط شمسی پی وی پاور پلانٹوں کیلئے پائلٹ کم ڈیمونٹریشن پروجیکٹ چلائے جائیں گے۔
     5. بنڈلنگ اسکیم-این ٹی پی سی لمیٹیڈ؍این وی وی این کے توسط سے 15ہزار میگاواٹ کے گِرڈ سے مربوط شمسی پی وی پاور پلانٹس تشکیل دیئے جائیں گے۔
     6. 2 ہزار میگا واٹ کے گِرڈ سے مربوط شمسی پی وی پاور پروجیکٹ ایس ای سی آئی کے توسط سے عمل میں آئیں گے اور یہ تمام تر کام وی جی ایف اسکیم کے تحت ہوگا۔
     7. 5ہزار میگاواٹ کے گِرڈ سے مربوط شمسی پی وی پاور پروجیکٹ ایس ای سی آئی کے توسط سے وی جی ایف اسکیم کے تحت عمل میں آئیں گے۔
     8. گِرڈ سے مربوط شمسی روف ٹاپ پاور پلانٹوں کی تنصیب۔

    ************


    
    ( 10.08.2017 )


    ) م ن ۔۔ک ا (


    U- 3923

    
    
    (Release ID: 1499240) Visitor Counter : 2
    
    
    
    
    

    
    
    
    
    
    
    
    
    
    
    
    
    
    
    
    
8.