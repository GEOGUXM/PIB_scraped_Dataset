      ریلوے کی وزارت

      ریلوے کے وزیر سریش پربھو اور مہاراشٹر کے وزیر دیویندر فڑنویس نے ناسک کے قریب لاسل گاؤں میں پیاز کے گودام اور کولڈ اسٹوریج کا سنگ بنیادرکھا
      Posted On: 01 AUG 2017 4:09PM by PIB Delhi


    نئی دہلی،یکم اگست ۔ ریلوے کے وزیر جناب سریش پربھو اور مہاراشٹر کے وزیر اعلیٰ جناب دیویندر فڑنویس نے مہاراشٹر کے شہر ناسک کے قریب لاسل گاؤں میں پیاز کےگودام اور کولڈ اسٹوریج کا سنگ بنیاد رکھا ۔ ہندوستانی ریلوے کا ادارہ کنٹینر کارپوریشن آف انڈیا لمٹیڈ پیاز کا گودام اور کولڈ اسٹوریج تعمیر کررہا ہے ۔ اس کے ساتھ ہی اس کولڈ اسٹوریج میں جلد خراب ہوجانے والی زرعی مصنوعات بھی محفوظ رکھی جاسکیں گی ۔اس کولڈ اسٹوریج میں 2500 میٹرک ٹن زرعی پیداوار محفوظ رکھنے کی گنجائش ہوگی ، جن میں سے 1500 میٹرک ٹن کی گنجائش صرف پیاز کو محفوظ رکھنے کی گنجائش ہوگی اور باقیماندہ 1000 میٹرک ٹن کی گنجائش انار ،انگور ،کیلے جیسے پھلوں اور پیاز اور ٹماٹر ودیگر سبزیوں کو محفوظ رکھنے کے لئے زیر استعمال لائی جائے گی ۔واضح ہوکہ ہندوستانی ریلوے نے اب کسانوں کو کولڈ اسٹوریج کی سہولیات دینی شروع کردی ہیں اور لاسل گاؤں میں تعمیر کیا جانے والا گودام اور کولڈ اسٹوریج نہ صرف یہ لاسل گاؤں اور ناسک کے کسانوں کے لئے بلکہ قریبی اضلاع جلگاؤں ، منماڈ اور دھولیہ جیسے قریبی اضلاع کے کسانوں کے لئے عطیہ ثابت ہوگا ۔


    یہ کولڈ اسٹوریج سی او این سی او آر کے ذریعہ سی ایس آر کے نمونے پر پانچ کروڑ روپے کی لاگت سے تعمیر کیا جارہا ہے اور میسرز لاسل گاؤں وبھاگ سہکاری خریدی وکری سنگھ لمیٹیڈ اس کولڈ اسٹوریج کی دیکھ بھال اورنگرانی کرے گا بلکہ اس میں زرعی پیداوار کو محفوظ رکھنے کا کام کرے گا۔ یاد رہے کہ ریلوے پیاز کی نقل وحمل کے ایک بڑے ادارے کی حیثیت رکھتا ہے ۔ اس لئے پیاز پیداکرنے والی ریاستوں سے پیاز کے مختلف علاقوں تک نقل وحمل کے ایک کلیدی اور اہم ذریعہ کی حیثیت رکھتا ہے ۔ اس کے ساتھ ہی ریلوے نے زرعی پیداوار کے زیاں واتلاف میں کمی کے لئے جہاں بھی ممکن ہو ، پیاز کی باربرداری کے لئے ریک / ویگن الاٹ کرنے شروع کردئے ہیں ۔


    یاد رہے کہ پیاز پیداکرنے والے علاقے موسمی سردوگرم سے شدت کے ساتھ متاثر ہوتے ہیں ،جس کے نتیجے میں زرعی مصنوعات کی قیمتوںمیں اتارچڑاؤ دیکھا جاتا ہے ۔اس لئے زیادہ پیداوار کو باقاعدہ اور محفوظ طریقے سے رکھا جانا ضروری ہے تاکہ قلت کے دنوں میں بھی فراہمی کے سلسلے کو مستحکم رکھا جاسکے ۔ یادرہے کہ پیاز اور دیگر پھل وسبزیوں کو محفوظ رکھنے کے طریقوں سے موسمی حالات کے نتیجے میں اس زرعی پیداوار کا 35 فیصد سے زائد حصہ ضائع ہوجاتا تھا لیکن اب اس کولڈ اسٹوریج کی خدمت کی فراہمی کے نتیجے میں پیازکو زیادہ عرصے تک محفوظ رکھا جاسکے گا اور انہیں دیگر مقامات کو بھی بھیجا جاسکے گا ۔ اس کے ساتھ ہی جہاں روایتی طریقے سے محفوظ رکھنے کے عمل میں زیادہ مزدوروں کی ضرورت پیش آتی تھی ، وہیں اب اس گودام اور کولڈ اسٹوریج کی فراہمی کی سہولت کے نتیجے میں کم مزدور درکار ہوں گے اور ان کو اجرت میں دی جانے والی رقم بھی کم ہوجائے گی۔


    پس منظر :


    سی او این سی او آر کے ذریعہ پی سی سی نظام قائم کیا جارہا ہے ۔


    1۔ اترپردیش کے شہر غازی پور میں پیریشیبل کارگو سینٹر (پی سی سی ) کا قیام سی او این سی او آر نے اترپردیش میں غازی پور گھاٹ ریلوے اسٹیشن پر پیریشیبل کارگو سینٹر (پی سی سی ) قائم کیا گیا ہے ،جہاں پھلوں اور سبزیوں کو سی او این سی او آر سی ایس آر پروگرام کے تحت نہ صرف محفوظ رکھا جائے گا بلکہ اس کی ڈھلائی اور باربرداری بھی کی جائے گی ۔یہ پی سی سی ریلوے کے ذریعہ سی او این سی اور آر کو پٹے پر دئے جانے والے 2500 اسکوائر میٹر رقبہ زمین پر تعمیر کیا گیا ہے ۔ جس میں پھلوں کو محفوظ رکھنے کے ساتھ ساتھ انہیں پکانے اور سبزیوں کو بڑی مدت تک محفوظ رکھنے کی سہولت بھی موجود ہے۔


    2۔ وارانسی کے راجہ تالاب علاقے میں پیری شیبل کارگو سینٹر


    اترپردیش کے شہر وارانسی کے راجہ تالاب علاقے میں بھی مقامی اور قریبی کسانوں کے ذریعہ پیدا کئے جانے والے پھلوں اور سبزیوں کو محفوظ رکھنے کی سہولت کی فراہمی کے لئے کولڈ اسٹوریج تعمیر کیا جارہا ہے ۔اس کا سنگ بنیاد عزت مآب وزیر اعظم نے پچھلے سال نومبر کے آخر میں رکھا تھا۔


    3۔ سینٹر فار پیری شیبل کارگو آزاد پور دہلی


    سی او این سی او آر نے دہلی کے آزادپور نامی علاقے میں سینٹر فار پیری شیبل کارگو قائم کیا ہے ،جس میں کیلوں کو پکانے کی جدید ترین مشینوں سے آراستہ چیمبر بھی موجود ہوں گے اور جن کے درجہ حرارت کو خود کارطریقے سے قابو میں رکھا جاسکے گا۔ اس کے ساتھ ہی اس کولڈ اسٹوریج میں کیلوں اوردیگر پھلوں کی پکائے جانے سے قبل دھلائی ،چھٹائی ،درجہ بندی اور پیکنگ وغیر ہ کی سہولت بھی دستیاب ہوگی ۔


    4۔ پیری شیبل کارگوسینٹر ،سنگور ضلع ہگلی


    سی او سی این آر نے مغربی بنگال کے ضلع ہگلی کے علاقے سنگور میں پیری شیبل کارگوسینٹر (پی سی سی ) قائم کیا ہے ،جس کی تعمیر سی آئی پی سی کی جدید ترین ٹکنالوجی کو بروئے کارلاتے ہوئے کی گئی ہے اور اس سے آلو پیداکرنے والے مقامی کسانوں کو زبردست فائدہ حاصل ہوگا ۔اس کےساتھ ہی اس میں آلو کو معمول کے درجہ حرارت پر زیادہ دنوں تک محفوظ رکھا جاسکے گا اور اس کی قیمت میں بھی اضافہ ہوگا۔


    5۔ سندھودرگ میں آموں کے گودام اور ان کو پیک کرنے کی عمارت کی تازہ کاری


    سی او این سی او آر نے ریاست مہاراشٹر کے سندھو درگ کی دیو گڑھ تحصیل میں واقع مینگو پیک ہاؤس کی تازہ کاری کا کام شروع کیا ہے ۔ اس کا مقصد آم برآمد کرنے والو ں اور آم پیدا کرنے والوں کو بہتر سہولیات فراہم کرانا ہے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش۔ رم


    U-3660

    
    
    (Release ID: 1497944) Visitor Counter : 2