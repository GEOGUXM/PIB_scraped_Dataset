      وزارت خزانہ

      بیمہ ماہرین کا تقرر
      Posted On: 07 AUG 2017 12:49PM by PIB Delhi


    نئی دہلی ،7 اگست : وزارت خزانہ کے وزیرمملکت جناب سنتوش کمارگنگوار نے 4اگست کو لوک سبھا میں ایک سوال کے تحریری جواب میں بتایاہے کہ


    انشورنس ریگولیٹری اینڈ ڈیولپمنٹ اتھارٹی آف انڈیا( آئی آرڈی اے آئی ) نے انشورنس ریگولیٹری اینڈڈیولپمنٹ اتھارٹی آف انڈیا (مقررہ بیمہ ماہر) ریگولیشنز 2017جاری کردیئے ہیں ۔اس ریگولیشن میں اس عہدے کے لئے درکارخصوصی مہارت ، متعلقہ شعبے کے تجربے ، پوسٹ فیلو شپ تجربات اور مالیت کے تعین سے متعلق تجربات وغیرہ کا ذکرہے ،جو ایک مقررہ بیمہ ماہر کے لئے ضروری ہیں ۔ مذکورہ قواعد وضوابط کے تحت مقررہ بیمہ ماہر کے فرائض وذمہ داریوں کو بھی بیان کیاگیاہے ۔


    آئی آرڈی اے آئی ( مقررہ بیمہ ماہر) قواعد وضوابط کا مسودہ 13جنوری ،2017کو ویب سائٹ درج ذیل پرشائع کیاگیاتھا (www.irdai.gov.in)۔ اس اشاعت کے ذریعہ مختلف شراکت داروں سے ان کی آرأ اور تبصرے طلب کئے گئے تھے ۔ تبصرے ارسال کرنے کی آخری تاریخ 28فروری ،2017تھی ۔آئی آرڈی اے آئی نے انسٹی ٹیوٹ آف اکچیوریزآف انڈیا ، انشورنس کمپنیاں ، انسٹی ٹیوٹ آف اکیچیوریز آف انڈیا کے فیلو او ر طلبااراکین سمیت افراد اور اداروں کی جانب سے مجموعی طورپر 49مشاہدات وصول کئے ہیں ۔انشورنس ریگولیٹری اینڈ ڈولپمنٹ اتھارٹی آف انڈیا ( مقررہ بیمہ ماہر) ضوابط ، 2017کو حتمی شکل دیتے وقت مذکورہ مشاہدات کو پیش نظررکھاگیاہے ۔


    ۔۔۔۔۔۔۔۔۔۔۔۔۔۔۔۔۔


    (م ن۔ع آ ۔ 07-08-17 )


    U- 3824


    

    
    (Release ID: 1498692) Visitor Counter : 15