      شمال مشرقی ریاستوں کی ترقی کی وزارت

      شمال مشرقی خطے کی ترقیات کے لئے جاپان ۔ بھارت امداد باہمی فورم کی اولین میٹنگ
      Posted On: 03 AUG 2017 8:42PM by PIB Delhi


    نئی دہلی ،4 اگست : شمال مشرقی خطے کی ترقیات کے لئے جاپان ۔بھارت امدادباہمی فورم کی اولین میٹنگ کل یہاں منعقد ہوئی ۔ شمال مشرقی خطے کی ترقیات کی وزارت کے سکریٹری جناب نوین ورما نے بھارتی وفد کی قیادت کی جب کہ جاپانی وفد کی قیادت بھارت میں جاپان کے سفیر جناب کنجی ہیرامتسونے کی ۔ وزار ت داخلہ ، وزارت خارجہ ، محکمہ اقتصادی اموراور حکومت ہند کی دیگراہم وزارتوں سمیت سڑک نقل وحمل اور شاہراہوں ، زراعت ، بجلی کی وزارت کے سینیئر افسران اور8 شمال مشرقی ریاستوں کے ریزیڈنٹس کمشنر حضرات نے اس میٹنگ میں شرکت کی ۔ جاپانی وفد نے جاپان کے اقتصادی امورکے وزیر مسٹرکنکوسونے ، جاپان کے سفارت خانے سے نمائندہ گان اور جاپان بین الاقوامی تعاون ایجنسی کے نمائندگان ، جاپان بیرونی تجارت تنظیم ، جاپان نیشنل ٹورزم آرگنائزیشن اور جاپان فاؤنڈیشن کے اراکین شامل تھے ۔


    باہمی تعاون کے ترجیحاتی شعبوں میں بھارت کی جانب سے جن شعبوں کی شناخت کی گئی ان میں رابطہ کاری اور سڑک نیٹ ورک ترقیات خصوصاًبین ریاستی سڑکیں اور اہم اضلاع سڑکوں کی ترقیات ،تباہ کاری انتظام ، خوراک ڈبہ بندی ، نامیاتی زراعت اور سیاحت جیسے موضوعات شامل ہیں، جن پراس میٹنگ کے دوران تفصیل سے گفت وشنید ہوئی ۔


    ڈونر کے سکریٹری جناب نوین ورما نے کہا کہ اس فورم کی باقاعدہ میٹنگوں کی وجہ سے نہ صرف یہ کہ جے آئی سی اے کی جانب سے امداد میں اضافہ ہوگا بلکہ بی 2بی اور عوام سے عوام کے مابین روابط کو بھی فروغ حاصل ہوگا۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    )م ن۔ع آ ۔ 04-08-17 )


    U- 3771 ;

    
    
    (Release ID: 1498491) Visitor Counter : 2