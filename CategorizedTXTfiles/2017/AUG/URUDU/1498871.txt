      امور صارفین، خوراک اور عوامی تقسیم کی وزارت

      صارفین تحفظ ایکٹ
      Posted On: 08 AUG 2017 7:16PM by PIB Delhi


    نئی دہلی ، 08 ؍ اگست ؍ صارفین امور خوراک اور سرکاری نظام تقسیم کے وزیر مملکت جناب سی آر چودھری نے آج لوک سبھا میں ایک سوال کے تحریری جواب میں بتایا ہے کہ صارفین ایکٹ تحفظ 1986 کے تحت یہ گنجائش رکھی گئی ہے کہ صارف کو فراہم کئےجانے والے سازوسامان یا خدمات کے سلسلے میں کوالٹی، مقدار، قوت، خالص پن معیار اور قیمت سے آگاہ ہوناان کا حق ہے۔


    جہاں تک ادویہ کا سوال ہے، ادویہ کی تیاری ، فروخت اور تقسیم ادویہ اور آرائشی اشیاء یا مصنوعات سے متعلق ایکٹ 1940 اور قواعد 1945 کے تحت ریگولیٹ ہوتی ہے۔ یہ قواعد لازم قرار دیتے ہیں کہ ادویہ کے لیبل پر مختلف قانونی تفصیلات فراہم کراناضروری ہیں ۔ تاہم ان قواعد کےتحت ادویہ کے سلسلے میں لیبل پر علاقائی زبانوں میں تفصیلات فراہم کرنا لازمی نہیں ہے۔ جہاں تک بینک پاس بُک کا سوال ہے، ریزرو بینک آف انڈیا نے جولائی 2011 میں ایک اطلاع نامہ جاری کیاتھا، جو تمام درج فہرست بینکوں کیلئے تھا، اس اطلاع نامہ میں کہا گیا تھا کہ بینکنگ سہولتوں کو آبادی کے وسیع ترین حصے تک بہم پہنچانے کیلئے بینکوں کو کھاتہ کھولنے کے فارم، رقم جمع کرنے کیلئے سلپ، پاس بُک وغیرہ کو طباعت شدہ شکل میں خوردہ صارفین کو تین زبانوں یعنی انگریز ، ہندی اور متعلقہ علاقائی زبانوں میں فراہم کرانا چاہئے۔


    ************


    
    ( 08.08.2017 )


    ) م ن ۔ ۔ک ا (


    U- 3862

    
    
    (Release ID: 1498871) Visitor Counter : 2