      صدر جمہوریہ کا سکریٹریٹ

      نیپال کے وزیراعظم نے صدر جمہوریہ ہندسے ملاقات کی
      Posted On: 24 AUG 2017 8:06PM by PIB Delhi


    نئی دہلی۔25؍اگست۔نیپال کے وزیراعظم عزت مآب شیربہادر دیوبا نے صدر جمہوریہ ہند جناب رام ناتھ کووند سے 24 اگست 2017 کو راشٹرپتی بھون میں ملاقات کی ہے۔

    
    نیپالی وزیراعظم کا خیرمقدم کرتے ہوئے، صدر جمہوریہ ہند نے، چوتھی مرتبہ نیپال کے وزیراعظم ہونے پر، انہیں مبارکباد پیش کی۔ انہوں نے اس امر پر خوشی کا اظہار کیا کہ نیپال کے وزیراعظم وہ پہلی اہم شخصیت ہیں جو ان کے ساتھ پہلی مرتبہ راشٹرپتی بھون میں قیام کررہی ہے اور انہوں نے دعوت نامہ قبول کرنے کیلئے جناب دیوبا کا شکریہ ادا کیا۔
    
    صدر جمہوریہ ہند نے نیپال کی حکومت اور نیپال کے عوا م کو مقامی انتخابات کے دو مراحل کامیابی سے مکمل کرنے کیلئے مبارکباد پیش کی۔ انہوں نے نیپال میں آئندہ منعقد ہونے والے صوبائی اور وفاقی انتخابات کے لئے بھی اپنی نیک تمنائیں پیش کیں۔
    
    صدر جمہوریہ ہند نے نیپال میں آئے حالیہ سیلاب میں ہوئے جانی اتلاف اور املاک کو لاحق ہوئے خسارے کیلئے اپنی جانب سے تعزیت کا اظہار کیا۔ انہوں نے کہا کہ بھارت کی حکومت اور بھارت کے عوام ،نیپال کے شانہ بہ شانہ کھڑے ہیں۔
    
    صدر جمہوریہ ہند نے اس امر پر تسلی کا اظہار کیا کہ بھارت اور نیپال تعلقات کے تحت، گزشتہ تین برسوں کے دوران، 8 اعلیٰ سطحی دورے مکمل ہوئے ہیں ۔ انہوں نے کہا کہ بھارت اور نیپال کے تعلقات کو ان کی مشترکہ تاریخ ، مشترکہ ثقافت ، تجارتی روابط اور کھلی سرحد سے تقویت حاصل ہوتی ہے۔ اس کا اظہار اس ’’قومی‘‘ برتاؤ سے ہوتا ہے جو دونوں ملک ایک دوسرے کے شہریوں کے ساتھ کرتے ہیں۔ انہوں نے کہا کہ بھارت نیپال کی قومی ترجیحات کے مطابق اپنے اقتصادی اور ترقیاتی تعاون کو نیپال کے ساتھ وسعت دینے کی توقع رکھتا ہے۔
    
    صدر جمہوریہ ہند نے اس امر پر خوشی کا اظہار کیا کہ بڑی تعداد میں نیپالی طلباء بھارت میں زیر تعلیم ہیں۔ انہوں نے زور دیکر کہا کہ حکومت ہند نیپالی طلباء کو متعدد وظائف سے نوازتی ہے اور بھارت میں ہمیشہ ان کا خیرمقدم ہے۔

    ******


    
    
    م ن۔ ۔ ع ن۔
    U-4187

    
    
    (Release ID: 1500680) Visitor Counter : 2