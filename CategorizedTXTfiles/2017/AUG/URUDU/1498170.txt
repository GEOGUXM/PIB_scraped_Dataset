      کامرس اور صنعت کی وزارتہ

      ہندوستانی نیوکلیائی سیکٹر میں غیر ملکی کمپنیوں کی شرکت
      Posted On: 02 AUG 2017 5:19PM by PIB Delhi


    نئی دہلی، 02اگست2017۔مختلف ملکوں کی متعدد بیرونی کمپنیوں نے ہندوستان کے نیوکلیائی بجلی پروجیکٹوں میں مختلف حیثیتوں سے شرکت میں دلچسپی کا اظہار کیا ہے۔ان حیثیتوں میں ٹیکنالوجی کے ساتھی ، سپلائرز ، کنٹریکٹر اور سروس فراہم کرنے والے وغیرہ شامل ہیں۔جن کمپنیوں نے دلچسپی کا اظہار کیا ہے ان میں امریکہ کی ویسٹنگ ہاؤس الیکٹرک کمپنی(ڈبیلو ای سی)اور جی ہیتاشی ۔ فرانس کی الیکٹرک سٹی ڈا فرانس (ای ڈی ایف)اور روس کی روساتم کمپنی شامل ہیں۔


    حکومت کی راست بیرونی سرمایہ کاری (ایف ڈی آئی) پالیسی کے تحت نیوکلیائی بجلی کے شعبے میں ایف ڈی آئی کی اجازت نہیں ہے۔اس طرح غیر ملکی کمپنیاں نیو کلیائی بجلی کے شعبے میں سرمایہ کاری نہیں کرسکتیں۔بیرونی تکنیکی تعاون سے قائم کئے جانے والے نیوکلیائی بجلی پروجیکٹوں میں حصص اور قرضے کی بنیاد پر سرمایہ کاری کی جائے گی۔حصص کے ذریعے سرمایہ نیوکلیئر پاور کارپوریشن آف انڈیا لمٹیڈ (این پی سی آئی ایل)کے داخلی ذرائع سے حاصل کیا جائے گا۔این پی سی آئی ایل کے اشتراک سے چلنے والی کمپنیوں اور سرکاری سیکٹر کے دوسرے مرکزی کارخانوں ، نیز سرکار کی طرف سے بجٹ میں مختص کی جانے والی رقموں کے ذریعے سرمایہ حاصل ہوگا۔ البتہ غیر ملکی کمپنیاں نیوکلیائی بجلی پروجیکٹوں میں سپلائی چین میں سرمایہ لگا سکتی ہیں۔


    نیوکلیائی بجلی کا موجودہ محصول1.07 روپے فی یونٹ سے لے کر 4.10 روپے فی یونٹ تک ہے۔1.07 روپے فی یونٹ کا محصول سب سے پرانے نیوکلیائی بجلی گھر یعنی تارا پور ایٹامک پاور اسٹیشن (ٹی اے پی ایس) نمبر ایک اور دو کا ہے جو مہاراشٹر میں واقع ہے، جبکہ 4.10 روپے فی یونٹ کا محصول جدید ترین بجلی گھر کدن کولم نیوکلیئر پاور پلانٹ (کے کے این پی پی)نمبر ایک اور دو کا ہے، جو تمل ناڈو میں واقع ہے۔نیوکلیائی بجلی کا محصول دیگر ٹیکنالوجی پر مبنی بجلی پیداکرنے والے دوسرے پلانٹوں کے ساتھ قابل موازنہ ہے، جو اسی علاقے میں واقع ہیں۔ہر ایک نیوکلیائی بجلی گھر تقریباً 850 لوگوں کو براہ راست روزگار فراہم کرے گا۔ان لوگوں میں انجینئر، سپروائزر،تکنیکی ماہرین اور عملے کے دوسرے افراد شامل ہیں۔اس کے علاوہ ہزاروں لوگوں کو بالواسطہ روزگار بھی ملے گا ،جن میں سپلائرز ، کنٹریکٹرز اور خدمات فراہم کرنے والے دوسرے لوگ شامل ہیں۔اقتصادی سرگرمیوں میں اضافے سے مختلف کاروباروں کے لئے مواقع پیدا ہوں گے اور اس کے نتیجے میں زیادہ لوگوں کو روزگار ملے گا۔


    یہ اطلاع شمال مشرقی علاقوں کی ترقی (آزادانہ چارج)عملے، عوامی شکایات اور پنشن ، ایٹمی توانائی اور خلاء نیز وزیر اعظم کے دفتر میں وزیر مملکت ڈاکٹر جیتندر سنگھ نے آج لوک سبھا میں ایک سوال کے تحریری جواب میں دی۔


    م ن۔ج۔ن ع


    U- 3708

    
    
    (Release ID: 1498170) Visitor Counter : 2