      کامرس اور صنعت کی وزارتہ

      نئی صنعتی پالیسی کی تشکیل
      Posted On: 29 AUG 2017 5:38PM by PIB Delhi


    نئی دہلی۔30 اگست؛ تجارت اور صنعت کی وزارت کے تحت صنعتی پالیسی اور فروغ کے محکمے نے مئی 2017 میں، نئی صنعتی پالیسی وضع کرنے کے لئے عمل شروع کیا تھا۔ چونکہ پچھلی صنعتی پالیسی کا اعلان، 1991 میں کیا گیا تھا، اور تب سے اب تک کی مدت میں بھارت، اب دنیا کی تیز ترین ترقی پذیر معیشتوں میں بدل گیا ہے۔ لہٰذا مضبوط مجموعی اقتصادی بنیادوں اور متعدد نئی اصلاحات کے ساتھ جو گذشتہ تین برسوں کے دوران عمل میں لائی گئی ہیں، بھارت اب یکسر مختلف نظریات اور حکمت عملیوں پر عمل پیرا ہے تاکہ عالمی پیمانے پر مسابقت کی حامل بھارتی صنعت کی تشکیل ممکن ہوسکے۔ مذکورہ نئی صنعتی پالیسی قومی مینو فیکچرنگ پالیسی کی جگہ لے گی۔


    صنعتی پالیسی وضع کرنے کی غرض سے ایک مشاورتی طریقہ کار اپنایا گیا ہے جس کے تحت موضوعاتی توجہ والے گروپ وضع کیے جائیں گے اور اس سلسلے میں آن لائن سروے ڈی آئی پی پی ویب سائٹ سے حاصل کرکے بروئے کار لائے گئے ہیں تاکہ ضروری اطلاعات فراہم ہوسکیں۔ مذکورہ فوکس گروپوں میں سرکاری محکموں، صنعتی ایسو سی ایشنوں، تعلیمی شعبوں اور مفکرین پر مبنی اراکین شامل کیے گئے ہیں اور اس طریقے سے یہ فوکس گروپ، مخصوص شعبوں میں، صنعت کو درپیش چنوتیوں پر اپنی عمیق توجہ مرکوز کریں گے۔ چھ موضوعاتی شعبوں میں مینو فیکچرنگ اور ایم ایس ایم ای ، تکنالوجی اور اختراع، کاروبار کرنا سہل بنانا، بنیادی ڈھانچہ، سرمایہ کاری، تجارت اور مالی پالیسی اور ہنر مندی اور مستقبل کے لیے روزگار شامل ہیں۔ بھارتی اقتصادی تبدیلی کے لیے مصنوعی انٹلی جنس سے متعلق ایک ٹاسک فورس بھی تشکیل دی گئی ہے جو اس پالیسی کے لئے درکار نکات فراہم کرے گی۔


    تجویز یہ ہے کہ نئی صنعتی پالیسی بھارت کو ‘‘ میک ان انڈیا’’ کے فروغ کے لیے مینو فیکچرنگ کا ایک مرکز بنادے۔ یہ پالیسی معقول طور پر جدید تکنالوجیوں مثلاً آئی او ٹی، مصنوعی انٹلی جنس اور ایڈوانس مینو فیکچرنگ کے لیے رو بو ٹکس وغیرہ کے استعمال کو بھی رواج دے گی۔


    تجارت و صنعت کی وزیر مملکت (آزادانہ چارج) محترمہ نرملا سیتا رمن، صنعتی شعبوں کی سرکردہ شخصیات، صنعتی شعبے کے مفکرین سمیت تمام شراکت داروں اور ریاستی حکومتوں سے چنئی، گواہاٹی اور ممبئی میں تبادلہ خیال کریں گی۔ صنعتی پالیسی کا اعلان ماہ اکتوبر 2017 میں کیے جانے کے امکانات ہیں۔


    ڈی آئی پی پی، مذکورہ نئی پالیسی کے وضع کیے جانے کے سلسلے میں، عوام الناس سے ان کے تبصرے، ردعمل ، تجاویز طلب کرتی ہے۔ اس سلسلے میں تبادلہ خیال سے متعلق ایک دستاویز یہاں منسلک ہے۔ تمام تر تبصرے ، تجاویز اور فیڈ بیک ،جن کا تعلق مذکورہ نئی صنعتی پالیسی سے ہو، اُسے ڈی آئی پی پی کو 25 ستمبر 2017 تک درج ذیل ویب سائٹوں پر ارسال کیا جاسکتا ہے۔


    kokila.jayram@nic.inیا jsvk-dipp@nic.in


    ************


    (م ن ۔ ۔ ن ر۔ 30.08.2017 )


    U – 4259

    
    
    (Release ID: 1501105) Visitor Counter : 2