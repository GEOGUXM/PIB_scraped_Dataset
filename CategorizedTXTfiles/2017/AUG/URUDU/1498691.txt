      سائنس اور ٹیکنالوجی کی وزارت

      ڈاکٹر ہرش وردھن نے
      Posted On: 07 AUG 2017 12:48PM by PIB Delhi


    
    
    نیشنل ایگری فوڈ بایو ٹکنالوجی انسٹی ٹیوٹ-سینٹر آف انوویشن اینڈ اپلائڈ بایو پراسیسنگ کا افتتاح کیا

    نئی دہلی،07 اگست ۔ سائنس وٹکنالوجی ،ارتھ سائنسیز، ماحولیات ، جنگلات وتبدیلیٔ ماحولیات کے مرکزی وزیر ڈاکٹر ہرش وردھن نے حکومت ہند کی سائنس وٹکنالوجی کی وزارت کی انتظامی نگرانی کے تحت کام کرنے والے دو قومی اداروں کی نئی تحقیقی وانتظامی عمارت کا افتتاح کیا ۔

    
    نیشنل ایگری فوڈ بایو ٹکنالوجی انسٹی ٹیوٹ (این اے بی آئی ) اور سینٹر آف انوویشن اینڈ اپلائڈ بایو پراسیسنگ (سی آئی اے بی ) نامی ان دواداروں کی یہ نئی عمارت پنجاب کے علاقے موہالی کے صاحبزادہ اجیت سنگھ نگر کے سیکٹر 81 میں واقع ہے ۔ اس افتتاحی تقریب میں ڈی بی ٹی کے محکمے کے سکریٹری ڈاکٹر کے وجے راگھون ، پنجاب یونیورسٹی کے وائس چانسلر پروفیسر ارون کمار گروور ، این اے بی آئی کے ایگزیکٹو ڈائریکٹر ڈاکٹر ٹی آر شرما ،سی آئی اے بی کے چیف ایگزیکٹو آفیسر ڈاکٹر راجیندر سنگھ اور دیگر سرکردہ شّخصیات نے بھی اس تقریب افتتاح میں شرکت کی ۔
    
    اس موقع پر اپنی تقریر میں وزیر موصوف ڈاکٹر ہرش وردھن نے مذکورہ بالا دونوں اداروں کو ملک و قوم کے نام وقف کئے جانے پر اظہار مسرت کیا ۔ اس کے ساتھ ہی انہوں نے زور دے کر کہا کہ تحقیقی کاموں میں معیارات کی پاسداری ضروری ہونی چاہئے اوردستیاب جدید ترین ڈھانچہ جاتی سہولیات کے زیادہ سے زیادہ استعمال سے مفید مطلب نتائج حاصل کئے جانے چاہئیں ۔ انہوں نے سائنسدانوں / طلبا کی حوصلہ افزائی کرتے ہوئے کہا کہ انہیں غذا اورناقص تغذیہ کو درپیش مسائل کےتدارک کے لئے پورے جوش وجذبے کے ساتھ کام کرنا چاہئے ۔ اس سلسلے میں انہوں نے مذکورہ بالا دونوں اداروں سے زور دے کر کہا کہ فاقہ کشی اورناقص تغذیہ کے مسائل کا تدارک کیا جائے اور بایوٹکنالوجی کے شعبے میں تحقیق اور جدت طرازی کے ذریعہ ملک میں غذائی انقلاب پیدا کیا جائے تاکہ غذا اورغذائیت کی سلامتی کو یقینی بنایا جاسکے ۔انہوں نے مزید کہا کہ جواں سال تحقیق کاروں اورطلبا کو اپنے وسیع تر نشانے معین کرنے چاہئیں اورمسلسل کوششوں کےذریعہ ان مقاصد کا حصول کرنا چاہئے۔
    
    ڈاکٹر ہرش وردھن نے اس موقع پر دونوں اداروں کے اساتذہ سے گفتگو کے دوران ایسی نئی جدت طرازیاں کرنے پر زور دیا جس میں عام آدمی کو مرکز تصور کرکے فوری سماجی اثرات مرتب کئے جانے کی کوشش کرنی چاہئے ۔انہوں نے مشورہ دیا کہ اس سلسلے میں معمول کے طریقوں سے ہٹ کر کام کیا جانا چاہئے اور اپنی کوششوں کو وسیع تر جدت طرازیوں میں تبدیل کرنا چاہئے ۔
    
    واضح ہوکہ این اے بی آئی ایگری فوڈ اینڈ نیوٹریشنل بیس بایو ٹکنالوجی انسٹی ٹیوٹ ملک کا اپنی نوعیت کا پہلا ایسا ادارہ جسے موہالی جیسے شہر علم میں بایو ٹکنالوجی کے محکمے کے ذریعہ قائم کیا گیا ہے ۔ اس کے ساتھ ہی سی آئی اے بی کو بھی این اے بی آئی کے اتصال کے ساتھ قائم کیا گیا ہے۔ یہ بھی اپنے آپ میں ثانوی ،زرعی بایو مصنوعات کے لئے قائم کیا گیا ہے ۔ موہالی جیسے شہر علم میں قائم یہ دونو ںادارے آئی آئی ایس ای آر ، آئی ایس بی ،آئی این ایس ٹی اوربایو ٹیک پارک جیسے اہم سائنسی اداروں سے متصل قائم کیا گیا ہے ۔ ان اداروں کے احاطے میں لیباریٹری کی عمارت ، زمینی تجربات کے لئے 15 ایکڑرقبہ زمین ، شیشے کی ایک وسیع تر عمارت ، ٹرانس جینک نیٹ ہاؤسیز دفتری علاقہ اورمکانات شامل ہیں ۔ علاوہ ازیں مہانو ں کے لئے گیسٹ ہاؤس ،تحقیق کاروں کے لئے ہاسٹل ،یوٹی لیٹیز اوردیگر خدمات کی عمارتیں بھی شامل ہیں ۔ یہ پورا احاطہ 50 ایکڑررقبہ زمین پر مشتمل ہے ،جس میں سے سی آئی اے بی کی عمارت کا زمینی رقبہ 77 ہزار مربع فٹ پر مشتمل ہے ۔ جس کی عمارت 43 کروڑروپے کی لاگت سے تعمیر کی گئی ہے جبکہ این اے بی آئی کا زمینی رقبہ تین لاکھ 17 ہزار 500 مربع فٹ ہے ،جسکی عمارت 130 کروڑروپے کی لاگت سے تعمیر کی گئی ہے ۔
    
    ان اداروں سے ایگری کلچرل بایو ٹکنالوجی اوربایو پراسیسنگ کے شعبے میں معیاری تحقیقی خدمات مہیا کی جائیں گی ۔علاوہ ازیں بایو پراسیسنگ کے شعبے میں جدت طراز ٹکنالوجی بھی دستیاب کرائی جائے گی۔ یاد رہے کہ این اے بی آئی کی جانب سے علم حیاتیات کےشعبے میں زیادہ سے زیادہ بیداری پیداکرنے پر زوردیا جارہا ہے اور اسکی غذائیت سے بھرپورفصلیں اورفصل کی افزودگی کے بعد باقی رہ جانے والے مادو ں کو مقامی کسان برادری کو فراہم کرایا جائے گا تاکہ وہ اس کے استعمال سے اپنی زرعی آمدنی میں اضافہ کرسکیں ۔
    
    م ن ۔س ش۔ رم
    
    U-3822

    
    
    (Release ID: 1498691) Visitor Counter : 2