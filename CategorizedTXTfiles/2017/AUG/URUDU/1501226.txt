      کابینہ

      کابینہ نے ذیبو مویشی جینیات اور افزائش نسل کی ٹیکنا لوجی میں بھارت اور برازیل کے درمیان تعاون کے مفا ہمت نامے کو منظوری دی
      Posted On: 30 AUG 2017 6:42PM by PIB Delhi


    نئی دلّی ، 30 اگست / وزیر اعظم نریندر مودی کی صدارت میں مرکزی کابینہ کو بھارت اور برازیل کے درمیان ذیبو مویشی جینیات اور افزائش نسل کی ٹیکنا لوجی کے شعبوں میں تعاون کے مفاہمت نامے کے بارے میں مطلع کیا گیا ۔ اس مفاہمت نامے پر اکتوبر ، 2016 ء میں دستخط کئے گئے تھے ۔


    یہ مفاہمت نامہ مویشیوں میں جینیات اور امدادی افزائش نسل کی ٹیکنا لوجی میں باہمی طور پر منظور شدہ ضابطوں پر عمل در آمد کے ذریعہ نافذ کی جانے والی مشترکہ سرگرمیوں کے ذریعہ ترقی کو فروغ دے گا اور بھارت اور برازیل کے درمیان دوستانہ تعلقات کو مستحکم کرے گا ۔


    مفاہمت نامے کے تحت کام کے منصوبے تیار کرنے اور سرگرمیوں کے بارے میں فیصلہ کرنے کی خاطر ایک نفاذ کی کمیٹی تشکیل دی جائے گی ، جس میں دونوں فریقوں کے برابر تعداد میں نمائندے شامل ہوں گے ۔


    یہ کام مشترکہ طور پر مویشیوں اور بھینسوں میں افزائش نسل کو بہتر بنانے اور ڈیری کی پائیدار ترقی اور ادارہ جاتی استحکام سے متعلق علم کو وسیع کرنے کے مشترکہ پروجیکٹوں کے ذریعہ انجام دیا جائے گا ۔


    یہ مفاہمت نامہ ذیبو مویشی پروگرام میں سائنسی تعاون کو فروغ دینے اور جینیاتی انتخاب کا پروگرام مرتب کرنے میں مندرجہ ذیل طریقوں سے فروغ دے گا ۔

     1. ذیبو مویشی میں جینیات کا استعمال ، ان کی نسل سازی اور بھینسوں کی نسل سازی ۔
     2. مویشیوں اور بھینسوں میں امداد پر مبنی افزائش نسل کی ٹیکنا لوجی ۔
      * III. جینیاتی اور امداد پر مبنی افزائش نسل کی ٹیکنا لوجی میں صلاحیت کا فروغ ۔
     1. دونوں ملکوں کے قوانین اور ضابطوں کے مطابق جینیات اور افزائش نسل کی ٹیکنا لوجی میں تحقیق و ترقی وغیرہ ۔

    ( م ن ۔ و ۔ ع ا ۔ 30 - 08 - 2017 )


    U. No. 4268

    
    
    (Release ID: 1501226) Visitor Counter : 2
    
    
    
    
    

1.