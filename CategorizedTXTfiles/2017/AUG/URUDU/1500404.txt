      نائب صدر جمہوریہ ہند کا سکریٹریٹ

      نائب صدر جمہوریہ نے کہا کہ بھارت اور ازبیکستان کو تجارت میں اضافے کیلئے کام کرنا چاہئے
      Posted On: 22 AUG 2017 8:36PM by PIB Delhi


    نئی دہلی۔23؍اگست۔نائب صدر جمہوریہ ہند جناب ایم وینکیانائیڈو نے کہا ہے کہ بھارت اور ازبیکستان کو چاہئے کہ وہ دونوں ملکوں کے درمیان تجارت میں مارچ 2018 تک ایک ارب امریکی ڈالر کی مالیت تک اضافے کیلئے کام کریں۔ وہ ازبیکستان کے وزیر خارجہ جناب عبدالعزیز کامیلو کے ساتھ تبادلہ خیال کررہے تھے۔
    
    نائب صدر جمہوریہ نے کہا کہ بھارت اور ازبیکستان کے درمیان ثقافتی اور تاریخی قریبی رشتے ہیں اور ہمارے عوام کے درمیان بھی ترقی کے سلسلے میں اسی طرح کی امنگیں پائی جاتی ہیں۔ انہوں نے مزید کہا کہ تاجر اور مسافر صدیوں سے دونوں ملکوں کے درمیان نظریات کا تبادلہ کرتے رہے ہیں۔ انہوں نے کچھ ثقافتی تقریبات پر خوشی کا اظہار کیا جو دونوں ملکوں کےد رمیان سفارتی تعلقات کے قیام کی 25ویں سالگرہ کے سلسلے میں ازبیکستان میں منائی گئیں۔
    
    ازبیکستان کے وزیر خارجہ نے بھارت کے اپنے دورے پر خوشی کا اظہار کیا۔ جیسا کہ بھارت میں ایک مضبوط ثقافتی وراثت پائی جاتی ہے۔ انہوں نے امید ظاہر کی کہ دورے کے دوران بات چیت سے تعاون کے نئے میدانوں کی نشاندہی کرنے اور تعلقات کو ایک نئی بلندی پر لے جانے میں مدد ملے گی ۔

    ******


    
    م ن۔اس ۔ ع ن۔
    U-4138

    
    
    (Release ID: 1500404) Visitor Counter : 2