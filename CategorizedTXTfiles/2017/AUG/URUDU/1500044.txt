      وزیراعظم کا دفتر

      نیتی آیوگ کی جانب سے 17 اگست 2017 کو ’’تبدیلی کے علمبردار ‘‘ اقدا مات کے موضوع پر نوجوان صنعتکاروں سے وزیراعظم کا خطاب
      Posted On: 17 AUG 2017 11:32PM by PIB Delhi


    نئی دہلی۔18؍اگست۔


    دوستو!


    آج میرا کام آپ لوگوں کو سننے کاتھا، آپ لوگوں کو سمجھنے کاتھا۔ آپ کو سننا اور آپ کو س مجھنا اس لئے ضروری ہے کہ میں عوامی طور پر بھی یہ کہتا رہتا ہوں اور یہ میرا کنکشن بھی ہے۔ کتنا بڑا ملک، اگرحکومت اس بھرم میں ہے کہ وہ چلا رہی ہے، تو یہ کہاں جائے گا، یہ کہنا مشکل ہے۔ ایک شیل چترویدی کرکے گزشتہ نسل کے شاعر تھے۔ انہوں نے ایک بڑا مزیدار مزاحیہ لکھا تھا۔ اب وہ کہتے تھے کہ ایک نیتاجی کار میں جا رہے تھے، اور نیتا جی نے ڈرائیور سے کہا، آج کار میں چلاؤں گا۔ توڈرائیور نے کہا، صاحب میں اُتر جاؤں گا۔ نیتاجی نے پوچھا، کیوں؟ لہٰذا ڈرائیور نے کہا سر! یہ کار ہے سرکار نہیں ،جو کوئی بھی چلالے اور ا س لیے اور ہمارے ملک میں یہ کوئی نیاتصور نہیں ہے۔ تھوڑا سا پیچھے جائیں، ہم زیادہ نہیں، 50 سال قریب۔ تو دھیان میں آئیگا کہ حکومت کی موجودگی بہت کم مقام پر تھی۔ یہ ایسا سماجی ڈھانچہ تھاجو سماجی نظم پر زور دتیا تھا۔ اب کوئی مجھے بتائے کہ یہ جگہ جگہ پر جو کتب خانے بنے ہوئے ہم دیکھتے ہیں، وہ کیا حکومتوں نے بنائے تھے کیا؟ سماج کے کچھ رہنماؤں، جس کس میں وہ دلچسپی رکھتےتھے، اس کام کو وہ کھڑا کرتے تھے۔ یہاں تک کہ تعلیم، ہمارے ملک میں جب تعلیم اور اس کے ساتھ روپیہ-پیسہ اور تجارت اور کاروبار جڑ گیا، تب اس کا رنگ روپ بدل گیا۔ ایک زمانہ تھا جب معاشرے میں کار خیر کرنے والے لوگوں نے پورا تعلیمی نظام وضع کیا تھا اور قریب قریب سچے جذبے سے کیا تھا۔ یہاں تک کہ جس علاقے میں پانی نہیں ہوتا تھا،وہا ں پانی پہنچانے کا انتظام بھی سماجی نظام کے تحت ہوتاتھا۔ ہمراجستھان، گجرات کی طرف جائیں گے تو باؤلی دیکھتے ہیں وہ کوئی سرکاری منصوبہ نہیں تھا ۔ عام انسان ن تحریکوں کو چلاتا تھا۔ اور معاشرے کے جو رہنما ہوتے تھے وہ ان چیزوں کو کرتے تھے۔ اور اسیلیے ہمارے ملک میں حکومتوں کی جانب سے انتظامات ہوتے ہوں گے، لیکن ترقی کا فائدہ ہمیشہ سماج کی مختلف شکلوں کے ذریعے ، ان کی قوت کے ذریعے، ان کی اہلیت کے ذریعے ، ان کی لگن اور وابستگی کے ذریعے حاصل ہوتا رہا ہے۔


    اب وقت بدل چکا ہے، اور اس وجہ سے بدلے ہوئے وقت میں ہمیں نظام بھی بدلنے ہوں گے۔ یہ اس سمت کی کوشش ہے کہ معاشرے میں اس قسم کی طاقت رکھنے والے کوئی دولتمند ہوگا تو کوئی صاحب علم ہوگا،تو کوئی تجربہ کار ہوگا، تو کوئی خدمت کا اہل ہوگا۔ یہ، یہ قوتیں ہیں، وہ بکھرے ہوئے ہیں۔ اگر ایک بار ان کو ایک دھاگے میں پرو دیا جائے تو ایک ایسی پھول مالا بن سکتی ہے، جو پھول مالا ماں بھارتی کو زیادہخوبصورت کر سکتی ہے۔ لہذا یہ صرف ایک ہی کوشش ہے کہ معاشرے میں ایسی جتنی بھی طاقتیں ہیں ان کو کیسے شامل کیا جائے؟


    اگر باریکی سے سرکار کے کاموں کو دیکھتے ہوں گے، جو میڈیا میں آتا نہیں ہے، کیوں کہ بہت سی چیزیں ہوتی ہیں، جو میڈیا کے لائق نہیں ہوتی ہیں، لیکن بہت لائق ہوتی ہیں ۔ آپ نے دیکھا ہوگا کہ سرکار میں پدم شری اور پدم وبھوشن یہ پدم ایوارڈ ، ہمارے ملک میں پدم ایوارڈ کیسے ملتے تھے؟ آپ نے اگر کوشش کی ہوگی تو آپ کو راستہ معلوم ہوگا۔ کوئی نیتا سفاش کردے ، سرکار سفارش کرے مطلب کہ وہ بھی سیاستداں ہوتا ہے۔ وہ سفارش کردے اور زیادہ تر جو سیاستدانوں کے ڈاکٹر ہوتے ہیں وہ ہی پدم کے لئے لائق ہوتے ہیں، ہم نے چھوٹی سی اصلاح کی ، ہمیں سفارش کرنے کیلئے کسی کی ضرورت نہیں ہے۔ آن لائن کوئی بھی شخص خود کے لئے ، کسی کے لئے تفصیل بھیج سکتا ہے، کسی نے کہیں اخبار میں پڑھا ہو، کتراً بھیج سکتا ہے۔ بھئی دیکھئے۔ ایسے کسی بھی انسان کے بارے میں میں نے جانا تھا۔ اور ہزاروں کی تعداد میں ایسے لوگوں کی جانکاریاں آئیں۔ یہ نوجوانوں کی ٹیم واضح طور سے کسی کو جانتی نہیں تھی ، چہرہ نہیں جانتی تھی۔ جو پڑا ہوا ہے اس میں سے اس نے کھوجنا شروع کیا ہے اور شارٹ لسٹ کیا ہے پھر جو کمیٹی بنی تھی ا س نے کام کیا اور آپ نے دیکھا ہوگا، ایسے ایسے لوگوں کو پدم شری مل رہا ہے ان دنوں ، کہ جو نامعلوم ہیروز ہیں۔ اب آپ نے دیکھا ہوگا کہ بنگال کا ایک مسلم لڑکا جس کو اس بار پدم شری دیا ۔ کیا تھا؟ تو اس کی اپنی ماں مر گئی ، اور وجہ کیا تھی تو طبی علاج ممکن نہیں تھا۔ اور اس ماں کی موت سے اس کا دل ہل گیا اور اس نے ایک موٹر سائیکل لوگوں کو مریض کہیں ہے، تو اٹھا کرکے ڈاکٹر تک لے جانے کیلئے اپنا کام شروع کیا۔ خود بھی پٹرول خرچ کرتا تھا، کافی کچھ محنت کرتا تھا۔ اور اس پورے علاقے میں ایمبولینس انکل کے نام سے وہ جانا جانے لگا۔ اب یہ اپنے آپ خدمت کررہا تھا، آسام کے، بنگال کے ان علاقوں میں۔ سرکار کے ذہن میں آیا ، ایسے لوگوں کو پدم شری دیا گیا۔ کہنے کا مطلب یہ ہے کہ سرکار کی کوشش ہے کہ ملک کے ہر کونے میں ، ہر شخص کے پاس کچھ نہ کچھ ہے دینے کیلئے ۔ ہم اسے شامل کرنا چاہتے ہیں اور سرکار کو فائل سے باہر نکال کرکے عام زندگی کے ساتھ جوڑنا چاہتے ہیں، یہ دو طرفہ ہماری کوشش ہے۔ اور اسی کے نتیجے ایک انتظام ہم نے کیا ، یہ ٹھیک ہے اس میں ہر ایک کو لگتا ہوگا کہ بھئی نہیں وہ آیا ہوتا تو اچھا ہوتا، اس کو بلایا ہوتا تو اچھا ہوتا۔ کئی مشورے ہوں گے لیکن یہ پہلی کوشش تھی ۔ پوری طرح سرکاری انداز کی کوشش تھی اور اس لئے اس میں کمیاں بھی بہت ہوسکتی ہیں۔ ہمارے سوچنے کے طریقے میں بھی کمیاں ہوسکتی ہیں لیکن میں چاہتا ہوں کہ یہ جو تجربہ ہے ، اس کو ہم ادارہ جاتی کیسے بنائیں؟ اس کو سالانہ موقع کیسے بنائیں؟ اور اس کو ایک طرح سے حکومت کی توسیع کی شکل میں ، جیسے آپ لوگوں نے چھ گروپ بنائے ، چھ گروپ میں بھی ایک گروپ میں پانچ پانچ الگ موضوعات پر آپ نے توجہ مرکوز کی، الگ الگ باتوں پر توجہ دی۔


    اب میرے دل میں خیال آرہا ہے کہ کیا یہی گروپ اس متعلقہ وزارت کے ساتھ مستقل جڑ سکتے ہیں؟ جنہوں نے ڈیجیٹل پر کام کیا، وہ ہی اگر اپنا وقت پیش کرتے ہیں تو میں سرکار میں جو ڈیجیٹل انڈیا کاکام دیکھ رہے ہیں ، ان افسروں کے ساتھ ، اس وزیر کے ساتھ ایک ٹولی بنادوں گا۔ ہر مہینے وہ بیٹھیں، نئی نئی باتوں پرگفتگو کریں، کیوں کہ جیسا یہاں پر فہرست بتا رہی تھی کہ لوگوں کو ، بھئی مجھے تو معلوم نہیں ہے، میں تو نہیں جانتا ،ڈیجیٹل کیا ہوتا ہے۔ یہ صرف عام آدمی کا نہیں ہے، سرکار میں بھی ہے جی۔ سرکار میں ڈیجیٹل کا مطلب ہے ہارڈویئر خریدنا۔ سرکار میں ڈیجیٹل کا مطلب ہے کہ پہلے جیسے گلدستے رکھتے تھے اب ایک بڑھیالیپ ٹاپ رکھنا ۔ تاکہ کوئی بھی وزٹر آئے تو لگے کہ بھئی ہم ماڈرن ہیں۔ تو اس سوچ والی سرکار ہوتی ہے کہ ، اب پچاس پچپن کے بعد وہ بھارت سرکار میں لوگ آتے ہیں ، اب آپ تیس کے نیچے کا دماغ رکھتے ہوئے، میں ان دونوں کو ملانا چاہتا تھا ۔ یہ اس کی شروعات ہے۔ اور میرے لیے خوشی کی بات یہ ہے کہ آپ سرکار میں میرے ساتھ جو ٹیم ہے، سکریٹریوں کی ، وزیروں کی، اگر مان لیجیے ایک 200 لوگوں کی ٹیم میں مان لوں، میرا ان سے لگاتار تال میل ہوتا ہے، اور وزیراعظم کی شکل میں نہیں ہوتا ہے۔ میں کام کےساتھی کی طرح ان کے ساتھ اپنا وقت گزارتا ہوں۔ اب پچھلے تین سال کے تجربے کے بعد میں کہہ سکتا ہوں کہ جیسے وہ کسان کھیت جوتتا ہے نا، بارش آئے گی، کب آئے گی پتا نہیں، فصل کون سی کیسی ہوگی، پتا نہیں، فصل ہوگی تو بازار میں قیمت ملے گی، لیکن پھر بھی وہ کھیت جوتتا رہتا ہے۔ میں نے بھی اپنے 200 لوگوں کے دماغ میں جوتنے کا کام بہت کیا ہے۔ اور میں تجربے سے کہہ سکتا ہوں ، کہ آج وہ کسی بھی بنیادی خیال کو قبول کرنے کیلئے تیار ہے، متجسس ہیں، اور پوری طرح ا س کے ساتھ جڑنے کو تیار ہیں۔ یہ اپنے آپ میں میں سمجھتا ہوں بہت بڑی تبدیلی ہے۔ سرکار کی میری سینئر ٹیم ہر نئی چیز کو کھوجنے کیلئے ، سمجھنے کیلئے، قبول کرنے کیلئے ، روکاوٹ بننے کے بجائے اس میں موقع ڈھونڈ رہی ہے اور کوشش کررہی ہے۔ اسی ایک سبب سے میری ہمت بڑھی ہے، آپ لوگوں کو میرے ساتھ جوڑنے کی۔ اگر وہی روکاوٹ ہوتی ، میں نہیں کرتا، سوچتا بھی نہیں۔ کیوں کہ آج آپ ہی لوگ یہاں سے چھ مہینے کے بعد جاکر کے نفی کے سب سے بڑے سبب بن جاتے۔ اب میں آپ کہتا ہوں، چھوڑو یار، سب بات تو بہت کرتے ہیں، سب ایسے ہی ہیں۔ لیکن یہ میں ہمت اس لئے کررہا ہوں کہ مجھے معلوم ہے کہ میر اصل ٹیم ہے، وہ نئی چیزوں کو قبول کرنے کیلئے بہت متجسس ہے۔ آپ نے جتنی باتیں بتائی ہیں ، آپ نے کل بھی ان کے ساتھ گفتگو کی ہے، آج بھی وہ لوگ یہاں بیٹھے ہیں، کچھ لوگ اس میں سے۔ تو یہ کوشش ہمیں لمبی چلانی ہے، ہمیں آگے بڑھانی ہے۔


    آپ لوگوں سے بھی میرا اصرار ہے کہ آپ میں سے بہت لوگ ہیں جو ایک دوسرے کو پہلی بار آمنے سامنے ملے ہوں گے۔ شاید سنا ہوگا ، پڑھا ہوگا، سوشل میڈیا میں جانا ہوگا کہ کوئی ایک صاحب ہیں جو اس سمت ایسا کچھ کررہے ہیں۔ اب آپ کا ایک تعارف ہوا ہے ، آپ کی ایک ٹیم بن رہی ہے۔ ہوسکتا ہے سبھی 212 لوگوں کی نہیں بنی ہوگی لیکن جو تیس پینتیس کا گروپ بنا ہوگا ، ان کو جوضرور تعارف آیا ہوگا، سوچنے کا طریقہ کیا ہے ، سامنے والے کا، تعاون کیا ہے، سب آپ نے آنکا ہوگا۔


    کسی نے زیادہ وقت کھا لیا وہ بھی آپ کو پتہ رہا ہوگا۔ کون یہاں اپنے کاروبار کیلئے نیٹ ورکنگ میں وقت لگا رہا ہے تو وہ بھی آپ کو پتا چلا ہوگا۔ سب کچھ آپ کو دھیان آگیا ہوگا۔ اور اس لئے آپ کو پوری اچھائیاں برائیاں معلوم ہیں۔ مجھے یقین ہے کہ آپ ا س کے ذریعے اپنے طریقے سے انہیں موضوعات ، موضوع مت چھیڑیے ، اور نیا دنیا بھر میں اچانک کوئی بھی گھٹنا آجائے اس میں مت پڑیے۔ یہ جن چیزوں پر آپ نے کام کیا ہے، جیسی چیزیں بدلتی جائیں اس میں جوڑتے جائیں گے کیا؟ اور اس کو آپ موڈیفائی کریں گے اورتیز کریں گے، کافی فوکس ، اب یہ آئیڈیاز ہیں۔ کیا آپ آئیڈیاز کے ساتھ خاکہ بھی بنا سکتے ہیں کیا؟ حصولیابی کیلئے آپ اسی چیز کے وسیلہ کیا ہوں گے؟ ادارہ جاتی انتظام کیا ہوگا، سرکار ہے تو اصولوں سے چلتی ہے، تو اصول بدلنے ہیں، تو اصول کیسے بدلیں گے، کون سے اصول ہونے چاہئیں۔ سرکار کاغذ پر چلتی ہے جب تک چیز کاغذ پر نہیں اترتی ہے، سرکار میں کوئی چیز نیچی نہیں اترسکتی ، اس کے لئے آپ کیا کرسکتے ہیں؟ کیسے جوڑ سکتے ہیں؟ کیا آپ میں سے کوئی قیادت کرکے ، بھئی چلو ایک مہینے کے بعد دوبارہ نہیں بیٹھیں گے۔ آپ دیکھئے، آپ بہت بڑا تعاون کرسکتے ہیں۔ آپ ایک اپنے طریقے سے ایک ڈیجیٹل پلیٹ فارم تیار کرسکتے ہیں۔ آپ ہی کی ٹیم کی کوئی قیادت کرےاور اس ڈیجیٹل پلیٹ فارم سے آپ اپنے طریقے سے نئے نئے لوگوں کو مدعو کیجیے۔ ہوسکتا ہے آپ مہینے میں ایک بار گوگل ہینگ آؤٹ سے کانفرنس بھی کریں گے، ڈیبیٹ کریں۔ کبھی سال میں ایک دو بار ملنے کاکریں۔ اگر یہ چیزیں آپ نے کی اور یہ غور وفکر چلتا رہا ، تو آپ کو سرکار میں وقت پر چیزیں دینے کی ایک طاقت آئے گی۔ اور وقت پر جب چیز آتی ہے تو بہت بڑی تبدیلی آتی ہے جی۔


    کبھی کبھار سرکاری مشینری کی اپنی مشکلات بھی ہیں، اپنی خوبیاں بھی ہیں۔ ان مشکلات کے بیچ آپ کبھی مدد گار ہوسکتے ہیں۔ اور ہمارا ملک ایسا نہیں کہ کوئی بہت بڑی غیرمعمولی چیزوں کی ضرورت ہے۔ چھوٹی چھوٹی چیزیں بہت بڑی تبدیلی لاتی ہیں جی۔ اور کوشش یہ آپ نے ، آپ اپنا تھوڑا سا ہی سرکاری کام کو دیکھیں گے ، چھوٹی چھوٹی اتنی تبدیلیاں ہوئی ہیں اور جو سارے بندوبست کو بدل دیتی ہیں۔ اب جیسے ایک سادہ سا رویہ ، آپ مجھے بتائیے میرے ملک کا عام شہری سرکار نے اس پر بھروسہ کرنا چاہئے کہ نہیں کرنا چاہئے؟ سچا سیدھا جواب ہے جی، کرنا چاہیے۔


    لیکن سرکار منتخبہ کارپوریٹر پر بھروسہ کرتی ہے، منتخب ایم ایل اے پر بھروسہ کرتی ہے، سرکار گزیٹیڈ آفیسر پر بھروسہ کرتی ہے اور یہ قانون کیا تھا کہ اگر آپ کا کوئی سرٹیفکیٹ ہے اور آپ آپ کو کہیں اپلائی کرنا ہے تو اس کو سرٹیفائی کرنے کیلئے اس کے گھر جانا پڑے گا، وہ ایک تھپّا مار دیگا اور وہ دیکھتا بھی نہیں ہے، باہر ایک لڑکا بیٹھا ہوتا ہے، جو بھی آئے اس کو سکّا لیکر تھپّا مارتا ہے اور آپ سرٹیفائی لیکر کے پھر سرکار کو بھیجتے ہیں۔ میں نے آکر کہا کہ بھئی کیا ضرورت ہے؟ سیلف سرٹیفکیٹ کرنے دو نا، خود تصدیق کرنے دو نا، نکال دیا۔ چیز چھوٹی ہے لیکن اس میں پیغام بہت بڑا ہے کہ مجھے اپنے ملک کے لوگوں پر بھروسہ ہے۔ بیچ میں ، کسی وسیلے کی ضرورت نہیں، ہاں ، جب حتمی آپ کا انٹرویو کال ہوگا ، یا جب فیصلہ کرنا ہوگا، تو اپنے اصل دستاویز دکھا دیجیے اس دن۔ ایسے آپ کو شاید اس سرکار میں تین سال میں ہزاروں چیز لگیں گی، جس نے چیزوں کو ، اب دیکھئے، ہم بدعنوانی کی بات ہورہی تھی ، اور کُلین بتا رہا تھا کہ ہم عدلیے کو ٹھیک کریں گے تو سب ہوجائے گا۔ کُلین کرسکتا ہے۔


    دراصل ، دیکھئے ہم کنبے میں یا نقد رکھتے ہیں یا زیورات رکھتے ہیں، تالا لگاتے ہیں۔ کیا یہ تالا چور کے لئے ہوتا ہے کیا؟ ڈاکو کے لئے ہوتا ہے کیا؟ وہ تو پوری تجوری اٹھا کے لے جانے کی طاقت رکھتا ہے، آپ کے اس تالے کو توڑنے کی طاقت رکھتا ہے۔ یہ اس کے لئے نہیں ہے ، یہ اس لئے ہے کہ گھر میں بچوں کی عادت خراب نہ ہو، یہ انتظام آپ اس لئے کرتے ہیں کہ گھر میں بچوں کو عادت نہ لگ جائے، اپنے آپ کھول کرکے کچھ لینے کی عادت لگ جائے اور جیب میں ڈال کرکے باہر فالتو کی عادتوں میں پڑ نہ جائے۔ ہم اپنے انتظامات کو خود کو ڈسپلن کیلئے بندوبست تیار کرتے ہیں۔ بدعنوانی بھی بدقسمتی سے ادارہ جاتی ہوگئی ہے۔ جب تک آپ اس ادارہ جاتی انتظام کی روک تھام نہیں کرتے ہیں، آپ ا س کو روک نہیں پاتے ہیں۔


    اب جیسے ہمارے ملک میں اتنے دلال ہیں جی، کیونکہ ان کو بھی تو روزی روٹی چاہئے۔ وہ بھی ایک روزگار کا میدان ہے اور ایسے لوگ جو بیکار ہوگئے، وہ بہت چلاّ رہے ہیں ان دنوں، روزگار نہیں ہے، روزگار نہیں ہے۔ غریب گھر میں ایسے کئی لوگ جاتے ہیں کہ بس 50 ہزار روپئے دیجیے بیٹے کو چپراسی کی نوکری دلوادوں گا، بس 20 ہزار روپئے دے دیجئے ان چھٹیوں کے دوران میں عارضی ملازمت دلوادوں گا، ایسے دلال گھومتے رہتے ہیں۔ ہم نے آکر کے طے کیا کہ کلا س 3 اور4 میں ۔ کوئی مجھے بتائے کہ کیا منطق ہے انٹرویو کی؟ اور ایسا کون سا دنیا میں نفسیاتی علم تیار ہوا ہے، کہ جو کوئی کمرے میں ایک شخص ادھر سے گھستا ہے ، تین لوگوں کی کمیٹی بیٹھی ہے ، وہ 30 سیکنڈ میں وہا ں سے گزرتا ہے، وہ دیکھتے ہیں کسی کو فرصت ہے تو پوچھتے ہیں ۔ اچھا اچھا انٹرویو ہوگیا؟


    میں نے صاحب ابھی ایسا تو گھوٹالہ کہیں پڑھا نہیں، سنا نہیں۔ اس کا مطلب یہ گڑبڑ بازی کی ہے۔ اس سرکار نے آکر کے فیصلہ کردیا ، سرکار میں 65 فیصد سے زیادہ روزگار ان لوگوں کا ہوتا ہے۔ میں نے سارے انٹرویو ختم کردیے، آپ کی میرٹ لسٹ پر کمپیوٹر طے کریگا ، جو ٹاپ میرٹ میں ہوں گے ان کو جاب مل جائے گا، ہوسکتا ہے دو فیصد ، پانچ فیصد، ایسے بھی لوگ آجائیں گے جو حق نہیں رکھتے ، لیکن وہ انٹرویو میں تو 80فیصد ایسے آتے ہیں ۔


    کہنے کا میرا مطلب یہ ہے کہ یہ ایک ایسی سرکار ہے ، جو ایسے ادارہ جاتی انتظام میں لگی ہوئی ہے کہ جس کے سبب انسان اگر تھوڑا سا بھی گڑ بڑ ہے، صورتحال چیزوں کو سنبھا ل لے گی۔ اور کبھی کبھی انسان کا پھسلنا ممکن ہوتا ہے، بندوبست صورتحال کو بچائے رکھنے کے بہت کام آتی ہے۔ آج کی دنیا، ایک طرح سے جہاں گیپ وہاں ایپ۔ ساری جگہ ایپ بھر رہی ہے۔ ایک طرح سے انٹرفیس ختم ہوتا جارہا ہے اور ا س میں اب ایسے لوگ بھی گھس رہے ہیں جو ، جن کے لئے بے ایمانی کرنا بڑا فطری ہے۔ ایک ایپ پر دنیا بھر کا کام کرکے دوسرے مہینے میں دوسرے ایپ میں ڈال دیں گے اور اپنی گاڑی چلا لیں گے۔ لیکن یہ امکان ہونے کے باوجود ٹیکنالوجی انقلاب جو ہے، اس کا انسانی زندگی پر بڑا اثر اور ایک تسلیم شدہ اثر پیدا ہوا ہے۔ آج ٹیکنالوجی کے لئے کو ئی مزاحمت نہیں ہے اور جولوگ کہتے ہیں، کہ یہ ٹیکنالوجی سمجھ نہیں آتی ہے، اس میں زیادہ تر مرد ہوتے ہیں، عورتیں نہیں ہوتی ہیں۔ آپ دیکھئے سب سے زیادہ جدید ٹیکنالوجی ساز وسامان جو وہ ہوگا ، وہ سب سے زیادہ کہیں فوری مارکٹ میں چلا جاتا ہے، پہنچ جاتا ہے کچن میں ، عورتوں کی پسند کی طرح۔ ساری عورتیں یعنی ایک ان پڑھ عورت میں ، جو کام کرنے والی ، کچن میں کام کرنے والی عورت ہوگی، اس کو بھی اَوَن کیسے چلانا ہے، ڈھکنا کیسے چلنا ہے، سب ٹیکنالوجی معلوم ہوجاتی ہے۔


    یوز فرینڈلی ٹیکنالوجی نے زندگی بدل دی ہے۔ کیا حکمرانی میں ٹیکنالوجی سرکار کے طور طریقوں کو بدل سکتی ہے؟ کیا ؟ آپ لوگ الگ الگ میدان میں ہیں، ایک بات طے ہے کہ اختراع ہی زندگی ہے۔ اگر اختراع نہیں ہے تو ایک ٹھہراؤ ہے ۔ اور جہاں بھی ٹھہراؤ ہے، وہاں گندگی ہے۔ اختراع سے ہی تبدیلی آتی ہے۔ آپ اس میدن میں ہیں کیا آپ اختراع کو فروغ دے رہے ہیں؟ اگر کوئی دستکاری کے شعبے میں مارکیٹنگ کاکام کرتا ہے، لیکن کیا اس نے ہینڈی کرافٹ بنانے والے کو نئی ٹیکنالوجی کے ساتھ عالمی ضرورت کے مطابق اس دستکاری کو جدید وقت میں صحیح کرنے کے لئے اس کو سکھایا ہے کیا؟ اگر وہ تربیت بھی ساتھ ساتھ کرتا ہے تو ہم ہمارے عام غریب انسان جو دستکاری کے میدان میں کام کرتا ہے، اس کا ایک طرح سے پیشہ ورانہ تربیت کہو، ہنرمندی کی تربیت کہو۔


    ٹیکنالوجیکل تربیت کہو، آپ کو مارکٹ کی سمجھ کیسی ہے، آپ کو سمجھایا تو وہ تھوڑا بڑھاکر دیتا ہے، بمبو کا فرنیچر بنانے والا شخص بھی ، اگر ہم مارکٹ کو دھیان میں رکھتے ہوئے ، بدلے ہوئے دور کو دھیان میں رکھتے ہوئے اور آرام کو دھیان میں رکھتے ہوئے چیزیں بنانے کیلئے ہم اس کو بڑھاوا دیں گے تو اپنے آپ کو موقع مل جائے گا۔


    ہمارے یہاں جو دیہی معیشت ہے، ہماری پوری دیہی معیشت کو صرف ہم کھیتی سے نہ جوڑیں، کھیتی کے سوا بھی دیہی معیشت کے ساتھ بہت کچھ ہے۔ ہم اس لامرکزی انتظام کو کیسے تقویت دیں؟ اب ایک وقت تھا ہمارے ملک میں، جب گاؤں کا لوہار، گاؤں کی ساری باتوں کو نمٹ لیتا تھا کہیں باہر ، گاؤں کے باہر جانا نہیں پڑتا تھا۔ گاؤں کا ایک موچی گاؤں کی ساری ضرورت پوری کردیتا تھا، گاؤں کو باہر نہیں جانا پڑتا تھا، معیشت ایسی بدلتی گئی کہ سب سے بڑا لوہا بن گیا ٹاٹا، سب سے بڑا موچی بن گیا باٹا اور گاؤں رہ گیا گھاٹا۔ تو یہ ، یہ جو تبدیلی آئی ہے ، تبدیلی بری چیز نہیں ہے، ہم نے اس میں لامرکزی انتظام کو کیسے جوڑیں گے؟ اگر یہ ہم جوڑدیں تو ہم ایک ایسی طاقت بناد یں گے ، ایسا بندوبست تیار کرتے ہیں جو ملک میں ایک معیشت کو سسٹین کرنے کیلئے کام آتی ہے۔ کیا آپ اسٹارٹ اپ ، یہ اسٹارٹ اپ سے، کوئی فیشنبل چیز ہے نہیں جی، آپ نے دیکھا ہوگا، ایک ڈیجیٹل سافٹ ویئر کی دنیا کا جو اسٹارٹ اپ ورلڈ ہے۔ لیکن دوسرے جو اسٹارٹ اپس بنے ہیں، ا س نے عام مشکلات کاحل نکالا ہے اور دیہی بنیاد کو پکڑا ہے۔


    میں ابھی سکّم گیا تھا، ایک آدھ سال پہلے کی بات ہے۔ ہندوستان میں سکّم پہلی آرگینک ریاست ہے ۔ بہت کم لوگوں کو معلوم ہوگا۔ پوری ریاستی آرگینک ہے جی۔ اور تیرہ چودہ سال لگاتار محنت کرکے انہوں نے آرگینک ریاست بنائی ہے۔ ہمارے ملک کی سبھی ہمالیاتی ریاستوں میں آرگینک ریاست راجدھانی بننے کا امکان ہے۔ میں ایک بار سکّم گیا تو ان کے اس آرگینک فیسٹول کے لئے گیا تھا۔ اسی دن ملک میں ، ملک کو سکّم کو آرگینک ریاست کے روپ میں پیش کرنے کا پروگرام تھا۔ وہاں مجھے دو نوجوان ملے ، ایک لڑکا ، ایک لڑکی۔ وہ آئی آئی ایم احمد آباد سے سیدھے پاس ہوکر کے وہاں پہنچے تھے۔ ہمارا تعارف ہوا تو مجھے لگا سیاح کے طور پر آئے ہوں گے۔تو میں نے پوچھا ، بولے نہیں، نہیں ، ہم تو یہیں رہتے ہیں، پچھلے چھ مہینے سے۔ بولا ۔ کیا کررہے ہو؟ بولے ہم لوگ یہاں کی جو آرگینک چیزیں ہیں ، اس کا عالمی مارکیٹنگ کی سمت کام کررہے ہیں اور ہمارا بہت ہی کم وقت میں ہمارا بزنس بڑھ رہا ہے۔


    اب یہ دیکھیے، نئی دنیا ہے۔ یعنی ہمارے جو اسٹارٹ ا پس ہیں اس نے ان چیزوں کو پکڑا ہے۔ ہم اس کو کیسے طاقت دیں؟ ہم اس کو کیسے طاقت دیں؟ اس میں ہم نئی چیزیں کیسے لائیں؟ کچڑے سے دولت۔ بھارت میں آپ تصور نہیں کرسکتے کہ اتنی بڑی ایک معیشت کا میدان ہے کچڑے سے دولت۔ اس میں ٹیکنالوجی ہے، اس میں اختراع ہے، اس میں ری سائکلنگ ہے، اس میں سب چیزیں ہیں۔ اور بھارت کے لئے ضروری بھی ہے۔ اگر ہم اس کو تقویت دیں ، بھارت میں ری سائکلنگ نئی چیز نہیں ہے، ہمارے ملک کے قدیم زمانے میں ان چیزوں سے لوگوں کو عادت تھی۔ لیکن تبدیلی آئی۔ بیچ کی کڑی ٹوٹ گئی۔ اب اس کو ہمیں منظم طریقے سے کرنا ہوگا۔ اگر یہ چیزیں ہم کرتے ہیں ، ہم تبدیلی لاسکتے ہیں۔


    تعلیم ، اب یہ بات صحیح ہے کہ تعلیم کے میدان میں اب آئی آئی ایم میں ایسے کیمپس پلیس منٹ ہوتا ہے، ایک کروڑ، دو کروڑ، تین کروڑ، ایسی بولی بول کرکے اٹھا لیتے ہیں لوگ۔ کیا ہم وہ خواب نہیں دیکھ سکتے ہیں کہ جو ٹیچر ہے، اس کا بھی کیمپس پلیس منٹ ہو اور وہ بھی ایک کروڑ، دو کروڑ، تین کروڑ ، پانچ کروڑ میں بدل جائے۔ یہ ممکن ہے جی، یہ ممکن ہے۔ آپ ہندوستان کے کسی بھی شخص سے ملیے ، امیر سے امیر شخص سے ملیے ، غریب سے غریب شخص سے ملیے، سب سے زیادہ پڑھے لکھے سے ملیے، سب سے اَن پڑھ سے ملیے اور ایک سوال پوچھیے، ایک جواب مشترک ا ٓئے گا، اس کی زندگی کا مقصد کیا ہے؟ بچوں کو اچھی تعلیم ۔ کسی سے بھی پوچھیے ، اپنے ڈرائیور سے پوچھیے ، بھئ کیا سوچتے ہو؟ نہیں صاحب ، بس بچوں کو اچھی تعلیم مل جائے، میری تو زندگی، ڈرائیوری میں پوری ہوگئی اس کو میں کچھ بنانا چاہتا ہوں۔


    صاحب میں کئیوں کو پوچھتا ہوں، غریب شخص ڈرائیور ہوگا، لفٹ مین ہوگا، مطلب میں پوچھتا ہوں بھئی، قرض ورض تو نہیں ہے نا؟ تو بولے، نئی صاحب قرض ہے۔ قرض کس بات کا ہے؟ بچوں کو اچھے اسکول میں پڑھنے کے لئے قرض لیا اس نے۔ اس کا مطلب ہوا کہ ملک میں سب سے زیادہ مانگ اگر کسی کی ہے ، تو بہترین ٹیچرس کی ہے۔ ہم اس بہترین ٹیچر تیار کرنے کو اور عام آدمی کو لگے کہ بھئی ٹیچر بننا ایک بہت بڑا فخریہ کام ہے، اور میں بہت کچھ تعاون دے سکتا ہوں۔ اور اب کئی نئے ماڈل آرہے ہیں، بہت نئے ماڈل آرہے ہیں، پریکٹیکل ماڈل آرہے ہیں اور کافی اچھے ۔ اب اس میں بہت بڑا رول کرسکتی ہے ٹیکنالوجی۔


    ہم اتنے سیارچے چھوڑتے ہیں ، بڑا فخر کرتے ہیں، لیکن کئی ٹرانسپونڈر ایسے تھے ، جو یوٹیلائزڈ ایسے ہی ہوا میں لٹکے پڑے تھے۔ ہم نے آکر کے ان سلو کو توڑا، خلا کو ، تعلیم کو، ٹیکنالوجی کو، سب کو اکٹھا کیا۔ ابھی میں نے 32 ٹرانسپونڈرس صرف تعلیم کے لئے وقف کیے ہیں اور وہ آپ کو گھر میں ، گھر میں تعلیم کی ایک طرح سے مفت ڈیلوری دے سکتے ہیں بچوں کے لئے۔ یعنی معیاری تعلیم، بغیر ڈائیلوشن ، بغیر ڈائیورزن، عام شخص تک پہنچنے کیلئے ٹیکنالوجی غریب سے غریب تک ہمیں پہنچا سکتی ہے۔ ہم ٹیکنالوجی کے ذریعے تعلیم کے معیار میں تبدیلی کیسے لائیں؟ اگر تعلیم کے معیار میں نیچے سے تبدیلی آئی تو ٹیچر پر اپنے آپ ایسا دباؤ آنے والا ہے کہ ٹیچر کو بدلنا ہوگا۔ یہ صورتحال پیدا ہونے والی ہے۔ اور اس لئے اس سرکار کی کوشش یہ ہے کہ چیزوں میں آپ جیسے لوگ ، جس کے پاس دنیا کو الگ طریقے سے دیکھنے کا ایک موقع ہے ، ایک چھٹی حس بھی ہے، اُمنگ ہے، جوش ہے، اختراع ہے، سوچ ، آئیڈیاز ہیں۔ ان چیزوں کے ساتھ سرکار کو کیسے جوڑنا ہے ، یہ میری کوشش ہے، اور اس کوشش کا یہ حصہ ہے۔


    اسی طرح سے آپ بھی اور آپ جیسے اب ہم وطن ، کئی لوگ ، دیکھئے سرکار کی یوجنا ؤں سے ہم نیا بھارت بنالیں گے ، یہ سوچ نہ میری ہے نہ سرکار کی ہے۔ سوا سو کروڑ ہم وطن جب تک نئے بھارت کا عزم نہیں کرتے ہیں ، نئے بھارت کیلئے اپنے لیے کام نہیں ڈھونڈتے ہیں اس کا م کو خود کوشش کرکے پورا نہیں کرتے ہیں تو وہ کام ادھو را رہتا ہے۔ اور اس لیے ہماری کوشش یہ ہونی چاہئے اور آپ سے بھی میری یہ امید ہے ، کہ آپ جہاں ہیں، وہاں اس تبدیلی میں آپ ایک بات ، جیسے آپ کے ، آپ کے جتنے بھی ، آپ کے یہاں کوئی 20 ملازم ہوں گے، 50 ہونگے، 100 ہونگے یا ہزار ہوں گے کیا کبھی ان کو بیٹھ کر کے بات کہو گے؟ کہ بتاؤ بھائی 2022۔۔۔ ہم نے ملک کو یہاں لے جانا ہے، تم کیا ذمہ لے سکتے ہو؟ تم کیا کرسکتے ہو؟ اور ہر شخص بہت کچھ کرسکتا ہے۔ یہ ماحول ہم پیدا کرسکتے ہیں۔


    کبھی کبھی مجھے یاد ہے، میں جب سیاست میں نہیں تھا، تو ایک بہت بڑے صنعت کار ، اب وہ زیادہ تر گاندھیائی زندگی جیتے تھے، خدمت کے جذبے سے سرشار رہتے تھے، ان کے کنبے کے ایک شخص رام کرشن مشن سے جڑے ہوئے تھے ، تو میرا رام کرشن مشن سے ناطہ ہونے کی وجہ سے میرا اس کنبے سے ناطہ رہتا تھا۔ تو انہوں نے ایک بند پڑی ہوئی ، خستہ حالت کی ایک صنعت خرید لی۔ اب وہ بند کیوں ہوگئی تھی، ہڑتال اور یونین بازی، ان سب سے ہوگئی۔ تو میں نے ایسے ہی ان سے پوچھا، میں نے کہا، ایسا جوکھم کیسے لیا آپ نے؟ اور یہ کیا ہوا، کیا نتیجہ آیا؟ تو ا نہوں نے مجھے سیدھا سا بتایا ۔ بولے کچھ نہیں ، ہم نے لے لیا، اور میں نے پہلے دن سے وہاں جانا شروع کیا، اور طے کیا تھا چھ مہینے میں مستقل وہاں جاؤں گا۔ اور میں جو مزدوروں کی کینٹین تھی، وہاں جاکرکے کھانا شروع کیا۔ بس بیٹھتا تھا۔ وہیں کھاتا تھا۔ میرے اتنے چھوٹے سے فیصلے نے سبھی مزدوروں کی میرے تئیں سوچ بدل دی، ان کو میں مالک نہیں لگتا تھا، مجھے وہ مزدور نہیں لگتے تھے، وہ جو کھاتے تھے، میں خود ان کے ٹیبل پر ہیں کھاتا تھا، اور نفسیاتی تبدیلی یہ آئی کہ وہ میرے کنبے کے رُکن بن گئے۔ اور انہوں نے محنت ایسی کی کہ چھ مہینے کے اندر ڈوبی ہوئی فیکٹری جو میں نے لی تھی، وہ کماؤ بچہ ہوگئی۔ کہنے کا مطلب یہ ہے، کہ کیا کبھی آپ نے بھی اپنے ساتھیوں کو بھی کہیے کہ آپ کے یہاں جو کام کرنے والے لوگ ہیں، چھوٹے چھوٹے لوگ ہیں، ان کے گھر میں بارہ سال کا ، پندرہ سال کا، اٹھا رہ سال کا بچہ ہوگا۔ کیا سال میں ایک دو بار ان کو اکٹھا کیا؟ ان کو اکٹھا کرکے ان کو کوئی ریس دلانے والی اچھی باتیں کیں کیا؟ ملک میں برائیاں نہ کرنا ایسا کچھ سمجھایا کیا؟


    اب دیکھئے، جیسے ہی آپ ان کے بچوں سے اپنا ناطہ جوڑیں گے، اس کو ترقی ملے یا نہ ملے ، بونس ملے یا نہ ملے، وہ آپ کے لئے زندگی بھر وقف ہوجائیگا، آپ دیکھتے رہیے۔ مجھے یہ تبدیلی لانی ہے۔ مجھے یہ تبدیلی لانی ہے۔ آپ مجھے بتائیے سرکار کی بیمے کا جو بندوبست ہے ایک دن کا ایک روپیہ۔ ایک بیمہ ایسا ہے جس میں مہینے کا ایک روپیہ۔ کیا آپ کے اپنے ملازم کا بھارت سرکار نے اتنا بڑا اچھا پیکیج دیا ہوا ہے، اتنی بڑھیا پروڈکٹ ہے، کیا آپ نے ان کو ، 500 روپئے اگر ان کے بینک میں جمع کردیا آپ نے فکسڈ ڈپوزٹ میں، اس کی سالانہ بیمہ کی فیس چلی جائے گی۔ اور اس کی زندگی میں کچھ ہوا تو دو لاکھ روپئے اور دونوں ہی بیمے ہیں تو چار لاکھ روپئے اپنے آپ اس غریب کے گھر پہنچ جائیں گے۔


    سرکار کی یوجنائیں ، جو سیدھی سیدھی آپ کے ساتھ کام کرنے والے لوگوں سے جڑی ہوئی ہیں، کیا آپ اس کو بڑھاوا دے سکتے ہیں کیا ؟ آپ نے دیکھا ہوگا ، صبح ہمارے گورو نے آپ کو ڈیجیٹل پلیٹ فارم جو سرکار کے ، اس کے ضمن میں بتایا ہوگا، آپ میں سے بہت لوگ ڈیجیٹل دنیا میں ہوں گے، لیکن اس مخصوص میدان میں داخل نہیں ہوئے ہوں گے۔ کیا اس کو بڑے پیمانے پر داخل ہوکرکے آپ خود سرکار سے اصرار کرسکتے ہیں کیا؟ آپ سرکار کو ڈرائیو کرنے میں حصے دار بن سکتے ہیں کیا؟ یہ جو ہمارا ناطہ جتنا جڑے گا ، اتنا میں سمجھتا ہوں کہ ہم تبدیلی کی سمت جو جانا چاہتے ہیں، ہم بہت طاقت کے ساتھ جاسکتے ہیں۔ اور ہم کچھ بھی ہیں ، ہندوستان کے شہری ہیں۔ کس عہدے پر ہیں، کس صورتحال میں ہیں، کس دوکان پر بیٹھے ہیں، کس صنعت کو چلا رہے ہیں، لیکن ہم سب ملکر کے ایک ہندوستان ہیں۔ سوا سو کروڑ ہم وطنوں میں جوش پیدا کرنا ، یہ میری ایک کوشش ہے، اور مجھے ، مجھے آپ لوگوں کا ساتھ چاہیے۔


    یہ ٹھیک ہے میں بھی جتنی چیزیں سوچتا ہوں، ساری کر پاؤں گا، وزیراعظم ہو تو ہو جاتی ہیں، ایسا نہیں ہے جی۔ مجھے بھی اپنے آپ کو حالات کے بیچ سے جانا ہوتا ہے۔ اس لئے ہوسکتا ہے آپ کو 59 مشوروں میں سے 40 مشورے شاید آگے نہ بھی چلیں ، لیکن دس سجھاؤ بھی اگر آگے چلتے ہیں، تو ملک کو بہت بڑا قابل قدر آپ کا تعاون ہوتا ہے۔ اس جذبے سے ہماری جدوجہد جاری رہنی چاہئے، ایسی کبھی ناامیدی نہیں آنی چاہئے ، یار باتیں تو بہت ہوتی ہیں، سوچتے تو بہت ہیں، لیکن میں نے جو کہا تھا نہیں ہوا ، تم نے جو کہا نہیں ہوا، لیکن تم میں سے کہا ہوا ، بہتوں نے کہی ہوئی بہت سی چیزیں ہوئی ہیں، جس کے سبب تبدیلی آرہی ہے، یہ ہم نے کرنا ہے۔ ہوسکتا ہے کبھی کبھی حالات کو اچھی چیزیں بہت عمدہ ہونے کے بعد بھی قبول کرنے کیلئے گنجائش نہ ہو، لیکن رفتہ رفتہ اس کی ہضم کرنے کی طاقت بڑھے گی تو اچھے اچھے نئے منصوبے بھی آئیں گے، نئے منصوبوں کو اختیار کریں گے۔ اس مزاج سے اگر آپ ہمارے ساتھ لگتے ہیں۔


    اور میں چاہتا ہوں کہ سالانہ اس کو ادارہ جاتی نظام بنانا ہے، تو اس کو اور اچھا کیسے بنایا جائے؟ آپ فیڈ بیک دینے والے ہیں۔ آپ بعد میں ای میل پر بھی کافی چیزیں، مشورے دے سکتے ہیں۔ آپ لوگوں کے سلسلے میں بھی مشورے دے سکتے ہیں، آپ اس پروگرام کے طریقے کے سلسلے میں بھی مشورے دے سکتے ہیں۔ لیکن مجھے یقین ہے ، کیونکہ کل بھی میں شام کو آیا تھا، سب سے آپ سے میرا ملنا ہوا تھا۔ آج بھی مجھے آپ سب کے خیالات کو جاننے کا موقع ملا، کتنے نئے طریقے سے آپ چیزو ں کو سوچ سکتے ہیں، کتنے نئے طریقے سے چیزوں کو پیش کرسکتے ہیں۔


    سرکار میں جو چیزیں ، اب جیسے میں نے ایک چھوٹا سا تجربہ کیا۔ ایک ہم نے تجربہ کیا ، ہیکاتھون کا۔ کالج طلباء کے ساتھ کیا اور سبھی آئی آئی ٹی وغیرہ طلباء کو ہم نے مدعو کیا تھا۔ پہلے راؤنڈ میں قریب 40 ہزار طلباء نے حصہ لیا۔ میں نے سرکار میں کہا کہ بھائی تمہارے یہاں جو کام کرتے کرتے مشکل محسوس ہوتی ہے، مشکل لگتی ہے، اس کا حل تمہارے پاس نہیں ہے، ایسی چیزوں کی فہرست بناؤ ۔ تو شروع میں مزاحمت تھی۔ مزاحمت یہ تھی کہ میں سکریٹری ہوں، میں جوائنٹ سکریٹری ہوں، میں ڈائرکٹر ہوں، میں کیسے بتاؤں میرے یہاں سوال ہیں، میں کیسے بتاؤں میرے یہاں مشکل کا حل نہیں ہے۔ پھر تو میری بے عزتی ہوگی۔ تو شروع میں بڑی مشکل تھا بتانا بھی۔ تو ہم ، ہمارے آفس میں لوگ لگے رہے، آخر کار انہوں نے قریب 400 ایسے ایشو چھانٹے ، کہ اس کا کوئی حل نکالنا چاہیے۔ پہلے ان کو لگتا ہی نہیں تھا کوئی مشکل ہے۔ اب میں نے ان چار سو معاملات کو ان بچوں کو دے دیا، طلباء کو ، کہ بھائی آپ لوگ ہیکاتھون کیجیے، اس کا حل لائیے۔ اور انہوں نے 40۔40 گھنٹے بغیر رُکے یونیورسٹی کیمپس میں کام کیے، 40 ہزار ہندوستان کی پوری طرح 16 سے 18 کی عمر کے گروپ ، انہوں نے دماغ کھپایا اور آپ کو جان کرکے مزہ آئیگا، اتنے بڑھیا بڑھیا انہوں نے حل دیے ہیں۔ ریلوے والوں نے دوسرے ہی دن ان لوگوں سے میٹنگ کی اور بلاکرکے اس میں سے کچھ چیزیں اڈاپٹ کردیں اور ریلوے کے نظام میں لاگو کردیں۔ سارے محکمے نے اس حل کو اپنے یہاں شامل کرنے کی کوشش کی ہے۔


    اگر میرے ملک کے 16 سے 18 سال کی عمر کے نوجوان جس کے والد سے پوچھو ، بیٹا کیا کرتا ہے، تو دس منفی نمبر دے دیگا۔ لیکن وہی نوجوان میرے ملک کے لئے اتنا کام آسکتا۔ یہ میری کوشش ہے ، 40 ہزار ان نوجوانوں کے کام میں۔ آپ میں بھی ، آپ میں بھی و ہ ہمت ہے اور میں نہیں مانتا ہوں کہ وطن پرستی میرے میں اور آپ میں کوئی فرق ہے۔ ہم سب میں برابر کی وطن پرستی ہے، ہم سب میں، من میں، ہمارا ملک آگے بڑھے ، ہم سب کی خواہش ہے۔ اور کام کے لئے موقع بہت ہیں۔


    ہم مل کر کے کام کریں گے تو بہت ہی عمدہ نتیجہ ملے گا، یہ میرا یقین ہے۔ میں پھر ایک بار آپ لوگوں نے کیوں کہ کہتے ہیں بھئی وقت بڑا قیمتی ہوتا ہے۔ اوروں کو ہو نہ ہو ، روپے پیسے کی دنیا والوں کا تو ضرور ہوتا ہے۔ اور ا س کے بعد بھی آپ نے وقت دیا، قیمتی وقت دیا، ا س کے لئے میں سرکار کی طرف سے آپ کا دل سے بہت بہت شکریہ ادا کرتا ہوں، لیکن میں امید کرتا ہوں کہ آپ لوگ جڑے رہیں گے۔ ہماری اسٹوریوں کو بڑھاتے چلیں گے ہم۔ پھر کبھی موضوع کے مطابق ہم مل سکتے ہیں، کبھی وجہ کی بنیاد پر مل سکتے ہیں، ہم الگ الگ طریقے سے مل سکتے ہیں۔ لیکن ہم چیزوں کو بڑھا سکتے ہیں ۔ میری آپ سب کو بہت بہت نیک خواہشات۔ شکریہ۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ا س ۔ ع ن۔


    18-08-2017


    U-4066

    
    
    (Release ID: 1500044) Visitor Counter : 3