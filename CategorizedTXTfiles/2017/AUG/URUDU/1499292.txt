      کامرس اور صنعت کی وزارتہ

      ای سی جی سی نے 72.50 کروڑروپے کا منافع حاصل کرنے کا اعلان کیا
      ای سی جی سی نے 17-2016 میں مجموعی برآمدات کی 15 فیصد حصہ داری حاصل کی
      
      ای سی جی سی نے 2017 کے لئے تجارتی اور پیشگی جائزے میں بہترین ای سی اے ایوارڈ حاصل کیا
      
      Posted On: 10 AUG 2017 6:58PM by PIB Delhi


    نئی دہلی،11 اگست ۔کامرس کے محکمے کی سکریٹری محترمہ ریتا ٹیوٹیا کی صدارت میں ہونے والے ای سی جی سی کے 59 ویں سالانہ اجلاس عام میں اس بات کی ستائش کی گئی کہ ای سی جی سی نے برآمد کاروں کے لئے سودوں کی مالیت میں کمی کرنے کی غرض سے پریمئیم شرحوں میں تخفیف کے باوجود پریمئیم میں 4فیصد سے زائد کی کمی نہیں ہونے دی ۔


    10 اگست 2017 کو ہونےوالے اس اجلاس میں بتایا گیا کہ ای سی جی سی نے ٹیکس کی ادائیگی سے قبل 407 کروڑروپے کی منافع کا اعلان کیا جو پچھلے سال کے مقابلے 5فیصد زائد ہے ۔اس کے ساتھ ہی ای سی جی سی نے ہر 5 حصص پر 72.5 کروڑروپے کے منافع کا بھی اعلان کیا۔


    ملک کی مجموعی برآمدات میں ای سی جی سی نے سال 17-2016 میں دو لاکھ 65 ہزار کروڑ روپے کی مالیت کی برآمدات کرکے 15 فیصد حصہ داری حاصل کی ۔ اس سلسلے میں ای سی جی سی کی کارکردگی کا نمایاں پہلو یہ رہا کہ اس کے ذریعہ کی گئی برآمدات میں ایم ایس ایم ای برآمدکاروں کی حصہ داری 85 فیصد رہی ۔


    اس موقع پر یہ بھی بتایا گیا کہ 31 مارچ 2017 کو 86215 کروڑروپے کی مجموعی دین داری کے ساتھ 12 ہزار 29 کور مصروف کار رہے اور افریقہ جیسے نئے بازاروں میں ہندوستانی برآمدات میں اضافے کی غرض سے ای سی جی سی نے افریقہ کو اپناسامان برآمد کرنے والے برآمدکاروں کو پچھلے سال سے 15 فیصد زائد کور دستیاب کرائے ۔ یہ کامیابی اس صورت میں حاصل کی گئی جب 17-2016 میں افریقہ کو کی جانے والی برآمدات میں 5فیصد کی کمی واقع ہوگئی تھی ۔ یادرہے کہ اسی سی جی سی کے غیر ملکی خریداروں کی مندرج شدہ تعداد چار لاکھ سے زائد ہے ۔ ان میں سے ایک لاکھ 20 ہزار سے زائد خریدار ہندوستانی برآمدات کے فعال اور باقاعدہ خریدار ہیں ۔ ان فعال خریداروں کو کی جانے والی برآمدات کی مالیت ایک لاکھ 25 ہزار کروڑ سے زائدرہی ۔


    اس کےساتھ ہی ای سی جی سی کامرس کے محکمے کے ذریعہ شناخت شدہ خصوصی بازاروں کو برآمدات میں تنوع پیداکرنے کی بھی کوششیں کرتارہا ہے ۔ یہ کوششیں ان ملکوں کو انتہائی مقابلہ جاتی شرحوں پر برآمدات کے ذریعہ ان شناخت شدہ بازاروں کی برآمدات میں اضافے کی کوششیں کرتارہا ہے ۔


    یادرہے کہ ای سی جی سی بینکوں کو ای سی آئی بی کور فراہم کرانے والا سرکردہ ادارہ رہا ہے ،جس سے برآمدکاروںکو جہاز سے مال بھیجنے اور اس سے قبل بینکوں سے معقول اور بروقت مالیہ دستیاب ہوتا ہے ۔ گزشتہ 50 برس سے برآمد کاروںکو پونجی کے سرمائے کے حصول میں ای سی جی سی کی معاونت کو تسلیم کرتے ہوئے ای سی جی سی کو اس کے ڈائمنڈ جوبلی سال میں تجارت اور 2017 کے پیشگی جائزے میں بہترین ای سی اے ایوارڈ سے نوازا گیاتھا ۔ یہ وہ ایوارڈ ہے جو گزشتہ 20 برس سے انتہائی مخصوص ومعروف ایوارڈ رہا ہے ۔ ای سی جی سی کی یہ منفرد کامیابی اس لئے بھی اہمیت کی حامل ہے کہ جرمنی اوربرطانیہ کے ای سی اے اعزاز یافتہ سرکردہ برآمد کاروں کی موجودگی کے باوجود ای سی جی سی نے یہ ایوارڈ حاصل کیا ہے۔


    ای سی جی سی پروجیکٹ ایکسپورٹ سمیت اورسط اورطویل مدتی برآمدات کو قرض پر بیمہ فراہم کرانے والے حکومت ہند کے ادارے این ای آئی اے ٹرسٹ کے انتظام وانصرام کی ذمہ داری بھی سنبھالتا ہے ۔ این آئی اے نے 29 ملکوں کو کی جانے والی 35 ہزار کروڑروپے کی مالیت کی ہندوستانی برآمدات کے 76 ٹھیکوں میں معاونت کی ہے ۔


    سال 17-2016 میں ای سی جی سی نے نئی دہلی میں برکس ممالک کے ای سی اے سربراہوں کے اجلاس کی میزبانی کی ۔ ہندوستان اس وقت برکس ممالک کی تنظیم کی سربراہی کے منصب پر فائز تھا ۔اس کے ساتھ ہی ای سی جی سی نے برکس ممالک کے ای سی اے شرکا ٔکے لئے دو بین الاقوامی ورکشاپوں کا بھی اہتمام کیا ہے ۔ مزید برآں ای سی جی سی نے اسی سال چنئی میں جی -12 ملکوں کے ای سی اے سربراہوں کے اجلا س کا بھی اہتمام کیا جس میں 8 اوای سی ڈی اور 4 برکس ممالک کے ذمہ داروں نے شرکت کی ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش۔ رم


    U-3948

    
    
    (Release ID: 1499292) Visitor Counter : 2