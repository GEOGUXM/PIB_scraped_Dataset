      مواصلات اور اطلاعاتی ٹیکنالوجی کی وزارت

      افریقہ کے ساتھ تجارتی تعلقات کو مستحکم کرنا
      Posted On: 02 AUG 2017 4:21PM by PIB Delhi


    نئی دہلی، 2 اگست 2017، کامرمس اور صنعت کی وزیر محترمہ نرملا سیتا رمن نے آج راجیہ سبھا میں ایک تحریری جواب مین بتایا کہ حکومت نے افریقی ملکوں کے ساتھ تجارتی اور کاروباری رشتوں میں اضافہ کرنے کے لئے بہت سے اقدامات کئے ہیں۔ انہوں نے کہا کہ ہندوستان اور افریقی ملکوں کے درمیان باہمی تجارت کا مستقل جائزہ لیا جاتا ہے جن میں مشترکہ تجارتی میٹنگوں اور مشترکہ کمیشن کی میٹنگیں جیسے باہمی طریقہ کار شامل ہیں۔ چوتھی ہند۔ افریقہ تجارتی وزارا کی میٹنگ 23 اکتوبر 2015 کو نئی دہلی میں ہوئی تھی۔ مشرقی اور جنوبی افریقہ کے لئے مشترکہ مارکیٹ کے ساتھ مفت تجارتی سمجھوتہ (سی او ایم ای ایس اے) افریقہ میں ایک علاقائی اقتصادی کمیونٹی جنوبی افریقن کسٹمز یونین کے ساتھ ترجیحی تجارتی سمجھوتہ (ایس اے سی یو) اور ماریشیس کے ساتھ جامع اقتصادی تعاون شراکت داری سمجھوتہ کرنے کے لئے مذاکرات جاری ہیں۔ انہوں نے کہا کہ افریقی ملکوں اور ہند میں مستقل تجارتی میلوں/ کانفرنس/ خریدار اور فروخت کرنے والوں کی کانفرنس جیسے ترجیحاتی پروگراموں کا بھی اہتمام کیا جاتا ہے تاکہ افریقہ کے لئے برآمدات کو مضبوط کیا جاسکے۔

    
    محترمہ سیتا رمن نے بتایا کہ 22 سے 25 اگست 2017 کو گجرات کے گاندھی نگر میں افریقی ڈیولپمنٹ سیشن کی سالانہ میٹنگ کے حصہ کے طور پر افریقہ۔ ہندوستان تعاون پر اجلاس کا اہتمام کیا گیا تھا۔ ان اجلاس کا مقصد جنوب جنوب تعاون کو فروغ دینا اور زراعت ، قابل تجدید توانائی، تعلیم، ہنر مندی کے فروغ، حفظان صحت، آئی ٹی اور آئی ٹی سے وابستہ خدمات جیسے اہم شعبوں میں ہند اور افریقہ کے درمیان تجارت اور سرمایہ کاری کو فروغ دینا تھا۔
    
    م ن۔ح ا ۔ ن ا۔
    
    U- 3701

    
    
    (Release ID: 1498130) Visitor Counter : 5