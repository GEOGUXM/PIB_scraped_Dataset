      شہری ہوابازی کی وزارت

      ہوائی اڈوں پر کارگو نقل و حمل میں اضافہ
      Posted On: 11 AUG 2017 3:34PM by PIB Delhi


    نئی دلّی ، 11 اگست / شہری ہوا بازی کے وزیر مملکت جناب جینت سنہا نے گزشتہ روز لوک سبھا میں ایک سوال کے تحریری جواب میں لوک سبھا کو بتایا کہ شہری ہوا بازی کی قومی پالیسی ، 2016 میں کارگو کے ضمن میں 2027 تک دس ملین ٹن کے اضافے کا اندازہ لگایا گیا ہے ۔ ایئر پورٹس اتھارٹی آف انڈیا ( اے اے آئی ) کے ذریعہ جمع کئے گئے اعداد و شمار کے مطابق بھارتی ہوا ئی اڈوں پر مال بھاڑے کے لدان میں 1972-73 کے 0.08 ملین میٹرک ٹن میں 2014-15 میں 20 گنا اضافہ ہو کر یہ 2.5 ملین میٹرک ٹن ہو گیا اور اس کی مرکب سالانہ ترقی 2013-14 سے 2016-17 کے دوران 8.8 فیصد رہی ۔ عالمی بینک کے ذریعہ ملین ٹن کلو میٹر میں جمع کئے گئے اعداد و شمار کے مطابق بھارت کا مال بھاڑہ نقل و حمل 1970 کے 96.3 ملین ٹن کلو میٹر سے بڑھ کر 2015 میں 1833.8 ملین ٹن کلو میٹر ہو گیا ۔

    شہری ہوا بازی کی وزارت نے ایئر کارگو کمیونٹی سسٹم ( اے سی سی ایس ) پر کسٹم ا حکام سمیت مختلف شراکت داروں پر مشتمل ایک کمیٹی قائم کی ہے ، اور یہ فیصلہ کیا گیا ہے کہ اے اے آئی کو ایک مشیر کے تقررکے لئے منظوری دی جائے تا کہ ملک میں ایک یکساں اور مربوط ویب پر مبنی تفصیلی پروجیکٹ رپورٹ تیار کی جا سکے ۔
    
    U . 3952
    م ۔ ر ۔ ر 11/ 8 / 17

    
    
    (Release ID: 1499338) Visitor Counter : 2