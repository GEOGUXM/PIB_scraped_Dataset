      الیکٹرانکس اور اطلاعات تکنالوجی کی وزارت

      نئے ہندوستان کی تعمیر میں کامن سروس سینٹر کا اہم رول
      Posted On: 22 AUG 2017 7:31PM by PIB Delhi


    دہلی، 22 اگست 2017، الیکٹرونکس اور اطلاعاتی ٹیکنالوجی اور قانون و انصاف کے مرکزی وزیر جناب روی شنکر پرساد نے آج کہا کہ حکومت 2022 تک ایک ایسا نیا ہندوستان بنانے کے تئیں پابند عہد ہے جو بھوک اور محرومی سے آزاد ہو۔تبدیلی کے نقیب ولیج لیول انٹر پرینیور (وی ایل ای) یعنی گاؤں کی سطح کے صنعت کار دیہی ہندوستان میں انقلابی تبدیلیاں لانے میں اہم کردار ادا کریں گے۔وزیر موصوف نے کہا کہ این ڈی اے حکومت کو تبدیلی کے ان ایجنٹوں پر پورا اعتماد ہے۔انہوں نے کہا کہ پتنجلی اور آئی ایف ایف سی او کے ذریعہ ان آؤٹ لیٹس پر اپنی مصنوعات دستیاب کرانے پر رضامندی کے اظہار سے کامن سروس سینٹر (سی ایس سی) یعنی عمومی خدمات مراکز کے دائرے اور ان کی عملیت کو زبردست تقویت ملے گی۔


    ڈھائی ہزار سے زیادہ وی ایل ای سامعین سے خطاب کرتے ہوئے وزیر موصوف نے ملک کے دیہی علاقوں میں ڈجیٹل خدمات بہم پہنچانے کیلئے سی ایس سی ،ایل وی ای کی غیر معمولی کوششوں کی ستائش کی۔ انہوں نے ان خاتون وی ایل ای کی تعریف کی جو دور دراز علاقوں میں اپنے سی ایس سی کے ذریعہ سرکاری خدمات دستیاب کرا رہی ہیں۔انہوں نے خاص طور پر محترمہ جانکی کشیپ کا نام لیا جو چھتیس گڑھ کے نکسلی انتہا پسندی سے متاثرہ دنتے واڑہ ضلع میں ڈجیٹل خدمات دستیاب کراتی ہیں۔


    وزیر موصوف نے یہ اعلان کیا کہ ان کی وزارت بہترین کارکردگی کا مظاہرہ کرنے والی پانچ خاتون وی ایل ای کو امریکہ بھیجے گی اور ممتاز ضلع وی ایل ای سوسائٹیوں کو ایک لاکھ روپئے کا انعام دے گی۔ انہوں نے سبھی وی ایل ای اور موقع پر موجود اہلکاروں کو ‘سنکلپ سے سدھی’ کا حلف بھی دلایا۔انہوں نے کہا کہ 40 ہزار سی ایس سی نے پتنجلی کے ساتھ اپنا امدراز کرایا ہے تاکہ 800 سے زیادہ آیورویدک پریکٹیشنروں سے میڈیکل ٹیلی کنسلٹیشن یعنی مواصلاتی ٹیکنا لوجی کے ذریعہ طبی مشورہ کر سکیں۔ اس سے دیہی ہندوستان میں رہنے والے شہریوں کو فائدہ ہوگا۔


    اس موقع پر آچاریہ بال کرشن جی نے اعلان کیا کہ پتنجلی یوگ پیٹھ میں سی ایس سی ، وی ایل ای کو مفت ٹریننگ دی جائے گی۔ تاکہ وہ دیہی علاقوں میں یوگا سبھا سکیں اور بیماری سے آزاد ہندوستان بنانے کا خواب حقیقت کا روپ لے سکے۔اس موقع پر اظہار خیال کرتے ہوئے یو آئی ڈی اے آئی کے سی ای او ڈاکٹر اجے بھوشن پانڈے نے دیہی علاقوں میں آدھار سے متعلق خدمات کی انجام دیہی میں سی ایس سی، وی ایل ای کی حصولیابوں کی ستائش کی ۔ جناب بھوشن نے کہا کہ وی ایل ای نے دیہی علاقوں میں یو آئی ڈی اے آئی کی مدد کی اور چھوٹے بچوں، بوڑھے لوگوں ، مریضوں اور ان لوگوں کا اندراج کرایا جو آدھار مراکز پر نہیں آ سکتے۔ ان وی ایل ای نے گھر جا کر ایسے لوگوں کا اندراج کرایا۔


    اس موقع پر درج ذیل نئی خدمات شروع کی جائیں گی:


    1۔ سی ایس سی کے توسط سے پتنجلی مصنوعات کو اتارنا:


    سی ایس سی ، ایس پی وی نے سی ایس سی کے وسیع نیٹ ورک کے ذریعہ دور درازکے علاقوں میں بھی پتنجلی کی مصنوعات فروخت کرنے کیلئے پتنجلی آیوروید کے ساتھ معاہدہ کیا ہے ۔ان مصنوعات کی فروخت سی ایس سی ضلع وی ایل ای سوسائیٹیوں کے ذریعہ ڈسٹریبیوٹر ماڈل پر کی جائے گی۔


    2۔ سی ایس سی کے توسط سے بھارت بل پے سروس کا آغاز :


    بھارت بل پے سروس( بی بی پی ایس) ایک مربوط بل پیمنٹ نظام ہے جو نیشنل پیمنٹ کارپوریشن آف انڈیا (این پی سی آئی) کے زیر سایہ کام کرتا ہے۔سی ایس سی ، ایس پی وی کے بھارت بل پے آپریٹنگ یونٹ ہونے کے سبب سی ایس سی ، بی بی پی ایس خدمات دستیاب کرا سکتے ہیں۔ یہ گاؤں کے لوگوں کو اس بات کا اہل بھی بنا سکتے ہیں کہ وہ اس کے ذریعہ اپنے بجلی، پانی ، گیس، ڈی ٹی ایچ اور موبائل بل کی ادائیگی کر سکیں ۔


    3۔آدھار سے منسلک پیمنٹ سسٹم میں ڈپوزٹ سروس کا آغاز-ڈیجی پے:


    سی ایس سی ، ایس پی وی نے این پی سی آئی کے اشتراک سے اپنی آدھار سے منسلک پیمنٹ سروس ‘ ڈیجی پے’ کا آغاز کیا ہے۔ تاکہ دیہی عوام کی مالی خدمات سے متعلق ضرورتوں کی تکمیل ہو سکے۔اب 22 اگست 2017 سے ڈیجی پے کے تحت کیش ڈپوزٹ سروس کا بھی آغاز ہوگا۔ جس کے بعد شہری کسی بھی بینک کے آدھار سے منسلک اپنے خاطے میں نقد رقم جمع کرا سکیں گے۔


    4۔سی ایس سی کے توسط سے کھاد، بیج وغیرہ جیسی آئی ایف ایف سی او کی مصنوعات کی فروخت کیلئے مفاہمت نامے کا تبادلہ:


    سی ایس سی نے آئی ایف ایف سی او کے ساتھ شراکت داری کی ہے تاکہ ڈیجیٹل سیوا پورٹل کے ذریعہ آئی ایف ایف سی او اور گروپ کمپنیوں کی سبھی مصنوعات اور خدمات کی مارکیٹنگ کی جا سکے۔ اس سروس کے تحت جیسے ہی وی ایل ای کو زرعی سامانوں اور دیگر خدمات کیلئے کسانوں سے قابل ذکر مقدار میں آرڈر ملے گا ،وی ایل ای ان آرڈرس کو سی ایس سی پورٹل پر ڈال سکیں گےاور پیمنٹ کی ادائیگی کر سکیں گے۔


    5۔ سی ایس سی اور اگنو کے درمیان مفاہمت نامے کا تبادلہ :


    سی ایس سی، ایس پی وی اگنو کے ساتھ شراکت داری کر رہے ہیں تاکہ پورے ملک میں موجودسی ایس سی نیٹ ورک کے ذریعہ اپنی آن لائن خدمات کو وسعت دے سکیں۔ان میں جو خدمات شامل ہیں وہ ہیں آن لائن داخلہ فارم اور امتحان فارم جمع کرانے کی سہولت، آن لائن ری –رجسٹریشن اور اگنو کے متوقع اور پہلے سے اندراج یافتہ طلبا کے لئے ڈیجیٹل سیوا پورٹل کے ذریعہ سے آن لائن ادائیگی۔


    6۔ این ای جی ڈی اور اگنو کے درمیان مفاہمت نامے کا تبادلہ:


    ایم ای جی ڈی اگنو کے ساتھ شراکت داری کر رہی ہے تاکہ وہ اپنے ڈجیٹل انڈیا کیپیسٹی بلڈنگ ایجنڈے کو آگے بڑھانے میں شراکتداری کر سکیں اور اس میں ہم آہنگی پیدا کر سکیں۔ شراکت داری کے تحت اگنو این ای جی ڈی کو اپنی جدید ترین سہولتوں تک رسائی دیگی ۔تاکہ وہ اپنی صلاحیت سازی اور بیداری نیز مواصلاتی سرگرمیوں کے لئے مواد تیار کر سکے۔


    7۔ سی ایس سی کے توسط سے ٹیلی –ریڈیولوجی سروس کیلئے مفاہمت نامے کا تبادلہ :


    5 سی نیٹورک سی ایس سی ، ایس پی وی کے ساتھ شراکت داری کر رہی ہے تاکہ دور دراز علاقوں میں واقع سی ایس سی کے نیٹ ورک کا فائدہ زمینی سطح پر ریڈیو- ڈائگناسٹک سہولتوں کی دستیابی کے لئے کر سکے ۔5 سی نیٹ ورک ہندوستان کا پہلا ایسا ڈائگناسٹک نیٹ ورک ہے جو ایکسرے ، سی ٹی اور ایم آر آئی سہولت والے اسپتالوں اور ڈائگناسٹک مراکز کو ریڈیو لوجسٹ سے جڑتا ہے۔


    8۔ٹیلی جی ایس ٹی سروس کے لئے مفاہمت نامے کا تبادلہ:


    سی ایس سی ، ایس پی وی ٹیلی ایجوکیشن کیساتھ شراکت داری کر رہا ہے۔تاکہ ملک کے دیہی اور سب اربن (شہری مضافاتی) علاقوں میں کمپیوٹر کے ذریعہ حساب کتاب اور جی ایس ٹی پر عمل آوری کے کام کو بڑھایا جا سکے۔ٹیلی ایجوکیشن ، ٹیلی سولیوشنز کا ایک ذیلی ادارہ ہے۔شراکت داری کے تحت چھوٹے کاروباریوں اور تاجروں کے لئے جی ایس ٹی پر عمل درآمد سے وابستہ وی ایل ای کو اعزازی طور پر ٹیلی کے ذریعہ جی ایس ٹی بلنگ اینڈ کمپلائنس سافٹ ویئر کے تازہ ترین ورزن کا لائسنس دیا جائے گا۔


    ۔۔۔۔۔۔۔۔۔۔۔


    

    
    
    
    
    
    
    م ن۔ ۔ م م ۔ع ج


    (24- 0 8 -17)


    U: 4 135


    

    
    (Release ID: 1500375) Visitor Counter : 4