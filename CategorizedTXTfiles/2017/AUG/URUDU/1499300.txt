      وزارتِ تعلیم

      دہلی اور این سی آر علاقے کے لئے بین اسکولی بینڈ مقابلہ
      Posted On: 10 AUG 2017 8:29PM by PIB Delhi


    نئی دہلی،11 اگست ۔فروغ وسائل انسانی کی وزارت کے اسکولی تعلیم اور خواندگی کے محکمے کی جانب سے کوٹلہ روڈ پر واقع قومی بال بھون میں ایک بین اسکولی بینڈ مقابلے کا انعقاد کیا گیا ۔یہ آزادی کی 70 سالہ یادگار اورہندوستان چھوڑو تحریک کی 75 سالہ یادگار کی تقریبات کے لئے یہ پیش رفت کی گئی ہے ۔


    اسپیشل سکریٹری محترمہ رینا رے نے اس مقابلے کا افتتاح کیا اورتمام شرکأ کو اپنی نیک خواہشات پیش کیں ۔


    اس موقع پر فروغ وسائل انسانی کی وزارت کے اسکولی تعلیم اور خواندگی کے محکمے کے سکریٹری جناب انل سروپ نے مقابلہ جیتنے والی ٹیموں کو انعامات سے نوازا ۔ لڑکو ں اور لڑکیوں کی ٹیموں کے مقابلوں می پہلا ،دوسرا اورتیسرا مقام حاصل کرنے والی ٹیموں کو الگ الگ سے انعامات پیش کئے گئے ۔ سبھی فاتح ٹیموں کو ٹرافی اور نقد انعامات بھی اس موقع پر پیش کئے گئے ۔


    پہلا مقام حاصل کرنے والی دو ٹیموں کو ٹرافی اور دس ہزار روپے کا نقد انعام پیش کیا گیا ۔ جبکہ دوسرا مقام حاصل کرنے والی دو ٹیموں کو ٹرافی اور سات ہزار روپے کا نقد انعام اورتیسری مقام حاصل کرنے والی دو ٹیموں کو ٹرافی اور پانچ ہزار روپے کا نقد انعام پیش کیا گیا ۔


    بین اسکولی بینڈ مقابلہ 2017 کی فاتح ٹیموں کی تفصیل


    طالبات کے مقابلوں میں دہلی- 85 کی روہنی کے سیکٹر 11 میں واقع ہپی ہوم پبلک اسکول کی ٹیم نے پہلا مقام حاصل کیا ۔ جبکہ میوروہار فیز -3 کے وسندرا انکلیو میں واقع دشمیش پبلک اسکول کی طالبا ت کی ٹیم نے دوسرا مقام حاصل کیا اورتیسرا انعام دہلی -40 کے نریلا علاقے میں واقع صفیہ آباد روڈ کے وویکا نند اسکول کی طالبات کی ٹیم نے تیسرا مقام حاصل کیا ۔


    طلبأ کی ٹیموں کے مقابلوں میں آنند وہار دہلی 92 کے سوریہ نکیتن میں واقع بھائی پرمانند ودیا مندر کے طلبا کی ٹیم نے پہلا مقام حاصل کیا جبکہ دہلی -82 کے ہولمبی خورد میں واقع مان اسکول نے دوسرا مقام حاصل کیا اور نئی دہلی -57 کے وسنت وہار علاقے میں واقع سورج بھان دیو پبلک اسکول نے تیسرا مقام حاصل کیا ۔ ان مقابلو ں میں کامیاب ہونےوالی ٹیموں کو سرٹیفکیٹ تقسیم کئے گئے ۔ اور مارچ پاسٹ اور بینڈ کے مظاہوروں کا اہتمام بھی اس موقع پر کیا گیا ۔اس سال ان مقابلوں کا مرکزی خیال ’’ آزادی کے 70 سال ‘‘ تھا ۔ ان مقابلوں میں جیت کا فیصلہ کرنے کے لئے خاص طور سے ڈپٹی کمشنر آف پولیس ہیڈ کوارٹر ز سے فیصلہ کرنے والی جیوری کو دعوت دی گئی تھی۔


    اس موقع پر این بی بی کے رکن بچوں کے ذریعہ پیش کئے جانے والے ثقافتی پروگراموں سے ناظرین نے ازحد لطف لیا ، جس میں آزادی کے مرکزی خیال پرآرکیسٹرا ، نغمے اور رقص پیش کئے گئے ۔


    فروغ وسائل انسانی کی وزارت کے جوائنٹ سکریٹری جناب منیش گرگ اور اسکولی تعلیم اور خواندگی کے محکمے کی ڈائریکٹ اور نیشنل بال بھون کی ڈائریکٹر ڈاکٹر میناکشی جَولی نے ان تقریبات کو رونق بخشی ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش۔ رم


    U-3949

    
    
    (Release ID: 1499300) Visitor Counter : 2