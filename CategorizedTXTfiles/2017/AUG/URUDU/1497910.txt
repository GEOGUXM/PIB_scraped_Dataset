      وزارت دفاع

      بھارتی بری فوج کےسربراہ ،قزاخستان اور ترکمانستا ن کے دورے پر
      Posted On: 01 AUG 2017 11:52AM by PIB Delhi


    نئی دہلی ،یکم اگست :بھارتی بری فوج کے عملے کے سربراہ جنرل بپن راوت ، یکم تا6اگست ، 2017 کے دوران ایک اعلیٰ سطحی فوجی وفد کے ساتھ قزاخستان اور ترکمانستان کے دورہ پررہیں گے ۔ اپنے قیام کے دوران بری فوج کے سربراہ اعلیٰ وہاں کی اہم فوجی تنصیبات کا دورہ کریں گے اور دونوں ملکوں کی ممتازاوراہم شخصیات سے ملاقات بھی کریں گے ۔


    جنرل راوت یکم اگست تا3اگست کے اپنے قزاخستان کے دورے کے دوران قزاخستان کے وزیردفاع ،


    قومی سلامتی کمیٹی کے چیئرمین ، نائب وزیردفاع اورایرواسپیس صنعت کے سربراہ کے علاوہ قزاخستان کی بری ا فواج کے سربراہ


    کمانڈران چیف سے ملاقات کریں گے ۔ یہ وفد آستانہ میں معروف ایئرازالٹ برج اورقومی دفاعی یونیورسٹی بھی دیکھنے جائے گا۔جنرل بپن راوت وہاں بھارتی بری فوج کے آرٹ روم کا افتتاح بھی کریں گے ۔


    4اور5اگست ،2017کے دوران جنرل بپن راوت اوران کے وفد کے دورہ ٔ ترکمانستان کی اہمیت اس لحاظ سے اوربڑھ جاتی ہے کہ موصوف، بھارتی بری فوج کے وہ اولین سربراہ ہیں جنھوں نے اس ملک کا دورہ کیاہے ۔ اپنے اس دورے کے دوران جنرل بپن راوت وزیردفاع اور قومی سلامتی کونسل کے سکریٹری ، چیف آ ف جنرل اسٹاف اور فرسٹ ڈپٹی منسٹرسے بھی ملاقات کریں گے ۔ جنرل بپن راوت ترکمانستان کی دفاعی افواج ، بحریہ ، فضائیہ اور ایئرڈیفنس فورسیز کے سربراہان سے بھی ملاقات کریں گے ۔ یہ وفد ترکمانستان کے مقتدربری فوجی ادارے اور ملٹری اکیڈمی کا بھی دورہ کریگا۔


    ترکمانستان اورقزاخستان کا یہ دورہ ،بیرونی ربط وضبط کا دائرہ وسیع کرنے کے تئیں ایک اورپہل قدمی ہے جس کے تحت ہم اپنے ہمسایوں کے ساتھ تعلقات کو وسعت دے رہے ہیں اور دونوں ممالک کے ساتھ موجودہ دفاعی تعاون کو مستحکم کرنے کے خواہاں ہیں ۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    (م ن۔ع آ ۔ 1-08-17 )


    U- 3654

    
    
    (Release ID: 1497910) Visitor Counter : 3