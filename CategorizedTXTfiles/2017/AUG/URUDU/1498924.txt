      زراعت اور کاشتکاروں کی فلاح و بہبود کی وزارت

      سدابہارانقلاب کے لئے آئندہ تین برسوں کا لائحہ عمل
      Posted On: 08 AUG 2017 5:43PM by PIB Delhi


    نئی دہلی ،9 اگست : زراعت اور کاشت کاروں کی فلاح وبہبود کے وزیر مملکت جناب پروشوتم روپالانے کل لوک سبھا میں ایک سوال کے تحریری جواب میں بتایاہے کہ نیتی آیوگ نے زرعی شعبے سمیت تمام شعبوں کے لئے تین برسوں کا منصوبہ عمل وضع کیاہے ۔ اس منصوبہ عمل کی تفصیلات http:/niti.gov.inویب سائٹ سے حاصل کی جاسکتی ہیں ۔زراعت سے متعلق منصوبہ عمل کا مقصد کاشت کاروں کو منفعت قیمتوں کی فراہمی اور ان کی پیداواریت بڑھانے کی حوصلہ افزائی کرنا بھی ہے ۔


    دالوں کی پیداواربڑھانے ، بنجرزمینوں کو قابل کاشت بنانے ، گاؤ ں کی سطح پرہی بیجوں کوترقی دینے اور مثالی کنٹرکٹ کاشت کاری کو بڑھاوادینے کی حکمت عملی وضع کی گئی ہے جس کی تفصیلات درج ذیل ہیں :


    دالوں کی پیداوارمیں اضافہ


    نیشنل فوڈ سیکیورٹی مشن یاقومی خوراک سلامتی مشن ( این ایف ایس ایم ۔پلسیز )ملک کی 29ریاستوں کے 638اضلاع میں نافذ کیاجارہاہے ۔ دالوں کی پیداواربڑھانے کے لئے این ایف ایس ایم ۔ دالوں سے متعلق داخلتی پروگرمواں میں بہترین طریقہ ہائے کارپرمشتمل مظاہرے ، فصلوں کی بوائی کے نظام کو بہتربنانے کے لئے مظاہرے ، اعلیٰ پیداواری نظام مثلاًآئی این ایم ، آئی پی ایم کی تقسیم ، وسائل کا تحفظ کرنے والی تکنالوجیاں اور اوزار ، پانی کے بہتراستعمال کے ذرائع اورفصل کے نظا م پربہترتربیت فراہم کرنا جیسے اقدامات شامل ہیں ۔


    اس اسکیم کے تحت 17-2016کے دوران نئی پہل قدمیوں کا آغاز کیاگیاہے جن میں بیجوں کے مراکز کا قیام ، بریڈرسیڈ پروڈکشن ، منی کٹوں کی تقسیم ، کلسٹرفرنٹ لائن ڈیمانسٹریشن وغیرہ شامل ہیں ۔


    بنجر زمین کا استعمال


    پی ایم کے ایس وائی بنیادی طورپرکلی کاشت کاری کے لائق زمین اور لائق کاشت بنجرزمین میں سے بارانی آراضی کے حصوں کو ترقی دینے کے لئے وضع کی گئی ہے ۔


    سیڈ ولیج پروگرام


    14- 2013کے دوران فی کاشت کارآدھاایکڑ زمین پر زرعی فصلوں کی پیداوار کے بیجوں کو 50فیصد کی لاگت پرفراہم کرنے کی غرض سے مستند بیجوں کی تقسیم کے لئے مالی امداد کا انتظام کیاگیاتھا تاکہ کاشت کاروں کو کوالٹی کے حامل بیجوں کی فراہمی ممکن ہوسکے اور کاشت کاروں کے ذریعہ اپنی فصلوں کے بیجوں کو بھی تقویت مل سکے ۔ 15-2014سے آگے کے برسوں میں کاشت کاروں کو مستند بیجوں کی فراہمی کے لئے موٹے اناجوں کی فصلوں کے لئے 50فیصد کی لاگت پربیجوں کی فراہمی اور دالوں ، تلہنوں ، چارے اور ہری کھاد کی فصلیں کے بیجوں کے لئے 60فیصد کی امداد کی فراہمی کا سسلسلہ شروع کیاگیاہے ۔ اب یہ سہولت فی کاشت کار ایک ایکڑکے لئے دستیاب ہیں ۔


    دالوں ، تلہنوں چارے اور ہری کھادوں کے لئے سیڈ ولیج کے توسط سے مستند بیجوں کی پیداوار


    دالوں ، تلہنوں ، چارے اور ہری کھاد کے طورپربوئی جانے والی فصلوں کے مستند بیجوں کی فراہمی کے لئے اس عنصر کو 15-2014سے شروع کیاگیاہے ۔ اس کے تحت فاؤنڈیشن بیجوں کو دالوں ، تلہنوں ، چارے اور ہری کھاد کے طورپر بوئی جانے والی فصلوں کے سلسلے میں 75فیصد لاگت پرتقسیم کرنے کے لئے مالی امداد فراہم کی جاتی ہے تاکہ کاشت کاروں کو مستند بیجوں کی فراہمی کو ممکن بنایاجاسکے ۔ مذکورہ اسکیمیں مطالبے پرمبنی ہیں اور ان کا نفاذ کاشت کاروں کے فائدے کے لئے ریاستوں /نفاذ کی ایجنسیوں کے ذریعہ کیاجاتاہے ۔


    ماڈل کنٹرکٹ فارمنگ ایکٹ


    مرکزی بجٹ 18-2017میں کئے گئے اعلان کے مطابق زراعت اورکاشت کاروں کی بہبود کی وزارت نے 28فروری ،2017کو ایک کمیٹی تشکیل دی تھی ، جس کا مقصد یہ تھاکہ وہ ریاستوں کے ذریعہ اختیارکیاجانے والا ایک ماڈل کنٹرکٹ فارمنگ ایکٹ وضع کرے ۔ یہ ماڈل کنٹرکٹ فارمنگ ایکٹ ، کنٹرکٹ فارمنگ کے راستے میں حائل تمام رکاوٹوں کو مجموعی طورپر دور کرے گا ۔


    زرعی اورمعاون شعبے کے لئے تیارکردہ لائحہ عمل کے تحت کوشش یہ ہے کہ ملک میں خوراک اور تغذیہ سلامتی ضروریات کی تکمیل ممکن ہوسکے اور اس کے توسط سے زرعی پیداوارمیں اضافہ بھی ہو۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    (م ن۔ع آ ۔ 09-08-17 )


    U- 3879

    
    
    (Release ID: 1498924) Visitor Counter : 2