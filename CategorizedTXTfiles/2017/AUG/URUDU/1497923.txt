      خلا ء کا محکمہ

      فکّی (FICCI) کے وفد نے ڈاکٹر جتیندر سنگھ سے ملاقات کے دوران خلائی منصوبوں میں صنعتی شراکتداری کے امکانات پر تبادلہ ٔ خیال کیا
      Posted On: 01 AUG 2017 1:16PM by PIB Delhi


    نئی دہلی،یکم اگست ۔فیڈریشن آف انڈین چیمبرز آف کامرس اینڈ انڈسٹری (FICCI) کے ایک وفد نے اپنے صدر جناب پنکج پٹیل کی قیادت میں شمال مشرقی خطے کی ترقیات (ڈی او این ای آر ) کے وزیر مملکت (آزادانہ چارج ) اور وزیر اعظم کے دفتر میں پرسونل ، پبلک گریوانسز اور پنشن، ایٹمی توانائی اور خلائی امور کے وزیر مملکت ڈاکٹر جتیندر سنگھ سے ملاقات کے دوران خلائی منصوبوں میں صنعتی شراکتداری کے امکانات پر تبادلہ خیال کیا ۔


    اس ملاقات کے دوران (FICCI) کے صدر جناب پنکج پٹیل نے ڈاکٹر جتیندر سنگھ کو انڈین اسپیس ریسرچ آرگنائزیشن ( آئی ایس آر او ) کے چیئر مین جناب اے ایس کرن کمار سے ملاقات کے بارے میں بتاتے ہوئے کہا کہ سب سے پہلے’’ ساؤتھ ایشیا سیٹلائٹ ‘‘ اور حال کے دنوں بالخصوص پچھلے تین مہینوں نے دوران حاصل کی جانے والی زبردست کامیابیوں کے نتیجے میں ہندوستان کی پوری صنعتی دنیا کا معیار خاصا بلند ہوگیا ہے ۔ جناب پنکج پٹیل نے ڈاکٹر جتیندر سنگھ کو یہ بھی بتایا کہ ہندوستان کے حالیہ خلائی پروگراموں کی زبردست کامیابیوں سے حوصلہ افزائی حاصل کرتے ہوئے فضائی امور میں کام کرنے والی ہندوستانی کمپنیاں خلائی امور کے شعبے میں بھی زبردست دلچسپی لے رہی ہیں ۔اس کے ساتھ ہی جناب پنکج پٹیل نے یہ بھی بتایا کہ مرکزی سرکار کی سازگار پالیسیوں سے بھی ان کی حوصلہ افزائی ہوئی ہے اور انہوں نے خلائی امور کے کاروباری شعبے میں کام کرنے کے امکانات تلاش کرنے شروع کردئے ہیں ۔


    اس ملاقات کے دوران ڈاکٹر جتیندر سنگھ نے کہا کہ ہندوستان کے خلائی منصوبوںکی حالیہ کامیابیاں آنجہانی وکرم سارابھائی اور ستیش دھون جیسے غیر معمولی سائنسدانوں کی کوششوں کی مرہون منت ہیں اور آج جب ہم ہاؤسنگ سے سڑکوں کی تعمیر ، ٹیلی ایجوکیشن اور ٹیلی میڈیسن جیسے شعبوں میں خلائی ٹکنالوجی کاکامیابی کےساتھ اطلاق کررہے ہیں تو یہ بات اظہرالمن الشمس ہوگئی ہے کہ ہماری شراکتداریوں میں اضافہ بھی ناگزیر ہوگیا ہے اور یہ بھی ان نامساعد حالات میں ممکن ہوا ہے جب FICCI جیسے اہم صنعتی اداروں نے حالات کو دیکھتے ہوئے اپنا غیر معمولی کردار نبھایا ہے ۔


    ڈاکٹر جتیندر سنگھ نے اس بات پر بھی فخر وانبساط کا اظہار کیا کہ آج ہندوستان خلائی ٹکنالوجی کے شعبے میں سرکردہ حیثیت اختیار کرچکا ہے ۔انہوں نے کہا کہ یہ بات اس امر سے ظاہر ہے کہ مارس اور بٹیر مشن (ایم او ایم ) کے ذریعہ حاصل کی جانے والی مریخ کی تصویروں سمیت ہمارے سائنسی نتائج اور کوششوں کی کامیابیوں سے ظاہر ہے ۔ یہ تصویریں امریکہ کے خلائی ادارے این اے ایس اے اور دنیا کے معروف خلائی مراکز کے اشتراک سے حاصل کی جارہی ہیں۔


    م ن ۔س ش۔ رم


    U- 3657

    
    
    (Release ID: 1497923) Visitor Counter : 2