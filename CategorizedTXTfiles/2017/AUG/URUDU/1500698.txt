      امور داخلہ کی وزارت

      جناب ہنس راج گنگا رام اہیر نے جموں و کشمیر کی بی ایس ایف بیرونی سرحدی چوکیوں کا دورہ کرکے بھارت- پاکستان سرحد پر عملی چوکسی کا جائزہ لیا
      Posted On: 24 AUG 2017 8:40PM by PIB Delhi


    نئی دہلی 25اگست ؛ داخلی امور کے وزیر مملکت ہنس راج گنگا رام اہیر نے کل جموں و کشمیر میں بھارت- پاکستان بین الاقوامی سرحد پر رام گڑھ میں چملیال بیرونی سرحدی آؤٹ پوسٹ کا دورہ کرکے بھارت -پاکستان سرحد پر عملی چوکسی کا جائزہ لیا۔ جناب اہیر کا خیرمقدم بی ایس ایف کی چوکی پر فورس کی روایات کے شایان شان طور پر کیا گیا اور بی ایس ایف جموں فرنٹئیر کے آئی جی، جناب رام اوتار، آئی جی پولیس، ڈاکٹر ایس ڈی سنگھ، ڈویژنل کمشنر ،جناب مندیپ بھنڈاری، سانبا کی ڈپٹی کمشنر ،محترمہ شیتل نندا اور مہذب معاشرے کے دیگر نمائندگان نے وزیر موصوف کا استقبال کیا۔

    
    بی ایس ایف کے آئی جی، جناب رام اوتار نے جموں سرحد پر موجودہ سلامتی منظر نامے کا تفصیلی جائزہ پیش کیا۔ ساتھ ہی ساتھ بی ایس ایف کے ذریعے سرحد کی حفاظت ، بین الاقوامی سرحدوں پر موجودہ امکانی خطرات سے نمٹنے کے لیے کیےگئے مختلف اقدمات کے بارے میں بتایا اور وزیر موصوف کو ممکنہ خطرات کے سدباب کے لیے موجودہ سرحدی انتظامات اور تحفظ کے میکانزم کی جانکاری فراہم کی۔ فیلڈ کمانڈروں کے ساتھ مختلف موضوعات پر بات چیت ہوئی۔
    
    جناب اہیر نے جوانوں کے ساتھ بھی تبادلہ خیال کیے اور ان سے ان کی خیر و عافیت دریافت کی۔ گفت و شنید کے دوران بی ایس ایف کی ٹکڑیوں کے جوش و جذبے سے وزیر موصوف بہت متاثر ہوئے۔ وزیر موصوف نے چملیال علاقے میں بی ایس ایف کے دستوں کے ذریعے تین جنگجوؤں کو مؤثر طریقے سے ٹھکانے لگانے کے لیے ان کی تعریف کی ۔ یہ جنگجو گذشتہ برس سرنگ کے ذریعے درآئے تھے۔ وزیر موصوف نے جوانوں کو بتایا کہ حکومت قومی سلامتی میں ان کے تعاون کا اعتراف کرتی ہے اور ان کی تشویشات کا حل نکالنے کے لیے ہمیشہ کمربستہ ہے۔
    
    جناب اہیر نے مقامی افراد کے ساتھ بھی گفت و شنید کی۔

    ******


    
    
    م ن ۔ ۔ ن ر۔
    U – 4190

    
    
    (Release ID: 1500698) Visitor Counter : 2