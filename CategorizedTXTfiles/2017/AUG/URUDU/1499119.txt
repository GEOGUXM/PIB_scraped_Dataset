      صحت اور خاندانی بہبود کی وزارت

      جے پی نڈّا نے ویکٹرسے پھیلنے والے امراض پر اعلیٰ سطحی جائزہ اجلاس کی صدارت کی
      سبھی ریاستوں کو امداد وحمایت کی یقین دہانی

      Posted On: 10 AUG 2017 1:51PM by PIB Delhi

    نئی دہلی، 10 اگست ۔ صحت اورخاندانی بہبودکے مرکزی وزیر جناب جے پی نڈا نے ویکٹر سے پھیلنے والے ڈینگو ، ملیریا اورچکن گنیا جیسے امراض کی روک تھا م اور ان پر قابو پانے کی سرگرمیوں کے ایک اعلیٰ جائزہ اجلاس کی صدارت کی ۔ اس موقع پر جناب نڈا نے ملک کی سبھی ریاستوں کو یہ یقین دہانی کرائی کہ ملک میں دواؤں ،تشخیصی بستوں اور ماسکس وغیرہ کی کوئی قلت نہیں ہے ۔ انہوں نے سبھی ریاستوں کو سرکارکی جانب سے تمام ممکنہ امداداورحمایت کی یقین دہانی کرائی ۔ اس موقع پر ویکٹر سے پھیلنے والے امراض سے بچاؤ اور ان پر قابو پانے کے کام میں اہم کردار ادا کرنے والے فیلڈ ورکروں میونسپل کارپوریشنوں اور میونسپلٹیوں کی خدمات پرروشنی ڈالتے ہوئے متعلقہ میونسپلٹیوں اورمیونسپل کارپوریشنوں کو زمینی سطح پر مزید موثر اور مشترکہ کوششیں کرنے کی ہدایت کی ۔


    اجلاس کے دوران جناب نڈا نے ہدایت کی کہ مذکورہ بالا امورسے متعلق ان کی وزارت کے ذریعہ کئے گئے اقدامات سے عوام الناس کو میڈیا چینلوں کے ذریعہ واقف کرایا جائے ۔ جناب نڈا نے مزید کہا کہ بیداری ، ویکٹر سے پھیلنے والے امراض سے روک تھام اور بچاؤ میں اہم کردار ادا کرتی ہے اور یہ معلومات اور خدمات عوام تک پہنچانے میں کوئی دقیقہ فروگزاشت نہ کیا جائے ۔ انہو ں نے کہا کہ امراض سے بچاؤ میں اجتماعی شراکتداری اور بااختیاری اہم شعبوں کی حیثیت رکھتے ہیں اور مرکزی وزارت صحت نے تمام متعلقہ دعوے داروں سے زوردے کر کہاہے کہ لوگوں کو ان امراض سے بچاؤ کے لئے کئے جانے والے اقدامات کی زبردست بیداری مہم شروع کی جانی چاہئے ۔


    موجود ہ صورتحال سے کما حقہ‘ واقفیت فراہم کرائے جانے کے بعد جناب نڈا کو اس سلسلے میں وزارت صحت کے ذریعہ کئے جانے والے اقدامات سے واقف کرایا گیا اور انہیں بتایا کہ امراض سے بچاؤ اور روک تھام اور ان پر قابو پانے کے لئے تکنیکی رہنما اصول مرتب کرلئے گئے ہیں اور علاج ومعالجہ کے رہنما اصول بھی مرتب کئے جاسکے ہیں ، جنہیں عمل آوری کے لئے ریاستی سرکاروں کو بھیج دیا گیا ہے ۔اس کے ساتھ ہی وزارت صحت نے ریاستی سرکاروں کے ساتھ بھی جائزہ اجتماعات کےبعد گزشتہ جنوری کے مہینے میں 14 مشاورتی تجاویز بھیج دی گئی ہیں ۔


    وزارت صحت نے نیشنل فریم ورک فار ملیریا ایلی منیشن (این ایف ایم ای )30-2016 تیار کرکے تمام ریاستی اور مرکز کے زیر انتظام علاقوں کو بھیج دیا ہے ، جن میں کلیدی ابتدائی اقدامات کی ہدایت بھی شامل ہے ۔ اس کے ساتھ ہی وزارت صحت نے ملیریا کے خاتمے کے لئے ایک بارہ نکاتی روڈ میپ بھی تیار کیا ہے جو ملک میں ملیریا کے خاتمے کی سرگرمیوں میں زیر استعمال لایا جائے گا۔ اس کے ساتھ اس وزارت کے افسران نے فوج ، بحریہ ،فضائیہ ،بارڈر سکیورٹی فورس ،سی آر پی ایف اور ریلوے جیسے منظم سرکاری شعبوں کے ساتھ بھی اس مرض کی روک تھا م کے لئے تبادلہ خیال کیا ہے ۔اس کے ساتھ ہی مرکزی سکریٹری صحت کی قیادت میں ایک نیشنل ملیریا ٹاسک فورس بھی تشکیل دی گئی ہے اور ملک میں ملیریا کے خاتمے کے لئے کئے جانے والے اقدامات پر نگاہ رکھنے کی خاطر ڈائریکٹر جنرل ہیلتھ سروسز کے تحت ایک ٹیکنیکل ورکنگ گروپ بھی تشکیل دیا گیا ہے ۔


    حکومت ہند نےاس سلسلے میں مرکزی وزیر صحت کی راست رہنمائی میں ان امراض پر قابو پانے کی خاطر اخبارات اور الیکٹرانک میڈیا کے ذریعہ مختلف بیداری پروگرام شروع کئے ہیں اور عوام الناس کو ان امور سے باخبر کرنے کی غرض سے 16 مئی 2017 کو قومی یوم ڈینگو یعنی نیشنل ڈینگو ڈے کابھی اہتمام کیا گیا ۔


    ڈی ایچ آر کی سکریٹری اور آئی سی ایم آر کی ڈائریکٹر جنرل ڈاکٹر سومیہ سوامی ناتھن ، ڈی جی ایچ ایس کے ڈائریکٹر جنرل ڈاکٹر پروفیسر جگدیش پرشاد اور مرکز ی وزارت صحت کے دیگر سینئیر افسران ، ویکٹر سے پھیلنے والے امراض کی روک تھا م اوربچاؤ کے قومی پروگرام این وی بی ڈی سی پی ، نیشنل سینٹر فار ڈزیز کنٹرول (این سی ڈی سی ) کے افسران نے بھی مرکزی سرکارکےاسپتالو ں کے ڈائریکٹروں / ایم ایس کے ساتھ شرکت کی ۔


    م ن ۔س ش۔ رم


    U- 3910

    
    
    (Release ID: 1499119) Visitor Counter : 2