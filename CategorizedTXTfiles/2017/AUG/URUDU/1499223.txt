      وزیراعظم کا دفتر

      نائب صدر جمہوریہ محمد حامد انصاری کے الوداعیہ کے موقع پر راجیہ سبھا میں وزیراعظم نریندر مودی کے خطاب کا متن
      Posted On: 10 AUG 2017 6:11PM by PIB Delhi


    نئی دہلی، 10 اگست 2017،


    عالیجناب چیئرمین،


    ایک طویل مدت تک خدمات انجام دینے کے بعد، آج آپ کام کے نئے میدان کی طرف جائیں گے ایسا مجھے پورا بھروسہ ہے۔ کیونکہ جسمانی طور پر آپ نے اپنے آپ کو کافی چست رکھا ہے۔ ایک ایسا خاندان جس کی قریب سو سال کی تاریخ عوامی زندگی کی رہی ہو، ان کے نانا، ان کے دادا کبھی قومی پارٹی کے صدر رہے، کبھی آئین ساز اسمبلی میں رہے، ایک طرح سے آپ اس خاندان کے پس منظر سے آتے ہیں، جن کے آبا و اجداد کا عوامی زندگی میں، خاص کر کانگریس کی زندگی کے ساتھ اور کبھی خلافت تحریک کے ساتھ بھی کافی کچھ مشغولیت رہی۔


    آپ کی اپنی زندگی بھی ایک کریئر سفارتکار کی رہی۔ اب سفارکار کا کریئر کیا ہوتا ہے، وہ تو مجھے وزیر اعظم بننے کے بعد ہی سمجھ میں آیا، کیونکہ ان کے ہنسنے کا کیا مطلب ہوتا ہے، ان کے ہاتھ ملانے کے طریقے کا کیا مطلب ہوتا ہے، فوری طور پر سمجھ نہیں آتا ہے! کیونکہ ان کی ٹریننگ ہی وہی ہوتی ہے۔ لیکن اس ہنر کا استعمال، یہاں 10 سال ضرور یہاں ہوا ہوگا۔ یہ سب کو سنبھالنے میں، اس ہنر نے کس طرح سے فائدہ اس ایوان کو پہنچایا ہوگا۔


    آپ کی مدت کا ر کا بہت سارا حصہ مغربی ایشیا سے جڑا رہا ہے، ایک سفارتکار کی حیثیت سے۔ اسی دائرے میں زندگی کے بہت سے سال آپ کے گزر گئے، اسی ماحول میں، اسی سوچ میں، اسی بحث و مباحثے میں، ایسے لوگوں کے درمیان رہے۔ وہاں سے سبکدوش ہونے کے بعد بھی آپ کا زیادہ تر کام وہیں رہا۔ قومی اقلیتی کمیشن ہو یا علی گڑھ مسلم یونیورستی ہو، تو ایک دائرہ آپ کا وہی رہا۔ لیکن یہ 10 سال ایک الگ ذمہ آپ کے حصے میں آیا اور پوری طرح ایک ایک لمحہ آئین، آئین، آئین کے ہی کے دائرے میں چلانا اور آپ نے اس کو بخوبی نبھانے کی بھرپور کوشش کی۔


    ہو سکتا ہے کچھ چھٹپٹاہٹ رہی ہوگی اندر اندر آپ کے بھی، لیکن آج کے بعد وہ مشکل آپ کو نہیں رہے گی اور نجات کا مزہ بھی رہے گا اور اپنی بنیادی جو سوچ رہی ہوگی، اس کے مطابق آپ کو کام کرنے کا، سوچنے کا، بات بتانے کا موقع بھی ملے گا ۔


    آپ سے میرا تعارف زیادہ تو رہا نہیں، لیکن جب بھی ملنا ہوا، بہت کچھ آپ سے جاننے سمجھنے کو ملتا تھا۔ بیرون ملک سفر میں جانے سے پہلے، آنے کے بعد، آپ سے جب مجھے بات کرنے کا موقع ملتا تھا، تو آپ کی جو ایک فکر تھی اس کا میں ضرور تجربہ کرتا تھا اور وہ مجھے چیزوں کو دکھتی ہیں، اس کے علاوہ کیا ہو سکتی ہیں، اس کو سمجھنے کا ایک موقع دیتی تھی اور اس لئے میں دل سے آپ کا بہت شکر گزار ہوں، میری طرف سے آپ کو دلی مبارکباد، بہت بہت مبارکباد۔


    ملک کے نائب صدر کے طور پر ، آپ کی خدمات کے لئے دونوں ایوان کی جانب سے، ہم وطنوں کی طرف سے بھی آپ کے تئیں شکریہ ادا کرنے کا احساس ہے اور آپ کا یہ فرض، یہ تجربہ اور اس عہدے کے بعد ریٹائرمنٹ، اپنے آپ میں ایک طویل عرصے تک، سماجی زندگی میں یہ بات ایک وزن رکھتی ہے۔ ملک کے آئین کی اقدار پر چلتے ہوئے، ملک کی رہنمائی کرنے میں آپ کا وقت اور طاقت کام آئے گی، ایسی میری پوری نیک خواہشات ہیں!


    بہت بہت شکریہ!


    ۔۔۔۔۔۔۔۔۔۔۔


    م ن۔ م ع ۔ ن ا۔


    U- 3932

    
    
    (Release ID: 1499223) Visitor Counter : 2