      سٹرک ٹرانسپورٹ اور شاہراہوں کی وزارت

      بھارت مالا کے تحت 44 اقتصادی کوریڈورس کی اصلاح
      Posted On: 11 AUG 2017 12:34PM by PIB Delhi


    نئی دہلی ،11 اگست : نقل وحمل ، قومی شاہراہوں اورجہازرانی کے وزیرمملکت جناب پو ن رادھاکرشنن نے کل لوک سبھا میں ایک سوال کے تحریری جواب میں یہ اطلاع دی ہے کہ نقل وحمل کی وزارت نے ملک بھرمیں بھارت مالا پری یوجنا کے تحت ٹریفک فلو یا نقل وحمل کی کیفیت اور مقدار کا مطالعہ کیاہے اوراصلاح کے لئے ایسے 44اقتصادی گلیاروں کی شناخت کی ہے، جن کی مجموعی طوالت 26،200 کلومیٹرکے بقدر ہے ۔ ان گلیاروں میں بڑے پیمانے پرگاڑیوں کی آمدورفت رہتی ہے ۔بھارت مالا پری یوجنا کے پہلے مرحلے کے تحت 9000کلومیٹرترقی کا منصوبہ ہے ۔ نیشنل ہائی وے اتھارٹی آف انڈیا نے بھارت مالا پری یوجنا جو اقتصادی گلی یاروں ۔ انٹرکوریڈور، فیڈرروٹس یعنی بستیوں کو اہم سڑکوں سے مربو ط کرنے والے راستوں ، بین الاقوامی کنکٹی وٹی اورساحلی سڑکوں کے سلسلے میں تقریباً9300پرمشتمل ڈی پی آرتیارکرنے کی غرض سے 30مشاورتی پیکیجز یاتوجاری کردیئے ہیں یا جاری کرنے کے مراحل میں ہے ۔


    ۔۔۔۔۔۔۔۔۔۔۔۔۔۔۔۔۔۔۔۔۔


    (م ن۔ع آ ۔ 11-08-17 )


    U- 3946


    

    

    
    (Release ID: 1499301) Visitor Counter : 2