      وزیراعظم کا دفتر

      وزیراعظم نریندر مودی کا ویڈیو کانفرنس کے ذریعہ دادا واسوانی کی 99 ویں سالگرہ تقریبات پر خطاب
      Posted On: 02 AUG 2017 6:01PM by PIB Delhi


    نئی دہلی، 2 اگست 2017، وزیراعظم جناب نریندر مودی نے آج پنے میں دادا واسوانی کی 99 ویں سالگرہ تقریبات کے موقع پر ایک ویڈیو کانفرنس کے ذریعہ خطاب کیا۔ انہوں نے یاد دلایا کہ انہوں نے 27 سال پہلے امریکہ میں عالمی مذہبی کانفرنس میں دادا واسوانی سے پہلی بار ملاقات کی تھی۔ انہوں نے 2013 میں پنے میں اپنی میٹنگ کا ذکر بھی کیا۔


    وزیراعظم نے انسانیت کی بے لوث خدمت کے لئے دادا واسوانی کی ستائش کی۔ ’’میکنگ دی رائٹ چوائس‘‘ پر دادا واسوانی کے خیالات کی تعریف کرتے ہوئے وزیراعظم نے کہا کہ اگر لوگ صحیح راستہ اختیار کرنے کا عہد کرلیں تو بدعنوانی ، ذات پات، منشیات کا استعمال اور دیگر جرائم پر قابو پایا جاسکتا ہے۔ انہوں نے 2022 میں ہندوستان کی آزادی کی 25 ویں سالگرہ کا بھی ذکر کیا اور کہا کہ ہندوستان اس وقت تک مجاہدین آزادی کے خوابوں کو پورا کرنے کے لئے آج عہد کرتا ہے۔ انہوں نے سادھو واسوانی مشن سے اس کوشش میں شامل ہونے کی اپیل کی۔


    دادا واسوانی نے وزیراعظم کا شکریہ ادا کیا اور انہیں آج دنیا کا ایک زبردست اور عظیم لیڈر قرار دیا۔انہوں نے کہا کہ جن دھن یوجنا، میک ان انڈیا اور سووچھ بھارت جیسے اقدامات کا جو وزیراعظم کی طرف سے شروع کئے گئے ہیں، واضح اثر ہوا ہے۔ انہوں نے کہا کہ 3 سالوں میں ہندوستان نے کافی ترقی کی ہے اور ملک میں کافی تبدیلیاں آئی ہیں۔ انہوں نے یہ بھی کہا کہ سیاست نہیں بلکہ صحیح وقت پر تعلیم کا حق ملک کی تعمیر کے لئے اہم ہے۔ انہوں نے کہا کہ ہمیں ملک کی تعمیر کے لئے تمام کوششیں کرنی چاہئیں جس پر سبھی ہندوستانی فخر کرسکیں۔


    وزیراعظم کے خطاب کا متن حسب ذیل ہے۔


    ’’محترم ’دادا‘ جے پی واسوانی کو ان کی 99 ویں سالگرہ پر میری بہت بہت مبارکباد۔


    سالگرہ دادا واسوانی کی ہے لیکن ان سے آشیرواد لینے کا موقع مجھے ملا ہے۔


    دادا واسوانی کی عمر کے 100 ویں سال کے شروع ہونے پر ہورہی اس تقریب میں، میں آپ سب کا تہ دل سے خیرمقدم کرتا ہوں۔


    دادا واسوانی کے لاکھوں چاہنے والوں کے لئے ان کی نرم اور خوشگوار مسکراہٹ سے سبھی واقف ہیں۔


    ان کی سادگی اور نرم مزاجی کا تجربہ مجھے پہلی بار 27 سال پہلے ہوا تھا۔


    اقوام متحدہ میں اس وقت عالمی مذہبی کانفرنس انعقاد ہو رہا تھا اور مجھے بھی وہاں جانے کا موقع ملا تھا۔ تب میں نے دادا واسوانی سے ملک کی تعمیر، سماجی ذمہ دارایوں پر گھنٹوں بات کی تھی۔


    2013 میں، پونے میں سادھو واسوانی کالج آف نرسنگ کا افتتاح ہم دونوں نے مل کر کیا تھا۔


    گزشتہ سال دادا واسوانی جب دہلی آئے تھے، تو پھر مجھے ان سے ملنے کا موقع ملا تھا۔ تب بھی تعلیم اور صحت جیسے اہم موضوعات پر ہم نے کافی دیر تک بات کی تھی۔ اچھا ہوتا آج مجھے رو بہ رو ہوکر آپ سے ملنے کا موقع ملتا، لیکن ذمہ داریوں کی وجہ سے میں نہیں آ پایا۔


    ساتھیو!


    دادا واسوانی کی شخصیت جدید بھارت کی سنت روایت کے روحانی سفر کو آگے بڑھاتی ہے۔


    جب بھی میں ان سے ملتا ہوں ان شخصیت میں اطمینان، عاجزی اور محبت کی اصل طاقت کا احساس ہوتا ہے۔


    دوسروں پر اپنا سب کچھ نچھاور کرنے کا رجحان، دادا واسوانی کی زندگی کی بنیاد رہا ہے۔


    دادا جے پی واسوانی کی ایک بات مجھے یاد آتی ہے۔


    آپ جتنا بھلا کر سکتے ہیں، کریں!


    آپ جتنے لوگوں کا بھلا کر سکتے ہیں، کریں!


    آپ جتنے طریقے سے بھلا کر سکتے ہیں، کریں!


    اور


    جتنی زیادہ بار بھلا کر سکتے ہیں، کریں !!!


    دادا واسوانی کے یہ الفاظ پوری انسانیت کو با اختیار بنانے کی راہ کھولتے ہے۔


    ہمارے معاشرے میں کتنے ہی دین دکھی، غریب، دلت، استحصال کے شکار اور محروم لوگ ہیں۔ وہ اپنی حالت کو بدلنے کے لئے جدوجہد کر رہے ہیں، محنت کر رہے ہیں۔


    سادھو واسوانی مشن انہیں آگے بڑھنے کے لئے، ان کی زندگی آسان بنانے کے لئے برسوں سے کوشاں ہیں۔ میں ان کا تہ دل سے خیرمقدم کرتا ہوں۔


    ساتھیو!


    مجھے بہت خوشی ہے کہ آپ سب کی طرف سے آج اس تقریب کےاآغاز کیا جا رہا ہے۔ میں آج خاص طور پر اس موضوع پر بات کرنا چاہتا ہوں جس پر دو دن پہلے آپ نے بحث کی تھی۔ ’’میک دی رائٹ چوائز ‘‘موضوع آج کے تناظر میں بہت ہی اہمیت کا حامل ہے۔


    زندگی میں صحیح اور غلط متبادل کے بارے میں دادا واسوانی نے کتنے خوبصورت خیالات رکھے۔ میں انہیں یہاں دوہرانا چاہتا ہوں۔


    دادا واسوانی نے کہا


    ’’صحیح متبادل کا انتخاب کرنے کے لئے ہمیں اپنے دل و دماغ کو پرسکون رکھنا چاہئے،


    ہمیں اپنے جذبات کو پرسکون رکھنا چاہئے،


    ہر طرف خدا کے وجود کو مان کر کھلے دل سے غور کرنے پر ہم صحیح متبادل چن سکتے ہیں۔


    زندگی کا ہر تجربہ ہمیں ایک سبق دیتا ہے۔ یہ ہم پر منحصر ہے کہ ہم اس سبق کو کس طرح حاصل کرتے ہیں ‘‘۔


    آج کے نوجوانوں کو دادا واسوانی کی ان باتوں سے تحریک حاصل کرنی چاہئے۔ زندگی کے راستے پر ہر شخص کو ہمیشہ اس طرح کے حالات سے دوچار ہونا پڑتا ہے۔


    آج معاشرے میں پھیلی تمام برائیوں کی بڑی وجہ بھی یہی ہے کہ صحیح اور غلط کو جانتے ہوئے بھی، کچھ لوگ غلط متبادل چن لیتے ہیں۔


    بدعنوانی ہو، ذات پات ہو، جرم ہو، منشیات کی لت ہو، ان سبھی سے نمٹا جا سکتا ہے اگر انسان اپنی زندگی میں متبادل چننے کے رجحان میں بہتری لائے۔


    سماج کے ہر شخص کا صحیح متبادل چننا اور اس پر آگے بڑھنا مضبوط معاشرے کی بھی بنیاد ہے۔


    ساتھیو!


    یہ بہت خوبصورت اتفاق ہے کہ اس سال ہی چمپارن ستیہ گرہ کے سو سال پورے ہوئے ہیں۔ چمپارن ستیہ گرہ کے ذریعے مہاتما گاندھی نے نہ صرف ملک کو ستیہ گرہ کی طاقت سے واقف کرایا بلکہ سماجی برائیوں سے لڑنے کے لئے عوام کی حصے داری کو بھی ایک مضبوط منتر کے طور پر قائم کیا۔ چمپارن ستیہ گرہ کے صدی سال کو حکومت سوچھ گره کے طور پر منا رہی ہے۔


    دادا واسوانی کا آشیرواد سوچھ گره کو مزید طاقت دے گا۔ یہ مہاتما گاندھی کے ادھورے خواب کو پورا کرنے میں مددگار ثابت ہوگا۔


    سوچھ بھارت مہم ملک میں ایک عوامی تحریک کی طرح جاری ہے۔ 2 اکتوبر، 2014، جب یہ مہم شروع کی گئی تھی تو ملک میں دیہی حفظان صحت کا دائرہ صرف 39 فیصد تھا۔ آج یہ بڑھ کر 66 فیصد تک پہنچ گیا ہے۔ ایک بہت صحت مند روایت بھی شروع ہوئی ہے۔ گاؤں، اضلاع اور ریاستوں میں خود کو کھلے میں رفع حاجت سے پا ک کرنے کا مقابلہ چل رہا ہے۔ اب تک ملک کے 2 لاکھ، 17 ہزار گاؤں خود کو کھلے میں رفع حاجت سے پاک قرار دے چکے ہیں۔


    ملک کی پانچ ریاستیں ۔ہماچل پردیش ہریانہ، اتراکھنڈ، سکم اور کیرالہ بھی اس فہرست میں شامل ہیں۔


    آپ سبھی لوگ تعلیم کے میدان میں، خواتین کی فلاح و بہبود کے میدان میں، صحت کے شعبے میں اتنا کچھ کر رہے ہیں۔ سوچھ گره میں آپ کی زیادہ شرکت لوگوں کو بیدار بھی کرے گی اور اس سے ان کی صحت بھی اچھی ہوگی۔


    میں آج اس پروگرام کے ذریعے ملک کے ہر سماجی کارکن تنظیم سے ایک اپیل بھی کرنا چاہتا ہوں۔


    ساتھیو!


    اینٹ پتھر جوڑ کر ٹوائلٹ تو بنائے جا سکتے ہیں، ملازمین کو جٹاكر سڑکیں تو صاف کرائی جا سکتی ہیں، ریلوے اسٹیشن، بس اڈے صاف کرائے جا سکتے ہیں، لیکن انہیں لگاتار صاف رکھنے کے لئے ہم سب کو مل کر کوشش کرنا پڑیں گی۔


    سوچھتا ایک نظام نہیں ہے، سوچھتا ایک عادت ہے۔ یہ ہم سب کا مزاج بنے، یہ ضروری ہے۔


    سوچھتا کو ایک رجحان مان کر، ایک بڑی لگن کے ساتھ مسلسل مشق کریں تو یہ رجحان اپنے آپ معاشرے کی عادت میں شامل ہو جائے گا۔


    اسی طرح ماحولیاتی تحفظ کے تئیں بھی لوگوں کو لگاتار بیدار کئے جانے کی ضرورت ہے۔


    آج موسمیاتی تبدیلی پوری دنیا کے سامنے بہت بڑا چیلنج بن گئی ہے۔


    زیادہ سے زیادہ درخت لگانے کے پروگرام، ویسٹ ٹو انرجی سے وابستہ پروگرام، شمسی توانائی کے تئیں لوگوں کے رجحانات میں اضافے کے پروگرام، پانی کے تحفظ کے لئے لوگوں کو تحریک دینے کے پروگرام، ہماری فطرت اور ماحول کو مضبوط کریں گے۔


    ساتھیو!


    دادا واسوانی اور ان کی تنظیم نے مجھے اتنا پیار دیا ہے کہ میں بھی ایک حق کے ساتھ آپ کی تنظیم سے ایک درخواست کرنا چاہتا ہوں۔


    ہمارا ملک 2022 میں آزادی کی 75 ویں سالگرہ منائےگا۔ دادا واسوانی تو خود آزادی تحریک کے گواہ رہےہیں۔


    ملک کی آزادی کے لئے اپنی زندگی وقف کرنے والے ہمارے بہادر سپوتوں کے خواب اب بھی نامکمل ہیں۔


    2022 تک ان ادھورے خوابوں کو پورا کرنے کے لئے ملک آج 2017 میں ایک عہد لے رہا ہے۔


    یہ عہد ہے نیو انڈیا کا۔


    دادا واسوانی کا آشیرواد ، سادھو واسوانی مشن کی قوت ارادی، اس عہد کی کامیابی میں مددگار ثابت ہو گا۔ لہذا میری اپیل ہے کہ آپ کی تنظیم بھی 2022 کے لئے اپنا نشانہ طے کرے۔ نشانہ بھی ایسا ہوں جسے تعداد میں ناپا جا سکتا ہو۔


    جیسے سوچھتا پر زور دینے کی اپیل کے ساتھ آپ ہر سال 10 ہزار لوگوں سے رابطہ کریں گے یا 20 ہزار سے، شمسی توانائی کو فروغ دینے کے لئے سالانہ 5 ہزار لوگوں تک جائیں گے یا 10 ہزار لوگوں تک، یہ عہد آپ کی تنظیم کو ہی لینا ہے۔


    جب ملک کا ہر فرد، ہر خاندان، ہر تنظیم اپنے اپنے لئے اہداف مقرر کرے گی اور اس کے حصول کے لئے محنت کرے گی، تو ہدف بھی حاصل ہوجائے گا اور نیو انڈیا کا خواب بھی شرمندہ تعبیر ہوگا۔


    دادا واسوانی کی زندگی دیکھتے ہوئے، ہم سب کو ان سے محبت کرتے ہیں، اور جنہیں وہ پیار کرتے ہیں، یہ صدی ہم کیسے بنائیں گے، یہ ہمیں طے کرنا ہوگا۔


    میرا مشورہ ہے کہ یہ صدی سال ایک موضوع پر مرکوز ہو، جس میں ہر شخص معاشرے کے لئے کچھ کرے، معاشرے کے لئے جئے، اور مجھے یقین ہے کہ دادا واسوانی کی کوششوں کا پھل ملے گا۔


    دادا واسوانی کی تعلیمات سے ہمیں لگاتار اس مقصد کے حصول کی تحریک ملے گی۔


    ان کا آشیرواد ہم سب پر ایسے ہی بنا رہے، اسی خواہش کے ساتھ میں اپنی بات ختم کرتا ہوں۔ ایک بار پھر آپ سب کو بہت بہت بہت نیک خواہشات پیش کرتا ہوں۔


    شکریہ !!! ‘‘


    ۔۔۔۔۔۔۔۔۔۔۔


    م ن۔ح ا ۔ ن ا۔


    U- 3707

    
    
    (Release ID: 1498194) Visitor Counter : 2