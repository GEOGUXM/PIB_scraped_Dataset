      وزارت خزانہ

      رواں مالی سال کے دوران راست ٹیکس وصولی میں اضافے کا رجحان
      Posted On: 09 AUG 2017 6:09PM by PIB Delhi


    نئی دلّی ، 10 اگست / رواں مالی سال 2017-18 میں جولائی ، 2017 تک راست ٹیکس وصولی میں لگا تارمستحکم اضافے کا رجحان درج کیا گیا ہے ۔مذکورہ مدت کے دوران راست ٹیکس وصولی ری فنڈ کے بعد خالص 1.90 لاکھ کروڑ روپئے رہی جو کہ گزشتہ سال کی مذکورہ مدت کے مقابلے میں 19.1 فیصد زائد ہے ۔ یہ وصولی 2017-18 کے مالی سال کے لئے راست ٹیکس کے کل بجٹ تخمینے کا 19.5 فیصد حصہ ہے ۔
    جہاں تک کارپوریٹ انکم ٹیکس اور پرسنل انکم ٹیکس یعنی مجموعی مالی وصولیابی کا تعلق ہے ، کارپوریٹ انکم ٹیکس کی وصولی 7.2 فیصد اور پرسنل انکم ٹیکس بشمول ایس ٹی ٹی 17.5 فیصد ہے ۔ ری فنڈ کی واپسی کے بعد کارپوریٹ انکم ٹیکس کی وصولی 23.2 فیصد اورپرسنل انکم ٹیکس کی وصولی 15.7 فیصد ہے ۔ اپریل ، 2017 سے جولائی ، 2017 کے دوران 61920 کروڑ روپئے کی رقم ری فنڈ کی مد میں دی گئی جو کہ گزشتہ مالی سال 2016-17 کی اسی مدت کے دوران دی گئی رقم سے 5.1 فیصد کم ہے ۔


    
    ۔ ۔ ۔ ۔ ۔ ۔


    
    U . 3911
    م ۔ ر ۔ ر 10/ 8 / 17

    
    
    (Release ID: 1499114) Visitor Counter : 2