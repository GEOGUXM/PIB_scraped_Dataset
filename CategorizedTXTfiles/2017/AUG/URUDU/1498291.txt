      صدر جمہوریہ کا سکریٹریٹ

      انڈین فاریسٹ سروس کے پروبیشنرس افسروں کے ساتھ ملاقات کے دوران صدر جمہوریہ رام ناتھ کوند کی تقریر
      Posted On: 03 AUG 2017 4:33PM by PIB Delhi


    نئی دہلی03 اگست۔ یہ میرے لئے انتہائی خوشی کی بات ہے کہ میں آپ کے بیچ ہوں ۔میں راشٹر پتی بھون میں آپ سبھی کا پر خوش خیر مقدم کرتا ہوں اور آپ کو اس انتہائی سخت اور مقابلہ جاتی امتحان میں کامیابی کے لئے مبارکباد پیش کرتا ہوں۔


    آپ نے بہت ہی قابل احترام پیشہ اختیار کیا ہے۔ جنگلات ہمیشہ ہی ہندوستانی ثقافت اور اخلاقیات کے لئے خصوصی اہمیت کے حامل رہتے ہیں۔ ہماری تہذیب نے جنگلوں سے ہی اپنی دانشورانہ اور روحانی طاقت حاصل کی ہے لہذا یہ جنگلات نہ صرف ایک وسیلہ ہیں بلکہ یہ ملک کی ثقافت، روحانی اور دانشورانہ وراثت کا بھی ہی احاطہ کرتے ہیں۔


    صدر جمہوریہ نے کہا کہ اب اس وراثت کو تحفظ فراہم کرنے کی ذمہ داری آپ سب پر ہے۔ ماحولیاتی تحفظ کو یقینی بنانے کی ذمہ داری بھی آپ کی ہے اور آپ ملک کی پائدار ترقی کی ضرورتوں کو موافق بنائیں۔


    صدر نے کہا کہ گذشتہ کچھ برسوں میں دنیا میں ماحولیاتی تنزلی، جنگلوں کے کٹاؤ اور سب سے بڑھ کر عالمی تمازت کی وجہ سے ماحولیاتی تبدیلی کی وجہ سے انسان کے وجود کو خطرہ پیدا ہو گیا ہے۔ انہوں نے کہا کہ ہندوستان ایک ایسے ملک کے طور پر ابھرا ہے جو آب وہوا میں تبدیلی کے پیچیدہ معاملات سے نمٹنے میں عالمی سطح پر نمایاں رول ادا کر رہا ہے۔اس لئے ماحولیات 21ویں صدی کے لئے ایک کلیدی معاملہ بن گیا ہے اور جنگلات اس حل کا ایک اٹوٹ حصہ ہیں۔


    جیسا کہ آپ جانتے ہیں۔ ہندوستان آب وہوا میں تبدیلی کے ایک عالمی لیڈر کے طور پر ابھرا ہے۔ ہماری قومی جنگلات کی پالیسی اس طرح کی ہونی چاہئے جس میں جنگلات کا حصہ 33 فیصد ہو۔ آپ کو قدرتی جنگلات کو مالا مال بنانے کے لئے طور طریقے تلاش کرنے ہوں گے اور غیرجنگلاتی علاقوں کو درخت احاطے کے تحت لانے کے لئے سہولت پیدا کرنی ہوگی۔


    صدر جمہوریہ نے کہا کہ جنگلات ہمارے لئے اہم ہیں کیونکہ یہ ہمیں آکسیجن فراہم کرتے ہیں اور خود کا ربن ڈائی آکسائیڈ جذب کرتے ہیں۔ یہ ماحول میں گرین ہاؤس گیسوں کو کم کرنے میں ہماری مدد کر سکتے ہیں۔ اور عالمی تمازت کے خطرے کو بھی کم کر سکتے ہیں۔


    جنگلات آب وہوا میں تبدیلی کے منفی اثر سےلڑنے میں مددگار ہو سکتے ہیں۔


    مینگرو جنگلات سمندری طوفان اور سونامی سے ساحلی علاقوں کا تحفظ کرتے ہیں۔


    پہاڑی میدانی علاقوں میں جنگلات مٹی کا تحفظ کرتے ہیں اور مٹی کے تودوں کے کھسکنے اور اچانک سیلاب کو روکتے ہیں۔صدر جمہوریہ نے کہا کہ لاکھوں غریب لوگ نیز قبائلی لوگ جنگلوں میں زندگی بسر کرتے ہیں۔ ہمیں ان کی خوراک، ایندھن ،چارہ کی بنیادی ضرورتوں اور اس طرح کی چھوٹی ضرورتوں کے تئیں حساس رہنے کی ضرورت ہے اور محنتی لوگ آپ کی رہنمائی چاہتے ہیں۔ برائے مہربانی انہیں بندوبست میں اپنا ساجھےدار سمجھیں اور انہیں درانداز کے طور پر سلوک نہ کریں۔


    صدر نے کہا کہ ہمارے ملک نے مشترکہ جنگلاتی بندوبست ماڈل اپنایا ہے۔ جو دیکھ بھال اور حصے داری کے اصول پر مبنی ہے اور جنگلوں کے بندوبست میں مقامی لوگوں اور طبقوں کو شامل کیا جانا چاہئے۔ آپ ان لوگوں اور طبقوں کو شامل کئے بغیر اپنا کام انجام نہیں دے سکتے ہیں جو آپ کو دیا گیا ہے۔


    صدر جمہوریہ نے کہا ہے کہ ہندوستان دنیا میں تیزی سے ابھرتی ہوں ایک معیشت ہے اور ہم نے خود اپنے نشانے طے کر لئے ہیں ۔ آپ کو ترقیاتی ضرورتوں اور تحفظ کی ضرورتوں کے درمیان توازن برقرار رکھنا ہوگا۔ آپ کا کام مسائل پیدا کرنا نہیں ہے بلکہ مسائل کا حل نکالنا ہے۔


    صدر جمہوریہ نے کہا کہ آپ پبلک سروس میں شامل ہوئے ہیں اور ماحولیات اور ایکولوجیکل کے تحفظ کے اہم شعبے میں ملک کے فوجی ہیں۔ آپ اپنے فرائض بے خوف اور ایمانداری سے انجام دیں۔ اور اس طرح انجام دیں کہ آپ کے عمل سے قوم اور ملک کو فائدہ ہو۔


    صدر جمہوریہ نے کہا کہ جنگل ایک چیلنجنگ والا پیشہ ہے حالیہ دور میں اس نے کافی اہمیت اختیار کرلی ہے اور یہ بڑی ہی حوصلہ کن بات ہے کہ زیادہ سے زیادہ خاتون افسرس انڈین فاریسٹ سروس میں شامل کرنے کو ترجیحی دے رہی ہے ۔ میں پوری سنجیدگی سے امید کرتا ہوں کہ خاتون افسران اپنی سخت محنت اور لگن کی وجہ سے ایک بامعنی تبدیلی لا سکیں گی۔ خاتون افسران نہ صرف جنسی عدم توازن کو درست کریں گی بلکہ اپنے محکمہ کے کام سب ایک نئی تبدیلی لا سکیں گی۔


    میں آپ کے طویل کیریئر کے لئے نیک خواہشات پیش کرتا ہوں۔


    م ن۔ ح ا۔ع ج


    U- 3743

    
    
    (Release ID: 1498291) Visitor Counter : 2