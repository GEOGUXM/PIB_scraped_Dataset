      بہت چھوٹی، چھوٹی اور درمیانی صنعتوں کی وزارت

      وزیر اعظم کا رو زگار فراہمی پروگرام ( پی ایم ای جی پی )
      Posted On: 02 AUG 2017 5:09PM by PIB Delhi


    نئی دلّی ، 03 اگست ؍ بہت چھوٹی ، چھوٹی اور درمیانہ درجے کی صنعتوں کے وزیر مملکت جناب گری راج سنگھ نے راجیہ سبھا میں ایک سوال کے تحریری جواب میں بتایا کہ وزیر اعظم کا روزگار فراہمی پروگرام ( پیٰ ایم ای جی پی ) ایک قرضہ جاتی سبسڈی پروگرام ہے ، جس کا مقصد بے روزگار نوجوانوں اور روایتی فن کاروں کے مدد سے غیر زرعی شعبے میں چھوٹی صنعتیں قائم کر کے خود روزگار کے مواقع پیدا کرنا ہے ۔ 18 سال سے زائد عمر کا کوئی بھی فرد مینوفیکچرنگ کے شعبے میں دس لاکھ روپئے سے زائد کی لاگت کے پروجیکٹ اور تجارت ؍ ملازمت کے شعبے میں پانچ لاکھ روپئے سے زائد کے پروجیکٹ قائم کرنے کا مستحق ہے ۔استفادہ کنندگان کی تعلیمی لیاقت آٹھویں جماعت پاس ہونی چاہئیے ۔ عام زمرے کے استفادہ کنندگان دیہی علاقوں میں پروجیکٹ کی لاگت کی کم سے کم سبسڈی رقم کا25 فیصد اور شہری علاقوں کے لئے 15 فیصدرقم حاصل کر سکتے ہیں ۔ خصوصی زمرے کے حامل افراد مثلاً درج فہرست ذاتوں ؍ قبائل ؍ دیگر پسماندہ ذاتوں ، اقلیتوں ؍ خواتین ؍ سبکدوش فوجی ؍ جسمانی طور سے معذور افراد ، شمال مشرقی خطہ ، پہاڑی اور سرحدی علالقے وغیرہ کے استفادہ کنندگان دیہی علاقوں میں 35 فیصد اور شہری علاقوں میں 25 فیصد کم از کم رقم سبسڈی کے حق دار ہیں ۔

    
    مذکورہ اسکیم 2008-09 کے دوران شروع کی گئی تھی ۔ 2008-09 سے 2016-17 تک ریاست مہاراشٹر سمیت ملک بھر کے تقریباً 35.48 لاکھ افراد کو 8695.27 کروڑ روپئے کے صرفے سے روزگار فراہم کرائے گئے ہیں ۔

    ******


    
    
    U . 3736
    م ۔ ر ۔ ر 03/ 8 / 17

    
    
    (Release ID: 1498264) Visitor Counter : 2