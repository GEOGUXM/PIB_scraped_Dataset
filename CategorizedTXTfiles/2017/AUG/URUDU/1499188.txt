      کیمیکلز اور فرٹیلائزر کی وزارت

      اترپردیش میں ایک ہزار پردھان منتری بھارتیہ جن اوشدھی پری یوجنا کیندر کھولے جائیں گے
      Posted On: 10 AUG 2017 5:03PM by PIB Delhi


    نئی دہلی، 10 اگست سڑک، ٹرانسپورٹ اور شاہراہوں وجہاز رانی، کیمیکلز اور کھادوں کے مرکزی وزیر مملکت جناب من سکھ لال منڈویا نے اترپردیش میں ایک ہزار پردھان منتری بھارتیہ جن اوشدھی پری یوجنا کیندر پی ایم بی جے پی کھولنے کے لیے یوپی سرکار اور مرکزی حکومت کے درمیان مفاہمت نامہ پر دستخط کی تقریب کی صدارت کی۔ یہ تقریب لکھنؤ میں آج اترپردیش کے صحت کے وزیر جناب سدھارتھ ناتھ سنگھ اور صحت کے مرکزی وزیر مملکت ڈاکٹر مہیندر سنگھ کی موجودگی میں منعقد ہوئی۔ کیمیکلز اور کھادوں کی وزارت کے تحت فارما پی ایس یوز آف انڈیا کے بیورو نے حکومت ہند کی جانب سے مفاہمت نامہ پر دستخط کیے جب کہ جامع صحت اور مربوط خدمات کے لیے ریاستی ایجنسی نے اترپردیش حکومت کی نمائندگی کی۔


    اس تقریب سے خطاب کرتے ہوئے من سکھ لال نے کہا کہ وزیر اعظم جناب نریندر مودی کی ویژن (سوچ) کے مطابق پی ایم بی جے پی اسکیم کے تحت حکومت کی ترجیح معاشرے کے غریب اور محروم طبقوں کو سستے داموں پر معیاری دوائیں فراہم کرانا ہے۔ وزیر موصوف نے مزید کہا کہ اس اسکیم کے تحت دستیاب دوائیں، اعلی ترین معیار پر پوری اترتی ہیں اور حکومت کے ذریعے کافی کم داموں پر دستیاب کرائی جاتی ہیں۔ دل کے مریضوں کے لیے اسٹینٹ (Stent) کی قیمت میں تقریبا 85 فیصد کی کمی کی گئی ہے۔ جس سے ان غریب مریضوں کو فائدہ ہوگا جو اس سے پہلے انھیں مہنگی ہونے کی وجہ سے حاصل نہیں کرسکتے تھے۔


    وزیر موصوف نے مطلع کیا کہ پی ایم بی جے پی اسکیم کے تحت ملک بھر میں کھولے گئے جن اوشدھی کیندروں میں سستے داموں پر 600 سے زیادہ دوائیں اور 150 سرجیکل اور دیگر میڈیکل آئٹم دستیاب کرائے جارہے ہیں۔ اس اسکیم کے تحت دستیاب دواؤں کی تعداد میں ایک ہزار تک کا اضافہ کیا جائے گا ۔ حکومت ہند ان لوگوں کو دو لاکھ پچاس ہزار روپئے تک کی مالی امداد بھی دے رہی ہے جو اس اسکیم کے تحت کیندروں کو کھولتے ہیں۔


    اس موقع پر تقریب سے خطاب کرتے ہوئے اترپردیش کے صحت کے وزیر جناب سدھارتھ ناتھ سنگھ نے کہا کہ سرکاری اسپتالوں اور کمیونٹی ہیلتھ سینٹروں میں ایک ہزار اسٹور کھولے جائیں گے۔ اور معاشرے کے غریب اور محروم طبقے اس اسکیم سے فائدہ اٹھا سکتے ہیں۔ جناب سنگھ نے مطلع کیا کہ کابینہ نے اسپتال کے احاطوں میں اس طرح کے کیندر کھولنے کی پہلے اجازت دے دی ہے اور تقریبا چار سو جن اوشدھی کیندروں کو الاٹ منٹ کردیا گیا ہے۔


    تقریب کے دوران من سنگھ لال نے ریاست کے لیے پی ایم بی جے پی اسکیم کی ویب سائٹ کا بھی افتتاح کیا۔ یہ ویب سائٹ لوگوں کو اسکیم کے بارے میں جاننے میں مدد فراہم کرے گی۔ ساتھ ہی یہ ویب سائٹ جن اوشدھی کیندروں کی جگہ کے بارے میں جانکاری فراہم کرے گی۔


    )م ن۔ح ا۔را۔2017۔08۔10)


    U- 3920

    
    
    (Release ID: 1499188) Visitor Counter : 2