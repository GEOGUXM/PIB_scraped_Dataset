      وزارت دفاع

      ٹی -90 ٹینکوں سے لیس ہندوستانی فوج کی ٹیم روس کے ٹینک بیتھلان 2017 میں شرکت کرے گی
      Posted On: 01 AUG 2017 1:17PM by PIB Delhi


    نئی دہلی،یکم اگست ۔ٹی -90 ٹینکوں سے لیس ہندوستانی فوج کی ٹیم روس کے ٹینک بیتھلان 2017 کھیلوںمیں شرکت کرے گی۔ روس کی وادی الابینوں میں یہ انٹرنیشنل آرمی گیمس 29 جولائی 2017 سے کھیلی جارہے ہیں ۔ ان کھیلوں میں 19 ملکوں کی تین تین کھلاڑیوں پر مشتمل ٹیمیں ایک دوسرے سے مقابلہ کریں گی۔ ان کھیلوں کے پہلے مرحلے میں انفرادی دوڑ کے مقابلے ہوں گے، جس کے بعد کھلاڑی دوسرے مرحلے میں ریلے ریس کے لئے کوالی فائی کریں گے ۔ دوسرے مرحلے کی اس ریلے ریس کے لئے بارہ اعلیٰ ٹیموں کا انتخاب کیا جائے گا ، جن میں سے چار ٹیمیں بارہ اگست 2017 کو ہونے والے ریلے ریس کے فائنل مقابلوں میں حصہ لیں گے ۔


    سردست ان سبھی ٹیموں کے ایک ایک کھلاڑی نے پہلے دودنوں کے ابتدائی مقابلوں میں شرکت کی ،جس میں سے ہندوستانی عملے کے ٹیم کے دوڑ مقابلے کا اہتمام 30 جولائی 2017 کو کیا گیا تھا ،باقیماندہ ہندوستانی عملے کے دو افراد کی دوڑ کے مقابلے کا اہتمام 4 اور 6اگست 2017 کو کیا جائے گا۔ دوڑ کے ان تینوں مقابلوں میں سب سے کم وقت میں مقابلہ پورا کرنے کی بنیاد پر 12 ٹیموں کا انتخاب دوسرے مرحلے کے دوڑ مقابلوں کے لئے کیا جائے گا۔


    ٹینک بیتھلان دراصل ایک بین الاقوامی مقابلوں کی تقریب ہے ،جس کا اہتمام روس کی الابینوں کی وادیوں میں اہتمام کئے جانے والے انٹرنیشنل آرمی گیمس مقابلوں کے تحت سال 2013 سے ہرسال کیا جاتا رہا ہے ۔ فوج کے ان بین الاقوامی کھیلوں کا اہتمام روس ،بیلاروس ، آذربائیجان ،قزاخستان اورچین سمیت 5 ملکوں میں کیا جاتا ہے ، جن میں دوڑ کے 28 مقابلے کرائے جاتے ہیں ۔ ہندوستانی فوج کی ٹیم 2014 سے ان مقابلوں میں شرکت کررہی ہے ۔ پچھلے سال یعنی 2016 میں ہندوستانی ٹیم ، ان مقابلوں میں حصہ لینے والی 17 ٹیموں میں سے چھٹے نمبر پر رہی تھی ۔ اس سال ہندوستانی فوج کی ٹیم پہلے بار ٹی -90 ٹینکوں کے ساتھ ان مقابلوں میں حصہ لے گی ۔ یہ ٹینک بحری جہاز کے ذریعہ پہلے ہی روس بھیجے جاچکے ہیں ۔


    اس سال ان مقابلوں میں چین ،روس قزاخستان ، منگولیہ ،اسرائیل اورجنوبی افریقہ سمیت 19 ملکوں کی فوجی ٹیمیں ٹینکوں کے اس اعلیٰ ترین مقابلے میں اپنی مہارت ،ہنرمندی اور عزم وارادے کا مظاہرہ کریں گی۔ ان مقابلوں میں ٹینکوں پر روایتی مشین گنوں اور ٹینک شکن پروجیکٹائلز سے دو کلومیٹر کے فاصلے سے فائرنگ بھی کرائی جاتی ہے ۔ اس مقابلے سے میدان جنگ کے حقیقی حالات کی اندازہ کاری کی جاتی ہے ۔ جس میں تیز رفتاری کے ساتھ ڈرائیونگ اور تیز رفتار میں ایک طریقےسے دوسرے طریقے کی منتقلی بھی شامل ہے ،جس کے لئے ذہنی فعالیت اور انتہائی غیر معمولی سطح کی جسمانی فٹنس اور تربیت درکار ہوتی ہے ۔


    اس سال ان مقابلو ں کے لئے ہندوستانی فوجی ٹیم کا انتخاب تکنیکی تجربہ کاری ،جسمانی فٹنس ،مضبوط قوت ارادی اور ٹینکوں کے اسلحہ پر فائرنگ کے تسلسل کی بنیاد پر کئے جانے والے انتہائی سخت طریقہ انتخاب کے ذریعہ کیا گیا ہے ۔ ان مقابلوں کے لئے جیسا کہ پہلے بتایاجاچکا ہے ، ٹی -90 ٹینک بحری جہاز کے ذریعہ پہلے ہی روس بھیجے جاچکے ہیں اور 29 جولائی سے 12 اگست 2017 تک ہونے والے ان مقابلوں میں شرکت کے لئے ہندوستانی فوجی ٹیم 20 جولائی 2017 کو روانہ ہوئی تھی۔


    م ن ۔س ش۔ رم


    U- 3656

    
    
    (Release ID: 1497924) Visitor Counter : 2