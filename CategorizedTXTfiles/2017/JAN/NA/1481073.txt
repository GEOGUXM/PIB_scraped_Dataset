      প্রধানমন্ত্রীগী লোইশঙ

      প্রধানমন্ত্রীনা নেস্নেল ব্রেবরী এৱার্দ পীখ্রে
      Posted On: 23 JAN 2017 6:12PM by


    


    প্রধানমন্ত্রী শ্রী নরেন্দ্র মোদীনা ঙসি অঙাং ২৫দা নেস্নেল ব্রেবরী এৱার্দ পীখ্রে ।


    মনা ফংলবশিংগা ৱারি শান্নরদুনা প্রধানমন্ত্রীনা হায়খি মদুদি মখোয়গী থৌনা ফরবা থৌওংশিংদুনা মখোয়গী লিংজেল অদুগুম অরেপ্পা ৱাল্লোন অদু উৎলি । মহাক্না অঙাংশিং অদুদা মনা অসিনা মখোয়গী পুন্সিগী অরোইবা পান্দম নত্তে হায়না পুক্নীং থৌগৎখি অমসুং মনা অসি মখোয়গী শুপ্নগী অহৌবা অদুনি হায়না পনখি ।

    অঙাংশিং অদুদা নেতাজী সুভাষচন্দ্র বোসকী মপোক নুমিৎ - জনুৱারী ২৩ গী মরু ওইবা অদুবু নীংশিংলদুনা প্রধানমন্ত্রীনা অঙাংশিং অদুদা হায়খি মদুদি হেক ঙম্লিবমখৈ পাগদবনি অমসুং মরু ওইনা মখোয়গী পুন্সিদা অচৌবা থবক তৌরম্বা লুচীংবশিং, শান্নরোইশিং অমসুং অতৈ মীওইশিংগী পুন্সি-ৱারী পাগদবনি ।

    মহাক্না হায়খি মদুদি থৌনা ফবা অসি পুক্নীংগী ফিভম অমনি, অফবা হকচাং অমনা মতেং পাংই, অদুবু অহানবা হৌরকফমদি পুক্নীংনি । মরম অদুনা, ঐখোয়না ঐখোয়গী পুক্নীং অসি মপাঙ্গল কলহলগদবনি । মহাক্না অঙাংশিংদা মখোয়না ফংলিবা চীরোল অমসুং মিংচৎ অদুনা মখোয়গী তুংলমচৎকী খোংজেলদা অপনবা খক ওইহল্লোইদবনি হায়না পনখি ।

    থৌরম অদুদা নুপী অমসুং অঙাংগী চাওখৎ থৌরাংগী মন্ত্রী শ্রীমতী মেনকা গান্ধী শরুক য়াখি ।

    নেস্নেল ব্রেবরী এৱার্দ অসি আই সি সি দব্লিয়ু – ইন্দিয়ন কাউন্সিল ফোর চাইল্দ ৱেলফিয়রনা মশানা থৌনা ফবা অমসুং শিংথানীংঙাই ওইবা থবক তৌবা অঙাংশিং অমসুং মখোয়গী খুদম অদুনা অতোপ্পা অঙাংশিংদা পুক্নীং থৌগৎনবগীদমক শক খঙবা উৎনবা হৌদোকখিবনি ।
    
    
    (Release ID: 1481073) Visitor Counter : 1