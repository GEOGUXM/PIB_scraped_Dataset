      প্রধানমন্ত্রীগী লোইশঙ

      ব্রিতিশ ফোরেন সেক্রেতরী, আর তি ইকাইখুম্নরবা বোরিশ জোন্সন্না প্রধানমন্ত্রীগা উনখ্রে
      Posted On: 18 JAN 2017 7:02PM by


    য়ু কেগী ফোরেন অমসুং কমনৱেল্থ এফিয়র্সকী স্তেত সেক্রেতরী আর তি ইকাইখুম্নরবা বোরিশ জোন্সন্না ঙসি প্রধানমন্ত্রী নরেন্দ্র মোদীগা উনখ্রে ।


    প্রধানমন্ত্রীনা নবেম্বর ২০১৫দা চৎখিবা মহাক্কী য়ু কে খোংচৎতা মতম অদুদা লন্দনগী মেয়র ওইখিবা শ্রী জোন্সনগা উনখিবা অদুবু নীংশিংখি অমসুং মহাকপু ফোরেন সেক্রেতরী ওইনা হাপ্লকপগীদমক নুংঙাইবা ফোংদোকখি ।

    প্রধানমন্ত্রীনা হায়খি মদুদি ব্রিতিশকী প্রধানমন্ত্রী থেরেশা মেনা নবেম্বর ২০১৬তা লাকখিবা ভারত খোংচৎতা, লাক্কদৌরিবা মতমগীদমক্তা ভারত-য়ু কেগী মরি অসিবু লমজিংনবা মথৌ তাবা ফ্রেমৱার্ক শেমখি ।

    প্রধানমন্ত্রীনা মখল মখা কয়াগী মরু ওইনা সাইন্স অমসুং তেক্নোলোজী, ফাইনান্স, অমসুং দিফেন্স অমসুং সেক্যুরিতীগী লমদা নাকল অনিগী ওইবা পার্তনরশিপ অসি মপাঙ্গল কলহনবদা খুমাং চাওশিনহনবগীদমক থাগৎপা ফোংদোকখি ।

    প্রধানমন্ত্রীনা পনখি মদুদি ব্রিতেন্দা লৈবা ভারতকী কাংলুপ্না লৈবাক অনি অসিগী মরক্তা অহিংবা থোং অমা ওইনা থবক তৌরি, অমগা অমগগী মরক্তা নকশিন্নবা মরি অমা শেম্নবা মরু ওইবা মরম অমা ওইরি, অমসুং নাকল অনিমক্না মরি অসিবু মখা চৎথনবা পুন্না থবক তৌমিন্নগনি হায়না থাজবা থম্লি ।

    
    
    

    


    
    (Release ID: 1480962) Visitor Counter : 1