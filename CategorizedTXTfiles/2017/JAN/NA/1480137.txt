      প্রধানমন্ত্রীগী লোইশঙ

      তিরূপতিদা পাংথোকপা ১০৪ শুবা ইন্দিয়ান সাইন্স কংগ্রেস মীফমদা প্রধানমন্ত্রীগী হৌদোক ৱারোল
      Posted On: 13 JAN 2017 12:53AM by


    


    অন্ধ্রাপ্রদেসকী রাজ্যপাল, শ্রী ই এস এল নরসিমহা


    অন্ধ্রাপ্রদেসকী মুখ্যমন্ত্রী, শ্রী এন চন্দ্রবাবু নাইদু


    সাইন্স অমদি তেক্নোলোজি, অমসুং আর্থ সাইন্সকী কেন্দ্রগী মন্ত্রী, দা. হর্স বর্ধন


    সাইন্স অমদি তেক্নোলোজি, অমসুং আর্থ সাইন্সকী কেন্দ্রগী রাজ্যা মন্ত্রী, শ্রী ৱাই এস চৌদ্রী


    ইন্দিয়ান সাইন্স কংগ্রেস এসোসিয়েসনগী জেনরেল প্রসিদেন্ত, প্রোফেসর দি নরায়ন রাও


    শ্রী ভেঙ্কতেস্বর য়ুনিবর্সিতিগী ভাইস চান্সেলর, প্রোফেসর এ দামোদর


    শক্নাইরবা দেলিগেৎশিং


    ইবেম্মা অমসুং ইবুঙোশিং,


    তিরূপতিগী শেংলবা সহর অসিদা ইরমদম অমসুং মপান লৈবাকশিংগী শক্নাইরবা বিগ্যানিকশিংগা লোয়ননা অনৌবা চহি পাংথোকপা অসিদা ঐঙোন্দা থোইনা হেন্না নুঙাইবা ফাওই ।


    শ্রী ভেঙ্কতেস্বর য়ুনিবর্সিতিগী কেম্পসকী শরুক্তা মসিগী ইন্দিয়ান সাইন্স কংগ্রেসকী ১০৪ শুবা মীফম হৌদোকপা অসি ঐঙোন্দা নুঙাইবা ফাওই ।


    অমসুং চহি অসিগী মীফম অসিদা “জাতিবু চাওখৎহন্বদা সাইন্স অমসুং তেক্নোলোজি” হায়বা চান্নবা হিরম খন্বগীদমক ইন্দিয়ান সাইন্স কংগ্রেস এসোসিয়েসন্বু ঐহাক্না থাগৎচরি ।


    শক্নাইরবা দেলিগেৎশিং,


    মখোয়গী মীৎয়েং, হোৎনরিবা অমসুং লুচিং মখাদা ঐখোয়গী সমাজ অসিবু মপাঙ্গল কনখৎনবা চোকথবা নাইদনা থবক শুরিবা মখোয় বিগ্যানিকশিংগী মফমদা জাতি অসিনা মতম পুম্নমক্তা তৌবিমল খংবা উৎচরি ।


    ২০১৬ কী নবেম্বরদা অসিগুম্লবা শিংথানিঙাই ওইরবা বিগ্যানিক অমসুং ইন্সতিট্যুসন বিলদর দা. এম জি কে মেনন্বু লৈবাক অসিনা মাংজখ্রে । ময়াম পুম্নমক্না মহাক্কী মফমদা ইকায় খুম্নবা ওৎপদা ঐহাকশু শরুক য়াজরি ।


    শক্নাইরবা দেলিগেৎশিং,


    ঙসি ঐখোয়না থেংনরিবা হোংলকপগী খোংচৎ অমসুং চাং অসি মমাংদা অমুক্তা থেংনদ্রিবা মওংনি ।


    ঐখোয়না হৌজিক ফাওবা নিংথিজনা খংবা ঙমদ্রিবা মসিগী খুদোংচাদবাশিং অসি ঐখোয়না করম্না থেংনগনি? মসি সাইন্তিফিক ত্রেদিসন্না মরা চেৎনা খংলগা চৎথগদবা অমনি মদুনা অনৌবা ওইথোকপা য়াবশিং অথুবা মতমদা চুশন্নহল্লি ।


    ঐখোয়গী প্রজা অমসুং ইনফ্রাস্ত্রকচরদা ঙসি ঐখোয়না থাদরিবা শেনফম অসিদগী হয়েংগী এক্সপার্তশিং লাক্কনি । অনৌবা খোংথাংদা পুক্নিং থৌগৎপগা লোয়ননা ফন্দামেন্তেল সাইন্সতগী হৌরগা এপ্লাইদ সাইন্স ফাওবগী সাইন্তিফিক নোলেজকী তোঙান তোঙান্বা হিরমশিংদা মতেং পাংনবা ঐহাক্কী সরকার অসিনা ৱারেপ লৌখ্রে ।


    শক্নাইরবা দেলিগেৎশিং,


    সাইন্স কংগ্রেসকী হৌখ্রবা মীফম অনিদা, জাতিগী ওইবা মখল মখা য়াম্লবা মরুওইবা মায়োক্নরিবশিং অমসুং খুদোংচাবশিং অদু ঐহাক্না ময়ামগী মফমদা থমখ্রে ।


    অফবা ইশিং অমসুং ইনর্জি, চিঞ্জাক, অকোয়বগী ফিভম, ক্লাইমেত, সেক্যুরিতি অমসুং হকশেলগী মরুওইবা সেক্তরশিং অসিনি মরুওইনা মায়োক্নরিবা খরা অসি ।


    অয়েৎ অকায় পিরক্কদবা তেক্নোলোজিশিং মচিন তুমখৎলকপদা ঐখোয়না চাপ মান্ননা মীৎয়েং থম্বা মথৌ তাই অমসুং মখোয়বু চাওখৎলকপদগী থেংননবা শেম শাবা মথৌ তাই । মায়োক্নবা অমসুং খুদোংচাবশিংদা ঐখোয়গী তেক্নোলোজিবু থৌরাং তৌবা অমসুং চাংয়েং তান্নবদা ঐখোয়না ময়েক শেংনা চৎথবা মথৌ তাই ।


    ঐনা হায়খ্রে মদুদি মমাং চহিগী সাইন্স কংগ্রেসতা তেক্নোলোজি ভিজন ২০৩৫ দোকুমেন্ত রিলিজ তৌখিবা অদু হৌজিক্তি মরুওইবা তেক্নোলোজি সেক্তর তরানিথোইগী শুগাইনা লম্বী তাকপা অমা ওইররে । মখা তানা, নিতি আয়োগনা লৈবাক অসিগীদমক হোলিস্তিক সাইন্স অমসুং তেক্নোলোজিগী মীৎয়েং অমা ফোংদোক্লে ।


    ফোংদোকপগী মথৌ তাবা মরুওইবা এরিয়া অমা অদুদি সাইবর-ফিজিকেল সিস্তেমশিংগী লেপ্পা নাইদনা মালেম পুম্নমক্তা হেঙ্গৎলক্লিবা অসিনি । মসিনা ঐখোয়গী দেমোগ্রাফিক দিভাইদেন্দতা পুম্নৌ নৌনা মায়োক্নবা অমসুং চরাংন্বা থোকহন্নবা মচাক ওইরি । অদুম ওইনমক রোবোতিক, আর্তিফিসিয়েল ইন্তেলিজেন্স, দিজিতেল মেনুফেকচরিং, বিগ দাতা এনালাইসিস, দীপ লর্নিং, ক্বান্তম কমুনিকেসন অমসুং ইন্তরনেত-ওফ-থিংসতা রিসার্স, ত্রেনিং অমসুং স্কিল্লিংনা অচৌবা খুদোংচাবা অমদা ঐখোয়না ওন্থোকপা ঙমগনি ।


    মসিগী তেক্নোলোজিশিং অসি সর্ভিস অমসুং মেনুফেকচরিং সেক্তরদা দেভেলপ অমসুং এক্সপ্লোইত তৌবা অমা মথৌ তাই; এগ্রিকলচর, ৱাতর, ইনর্জি অমসুং ত্রাফিক মেনেজমেন্ত; হকশেল, অকোয়বগী ফিভম, ইনফ্রাস্ত্রকচর অমসুং জিও ইনফোর্মেসন সিস্তেম; সেক্যুরিতি; ফাইনান্সিয়েল সিস্তেম অমসুং ক্রাইম থেংনবদা ।


    বেসিক আর এণ্ড দি ইনফ্রাস্ত্রকচর, মেনপৱার অমসুং স্কিল শেমগৎতুনা তুংদা ঐখোয়দা খুদোং থিদনবা সাইবর-ফিজিকেল সিস্তেমদা ইন্তর-মিনিস্ত্রীয়েল নেসনেল মিসন অমা শেমগৎপা ঐখোয় মথৌ তাই ।


    শক্নাইরবা দেলিগেৎশিং,


    ভারত উপদ্বীপপু কোইশল্লিবা মহাসাগরশিং অদুদা লিশিং অমগা চাহুমদগী হেন্বা ঐখোয়গী ইথৎশিং লৈরি । মখোয়না কিলো মীতর লিশিং তরেৎমখায় শাংবা কোস্তলাইন অমসুং ২.৪ মিলিয়ন সক্বার কিলো মীতরগী তাংলবা ইকোনোমিক জোনসু পিরি ।


    মখোয়দা ইনর্জি, চিঞ্জাক, মেদিসিন অমসুং অতোপ্পা মহৌশাগী পোৎথোকশিংদা য়াম্না চাওবা খুদোংচাবশিং য়াওরি। ওসিন ইকোনোমি অসিনা ঐখোয়গী তুংগী তংদু লৈতানবা সিগ্নিফিকেন্ত দাইমেনসন অমা ওইরগনি।


    অর্থ সাইন্সকী মন্ত্রালয়না কান্নগদবা লম্বী অমদা মসিগী রিসোর্সশিং অসিবু এক্সপ্লোর, অন্দর্সতেন্দ অমসুং হর্নেস তৌনবা দীপ ওসিন মিসন অমা পায়খৎনবা থবক তৌরি হায়বদু ঐহাক্না ফোংদোকখ্রে । মসিনা জাতিগী চাওখৎপা অমসুং সেক্যুরিতিগী অচৌবা খোংথাং অমা ওইরগনি ।


    শক্নাইরবা দেলিগেৎশিং,


    ঐখোয়গী খ্বাইদগী ফরবা সাইন্স অমসুং তেক্নোলোজি ইন্সতিট্যুসনশিং মাংথারিবা গ্লোবেল স্তেন্দর্দকা লোয়ননা মখোয়গী বেসিক রিসর্স লাইন্দা মখা তানা মপাঙ্গল কনখৎহল্লনি । মসিগী বেসিক নোলেজ অসিবু ইনোভেসন, স্তার্ত-অপস অমসুং ইন্দস্ত্রীদা ওনথোকপনা ইনক্লুসিব অমসুং সস্তেনেবল গ্রোথ ফংহনবদা মতেং ওইরগনি ।


    স্কোপস দাতাবেজনা থিন্দুনা তাক্লি মদুদি সাইন্তিফিক পব্লিকেসনগী মতুং ইন্না পৃথীবিগী মনুংদা ভারত অসি হৌজিক তরুকশুবা রেঙ্কতা লৈরে, পৃথীবি পুম্বগী চাংচৎতা চাওখৎপগী চাং চাওরাক্না চাদা মরি অদুগী মায়োক্তা চাওরাক্না চাদা তরামরিগী চাংদা হেঙ্গৎলে । বেসিক রিসার্সকী মগুন হেঙ্গৎহনবা, মসিগী তেক্নোলোজি ত্রান্সলেসন অমসুং মসিগী সমাজকা লৈনরিবা মরীদা মায়োক্নরিবশিং ঐখোয়গী সাইন্তিস্তশিংনা মখা তানা কোকহল্লগনি হায়বা ঐহাক্না থাজৈ ।


    ২০৩০ দদি ভারত অসি সাইন্স অমসুং তেক্নোলোজিদা মকোক থোংবা লৈবাক অহুমগী মনুং চল্লগনি অমসুং পৃথীবিদা লৈরিবা খ্বাইদগী হৈথোই শিংথোইরবশিংগী মীৎয়েং চিংশনবা মফমশিংগী মরক্তা অমা ওইরগনি । ঙসি ঐখোয়না থাংলিবা খোংথাং অসিনা পাণ্ডম অসি ফংলনি ।


    শক্নাইরবা দেলেগেতশিং,


    ঐখোয়গী প্রজাগী হেঙ্গৎলক্লিবা অপাম্বশিং বিগ্যাননা ফংহল্লগনি । সমাজকী মথৌতাবশিং ফংহন্বদা সাইন্স অমসুং তেক্নোলোজিনা লৌরিবা অচৌবা থৌদাং অসি ভারতনা মপুং ফানা পুক্নিং থৌগৎলি । শহর-খুঙ্গং খায়দোকপগী খুদোংচাদবশিং ঐখোয়না খংহনগনি অমসুং ইনক্লুসিব দিভলপমেন্ত, ইকোনোমিক গ্রোথ অমসুং এমপ্লোইমেন্ত জেনরেসন্দা থবক তৌগনি । মসিবু ঙমহন্নবগীদমক, মফম অসিদা অনৌবা ওভরআর্চিং স্ত্রকচর অমা মথৌ তাই মদুনা মরীলৈনবা স্তেকহোল্দর পুম্নমক্কা লোয়ননা মরী লৈনগনি ।


    ঐখোয়গী কাখৎপা অমসুং থবক ওইনা পাংথোকপগী তৌবা ঙম্বা অসি চাওই, জাতিবু মশক ওলহনবগী মিসন্দা মথৌ তারিবা অসি ইফেক্তিব পার্তনরশিপনি মদুনা অচৌবা স্তেকহোল্দর বেজকা লোয়ন্না মপুং ফাহল্লি । মসিগী মিসনশিং অসিবু ঐখোয়গী মরা চেৎপা লৈপাক, অমসুং কোলাবোরেতিব এপ্রোছ এদোপ্ত তৌবদা শোইদনমক্কী নিংবা থুংহনবা য়াই, মদুনা ঐখোয়গী মখল কয়াগী চাওখৎনবা মায়োক্নবদা লেপ্পা লৈতনা অমসুং ইফেক্তিবলি মথৌ তাই । ঐখোয়গী মন্ত্রালয়শিং, ঐখোয়গী বৈগ্যানিকশিং, আর এণ্ড দি ইন্সতিট্যুতশিং, ইন্দস্ত্রীশিং, স্তার্ত-অপস, য়ুনিভর্সিতিশিং অমসুং আইআইতিশিং, অপুন্বনা লংদাই অমদা পুন্না থবক তৌমিন্নগদবনি । থোইদোক হেন্দোক্না, ঐখোয়গী ইনফ্রাস্ত্রকচর অমসুং সোসিও-ইকোনোমিক মন্ত্রালয়না সাইন্স অমসুং তেক্নোলোজিবু মফম চানা শিজন্নগদবনি ।


    ঐখোয়গী ইন্সতিট্যুতশিংনা এনআরআইশিং য়াওনা মীরমগী থোইদোক হেন্দোক্না খং-হৈরবা সাইন্তিস্তশিংবু অশাংবা মতমগী রিসার্স পুন্না পাংথোক্নবা বার্তন তৌনবা খন্নগদবনি । ঐখোয়না মীরম অমসুং এনআরআই পিঐছদি ছাত্রশিংবু ঐখোয়গী প্রোজেক্তশিংদা পোস্ত-দোক্তরেল রিসার্সকী মনুং চলহনগদবনি ।


    সাইন্তিফিক দেলিভরিগী অতোপ্পা ক্ষমতা পিথোক্লবা ফেক্তর অসি সাইন্সপু লাইথোকহন্বনি । করিগুম্বা ঐখোয়না বিগ্যানবু থাদোকপা পামলগদি, ঐখোয়না ফাজিন্দুনা থমলোইদবনি ।


    সাইন্স অমসুং তেক্নোলোজি ইনফ্রাস্ত্রকচরগী অকন্বা বিলদিং অমা মদুদা একাদেমিয়া, স্তার্ত-অপস, ইন্দস্ত্রী অমসুং আর এণ্ড দি লেবোরেতরিশিং ফংহনবা অসি সরকারগী খোংথাংনি । ঐখোয়গী সাইন্তিফিক ইন্সতিট্যুসশিংদা মেন্তিনেন্স, রেদনদেন্সি অমসুং অতাংবা ইক্ব্যিপমেন্তশিংগী দুপ্লিকেসন লাইনা ফংহন্বদা মায়োক্নরিবা খুদোংচাদবশিং ঐখোয়না ফোংদোকপা মথৌ তাই । শেন্দানবগীদমক শেম শাদুনা লিংখৎত্তুনা পাম্নরিবা, পিপিপি য়ুমশা মওংদা অচৌবা রিজনেল কেন্দ্রশিং মমল ৱাংলবা বৈগ্যানিক ইক্ব্যিপমেন্তশিং কুপ্না য়েংশিনগদবনি ।


    কোর্পোরেত সোসিয়েল রেসপোন্সিবিলিতিগী পরিংদা, সাইন্তিফিক সোসিয়েল রেসপোন্সিবিলিতিগী কনসেপ্তনা ঐখোয়গী স্তেকহোল্দর পুম্নমক্কী মাংজিল থারিবা ইন্সতিট্যুসনশিংগা, স্কুলশিং অমসুং কলেজশিং য়াওনা থমোয় ফাওনা শম্নহন্বা মথৌ তাই । ৱাখল্লোনশিং অমসুং রিসোর্সশিং সেয়ার তৌনবা এনভাইরোন্তমেন্ত অমা ঐখোয়না শেমগৎকদবনি ।


    ভারতকী কাচিন খুদিং শিন্বা থুংনা মশক থোকপা অমসুং খ্বাইদগী ফবা সাইন্সতা থোইদোকপা খুদোংচাবশিং ফংহনগদবনি । মসিনা ঐখোয়গী নহাশিংনা খ্বাইদগী ফবা সাইন্স অমসুং তেক্নোলোজিদা অৱাংবা থাক্কী ত্রেনিং শোয়দনা ফংহন্দুনা কমপেতিতিব ৱার্লদ অসিদা মখোয়বু থবক ফংহল্লগনি ।


    মসিগী লোইশল্লকপদা, মতিক চাবা ত্রেনিং প্রোগ্রামশিং দেভেলপ তৌনবা স্কুল অমসুং কলেজশিংগা লোয়ননা শম্নহন্নবা নেসনেল লেবোরেতরিশিংদা ঐহাক্না তকশিনগনি । মসিনা ঐখোয়গী পাক চাওরবা সাইন্তিফিক অমসুং তেক্নোলোজিকেল ইনফ্রাস্ত্রকচরবু কান্নগদবা মওংদা শিজন্নবা অমসুং মেন্তিনেন্সতা মতেং ওইরগনি ।


    অচৌবা সহরগী রিজন খুদিংদা লৈরিবা লেবোরেতরিশিং, রিসার্স ইন্সতিট্যুসনশিং অমসুম য়ুনিভর্সিতিশিংবু হব অমসুং স্পোক মোদেল অমদা মথৌ তৌনবা অমগা অমগা শম্নহল্লনি । হবশিং অদুনা অচৌবা ইনফ্রাস্ত্রকচর সেয়ার তৌগনি, ঐখোয়গী নেসনেল সাইন্স মিসনশিং চৎথগনি অমসুং এপ্লিকেসন দিস্কোবরি লিঙ্ক তৌরিবা ইঞ্জন ওইরগনি ।


    রিসর্সকী বেকগ্রাউন্দ লৈবা কলেজকী ওঝাশিংবু অনকপদা লৈবা য়ুনিভর্সিতি অমসুং আর এণ্ড দি ইন্সতিট্যুতশিংগা শম্নহন্বা য়াই । থোইদোক হেন্দোকপা ইন্সতিট্যুসনদগী স্কুলশিং, কলেজশিং অমসুং পোলিতেক্নিকশিং ফাওবদগী আউতরিছ এক্তিভিতিশিংনা নখোয়গী য়ুম্লোন্নবদা লৈরিবা ইদুকেস্নেল ইন্সতিট্যুসনশিংদগী তুমদুনা লৈরিবা সাইন্স অমসুং তেক্নোলোজিগী মেনপৱারশিং মথৌ তৌহল্লগনি ।


    শক্নাইরবা দেলেগেতশিং,


    স্কুল তমলিবা অঙাংশিংদা ৱাখল্লোনগী শক্তি অমসুং ইনোভেসনগী মরূ হুন্বনা ঐখোয়গী ইনোভেসন পিরামিদকী য়ুম্ফম পাকথোকহল্লগনি অমসুং ঐখোয়গী জাতিগী ফ্যুচর চেৎশিলহল্লনি । মায়কৈ অসোমদা খোংথাং অমা লৌখৎপা ওইনা, সাইন্স অমসুং তেক্নোলোজিগী মন্ত্রালয়না ক্লাস ৬ তগী ১০ ফাওবগী মহৈরোইশিংদা মীৎয়েং থমদুনা প্রোগ্রাম অমা পায়খৎপা হৌরে ।


    প্রোগ্রাম অসিনা স্কুল লাখ ৫ দগী ইরমদমগী চংদবা য়াদবদা মীৎয়েং থম্বা মকোক থংবা অনৌবা ৱাখল্লোন লাখ তরাবু স্কাউত, মেন্তর, রিৱার্দ অমসুং সোকেস পিগনি ।


    ঐখোয়না নুপীমচাশিংদা মিংচনবা অমসুং সাইন্স অমসুং ইঞ্জিনিয়ারিংগী বিশয়দা রিপ্রজেন্ত তৌরিবা অদুগী মখাদা থোইদোকপশিংদা চপ মান্নবা খুদোংচাবশিং ফংহনগনি অমসুং জাতিবু শেমগৎপদা ত্রেন তৌরবা নুপী বৈগ্যানিক ওইনা মখা তানা শরুক য়াহনগনি ।


    শক্নাইরবা দেলেগেতশিং,


    ভারতকুম্লবা অচৌবা মখল মখাগী লৈবাক অসিদা, তেক্নোলোজিবু পাক শন্না শন্দোকপা মথৌ তাই; এদভান্স স্পেস, ন্যুক্লিয়ার অমসুং দিফেন্স তেক্নোলোজিদগী হৌরগা রুরেল দেভলপমেন্তকী মথৌতারিবা ক্লিন ৱাতর, সেনিতেসন, রিন্যুয়েবল ইনর্জি, কমুনিতি হেলথ অসিনা চিংবা ফংহনবা ফাওবা ।


    ঐখোয়না মালেমদা থোইদোক হেন্দোকপা মতম অদুদা, মদুনা ঐখোয়গী অকক্নবা কন্তেক্সতা ফিত ওইবা লোকেল সোলুসনশিং চাওখৎহন্বসু মথৌ তাই ।


    খুঙ্গংগী মফমশিংগীদমক চান্নবা মাইক্রো-ইন্দস্ত্রী মোদেলশিং চাওখৎহনবা অমা মথৌ তাই মদুনা মফমদুগী রিসোর্সশিং অমসুং স্কিলশিং শিজন্নদুনা মফমদুগী চংদবা য়াদবশিং ফংহনগনি অমসুং মফমদুদা ইন্তরপ্রাইজ অমসুং এমপ্লোইমেন্ত জেনরেত তৌগনি ।


    খুদম ওইনা, ঐখোয়না খুঙ্গংশিং অমসুং সেমি-অর্বান এরিয়াশিংগী মপৈগী ওইবা ইফিসিয়েন্ত কো-জেনরেসন্দা য়ুমফম ওইবা তেক্নোলোজিশিংগী হোস্ত অমা দেভেলপ তৌগনি । মসিগী তেক্নোলোজিশিং অসিনা এগ্রি অমসুং বাইও-ৱেস্তপু ইলেক্ত্রিসিতি, ক্লিন ৱাতর, ক্রোপ-প্রোসেসিং অমসুং কোল্দ স্তোরেজতা ওন্থোক্তুনা মশিং য়াম্লবা মথৌ তাবশিং ফংহন্নবা পাণ্ডম থমগনি ।


    শক্নাইরবা দেলেগেতশিং,


    থৌরাং তৌবা, ৱারেপ লৌবা, অমসুং গোর্ভনান্সতা বিগ্যানগী থৌদাং অসি কয়া হেন্না মরু ওইদে ।


    ঐখোয়না নাগরিকশিং, গ্রাম পঞ্চায়ৎশিং, জিলাশিং অমসুং রাজ্যশিংগী চাওখৎপগী পাণ্ডম অদু ফংনবা জিও-ইনফোর্মেসন সিস্তেম চাওখৎহন্বা অমসুং শন্দোকহন্বা মথৌ তাই । সর্ভে ওফ ইন্দিয়া, ইসরো, অমসুং ইলেকত্রোনিক্স এণ্ড ইনফোর্মেসন তেক্নোলোজি মন্ত্রালয়গী পুন্না হোৎনমিন্নবনা অহোংবা পুরকপা ঙমগনি ।


    কান্নগদবা চাওখৎ থৌরাংগীদমক, ঐখোয়না ৱেস্ত তু ৱেলথ মেনেজমেন্ততা মীৎয়েং থমদুনা ইলেকত্রোনিক্কী অরেম্বা, বাইওমেদিকেল অমসুং প্লাসতিক অরেম্বশিং, অমসুং সোলিদ ৱেস্ত অমদি ৱেস্ত ৱাতর সোলুসনশিংদা অকন্বা খোংথাং লৌখৎপা তাই ।


    ঐখোয়না ক্লিন কার্বোন তেক্নোলোজিশিং, ইনর্জিগী অৱাৎপা মেনখৎনবা তেক্নোলোজিশিং অমসুং রিন্যুয়েবল ইনর্জিবু মরাং কাইনা শিজন্নবদা আরএণ্ডদি বু থাক ৱাংখৎহল্লি ।


    অকোয়বগী ফিভম অমসুং ক্লাইমেত্তা মীৎয়েং থম্বনা কান্নগদবা চাওখৎ থৌরাং ফংহন্বদা ঐখোয়গী প্রায়োরিতি লেংদনা লৈরি । ঐখোয়গী য়ুনিক চেলেঞ্জেসপু ঐখোয়গী অকন্বা সাইন্তিফিক কমুনিতিনসু ইফেক্তিবলি এদ্রেস তৌবা ঙমগনি । খুদম ওইনা, মহৈ মরোং মৈ চাকপগী প্রোব্লেমবু ঐখোয়না ফার্মর-সেন্ত্রীক সোলুসন পুরকপা য়াগদ্রা? ঐখোয়না চেক্কোন্বু মৈখুগী চাং হন্থহন্নবা অমসুং অহেন্বা ইনর্জি ইফিসেন্সিগীদমক নৌনা শেমদোকপা য়াগদ্রা?


    ২০১৬ কী জনুৱারিদা হৌদোকখিবা স্তার্তঅপ ইন্দিয়া প্রোগ্রামদা সাইন্স অমসুং তেক্নোলোজিনা মরুওইবা ফেক্তর অমা ওইরি । অতল ইনোভেসন মিসন অমসুং এনআইদিঐছআই- নেসনেল ইনিসিয়েতিব ফোর দেভেলপমেন্ত এণ্ড হার্নেসিং ইনোভেসন অসি অতোপ্পা অকন্বা ইনিসিয়েতিব অনি অমনি । মসিগী প্রোগ্রামশিং অসিনা ইনোভেসন দ্রাইভন ইন্তরপ্রাইজ ইকোসিস্তেম অমা শেমগৎনবা মীৎয়েং থমলি । মখাতানা, ইনোভেসন ইকোসিস্তেম মপাঙ্গল কনখৎহন্নবা সিআইআই, এফআইসিসিআই অমসুং হাই তেক্নোলোজি প্রাইভেত কম্পনিশিংগা লোয়ননা পব্লিক-প্রাইভেত পার্তনরসিপ পাংথোক্কনি ।


    শক্নাইরবা দেলেগেতশিং,


    ঐখোয়গী সাইন্তিসশিংনা জাতি অসিগী স্ত্রেতেজিক ভিজন্দা অচৌবা থৌদাং লৌরি ।


    ভারতকী স্পেস প্রোগ্রাম্না ভারতপু স্পেসকী খোংচৎতা মাংজিল থারিবা লৈবাক তরাগী মরক্তা পুখৎলে । লোনছ ভেহিকল দেভেলপমেন্ত, পেলোদ অমসুং সেতেলাইত বিলদিং, কোর কম্পিতেন্স অমসুং কেপাসিতি দেভেলপমেন্ত অমসুং বিলদিংগী এপ্লিকেসন য়াওনা স্পেস তেক্নোলোজিদা ইশাগী ওইনা মতিক চাবা অৱাংবা থাক অমা ঐখোয়না ফংলে ।


    দিফেন্স রিসার্স এণ্ড দেভেলপমেন্ত ওর্গনাইজেসন্না মসিগী সিস্তেম অমসুং তেক্নোলোজিগা লোয়ননা আর্ম ফোর্সেসকীদমক ফোর্স মল্তিপ্লাইয়রগী থৌদাং অমা লৌরি ।


    ঐখোয়না ভারতকী বিগ্যান্বু মালেমগী থাক্তা থেংনবা ঙমনবা, প্রিন্সিপল ওফ ম্যুচেলিতি, পেরিতি অমসুং রেসিপ্রোসিতিদা য়ুমফম ওইরগা স্ত্রেতেজিক ইন্তরনেসনেল পার্তনরসিপ অমসুং কোলাবোরেসন ৱাংখৎহল্লি । ঐখোয়গা য়ুম্লোন্নবা লৈবাকশিং অমসুং ব্রিক্স গুম্লবা মল্তিলেতরেল ফোরাগা লোয়ননা অকন্বা মরী শাগৎতুনা থোইদোক হেন্দোকপা এমফাসিসশু থম্লি । খ্বাইদগী ফবা মালেমগী বিগ্যান্না রহস্যশিং কিশি থোকপা অমসুং খম থেংলবা তেক্নোলোজিশিং দেভেলপ তৌবদা মতেং পাংলি । মমাং চহিদা, ঐখোয়না ইন্দো-বেলজিয়ান কোলাবোরেসনগা লোয়ননা উত্রাখন্দগী দেবস্থলদা মিতর ৩.৬ কী ওপ্তিকেল তেলেস্কোপ অমা এক্তিভেত তৌখ্রে । ইকুই কুইদ্রিঙৈদা, ঐখোয়না ইউএসএ গা লোয়ননা ভারত্তা স্তেত-ওফ-দি-আর্ত দিতেক্তর সিস্তেম অমা শেমগৎনবা এলআইজিও প্রোজেক্ত এপ্রুব তৌখ্রে ।


    শক্নাইরবা দেলিগেৎশিং,


    লোইশল্লকপদা, ঐহাক্না অমুক হন্না হায়রি মদুদি ঐখোয়গী সাইন্তিস্ত অমসুং সাইন্তিফিক ইন্সতিট্যুসনশিংদা খ্বাইদগী ফবা মতেং ফংহন্নবা সরকারনা মখা তানা ৱারেপ লৌরে ।


    ঐখোয়গী সাইন্তিস্তশিংনা মখোয়গী হোৎনরিবা অদুনা বেসিক সাইন্সকী ক্বালিতিদগী ইনোভেসন্দা তেক্নোলোজি দেভেলপমেন্ত ফাওবা থাংগৎকনি হায়বা অদু ঐহাক্না থাজৈ ।


    সাইন্স অমসুং তেক্নোলোজিনা ঐখোয়গী সোসাইতিগী অশোন্বা অমসুং খ্বাইদগী লাইরবা শরুকশিংগী ইনক্লুসিব দেভেলপমেন্ত অমসুং ফিভম ফগৎহন্নবা অকন্বা খুৎলাই অমা ওইরক্লে ।


    মীচং মিখাই নাইদবা অমসুং চাওখৎপা জাতি অমা শেম্নবা ঐখোয়না পুন্না লানথেংন্নগনি ।


    জয় হিন্দ ।


    

    
    (Release ID: 1480137) Visitor Counter : 9