      প্রধানমন্ত্রীগী লোইশঙ

      এন্তি লেপ্রোসি নুমিৎকী থৌরমদা প্রধানমন্ত্রীগী পাওজেল
      Posted On: 29 JAN 2017 7:07PM by


    


    প্রধানমন্ত্রী শ্রী নরেন্দ্রা মোদীনা লায়েংলগা ফবা ঙম্বা লায়না লেপ্রোসিবু ভারত্তগী মরূ ফংনা মুথৎপদা ঐখোয় পুন্না থৌদাং লৌমিন্ননবা হায়খ্রে ।


    এন্তি-লেপ্রোসি নুমিৎ থৌরম অসিদা পাওজেল পিরদুনা, লায়েংদুনা ফরক্লবা মীওইশিংগী সোসিও-ইকোনোমিক ৱাংখৎহন্নবা অমসুং নেসনেল বিলদিংদা মখোয়বু শরুক য়াহন্নবা ঐখোয় পুন্না থবক তৌমিন্ননবা প্রধানমন্ত্রীনা হায়খী । ঐখোয়গী লৈবাক্তা লৈরিবা অসিগুম্লবা নাগরিকশিং অসিবু মহাত্মা গান্ধীনা মঙলম্বা পুকচেল চাওবগী মংলান অদু ফংহন্নবা ঐখোয় পুন্না হোৎনমিন্ননবা মহাক্না হায়খি ।


    প্রধানমন্ত্রীনা নৌহৌনা নিংশিংখী মদুদি লেপ্রোসিনা নারবা মীওইগীদমক মহাত্মা গান্ধীনা লেপ্পা নায়দবা মরী অমা থমলম্মী । মহাক্কী মীৎয়েং অদু মখোয়বু লায়েংবা অদুখক নৎতে, অদুম ওইনমক মখোয়বু মহৌশাগী পুন্সিদা পুরকপা অদুনি হায়না মহাক্না মখা তানা হায়খি ।


    প্রধানমন্ত্রীনা হায়খী মদুদি নেসনেল লেপ্রোসি ইরেদিকেসন প্রোগ্রামগী মখাদা লৈবাক অসিদগী লেপ্রোসিবু মরু ফংনা মুৎথৎখিনবা হোৎনরিবা অসি মহাত্মা গান্ধীগী মীৎয়েং অদুবু ইকায় খুম্নবা অমনি । মসিগী প্রোগ্রাম অসি ১৯৫৫ দা হৌদোকখিবনি হায়না মহাক্না অমুক হন্না নিংশিংখী । মহাক্না নোত তৌখী মদুদি পব্লিক হেলথ প্রোব্লেম অমা ওইনা লেপ্রোসি মুৎথৎনবা পাণ্ডম মদুদি ২০০৫ দা জাতিগী থাক্তা মীওই ১০,০০০ খুদিংদা কেস ১ দগী তানা প্রিবেলেন্স রেত অদু ফংখি । মহাক্না হায়খী মদুদি মদুগী মতুংদা কেস দিতেক্সন রেত হন্থরবসু দাইগ্নোসিসকী মতমদা ভিজিবল দিফোর্মিতী হেঙ্গৎলে । মহাক্না হায়খী মদুদি লৈবাক অমা ওইবনা অরোইবা পন্থুং অদু য়ৌদ্রিবা ফাওবদি থিদোকপা তোকপা তৌরোয়দবনি অমদি লৈনা অসিগা মরী লৈনবা সোসিয়েল স্তিগমা অসিবু মুৎথৎনবশু পুন্না থবক তৌমিন্নগদবনি ।


    প্রধানমন্ত্রীনা মখা তানা পনখি মদুদি নেসনেল হেলথ মিসনগী মখাদা কমুনিতীদা লেপ্রোসিগী কেস অঙন্বা মতমদা খংদোক্নবা মায়কৈ অহুম লোংবা স্ত্রেতেজী অমা ২০১৬ তা হৌদোকখ্রে মরু ওইনা মনুং হুঞ্জনবা মফমশিংদা । তোপ তোপ্পা লেপ্রোসি দিতেক্সন কেমপেন অমা ২০১৬ দা চৎথখ্রে । মদুগী মহৈ ওইনা, ৩২০০০ দগী হেন্বা কেসশিং কনফার্ম ওইখি অমসুং মখা তানা লায়েং চৎথরি । মদুগী মথক্তা অনাবশিংগা য়াম্না নক্ননা লোয়নবা মীওইশিং অদুদশু মখোয়দা লৈনা অসি চংলকপগী ওইথোকপা য়াবা অদু হন্থহন্নবা হিদাক পিরি ।

    
    
    (Release ID: 1481414) Visitor Counter : 1