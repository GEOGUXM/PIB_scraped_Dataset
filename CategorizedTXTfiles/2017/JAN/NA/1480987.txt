      প্রধানমন্ত্রীগী লোইশঙ

      মুস্লিম উলেমা, ইন্তেলেকচুয়েল অমসুং একাদেমিসিয়ানগী মীহুৎনা প্রধানমন্ত্রী উন্নখ্রে
      প্রধানমন্ত্রীনা হায়খি ভারতকী নহাশিংনা মায়পাক্না রেদিকেলাইজেসন থিংলে

      Posted On: 19 JAN 2017 8:23PM by

    


    


    

    ঙসি মুস্লিম উলেমা, ইন্তেলেকচুয়েল, একাদেমিসিয়ান অমসুং অতোপ্পা মীশক নায়বা মীওইশিং য়াওবা মীহুৎ কাংবু অমলা প্রধানমন্ত্রী শ্রী নরেন্দ্রা মোদীগা উন্নখ্রে । মাইনোরিতীশিং য়াওনা সমাজকী সেক্সন পুম্নমক্কী ইনক্লুসিব গ্রোথ, সোসিও-ইকোনোমিক অমসুং ইদুকেসন মপাঙ্গল কনখৎহন্নবা কেন্দ্র সরকারনা লৌখৎলিবা খোংথাং অদুদা মীহুৎ কাংবু অদুনা প্রধানমন্ত্রীবু থাগৎপা ফোংদোকখি ।


    ভারত্তগী হজ খুরম্বা চৎনবা মশিং হেঙ্গৎহন্নবা সাউদি সরকারগী ৱারেপ অদুনা মীহুৎ কাংবু অদুবু অপেন্বা ফাওহনখি অমসুং মায়পাক্না মান্ননা থেংনখিবগী প্রধানমন্ত্রীবু থাগৎপা ফোংদোকখি ।


    শেঞ্জা-থুমজা অমসুং ব্লেক মনিগী মায়োক্তা প্রধানমন্ত্রীনা লৌখৎলিবা খোংথাং অদু মীহুৎ কাংবু অদুনা থমোয় শেংনা খোংজেল অমতদা সপোর্ত তৌখি । শেঞ্জা-থুমজাগী মায়োক্তা চৎথরিবা লান অসিনা মাইনোরিতীশিং অয়াম্বা য়াওনা লাইরবা প্রজাদা কান্নবা ফংহল্লগনি হায়বা মীহুৎ কাংবু অদুনা য়াখি ।


    পৃথিবীগী মফম কয়াদা লৈরিবা লৈবাকশিংগা মরী ফগৎনবা মহাক্না হোৎনরিবা অদুদা মীহুৎ কাংবু অদুনা নুঙাইবা ফোংদোকখী অমসুং ঙসিদি পৃথিবীগী কাচিন খুদিংদা লৈরিবা ভারতমচাশিংদা চাওথোকচবগী খুদম অমা উবা ফংলে ।


    স্বছ ভারতকী মায়কৈদা মহাক্না হোৎনরিবা অদুদা মীহুৎ কাংবু অদুগী মীওইশিংনা প্রধানমন্ত্রীগী পুক্নিং থৌগৎখি ।


    ভারতকী নহাশিংনা মায়পাক্না রেদিকেলাইজেসন থিংলে মদুনা ঙসিদি পৃথিবীগী শরুক কয়াদা এফেক্ত তৌরে হায়না প্রধানমন্ত্রীনা হায়খি । মসিগী ক্রিদিত অসি ঐখোয়গী প্রজাগী শাংলবা সেয়ার্দ হেরিতেজনা ফংগনি হায়না মহাক্না হায়খি অমসুং মসিগী হেরিতেজ অসিবু হৌজিক মাংলোমদা পুখৎপা অসি ঐখোয় পুম্নমক্কী থৌদাংনি হায়না মহাক্না মখা তাখি । ভারতকী কলচর, ত্রেদিসন অমসুং সোসিয়েল ফেব্রিক্না তেরোরিস্তকী তমথিবা মওং মতৌ মত্রগা মখোয়গী মতেং পাংবশিংবু কৈদৌনুদা মায় পাকহল্লোয় হায়না প্রধানমন্ত্রীনা হায়খি । ইদুকেসন অমসুং স্কিল দিবলপমেন্তকী মরুওইবা মদুনা থবক ফংহন্বা অমসুং লাইরবগী পনখৈগী ৱাংমদা লাক্নবগী মরুওইবা অদু প্রধানমন্ত্রীনা কন্না পনখি ।


    ভারতকীদমক হজ লাইনিংবশিংগী মশিং হেঙ্গৎহন্নবা সাউদি আরব সরকারগী ৱারেপ অদুবু থাগৎলদুনা প্রধানমন্ত্রীনা ফোংদোকখি মদুদি মপান লমদা ভারতকী মুস্লিমশিংগী পোজেতিব ইমেজ অমা লৈরে ।


    মীহুৎ কাংবু অদুদা ইমাম উমের অহমদ ইল্যাসি (চিফ ইমাম ওফ ইন্দিয়া, ওল ইন্দিয়া ওর্গনাইজেসন ওফ ইমামস ওফ মোক্স); লেফতেনেন্ত জেনরেল (রিতয়ার্দ) জামীরুদ্দিন সাহ (ভাইস-চান্সেলর অলিগর মুস্লিম য়ুনিবর্সিতী); এমৱাই ইকবাল (ফোর্মর জদজ, সুপ্রিম কোর্ত ওফ ইন্দিয়া); তলত অহমদ (ভাইস চান্সেলর, জামিয়া মিল্লিয়া ইস্লামিয়া), অমসুং সহিদ সিদ্দিক (উর্দু জর্নেলিস্ত) য়াওরি ।


    থৌরম অদুদা মাইনোরিতী এফিয়ার্স (ইন্দিপেন্দেন্ত চার্জ) অমদি পার্লিয়ামেন্তরি এফিয়ার্সকী য়ুনিয়ন মিনিস্তর ওফ স্তেত শ্রী মহক্তার অববাস নাকবি অমসুং এক্সতর্নেল এফিয়ার্সকী য়ুনিয়ন মিনিস্তর ওফ স্তেত শ্রী এম.জে. অকবরশু শরুক য়াখি ।

    
    
    (Release ID: 1480987) Visitor Counter : 1