      প্রধানমন্ত্রীগী লোইশঙ

      কন্যাকুমারিগী বিবেকানন্দা কেন্দ্রদা রমায়ণ দর্সন হৌদোকপগী থৌরমদা প্রধানমন্ত্রীনা ভিদিও কনফরেন্সকী খুথাংদা পিখিবা ৱারোল
      Posted On: 13 JAN 2017 11:17AM by


    খ্বাইদগী ইকায়খুম্নজরিবা মোরারি বাপুজি, বিবেকানন্দা কেন্দ্রগী প্রসিদেন্ত শ্রী পি পর্মেশবরন জি, ঐগী মিনিস্ত্রীয়েল কলিগ পোন রাধাকৃসনা জি, বিবেকানন্দা আশ্রমগী স্বামিজি চৈট্যানন্দা জি, বলাকৃসনাজি, ভানুদাসজি, বিবেকানন্দা কেন্দ্রগী ভাইস প্রসিদেন্ত নিভেদিতাজি অমসুং ঐগী নুংশিরবা মরূপশিং!


    ময়ামগী মরক্তা ঐহাক য়াওরমলগদি নুঙাইরমগদবনি অদুম ওইনমক থৌরম অসিদা ঐখোয়বু শম্নহল্লিবা তেক্নোলোজিগী শক্তিবু থাগৎচরি । অমদি, থৌদোক অমা হেক্তদা, ঐহাক অসি মিথুংলেন নত্তে অদুবু ইমুং অসিগী শরুক অমনি । ঐহাকসু অদোম ময়ামগী মরক্তা অমনি ।


    জনুৱারিগী তাং ১২ অসি অচম্বা নুমিৎ নত্তে । পুৱারিদা মচিন তুম্লবা নুমিৎ অমনি, নুমিৎ অসিদা ভারত অসি ৱাখল্লোন খ্বাইদগী ৱাংবা, লমজিং মৈরা অমসুং পুকচেল লেপ্পা অমনা থৌজানবিখিবা মহাক অদুনা ভারতকী মপাওবু মালেম শিন্বা থুংনা য়ৌহল্লম্বা ।


    ভক্তি চেন্বা স্বামি বিবেকানন্দাগী মফমদা ঐহাক্না ইকায় খুম্নবা উৎচরি । মহাক অসি অচৌবা মীওই অমা ওইরম্মী, মহাক্কী শক্তি লৈরবা ৱাখল্লোন্না পুক্নিং কয়াবু অচুম্বা লম্বীদা পুদুনা চৎলি ।


    ঙসি বিবেকানন্দপুরমদা রমায়ণ দর্সনম, ভারত ইমাগী সদনম হৌদোক্লি । নুং অমখক্তদা হক্তুনা শাবা হনুমানজিগী ফিত ২৭ ৱাংবা মুর্তি অমা খিনগদৌরি । অদোম্না মসিগা মরী লৈনবা ভীদিও অমা ইফমদা থাবিরকখি, মদু ঐহাক্না য়েংজরে অমদি ভীদিও অদু য়েংলবা মতুং মসিদা পুক্নিং হকচাং য়াওরি হায়বা অদু ঐহাক্না হায়বা ঙম্মি ।


    ঙসিমক বিবেকানন্দা কেন্দ্রা লিংখৎপিরম্বা লৈখিদ্রবা একনাথ রান্দে জি গী মীতমসু মায়খুম হাংদোক্কদৌরি । ময়াম পুম্নমকপু ঙসিগী থৌরম অসিগীদমক থমোয় শেংনা নুঙাইবা ফোংদোকচরি ।


    ইচন ইচে অমসুং মরূপ মপাংশিং, ঙসি ময়াম্না লৈরিবা মফম অদু অচম্বা মফম নত্তে । মফম অদু লৈবাক অসিগী শেংলবা মফম অমনি । হনুমানজিনা মহাক্কী পুন্সিগী পাণ্ডম ফংখিবা অদুসু লৈবাক অসিদনি । মঙোন্দা জামৱন্তনা ভগৱান শ্রী রামগী মথৌ পাংথোক্নবগীদমক নহাক পোকখিবনি হায়না মফমদা হায়খিবা মতম অদুদা । মফম অসিদা ইমা পার্বতিগী কন্যাকুমারিগীদমক মফমদা হিংবগী পাণ্ডম ফংখি । মসি অফাওবা সমাজপু অচুম্বা লম্বী তাকপিরম্বা সন্ত থিরুবল্লুবরনা চহি লিশিং অনিগী মমাংদা গ্যানগী অমৃত ফংখিবা মফম অদুমক্নি । মফম অসি স্বামি বিবেকানন্দানশু মহাক্কী পুন্সিগী পাণ্ডম ফংখিবা মফম অদুমক্নি । মফম অসিদা ধ্যান তৌরবা মতুংদা মহাক্না হিংবগী পাণ্ডম অমসুং পাণ্ডম অদু ফংনবা লমজিং লমতাক ফংখি । একনাথ রান্দে জিনশু মহাক্কী পুন্সিগী, পুন্সিগী খোংচৎ অদুদা অনৌবা লম্বী ফংখিবা মফম অদুমক্নি । অনৌবা পাণ্ডম অমা হৌখিবা । মহাক্না ৱান লাইফ ৱান মিসনগী মওং মতৌদা থবক অসিগীদমক মহাক্কী মপুন্সি পুম্বা কৎথোকখি । মসিগী শেংলবা মফম মসিগী ধ্যান তৌফম অসিবু ঐহাক্কী অচেৎপা মরী, ঐহাক্কী ইকোক নোঞ্জরি ।


    ২০১৪ দা ঐখোয়না একনাথ রান্দেজিগী মপোক কুম্মোন পাংথোকখিবা মতম অদুদা ঐহাক্না হায়খিবা অদুনি তঞ্জা অসি নহাশিংবু হৌদোক্নবা মতম্নি । ঐখোয়গী ভারত অসি নহাশিংগীনি- মখোয় ধর্ম চেন্বা অমসুং পুকচেল শেংবশু ওইরসনু । ঙসি মালেম পুম্বনা ভারত্তগী ধর্ম চেন্বগী লিচৎ অদু ঙাইরি অমদি ভারতকী লাইরবা, দলিত, পীরিত, নমথবিরবা অমসুং ৱংচিতশিংনা ভারতকী পুকচেল শেংবা অদু খৌরাংনা ঙাইরি । অমদি মালেমগীদমক্তদি ধর্ম চেন্বা অদুগা লৈবাক মনুংগীনা পুকচেল শেংবা অমসুং অনিমক পুন্সিন্দুনা জাতিবু চাওখৎনবগী মায়কৈদা ঐখোয় মাং থানা চৎকদবনি ।


    ইচন ইচে অমসুং মরূপ মপাংশিং, ঙসিদি ভারত অসি মালেমগী খ্বাইদগী নহা লৈবা লৈবাক অমনি । নহারোলগী লৈবাক্নি । কোতি ৮০ দগী হেন্বা মীশিংদি চহি ৩৫ গী মখাদা লৈবা মীওইশিংনি । ঙসিদি স্বামি বিবেকানন্দা ঐখোয়গী ইরক্তা লৈত্রে মহাক্কী মশামক লৈত্রবসু মহাক্কী ৱাখল্লোন্দা শক্তি কয়া অমা য়াওরি পাঙ্গল কয়া অমা য়াওরি তমজনিঙাই কয়া অমা য়াওরি মদুনা লৈবাক অসিগী নহাশিংবু পুনশন্দুনা জাতিবু শেমগৎপগী লম্বী অদু উৎলি ।


    একনাথ রান্দেজিনা নহাশিংগী অসিগুম্লবা শক্তি অসিবু পুল্লপ পুনশন্নবগীদমক বিবেকানন্দা কেন্দ্রা অমসুং স্বামি বিবেকানন্দা রোক মেমোরিয়েল লিংখৎখি । একনাথ রান্দেজিনা হায়খিবা লৈ মদুদি ঐখোয়না স্বামি বিবেকানন্দাবু পামজৈ হায়বা অদু খক্তনা য়ারোই । লৈবাক্কীদমক স্বামি বিবেকানন্দানা মংলম্বা মংলান অদু পাংথোক্নবা শরুক য়াবা মরু ওই হায়না লৌরম্মী ।


    একনাথজিনা পাণ্ডম অমগীদমক মহাক্কী মপুন্সি পুম্বা কৎথোকখি, পাণ্ডম অদুদি স্বামি বিবেকানন্দাগুম্বা নহাশিং পুথোকপনি । স্বামি বিবেকানন্দাগী ওইবা ইথিক্সশিং ভেলুশিং অদু মহাক্না নহারোলশিংদা জাতিবু চাওখৎহন্বা অদুগুম্বা নোলুকপা অদু হৌদোক্নবা মতম পুম্নমক হোৎনখি । মসি ঐহাক্কীদি লাইবক ফবা অমনি মদুদী পুন্সিগী চহি কয়া অমদি ঐহাক একনাথজিগী নক্নবা মরুপ অমগুম থবক তৌজবগী তঞ্জা ফংজখি । মফম অসিদা কয়ারক হন্না লাক্তুনা মহাক্কী মফমদা পুন্সিবু কৎথোকচবগী তঞ্জা ফংজখি ।


    ঐখোয়গী কলচর সংস্কৃতি অমসুং ঐখোয়গী ৱাখল্লোনগী প্রোসেস্তা রমায়ণগী মমীবু উৎকদবা সো অমা হৌদোক্নবা একনাথজিগী মপোক পালনগী থৌরম মতমদা ৱারেপ লৌখি । ঙসি রমায়ণ দর্শনম ঐখোয় পুম্নমক্কী পুক্নিংদা লৈরে । অমসুং ঐহাক্না থাজৈ রোক মেমোরিয়েলদা লাক্লিবা লৈবাক মনুংগী অমদি মালেমগী লমকোয়বশিং অদু মসিগী রমায়ণ দর্শনম অসিনা মখোয়দা মমুৎ তানা খংহল্লগনি । পুক্নিংশু চিংশিল্লগনি । ভারতকী অকুপ অপুপ্পা পোৎশকশিংদা শ্রীরাম য়াওরি । মীপুম খুদিংমক্কী পুক্নিংদা লৈরি । মরম অসিনা ঐখোয়না শ্রীরামগী মরমদা খন্বা মতমদা শ্রীরাম অসি ফিদমনিঙায় ওইরবা মচা-ময়াম্বা-মপুরোইবা, মরূপ অমসুং ফিদমনিঙায় ওইরবা নিংথৌ ওইরম্মি । রামরাজ্যগী ফিদমনিঙায় ওইরবা শাসন লৈরম্বনা অয়োধ্যাসু ফিদমনিঙায় ওইরবা সহর অমা ওইরম্মী । মরম অসিনা ভগৱান রাম অমসুং মহাক্কী রাজ্যগী পুক্নিং চিংশন্বা অদুনা মতম মতমগী ওইবা লৈবাক অসিগী অফাওবা মীওইশিংনা মখোয় মশাগী ওইবা মওংদা রমায়ন্বু শুগায়না তাক্ননবা পুক্নিং থৌগৎতুনা লাক্লি । হৌজিক্তি মসিগী শুগাইনা তাকপা অসিগী মওং মতৌ রমায়ণ দর্শনমদা ফংলগনি ।


    মহাকবি কম্বননা রমায়ণদা হৈথোই শিংথোয়বা রাজ্যবু অফবা গোবর্নান্স লৈবা রাজ্যা ওইনা পনলি । মহাক্না তামিলদা ইরম্বা অদু, ঐহাক্না অংগ্রাজিদা হন্দোকপা তারগদি মহাক্না অশুম্না ইরম্মী-


    লৈত লাইরবা লৈরমদবনা


    লমদম অদুদা কনাগুম্বা অমত্তা পুকচেল চাওরমদে ;


    থাজবা য়াবা অমত্তা লৈরমদবনা মপাঙ্গল কন্বা অমত্তা উবা ফংদে ;


    মফম অদুদা মীনম্বা লৈরমদবনা অচুম্বা মশক খংলমদে ;


    মীপুম খুদিংমক মহৈ মশিং হৈবনা মহৈ মশিং তম্বা তোক্লমদে ।


    সহর অদুদা লৈবশিনা মহৈ মশিং তম্বা লেপলমদবনা মরম ওইরগা


    কনাগুম্বা অমত্তা খংবা ৱাৎপা ওইরমদে অমসুং মপুং ফানা মহৈ হৈরমদে ;


    পুম্নমক্কী মফমদা মরন মথুম মান্ননা লৈবনা মরম ওইরগা


    কনাগুম্বা অমত্তা লাইররমদে অমসুং কনাগুম্বা অমত্তা ইনাক খুল্লমদে ।


    মসি কম্বননা থম্বিরম্বা রামরাজ্যগী প্রজেন্তেসন অদুনি । মহাত্মা গান্ধিশু মসিগী মগুনশিং অসিনা মরম ওইরগা রামরাজ্যগী ৱাফম থম্বিরম্মী । তশেংনমক মসি অসিগুম্লবা মখলগী শাসন অমনি, মফম অদুদা মীশিংনা পর্সন ইম্পোর্তেন্ত ওইরমদে, মদুগী মহুৎ প্রিন্সিপল ইম্পোর্তেন্ত ওইরম্মী ।


    গোস্বামি তুলসীদাসনশু রামচরিতমানসতা রামরাজ্যবু শন্দোক্না পল্লি । রামরাজ্যা হায়বদি কনাগুম্বা অমত্তা লাইরদবা, অৱাবা লৈতবা, কনাগুম্বা অমত্তনা কনাদশু তুকৎচবা লৈতবা, মফম অদুগী মীপুম খুদিংমক হকচাং ফনা অমসুং অশোক-অপন য়াওদনা লৈবা মফম অমা । মহৌশা অমসুং মীওইবগী মরক্তা সুর মান্নবা মফম অমা । মহাক্না অশুম্না ইরম্মী-


    দৈহিক দৈবিক ভৌতিক তাপা, রাম রাজ নহি কাহুহি ৱ্যপা ।


    সব নর করহি পরস্পর প্রীতী, চলহি স্বধর্ম নিরন শ্রুতি নীতি ।


    অল্পমৃত্যু নহি কৱনিও পীরা, সব সুন্দর সব বিরুজ সরীরা।


    নহি দরিদ্র কোও দুখী ন দীনা, নহি কোও অবুধ ন লচ্ছন হীনা ।


    রাবনবু মায়থিবা পিরগা রামনা মীংচৎ পুরক্কিবা নত্তে । মহাক্না মীচমশিংগা লোয়নখিবা মতম অদুদগী রামদি রাম ওইখ্রবনি । মতেং য়াওদবা মতমদগী । মহাক্না মখোয়গী পুক্নিং থৌগৎপিখী অমসুং মায়পাকপগী থাজবা ফাওহনখি । ভগবান রামগী পুন্সিদা মহাক্কী শাগৈগী চৎন পথাপ অদুগী থৌদাং অদু ইনখিদে । ৱাহৈ অমমমদা ৱাফম কয়া ঐখোয়না খংলে । মহাক অয়োধ্যাদগী মপাল থোকলকপদা ঙাইরিঙৈ । সহরগী ঙমখৈ ফাওবা লান্দ্রিঙৈ মতমনি অদুবু মালেম পুম্বদা মীওইবা পুম্বগী থমোয়নুংদা লৈদুনা নোলুকপশি করিনো ভেলু করিনো, ভেলুগীদমক পুন্সি কৎথোকপা করিনো । মদু মহাক্না হিংদুনা তাকখি । অমসুং মরম অদুনা ঐহাক্না খংলে মদুদি রামণ দর্শনম অসি মথন্নতা বিবেকানন্দপুরমদা ৱাহং অমা অমসুং চাওখৎনবগীদমক সমাজনা পাম্লিবা সবল অদুমক সুাজ্য ওইবা মথৌ তাই ।


    রামজিবু উরুবা মতম অদুদা মীওইবগী চাওখৎপা, শেমগৎ শাগৎপগী চাওখৎপা ৱাফম অসি অরাইবা মওংদা উরকই ।


    ইচন ইচে অমসুং মরূপ মপাংশিং, লৈবাক্কী স্পিরিচুয়েল পৱারবু হৌদোক্তুনা লৈবাক্কী থবক পাংথোকপগী শক্তি নত্রগা ৱার্কিং পৱারবু কান্নগদবা থবক্তা শিজন্নবা অদু একনাথজিনা মতম পুম্নমক্তা পামলম্মী । ঙসি বিবেকানন্দা কেন্দ্রাদা হনুমানজুগী মুর্তি খিনগদৌবাতঞ্জা অসিদা মহাক্কী ৱারি অসিগী ইন্সপাইরেসন অদুসু খংলে ।


    হনুমানজী হায়বদি সেবা, হনুমানজী হায়বদি মপুংফাবা ভক্তিগী মতৌ অদুনি । মদুদা সেবানা অথোইবা ধর্ম ওইখিরম্মী । মহাক্না সমুদ্র লান্দুনা চৎপা মতম অদুদা মৈনাক হায়রিবা চিং অদুনা মহাকপু লমখাংদা পোৎথাহন্নিংলম্মী । অদুবু লৌখিবা ফিরেপ অদু পাংথোকত্রিঙৈদা পোৎথানবা থৌরাং হনুমানজীদা লৈরমদে । মহাক্কী পাণ্ডম অদু ফংদ্রিফাওবা মহাক পোৎথাখিদে ।


    ভারত রত্ন শ্রী রাজগোপালাচারী জীনশু মহাক্কী রমায়ন্দা হনুমানজীগী সেবা তৌবগী মওং মতৌ অদু ইরি । হনুমানজীনা ইমা সিতাগা উন্নরুরগা হলক্লে, ভগৱান রামদা ইমাবু ফনা লৈহৌরি হায়বা ৱাফম ফোংদোকলম্মী, মদুদা রামজীনা হায়খি-


    “ হনুমান্না তৌখিবা অদুম্না পৃথিবীদা লৈরিবা কনানসু সমুদ্রা লান্না চৎনবা হোৎনবা ওইথোক্লোই, রাবন্না ঙাক্তুনা লৈরিবা লংকাদা চংবা অমসুং মহাক্কী অকিবগী মশক ওইরবা হোস্তশিং অমসুং পুম্নমক্কী থাজবগী ৱাংমদা লৈরবা অশাদা মত্তনা মহাক্কী নিংথৌগী য়াথংবু মপুং ফানা পাংথোকপা । ”


    রাজজীনা হায়খি মদুদি কনাগুম্বা অমত্তনা থাজখিদবা থবক অদু হনুমান্না পাংথোকখি । হনুমান্না লান্থোকখিবা অরুবগী মশক ওইরবা সমুদ্র অদু কনাগুম্বা অমত্তগী লাম্বা ফংবগী ৱাংমদনি ।


    মরম অদুনা ইচন ইচে অমসুং মরুপ মপাংশিং, সবকা সাথ সবকা বিকাস মসিগী গাইদিং প্রিন্সিপলদা ঐখোয়শু চৎলি । লাইরবদগী লাইরবা মীওইগীদমক জনধন য়োজনাগী মতেংনা লাইরবশিংবু বেঙ্কিংগী খুদোংচাবা ফংহন্দুনা ঙসিদি লাইরবশিংবু উপায় অমা তৌদুনা চাওখৎহন্নবা হোৎনরি । মরম অসিনা বিমা লৌবগী খুদোংচাবা পিরে । লৌউবশিংনা মসিগী কান্নবা ফংলে । লৌউবশিংদা খ্বাইদগী পিকপা প্রিমিয়মদা ফসল বিমা য়োজনা পিরে । নুপীমচাশিংবু কন্ননবা মখোয়বু মহৈ তমহন্নবা বেতি বচাও বেতি পরাও কেমপেন চৎথরি । মীরোন্বী নুপীশিংবু শেলগী মতেং ফংহন্নবা দেসৱ্যাপি য়োজনা শেমখ্রে । ইমুং কোতী ৫ গী মমাশিংনা শিং থাদুনা চাক থোংলম্মী । অমসুং শিং থাদুনা চাক থোংবনা মমা অদুগী মশাদা নোংমদা চুরুপ চামরিগী মৈখু চংলম্মি । অদুগুম্বা মমাশিং অদু মশা ফগৎলে । অহান্বা কান্নবা ফংলে । ইমুং কোতী ৫ দা গ্যাস কনেক্সন পিনবা হোৎনরি অমসুং কোতী অমা মখায়দা পীখ্রে ।


    দলিত, পীরিত, কনা লৈজদ্রবগী সোবা মসিনা প্রভুগী সেবাগী মন্ত্র পিরি । ঐখোয়গী লৈবাক্কী দলিত নহাশিংবু স্তেন্দ-অপ ইন্দিয়া, স্তার্ত-অপ ইন্দিয়াগী মতেংনা এম্পৱার তৌরি । কর্বার মচা মচা তৌবশিংবু অপিকপা শেন্দোয়দা শেল পুবা ঙমহন্নবা মুদ্রা য়োজনা চৎনহল্লে । লাইরবশিংবু এম্পৱার তৌরবা মতমদা মখোয়গী লাইরবা কোক্কনি । লাইরবশিংনা কল্লবা মতমদা লাইরবা মথন্তা মায়থিখিগনি । অমসুং লাইররম্বদগী শাফরকপগী নুঙাইবা অদু ফংগনি অমসুং অনৌবা থৌনা অমগা লোয়ননা মাঙলোমদা চৎলরনি ।


    রমায়ন্দা সাসনগা মরী লৈননা ভগবান রাম অমসুং ভরতকী মরক্তা ৱা ঙাংনবা মতম অদুদা ভগবান রামনা ভরত্তা হায়রম্মী-


    কচ্চিদ অর্থম ৱিনিশ্রিচত্য লঘূ মুলম মহা উদয়ম ।


    স্রিপ্রম আর্ভসে কর্তুম ন দীর্ঘয়সি রাঘৱ ॥


    হায়বদি- হে ভরত, অসিগুম্বা মখলগী থৌরাংশিং পায়খৎলু মদুনা মরম ওইরগা অতেন্বা মতমগী মনুংদা মশিং য়াম্লবা মীয়ামদা কান্নবা ফংগদবা । রামনা ভরত্তা মসিমশু হায়রম্মী মদুদী অসিগুম্বা মখলগী থৌরাংশিং পায়খৎপদা কৈদৌনুংদা থিন্থবা তৌগনু ।


    আয়: তে বিপুল: কচ্চিত কচ্চিদ অল্পতরো ৱ্যয়: ।


    অপাত্রেষু ন তে কচ্চিত কোশো গগ্চ্চতি রাঘব ॥


    হায়বদি ভরত, ৱাফম অসি খংজিল্লু মদুদি চিদিং য়াম্না তৌদনা শেল য়াম্না লাক্নবা হোৎনবা । মহাক্না ৱাফম অসিমসু পাওতাক পিরম্মী মদুদি মমল লৈতবা নত্রগা মতীক চাদবশিংনা রাজ্যগী শেনফমগী কান্নবা ফংহন্দবা ।


    মমল লৈতবশিংদগী সরকারগী মরন মথুম কন্বা অসিসু সরকারগী থবক থৌরমগী শরুক অমনি । অদোম্না উরম্লগনি ঐখোয়না আধার কার্দকা শম্নহন্দুনা বেঙ্ক একাউন্দা শেলগী মতেং ত্রান্সফর তৌবা, শাশিন্নবা রসন কার্দ পায়বশিংবু লৌথোকপা, শাশিন্নবা গ্যাস কনেক্সন পায়বশিংবু লৌথোকপা, শাশিন্নবা রসন ওঝাশিংবু লৌথোকপা, অতোপ্পগী অধিকার মৎপশিংবু লৌথোকপা, মসি পুম্নমক সরকার অসিগী মিসন মোডতা পাংথোক্লি ।


    মরূপ মপাং ইচন ইচেশিং, ঙসিমক ভারত ইমাগী মফমদা ধাতু মঙানা শাবা মুর্তি অমশু ইনুগ্রেত তৌরি । ইমা ভারতিগী মসিগী মুর্তি অসিবু মায়খুম হাংদোকপা ফংবা অসি লাইবক য়াম্না ফবগী ৱানি । মসিগী মগুন লৈরবা যগ্যদা শরুক য়াখিবা মীওই পুম্নমক্কী মফমদা মসিগী পুন্যগী থবক অসিদা শরুক য়াখিবা অদুগীদমক নোলুকচরি ।


    মরূপশিং, বিবেকানন্দা রোক মেমোরিয়েলগী মনাক্তা খিল্লিবা সন্ত থিরুবল্লুবরগী মুর্তি অদুবুশু ঐহাক্না খুরুমজরি । থিরুবল্লুবরগী ৱাহৈশিং, পিবিরম্বা মন্ত্র অদু ঙসিসু অচুম্বা ওইরি, মরী লৈনরি । নহাশিংগীদমক মহাক্না তাকপিরম্বা অদুদি-


    “ লৈঙোয়গী লৈবাক্তা, নহাক্না লুথনা তৌথবা মতমদা, নহাক্না মখাদা ইশিং থেংনগনি; নহাক্না য়াম্না তমলিবা মখৈ, লৌশিংগী ইচেলনা লেপ্পা লৈতনা চেনথরগনি । ”


    হায়বদি লৈঙোয়গী লৈবাক্তা, নহাক্না লুথনা তৌথবা মতমদা, নহাক্না মখাদা ইশিং থেংনগনি । মদুগা চপ মান্ননা অদোম্না মহৈ য়াম্না তমলিবা মখৈ নোংমদি পুক্নিং লৌশিংগী গঙ্গাদা শোয়দনা য়ৌবা ঙমগনি ।


    ঙসি নহাশিংগী নুমিৎ অসিদা লৈবাক অসিগী নহাশিংদা ঐহাক্না হায়জনিংবদি- তমশিন্বগী থৌওং অসিবু, লর্নিংগী প্রোসেস অসি কৈদৌনুংদা লেপহনখিগনু । ইশাগী মনুংদা লৈরিবা ছাত্র ওইবগী মতৌ অদু কৈদৌনুংদা মাংহনখিগনু । অদোম্না তমলিবা মখৈ, অদোম্না ইশাগী স্প্রিচুয়েল পৱারবু দিভেলপ তৌরিবা মখৈ, নখোয়গী চাওখৎপা পুরক্কনি অমসুং লৈবাক্কীসু ।


    মীওই খরদি স্প্রিচুয়েল পৱারগী ৱাফম হেক লাকপগা মখোয়না খংবা ঙমদে মখোয়না অতোপ্পা মায়কৈ অমদা মিৎয়েং থম্মি । অদুম ওইনমক স্প্রিচুয়েল পৱার অসি দাইবর্ত অদুদা য়াওরি লারিবা মরী অদুদা য়াওরি । মীওইবগী মমলগা, ইশ্বরগী শক্তিগা মসিগা মরী লৈনৈ । ঐখোয়গী হান্নগী রাষ্ট্রপতি অমসুং লৈবাক অসিগী মচা দাক্তর এ পী জে অব্দুল কলামনা হায়বিরম্মী-


    “ঐগী ইফমদদি স্প্রিচুয়েলিতী অসি ইশ্বর অমসুং পুক্নিং লৌশিংগা মরী লৈনবা লম্বী অমনি । ঐখোয়গী স্প্রিচুয়েল পুন্সিগা ঐখোয়গা শম্নদুনা লৈবনা ঐখোয়গী পুন্সিবু তংদু লৈতানা লৈহল্লি অমসুং মতম পুম্নমক্তা পুন্সিগী ভেলু নিংশিংহল্লি অমসুং পুকচেল শেংবা, ঐখোয়গী য়ুম্লোন্নববু নুংশিবা অমসুং অতোপ্পা মরুওইবা পুন্সিগী মওং কয়া অমসু মদুনা থবক মফম্বু পোজেতিব এনভাইরোন্তমেন্ত অমা ওইহল্লগনি । ”


    হৌখিবা চহি কয়াদগী বিবেকানন্দা কেন্দ্রনা অসি লৈবাক অসিদা হোৎনদুনা লাকপা অসিদা ঐহাক নুঙাইবা ফাওই । ঙসিদি চানিদগী হেন্না বিবেকানন্দা কেন্দ্রশিং লৈরে । লৈবাক অসিদা ৮০০ দগী হেন্বা মফমদা কেন্দ্রগী প্রোজেক্ত চৎথরি । হকশেল, মহৈ মশিং, গ্রামিন ভারত অমসুং সংস্কৃতি অসিগুম্বা লমশিংদা থবক তৌরি ।


    পটনাদগী পোর্ত ব্লেয়ার ফাওবা, অরুনাচল প্রদেশকী কার্বী আলোংদগী কাশ্মীরগী অনতনাগ ফাওবা, রামেশ্বরমদগী রাজকোত ফাওবা উবা ফংগনি । মনুং হুঞ্জনবা মফমশিংদা কেন্দ্র অসিগী খুথাংদা চাওরাক্না ছাত্র লিশিং ২৮ দা মহৈ মশিং তম্বীরি ।


    ঐহাক্না অখন্নবা থৌরাং অমদা অৱাং নোংপোক রাজ্যশিংদা বিবেকানন্দা কেন্দ্রগী থবক তৌবগী মওং মতৌ অসি য়ৌহন্বা পাম্মী । একনাথজীনা লৈবগা অরুনাচলপ্রদেশতা রিহাইশী স্কুল ৭ হাংদোক্লম্মী । ঙসিদি অৱাং নোংপোক্তা ৫০ দগী হেন্বা মফমশিংদা বিবেকানন্দা কেন্দ্র সোসিয়েল ৱার্ককা শম্নরে ।


    মশিং থিঙমদ্রবা ছাত্রশিং, আইআইতি ছাত্র, দাক্তর অমসুং প্রোফেস্নেল লাইদা লৈবা কয়ানা বিবেকানন্দা কেন্দ্রদা কৎথোকপগা লোয়ন্না থবক তৌরি । মসিগীদমক মখোয়দা মখল অমত্তগী সেলরি পিদে, মদুগী মহুত্তা মখোয়না থৱায় য়াওনা সেবা তৌরি । ইশাগী কান্নবা থিদনা সমাজকী সেবাগীদমক কৎথোকপা অসি ইস্প্রিত অমনি হায়না ঐহাক্না লৌই । ইচম চম্বা পুন্সি মহিং হিংবা অসিসু সমাজ সেবাগী খুদম অমনি । লৈবাক অসিগী নহাশিংগী মায়কৈ অমনি, লম্বী অমনি ।


    বিবেকানন্দা কেন্দ্রগা শম্নরিবা মীওইশিংনা ঙসিদি লৈবাকপু চাওখৎহন্বদা মরুওইবা থৌদাং লৌরি । ঐহাক্না থাজবা থম্লি মদুদি মতৌ অসুম্না লাক্কদৌরিবা মীরোলশিংদা কেন্দ্র অসিনা অনৌবা বিবেকানন্দা লেপতনা পুথোকখিগনি ।


    ঙসি লৈবাক অসিবু চাওখৎহন্নবা থৱায় য়াওনা মশাগী মথৌ পাংথোক্লিবা মীওই পুম্নমক অদু বিবেকানন্দানি । দলিত-পীড়িত-শোষিত অমসুং বনচিতশিংবু চাওখৎহন্নবা থবক তৌরিবা মীওই পুম্নমক অদু বিবেকানন্দানি । মশাগী ইনর্জীবু, মশাগী ৱাখল্লোনবু, মশাগী ইনোভেসনবু সমাজকী কান্ননবা শিজন্নরিবা মীওই পুম্নমক অদু বিবেকানন্দানি ।


    মীওইবা জাতিগীদমক, ঐখোয়গী সমাজ অসিগীদমক ময়াম পুন্না চৎমিন্নরিবা মিসন অদু ঐখোয়গী লৈবাক অসিগী চাওরবা তপস্যা অমগুম্বনি । অসিগুম্বা ৱাখল্লোনগা লোয়ননা অদোম্না লৈবাক্কী সেবা তৌদুনা লৈখিগনি, মসিনি নিজরিবা ।


    বিবেকানন্দাজীগী মপোক নুমীৎকী থৌরমদা, য়ুবা দিবসতা ময়াম পুম্নমকপু অমুক হন্না নুঙাইবা ফোংদোকচরি । বাপুবু ঐহাক্কী মায়কৈদগী জয় শ্রী রাম, অমসুং মফম অদুদা পরমেশ্বরমজী য়াওনা ময়াম পুম্নমকপু খুরুমজরগা মতাং অসিদা ঐহাক পোথাজরগে । অমসুং ঐহাক্না থাজৈ মদুদী কন্যাকুমারিদা লাক্নবা ঐঙোন্দা বার্তন ফংখিবা অদুম্লদনা মসিসু ঐহাক ইশাগী য়ুম্নি । করম্বা মতমদা তঞ্জা ফংবা য়েংবা তারি । মফম মফমদা কোইচৎ চৎতুনা লৈরে । কোইচত চৎপদা মরক্তা তঞ্জা অমদি ফংগনি । ঐহাক জগা অদু খুরুম্নবা মফম অদুদা শোইদনমক্কী লাকখিগনি । ময়ামগী মরক্তা মতম খরদি লৈরগনি । তঞ্জা অসিদা ঐহাক মফম অদুদা ইশামক লাকপা ঙমখিদ্রে মসিগীদমক ঐহাকপু ঙাকপিগনি অদুম ওইনমক লাপ্পসু লাপনা শরুক য়াজরি । দিল্লিদা হৌজিক ইংলি মফম অদুদদি শারে । অনি অসিগী মরক্তা ঐখোয়না অনৌবা ইনর্জী অমসুং অশাগা লোয়ননা মাংলোমদা চংশিল্লসি । থাজবা অসিগা লোয়ননা ময়াম পুম্নমকপু মসিগী পাবন পর্ব অসিদা নুঙাইবা ফোংদোকচরি । হন্না হন্না থাগৎচরি ।


    

    
    (Release ID: 1481069) Visitor Counter : 1