      संघ लोक सेवा आयोग

      सम्मिलित रक्षा सेवा परीक्षा (I), 2016
      Posted On: 27 JAN 2017 3:01PM by PIB Delhi


    संघ लोक सेवा आयोग द्वारा आयोजित सम्मिलित रक्षा सेवा परीक्षा (I), 2016 और रक्षा मंत्रालय के सेवा चयन बोर्ड द्वारा आयोजित साक्षात्कारों के परिणामों के आधार पर जिन 199 (153 पुरुष +46 महिला ) उम्मीदवारों ने अप्रैल , 2017 से शुरू होने वाले (i) 105 वें अल्पकालिक सेवा कमीशन पाठ्यक्रम ( पुरुषों के लिए ) और (ii) 19 वें अल्पकालिक सेवा कमीशन महिला ( गैर - तकनीकी ) पाठ्यक्रम के लिए अधिकारी प्रशिक्षण अकादमी , चेन्नई में प्रवेश हेतु अंतिम रूप से अर्हता प्राप्त कर ली है , की सूचियां योग्यताक्रम में नीचे दी गई हैं। 105 वें अल्पकालिक सेवा कमीशन पाठयक्रम ( पुरुषों के लिए ) की सूची में उन उम्मीदवारों के नाम भी शामिल हैं , जिन्हें पहले इसी परीक्षा के परिणाम के आधार पर भारतीय सैन्‍य अकादमी , देहरादून , भारतीय नौसेना अकादमी – इजीमला तथा वायु सेना अकादमी , हैदराबाद ( उड़ान - पूर्व ) प्रशिक्षण पाठ्यक्रम ( पाठ्यक्रमों ) में प्रवेश हेतु अनुशंसित किया गया था।


    2. सरकार द्वारा यथासूचित रिक्तियों की संख्या (i) 105 वें अल्पकालिक सेवा कमीशन पाठ्यक्रम ( पुरुषों के लिए) के लिए 175 और (ii) 19 वें अल्पकालिक सेवा कमीशन महिला (गैर-तकनीकी) पाठ्यक्रम के लिए 05 है।


    3. इस योग्यता सूची को तैयार करते समय उम्मीदवारों की स्वास्थ्य परीक्षा के परिणाम को ध्यान में नहीं रखा गया है। सभी उम्मीदवारों की उम्मीदवारी अनंतिम है। इन उम्मीदवारों की जन्म-तिथि और शैक्षिक योग्यता की जांच सेना मुख्यालय द्वारा की जाएगी।


    4. उम्मीदवार , परिणाम से संबंधित जानकारी संघ लोक सेवा आयोग की वेबसाइट http://www.upsc.gov.in से भी प्राप्त कर सकते हैं। तथापि , उम्मीदवारों के अंक , अंतिम परिणाम घोषित होने के 15 दिनों के अंदर आयोग की वेबसाइट पर उपलब्ध होंगे और ये 60 दिनों की अवधि के लिए उपलब्ध रहेंगे।


    5. संघ लोक सेवा आयोग का अपने परिसर में परीक्षा भवन के पास एक सुविधा काउंटर है। उम्मीदवार अपनी परीक्षा से संबंधित किसी प्रकार की जानकारी/स्पष्‍टीकरण कार्यदिवसों में प्रात : 10.00 बजे से सायं 5.00 बजे के बीच व्यक्तिगत रूप से अथवा दूरभाष संख्या 011-23385271, 011-23381125 और 011-23098543 से प्राप्त कर सकते हैं। उम्‍मीदवार , संघ लोक सेवा आयोग की वेबसाइट http://www.upsc.gov.in से भी परिणामों के संबंध में जानकारी प्राप्‍त कर सकते हैं।


    उम्मीदवारों की सूची देखने के लिए यहां क्लिक करें-


    वीके/पीकेपी/एमएस- 2 64

      

    

    
    (Release ID: 1481272) Visitor Counter : 6