      মন্ত্রীমন্দল মীফমগী ৱারেপ

      কেন্দ্রগী মন্ত্রীমন্দলনা মোদিফাইদ স্পিসিএল ইন্সেন্তিব পেকেজ স্কিম শেমদোক্নবগী অয়াবা পীখ্রে
      Posted On: 18 JAN 2017 3:32PM by


    


    প্রধানমন্ত্রী শ্রী নরেন্দ্র মোদীনা লুচীংবা কেন্দ্রগী মন্ত্রীমন্দলনা ইলেক্ত্রোনিক্কী লমদা ইনবেস্ত তৌববু পুক্নীং থৌগৎনবা অমসুং ২০২০ ফাওবগী মনুংদা ‘ নেৎ জিরো ইম্পোর্ত ’গী পান্দম ফংননবগী মাইকৈদা খোং থাংজিল্লদুনা মোদিফাইদ স্পিসিএল ইন্সেন্তিব পেকেজ স্কিম ( এম-সএস আই পি এস ) শেমদোকপদা মখোয়গী অয়াবা পীখ্রে ।

    ভারত্তা ইলেক্ত্রোনিক সিস্তেম দিজাইন অমসুং মেনুফেকচরিং ( ই এস দি এম )গী লমদা খোংজেল য়াংনা ইনবেস্ত তৌনবা এম-এস আই পি এস শেমদোকপনা থবক পীবগী খুদোংচাবা হেনগৎহনগনি অমসুং মীরমদগী পোৎ পুশিল্লকপা পোৎকী মপান তাংবা হন্থহনগনি হায়না থাজৈ । স্কিম অসিগী মখাদা ফংলকপা প্রজোক্তশিংদা মীওই কোতি অমরোমদা হকথেংননা নত্রগা নাকোইননা থবক্কী খুদোংচাবা ফংহনবগী পাঙ্গল চেল্লি ।

    পোলিসী অসিনা রাজ্য পুম্নমক অমসুং জিলা পুম্নমক কোন্সিল্লি অমসুং মখোয়বু ইলেক্ত্রোনিক্স মেনুফেকচরিংগী লমদা ইনবেস্ত তৌববু পুক্নীং চিংশিন্নবগী তাঞ্জা ফংহল্লি । স্কিম অসিগী মখাদা হৌজিক ফাওবদা, দর্খাস্ত ২৪৩ ফংবা হৌরে । মখোয়গী মনুংদা দর্খাস্ত ৭৫দা অয়াবা পীখ্রে মসিদা লুপা কোতি ১৭,৯৯৭কী ইনবেস্তমেন্ত তৌবগী ৱাফম য়াওরি ।

    শেমদোকপা অসিগী মরু ওইবা ৱারোলশিং অদু মখাদা পীরিঃ

    ১) দর্খাস্ত অসি স্কিম অসিগী মখাদা ২০১৮গী দিসেম্বর ৩১ ফাওবা লৌসিনগনি নত্রগা ইন্সেন্তিব কমিৎমেন্ত অসি লুপা কোতি ১০,০০০ ফাওবা য়ৌবা অদুগী মমাং ফাওবদা লৌশিনগনি । ইন্সেন্তিব কমিৎমেন্ত অসিনা লুপা কোতি ১০,০০০ য়ৌখ্রবদি, মখা তানা ফাইনান্সিয়েল কমিৎমেন্ত লেপথোক্নবা য়েংশিনগনি ।

    ২) অনৌবা এপ্রুবেলশিংগীদমক্তদি ইন্সেন্তিব অসি দর্খাস্ত ফংখিবা তাং অদুদগী নত্তবদা প্রোজেক্ত অমগী এপ্রুবেলগী তাং অদুদগী ফংগনি ।

    ৩) ইনভেস্তমেন্ত তৌবগী ইন্সেন্তিব অসি প্রোজেক্ত অদু এপ্রুবেল তৌবা তাং অদুগী চহি মঙাগী মনুংদা পীগনি ।

    ৪) এপ্রুবেল অসি মতিক চাবা দর্খাস্তশিংদা মপুং ফানা মেনশিল্লবা দর্খাস্ত পীশিনখিবা নুমিৎ ১২০ গী মনুংদা পীগনি ।

    ৫) স্কিম অসিগী মখাদা ইন্সেন্তিব ফংলবা খুজিং অমনা, য়ামদ্রবদা চহি অহুম ফাওবা কমর্সিএল প্রদক্সন্দা লেংদনা লৈগদবনি ।

    ৬) প্রোজেক্তকী অয়াবা পীবগী রিকোমেন্দ তৌগদবা কমিতীগী লুচীংবা ইলেক্ত্রোনিক্স অমসুং আই তি মন্ত্রীলয়গী সেক্রেতরীনা ওইগনি ।

    ৭) লুপা কোতি ৬৮৫০ ( চাওরাক্না অমরেকিন দোল্লর বিলিয়ন ১ )দগী হেন্না ইনভেস্ত তৌগদৌরিবা মেগা প্রোজেক্ত অসিগী তোঙানবা কমিতী অমা লৈগনি মসিগী মকোক কেবিনেৎ সেক্রেতরীনা ওইগনি । কমিতী অসিদা নীতি আয়োগকী সি ই ও, সেক্রেতরী এক্সপেন্দিচর অমসুং ইলেক্ত্রোনিক্স অমসুং আই তি মন্ত্রালয়গী সেক্রেতরী য়াওরি ।
    
    
    (Release ID: 1481236) Visitor Counter : 1