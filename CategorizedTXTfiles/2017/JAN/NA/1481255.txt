      মন্ত্রীমন্দল মীফমগী ৱারেপ

      মন্ত্রীমন্দলনা ২০১৬কী নবেম্বর অমসুং দিসেম্বর থা অনিগী কোওপরেতিব বেঙ্কশিংদগী লৌমীশিংগী অতেনবা মতমগী ক্রোপ লোনগী শেন্দোই কোকপীবা অমসুং নাবারদনা কো ওপরেতিব বেঙ্কশিংদা অহেনবা শেন্থং ফংহন্নবা নেস্নেল বেঙ্ক ফোর এগ্রিকলচর অমসুং রুরেল দিব্লপমেন্ত (নাবারদ)তা শেন্দোইগী মতেং ফংহনবদা অয়াবা পীখ্রে
      Posted On: 24 JAN 2017 1:31PM by


    


    প্রধানমন্ত্রী শ্রী নরেন্দ্র মোদীনা লুচীংবা কেন্দ্রগী মন্ত্রীমন্দলনা ২০১৬কী নবেম্বর অমসুং দিসেম্বর থা অনিগী কোওপরেতিব বেঙ্কশিংদগী লৌমীশিংগী অতেনবা মতমগী ক্রোপ লোনগী শেন্দোই কোকপীবদা অয়াবা পীখ্রে । ৱারেপ অসিনা নাবারদনা কো ওপরেতিব বেঙ্কশিংদা অহেনবা শেন্থং ফংহন্নবা নেস্নেল বেঙ্ক ফোর এগ্রিকলচর অমসুং রুরেল দিব্লপমেন্ত (নাবারদ)তা শেন্দোইগী মতেংসু ফংহনখ্রে ।



    কোওপরেতিব বেঙ্কশিংদগী শোর্ত তার্ম ক্রোপ্স লোন ফংলিবা ভারত পুম্বগী লৌমীশিংদা কান্নবা অসি ফংহনগনি ।



    ৱারেপ অসিনা রবীগী থবক থৌরমশিং পাংথোকনবগীদমক কেশ ফংবা হন্থরিবা অসিগী য়েংদুনা কোওপরেতিব বেঙ্কশিংদগী ক্রোপ লোনশিং লাইনা য়ৌহনদুনা কোওপরেতিব বেঙ্কশিংগী মতেংগা লোইননা লৌমীশিংদা মতেং পাংবগী পান্দম থম্লি ।



    ২০১৬কী নবেম্বর অমসুং দিসেম্বর থা অনিগী শেন্দোই কোকপীনবগীদমক কোওপরেতিব বেঙ্কশিংদা রি ফাইনান্স তৌনবা অহেনবা পাম্বৈশিং নাবারদকী থোংদা কোওপরেতিবস বেঙ্কশিংদা ফংহনগনি । মসি চৎলিবা শেনবা চহি ২০১৬-১৭ অসিদা কোওপরেতিব বেঙ্কশিংনা লৌমীশিংদা য়েন্থোক্কনি । পান্দম অসিগীদমক লুপা কোতি ১০৬০.৫০গী অহেনবা ফাইনান্সিএল লাইএবিলিতী অমা মথৌ তাগনি । ২০১৬-১৭কী মতমদা লুপা কোতি ১৫,০০০ ইন্তরেস্ত সববেন্সন স্কিম ( আই এস এস ) থবক্তা ওন্থোক্নবা হান্ননা শিজিন্নখ্রে ।



    


    
    (Release ID: 1481255) Visitor Counter : 1