      প্রধানমন্ত্রীগী লোইশঙ

      রোহতক্তা পাংথোকপা নেস্নেল য়ুথ ফেস্তিবেল হৌদোকপগী থৌরমদা প্রধানমন্ত্রীনা ভিদিওগী থোংদা পীখিবা ৱারোল
      Posted On: 12 JAN 2017 11:23PM by


    ফম্বাক্তা লেংশিনবীরিবা শক্নাইরবা পুম্নমক অমসুং ঐগী নুংশিরবা নহা ওিরিবা মরূপশিং, অদোম পুম্নমকপু ২১শুবা নেস্নেল য়ুথ ফেস্তিবেলকী হায়নীংঙাই লৈতনা হরাও তয়াম্বা ফোংদোকচরি । মতম ফংদবনা মরম ওইদুনা ঐহাক রোহতক্তা ইশামক শরুক য়াবা ফংদ্রে অদুবু ঐনা উবা ফংলিবা শক্তমশিং অসিদা অসুম্না খল্লি মদুদি ঙসি ফেস্তিবেল অসিসু চহি ২১শুবা নহা অমগুম ওইখ্রে । লৈবাক্কী তোঙান তোঙানবা মপমদগী লাক্লিবা ঐগী নহা ওইরিবা মরূপশিংগী মাইথোংদা উবা ফংলিবা ইনর্জী অসিগুম, ঙসি রোহতক্তা য়ুথ ফেস্তিবেল অসিমক্কা লোইননা মঙানগী ফেস্তিবেলসু পাংথোক্লি ।


    ঙসি জাতিগী নহারোলগী নুমিৎনি । স্বামী বিবেকানন্দজীগী মপোক নুমিৎনি । ঐনা অদোম ময়ামগী থোংদগী লৈবাক্কী নহারোল পুম্নমক্তা অখন্নবা নুমিৎ অসিগী হায়নীংঙাই লৈতনা য়াইফ-পাওজেল পীজরি । স্বামী বিবেকানন্দ অসি ৱাফম অসিগী খ্বাইদগী অথোইবা খুদম্নি মদুদি তেল্লবা মতম খরগী মনুংদসু অদুক্কী মতিক ফংবা ঙম্মি । মহাক্কী পুন্সি য়াম্না তেনখি । স্বামী বিবেকানন্দ নহারোলগী পাঙ্গলগী লোইবা নাইদ্রবা মরু অদুনি । স্বামী বিবেকানন্দনা হায়বীরম্মি – ঐখোয়গী লৈবাক্না মতম অসিদা য়োৎকুম্বা অকনবা শাদোং অমসুং অকনবা মসল লৈবা হকচাংশিংগী মথৌ তাই ।

    মরূপশা, ঙসি লৈবাক অসিগী মীওই কোতি ৮০দগী হেনবদি মতম অসিদা চহি ৩৫গী মখাগীনি । স্বামী ৱবিবেকানন্দনা তাকপীরম্বা লম্বীদুদা চৎতুনা ঙসি ভারত্তা, বিশ্বগুরু ওইবা ঙমবা য়ুগ অমা হৌদোকপগী থৌনা লৈরে ।

    ঙসি ঐগী নহা ওইরিবা মরূপশিং মতম অসিদা রোহতক্তা লৈরি, মখোয়গীদমক্তদি হরিয়াণাগী লৈমাই অসিসু য়াম্নমক পুক্নীং থৌগৎনীংঙাইগী মশক্নি । হরিয়ামাগী লৈমাই অসি বেগশিংগীনি, উপনিষদশিংগীনি, গীতাগীনি । মসি অথৌবশিংগী থৌনা উৎনফম্নি, জয় জৱান – জয় কিসানগী লমদমনি । মসি সরস্বতীগী শেংলবা ইচেলনি । ঐখোয়গী সংস্কৃতি, ঐখোয়গী মগুনশিংবু য়োকশিঞ্জদুনা মাংদা চখৎনবা লেপ্তনা হোৎনবা, লমদম অসিদগী তম্বা য়াই ।

    ঐহাক নুংঙাইবা পোকই মদুদি হন্দক নেস্নোল য়ুথ ফেস্তিবেলগী শীম – য়ুথ ফোর দিজিতেল ইন্দিয়া না ওইরি... । ফেস্তিবেল অসিগী থোংদগী নহারোলশিংবু নুংতিগী পুন্সি মহিংদা দিজিতেলগী মওংদা পীথোক-পীসিন তৌবগী ত্রেনীং পীগনি । ঐনা ফেস্তিবেল অসিদা ত্রেনীং লৌগদৌরিবা নহারোল পুম্নমক্তা হায়জরি মদুদি মফম অসিদগী ত্রেনিং ফংদুনা চৎখ্রগা অদোমগী নাক য়েৎকী য়ামদ্রবদা ইমুং তরাদা দিজিতেল ত্রান্সেক্সন তৌবা তম্বীয়ু । লেসকেশ ওইবা শেল-থুমগী থৌরাং অমা শেম্বদা অদোম নহারোল পুম্নমক্কী চাওরবা থৌদাং লৈ । লৈবাক অসিবু অরোনবা পৈশা অমসুং শেঞ্জা-থুমজাদগী নান্থোকহন্ননবা শোক্নরিবা লানফম অসিদা অদোম পুম্নমক্কী মরু ওইরবা থৌদাং য়াওগনি । চহি অসিগী নেস্নেল য়ুথ ফেস্তিবেলগী মেস্কোৎ অসি ইচানুপী ওইনা খল্লে । নুংশিনা মসিগী মমিং থোল্লি “ মহারী লাডো ” । ফেস্তিবেল অসিগী থোংদগী “ বেতী বচাও – বেতী পঢ়াও ” খোংজংগী মরক্তা খঙহনবা হেনগৎহন্নবা হোৎনবা অসি য়াম্ননমক থাগৎনীংঙাইনি । হরিয়াণা মক্তদগী কেন্দ্র সরকারনা “ বেতী বচাও – বেতী পঢ়াও ” গী খোংজং অসি হৌদোকখিবনি । খোংজং অসিগী শক্তম লমদম অসিদা নীংথিজনা উবা ফংলি । অহোংবা হায়বদু হৌরক্লি । সেক্স রেসিওদা শাথিনা অহোংবা পুরক্লে । লৈবাক পুম্নমক্তা অহোংবা অসি হেনগৎলক্লি । ঐনা হরিয়াণাগী মীয়াম্বু মসিগীদমক্তা থোইদোক হেন্দোক্না থগৎপা ফোংদোকচরি । মসি উৎলি মদুদি মীওইবনা নীংখ্রবদি ওইথোক্লরোইদবদুসু ওইথোকহল্লি । ঐনা থাজৈ মদুদি য়াম্না থুনা লৈবাক অপুনবগীদমক্তা চাওথোকচনীংঙাই ওইবা ফিভম অমা হরিয়াণানা শেমগৎতুনা উৎকনি ।

    হরিয়াণাগী তুংলমচৎপু শেমগৎপদা মফম অসিগী নহারোলশিংনা য়াম্না চাওবা থৌদাং অমা য়ারি । হরিয়াণাগী নহা ওইরিবা শান্নরোইশিংনা মালেমগী ওইবা থৌরম কয়াদা মেদল লৌদুনা মতম পুম্নমক্তা লৈবাক অসিগী মিংচৎ পুরক্লি ।

    লৈবাক অপুনবগী অনৌবা পন্থুং অদুবু শোক্ননবগীদমক নহা ওইরিবা পাঙ্গলশিংগী হেন্না তঙাইফদবা ওইরি । ভারতকী পান্দম নহারোলশিংবু যুগ অসিবু ভারতকী যুগ ওইহন্নবগীদমক্তা পাঙ্গল অমসুং থৌনা পুথোকপনি ।

    এক ভারত – শ্রেস্থ ভারত লৈবাক্কী নাৎকী মখল-মখা কয়া অসিবু পরেং অমদা লেংসিন্নবা হোৎনবা অমনি । ঐখোয়গী লৈবাক্তা লোনশিং তোঙান তোঙানজরবসু, চাকচা-ইথক তোঙানজরবসু, য়ুমলৈ-কৈরৈ তোঙানজরবসু, চৎনবী তোঙানজরবসু থৱাইদি অমত্তনি । থৱাই অদুগী মমিং – ভারতীয়তা কৌই । অমসুং ভারতীয়তা অসিগীদমক ঐ অমসুং অদোম লোইনমক্না চাওথোকচরি ।

    রাজ্য অমগী নহারোল অতোপ্পা রাজ্যগী নহারোলগা উনরগদি মখোয়সু অনৌবা কয়া খঙগনি, অমনা অমগী মফমদা ইকাই খুম্নবা হেনগৎকনি, ৱাখল তামিন্নবা হেনগৎকনি । মীয়াম্না পুন্না লৈমিন্নরবা, তোৎন-তিন্নরবদি চাকচা-ইথক অমসুং লোনগী খেন্নবা অসি কয়াদা থেনখ্রবনো । লুথনা চেংলুরবদি মচেক শেংই মদুদি ঐখোয়গী মগুন, ঐখোয়গী মীওই লোনচৎ, ঐখোয়গী ৱাংঙুলোন ইমান মান্নৈ ।

    মরূপশা, এক ভারত-শ্রেস্থ ভারতকী মখাদা তোঙান তোঙানবা রাজ্য অনিদা চহি অমগীদমক পার্তনরশিপ তৌহনখ্রে । চহি অসিদা হরিয়াণানা তেলঙ্গনাগা লোইননা পার্তনরশিপ তৌরি । রাজ্য অনিগী করম্বা করম্বা হিরমদা তেংবাং পীনগনি, মসিগীদমক্তা এক্সন পোইন্তসু শেমখ্রে । ঐনা থাজৈ মদুদি ঙসি হরিয়াণাদা তেলঙ্গনাদগী লাকপা মহৈরোইশিংনা ফনা য়াম্না খঙবা তম্বা ফংলগনি ।

    এক ভারত-শ্রেস্থ ভারত অসি স্কিম অমা নত্তে । মসি মীয়াংগী খোংজং অমনা চৎথরি অমসুং মসি লৈবাক্কী নহারোলশিংনা মপুং ফানা শৌগৎলবা মতম অদুতদা মাই পাকপা ঙমগনি ।

    ঐগী নুংশিরবা মরূপশিং, চহি অসি পন্দিৎ দীন দয়াল উপধ্যাইগী চহি ১০০ শুবা মপোক কুমওন পাংথোক্লি । লৈবাক্কী নহারোলশিংগীদমক্তা পন্দিৎজীগী মন্ত্রা ওইখি – চরৈবতি – চরৈবতি, চরৈবতি হায়বদি চৎতুনা লৈয়ু, চৎতুনা লৈয়ু, লেপকথোক্কনু, ফমদোক্কনু, লৈবাক শেম্বগী লম্বীদা চৎতুনা লৈগদবনি ।

    তেক্নোলোজীগী খোংজেল অসিদা ঙসি লৈবাক অসিগী নহারোলশিংনা থ্রি C’s দা পুক্নীং চংগদবনি । ঐনা C’s কী ৱাফম ফোংদোক্লিবা অসিগী ৱাহন্থোক্তি অহানবা সি COLLECTIVITY, অনিশুবা সি CONNECTIVITY অমসং অহুমশুবা সি CREATIVITY ... নি । COLLECTIVITY অপুনবা, ঐখোয়না অপুনবা পাঙ্গল শেমদ্রিবা ফাওবা, ঐখোয়না খেন্নবশিং মুথৎতুনা অপুনবা ভারতীয় ওইদ্রিবা ফাওবা, COLLECTIVITY গী পাঙ্গল য়াম্না কনবা পাঙ্গলনি । অতোপ্পা ৱাফম্না CONNECTIVITY নি, লৈবাক অসিগী যুগ অসি হোংলে । তেক্নোলোজীনা মালেম অপুনবা অসি য়াম্না পীকশলহল্লে । মালেম অপুম্বা অদোমগী খুবামনুংদা লৈরে । CONNECTIVITY মতমনা পুরকপনি । ঐখোয়না CONNECTIVITY গী মিয়েংদা Technologyগা লোইননা ঐখোয়গী মীওইবগী মমল অ সি সু থৌনা হাপকনি । অমসুং অহুমশুবা সি ঐনা হায় CREATIVITY অনৌবা ৱাখল, অনৌবা INNOVATION , অরিবা সমস্যাশিংগী অনৌবা পাম্বৈ পুথোক্নবগীদমক্তা অনৌবা থৌওং অমসুং মসিনি নহারলশিংদগী আশা তৌরিবসি । মসিদা CREATIVITY লোইখি । INNOVATION লোইখি । অনৌবশিং পন্দুনা লৈখি মখল অমরোমদা পুন্সি অসি লেপখি । অমসুং মরম অসিনা ঐখোয়গী নুংদা CREATIVITYবু অদুক্কী মতিক তাঞ্জা পীগদবনি ।

    মরূপশা, ঙসিদগী চহি য়াঙ্খৈগী মমাংদা আত্মা অমত্তা ওইবা মীওইবগী লোনচৎতা ঙাংলদুনা পন্দিৎ দীন দয়াল উপধ্যায়না হায়রম্বা অদুদসু লৈবাক্কী নহারোলশিংগীদমক্তা অচৌবা পাওজেল অমনি । দীন দয়াল উপধ্যায়জীনা লৈবাক শেম্বা অমসুং লৈবাক অসিদা লৈরিবা ফত্তবশিংগা মায়োক্ননবা খঙহল্লম্মি । মহাক্না হায়রম্মি -

    “ ঐখোয়না চৎনবী কয়া মুথৎপা তাই । ময়াম অমা শেমদোকপা তারি । ঐখোয়গী মীওইবগী চাওখৎ থৌরাং অমসুং জাতিগী অপুনবদা অপনবগী চাওখৎ থৌরাংদা কান্নগদবশিংদু ঐখোয়না তৌগনি অমসুং কান্নদবশিংদু লৌথোক্কনি । ঈশ্বরনা পীরিবা হকচাং অসিদা অশোইবা পুথোক্তুনা নত্রগা ইকাই-ফিরুক খুমদুনা চৎপগী মথৌ তাদে । অদুবু হকচাংদা অপোম্বা লৈরকপা মতমদা ওপরেসনগী মথৌ তাই । অহিংবা অমসুং মশা-মউ ফবা হকচাংগী শরুক ককপগী মথৌ তাদে । ঙসি করিগুম্বা খুন্নাইদা শোক্ন-পন্না য়াদবা অমসুং অনেম অৱাংনা কোইশিন্দুনা লৈখ্রে, মসিনা মরম ওইদুনা মীয়াম্না মীওইববু মীওইবা ওইনা খন্দুনা চৎনদ্রে অমসুং জাতিগী অপুনবগীদমক্তা অপনবা ওইরি, ঐখোয়না মদু লোইশিনগদবনি । ”

    ঐগী রূপশা, ঐগী মাংদা অদোম পুম্নমক লৈবাক্কী হৈ শিংলবা পাঙ্গল ওইনা য়াওরি । ঙসি নহারোলশিংগী ইনর্জী অদু শেমগৎ শাগৎপা মওংদা শিজিন্নবগী মথৌ তারে । ঙসি নহারোলশিংবু লম্বী লমহাংনবদগী কনবগী মথৌ তারে । ঙসি নহারোলশিংবু ময়াই কাবা পোৎশকশিং অমসুং মরাল অরানবা থবক্তগী লাপ্না থম্বগী মথৌ তাই । অদোম্না খন্ন-নৈনদুনা অনৌবা লম্বী শেম্বীয়ু, অনৌবা পন্থুং ফংবীয়ু । অদোমগী মাংদা ওইথোকপা য়াবশিংগী হাংদোক্লবা অতিয়া লৈরি ।

    নুংঙাই-মপুং ফাবা পুন্সিগী অপাম্বা থম্বা অচুম্বা ৱাখলনি অদুবু মসিগা লোইননা খুন্নাই অমসুং লৈবাক্কী থৌদাং অদুবু খঙবা অসি তঙাইফদে । ঐনা অদোম্বু ১,২,৩,৪,৫,৬ হায়বদি শিংনবা ৬কী মতাংদা হায়গে মসিদগী নান্থোকপা অসি য়াম্না মরু ওই ।

    ১. খুন্নাইগী মরমদা খঙদবা

    ২. খুন্নাইগী মরমদা চেকশিন্দবা

    ৩. খুন্নাইগী মরমদা নাতৈ চাদবা ৱাখল্লোন

    ৪. কাংলুপ-খুন্নাইগী মতক্তা খনবা ঙমদবা

    ৫. ইমাশিং-ইচল/ইচেশিং-ইচানুপীশিংগী মফমদ নত্তবা লমচৎ-শাজৎ

    ৬. অকোইবগী ফিভমগী মতাংদা চেকশিন্দবা, থৌদাং লৈতবা মিয়েং

    ঐগী মরূপশা, অদোম পুম্নমক অনৌবা মতোল অদুবু শোকউ । চাওখৎপগী অনৌবা মিয়েং শেম-শাও, অনৌবা পোৎলমশিং তাল্লু । য়াইফ-পাওজেল অসিগা লোইননা অদোম্বু জাতিগী নহারোলগী নুমিৎ অমসুং ফেস্তিবেলগী হন্না হন্না নুংঙাইবা ফোংদোকচরি অমসুং হন্না হন্না য়াইপা পাওজেল পীজরি । অমসুং স্বীমী বিবেকানন্দজীবু অমুক হন্না নীংশিংজরদুনা ঐখোয়গী থনুংগী ইনর্জীবু শিজিন্নরদুনা খুন্নাইগী জাতিগী ইমুং-মনুংগী খুঙ্গংগী লাইরবগী লৌমীগী ফনবগীদমক অদোমগী পন্সিগী মতম খরা মখোয়গীদমক শিজিন্ননবা ৱাশক লৌ । য়েংবীয়ু পুন্সিদা মদু তৌবদা ফংবা নুংঙাইবা অদুগী পাঙ্গল অদু মশামক্না ইনর্জীগী মশক লৌরক্কনি । ঐনা অদোমদা হন্না হন্না য়াইফা মঙ্গল পীরি । লৈবক্কী কাচিন-কোয়াদগী লাক্লিবা নহারোলশিং অমরোমদা অপীকপা ভারত অমা ঐগী মাংদা লৈরি । অপীকপা ভারত অসিনা অনৌবা ইথিল অনৌবা থৌনা পুদুনা গীতাগী মসি গীতাগী লমদমনি । কমর্গী পাওজেল পীরি । ওইজবা থিদবা কর্ম য়োগকী পাওজেল পীরি । মসিবু পুদুনা অদোম্না চৎলি মসিগীদমক ঐগী নহারোলগী কুম্মৈ অসিবু হন্না হন্না য়াইফ-পাউজেল পীজরি ।

    থাগচ্চরি !!!

    

    
    (Release ID: 1481252) Visitor Counter : 1