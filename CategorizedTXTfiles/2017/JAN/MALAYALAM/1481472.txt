      സാമ്പത്തിക കാര്യങ്ങള്‍ക്കായുള്ള കേന്ദ്ര മന്ത്രിസഭാ സമിതി

      തൊഴില്‍തേടി അന്യ സംസ്ഥാനങ്ങളിലേയ്ക്ക് പലായനം
      ചെയ്യുന്നവരുടെ എണ്ണം വര്‍ദ്ധിക്കുന്നു

      Posted On: 31 JAN 2017 6:33PM by PIB Thiruvananthpuram

    തൊഴില്‍തേടി അന്യ സംസ്ഥാനങ്ങളിലേയ്ക്ക് പലായനം ചെയ്യുന്നവരുടെ എണ്ണം വര്‍ദ്ധിക്കുന്നതായി സാമ്പത്തിക സര്‍വേ. 2011 ലെ സെന്‍സ്സസ് വിവരങ്ങളും റെയില്‍വേയുടെ പാസ്സഞ്ചര്‍ ട്രാഫിക് ഫ്‌ളോയും അടിസ്ഥാനമാക്കി നടത്തിയ പഠനത്തിലാണ് ഈ വിവരമുള്ളത്. 2011-2016 ല്‍ ഒന്‍പത് ദശലക്ഷത്തോളം ജനങ്ങള്‍ ജോലിക്കായി അന്യ സംസ്ഥാനങ്ങളിലേക്ക് പലായനം ചെയ്തു. 2001 നും 2010 നും ഇടയ്ക്ക് ഇത് 5 മുതല്‍ 6.5 വരെ ദശലക്ഷം ആയിരുന്നു. 2001- 2011 കാലഘട്ടത്തില്‍ മുന്‍ ദശാബ്ദത്തെ അപേക്ഷിച്ച് തൊഴില്‍ തേടിയുള്ള പലായനത്തില്‍ ഇരട്ടി വര്‍ദ്ധനനവാണുണ്ടായത്. വനിതകളുടെ തൊഴില്‍ തേടിയുള്ള പലായനത്തിലും രണ്ടായിരത്തില്‍ രണ്ടു മടങ്ങോളം വര്‍ദ്ധനയുണ്ടായി. ഭാഷാപരമായ വ്യത്യാസം പലായനത്തിന് ഒരു തടസ്സമായിട്ടില്ലെന്നും സാമ്പത്തിക സര്‍വേ വ്യക്തമാക്കുന്നു.താരതമ്യേന ദരിദ്ര സംസ്ഥാനങ്ങളായ ബീഹാര്‍, ഉത്തര്‍ പ്രദേശ്, എന്നിവിടങ്ങളിലാണ് ഏറ്റവും കൂടുതല്‍ പലായന നിരക്കുള്ളത്. ഇങ്ങനെ പലായനം ചെയ്യുന്ന ആളുകള്‍ ഏറ്റവും കൂടുതലായി എത്തുന്നത് ഗോവ, ഡല്‍ഹി, മഹാരാഷ്ട്ര, ഗുജറാത്ത്, തമിഴ്‌നാട്, കേരള, കര്‍ണ്ണാടകം എന്നീ സംസ്ഥാനങ്ങളിലാണ്.
    

    
    (Release ID: 1481472) Visitor Counter : 4