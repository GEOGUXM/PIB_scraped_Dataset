      സാമ്പത്തിക കാര്യങ്ങള്‍ക്കായുള്ള കേന്ദ്ര മന്ത്രിസഭാ സമിതി

      2016-17 ലെ സാമ്പത്തിക സര്‍വ്വെ ധനമന്ത്രി അരുണ്‍ ജെയ്റ്റ്‌ലി പാര്‍ലെന്റില്‍ അവതരിപ്പിച്ചു
      കറന്‍സി പിന്‍വലിക്കലിന് ശേഷമുള്ള തുടര്‍ നടപടികളിലൂടെ സാമ്പത്തിക വളര്‍ച്ച സാധാരണ നിലയിലാകും
      
      പണപ്പെരുപ്പം നടപ്പ് സാമ്പത്തിക വര്‍ഷം 5 ശതമാനത്തില്‍

      Posted On: 31 JAN 2017 6:20PM by PIB Thiruvananthpuram

    രാജ്യത്തിന്റെ സാമ്പത്തിക നില സുസ്ഥിരമെന്ന് കേന്ദ്ര ധനകാര്യ മന്ത്രി അരുണ്‍ ജെയ്റ്റിലി. പൊതു ബജറ്റിന് മുന്നോടിയായി പാര്‍ലമെന്റില്‍ സമര്‍പ്പിച്ച 2016-17 വര്‍ഷത്തേക്കുള്ള സാമ്പത്തികസര്‍വേയിലാണ് അദ്ദേഹം ഇക്കാര്യം വ്യക്തമാക്കുന്നത്. പുതിയ കറന്‍സികള്‍ ആവശ്യത്തിന് വിനിയമത്തില്‍ എത്തുകയും കറന്‍സി പിന്‍വലിക്കലിന് ശേഷമുള്ള തുടര്‍നടപടികള്‍ സ്വീകരിക്കുകയും ചെയ്യുന്നതോടെ രാജ്യത്തിന്റെ സാമ്പത്തിക വളര്‍ച്ച സാധാരണ നിലയിലാകുമെന്നും അദ്ദേഹം വ്യക്തമാക്കുന്നു.
    
    ഉപഭോക്തൃ വിലസൂചിക അനുസരിച്ചുള്ള വിലക്കയറ്റവും ഈ സാമ്പത്തിക വര്‍ഷത്തില്‍ സ്ഥിരതകാട്ടുന്നുണ്ട്. ഇത് ഈ വര്‍ഷം ശരാശരി അഞ്ചു ശതമാനം മാത്രമാണ്. മറ്റുള്ള വളര്‍ന്നുവരുന്ന വിപണികളെ അപേക്ഷിച്ചുനോക്കുമ്പോള്‍ രൂപയുടെ പ്രകടനം മികച്ചതായിരുന്നുവെന്നും സാമ്പത്തിക സര്‍വേ ചൂണ്ടിക്കാട്ടുന്നു. റാബി വിളകള്‍ കൃഷിചെയ്യുന്ന ഭൂമിയുടെ വിസ്തൃതിയില്‍ 5.9 ശതമാനം വര്‍ദ്ധനവുണ്ടായിട്ടുണ്ട്. ഈ ജനുവരി 13 വരെയുള്ള കണക്ക് പ്രകാരം 616.2 ലക്ഷം ഹെക്ടര്‍ ഭൂമിയിലാണ് റാബി വിളകള്‍ കൃഷിചെയ്യുന്നത്. കഴിഞ്ഞ വര്‍ഷത്തെ സമാനമായ ആഴ്ചയുടെ അടിസ്ഥാനത്തില്‍ വിലയിരുത്തിയാല്‍ ഇത് 5.9 ശതമാനം വര്‍ദ്ധന കാട്ടുന്നുണ്ട്. ജനുവരി 13 വരെയുള്ള കണക്ക് പ്രകാരംകടല, പയര്‍ എന്നിവയുടെ കൃഷി ഭൂമിയില്‍ 10.6 ശതമാനം വര്‍ദ്ധനയുണ്ടായിട്ടുണ്ട്.
    
    ആഗോളതലത്തില്‍ സാമ്പത്തികരംഗത്ത് പ്രതിസന്ധികള്‍ ഇപ്പോഴും തുടരുമ്പോഴും ഇന്ത്യയുടെ സ്ഥിതി മെച്ചമാണെന്നാണ് സാമ്പത്തികസര്‍വേ ചൂണ്ടിക്കാട്ടുന്നത്. താരതമേന്യ കുറഞ്ഞ വിലക്കയറ്റം, സാമ്പത്തിക അച്ചടക്കം, കറന്റ് അക്കൗണ്ട് കമ്മിയുണ്ടായ കുറവ് അതോടൊപ്പം ഡോളറിന്റെ മൂല്യത്തിനോട് സ്ഥിരതപ്രകടിപ്പിച്ചുള്ള രൂപയുടെ പ്രകടനവും ഇന്ത്യയുടെ സാമ്പത്തിക നില കുടുതല്‍ മെച്ചമാക്കിയിട്ടുണ്ട്.
    
    -സെന്‍ട്രല്‍ സ്റ്റാറ്റിസ്റ്റിക്കല്‍ ഓര്‍ഗനൈസേഷന്റെ കണക്ക് പ്രകാരം സ്ഥിര വിപണി മൂല്യത്തിന്റെ അടിസ്ഥാനത്തിലുള്ള 2016-17ലെ ആഭ്യന്തരവളര്‍ച്ചാ നിരക്ക് 7.1 ശതമാനമാണ്. 2015-16ല്‍ ഇത് 7.6 ശതമാനമായിരുന്നു. എന്നാല്‍ ഈ സാമ്പത്തികവര്‍ഷത്തെ ആദ്യ ഏഴു മാസത്തെ കണക്കുമാത്രമാണ് ഇതിന് ആധാരമാക്കിയിരിക്കുന്നത്. ആഭ്യന്തരവളര്‍ച്ചയ്ക്ക് ആക്കം കൂട്ടുന്നത് അവസാനമാസങ്ങളില്‍ നടക്കുന്ന ചെലവുകളാണെന്നും സാമ്പത്തിക സര്‍വേ വ്യക്തമാക്കുന്നു.
    
    മൊത്ത ആഭ്യന്തര ഉല്‍പ്പാദനത്തിന്റെ അടിസ്ഥാനത്തിലുള്ള മൂലധന നിക്ഷേപത്തിന്റെ അനുപാതം (നിലവിലെ വിലയുടെ അടിസ്ഥാനത്തില്‍) 26.6 ശതമാനമായാണ് 2016-17ല്‍ കണക്കാക്കിയിരിക്കുന്നത്. 2015-16ല്‍ ഇത് 29.3 ശതമാനമായിരുന്നു.
    
    ആവശ്യത്തിന് കറന്‍സികള്‍ വിനിമയത്തിന് എത്തുകയും കറന്‍സിപിന്‍വലിക്കലിന്റെ അനന്തരനടപടികള്‍ പൂര്‍ത്തിയാകുകയും ചെയ്യുന്നതോടെ 2017-18ല്‍ വളര്‍ച്ചാ നിരക്ക് സാധാരണനിലയിലാകുമെന്ന് പ്രതീക്ഷിക്കുന്നു. ഇന്നത്തെ 6.45% ല്‍ നിന്ന് 2017-18ല്‍ എത്തുമ്പോള്‍ വളര്‍ച്ച 7.50% മാകുമെന്നാണ് പ്രതീക്ഷ.
    
    
    ധനകാര്യം
    
    -ഏപ്രില്‍ 2016ല്‍ പരോക്ഷ നികുകളില്‍ 26.9 ശതമാനം വളര്‍ച്ച
    -2016 ഏപ്രില്‍-നവംബര്‍ മാസങ്ങളില്‍ അനുഭവപ്പെട്ട റവന്യു ചെലവില്‍ 23.2% വര്‍ദ്ധനയാണുണ്ടായത്. ഇത് പ്രധാനമായും ഏഴാം ശമ്പളകമ്മിഷന്‍ റിപ്പോര്‍ട്ട് നടപ്പാക്കിയതും മൂലധന നിക്ഷേപത്തില്‍ 39.5% വളര്‍ച്ചയുണ്ടായതും കൊണ്ടാണ്.
    
    വില
    -തുടര്‍ച്ചയായി മൂന്നാം വര്‍ഷവും ഉപഭോക്തൃസൂചികയുടെ അടിസ്ഥാനത്തിലുള്ള വിലക്കയറ്റം നിയന്ത്രിക്കാന്‍ കഴിഞ്ഞു. 2014-15ലെ 5.9% ല്‍ നിന്ന് 2015-16ല്‍ 4.9 %മായി വിലക്കയറ്റം കുറഞ്ഞു. 2015 എപ്രില്‍ മുതല്‍ ഡിസംബര്‍ വരെ അത് 4.8% മായി തുടരുകയും ചെയ്തു.
    -മൊത്ത വിലസൂചിക അടിസ്ഥാനമാക്കിയുള്ള വിലക്കയറ്റം 2014-15ലെ 2% ല്‍ നിന്ന് 2015-16ല്‍ (-)2.5% എത്തി. എന്നാല്‍ 2016 ഏപ്രില്‍ മുതല്‍ ഡിസംബര്‍ വരെ അത് ശരാശരി 2.9% ശതമാനമായി തുടര്‍ന്നു.
    -ഭക്ഷവസ്തുക്കളുടെ ലഭ്യതയാണ് പ്രധാനമായും വിലക്കയറ്റത്തിന് വഴിവയ്ക്കുന്നത്. ഭക്ഷ്യ വിലപ്പെരുക്കത്തിന് ധാന്യങ്ങളാണ് പ്രധാനമായും സംഭാവനകള്‍ നല്‍കിയത്.
    -ഉപഭോക്തൃവിലസൂചികയുടെ അടിസ്ഥാനത്തിലുള്ള വിലക്കയറ്റം ഈ സാമ്പത്തികവര്‍ഷം ശരാശരി അഞ്ചുശതമാനം മാത്രമായിരിക്കും.
    
    വ്യാപാരം
    - കയറ്റുമതിയിലുണ്ടായിരുന്ന നെഗറ്റീവ് വളര്‍ച്ച ഒരുപരിധിരെ 2016-17( ഏപ്രില്‍ മുതല്‍ ഡിസംബര്‍വരെ) ല്‍ മാറ്റി മറിക്കാന്‍ കഴിഞ്ഞിട്ടുണ്ട്. കയറ്റുമതിയില്‍ 0.7% വറദ്ധനവുണ്ടായിട്ടുണ്ട്.ഏകദേശം 198.8 ബില്യണ്‍ യു.എസ്.ഡോളറിന്റെ വര്‍ദ്ധന. അതോടൊപ്പം 2016-17(ഏപ്രില്‍ മുതല്‍ ഡിസംബര്‍ വരെ) ഇറക്കുമതിയില്‍ 275.4 ബില്യണ്‍ യു.എസ്. ഡോളര്‍ അതായത് 7.4 ശതമാനത്തിന്റെ കുറവുമുണ്ടായിട്ടുണ്ട്.
    -മുന്‍ വര്‍ഷത്തെ 100.1 ബില്യണ്‍ യു.എസ്.ഡോളറില്‍ നിന്ന് 2016-17(ഏപ്രില്‍ മുതല്‍ ഡിസംബര്‍വരെ)ല്‍ വ്യാപാരകമ്മി 76.5 ബില്യണ്‍ യു.എസ്. ഡോളറായി കുറഞ്ഞു.
    -2016-17 ആദ്യ പാദത്തില്‍ കറന്റ് അക്കൗണ്ട് കമ്മി ആഭ്യന്തരഉല്‍പ്പാദനത്തിന്റെ .3 ശതമാനമായി കുറഞ്ഞു. 2015-16 ആദ്യപാദത്തില്‍ ഇത് 1.5%മായിരുന്നു. 2015-16 സാമ്പത്തികവര്‍ഷം പൂര്‍ണ്ണമഖായി പരിശോധിച്ചാല്‍ ഇത് 1.1% ആയിരുന്നു.
    -നേരിട്ടുള്ള വിദേശ നിക്ഷേപത്തിലെ തീവ്രതയും പരോക്ഷ വിദേശനിക്ഷേപത്തിലുണ്ടായ അനുകൂല ഒഴുക്കും മൂലം നമ്മുടെ വിദേശനാണ്യശേഖരം കരുത്തുറ്റതാക്കാന്‍ കഴിഞ്ഞിട്ടുണ്ട്.
    -2016-17 സാമ്പത്തികവര്‍ഷത്തിന്റെ ആദ്യപാദത്തില്‍ ഇന്ത്യയുടെ വിദേശ നാണ്യശേഖരം 15.5 ബില്യണ്‍ യു.എസ്. ഡോളറായി.
    -2016-17ല്‍ മറ്റ് ഉയര്‍ന്നുവരുന്ന വിപണി സമ്പദ്ഘടനകളെക്കാളും ഇന്ത്യയുടെ രൂപയുടെ പ്രകടനം മികച്ചതായിരുന്നു.
    
    ബാഹ്യകടങ്ങള്‍
    
    -2016 സെപ്റ്റംബര്‍ അവസാനത്തെ കണക്കനുസരിച്ച് ഇന്ത്യയുടെ ബാഹ്യകടം 484.3 ബില്യണ്‍ യു.എസ്. ഡോളറാണ്. ആ വര്‍ഷം മാര്‍ച്ചിനെക്കാളും .8 ബില്യണ്‍ യു.എസ്.ഡോളറിന്റെ കുറവാണിത്.
    -2016 മാര്‍ച്ചിനെ അപേക്ഷിച്ച് സെപ്റ്റംബറില്‍ എല്ലാ ബാഹ്യകട സൂചികകളും മികച്ച സൂചനകളാണ് നല്‍കുന്നത്. മൊത്തം ബാഹ്യകടത്തില്‍ ഹ്രസ്വകാല വായ് 2016 സെപ്റ്റംബറില്‍ 16.8 % കുറവ് രേഖപ്പെടുത്തിയിട്ടുണ്ട്. വിദേനാണ്യശേഖരം ബാഹ്യകടത്തിന്റെ 76.8 ശതമാനത്തിനും സുരക്ഷിതത്വവും നല്‍കുന്നുണ്ട്.
    
    കാര്‍ഷികമേഖല
    
    -2015-16ലെ 1.2% അപേക്ഷിച്ച് 2016-17ല്‍ കാര്‍ഷികമേഖലയില്‍ 4.1 ശതമാനം വളര്‍ച്ചയാണ് കണക്കാക്കുന്നത്. കഴിഞ്ഞ രണ്ടുവര്‍ഷത്തെ അപേക്ഷിച്ച് മണ്‍സൂണ്‍ മഴ മെച്ചമായതുകൊണ്ട് കാര്‍ഷികമേഖലയിലെ ഈ വളര്‍ച്ചാലക്ഷ്യം വിസ്മയിപ്പിക്കുന്നതാവില്ല.
    -റാബിയെപ്പോലെത്തന്നെ ഗോതമ്പ് കൃഷിചെയ്യുന്ന ഭൂവിസ്തൃതിയിലും വലിയ വര്‍ദ്ധനയുണ്ടായിട്ടുണ്ട്.ഈ ജനുവരി 13 വരെ ഗോതമ്പ് കൃഷിചെയ്യുന്ന ഭൂമി മുന്‍ വര്‍ഷത്തെ ഇതേസമയത്തേതിനെക്കാള്‍ 7.1 ശതമാനം കൂടുതലാണ്.
    
    വ്യവസായം
    
    -2015-2016ലെ 7.4പത്തെ അപേക്ഷിച്ച് 2016-17ല്‍ 5.2 ശതമാനം വളര്‍ച്ച മാത്രമാണ് വ്യാവസായികമേഖലയില്‍ പ്രതീഷിക്കുന്നത്. വ്യാവസായിക ഉലപ്പാദനസൂചികയുടെ 2016-17 ഏരപില്‍-നവംബര്‍ മാസത്തില്‍ വ്യാവസായികമേഖലയില്‍ 0.4 ശതമാനത്തിന്റെ ഒരു ചെറിയ വളര്‍ച്ചയുണ്ടായിട്ടുണ്ട്.
    -കല്‍ക്കരി, ക്രൂഡ് ഓയില്‍, പ്രകൃതിവാതകം, റിഫൈന്നറി ഉല്‍പ്പന്നങ്ങള്‍, വളം, സ്റ്റീല്‍, സിമെന്റ്, വൈദ്യുതി തുടങ്ങിയ എട്ട് അടിസ്ഥാന വ്യവസായമേഖലകള്‍ചേര്‍ന്ന് 2016-17 ഏരപില്‍-നവംബര്‍ മാസങ്ങളില്‍ 4.9 ശതമാനം വളര്‍ച്ചയുണ്ടാക്കിയിട്ടുണ്ട്. 2015-16 ഏപ്രില്‍-നവംബര്‍ മാസങ്ങളില്‍ ഇത് 2.5% മാത്രമായിരുന്നു. ഇതില്‍ വളം, റിഫൈനറി ഉല്‍പ്പന്നങ്ങള്‍, സ്റ്റീല്‍, വൈദ്യുതി സിമെന്റ് എന്നിവയുടെ ഉല്‍പ്പാദനത്തില്‍ വലിയ വര്‍ദ്ധനവുണ്ടായി. അതേസമയം ക്രൂഡ് ഓയില്‍, പ്രകൃതിവാതകം, എന്നിവ ഈ കാലഘട്ടത്തില്‍ താഴോട്ടുപോയി. കല്‍ക്കരിമേഖലയില്‍ ഈ കാലഘട്ടത്തില്‍ ഏറ്റവും കുറവ് വളര്‍ച്ചയാണുണ്ടായത്.
    റിസര്‍വ് ബാങ്കിന്റെ 2017 ജനുവരിയിലെ കണക്ക് പകാരം കോര്‍പ്പറേറ്റ് മേഖലയിലെ വില്‍പ്പനയില്‍ 2016-17 സാമ്പത്തികവര്‍ഷത്തിന്റെ രണ്ടാംപാദത്തില്‍ 1.9 ശതമാനത്തിന്റെ വളര്‍ച്ചയുണ്ടായിട്ടുണ്ട്. ഒന്നാം പാദത്തിലെ മുരടിച്ച വളര്‍ച്ചയായ 0.1%വുമായി താരതമ്യം ചെയ്യുമ്പോള്‍ ഇത് മെച്ചമാണ്. മൊത്തലാഭത്തില്‍ അതിശയകരമായ 16.2 ശതമാനത്തിന്റെ വര്‍ദ്ധന 2016-17 സാമ്പത്തികവര്‍ഷത്തിന്റെ രണ്ടാംപാദത്തില്‍ പ്രകടമാണ്. ആദ്യപാദത്തില്‍ ഇത് 11.2 ശതമാനം മാത്രമായിരുന്നു.
    
    സേവനമേഖല
    -2015-16ലേതുപോലെ 2016-17ലും സേവനമേഖലയില്‍ ഏകദേശം 8.9 ശതമാനം വളര്‍ച്ചയാണ് കണക്കാക്കുന്നത്. ഏഴാം ശമ്പളപരിഷ്‌ക്കരണ കമ്മിഷന്‍ റിപ്പോര്‍ട്ട് നടപ്പാക്കിയത് ഈ വളര്‍ച്ചയ്ക്ക് സഹായകരമാകും.
    
    സാമൂഹി അടിസ്ഥാനസൗകര്യങ്ങള്‍, തൊഴില്‍, മാനവവിഭവശേഷി വികസനം
    -ഭിന്നശേഷിയുള്ളവരുടെ അവകാശങ്ങള്‍ സംരക്ഷിക്കുന്നതിനുള്ള ''റൈറ്റ്‌സ് ഓഫ് പേഴ്‌സണ്‍ വിത്ത് ഡിസെബിലിറ്റീസ് ആക്ട്-2016'' പാര്‍ലമെന്റ് പാസ്സാക്കി കഴിഞ്ഞു.ഈ നിയമത്തിന്റെ അടിസ്ഥാനത്തില്‍ കടുത്ത വൈകല്യമുള്ളവര്‍ക്കും കൂടുതല്‍ പരസഹായം ആവശ്യമുള്ളവര്‍ക്കും സര്‍ക്കാര്‍ സര്‍വീസുകളിലെ സംവരണം 3 ശതമാനത്തില്‍ നിന്നും 4 ശതമാനമാക്കാനുള്ള നിര്‍ദ്ദേശവുമുണ്ട്.
    

    
    (Release ID: 1481462) Visitor Counter : 3