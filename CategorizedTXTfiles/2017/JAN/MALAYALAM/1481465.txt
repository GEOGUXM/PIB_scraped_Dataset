      സാമ്പത്തിക കാര്യങ്ങള്‍ക്കായുള്ള കേന്ദ്ര മന്ത്രിസഭാ സമിതി

      നഗരതലത്തില്‍ അധിക വരുമാനത്തിനായി വസ്തു നികുതി പരമാവധി വസൂലാക്കണം
      Posted On: 31 JAN 2017 6:28PM by PIB Thiruvananthpuram


    നഗരങ്ങളിലെ ഭരണവും സേവനങ്ങള്‍ പ്രദാനം ചെയ്യുന്നതും തമ്മില്‍ ബന്ധമില്ലന്ന് കേന്ദ്ര ധനകാര്യമന്ത്രി ശ്രീ. അരുണ്‍ ജയ്റ്റ്‌ലി ഇന്ന് പാര്‍ലമെന്റില്‍ അവതരിപ്പിച്ച 2016-17 ലെ സാമ്പത്തിക സര്‍വ്വേയില്‍ ചൂണ്ടിക്കാട്ടി. തദ്ദേശ ഭരണ സ്ഥാപനങ്ങള്‍ക്ക് കൂടുതല്‍ വിഭവങ്ങളും, വരുമാനവും, ജീവനക്കാരും, പ്രതിശീര്‍ഷ ചെലവും കൂടുന്ന മുറയ്ക്ക് സേവനം മെച്ചപ്പെടുന്നതായി സര്‍വ്വെ ചൂണ്ടിക്കാട്ടുന്നു. നഗരങ്ങളില്‍ വസ്തു നികുതി ഈടാക്കല്‍ കൂടുതല്‍ ഫലപ്രദമാക്കിയാല്‍ അധിക വിഭവ സമാഹരണത്തിന് അത് നല്ലൊരു മാര്‍ഗ്ഗമായിരിക്കുമെന്ന് സര്‍വ്വെ പറയുന്നു. ഇതിനായി ഉപഗ്രഹ ചിത്രങ്ങളും ഉപയോഗപ്പെടുത്തണം. നിലവില്‍ ബംഗലൂരു, ജയ്പൂര്‍ തുടങ്ങിയ നഗരങ്ങള്‍ വസ്തു നികുതി ഇനത്തില്‍ ഈടാക്കാവുന്നതിന്റെ 5 മുതല്‍ 25 ശതമാനം വരെ മാത്രമേ ഈടാക്കുന്നുള്ളൂവെന്ന് സര്‍വ്വെ ചൂണ്ടിക്കാട്ടുന്നു.
    

    
    (Release ID: 1481465) Visitor Counter : 3