      സാമ്പത്തിക കാര്യങ്ങള്‍ക്കായുള്ള കേന്ദ്ര മന്ത്രിസഭാ സമിതി

      സാമൂഹിക സുരക്ഷാ പദ്ധതികള്‍ക്ക് പകരമായി സാര്‍വത്രിക അടിസ്ഥാന വരുമാന പദ്ധതി നടപ്പിലാക്കണമെന്ന് സാമ്പത്തിക സര്‍വേ
      Posted On: 31 JAN 2017 6:31PM by PIB Thiruvananthpuram


    നിലവിലുള്ള വിവിധ സാമൂഹിക സുരക്ഷാ പദ്ധതികള്‍ക്ക് പകരമായി സാര്‍വത്രിക അടിസ്ഥാനവരുമാന പദ്ധതിയെന്ന ആശയം ഇന്ന് പാര്‍ലമെന്റില്‍ അവതരിപ്പിച്ച സാമ്പത്തിക സര്‍വേ 2016-17 മുന്നോട്ടുവെക്കുന്നു. ദാരിദ്ര ലഘൂകരണം ലക്ഷ്യമിട്ടുള്ള പദ്ധതിയുടെ ഗുണങ്ങള്‍ സാമ്പത്തിക സര്‍വേ വ്യക്തമാക്കുന്നുണ്ട്.
    
    ദാരിദ്ര്യ ലഘൂകരണത്തിനുള്ള മഹാത്മാഗാന്ധിയുടെ ദര്‍ശനവും സാമ്പത്തിക സര്‍വേ പങ്കുവെക്കുന്നു. സാര്‍വലൗകികത, നിരുപാധികത, പ്രാതിനിത്യം എന്നീ തത്വങ്ങളിലധിഷ്ഠിതമായ ഈ പദ്ധതി നടപ്പിലാക്കുന്നതിന് നിരവധി വെല്ലുവിളികളുണ്ട്. നിലവിലുള്ള സാമൂഹിക പരിപാടികള്‍ക്ക് ബദലാകാന്‍ അതിന് കഴിയില്ലെന്നും അതിനോടുള്ള ഒരു കൂട്ടിച്ചേര്‍ക്കലായി മാറാനേ ഇതിന് സാധിക്കുന്നൂവെന്നുമുള്ള ആശങ്ക നിലനില്‍ക്കുന്നുണ്ട്.
    
    പൊതു വിതരണ സമ്പ്രദായവും വളം സബ്‌സിഡിയും ഒഴികെ ജില്ലകളില്‍ കേന്ദ്ര മേഖലയിലെ ആറും കേന്ദ്രം സ്‌പോണ്‍സര്‍ ചെയ്യുന്ന ആറും പദ്ധതികളുടെ തെറ്റായ വിഭവവിനിയോഗം അടിസ്ഥാനമാക്കി നടത്തിയ സര്‍വേയില്‍ സംസ്ഥാനത്തിന്റെ പ്രാപ്തി കുറഞ്ഞ ഇടങ്ങളിലാണ് ആവശ്യങ്ങള്‍ ഏറ്റവും കൂടുതല്‍ ഉള്ളതെന്ന് വ്യക്തമായിട്ടുണ്ട്. സാര്‍വത്രിക അടിസ്ഥാന വരുമാന പദ്ധതി വഴി വിഭവങ്ങള്‍ നേരിട്ട് ലഭ്യമാക്കുകയാണ് പാവങ്ങളെ സഹായിക്കാന്‍ ഏറ്റവും ഫലപ്രദമായ നടപടിയെന്ന് സര്‍വേ വ്യക്തമാക്കുന്നു.
    
    പ്രവര്‍ത്തനക്ഷമമായ ജാം ത്രയം (ജന്‍ധന്‍, ആധാര്‍, മൊബൈല്‍), പദ്ധതിയുടെ ചെലവ് പങ്കുവെക്കുന്നതിനെക്കുറിച്ച് കേന്ദ്രവും സംസ്ഥാനവും കൂടിയാലോചന നടത്തല്‍ എന്നിവ പദ്ധതി നടപ്പിലാക്കുന്നതിന് ആവശ്യമായ ഘടകങ്ങളാണ്. ദാരിദ്ര്യം .5 ശതമാനമായി കുറക്കുന്ന സാര്‍വത്രിക അടിസ്ഥാന വരുമാന പദ്ധതിക്ക് മൊത്തം ആഭ്യന്തര ഉല്‍പ്പാദനത്തിന്റെ 4 മുതല്‍ 5 ശതമാനം വരെ ചെലവു വരും. നിലവില്‍ മധ്യവര്‍ത്തിന്് ഭക്ഷണം, പെട്രോളിയം, വളം ഇനത്തില്‍ നല്‍കുന്ന സബ്‌സിഡികള്‍ ജി.ഡി.പിയുടെ 3 ശതമാനം വരും.
    

    
    (Release ID: 1481470) Visitor Counter : 3