      ഗ്രാമീണ വികസന മന്ത്രാലയം

      2016-17 ല്‍ ഗ്രാമീണ മേഖലയില്‍ 33 ലക്ഷം വീടുകളുടെ നിര്‍മ്മാണം പൂര്‍ത്തിയാക്കും
      Posted On: 30 JAN 2017 5:46PM by PIB Thiruvananthpuram


    നടപ്പ് സാമ്പത്തിക വര്‍ഷം രാജ്യത്തെ ഗ്രാമീണ മേഖലയില്‍ 33 ലക്ഷം വീടുകളുടെ നിര്‍മ്മാണം പൂര്‍ത്തികരിക്കാനുള്ള ലക്ഷ്യം കൈവരിക്കുന്നതിന് സംസ്ഥാനങ്ങളുടെ ആത്മാര്‍ത്ഥമായ ശ്രമങ്ങള്‍ നടത്തിവരികയാണെന്ന് കേന്ദ്ര ഗ്രാമവികസന വകുപ്പ് അറിയിച്ചു. ഇന്ദിരാ ആവാസ് യോജനയില്‍ ഏറ്റെടുത്ത് 2016 ഏപ്രില്‍ 1 ന് നിര്‍മ്മാണം പൂര്‍ത്തിയാകാത്ത വീടുകളും ഇതില്‍ ഉള്‍പ്പെടും. ഇവയില്‍ മിക്കവയുടെയും നിര്‍മ്മാണം വര്‍ഷങ്ങളായി മുടങ്ങിക്കിടക്കുകയാണ്. ഇതില്‍ 21.57 ലക്ഷം വീടുകളുടെ നിര്‍മ്മാണം ഇതുവരെ പൂര്‍ത്തിയായിട്ടുണ്ട്.
    
    കഴിഞ്ഞ നവംബര്‍ ഇരുപതാം തീയതി പ്രധാനമന്ത്രി ഗ്രാമീണ ഭവന നിര്‍മ്മാണ പദ്ധതിക്ക് തുടക്കമിട്ടതോടെ മൊത്തം അനുമതി നല്‍കിയ വീടുകളുടെ എണ്ണം 44 ലക്ഷം ആയി ഉയര്‍ന്നു. 2011 ലെ സാമൂഹിക, സാമ്പത്തിക, ജാതി സെന്‍സസ്സിന്റെ അടിസ്ഥാനത്തില്‍ ഗുണഭോക്താക്കളെ കണ്ടെത്തുന്നതിനുള്ള തീവ്ര ശ്രമങ്ങള്‍ നടന്നു വരികയാണ്. ഇതുവരെ വിവിധ സംസ്ഥാനങ്ങളിലായി 14.23 ലക്ഷം ഗുണഭോക്താക്കളെ കണ്ടെത്തിയിട്ടുണ്ട്.

    
    
    (Release ID: 1481388) Visitor Counter : 3
    
    
      Read this release in: English