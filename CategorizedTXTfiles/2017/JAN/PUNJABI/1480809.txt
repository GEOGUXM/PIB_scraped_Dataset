      ਪ੍ਰਧਾਨ ਮੰਤਰੀ ਦਫਤਰ

      ਪ੍ਰਧਾਨ ਮੰਤਰੀ ਸ੍ਰੀ ਨਰੇਂਦਰ ਮੋਦੀ ਵੱਲੋਂ ਲਖਨਊ 'ਚ ਈ-ਰਿਕਸ਼ੇ ਵੰਡਣ ਲਈ 'ਭਾਰਤੀਯ ਮਾਈਕ੍ਰੋ ਕ੍ਰੈਡਿਟ' ਦੇ ਸਮਾਰੋਹ ਨੂੰ ਕੀਤੇ ਸੰਬੋਧਨ ਦਾ ਮੂਲ-ਪਾਠ
      Posted On: 16 JAN 2017 11:56AM by PIB Chandigarh


    English rendering of the text of PM's speech at the function organised by Bharatiya Micro Credit for distribution of e-rickshaws in Lucknow


    ਪ੍ਰਧਾਨ ਮੰਤਰੀ ਸ੍ਰੀ ਨਰੇਂਦਰ ਮੋਦੀ ਵੱਲੋਂ ਲਖਨਊ ' ਚ ਈ - ਰਿਕਸ਼ੇ ਵੰਡਣ ਲਈ ' ਭਾਰਤੀਯ ਮਾਈਕ੍ਰੋ ਕ੍ਰੈਡਿਟ ' ਦੇ ਸਮਾਰੋਹ ਨੂੰ ਕੀਤੇ ਸੰਬੋਧਨ ਦਾ ਮੂਲ - ਪਾਠ

    22 ਜਨਵਰੀ , 2015

    ਮੰਚ ਉੱਤੇ ਸੁਸ਼ੋਭਤ ਉੱਤਰ ਪ੍ਰਦੇਸ਼ ਦੇ ਰਾਜਪਾਲ ਸ੍ਰੀਮਾਨ ਰਾਮ ਨਾਇਕ ਜੀ , ਲਖਨਊ ਦੇ ਸੰਸਦ ਮੈਂਬਰ ਅਤੇ ਗ੍ਰਹਿ ਮੰਤਰੀ ਸ੍ਰੀ ਰਾਜਨਾਥ ਸਿੰਘ ਜੀ , ਲਖਨਊ ਦੇ ਵਿਧਾਇਕ ਭਾਈ ਆਸ਼ੂਤੋਸ਼ ਜੀ , ਇੱਥੋਂ ਦੇ ਮੇਅਰ ਸ੍ਰੀਮਾਨ ਦਿਨੇਸ਼ ਜੀ , ਮੁਦਰਾ ਦੇ ਚੇਅਰਮੈਨ ਡਾ . ਕੇ . ਸ਼ਿਵਾ ਜੀ ਅਤੇ ਅੱਜ ਇਸ ਸਮਾਰੋਹ ਦੇ ਕੇਂਦਰ - ਬਿੰਦੂ , ਮੇਰੇ ਰਿਕਸ਼ਾ ਚਾਲਕ ਭਰਾ ਤੇ ਉਨ੍ਹਾਂ ਦੇ ਪਰਿਵਾਰਕ ਮੈਂਬਰ ਅਤੇ ਪਿਆਰੇ ਭਰਾਵੋ ਤੇ ਭੈਣੋ ...

    ਇਹ ਸਰਕਾਰ ਜਿਸ ਢੰਗ ਨਾਲ ਇੱਕ ਤੋਂ ਬਾਅਦ ਇੱਕ ਕਦਮ ਚੁੱਕ ਰਹੀ ਹੈ ਅਤੇ ਇੰਨੇ ਘੱਟ ਸਮੇਂ ' ਚ ਅੱਜ ਸਮੁੱਚੇ ਵਿਸ਼ਵ ਨੇ ਇਹ ਗੱਲ ਪ੍ਰਵਾਨ ਕੀਤੀ ਹੈ ਕਿ ਦੁਨੀਆ ਦੀ ਸਭ ਤੋਂ ਤੇਜ਼ ਰਫ਼ਤਾਰ ਨਾਲ ਅੱਗੇ ਵਧਣ ਵਾਲੀ ਜੇ ਕੋਈ ਅਰਥ ਵਿਵਸਥਾ ਹੈ , ਤਾਂ ਉਹ ਹਿੰਦੁਸਤਾਨ ਦੀ ਹੈ । ਅੱਜ ਸਮੁੱਚੇ ਵਿਸ਼ਵ ' ਚਖ ਮੰਦੀ ਦਾ ਮਾਹੌਲ ਹੈ । ਬਹੁਤ ਵੱਡੇ - ਵੱਡੇ ਮੰਨੇ ਜਾਣ ਵਾਲੇ ਦੇਸ਼ ਵੀ ਮੰਦਹਾਲੀ ਦੇ ਸ਼ਿਕਾਰ ਹੋ ਗਏ ਹਨ ਅਤੇ ਅਜਿਹੇ ਵੇਲੇ ਇੱਕ ਇਕੱਲਾ ਭਾਰਤ ਹੀ ਅਜਿਹਾ ਦੇਸ਼ ਹੈ , ਜੋ ਨਾ ਕੇਵਲ ਆਪਣੀ ਆਰਥਿਕ ਹਾਲਤ ਨੂੰ ਦ੍ਰਿੜ੍ਹ ਬਣਾ ਸਕਿਆ ਹੈ ਪਰ ਤੇਜ਼ ਰਫ਼ਤਾਰ ਨਾਲ ਅੱਗੇ ਵੀ ਵਧ ਰਿਹਾ ਹੈ । ਭਾਵੇਂ ਵਿਸ਼ਵ ਬੈਂਕ ਹੋਵੇ , ਭਾਰਤੀ ਮੁਦਰਾ ਕੋਸ਼ ਹੋਵੇ , ਦੁਨੀਆਂ ਦੀਆਂ ਰੇਟਿੰਗ ਏਜੰਸੀਆਂ ਹੋਣ , ਸਭ ਇੱਕੋ ਸੁਰ ਨਾਲ ਇਹ ਗੱਲ ਪ੍ਰਵਾਨ ਕਰ ਰਹੇ ਹਨ । ਇੰਨਾ ਹੀ ਨਹੀਂ ਦੁਨੀਆ ਦੇ ਸਾਰੇ ਅਰਥ ਸ਼ਾਸਤਰੀਆਂ ਦਾ ਕਹਿਣਾ ਹੈ ਕਿ ਆਉਣ ਵਾਲੇ ਦਿਨਾਂ ' ਚ ਭਾਰਤ ਬਹੁਤ ਤੇਜ਼ੀ ਨਾਲ ਅੱਗੇ ਵਧਣ ਵਾਲਾ ਹੈ ।

    ਜਦੋਂ ਇਹ ਗੱਲਾਂ ਸੁਣਦੇ ਹਾਂ , ਤਾਂ ਮਨ ਨੂੰ ਬਹੁਤ ਤਸੱਲੀ ਹੁੰਦੀ ਹੈ ਪਰ ਸਾਡਾ ਟੀਚਾ ਕੇਵਲ ਦੁਨੀਆ ਦੀ ਸਭ ਤੋਂ ਤੇਜ਼ ਰਫ਼ਤਾਰ ਨਾਲ ਅੱਗੇ ਵਧਣ ਵਾਲੀ ਅਰਥ ਵਿਵਸਥਾ ਬਣਨਾ ਨਹੀਂ ਹੈ । ਸਾਡਾ ਟੀਚਾ ਹੈ , ਸਾਡੇ ਦੇਸ਼ ਦੇ ਗ਼ਰੀਬ ਦੀ ਜ਼ਿੰਦਗੀ ਵਿੱਚ ਤਬਦੀਲੀ ਲਿਆਉਣਾ , ਸਾਡਾ ਟੀਚਾ ਹੈ ਨੌਜਵਾਨ ਨੂੰ ਰੋਜ਼ਗਾਰ ਮਿਲੇ , ਸਾਡਾ ਟੀਚਾ ਹੈ ਸਾਡੀ ਨੌਜਵਾਨ ਪੀੜ੍ਹੀ ਆਪਣੇ ਪੈਰਾਂ ਉੱਤੇ ਖੜ੍ਹੀ ਰਹੇ , ਸਾਡੀ ਕੋਸ਼ਿਸ਼ ਹੈ ਕਿ ਦੇਸ਼ ਦਾ ਨੌਜਵਾਨ ਨੌਕਰੀ ਲੱਭਣ ਲਈ ਦਰ - ਦਰ ਦੀਆਂ ਠੋਕਰਾਂ ਨਾ ਖਾਵੇ । ਇਸ ਹਾਲਤ ਤੋਂ ਬਾਹਰ ਆ ਕੇ , ਉਹ ਆਪਣੇ ਪੈਰਾਂ ਉੱਤੇ ਖੜ੍ਹਾ ਰਹਿ ਕੇ ਹੋਰਨਾਂ ਨੂੰ ਵੀ ਰੋਜ਼ਗਾਰ ਦੇਣ ਦੀ ਤਾਕਤ ਹਾਸਲ ਕਰੇ ਅਤੇ ਇਸ ਲਈ ਅਸੀਂ ਜੋ ਕਦਮ ਚੁੱਕ ਰਹੇ ਹਾਂ , ਉਹ ਸਾਰੇ ਕਦਮ ਦੇਸ਼ ਦੇ ਆਮ ਮਨੁੱਖ ਦੇ ਜੀਵਨ ਵਿੱਚ ਆਪਣੀ ਮਿਹਨਤ ਨਾਲ ਜੋ ਕਮਾਉਣ , ਉਹ ਪਰਿਵਾਰ ਦੇ ਜੀਵਨ ਵਿੱਚ ਜ਼ਰੂਰਤਾਂ ਦੀ ਪੂਰਤੀ ਲਈ ਕੰਮ ਆਉਣ ਅਤੇ ਇਸ ਲਈ ਇੱਕ ਤੋਂ ਬਾਅਦ ਇੱਕ ਕਦਮ । ਸਾਡੇ ਦੇਸ਼ ਵਿੱਚ ਬੈਂਕਾਂ ਦਾ ਕੌਮੀਕਰਣ ਹੋਇਆ 40 ਵਰ੍ਹੇ ਪਹਿਲਾਂ ਅਤੇ ਇਸ ਲਈ ਕੌਮੀਕਰਣ ਹੋਇਆ ਸੀ , ਉਸ ਸਮੇਂ ਇਹ ਗੱਲਾਂ ਦੱਸੀਆਂ ਗਈਆਂ ਸਨ ਕਿ ਬੈਂਕ ਗ਼ਰੀਬਾਂ ਦੇ ਕੰਮ ਆਉਣਾ ਚਾਹੀਦਾ ਹੈ । ਗ਼ਰੀਬੀ ਹਟਾਉਣ ਲਈ ਬੈਂਕਾਂ ਦਾ ਕੌਮੀਕਰਣ ਜ਼ਰੂਰੀ ਹੈ ਅਤੇ ਸਰਕਾਰ ਨੇ ਸਾਰੇ ਬੈਂਕ ਆਪਣੇ ਕਬਜ਼ੇ ਵਿੱਚ ਕਰ ਲਏ । ਚਾਲ਼ੀ ਵਰ੍ਹੇ ਬੀਤ ਗਏ ਪਰ ਇਸ ਦੇਸ਼ ਲਈ ਬੈਂਕਾਂ ਦੇ ਦਰ ਨਹੀਂ ਖੁੱਲ੍ਹੇ ਸਨ ।

    ਸਾਡੀ ਸਰਕਾਰ ਬਣਨ ਤੋਂ ਬਾਅਦ ਅਸੀਂ ਇੱਕ ਬੀੜਾ ਚੁੱਕਿਆ ਕਿ ਕਿਉਂ ਨਾ ਹਿੰਦੁਸਤਾਨ ਦੇ ਗ਼ਰੀਬ ਤੋਂ ਗ਼ਰੀਬ ਵਿਅਕਤੀ ਦਾ ਬੈਂਕ ਦਾ ਖਾਤਾ ਕਿਉਂ ਨਾ ਹੋਵੇ । ਅਰਥ ਵਿਵਸਥਾ ਦੀ ਮੁੱਖਧਾਰਾ ਵਿੱਚ ਹਿੰਦੁਸਤਾਨ ਦਾ ਗ਼ਰੀਬ ਕਿਉਂ ਨਾ ਹੋਵੇ ਅਤੇ ਪ੍ਰਧਾਨ ਮੰਤਰੀ ਜਨ - ਧਨ ਯੋਜਨਾ ਦੀ ਮੁਹਿੰਮ ਚੱਲੀ , ਬੈਂਕਾਂ ਨੇ ਵੀ ਬਹੁਤ ਉਤਸ਼ਾਹ ਨਾਲ ਭਾਗ ਲਿਆ ਅਤੇ ਅੱਜ ਦੇਸ਼ ਵਿੱਚ ਜਿਹੜੇ ਲੋਕਾਂ ਦੇ ਬੈਂਕ - ਖਾਤੇ ਨਹੀਂ ਸਨ , ਲਗਭਗ 20 ਕਰੋੜ ਨਵੇਂ ਖਾਤੇ ਖੋਲ੍ਹੇ ਗਏ । ਸਾਰੀ ਦੁਨੀਆ ਹੈਰਾਨ ਹੋ ਰਹੀ ਹੈ ਕਿ ਇਹ ਕਿਵੇਂ ਸੰਭਵ ਹੋਇਆ ਅਤੇ ਖਾਤੇ ਖੋਲ੍ਹਣੇ ਸਨ , ਗ਼ਰੀਬ ਦੇ ਖਾਤੇ ਖੋਲ੍ਹਣੇ ਸਨ , ਤਾਂ ਅਸੀਂ ਨਿਯਮ ਬਣਾਇਆ ਕਿ ਇੱਕ ਵੀ ਪੈਸਾ ਨਹੀਂ ਹੋਵੇਗਾ , ਤਦ ਵੀ ਬੈਂਕ ਦਾ ਖਾਤਾ ਖੋਲ੍ਹਿਆ ਜਾਵੇਗਾ , ਉਸ ਲਈ ਜੋ ਖ਼ਰਚਾ ਹੁੰਦਾ ਹੈ , ਉਸ ਲਈ ਤਾਂ ਉਸ ਦਾ ਭੁਗਤਾਨ ਬੈਂਕ ਕਰੇਗਾ । ਇੱਕ ਨਵਾਂ ਪੈਸਾ ਵੀ ਨਹੀਂ ਦੇਣਾ ਸੀ ਪਰ ਸਾਡੇ ਦੇਸ਼ ਦੇ ਗ਼ਰੀਬਾਂ ਦੀ ਅਮੀਰੀ ਵੇਖੋ , ਇਨ੍ਹਾਂ ਗ਼ਰੀਬਾਂ ਨੇ ਬੈਂਕ ' ਚ ਖਾਤੇ ਖੁਲ੍ਹਵਾਏ ਤੇ ਛੋਟੀ - ਮੋਟੀ ਰਕਮ ਨਹੀਂ , 30 ਹਜ਼ਾਰ ਕਰੋੜ ਰੁਪਏ ਜਮ੍ਹਾ ਕੀਤੇ , 30 ਹਜ਼ਾਰ ਕਰੋੜ ਰੁਪਏ , ਇਹ ਹੈ ਸਾਡੇ ਦੇਸ਼ ਦੇ ਗ਼ਰੀਬ ਦੀ ਤਾਕਤ ।

    ਉਹ ਕਦਰਾਂ - ਕੀਮਤਾਂ ਲਈ ਜਿਊਂਦਾ ਹੈ , ਅਸੂਲਾਂ ਲਈ ਜਿਊਂਦਾ ਹੈ ਅਤੇ ਇਸ ਲਈ ਮੁਫ਼ਤ ਵਿੱਚ ਖਾਤੇ ਖੁਲ੍ਹਵਾਉਣ ਦੀ ਥਾਂ 100 ਰੁਪਏ , 200 ਰੁਪਏ ਜੋ ਵੀ ਹਨ , ਉਸ ਨੇ ਬੱਚਤ ਕੀਤੀ ਹੈ । ਅਸੀਂ ਇੱਕ ਮੁਦਰਾ ਯੋਜਨਾ ਲਿਆਏ ਹਾਂ । ਸਾਡੇ ਦੇਸ਼ ਵਿੱਚ ਜੋ ਛੋਟੇ - ਛੋਟੇ ਲੋਕ ਹਨ , ਅਖ਼ਬਾਰ ਵੇਚਣ ਵਾਲਾ ਹੋਵੇ , ਦੁੱਧ ਵੇਚਣ ਵਾਲਾ ਹੋਵੇ , ਬਿਸਕੁਟ ਵੇਚਦਾ ਹੋਵੇ , ਫੁੱਲ ਵੇਚਦਾ ਹੋਵੇ , ਮੰਦਰ ਦੇ ਬਾਹਰ ਪ੍ਰਸਾਦ ਵੇਚਦਾ ਹੋਵੇ , ਧੋਬੀ ਹੋਵੇ , ਨਾਈ ਹੋਵੇ , ਛੋਟੇ - ਛੋਟੇ ਲੋਕ ; ਉਨ੍ਹਾਂ ਤਾਂ ਕਦੇ ਜ਼ਿੰਦਗੀ ਵਿੱਚ ਸੋਚਿਆ ਹੀ ਨਹੀਂ ਸੀ ਕਿ ਉਨ੍ਹਾਂ ਦੇ ਕਾਰੋਬਾਰ ਵਿੱਚ ਜੇ ਅੱਗੇ ਵਧਣਾ ਹੋਵੇ ਅਤੇ ਪੈਸਿਆਂ ਦੀ ਜ਼ਰੂਰਤ ਪਈ ਤਾਂ ਬੈਂਕ ਪੈਸੇ ਦੇ ਸਕਦਾ ਹੈ । ਉਨ੍ਹਾਂ ਕਦੇ ਬੈਂਕ ਦਾ ਦਰਵਾਜ਼ਾ ਨਹੀਂ ਵੇਖਿਆ ਸੀ । ਅਸੀਂ ਪ੍ਰਧਾਨ ਮੰਤਰੀ ਮੁਦਰਾ ਯੋਜਨਾ ਲਿਆਏ ਅਤੇ ਤੈਅ ਕੀਤਾ ਕਿ ਅਜਿਹੇ ਆਮ ਵਰਗ ਦੇ ਲੋਕ , ਜਿਨ੍ਹਾਂ ਨੂੰ ਕਦੇ ਬੈਂਕ ਜਾਣ ਦਾ ਮੌਕਾ ਨਹੀਂ ਮਿਲਿਆ , ਉਨ੍ਹਾਂ ਨੂੰ ਕਰਜ਼ਾ ਦੇਵਾਂਗੇ , ਬਿਨਾ ਗਰੰਟੀ ਕਰਜ਼ਾ ਦੇਵਾਂਗੇ ਅਤੇ ਅੱਜ ਮੈਨੂੰ ਖ਼ੁਸ਼ੀ ਹੈ ਕਿ ਯੋਜਨਾ ਸ਼ੁਰੂ ਕੀਤਿਆਂ ਹਾਲੇ ਵਧੇਰੇ ਸਮਾਂ ਨਹੀਂ ਬੀਤਿਆ ਹੈ , 5-6 ਮਹੀਨੇ ਹੀ ਹੋਏ ਹਨ । ਹੁਣ ਤੱਕ ਲਗਭਗ 2 ਕਰੋੜ ਲੋਕਾਂ ਨੂੰ ਇਹ ਕਰਜ਼ਾ ਮੁਹੱਈਆ ਕਰਵਾਇਆ ਗਿਆ ਹੈ , ਬਗ਼ੈਰ ਕਿਸੇ ਗਰੰਟੀ ਦੇ ।

    ਕੁੱਝ ਲੋਕ ਹਨ ਜਿਨ੍ਹਾਂ ਨੇ 50 ਹਜ਼ਾਰ ਰੁਪਏ ਲਏ ਹਨ , ਕੁੱਝ ਲੋਕਾਂ ਨੇ 10 ਲੱਖ ਰੁਪਏ ਲਏ ਹਨ ਅਤੇ ਕੁੱਝ ਨੇ 10 ਲੱਖ ਰੁਪਏ ਤੋਂ ਵੱਧ ਲਏ ਹਨ ਅਤੇ ਇਹ ਸਾਰਾ ਕੰਮ ਕਰਜ਼ਾ ਮੰਗਣ ਵਾਲੇ ਉੱਤੇ ਭਰੋਸਾ ਕਰ ਕੇ ਕੀਤਾ ਗਿਆ ਹੈ ਅਤੇ ਇਸ ਦਾ ਨਤੀਜਾ ਇਹ ਆਇਆ ਹੈ ਕਿ ਲਗਭਗ 80 ਹਜ਼ਾਰ ਕਰੋੜ ਰੁਪਏ ਇਸ ਕੰਮ ਵਿੱਚ ਲਾ ਦਿੱਤੇ ਗਏ ਹਨ । ਆਉਣ ਵਾਲੇ ਦਿਨਾਂ ਵਿੱਚ ਇਸ ਦੇ ਨਤੀਜੇ ਆਉਣ ਵਾਲੇ ਹਨ । ਅੱਜ ਅਸੀਂ ਵੇਖ ਰਹੇ ਹਾਂ ਕਿ 2,100 ਪਰਿਵਾਰਾਂ ਨੂੰ ਜੋ ਕਿਰਾਏ ਦਾ ਰਿਕਸ਼ਾ ਚਲਾਉਂਦੇ ਸਨ , ਉਨ੍ਹਾਂ ਕੋਲ ਆਪਣਾ ਰਿਕਸ਼ਾ ਨਹੀਂ ਸੀ , ਉਨ੍ਹਾਂ ਨੂੰ ਛਾਂਟਿਆ ਗਿਆ ਅਤੇ 2,100 ਪਰਿਵਾਰਾਂ ਨੂੰ ਆਪਣੀ ਮਾਲਕੀ ਦਾ ਰਿਕਸ਼ਾ ਅੱਜ ਦਿੱਤਾ ਜਾ ਰਿਹਾ ਹੈ । ਉਹ ਇਸ ਦੇ ਮਾਲਕ ਬਣਨ ਜਾ ਰਹੇ ਹਨ । ਪਹਿਲਾਂ ਜੋ ਵਿਆਜ ਦੇਣਾ ਪੈਂਦਾ ਸੀ , ਹੁਣ ਵਿਆਜ ਤੋਂ ਵੀ ਆਜ਼ਾਦੀ । ਕਿਰਾਇਆ ਦੇਣਾ ਪੈਂਦਾ ਸੀ , ਕਿਰਾਏ ਤੋਂ ਵੀ ਆਜ਼ਾਦੀ ਅਤੇ ਉਨ੍ਹਾਂ ਹੀ ਪੈਸਿਆਂ ਨਾਲ ਅੱਜ ਉਹ ਮਾਲਕ ਬਣਨ ਜਾ ਰਹੇ ਹਨ । ਮੁਦਰਾ ਬੈਂਕ ਤੋਂ ਉਨ੍ਹਾਂ ਨੂੰ ਪੈਸੇ ਦਿੱਤੇ ਗਏ ਹਨ , ਉਨ੍ਹਾਂ ਨੂੰ ਬੀਮਾ ਦੀ ਪਾਲਿਸੀ ਦਿੱਤੀ ਗਈ ਹੈ । ਇਕੱਲੇ ਲਖਨਊ ' ਚ ਬੈਟਰੀ ਰੀਚਾਰਜਿੰਗ ਲਈ ਲਗਭਗ 40-42 ਨਵੇਂ ਕੇਂਦਰ ਬਣ ਰਹੇ ਹਨ , ਉਨ੍ਹਾਂ ਨੂੰ ਬੈਂਕਾਂ ਨੇ ਪੈਸੇ ਦਿੱਤੇ ਹਨ । ਲਗਭਗ 10 ਵੱਡੇ ਸਰਵਿਸ ਸੈਂਟਰ ਬਣ ਰਹੇ ਹਨ ਅਤੇ ਇਨ੍ਹਾਂ ਇੱਕ - ਇੱਕ ਸੈਂਟਰ ਵਿੱਚ 5-5, 10-10, 12-12 ਨੌਜਵਾਨਾਂ ਨੂੰ ਕੰਮ ਮਿਲਣ ਵਾਲਾ ਹੈ । ਜਿੱਥੇ ਇਨ੍ਹਾਂ ਰਿਕਸ਼ਿਆਂ ਦੀ ਮੁਰੰਮਤ ਦਾ , ਸਰਵਿਸ ਦਾ ਕੰਮ ਹੋਵੇਗਾ । ਭਾਵ ਕਿੰਨੇ ਵੱਡੇ ਰੋਜ਼ਗਾਰ ਨੂੰ ਬਲ ਦਿੱਤਾ ਜਾ ਸਕਦਾ ਹੈ , ਉਸ ਦਾ ਇਹ ਜਤਨ ਹੈ । ਕੋਸ਼ਿਸ਼ ਇਹ ਹੈ ਕਿ ਸਾਡਾ ਆਮ ਤੋਂ ਆਮ ਵਿਅਕਤੀ ਆਪਣੇ ਪੈਰਾਂ ਉੱਤੇ ਖੜ੍ਹਾ ਰਹੇ ।

    ਜਿਹੜੇ ਲੋਕਾਂ ਨੂੰ ਈ - ਰਿਕਸ਼ਾ ਮਿਲਣ ਵਾਲਾ ਹੈ , ਅਜਿਹੇ ਕੁੱਝ ਪਰਿਵਾਰਕ ਮੈਂਬਰਾਂ ਨੂੰ ਮੈਂ ਮਿਲਿਆ । ਮੈਂ ਉਨ੍ਹਾਂ ਨੂੰ ਪੁੱਛਿਆ ਕਿ ਪਹਿਲਾਂ ਕਿਵੇਂ ਸੀ ਤੇ ਹੁਣ ਕੀ ਲਗਦਾ ਹੈ , ਕਿਵੇਂ ਕਰੋਗੇ ? ਕੁੱਝ ਗੱਲਾਂ ਉੱਘੜ ਕੇ ਸਾਹਮਣੇ ਆਈਆਂ । ਕੁੱਝ ਲੋਕਾਂ ਨੇ ਕਿਸਹਾ ਕਿ ਅਸੀਂ ਪਹਿਲਾਂ ਕੰਮ ਕਰਾਂਗੇ , ਜੋ ਪੈਸੇ ਬਚਣਗੇ , ਉਨ੍ਹਾਂ ਨਾਲ ਬੱਚਿਆਂ ਨੂੰ ਪੜ੍ਹਾਵਾਂਗੇ । ਹੁਣ ਵੇਖੋ , ਜੀਵਨ ਕਿਵੇਂ ਬਦਲਣਾ ਸ਼ੁਰੂ ਹੋ ਜਾਂਦਾ ਹੈ । ਅਸੀਂ ਚਾਹੁੰਦੇ ਹਾਂ ਕਿ ਸਾਡੇ ਬੱਚੇ ਪੜ੍ਹ - ਲਿਖ ਕੇ ਵੱਡੇ ਹੋ ਜਾਣ । ਕੁੱਝ ਲੋਕਾਂ ਨੇ ਕਿਹਾ ਕਿ ਅਸੀਂ ਰੋਜ਼ਾਨਾ 40 ਰੁਪਏ , 50 ਰੁਪਏ ਬੈਂਕ ਵਿੱਚ ਜਮ੍ਹਾ ਕਰ ਕੇ ਬੱਚਤ ਕਰਾਂਗੇ , ਤਾਂ ਜੋ ਭਵਿੱਖ ਵਿੱਚ ਸਾਡੇ ਕੰਮ ਆਵੇ । ਇਸ ਈ - ਰਿਕਸ਼ਾ ਨਾਲ ਉਨ੍ਹਾਂ ਨੂੰ ਬੀਮਾ ਦਾ ਲਾਭ ਮਿਲ ਰਿਹਾ ਹੈ । ਪ੍ਰਧਾਨ ਮੰਤਰੀ ਜੀਵਨ ਰੱਖਿਆ ਯੋਜਨਾ , ਜੀਵਨ ਜਿਓਤੀ ਯੋਜਨਾ , ਅਟਲ ਪੈਨਸ਼ਨ ਯੋਜਨਾ ; ਇਨ੍ਹਾਂ ਸਾਰੀਆਂ ਯੋਜਨਾਵਾਂ ਦਾ ਲਾਭ ਉਨ੍ਹਾਂ ਨੂੰ ਦਿੱਤਾ ਜਾ ਰਿਹਾ ਹੈ । ਭਾਵ ਇੱਕ ਤਰ੍ਹਾਂ ਨਾਲ ਮੁਕੰਮਲ ਸੁਰੱਖਿਆ - ਘੇਰਾ ਇਨ੍ਹਾਂ ਸਾਡੇ ਈ - ਰਿਕਸ਼ਾ ਵਾਲਿਆਂ ਨੂੰ ਮਿਲ ਰਿਹਾ ਹੈ । ਇਨ੍ਹਾਂ ਦੀ ਸਿਖਲਾਈ ਦਾ ਸਾਰਾ ਕੰਮ ਮੁਕੰਮਲ ਹੋ ਚੁੱਕਾ ਹੈ । ਉਨ੍ਹਾਂ ਨੂੰ ਸਿੱਖਿਅਤ ਕੀਤਾ ਗਿਆ ਹੈ , ਉਨ੍ਹਾਂ ਨੂੰ ਇੱਕਸਾਰ ਢੰਗ ਨਾਲ ਦਿੱਤਾ ਜਾ ਰਿਹਾ ਹੈ ਅਤੇ ਸਮੁੱਚੇ ਲਖਨਊ ਦੇ ਜੀਵਨ ਵਿੱਚ ਇੱਕ ਨਵਾਂ ਸਭਿਆਚਾਰ ਪੈਦਾ ਕਰਨ ਦਾ ਜਤਨ ਕੀਤਾ ਜਾ ਰਿਹਾ ਹੈ ।

    ਭਾਰਤ ਆਉਣ ਵਾਲੇ ਦਿਨਾਂ ' ਚ ਸੈਰ - ਸਪਾਟੇ ਨੂੰ ਹੱਲਾਸ਼ੇਰੀ ਦੇਣ ਦਾ ਲਗਾਤਾਰ ਜਤਨ ਕਰ ਰਿਹਾ ਹੈ । 100 ਤੋਂ ਵੱਧ ਦੇਸ਼ਾਂ ਨੂੰ ਈ - ਵੀਜ਼ਾ ਦਿੱਤਾ ਜਾ ਰਿਹਾ ਹੈ । ਪਹਿਲਾਂ ਦੇ ਮੁਕਾਬਲੇ ਬਹੁਤ ਵੱਡੀ ਮਾਤਰਾ ਵਿੱਚ ਵਿਦੇਸ਼ੀ ਲੋਕ ਭਾਰਤ ਆਉਣ ਲੱਗੇ ਹਨ । ਦੁਨੀਆ ਦਾ ਕੋਈ ਵੀ ਵਿਅਕਤੀ ਹਿੰਦੁਸਤਾਨ ਵਿੱਚ ਪਹਿਲੀ ਵਾਰ ਆਵੇਗਾ , ਤਾਂ ਉਸ ਦੀ ਸਭ ਤੋਂ ਪਹਿਲਾਂ ਮੁਲਾਕਾਤ ਕਿਸ ਨਾਲ ਹੋਵੇਗੀ ? ਸਭ ਤੋਂ ਪਹਿਲਾਂ ਆਵੇਗਾ , ਉਸ ਦਾ ਮਿਲਣਾ ਹੋਵੇਗਾ ਡਰਾਇਵਰ ਦੇ ਨਾਲ । ਕੋਈ ਵੀ ਬਾਹਰ ਦਾ ਮਹਿਮਾਨ ਆਉਂਦਾ ਹੈ , ਸਭ ਤੋਂ ਪਹਿਲਾਂ ਡਰਾਇਵਰ ਨੂੰ ਮਿਲਦਾ ਹੈ ਅਤੇ ਉਹ ਡਰਾਇਵਰ ਪਹਿਲੇ 10-15 ਮਿੰਟਾਂ ਵਿੱਚ ਉਸ ਨਾਲ ਜੋ ਵੀ ਵਿਵਹਾਰ ਕਰੇਗਾ , ਉਹੀ ਉਸ ਦੇ ਮਨ ਵਿੱਚ ਹਿੰਦੁਸਤਾਨ ਦਾ ਅਕਸ ਹੋਵੇਗਾ । ਉਹੀ ਅਕਸ ਲੈ ਕੇ ਉਹ ਜਾਵੇਗਾ । ਜੇ ਉਹ ਪਿਆਰ ਨਾਲ ਉਨ੍ਹਾਂ ਨਾਲ ਗੱਲ ਕਰਦਾ ਹੈ , ਈਮਾਨਦਾਰੀ ਨਾਲ ਵਿਵਹਾਰ ਕਰਦਾ ਹੈ । ਬਾਹਰਲਾ ਵਿਅਕਤੀ ਆਇਆ , ਉਸ ਦੀ ਮਦਦ ਕਰਨ ਦਾ ਜਤਨ ਕਰਦਾ ਹੈ , ਉਹ ਬਾਹਰ ਤੋਂ ਆਇਆ ਵਿਅਕਤੀ ਆਪਣਾ ਸਾਰਾ ਜੀਵਨ ਕਦੇ ਵੀ ਹਿੰਦੁਸਤਾਨ ਨੂੰ ਭੁਲਾ ਨਹੀਂ ਸਕੇਗਾ । ਦੇਸ਼ ਦਾ ਪ੍ਰਧਾਨ ਮੰਤਰੀ ਜੋ ਕੰਮ ਨਹੀਂ ਕਰ ਸਕਦਾ , ਉਹ ਇੱਕ ਆੱਟੋ ਰਿਕਸ਼ਾ ਵਾਲਾ ਕਰ ਸਕਦਾ ਹੈ । ਇੱਕ ਰਿਕਸ਼ਾ ਚਲਾਉਣ ਵਾਲਾ ਕਰ ਸਕਦਾ ਹੈ ।

    ਜੋ ਗੱਲ ਅਰਬਾਂ - ਖਰਬਾਂ ਰੁਪਏ ਦੇ ਇਸ਼ਤਿਹਾਰ ਨਹੀਂ ਕੀਤੀ ਜਾ ਸਕਦੀ , ਉਹ ਸਾਡੇ ਇੱਕ ਡਰਾਇਵਰ ਦੇ ਵਿਵਹਾਰ ਕਾਰਣ ਹੋ ਸਕਦੀ ਹੈ । ਅਤੇ ਇਯ ਲਈ ਇਨ੍ਹਾਂ ਡਰਾਇਵਰਾਂ ਨੂੰ ਇੱਕ ਖ਼ਾਸ ਸਿਖਲਾਈ ਦਿੱਤੀ ਜਾਂਦੀ ਹੈ , ਤਾਂ ਜੋ ਸੈਰ - ਸਪਾਟੇ ਲਈ ਭਵਿੱਖ ਵਿੱਚ ਭਾਰਤ ਦਾ ਅਕਸ ਵਧੀਆ ਬਣਾਉਣ ਵਾਲੇ ਉਹ ਉੱਤਮ ਤੋਂ ਉੱਤਮ ਭਾਰਤ ਦੇ ' ਬ੍ਰਾਂਡ ਅੰਬੈਸਡਰ ' ਦੇ ਰੂਪ ਵਿੱਚ ਕੰਮ ਕਰ ਸਕੇ , ਉਸ ਦਿਸ਼ਾ ਵਿੱਚ ਕੰਮ ਕੀਤਾ ਜਾ ਰਿਹਾ ਹੈ ।

    ਉਹ ਕੇਵਲ ਪੈਦਲ ਚੱਲਣ ਵਾਲੀ ਰਿਕਸ਼ਾ ਤੋਂ ਨਿਕਲ ਕੇ ਈ - ਰਿਕਸ਼ਾ ' ਚ ਗਿਆ , ਇੰਨੀ ਛੋਟੀ ਜਿਹੀ ਤਬਦੀਲੀ ਨਹੀਂ ਹੈ । ਇਹ ਪੂਰਾ ਇੱਕ ਪਰਿਵਰਤਨ ਹੋ ਰਿਹਾ ਹੈ । ਇੱਕ ਨਵੀਂ ਤਬਦੀਲੀ ਆ ਰਹੀ ਹੈ ਅਤੇ ਇਸ ਕਾਰਣ ਅੱਜ ਦੁਨੀਆ ਜੋ ਸੰਸਾਰਕ ਤਪਸ਼ ਦੀ ਚਿੰਤਾ ਕਰ ਰਹੀ ਹੈ , ਵਾਤਾਵਰਣ ਨੂੰ ਲੈ ਕੇ ਦੁਨੀਆ ਪਰੇਸ਼ਾਨ ਹੈ । ਸਾਰੀ ਦੁਨੀਆ ਦੇ ਦੇਸ਼ ਪੈਰਿਸ ਵਿੱਚ ਮਿਲੇ ਸਨ , ਪੈਰਿਸ ਵਿੱਚ ਮਿਲ ਕੇ ਸਾਰੇ ਲੋਕ ਆਪਣਾ ਮੱਥਾ ਖਪਾ ਰਹੇ ਸਨ ਕਿ ਕਿਵੇਂ ਦੁਨੀਆ ਨੂੰ ਸੰਸਾਰਕ ਤਪਸ਼ ਤੋਂ ਬਚਾਇਆ ਜਾਵੇ । ਹਰੇਕ ਨੂੰ ਚਿੰਤਾ ਸਤਾ ਰਹੀ ਸੀ । ਨਿੱਕੇ - ਨਿੱਕੇ ਦੇਸ਼ ਜੋ ਸਮੁੰਦਰੀ ਕੰਢੇ ਨਾਲ ਜੁੜੇ ਹੋਏ ਹਲ , ਉਨ੍ਹਾਂ ਨੂੰ ਆਪਣੀ ਹੋਂਦ ਖ਼ਤਰੇ ਵਿੱਚ ਲੱਗ ਰਹੀ ਹੈ ਅਤੇ ਹਰੇਕ ਨੂੰ ਵਾਤਾਵਰਣ ਦੀ ਰਾਖੀ ਕਰਨੀ ਪਵੇ , ਇਹ ਜ਼ਰੂਰਤ ਆਣ ਪਈ ਹੈ । ਇਹ ਈ - ਰਿਕਸ਼ਾ ਮਨੁੱਖ ਜਾਤੀ ਜਿਸ ਸੰਕਟ ਨੂੰ ਝੱਲ ਰਹੀ ਹੈ , ਵਾਤਾਵਰਣ ਦਾ , ਉਸ ਤੋਂ ਮੁਕਤੀ ਦਿਵਾਉਣ ਦਾ ਭਾਵੇਂ ਕਾਟੋ ਜਿੰਨਾ ਛੋਟਾ ਜਿਹਾ ਜਤਨ ਕਿਉਂ ਨਾ ਹੋਵੇ , ਉਹ ਵੀ ਇੱਕ ਜਤਨ ਹੈ ਅਤੇ ਜਿਸ ਜਤਨ ਨੂੰ ਸਾਡਾ ਆੱਟੋ - ਰਿਕਸ਼ਾ ਵਾਲਾ ਕਰਨ ਵਾਲਾ ਹੈ ।

    ਭਾਵ ਇੱਕ ਤਰ੍ਹਾਂ ਨਾਲ ਹਰ ਵਿਸ਼ੇ ਨੂੰ ਆਪਣੇ ਨਾਲ ਜੋੜ ਕੇ ਇੱਕ ਤਬਦੀਲੀ ਲਿਆਉਣ ਦਾ ਜਤਨ ਹੋ ਰਿਹਾ ਹੈ । ਇਸ ਕਾਰਣ ਲਖਨਊ ਦੇ ਜੀਵਨ ਵਿੱਚ ਨਵੀਂ ਤਬਦੀਲੀ ਆਵੇਗੀ । ਇਨ੍ਹਾਂ ਦੋ ਹਜ਼ਾਰ ਤੋਂ ਵੱਧ ਪਰਿਵਾਰਾਂ ਦੇ ਜੀਵਨ ਵਿੱਚ ਪਰਿਵਰਤਨ ਆਵੇਗਾ । ਇੱਥੋਂ ਦੀ ਆਰਥਿਕ ਗਤੀਵਿਧੀ ਨੂੰ ਤਾਕਤ ਮਿਲੇਗੀ ਅਤੇ ਅਸੀਂ ਜੋ ਚਾਹੁੰਦੇ ਹਾਂ ਕਿ ਵਿਕਾਸ ਉਹ ਹੋਵੇ ਜੋ ਆਮ ਮਨੁੱਖ ਦੀ ਜ਼ਿੰਦਗੀ ਵਿੱਚ ਤਬਦੀਲੀ ਲਿਆਵੇ । ਹਰੇਕ ਵਿਅਕਤੀ ਦੇ ਜੀਵਨ ਵਿੱਚ ਨਵੀਂ ਆਸ ਲੈ ਕੇ ਆਵੇ । ਵਿਵਸਥਾ ਅਜਿਹੀ ਹੋਵੇ , ਜਿੱਥੇ ਨੌਜਵਾਨ ਆਪਣੇ ਪੈਰਾਂ ਉੱਤੇ ਖੜ੍ਹੇ ਰਹਿਣ ਦੀ ਤਾਕਤ ਹਾਸਲ ਕਰੇ । ਇਨ੍ਹਾਂ ਸਾਰੀਆਂ ਗੱਲਾਂ ਨੂੰ ਲੈ ਕੇ ਅਸੀਂ ਅੱਗੇ ਵਧ ਰਹੇ ਹਾਂ ।

    ਜਿਨ੍ਹਾਂ ਨੂੰ ਅੱਜ ਈ - ਰਿਕਸ਼ਾ ਮਿਲ ਰਿਹਾ ਹੈ , ਮੈਂ ਉਨ੍ਹਾਂ ਸਾਰੇ ਪਰਿਵਾਰਾਂ ਨੂੰ ਬਹੁਤ - ਬਹੁਤ ਸ਼ੁਭ - ਕਾਮਨਾਵਾਂ ਦਿੰਦਾ ਹਾਂ ਅਤੇ ਆਸ ਕਰਦਾ ਹਾਂ ਕਿ ਇਹ ਇਨ੍ਹਾਂ ਦੀ ਜ਼ਿੰਦਗੀ ਦੀ ਸ਼ੁਰੂਆਤ ਹੈ , ਨਵੀਂ ਜ਼ਿੰਦਗੀ ਦੀ ਸ਼ੁਰੂਆਤ ਹੈ । ਹੁਣ ਉਨ੍ਹਾਂ ਨੇ ਰੁਕਣਾ ਨਹੀਂ ਹੈ । ਤਰੱਕੀ ਦੇ ਨਵੇਂ ਸਿਖ਼ਰ ਪਾਰ ਕਰਨ ਲਈ ਆਪਣੇ ਜੀਵਨ ਵਿੱਚ ਵੀ ਤਬਦੀਲੀ ਲਿਆਉਣੀ ਹੈ ਅਤੇ ਵੇਖਦਿਆਂ ਹੀ ਵੇਖਦਿਆਂ ਉਨ੍ਹਾਂ ਦਾ ਪਰਿਵਾਰ , ਉਨ੍ਹਾਂ ਦੇ ਬੱਚੇ ਸੁੱਖ ਅਤੇ ਸ਼ਾਂਤੀ ਦੀ ਜ਼ਿੰਦਗੀ ਜਿਊਣ ਅਤੇ ਉਸ ਤੋਂ ਵੱਡਾ ਸਾਰੇ ਲਈ ਕੀ ਮੌਕਾ ਹੋ ਸਕਦਾ ਹੈ ਅਤੇ ਇਸ ਲਈ ਮੈਂ ਇਨ੍ਹਾਂ ਸਾਰੇ ਪਰਿਵਾਰਾਂ ਨੂੰ ਤਹਿ ਦਿਲੋਂ ਸ਼ੁਭ ਕਾਮਨਾਵਾਂ ਦਿੰਦਾ ਹਾਂ ।

    ਮੈਂ ਲਖਨਊ ਨੂੰ ਅੱਜ ਖ਼ਾਸ ਤੌਰ ਉੱਤੇ ਧੰਨਵਾਦ ਕਰਨਾ ਚਾਹੁੰਦਾ ਹਾਂ ਕਿਉਂਕਿ ਪ੍ਰਧਾਨ ਮੰਤਰੀ ਬਣਨ ਤੋਂ ਬਾਅਦ ਤੁਹਾਡੇ ਵਿੱਚ ਆਉਣ ਦਾ ਇਹ ਮੇਰਾ ਪਹਿਲਾ ਮੌਕਾ ਹੈ । ਮੈਂ ਲਖਨਊ ਵਾਸੀਆਂ ਦਾ ਇਸ ਲਈ ਅਭਿਨੰਦਨ ਕਰਨਾ ਹੈ ਕਿ ਤੁਸੀਂ ਇੱਥੋਂ ਇੱਕ ਅਜਿਹੇ ਸੰਸਦ ਮੈਂਬਰ ਨੂੰ ਚੁਣਿਆ ਹੈ । ਅਜਿਹੇ ਸੰਸਦ ਮੈਂਬਰ ਨੂੰ ਚੁਣ ਕੇ ਆਪਣੇ ਦੇਸ਼ ਨੂੰ ਇੱਕ ਬਹੁਤ ਹੀ ਉੱਤਮ ਗ੍ਰਹਿ ਮੰਤਰੀ ਦਿੱਤਾ ਹੈ । ਇਸ ਲਈ ਮੈਂ ਲਖਨਊ ਵਾਸੀਆਂ ਦਾ ਦਿਲੋਂ ਬਹੁਤ - ਬਹੁਤ ਅਭਿਨੰਦਨ ਕਰਦਾ ਹਾਂ । ਮੈਂ ਲਖਨਊ ਵਾਸੀਆਂ ਨੂੰ ਬਹੁਤ ਵਧਾਈ ਦਿੰਦਾ ਹਾਂ । ਬਹੁਤ - ਬਹੁਤ ਧੰਨਵਾਦ ।

    ================

    
    AKT/AK
    (Release ID :145823)
    
    
    (Release ID: 1480809) Visitor Counter : 2