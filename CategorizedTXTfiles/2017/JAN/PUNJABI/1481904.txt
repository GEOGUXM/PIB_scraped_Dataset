      PIB Headquarters

      ਆਈ ਆਈ ਐੱਮ ਸੀ ਨੂੰ ਸਾਰੀਆਂ ਭਾਰਤੀ ਭਾਸ਼ਾਵਾਂ ਵਿੱਚ ਪੱਤਰਕਾਰੀ ਕੋਰਸਾਂ ਲਈ ਕੰਮ ਕਰਨਾ ਚਾਹੀਦਾ ਹੈ
      Posted On: 20 JAN 2017 10:36AM by PIB Chandigarh


    IIMC should strive for journalism courses in all Indian Languages


    Urdu is the cultural heritage of all Indians: Venkaiah Naidu

    67th Development Journalism course inaugurated by I&B Minister


    ਆਈ ਆਈ ਐੱਮ ਸੀ ਨੂੰ ਸਾਰੀਆਂ ਭਾਰਤੀ ਭਾਸ਼ਾਵਾਂ ਵਿੱਚ ਪੱਤਰਕਾਰੀ ਕੋਰਸਾਂ ਲਈ ਕੰਮ ਕਰਨਾ ਚਾਹੀਦਾ ਹੈ


    ਉਰਦੂ ਸਾਰੇ ਭਾਰਤੀਆਂ ਦਾ ਸੱਭਿਆਚਾਰਕ ਵਿਰਸਾ ਹੈ — ਵੈਂਕਈਆ ਨਾਇਡੂ


    ਸੂਚਨਾ ਤੇ ਪ੍ਰਸਾਰਣ ਮੰਤਰੀ ਨੇ 67ਵੇਂ ਵਿਕਾਸ ਪੱਤਰਕਾਰੀ ਕੋਰਸ ਦਾ ਉਦਘਾਟਨ ਕੀਤਾ


    ਸੂਚਨਾ ਤੇ ਪ੍ਰਸਾਰਣ ਮੰਤਰੀ ਸ੍ਰੀ ਵੈਂਕਈਆ ਨਾਇਡੂ ਨੇ ਕਿਹਾ ਹੈ ਕਿ ਭਵਿੱਖ ਵਿੱਚ ਪੱਤਰਕਾਰ ਬਣਨ ਦੇ ਚਾਹਵਾਨ ਵਿਦਿਆਰਥੀਆਂ ਨੂੰ ਇਹ ਯਕੀਨੀ ਬਣਾਉਣਾ ਚਾਹੀਦਾ ਹੈ ਕਿ ਖ਼ਬਰ ਅਤੇ ਵਿਚਾਰ ਆਪਸ ਵਿੱਚ ਮਿਸ਼ਰਤ ਨਾ ਹੋਣ । ਨਿਰਪੱਖ ਹੋਣ ਲਈ ਹਰ ਉੱਭਰ ਰਹੇ ਨੌਜਵਾਨ ਪੱਤਰਕਾਰ ਦਾ ਦਿਮਾਗ ਖੁੱਲਾ ਹੋਣਾ ਚਾਹੀਦਾ ਹੈ ਤਾਂਕਿ ਵੱਧ ਤੋਂ ਵੱਧ ਗਿਆਨ ਹਾਸਲ ਕੀਤਾ ਜਾ ਸਕੇ ਅਤੇ ਮਾਮਲੇ ਨੂੰ ਇੱਕ ਸਹੀ ਸੰਦਰਭ ਵਿੱਚ ਪੇਸ਼ ਕੀਤਾ ਜਾ ਸਕੇ । ਉਨ੍ਹਾਂ ਵਿਦਿਆਰਥੀਆਂ ਨੂੰ ਬੇਨਤੀ ਕੀਤੀ ਕਿ ਉਹ ਤਾਜ਼ਾ ਘਟਨਾਵਾਂ , ਨਵੀਂ ਟੈਕਨੋਲੋਜੀ ਅਤੇ ਸੰਚਾਰ ਦੇ ਨਵੇਂ ਢੰਗਾਂ ਨਾਲ ਜਾਣੂ ਹੋਣ ਅਤੇ ਪੜ੍ਹਨ ਦੀ ਆਦਤ ਅਪਣਾਉਣ ਤਾਂਕਿ ਸਬੰਧਤ ਅਤੇ ਪ੍ਰਭਾਵੀ ਰਹਿ ਸਕਣ । ਉਨ੍ਹਾਂ ਆਈ ਆਈ ਐੱਮ ਸੀ ਨੂੰ ਸੱਦਾ ਦਿੱਤਾ ਕਿ ਸਾਰੀਆਂ ਭਾਰਤੀ ਭਾਸ਼ਾਵਾਂ ਵਿੱਚ ਪੱਤਰਕਾਰੀ ਕੋਰਸ ਸ਼ੁਰੂ ਕਰਨ ਲਈ ਕੰਮ ਕਰੇ ਤਾਂਕਿ ਦੇਸ਼ ਭਰ ਵਿੱਚ ਸ਼ਹਿਰੀਆਂ ਦੀਆਂ ਸੰਚਾਰ ਲੋੜਾਂ ਦੀ ਪੂਰਤੀ ਹੋ ਸਕੇ । ਮੰਤਰੀ ਨੇ ਇਹ ਟਿੱਪਣੀ ਉਰਦੂ ਪੱਤਰਕਾਰੀ ਵਿੱਚ ਪਹਿਲਾ ਪੀ ਜੀ ਡਿਪਲੋਮਾ ਕੋਰਸ , ਵਿਕਾਸ ਪੱਤਰਕਾਰੀ ਦਾ 67ਵਾਂ ਡਿਪਲੋਮਾ ਕੋਰਸ ਸ਼ੁਰੂ ਕਰਦੇ ਹੋਏ ਅਤੇ ਆਈ ਆਈ ਐੱਮ ਸੀ ਦਾ ਰਸਾਲਾ ' ਕਮਿਊਨੀਕੇਟਰ ' ਸ਼ੁਰੂ ਕਰਨ ਦੇ ਮੌਕੇ ` ਤੇ ਸ਼ਾਸਤਰੀ ਭਵਨ ਵਿੱਚ ਆਯੋਜਿਤ ਇੱਕ ਸਮਾਰੋਹ ਵਿੱਚ ਕੀਤੀ ।


    ਸੰਚਾਰ ਵਿੱਚ ਤਬਦੀਲ ਹੋ ਰਹੇ ਮਾਹੌਲ ਬਾਰੇ ਮੰਤਰੀ ਨੇ ਕਿਹਾ ਕਿ ਸੋਸ਼ਲ ਮੀਡੀਆ ਨੇ ਸਮੇਂ ਅਤੇ ਜਗ੍ਹਾ ਦੀਆਂ ਹੱਦਾਂ ਨੂੰ ਤੋੜ ਦਿੱਤਾ ਹੈ । ਅੱਜ ਇਹ ਜ਼ਰੂਰੀ ਹੋ ਗਿਆ ਹੈ ਕਿ ਉੱਭਰ ਰਹੇ ਪੱਤਰਕਾਰ ਸੋਸ਼ਲ ਮੀਡੀਆ ਤੋਂ ਪੂਰੀ ਤਰ੍ਹਾਂ ਜਾਣੂ ਹੋਣ ਅਤੇ ਸਥਾਨਕ ਅਤੇ ਅੰਤਰਰਾਸ਼ਟਰੀ ਮਹੱਤਵ ਦੇ ਮਸਲਿਆਂ ਪ੍ਰਤੀ ਜਨਤਕ ਧਾਰਨਾਵਾਂ ਉੱਤੇ ਨਜ਼ਰ ਰੱਖਣ ।


    ਉਰਦੂ ਵਿੱਚ ਨਵਾਂ ਪੀ ਜੀ ਡਿਪਲੋਮਾ ਪੱਤਰਕਾਰਤਾ ਕੋਰਸ ਸ਼ੁਰੂ ਕਰਨ ਉੱਤੇ ਆਈ ਆਈ ਐੱਮ ਸੀ ਨੂੰ ਵਧਾਈ ਦਿੰਦੇ ਹੋਏੇ ਸ੍ਰੀ ਨਾਇਡੂ ਨੇ ਕਿਹਾ ਕਿ ਉਰਦੂ ਪੱਤਰਕਾਰੀ ਦੇਸ਼ ਦੇ ਮੀਡੀਆ ਅਤੇ ਸੰਚਾਰ ਢਾਂਚੇ ਦਾ ਇੱਕ ਅਹਿਮ ਹਿੱਸਾ ਰਹੀ ਹੈ ਅਤੇ ਇਸ ਨੇ ਅਜ਼ਾਦੀ ਦੀ ਜੰਗ ਵਿੱਚ ਅਹਿਮ ਭੂਮਿਕਾ ਨਿਭਾਈ ਸੀ ।


    ਮੀਡੀਆ ਅਤੇ ਮਨੋਰੰਜਨ ਖੇਤਰ ਦੇ ਵਿਸਤਾਰ ਬਾਰੇ ਮੰਤਰੀ ਨੇ ਕਿਹਾ ਕਿ ਦੇਸ਼ ਵਿੱਚ ਇਸ ਖੇਤਰ ਵਿੱਚ ਹੁਨਰਮੰਦ ਲੋਕਾਂ ਦੀ ਬਹੁਤ ਲੋੜ ਹੈ । ਉਨ੍ਹਾਂ ਨੇ ਸਰਕਾਰ ਦੀ ਹੁਨਰ ਵਿਕਾਸ ਪਹਿਲਕਦਮੀ ਵੱਲੋਂ ਨਿਭਾਈ ਜਾਂਦੀ ਭੂਮਿਕਾ ਦਾ ਹਵਾਲਾ ਦਿੰਦੇ ਹੋਏ ਕਿਹਾ ਕਿ ਇਸ ਨੇ ਬਹੁਪੱਖੀ ਖੇਤਰਾਂ ਵਿੱਚ ਹੁਨਰ ਵਿਕਾਸ ਵਿੱਚ ਅਹਿਮ ਭੂਮਿਕਾ ਨਿਭਾਈ ਹੈ । ਉਨ੍ਹਾਂ ਕਿਹਾ ਕਿ ਇਸ ਸਰਕਾਰ ਦੀ ਸੋਚਣੀ ਮਾਨਯੋਗ ਪ੍ਰਧਾਨ ਮੰਤਰੀ ਦੀ ਯੋਗ ਅਗਵਾਈ ਹੇਠ ਸਾਰੇ ਖੇਤਰਾਂ ਵਿੱਚ ਵਿਚਾਰਧਾਰਕ ਤਬਦੀਲੀ ਲਿਆਉਣ ਦੀ ਹੈ । ਉਨ੍ਹਾਂ ਨੇ ਆਈ ਆਈ ਐੱਮ ਸੀ ਵੱਲੋਂ ਮੌਜੂਦਾ ਸਥਿਤੀ ਵਿੱਚ ਹੁਨਰ ਦੀ ਕਮੀ ਨੂੰ ਪੂਰਾ ਕਰਨ ਲਈ ਨਿਭਾਈ ਜਾ ਰਹੀ ਅਹਿਮ ਭੂਮਿਕਾ ਦੀ ਪ੍ਰਸ਼ੰਸਾ ਕੀਤੀ ।


    67 ਵੇਂ ਵਿਕਾਸ ਪੱਤਰਕਾਰੀ ਕੋਰਸ ਦਾ ਉਦਘਾਟਨ ਕਰਦੇ ਹੋਏ ਮੰਤਰੀ ਨੇ ਕਿਹਾ ਕਿ ਭਾਰਤ ਅੱਜ ਦੁਨੀਆ ਦਾ ਗਿਆਨ ਕੇਂਦਰ ਦਾ ਆਪਣਾ ਰੁਤਬਾ ਮੁੜ ਹਾਸਲ ਕਰ ਰਿਹਾ ਹੈ । ਉਨ੍ਹਾਂ ਕਿਹਾ ਕਿ ਵੱਖ ਵੱਖ ਵਿਕਾਸਸ਼ੀਲ ਦੇਸ਼ਾਂ ਦੇ ਪੱਤਰਕਾਰੀ ਵਿਦਵਾਨ ਭਾਰਤ ਦੇ ਗੈਰ -ਸਰਕਾਰੀ ਦੂਤ ਹਨ ਜੋ ਕਿ ਆਪਣੀ ਲੇਖਣੀ ਰਾਹੀਂ ਵੱਖ ਵੱਖ ਸੱਭਿਆਚਾਰਾਂ ਵਿੱਚ ਭਾਈਚਾਰਕ ਸੰਪਰਕ ਕਾਇਮ ਕਰਨਗੇ । ਆਈ ਆਈ ਐੱਮ ਸੀ ਦੇ ਵਿਕਾਸ ਪੱਤਰਕਾਰੀ ਦੇ ਕੋਰਸ ਵਿੱਚ 19 ਵੱਖ ਵੱਖ ਦੇਸ਼ਾਂ ਤੋਂ 23 ਵਿਦਿਆਰਥੀ (12 ਮਹਿਲਾ ਅਤੇ 11 ਪੁਰਸ਼) ਹਨ ।


    CP/GV


    (Release ID :157399)


    

    
    (Release ID: 1481904) Visitor Counter : 3