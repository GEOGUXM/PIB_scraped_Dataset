      ਪ੍ਰਧਾਨ ਮੰਤਰੀ ਦਫਤਰ

      ਪ੍ਰਧਾਨ ਮੰਤਰੀ ਵੱਲੋਂ 30 ਮਾਰਚ, 2016 ਨੂੰ ਬੈਲਜੀਅਮ ਵਿਖੇ ਸਮੁਦਾਇਕ ਪ੍ਰੋਗਰਾਮ ਦੌਰਾਨ ਦਿੱਤੇ ਭਾਸ਼ਣ ਦਾ ਮੂਲ ਪਾਠ
      Posted On: 17 JAN 2017 12:07PM by PIB Chandigarh


    English rendering of the Text of PM’s speech at the Community event in Belgium on 30 March, 2016


    
    ਪ੍ਰਧਾਨ ਮੰਤਰੀ ਵੱਲੋਂ 30 ਮਾਰਚ , 2016 ਨੂੰ ਬੈਲਜੀਅਮ ਵਿਖੇ ਸਮੁਦਾ ਇਕ ਪ੍ਰੋਗਰਾਮ ਦੌਰਾਨ ਦਿੱਤੇ ਭਾਸ਼ਣ ਦਾ ਮੂਲ ਪਾਠ
    ਨਮਸਤੇ ।
    ਮੇਰੀ ਖੁਸ਼ਕਿਸਮਤੀ ਹੈ ਕਿ ਅੱਜ ਮੈਨੂੰ ਲੋਕਦੂਤਾਂ ਦਾ ਅਸ਼ੀਰਵਾਦ ਪਾਉਣ ਦਾ ਮੌਕਾ ਮਿਲਿਆ ਹੈ । ਅਸੀਂ ਵਿਦੇਸ਼ ਵਿੱਚ ਜਾਂਦੇ ਹਾਂ ਤਾਂ ਰਾਜਦੂਤਾਂ ਨੂੰ ਤਾਂ ਮਿਲਦੇ ਹਾਂ ਪਰ ਲੋਕਦੂਤਾਂ ਨੂੰ ਮਿਲਣਾ ਇੱ ਕ ਖੁਸ਼ਕਿਸਮਤੀ ਹੁੰਦੀ ਹੈ ਅਤੇ ਸਰਕਾਰ ਵਿੱਚ ਜੇਕਰ ਰਾਜਦੂਤ ਹਨ ਤਾਂ ਤੁਸੀਂ ਭਾਰਤ ਦੇ ਲੋਕਦੂਤ ਹੋ ਜੋ ਭਾਰਤ ਦੀ ਸੱਭਿਆਚਾਰਕ ਪਰੰਪਰਾ ਨੂੰ , ਭਾਰਤ ਨੂੰ ਦੁਨੀਆ ਦੇ ਸਾਹਮਣੇ ਆਪਣੇ ਵਿਵਹਾਰ ਤੋਂ , ਆਪਣੀ ਬੋਲੀ ਤੋਂ , ਆਪਣੇ ਵਿਚਾਰਾਂ ਤੋਂ ਜਾਣੂ ਕਰਾਉਂਦੇ ਹੋ , ਪ੍ਰਭਾਵਤ ਕਰਦੇ ਹੋ ਏ । ਅਜਿਹੇ ਸਾਰੇ ਇਨ੍ਹਾਂ ਲੋਕਦੂਤਾਂ ਨੂੰ ਮੇਰਾ ਨਮਸਕਾਰ ।
    ਪਿਛਲੇ ਹਫ਼ਤੇ ਬਰੱਸਲਜ ਵਿੱਚ ਇੱਕ ਭਿਅੰਕਰ ਦਹਿਸ਼ਤੀ ਘਟਨਾ ਹੋਈ । ਜਿਨ੍ਹਾਂ ਲੋਕਾਂ ਨੂੰ ਆਪਣੇ ਪ੍ਰਾਣ ਗੁਆਉਣੇ ਪਏ ਹਨ , ਉਨ੍ਹਾਂ ਪਰਿਵਾਰਾਂ ਦੇ ਪ੍ਰਤੀ ਮੈਂ ਆਦਰ ਪੂਰਵਕ ਆਪਣੀ ਸ਼ਰਧਾ ਸਮਰਪਿਤ ਕਰਦਾ ਹਾਂ । ਇੱ ਥੋਂ ਦੇ ਜੀਵਨ ਵਿੱਚ ਇਸ ਪ੍ਰਕਾਰ ਦੀਆਂ ਘਟਨਾਵਾਂ ਆਪਣੇ ਆਪ ਵਿੱਚ ਇੱਕ ਲੰਬੇ ਅਰਸੇ ਤੋਂ ਬਾਅਦ ਇੰਨਾ ਵੱਡਾ ਕਾਂਡ ਇਸ ਧਰਤੀ ਨੂੰ ਸਹਿਣਾ ਪਿਆ ਹੈ । ਦਹਿਸ਼ਤਵਾਦ ਕਿੰਨਾ ਭਿਅੰਕਰ ਹੈ , ਕਿੰਨਾ ਨਿਰਦਈ ਹੈ ਇਹ ਹੁਣ ਦੁਨੀਆ ਭਲੀਭਾਂਤ ਜਾਣ ਗਈ ਹੈ । ਪਿਛਲੇ ਸਾਲ ਦੁਨੀਆ ਦੇ 90 ਦੇਸ਼ ਕਿਸੇ ਨਾ ਕਿਸੇ ਦਹਿਸ਼ਤੀ ਘਟਨਾ ਦੇ ਸ਼ਿਕਾਰ ਹੋਏ ਹਨ , ਹਜ਼ਾਰਾਂ ਲੋਕਾਂ ਨੇ ਆਪਣੀ ਜਾਨ ਗੁਆਈ ਅਤੇ ਦੂਜੀ ਤਰਫ ਸੈਂਕੜੇ ਮਾਂ ਬਾਪ ਹਨ ਜੋ ਹੰਝੂ ਵਹਾ ਰਹੇ ਹਨ ਕਿਉਂਕਿ ਉਨ੍ਹਾਂ ਦੀ ਸੰਤਾਨ ਦਹਿਸ਼ਤਵਾਦ ਦੇ ਰਸਤੇ ' ਤੇ ਚਲ ਪਈ ਹੈ । ਦਹਿਸ਼ਤਵਾਦ ਕਿਸੇ ਦੇਸ਼ ਦੇ ਸਾਹਮਣੇ ਚੁਣੌਤੀ ਨਹੀਂ ਹੈ , ਦਹਿਸ਼ਤਵਾਦ ਕਿਸੇ ਵੀ ਭੂ ਭਾਗ ' ਤੇ ਚੁਣੌਤੀ ਨਹੀਂ ਹੈ , ਦਹਿਸ਼ਤਵਾਦ ਮਾਨਵਤਾ ਨੂੰ ਚੁਣੌਤੀ ਦੇ ਰਿਹਾ ਹੈ ਅਤੇ ਇਸ ਲਈ ਸਮੇਂ ਦੀ ਮੰਗ ਹੈ ਕਿ ਜੋ ਵੀ ਮਾਨਵਤਾ ਵਿੱਚ ਵਿਸ਼ਵਾਸ ਕਰਦੇ ਹਨ , ਦੁਨੀਆ ਦੀਆਂ ਉਨ੍ਹਾਂ ਸਾਰੀਆਂ ਸ਼ਕਤੀਆਂ ਨੂੰ ਇਕੱਠੇ ਹੋ ਕੇ ਦਹਿਸ਼ਤਵਾਦ ਨਾਲ ਮੁਕਾਬਲਾ ਕਰਨਾ ਹੋਏਗਾ ।
    ਦਹਿਸ਼ਤਵਾਦ ਜਿੰਨਾ ਭਿਅੰਕਰ ਹੈ ਉਸ ਤੋਂ ਜ਼ਿਆਦਾ ਚਿੰਤਾ ਇਸ ਗੱਲ ਦੀ ਹੋ ਰਹੀ ਹੈ ਕਿ ਇੰਨੇ ਵੱਡੇ ਸੰਕਟ ਦੇ ਬਾਵਜੂਦ ਵੀ ਹਜ਼ਾਰਾਂ ਲੋਕਾਂ , ਨਿਰਦੋਸ਼ ਲੋਕਾਂ ਦੀ ਮੌਤ ਦੇ ਬਾਵਜੂਦ ਵੀ ਦੁਨੀਆ ਇਸ ਵਿਕਰਾਲ ਰੂਪ ਨੂੰ ਪਹਿਚਾਨਣ ਤੋਂ ਪਿੱਛੇ ਹਟ ਰਹੀ ਹੈ ਅਤੇ ਉਸ ਦੇ ਕਾਰਨ ਮਾਨਵਤਾਵਾਦੀ ਸ਼ਕਤੀਆਂ ਵਿੱਚ ਵੰਡ ਨਜ਼ਰ ਆਉਂਦੀ ਹੈ । ਕਦੇ good terrorism, bad terrorism ਉਹ ਜਾਣੇ ਅਣਜਾਣੇ ਵਿੱਚ ਦਹਿਸ਼ਤਵਾਦ ਨੂੰ ਇੱ ਕ ਅਲੱਗ ਪ੍ਰਕਾਰ ਦੀ ਤਾਕਤ ਪਹੁੰਚਾਉਂਦਾ ਹੈ ਅਤੇ ਇਸ ਲਈ ਸਮੇਂ ਦੀ ਮੰਗ ਹੈ ਕਿ ਦੁਨੀਆ ਇਸ ਦਹਿਸ਼ਤਗਰਦੀ ਦੀ ਭਿਆਨਕਤਾ ਨੂੰ ਸਮਝੇ । ਭਾਰਤ ਪਿਛਲੇ 40 ਸਾਲ ਤੋਂ ਦਹਿਸ਼ਤਗਰਦੀ ਕਾਰਨ ਪ੍ਰੇਸ਼ਾਨ ਹੈ । ਯੁੱਧ ਵਿੱਚ ਭਾਰਤ ਨੇ ਜਿੰਨੇ ਜਵਾਨਾਂ ਨੂੰ ਨਹੀਂ ਖੋਇਆ ਹੈ , ਉਸ ਤੋਂ ਜ਼ਿਆਦਾ ਜਵਾਨ ਦਹਿਸ਼ਤਗਰਦੀ ਦੀ ਗੋਲੀਆਂ ਨਾਲ ਮਰੇ ਗਏ ਹਨ , ਸ਼ਹੀਦ ਹੋਏ ਹਨ ਅਤੇ ਭਾਰਤ ਜਦੋਂ ਚੀਕ ਚੀਕ ਕੇ ਦੁਨੀਆ ਨੂੰ ਕਹਿੰਦਾ ਸੀ ਕਿ ਦਹਿਸ਼ਤਗਰਦੀ ਨਿਰਦੋਸ਼ਾਂ ਦੇ ਜੀਵਨ ਦਾ ਦੁਸ਼ਮਣ ਬਣ ਚੁੱਕਿਆ ਹੈ । ਮੇਰਾ ਆਪਣਾ ਤਜਰਬਾ ਹੈ ਦੁਨੀਆ ਦੀਆਂ ਵੱਡੀਆਂ ਵੱਡੀਆਂ ਤਾਕਤਾਂ ਸਾਨੂੰ ਸਮਝਦੀਆਂ ਸ ਨ ਕਿ ਦਹਿਸ਼ਤਗਰਦੀ ਨਹੀਂ ਹੈ , ਇਹ ਤਾਂ ਤੁਹਾਡੀ law and order problem ਹੈ । ਪਰ ਜਦੋਂ ਧਰਤੀ ਪੈਰਾਂ ਹੇਠਾਂ ਤੋਂ ਹਿੱ ਲਣ ਲੱਗੀ , ਤਾਂ ਦੁਨੀਆ ਨੂੰ ਪਤਾ ਲੱਗਿਆ ਕਿ ਦਹਿਸ਼ਤਗਰਦੀ ਕੀ ਹੁੰਦੀ ਹੈ ।
    ਜਦੋਂ 9/11 ਨੇ ਦੁਨੀਆ ਨੂੰ ਹਿਲਾ ਦਿੱਤਾ , ਉਦੋਂ ਤੱਕ ਵੀ ਦੁਨੀਆ ਇਹ ਮੰਨਣ ਲਈ ਤਿਆਰ ਨਹੀਂ ਸੀ ਕਿ ਭਾਰਤ ਕਿੰਨੇ ਵੱਡੇ ਸੰਕਟ ਨੂੰ ਝੱਲ ਰਿਹਾ ਹੈ ਪਰ ਭਾਰਤ ਦਹਿਸ਼ਤਗਰਦੀ ਦੇ ਸਾਹਮਣੇ ਝੁਕਿਆ ਨਹੀਂ ਅਤੇ ਝੁਕਣ ਦਾ ਤਾਂ ਸਵਾਲ ਹੀ ਪੈਦਾ ਨਹੀਂ ਹੁੰਦਾ । ਲੇਕਿਨ ਦਹਿਸ਼ਤਗਰਦੀ ਦੇ ਖਿਲਾਫ਼ ਮੁਕਾਬਲਾ ਇਹ ਇੱ ਕ ਬਹੁਤ ਵੱਡੀ ਚੁਣੌਤੀ ਹੈ । ਮੈਂ ਦੁਨੀਆ ਦੇ ਕਈ ਸੀਨੀਅਰ ਨੇਤਾਵਾਂ ਨਾਲ ਗੱਲ ਕੀਤੀ ਹੈ । ਅਲੱਗ ਅਲੱਗ ਸੰਪਰਦਾਵਾਂ ਨਾਲ ਜੁੜੇ ਹੋਏ ਨੇਤਾਵਾਂ ਨਾਲ ਗੱਲ ਕੀਤੀ ਹੈ ਅਤੇ ਮੈਂ ਉਨ੍ਹਾਂ ਨੂੰ ਸਮਝਾਇਆ ਹੈ ਕਿ ਪਹਿਲਾਂ ਦਹਿਸ਼ਤਗਰਦੀ ਨੂੰ ਧਰਮ ਨਾਲੋਂ ਅਲੱਗ ਕਰਨਾ ਚਾਹੀਦਾ ਹੈ । ਕੋਈ ਧਰਮ ਦਹਿਸ਼ਤਗਰਦੀ ਨਹੀਂ ਸਿਖਾਉਂਦਾ ਹੈ । ਪਿਛਲੇ ਦਿਨਾਂ ਦੌਰਾਨ ਭਾਰਤ ਵਿੱਚ ਉਦਾਰਵਾਦੀ ਇਸਲਾਮਿਕ ਵਿਦਵਾਨਾਂ ਦਾ ਇੱ ਕ ਬਹੁਤ ਵੱਡਾ ਸਮਾਗਮ ਹੋਇਆ ਸੀ । ਜਿਸ ਵਿੱਚ ਦੁਨੀਆ ਦੇ ਕਈ ਦੇਸ਼ਾਂ ਦੇ ਇਸਲਾਮਿਕ ਵਿਦਵਾਨ ਆਏ ਸਨ । ਸੂਫੀ ਪਰੰਪਰਾ ਨਾਲ ਜੁੜੇ ਹੋਏ ਸ ਨ । ਉਨ੍ਹਾਂ ਨੇ ਇੱਕ ਸੁਰ ਵਿੱਚ ਕਿਹਾ ਸੀ ਕਿ ਦਹਿਸ਼ਤਵਾਦ ਜੋ ਇਸਲਾਮ ਦੀ ਗੱਲ ਕਰਦਾ ਹੈ , ਉਹ ਇਸਲਾਮ ਨਹੀਂ ਹੈ , ਇਹ ਤਾਂ ਗੈਰ ਇਸਲਾਮਿਕ ਗੱਲ ਕਰਦਾ ਹੈ । ਜਿੰਨੀ ਵੱਡੀ ਸੰਖਿਆ ਵਿੱਚ ਇਸ ਪ੍ਰਕਾਰ ਦੇ ਸੁਰ ਉਠਣਗੇ , ਉੰ ਨੀ ਹੀ ਤੇਜ਼ੀ ਨਾਲ ਜੋ ਨੌਜਵਾਨਾਂ ਵਿੱਚ ਕੱਟੜਵਾਦ ਪੈਦਾ ਹੋ ਰਿਹਾ ਹੈ । ਉਸ ਨੂੰ ਬਚਾਇਆ ਜਾ ਸਕਦਾ ਹੈ । ਸਿਰਫ ਬੰਬ , ਬੰਦੂਕ ਅਤੇ ਪਿਸਤੌਲ ਨਾਲ ਦਹਿਸ਼ਤਗਰਦੀ ਨੂੰ ਖ਼ ਤਮ ਨਹੀਂ ਕਰ ਸਕਦੇ ਹਾਂ ।
    ਸਾਨੂੰ ਸਮਾਜ ਵਿੱਚ ਇੱਕ ਮਾਹੌਲ ਪੈਦਾ ਕਰਨਾ ਪਏਗਾ । ਇਹ ਦੇਸ਼ ਦੀ ਬਦਕਿਸਮਤੀ ਦੇਖੋ , ਦੁਨੀਆ ਦੀ ਬਦਕਿਸਮਤੀ ਦੇਖੋ , ਮਾਨਵਤਾ ਦੀ ਬਦਕਿਸਮਤੀ ਦੇਖੋ , ਸੰਯੁਕਤ ਰਾਸ਼ਟਰ , ਯੁੱਧ ਕੀ ਹੁੰਦਾ ਹੈ , ਯੁੱਧ ਵਿੱਚ ਕਿਸ ਨੂੰ ਕੀ ਕਰਨਾ ਚਾਹੀਦਾ ਹੈ , ਯੁੱਧ ਨਾਲ ਕੀ ਸੰਕਟ ਪੈਦਾ ਹੁੰਦੇ ਹਨ , ਯੁੱਧ ਨੂੰ ਰੋਕਣ ਦੇ ਕਿਹੜੇ ਤਰੀਕੇ ਹੁੰਦੇ ਹਨ , ਸੰਯੁਕਤ ਰਾਸ਼ਟਰ ਦੇ ਕੋਲ ਜਾਓ , ਸਾਰੀਆਂ ਚੀਜਾਂ ਲਿਖੀਆਂ ਹੋਈਆਂ ਮਿਲਣਗੀਆਂ । ਪਰ ਦਹਿਸ਼ਤਗਰਦੀ ਲਈ ਪੁੱਛੋ ਤਾਂ ਅਜੇ ਸੰਯੁਕਤ ਰਾਸ਼ਟਰ ਨੂੰ ਵੀ ਪਤਾ ਨਹੀਂ ਹੈ ਕਿ ਦਹਿਸ਼ਤਗਰਦੀ ਕੀ ਹੁੰਦੀ ਹੈ ਅਤੇ ਕਿਵੇਂ ਉੱ ਥੇ ਪਹੁੰਚਿਆ ਜਾਵੇ ਅਤੇ ਕਿਵੇਂ ਨਿਕਲਿਆ ਜਾਵੇ । ਕਿਉਂਕਿ ਉਨ੍ਹਾਂ ਦਾ ਜਨਮ ਯੁੱਧ ਦੀ ਭਿਆਨਕਤਾ ਵਿੱਚੋਂ ਹੀ ਪੈਦਾ ਹੋਇਆ ਹੈ ਅਤੇ ਇਸ ਲਈ ਉਹ ਯੁੱਧ ਦੇ ਦਾਇਰੇ ਤੋਂ ਬਾਹਰ ਸੋਚ ਨਹੀਂ ਸਕ ਰਹੇ ਹਨ । ਇਹ ਨਵੇਂ ਯੁੱਗ ਦੀ ਨਵੀਂ ਚੁਣੌਤੀ ਹੈ , ਮਾਨਤਵਾ ਦੇ ਲਈ ਚੁਣੌਤੀ ਹੈ , ਉਸ ਨੂੰ ਮਾਪਣ ਵਿੱਚ ਵੀ ਵਿਸ਼ਵ ਵਿੱਚ ਵਿਸ਼ਵ ਦਾ ਇੰਨਾ ਵੱਡਾ ਸੰਗਠਨ ਆਪਣੀ ਜ਼ਿੰਮੇਵਾਰੀ ਨਹੀਂ ਨਿਭਾ ਪਾ ਰਿਹਾ ਹੈ ।
    ਭਾਰਤ ਨੇ ਕਈ ਸਾਲਾਂ ਤੱਕ ਸੰਯੁਕਤ ਰਾਸ਼ਟਰ ਨੂੰ ਬੇਨਤੀ ਕੀਤੀ ਹੈ ਕਿ ਤੁਸੀਂ ਇੱਕ ਮਤਾ ਪਾਸ ਕਰੋ ਜਿਸ ਵਿੱਚ ਇਹ ਪਰਿਭਾਸ਼ਤ ਕੀਤਾ ਜਾਵੇ ਕੌਣ ਦਹਿਸ਼ਤਗਰਦ ਹਨ , ਕਿਹੜਾ ਦਹਿਸ਼ਤਗਰਦੀ ਵਾਲਾ ਦੇਸ਼ ਹੈ , ਕੌਣ ਦਹਿਸ਼ਤਗਰਦਾਂ ਦੀ ਮਦਦ ਕਰਦਾ ਹੈ , ਕੌਣ ਦਹਿਸ਼ਤਗਰਦਾਂ ਦਾ ਸਮਰਥਨ ਕਰਦਾ ਹੈ , ਕਿਹੜੀਆਂ ਕਿਹੜੀਆਂ ਗੱਲਾਂ ਹਨ ਜੋ ਦਹਿਸ਼ਤਗਰਦੀ ਨੂੰ ਉਤਸ਼ਾਹਿਤ ਕਰਦੀਆਂ ਹਨ । ਇੱਕ ਵਾਰ Black and White ਵਿੱਚ ਆ ਜਾਏਗਾ ਤਾਂ ਲੋਕ ਉਸ ਨਾਲ ਜੁੜਨ ਤੋਂ ਡਰਨਾ ਸ਼ੁਰੂ ਕਰ ਦੇਣਗੇ , ਹਟਣ ਦੀ ਕੋਸ਼ਿਸ਼ ਕਰਨਗੇ । ਮੈਂ ਨਹੀਂ ਜਾਣਦਾ ਹਾਂ ਕਿ ਸੰਯੁਕਤ ਰਾਸ਼ਟਰ ਇਹ ਕਦੋਂ ਕਰੇਗਾ , ਕਿਵੇਂ ਕਰੇਗਾ ਪਰ ਜਿਸ ਪ੍ਰਕਾਰ ਦੇ ਹਾਲਾਤ ਬਣ ਰਹੇ ਹਨ , ਜੇਕਰ ਇਨ੍ਹਾਂ ਸਮੱਸਿਆਵਾਂ ਦਾ ਹੱਲ ਕੋਈ ਨਹੀਂ ਕਰੇਗਾ ਤਾਂ ਉਸ ਸੰਸਥਾ ਨੂੰ ਅਪ੍ਰਸੰਗਿਕ ਹੁੰਦੇ ਹੋਏ ਦੇਰ ਨਹੀਂ ਲੱਗੇਗੀ । ਜੇਕਰ ਸਮੇਂ ਦੇ ਨਾਲ ਚਲ ਣਾ ਹੈ , ਚੁਣੌਤੀਆਂ ਨੂੰ ਸਮਝਣਾ ਹੈ ਅਤੇ 21 ਵੀਂ ਸਦੀ ਦੇ ਸੁਖ , ਸ਼ਾਂਤੀ ਅਤੇ ਚੈਨ ਦੀ ਜ਼ਿੰਦਗੀ ਜਿਉਣ ਦੇ ਲਈ ਤਿਆਰ ਕਰਨਾ ਹੈ ਤਾਂ ਵਿਸ਼ਵ ਦੀ ਅਗਵਾਈ ਨੂੰ ਵੀ ਜ਼ਿੰਮੇਵਾਰੀਆਂ ਚੁੱਕਣੀਆਂ ਪੈਣਗੀਆਂ ਅਤੇ ਜਿੰਨੀ ਦੇਰ ਕਰਾਂਗੇ , ਉੰ ਨਾਂ ਨੁਕਸਾਨ ਜ਼ਿਆਦਾ ਹੋਣ ਵਾਲਾ ਹੈ ।
    ਅੱਜ ਮੈਂ ਪੂਰਾ ਦਿਨ ਇੱ ਥੋਂ ਦੇ ਨੇਤਾਵਾਂ ਨੂੰ ਮਿਲਿਆ , ਈਯੂ ਦੇ ਨੇਤਾਵਾਂ ਨੂੰ ਮਿਲਿਆ । ਵਿਸਥਾਰ ਨਾਲ ਕਈ ਵਿਸ਼ਿਆਂ ' ਤੇ ਚਰਚਾ ਹੋਈ ਪਰ ਹਰ ਗੱਲ ਦਾ ਕੇਂਦਰ ਬਿੰਦੂ ਦਹਿਸ਼ਤਗਰਦੀ ਰਿਹਾ । ਦਹਿਸ਼ਤਗਰਦੀ ਨੇ ਕਿੰਨਾ ਝਕ ਝੋ ਰ ਕਰ ਦਿੱਤਾ ਹੈ , ਇਨ੍ਹਾਂ ਨੇਤਾਵਾਂ ਨਾਲ ਅੱਜ ਜਦੋਂ ਮੈਂ ਗੱਲ ਕਰ ਰਿਹਾ ਸੀ ਤਾਂ ਮੈਂ ਅਹਿਸਾਸ ਕਰ ਰਿਹਾ ਸੀ ਅਤੇ ਉਹ ਫਿਰ ਮੈਨੂੰ ਹੌਲੀ ਜਿਹੀ ਕਹਿੰਦੇ ਸ ਨ ਤੁਸੀਂ ਲੋਕ ਤਾਂ 40 ਸਾਲ ਤੋਂ ਬਰਦਾਸ਼ਤ ਕਰ ਰਹੇ ਹੋ , ਕਾਫੀ ਤਜਰਬਾ ਹੈ ਤੁਹਾਡਾ ।
    ਅੱਜ ਪੂਰਾ ਵਿਸ਼ਵ ਆਰਥਿਕ ਸੰਕਟ ਵਿਚੋਂ ਲੰਘ ਰਿਹਾ ਹੈ । ਦੁਨੀਆ ਦੇ ਚੰਗੇ ਤੋਂ ਚੰਗੇ ਦੇਸ਼ਾਂ ਦੀ ਆਰਥਿਕਤਾ ਅੱਜ ਹਿੱਲ ਚੁੱਕੀ ਹੈ । ਅਜਿਹੇ ਸਮੇਂ ਸਾਰੀ ਦੁਨੀਆ ਇੱਕ ਸੁਰ ਵਿੱਚ ਕਹਿੰਦੀ ਹੈ , ਚਾਹੇ ਵਿਸ਼ਵ ਬੈਂਕ ਹੋਵੇ , ਆਈ ਐੱ ਮ ਐੱ ਫ ਹੋਵੇ , ਕਰੈਡਿਟ ਰੇਟਿੰਗ ਏਜੰਸੀਆਂ ਹੋਣ , ਹਰ ਕੋਈ ਇੱਕ ਸੁਰ ਵਿੱਚ ਕਹਿ ਰਿਹਾ ਹੈ ਕਿ ਦੁਨੀਆ ਵਿੱਚ ਜੇਕਰ ਅੱਜ ਕੋਈ ਉਮੀਦ ਦੀ ਕਿਰਨ ਹੈ , ਕੋਈ ਆਸ ਦੀ ਕਿਰਨ ਹੈ ਤਾਂ ਉਹ , ਉਹ , ਉਹ , ਸਾਰੀ ਦੁਨੀਆ ਇੱਕ ਸੁਰ ਵਿੱਚ ਕਹਿ ਰਹੀ ਹੈ , ਉਸ ਦੇਸ਼ ਦਾ ਨਾਮ ਹੈ ਹਿੰ ਦੁ ਸਤਾਨ । ਭਾਰਤ ਅੱਜ ਵਿਸ਼ਵ ਵਿੱਚ ਜੋ ਵੱਡੀ ਆਰਥਿਕਤਾ ਹੈ , ਉਸ ਵਿੱਚ ਸਭ ਤੋਂ ਤੇਜ਼ ਗਤੀ ਨਾਲ ਅੱਗੇ ਵਧਣ ਵਾਲੀ ਆਰਥਿਕਤਾ ਦੇ ਰੂਪ ਵਿੱਚ ਅੱਜ ਉਸ ਨੇ ਦੁਨੀਆ ਵਿੱਚ ਆਪਣਾ ਸਥਾਨ ਬਣਾ ਲਿਆ ਹੈ ਅਤੇ ਇਹ ਨਸੀਬ ਦੇ ਕਾਰਨ ਨਹੀਂ ਹੋਇਆ ਹੈ , ਮੋਦੀ ਦੇ ਕਾਰਨ ਵੀ ਨਹੀਂ ਹੋਇਆ ਹੈ , ਇਹ ਸਵਾ ਸੌ ਕਰੋੜ ਹਿੰ ਦੁ ਸਤਾਨੀਆਂ ਦੇ ਕਾਰਨ ਹੋਇਆ ਹੈ । ਦੁਨੀਆ ਭਰ ਵਿੱਚ ਫੈਲੇ ਹੋਏ ਹਿੰ ਦੁ ਸਤਾਨੀਆਂ ਦੇ ਕਾਰਨ ਹੋਇਆ ਹੈ । ਨਹੀਂ ਤਾਂ ਜੋ ਦੇਸ਼ ਦੋ ਮੌਸਮ , ਦੋ ਸਾਲ ਲਗਾਤਾਰ ਮੀਂਹ ਘੱਟ ਹੋਏ , ਸੋਕਾ ਪਿਆ ਅਤੇ ਉਹ ਘੱਟ ਨਹੀਂ ਸੀ ਜੋ ਵਿਚਕਾਰ ਹੀ ਗੋਲੇ ਪਏ , ਈਸ਼ਵਰ ਨੇ ਭਰਪੂਰ ਚੁਣੌਤੀ ਦਿੱਤੀ ਹੈ ਪਰ ਉਸ ਦੇ ਬਾਵਜੂਦ ਵੀ ਭਾਰਤ ਤੇਜ਼ ਗਤੀ ਨਾਲ ਆਰਥਿਕ ਵਿਕਾਸ ਕਰ ਰਿਹਾ ਹੈ । ਜੇਕਰ ਦਿਸ਼ਾ ਸਹੀ ਹੋਵੇ , ਨੀਤੀਆਂ ਸਪੱਸ਼ਟ ਹੋਣ ਅਤੇ ਇਸ ਤੋਂ ਵੀ ਜ਼ਿਆਦਾ ਜੇਕਰ ਨੀਤ ਸਾਫ ਹੋਵੇ ਤਾਂ ਭਾਰਤ ਵਰਗੇ ਦੇਸ਼ ਨੂੰ ਕੋਈ ਨਹੀਂ ਰੋਕ ਸਕਦਾ , ਭਾਰਤ ਅੱਗੇ ਵਧ ਰਿਹਾ ਹੈ ।
    ਕਦੇ ਕਦੇ ਬਹੁਤ ਸਾਰੀਆਂ ਚੀਜ਼ਾਂ ਹੁੰਦੀਆਂ ਹਨ ਜੋ ਸ਼ਾਇਦ ਤੁਹਾਨੂੰ ਟੀਵੀ ' ਤੇ ਦੇਖਣ ਨੂੰ ਮਿਲਦੀਆਂ ਹਨ , ਅ ਖ਼ ਬਾਰ ਵਿੱਚ ਪ ੜ੍ਹ ਨ ਦੇ ਲਈ ਨਾ ਮਿਲਦੀਆਂ ਹੋਣ । ਕਦੇ ਕਦੇ ਨਰੇਂਦਰ ਮੋਦੀ ਐਪ ' ਤੇ ਦਿਖਾਈ ਦਿੰਦੀਆਂ ਹੋਣ ਜਾਂ ਫਿਰ ਸੋਸ਼ਲ ਮੀਡੀਆ ' ਤੇ ਦਿਖਾਈ ਦਿੰਦੀਆਂ ਹੋਣ ਪਰ ਹੁਣ ਮੈਂ ਤੁਹਾਨੂੰ ਦੱਸਣਾ ਚਾਹੁੰਦਾ ਹਾਂ , ਤੁਹਾਨੂੰ ਪਤਾ ਲੱਗੇਗਾ ਕਿ ਕਿਸ ਪ੍ਰਕਾਰ ਤਬਦੀਲੀ ਆ ਰਹੀ ਹੈ । ਚੀ ਜ਼ਾਂ ਇੰਨੀਆਂ ਹਨ ਕਿ ਮੈਨੂੰ ਕਾਗਜ਼ ਦੀ ਮਦਦ ਲੈਣੀ ਪਏਗੀ । ਵੈਸੇ ਮੈਂ ਬਹੁਤ ਘੱਟ , ਮੈਂ ਸਿਰਫ 2015 ਦਾ ਹਿਸਾਬ ਦੇ ਰਿਹਾ ਹਾਂ ਤੁਹਾਨੂੰ ਲੋਕਾਂ ਨੂੰ । ਮੈਂ ਮੰਨਦਾ ਹਾਂ ਕਿ ਲੋਕਤੰਤਰ ਵਿੱਚ ਜਨਤਾ ਜਨਾਰ ਦ ਨ ਨੂੰ ਹਿਸਾਬ ਦੇਣਾ ਮੇਰੀ ਜ਼ਿੰਮੇਵਾਰੀ ਹੈ ਅਤੇ ਮੈਂ ਖੁਦ ਨੂੰ ਪ੍ਰਧਾਨ ਮੰਤਰੀ ਨਹੀਂ ਪ੍ਰਧਾਨ ਸੇਵਕ ਮੰਨਦਾ ਹਾਂ । ਤਾਂ ਤੁਹਾਨੂੰ ਸੇਵਕ ਦੇ ਨਾਤੇ ਮੇਰੀ ਜ਼ਿੰਮੇਵਾਰੀ ਬਣਦੀ ਹੈ ਕਿ ਮੈਂ ਤੁਹਾਨੂੰ ਹਿਸਾਬ ਦੇਵਾਂ । ਸਾਡੇ ਦੇਸ਼ ਵਿੱਚ ਗੰਨਾ , ਗੰਨਾ ਕਿਸਾਨਾਂ ਦਾ 25 ਹਜ਼ਾਰ ਕਰੋੜ , 30 ਹਜ਼ਾਰ ਕਰੋੜ ਰੁਪਏ ਬਕਾਇਆ ਰਹਿਣਾ ਇਹ ਆਮ ਗੱਲ ਹੈ , ਮਿਲ ਵਾਲੇ ਕਹਿੰਦੇ ਹਨ ਕਿ ਚੀਨੀ ਵਿਕੀ ਨਹੀਂ , ਉਹ ਤੁਹਾਡੇ ਪੈਸੇ ਦਿੰਦੇ ਨਹੀਂ । ਹੁਣ ਦੱਸੋ 25-30 ਹਜ਼ਾਰ ਕਰੋੜ ਰੁਪਏ ਕਿਸਾਨਾਂ ਦਾ ਬਾਕੀ ਰਹੇਗਾ ਤਾਂ ਜਾਏਗਾ ਕਿਥੇ । ਇਸ ਵਾਰ ਦੁਨੀਆ ਵਿੱਚ ਚੀਨੀ ਦੀਆਂ ਕੀਮਤਾਂ ਗਿਰ ਗਈਆਂ , ਚੀ ਨੀ ਦਾ ਉਤਪਾਦਨ ਬਹੁਤ ਹੋ ਗਿਆ । ਭਾਰਤ ਤੋਂ ਚੀਨੀ ਬਾਹਰ ਜਾ ਨਹੀਂ ਰਹੀ ਸੀ , ਭਾਰਤ ਵਿੱਚ ਕੀਮਤਾਂ ਵੱਧ ਨਹੀਂ ਰਹੀਆਂ ਸੀ , ਗੰਨਾ ਕਿਸਾਨਾਂ ਦਾ ਕੀ ਹੋਏਗਾ । ਅਸੀਂ ਇੱਕ ਫੈਸਲਾ ਕੀਤਾ ਕਿ ਅਸੀਂ ਐਥੋਨੌਲ ਬਣਾਵਾਂਗੇ ਅਤੇ ਅਸੀਂ ਨਿਯਮ ਜ਼ਰੂਰੀ ਕੀਤਾ ਕਿ ਸਾਡੇ ਪੈਟਰੋਲ ਵਿੱਚ 5 ਫੀਸਦੀ ਐਥੋਨੌਲ ਜ਼ਰੂਰੀ ਮਿਲਾਇਆ ਜਾਏਗਾ । 2015 ਵਿੱਚ ਸਭ ਤੋਂ ਜ਼ਿਆਦਾ ਹਿੰ ਦੁ ਸਤਾਨ ਵਿੱਚ ਔਥੋਨੌਲ ਦੀ ਪੈਦਾਵਾਰ ਹੋਈ ਹੈ ।
    ਸਾਡੇ ਦੇਸ਼ ਵਿੱਚ ਮੈਂ ਜਦੋਂ ਪ੍ਰਧਾਨ ਮੰਤਰੀ ਬਣਿਆ ਤਾਂ ਮੈਨੂੰ ਮੁੱਖ ਮੰਤਰੀਆਂ ਦੀਆਂ ਚਿੱਠੀਆਂ ਆਉਂਦੀਆਂ ਸੀ , ਤਾਂ ਮੁੱਖ ਮੰਤਰੀਆਂ ਦੀਆਂ ਚਿੱਠੀਆਂ ਸੁਭਾਵਿਕ ਹੈ ਮੈਨੂੰ ਖੁਦ ਨੂੰ ਹੀ ਪ ੜ੍ਹ ਨੀਆਂ ਹੁੰਦੀਆਂ ਸਨ ਅਤੇ ਚਿੱਠੀ ਵਿੱਚ ਇੱਕ ਹੀ ਵਿਸ਼ਾ ਹੁੰਦਾ ਹੀ ਕਿ ਮੋਦੀ ਜੀ ਯੂਰੀਆ ਦੀ ਬਹੁਤ ਘਾਟ ਹੈ , ਯੂਰੀਆ ਖਾਦ ਦੀ । ਹਰ ਮੁੱਖ ਮੰਤਰੀ ਇਹ ਹੀ ਚਿੱਠੀ ਲਿਖਦਾ ਸੀ । ਕਦੇ ਕਦੇ ਖਬਰ ਆਉਂਦੀ ਸੀ ਕਿ ਯੂਰੀਆ ਖਰੀਦਣ ਦੇ ਲਈ ਰਾਤ - ਰਾਤ ਕਿਸਾਨ ਵਿਚਾਰੇ ਦੁਕਾਨ ਦੇ ਬਾਹਰ ਲਾਈਨਾਂ ਲਗਾ ਕੇ ਖ ੜ੍ਹੇ ਰਹਿੰਦੇ । ਕਦੇ ਖ਼ ਬਰ ਮਿਲਦੀ ਕਿ ਕਿਸਾਨਾਂ ' ਤੇ ਲਾਠੀਚਾਰਜ ਹੋਇਆ , ਯੂਰੀਆ ਲੈਣ ਦੇ ਲਈ ਗਏ ਸੀ ਲਾਠੀਚਾਰਜ ਹੋ ਗਿਆ । ਹੁਣੇ ਮੈਨੂੰ ਕੁਝ ਆਪਣੇ ਐੱ ਮਪੀ ਮਿਲੇ , ਬੋਲੇ ਸਾਹਬ ਪਹਿਲੀ ਵਾਰ ਅਜਿਹਾ ਹੋਇਆ ਹੈ ਕਿ ਯੂਰੀਆ ਦੇ ਲਈ ਲਾਠੀਚਾਰਜ ਨਹੀਂ ਹੋਇਆ ਹੈ । ਇਸ ਸਾਲ ਮੈਨੂੰ 2015 ਵਿੱਚ ਇੱਕ ਵੀ ਮੁੱਖ ਮੰਤਰੀ ਨੇ ਚਿੱਠੀ ਨਹੀਂ ਲਿਖੀ ਕਿ ਯੂਰੀਆ ਨਹੀਂ ਮਿਲਿਆ ਹੈ । ਦੇਸ਼ ਆਜ਼ਾਦ ਹੋਣ ਤੋਂ ਬਾਅਦ ਸਭ ਤੋਂ ਜ਼ਿਆਦਾ ਯੂਰੀਆ ਦਾ ਉਤਪਾਦਨ 2015 ਵਿੱਚ ਹੋਇਆ ਅਤੇ ਇਸ ਸੰਕਟ ਤੋਂ ਅਸੀਂ ਦੇਸ਼ ਨੂੰ ਬਾਹਰ ਕੱਢਿਆ ।
    ਸਾਡੇ ਦੇਸ਼ ਵਿੱਚ ਜਦੋਂ ਅਮੀਰਾਂ ਦੀਆਂ ਸਰਕਾਰਾਂ ਹੁੰਦੀਆਂ ਸੀ ਤਾਂ ਅਮੀਰਾਂ ਨੂੰ ਗੈਸ ਸਿਲੰਡਰ ਮਿਲਣਾ ਅਤੇ ਪਹਿਲਾਂ ਤਾਂ ਇੱਕ ਜਮਾਨਾ ਅਜਿਹਾ ਸੀ ਕਿ ਗੈਸ ਸਿਲੰਡਰ ਲੇਣਾ ਹੈ ਤਾਂ ਐੱ ਮਪੀ ਦੇ ਕੋਲ ਲੋਕ ਜਾਂਦੇ ਸੀ ਕਿ ਸਾਹਬ ਜ਼ਰਾ ਸਿਫਾਰਿਸ਼ ਕਰੋ ਨਾ ਇੱਕ ਗੈਸ ਸਿਲੰਡਰ ਮਿਲ ਜਾਵੇ । 2015 ਵਿੱਚ ਇੱਕ ਸਾਲ ਵਿੱਚ ਗ਼ ਰੀਬਾਂ ਨੂੰ ਸਭ ਤੋਂ ਜ਼ਿਆਦਾ ਗੈਸ ਸਿਲੰਡਰਾਂ ਦਾ ਕੁਨੈਕਸ਼ਨ ਦੇਣ ਦਾ ਕੰਮ ਇਸ ਸਰਕਾਰ ਨੇ ਕੀਤਾ ਹੈ । ਸਾਡੇ ਦੇਸ਼ ਦੇ ਇੱਕ ਪ੍ਰਧਾਨ ਮੰਤਰੀ ਲਾਲ ਬਹਾਦਰ ਸ਼ਾਸਤਰੀ ਨੇ ਇੱਕ ਵਾਰ ਦੇਸ਼ ਦੇ ਨਾਗਰਿਕਾਂ ਨੂੰ ਅਪੀਲ ਕੀਤੀ ਸੀ ਕਿ ਅਨਾਜ ਦੀ ਘਾਟ ਹੈ , ਆਪਾਂ ਲੋਕ ਇੱਕ ਸਮੇਂ ਦਾ ਖਾਣਾ ਛੱਡ ਦੇਵਾਂਗੇ ਅਤੇ ਕਈ ਪੁਰਾਣੇ ਲੋਕ ਬੈਠੇ ਹੋਣ , ਪੂਰਾ ਹਿੰ ਦੁ ਸਤਾਨ ਹਫ਼ਤੇ ਵਿੱਚ ਇੱਕ ਦਿਨ ਖਾਣਾ ਨਹੀਂ ਖਾਂਦਾ ਸੀ ਅਨਾਜ ਬਚਾਉਣ ਦੇ ਲਈ । ਲਾਲ ਬਹਾਦਰ ਸ਼ਾਸਤਰੀ ਦੇ ਸ਼ਬਦਾਂ ਦੀ ਉਹ ਤਾਕਤ ਸੀ । ਮੈਂ ਤਾਂ ਛੋਟਾ ਵਿਅਕਤੀ ਹਾਂ , ਕਿੱ ਥੇ ਲਾਲ ਬਹਾਦਰ ਸ਼ਾਸਤਰੀ ਅਤੇ ਕਿਥੇ ਇੱਕ ਚਾਹ ਵੇਚਣ ਵਾਲਾ । ਪਰ ਮੈਂ ਦੇਸ਼ ਦੇ ਅੱਗੇ ਇੱਕ ਬੇਨਤੀ ਕੀਤੀ ਜੋ ਅਮੀਰ ਲੋਕ ਹਨ , ਉਨ੍ਹਾਂ ਲੋਕਾਂ ਨੂੰ ਗੈਸ ਸਿਲੰਡਰ ਦੀ ਸਬਸਿਡੀ ਨਹੀਂ ਲੈਣੀ ਚਾਹੀਦੀ । ਇੱਕ ਸਿਲੰਡਰ ' ਤੇ ਢਾਈ ਸੌ ਰੁਪਏ , ਅਸਲ ਵਿੱਚ ਕੀ ਰੱਖਿਆ ਹੈ ਛੱਡ ਦਿਓ । ਤੁਹਾਨੂੰ ਜਾਣ ਕੇ ਖੁਸ਼ੀ ਹੋਏਗੀ ਮੇਰੀ ਇੰਨੀ ਜਿਹੀ ਗੱਲ ਅਤੇ ਉਹ ਵੀ ਮੈਂ ਕੋਈ ਬਹੁਤ ਵੱਡੀ ਮੁਹਿੰਮ ਨਹੀਂ ਚਲਾਈ ਸੀ , ਐਂਵੇ ਹੀ ਗੱਲਾਂ ਗੱਲਾਂ ਵਿੱਚ ਹੀ ਕਹਿ ਦਿੱਤਾ ਸੀ । ਹਿੰਦੁਸਤਾਨ ਦੇ ਨੱਬੇ ਲੱਖ ਲੋਕ ਅਜਿਹੇ ਨਿਕਲੇ ਜਿਨ੍ਹਾਂ ਨੇ ਆਪਣੀ ਗੈਸ ਸਬਸਿਡੀ ਛੱਡ ਦਿੱਤੀ । ਜਦੋਂ ਮੈਂ ਕਹਿੰਦਾ ਹਾਂ ਕਿ ਦੇਸ਼ ਪ੍ਰਗਤੀ ਕਰ ਰਿਹਾ ਹੈ , ਉਸਦਾ ਕਾਰਨ ਸਵਾ ਸੌ ਕਰੋੜ ਦੇਸ਼ ਵਾਸੀ ਹਨ , ਇਹ ਉਸਦਾ ਉਦਾਹਰਣ ਹੈ । ਨੱਬੇ ਲੱਖ ਲੋਕਾਂ ਨੇ ਆਪਣੀ ਗੈਸ ਸਬਸਿਡੀ ਛੱਡ ਦਿੱਤੀ ਹੈ ਅਤੇ ਨੱਬੇ ਲੱਖ ਲੋਕਾਂ ਨੇ , ਉਨ੍ਹਾਂ ਵਿੱਚ ਕੋਈ ਬਹੁਤ ਵੱਡੇ ਅਮੀਰ ਲੋਕਾਂ ਦੀ ਗੱਲ ਨਹੀਂ ਕਰ ਰਿਹਾ ਹਾਂ , ਆਮ ਲੋਕ ਹਨ , ਸੇਵਾ ਮੁਕਤ ਅਧਿਆਪਕ ਉਸਨੂੰ ਲੱਗਿਆ ਮੋਦੀ ਜੀ ਨੇ ਕਿਹਾ ਹੈ ਮੈਨੂੰ ਛੱਡ ਦੇਣਾ ਚਾਹੀਦਾ ਹੈ ਅਤੇ ਅਸੀਂ ਕਿਹਾ ਕਿ ਜੇਕਰ ਤੁਸੀਂ ਛੱਡਦੇ ਹੋ ਤਾਂ ਮੈਂ ਉਸ ਗ਼ਰੀਬ ਮਾਂ ਨੂੰ ਇੱਕ ਗੈਸ ਸਿਲੰਡਰ ਦੇਵਾਂਗੇ ਜੋ ਮਾਂ ਲੱਕੜੀ ਦੇ ਨਾਲ ਚੁੱਲਾ ਜਲਾ ਕਿ ਧੂੰਏ ਵਿੱਚ ਰੋਟੀ ਪਕਾਉਂਦੀ ਹੈ , ਬੱਚਿਆਂ ਨੂੰ ਖੁਆਉਂਦੀ ਹੈ ।
    ਵਿਗਿਆਨਕਾਂ ਦਾ ਕਹਿਣਾ ਹੈ ਕਿ ਇੱਕ ਮਾਂ ਚੁੱਲੇ ਵਿੱਚ ਲੱਕੜੀ ਜਲਾ ਕੇ ਜੇਕਰ ਖਾਣਾ ਪਕਾਉਂਦੀ ਹੈ ਤਾਂ ਇੱਕ ਦਿਨ ਵਿੱਚ 400 ਸਿਗਰਟਾਂ ਜਿੰਨਾ ਧੂੰਆਂ ਉਸ ਦੇ ਸਰੀਰ ਵਿੱਚ ਜਾਂਦਾ ਹੈ । 400 ਸਿਗਰਟ ਜਿੰਨਾ , ਤੁਸੀਂ ਕਲਪਨਾ ਕਰ ਸਕਦੇ ਹੋ ਕਿ ਉਸ ਮਾਂ ਦੀ ਤਬੀਅਤ ਦਾ ਕੀ ਹਾਲ ਹੁੰਦਾ ਹੋਏਗਾ ਅਤੇ ਉਸ ਘਰ ਵਿੱਚ ਛੋਟੇ ਛੋਟੇ ਬੱਚੇ ਉਸ ਧੂੰ ਏਂ ਦੇ ਅੰਦਰ ਕਿਵੇਂ ਗੁਜ਼ਾਰਾ ਕਰਦੇ ਹੋਣਗੇ । ਇਸ ਇੱਕ ਗੱਲ ਨੇ ਮੈਨੂੰ ਬਹੁਤ ਦੁੱਖ ਪਹੁੰਚਾਇਆ ਅਤੇ ਮੈਂ ਤੈਅ ਕਰ ਲਿਆ ਕਿ ਗ਼ਰੀਬਾਂ ਦੇ ਘਰ ਵਿੱਚ ਗੈਸ ਦਾ ਸਿਲੰਡਰ ਕਿਉਂ ਨਾ ਹੋਵੇ ਅਤੇ ਉਸਦਾ ਪਰਿਣਾਮ ਹੈ ਕਿ ਪਿਛਲੇ ਇੱਕ ਸਾਲ ਵਿੱਚ ਅ ਜ਼ਾਦੀ ਤੋਂ ਬਾਅਦ ਸਭ ਤੋਂ ਜ਼ਿਆਦਾ ਗ਼ਰੀਬਾਂ ਨੂੰ ਗੈਸ ਸਿਲੰਡਰ ਦਿੱਤੇ ਗਏ ਹਨ । ਇਸ ਵਾਰ ਬਜਟ ਵਿੱਚ ਅਸੀਂ ਇੱਕ ਸੰਕਲਪ ਐਲਾਨਿਆ ਹੈ ਕਿ ਆਉਣ ਵਾਲੇ ਤੀਹ ਸਾਲਾਂ ਵਿੱਚ ਪੰਜ ਕਰੋੜ ਗਰੀਬੀ ਦੀ ਰੇਖਾ ਤੋਂ ਹੇਠ ਰਹਿਣ ਵਾਲੇ ਪਰਿਵਾਰ ਜਿਨ੍ਹਾਂ ਦੇ ਘਰ ਵਿੱਚ ਲੱਕੜੀ ਦਾ ਚੁੱਲਾ ਹੈ , ਉਨ੍ਹਾਂ ਨੂੰ ਗੈਸ ਸਿਲੰਡਰ ਦਾ ਕੁਨੈਕਸ਼ਨ ਦਿੱਤਾ ਜਾਏਗਾ ਅਤੇ ਪਹਿਲਾ ਕੁਨੈਕਸ਼ਨ ਦਾ ਖਰਚ ਸਰਕਾਰ ਭੁਗਤੇਗੀ ਅਤੇ ਧੂੰਏ ਵਿੱਚੋਂ ਉਨ੍ਹਾਂ ਮਾਤਾਵਾਂ ਨੂੰ ਬਾਹਰ ਕੱਢਿਆ ਜਾਵੇਗਾ ।
    ਸਾਲ 2015 ਵਿੱਚ ਸਭ ਤੋਂ ਜ਼ਿਆਦਾ ਕੋਇਲੇ ਦਾ ਉਤਪਾਦਨ ਹੋਇਆ । ਮੈਂ ਜੋ ਸਭ ਤੋਂ ਜ਼ਿਆਦਾ ਬੋਲ ਰਿਹਾ ਹਾਂ ਨਾ , ਇਸ ਲਈ ਲਿਖ ਕੇ ਰੱਖੋ ਕਿ ਆਜ਼ਾਦੀ ਤੋਂ ਬਾਅਦ ਸਭ ਤੋਂ ਜ਼ਿਆਦਾ ਬੋਲ ਰਿਹਾ ਹਾਂ । ਪਹਿਲਾਂ ਖ਼ ਬਰ ਆਉਂਦੀ ਸੀ ਕੋਇਲੇ ਵਿੱਚ ਇੰਨੇ ਹੱਥ ਕਾਲੇ ਹੋਏ । ਪਤਾ ਹੈ ਨਾ ਕੀ ਕੀ ਆਉਂਦਾ ਸੀ । ਪਤਾ ਹੈ ਨਾ । ਕੋਇਲੇ ਦੇ ਕਾਰੋਬਾਰ ਬਾਰੇ ਪਤਾ ਹੈ ਨਾ , ਕੀ ਆਉਂਦਾ ਸੀ । ਇਸ ਵਾਰ ਸਭ ਤੋਂ ਜ਼ਿਆਦਾ ਕੋਇਲੇ ਦਾ ਉਤਪਾਦਨ 2015 ਵਿੱਚ ਹੋਇਆ । 2015 ਵਿੱਚ ਸਭ ਤੋਂ ਜ਼ਿਆਦਾ ਬਿਜਲੀ ਦਾ ਉਤਪਾਦਨ ਹੋਇਆ । 2015 ਵਿੱਚ ਹਿੰਦੁਸਤਾਨ ਦੀਆਂ ਬੰਦਰਗਾਹਾਂ ' ਤੇ ਜੋ ਮਾਲ ਆਇਆ , ਸਮਾਨ ਆਇਆ , ਉਹ ਸਭ ਤੋਂ ਜ਼ਿਆਦਾ ਸਮਾਨ ਦੀ ਉਨ੍ਹਾਂ ਬੰਦਰਗਾਹਾਂ ' ਤੇ ਢੁਆਈ ਹੋਈ , ਸਭ ਤੋਂ ਜ਼ਿਆਦਾ । ਮਤਲਬ ਵਪਾਰ ਵਧਿਆ ਹੋਏਗਾ , ਤਾਂ ਹੀ ਮਾਲ ਆਇਆ ਹੋਏਗਾ । 2015 ਵਿੱਚ ਪਹਿਲਾਂ ਸਾਡੇ ਇਥੇ ਬੰਦਰਗਾਹਾਂ ' ਤੇ ਸਟੀਮਰ ਆਉਂਦਾ ਸੀ ਤਾਂ ਤਿੰਨ ਦਿਨ , ਚਾਰ ਦਿਨ ਤੱਕ ਉਸਨੂੰ ਇੰਤਜ਼ਾਰ ਕਰਨਾ ਪੈਂਦਾ ਸੀ ਕਿਉਂਕਿ ਕਿਨਾਰੇ ' ਤੇ ਬੈਠੇ ਹੋਏ ਲੋਕਾਂ ਨੂੰ ਜਦੋਂ ਤੱਕ ਖੁਸ਼ ਨਹੀਂ ਕਰਦਾ ਸੀ , ਤੁਹਾਨੂੰ ਤਾਂ ਪਤਾ ਹੈ ਨਾ ਕਿ ਜਦੋਂ ਹਿੰਦੁਸਤਾਨ ਜਾਂਦੇ ਹੋ ਤਾਂ ਖੁਸ਼ ਕਿਵੇਂ ਹੁੰਦੇ ਹੋ , ਤਿੰਨ ਦਿਨ , ਚਾਰ ਦਿਨ , ਪੰਜ ਦਿਨ , ਹਫਤਾ , ਸਟੀਮਰ ਅੰਦਰ ਖ ੜ੍ਹਾ ਹੈ , ਕਿਨਾਰੇ ' ਤੇ ਆਉਂਦਾ ਨਹੀਂ , ਮਾਲ ਉਤਰਨਾ ਨਹੀਂ , ਕਿੰਨਾ ਖਰਚ ਹੁੰਦਾ ਸੀ । ਪਿਛਲੇ ਸਾਲ ਘੱਟ ਤੋਂ ਘੱਟ ਸਮੇਂ ਵਿੱਚ ਬੰਦਰਗਾਹਾਂ ' ਤੇ ਸਟੀਮਰ ਆਉਣ ਜਾਣ ' ਤੇ ਸਮਾਂ ਘੱਟ ਤੋਂ ਘੱਟ ਲੱਗਿਆ । ਸਾਰੀਆਂ ਵਿਚੋਲਗੀਆਂ ਬੰਦ ਹੋ ਗਈਆਂ , ਸਟੀਮਰ ਆਉਂਦਾ ਸੀ , ਮਾਲ ਉਤਰਦਾ ਸੀ , ਦੂਸਰਾ ਮਾਲ ਭਰਦਾ ਸੀ ਸਟੀਮਰ ਚਲਾ ਜਾਂਦਾ ਸੀ , ਕਿਸ ਪ੍ਰਕਾਰ ਨਾਲ ਦੇਸ਼ ਵਿੱਚ ਤਬਦੀਲੀ ਆ ਰਹੀ ਹੈ ।
    ਸਾਲ 2015 ਵਿੱਚ ਦੇਸ਼ ਵਿੱਚ ਸਭ ਤੋਂ ਜ਼ਿਆਦਾ ਦੁੱਧ ਦਾ ਉਤਪਾਦਨ ਹੋਇਆ , ਮਤਲਬ ਪਸ਼ੂ ਵੀ ਸੁਖੀ ਹੋਏ ਹੋਣਗੇ , ਗਾਂ , ਮੱਝ , ਬੱਕਰੀਆਂ ਵੀ ਤਾਂ ਖੁਸ਼ ਹੋਈਆਂ ਹੋਣਗੀਆਂ , ਅਸੀਂ ਵੋਟ ਬੈਂਕ ਦੀ ਰਾਜਨੀਤੀ ਨਹੀਂ ਕਰਦੇ ਹਾਂ , ਅਸੀਂ ਜੋ ਵੋਟ ਨਹੀਂ ਦਿੰਦੇ ਹਨ , ਉਨ੍ਹਾਂ ਦਾ ਵੀ ਭਲਾ ਕਰਦੇ ਹਾਂ ।
    ਆਜ਼ਾਦੀ ਤੋਂ ਬਾਅਦ ਇੱਕ ਸਾਲ ਵਿੱਚ ਰੇਲਵੇ ਦੇ ਬੁਨਿਆਦੀ ਢਾਂਚੇ ਵਿੱਚ ਸਭ ਤੋਂ ਜ਼ਿਆਦਾ ਨਿਵੇਸ਼ ਹੋਇਆ ਕਿਉਂਕਿ ਮੇਰਾ ਮੰਨਣਾ ਹੈ ਕਿ ਹਿੰਦੁਸਤਾਨ ਵਿੱਚ ਰੇਲਵੇ , ਇਹ ਸਿਰਫ ਆਵਾਜਾਈ ਦਾ ਸਾਧਨ ਨਹੀਂ ਹੈ । ਹਿੰਦੁਸਤਾਨ ਵਿੱਚ ਰੇਲਵੇ ਸਾਡੀ ਆਰਥਿਕ ਗਤੀਵਿਧੀ ਦੀ ਰੀੜ ਹੈ । ਜੇਕਰ ਉਸ ਨੂੰ ਬਲ ਦਿੱਤਾ ਜਾਵੇ , ਉਸ ਦਾ ਵਿਸਥਾਰ ਕੀਤਾ ਜਾਵੇ , ਉਸ ਨੂੰ ਆਧੁਨਿਕ ਕੀਤਾ ਜਾਵੇ ਤਾਂ ਦੇਸ਼ ਵਿੱਚ ਬਹੁਤ ਵੱਡੀ ਤਬਦੀਲੀ ਲਿਆਂਦੀ ਜਾ ਸਕਦੀ ਹੈ ਅਤੇ ਉਸ ਨੂੰ ਲੈ ਕੇ ਅਸੀਂ ਕੰਮ ਕਰ ਰਹੇ ਹਾਂ ।
    ਸਾਲ 2015 ਵਿੱਚ ਹਾਈਵੇਜ਼ , ਰਾਜ ਮਾਰਗ ਸਭ ਤੋਂ ਜ਼ਿਆਦਾ ਇੱਕ ਸਾਲ ਵਿੱਚ ਜ਼ਿਆਦਾ ਤੋਂ ਜ਼ਿਆਦਾ ਕਿਲੋਮੀਟਰ ਦੇ ਠੇਕੇ ਜੇਕਰ ਦਿੱਤੇ ਹਨ ਤਾਂ ਉਹ 2015 ਵਿੱਚ ਦਿੱਤੇ ਗਏ ਹਨ ।
    ਸਾਲ 2015 ਵਿੱਚ ਗਾਂ ਮੱਝ ਨੇ ਦੁੱਧ ਤਾਂ ਜ਼ਿਆਦਾ ਦਿੱਤਾ ਹੀ ਹੈ ਪਰ 2015 ਵਿੱਚ ਸਭ ਤੋਂ ਜ਼ਿਆਦਾ ਕਾਰਾਂ ਦਾ ਵੀ ਉਤਪਾਦਨ ਹੋਇਆ ਹੈ । ਗੱਡੀਆਂ , ਮੋਟਰ ਵਾਹਨ , ਸਭ ਤੋਂ ਜ਼ਿਆਦਾ ਹਿੰਦੁਸਤਾਨ ਵਿੱਚ 2015 ਵਿੱਚ ਉਨ੍ਹਾਂ ਦਾ ਨਿਰਮਾਣ ਹੋਇਆ ਹੈ ।
    ਸਾਫਟਵੇਅਰ ਆਈਟੀ ਇਥੇ ਹੋਣਗੇ ਕਈ । 2015 ਵਿੱਚ ਸਭ ਤੋਂ ਜ਼ਿਆਦਾ ਸਾਫਟਵੇਅਰ ਨਿਰਯਾਤ ਭਾਰਤ ਤੋਂ ਹੋਇਆ ਹੈ । Ease of doing business ਭਾਰਤ ਵਿੱਚ ਕੁਝ ਨਿਯਮ , ਕੁਝ ਆਦਤਾਂ , ਕੁਝ ਤਰੀਕੇ , ਉਸ ਦੇ ਕਾਰਨ ਦੁਨੀਆ ਵਿੱਚ ਇਹ ਜੋ Ease of doing business ਨੂੰ ਦਰਜੇ ਮਿਲਦੇ ਹਨ , ਉਸ ਵਿੱਚ ਅਸੀਂ ਬਹੁਤ ਪਿੱਛੇ ਰਹਿ ਗਏ ਹਾਂ । ਇੱਕ ਸਾਲ ਦੇ ਅੰਦਰ ਅੰਦਰ ਉਸ ਵਿੱਚ ਸੁਧਾਰ ਲਿਆਂਦਾ ਹੈ ਅਤੇ 12 ਅੰਕ ਸਾਡੀ ਸਥਿਤੀ ਵਿੱਚ ਸੁਧਾਰ ਹੋਇਆ ਹੈ । ਇਹ ਪਹਿਲੀ ਵਾਰ ਹੋਇਆ ਹੈ ਅਤੇ ਆਉਣ ਵਾਲੇ ਦਿਨਾਂ ਵਿੱਚ ਇਹ ਤੁਹਾਨੂੰ ਜ਼ਿਆਦਾ ਨਜ਼ਰ ਆਏਗਾ ।
    ਦੇਸ਼ ਆਜ਼ਾਦ ਹੋਣ ਤੋਂ ਬਾਅਦ 2015 ਵਿੱਚ ਵਿਦੇਸ਼ੀ ਮੁਦਰਾ ਸਭ ਤੋਂ ਜ਼ਿਆਦਾ Foreign Reserve 2015 ਵਿੱਚ ਹੋਇਆ । ਦੇਸ਼ ਵਿਚ ਬੈਂਕਾਂ ਦਾ ਰਾਸ਼ਟਰੀਕਰਨ ਹੋਇਆ ਸੀ 1980 ਦੇ ਕਾਲਖੰਡ ਵਿੱਚ ਅਤੇ ਇਹ ਕਹਿ ਕੇ ਹੋਇਆ ਸੀ , ਸ੍ਰੀਮਤੀ ਇੰਦਰਾ ਗਾਂਧੀ ਜੀ ਸਨ , ਇਹ ਕਹਿਕੇ ਹੋਇਆ ਸੀ ਕਿ ਇਨ੍ਹਾਂ ਬੈਂਕਾਂ ' ਤੇ ਗ਼ਰੀਬਾਂ ਦਾ ਅਧਿਕਾਰ ਹੋਣਾ ਚਾਹੀਦੀ ਹੈ ਅਤੇ ਇਸ ਲਈ ਬੈਂਕਾਂ ਦਾ ਰਾਸ਼ਟਰੀਕਰਨ ਹੋਣਾ ਚਾਹੀਦਾ ਹੈ । ਆਜ਼ਾਦੀ ਦੇ 60 ਸਾਲ ਬੀਤਣ ਤੋਂ ਬਾਅਦ ਵੀ ਹਿੰਦੁਸਤਾਨ ਦੇ 40 ਫੀਸਦੀ ਲੋਕ ਅਜਿਹੇ ਸਨ ਜਿਨ੍ਹਾਂ ਨੇ ਬੈਂਕ ਦੇ ਦਰਵਾਜ਼ੇ ਤੱਕ ਨਹੀਂ ਸਨ ਦੇਖੇ । ਉਹ ਕਲਪਨਾ ਨਹੀਂ ਕਰ ਸਕਦਾ ਸੀ ਕਿ ਬੈਂਕ ਦੇ ਦਰਵਾਜ਼ੇ ਉਸ ਲਈ ਵੀ ਖੁੱ ਲ੍ਹ ਸਕਦੇ ਹਨ । ਅਸੀਂ ਆਉਂਦੇ ਹੀ ਇੱਕ ਮੁਹਿੰਮ ਚਲਾਈ ਕਿ ਗ਼ ਰੀਬ ਤੋਂ ਗ਼ਰੀਬ ਵਿਅਕਤੀ ਵੀ ਅਰਥ ਵਿਵਸਥਾ ਦੀ ਜੋ ਮੁੱਖ ਧਾਰਾ ਹੈ ਬੈਂਕਿੰਗ , ਉਸ ਨਾਲ ਜੁੜਨਾ ਚਾਹੀਦਾ ਹੈ ਅਤੇ ਅੱਜ ਮੈਨੂੰ ਖੁਸ਼ੀ ਹੈ ਕਿ ਕਰੀਬ ਕਰੀਬ ਸਾਰੇ ਨਾਗਰਿਕ ਅੱਜ ਬੈਂਕ ਵਿਵਸਥਾ ਨਾਲ , ਪ੍ਰਧਾਨ ਮੰਤਰੀ ਜਨ ਧਨ ਖਾਤੇ ਨਾਲ ਜੁੜੇ ਹੋਏ ਹਨ । 21 ਕਰੋੜ ਨਵੇਂ ਬੈਂਕ ਖਾਤੇ ਸ਼ੁਰੂ ਹੋਏ , 21 ਕਰੋੜ । ਤੁਸੀਂ ਕਲਪਨਾ ਕਰ ਸਕਦੇ ਹੋ ਕਿ ਕਿੰਨ ਵੱਡਾ ਕੰਮ ਹੋਇਆ ਹੋਏਗਾ ਅਤੇ ਅਸੀਂ ਇਹ ਕਰਨਾ ਸੀ ਤਾਂ ਅਸੀਂ ਇੱਕ ਨਿਯਮ ਬਣਾਇਆ ਸੀ ਕਿ ਜ਼ੀਰੋ ਬੈਲੇਂਸ ਨਾਲ ਵੀ ਬੈਂਕ ਖਾਤਾ ਖੁੱ ਲੇ ਗਾ , ਨਹੀਂ ਤਾਂ ਸ਼ਾਇਦ ਆਮ ਬੈਂਕ ਦਾ ਨਿਯਮ ਹੁੰਦਾ ਹੈ 50 ਰੁਪਏ , 100 ਰੁਪਏ ਰੱਖਾਂਗੇ ਤਾਂ ਹੀ ਬੈਂਕ ਖਾਤਾ ਖੁੱ ਲ੍ਹ ਦਾ ਹੈ ਕਿਉਂਕਿ ਸਟੇਸ਼ਨਰੀ ਦਾ ਵੀ ਖਰਚ ਹੁੰਦਾ ਹੈ । ਅਸੀਂ ਕਿਹਾ ਨਹੀਂ ਗ਼ਰੀਬ ਹੈ ਜ਼ੀਰੋ ਬੈਲੇਂਸ ਨਾਲ ਖੋ ਲ੍ਹਿ ਆ ਜਾਏਗਾ । ਤੁਸੀਂ ਲੋਕਾਂ ਨੇ ਕਲਪਨਾ ਨਹੀਂ ਕੀਤੀ ਹੋਏਗੀ ਕਿ ਮੈਂ ਇਸ ਯੋਜਨਾ ਦੇ ਤਹਿਤ ਇੱਕ ਬਹੁਤ ਵੱਡੀ ਚੀਜ਼ ਦੇਖੀ ਹੈ ਅਤੇ ਉਹ ਹੈ ਗ਼ਰੀਬਾਂ ਦੀ ਅਮੀਰੀ । ਅਮੀਰਾਂ ਦੀ ਗਰੀਬੀ ਤਾਂ ਬਹੁਤ ਵਾਰ ਨਜ਼ਰ ਆਉਂਦੀ ਹੈ ਪਰ ਗ਼ਰੀਬਾਂ ਦੀ ਅਮੀਰੀ ਦੀ ਤਰਫ਼ ਨਜ਼ਰ ਬਹੁਤ ਘੱਟ ਜਾਂਦੀ ਹੈ । ਸਰਕਾਰ ਨੇ ਕਿਹਾ ਸੀ ਜ਼ੀਰੋ ਬੈਲੇਂਸ ਨਾਲ ਬੈਂਕ ਖਾਤਾ ਹੋਏੇਗਾ ਤਾਂ ਵੀ ਖਾਤਾ ਖੁੱ ਲ੍ਹੇ ਗਾ ਪਰ ਮੇਰੇ ਦੇਸ਼ ਦੇ ਗ਼ਰੀਬਾਂ ਦੀ ਤਾਕਤ ਦੇਖੋ ਕਿ ਉਨ੍ਹਾਂ ਇਹ ਸੋਚਿਆ ਨਹੀਂ , ਨਹੀਂ ਭਾਈ ਮੁਫ਼ਤ ਵਿੱਚ ਕਿਵੇਂ ਲੈ ਸਕਦੇ ਹਾਂ , ਸਾਡੇ ਦੇਸ਼ ਦਾ ਗ਼ਰੀਬ ਇਹ ਸੋਚਦਾ ਹੈ ਅਤੇ ਉਸ ਦਾ ਪਰਿਣਾਮ ਇਹ ਆਇਆ ਕਿ 34 ਹਜ਼ਾਰ ਕਰੋੜ ਰੁਪਏ ਇਨ੍ਹਾਂ ਗ਼ਰੀਬਾਂ ਨੇ ਬੈਂਕ ਵਿੱਚ ਜਮਾਂ ਕਰਾਏ । ਬੈਂਕ ਤੋਂ ਲੈ ਕੇ ਭੱਜ ਜਾਣ ਵਾਲੇ ਇੱਕ ਹਨ ਅਤੇ ਬੈਂਕ ਵਿੱਚ ਰੱਖਣ ਵਾਲੇ ਦੂਜੇ ਹਨ । ਅਮੀਰਾਂ ਦੀ ਗਰੀਬੀ ਕੀ ਹੁੰਦੀ ਹੈ ਅਤੇ ਗ਼ਰੀਬਾਂ ਦੀ ਅਮੀਰੀ ਕੀ ਹੁੰਦੀ ਹੈ ਇਹ ਸਾਫ ਨਜ਼ਰ ਆਉਂਦਾ ਹੈ ਦੋਸਤੋ ।
    ਸਾਡੇ ਦੇਸ਼ ਵਿੱਚ ਇੱਕ ਗੱਲ ਨੂੰ ਲੈ ਕੇ ਭ੍ਰਿਸ਼ਟਾਚਾਰ ਨੂੰ ਲੈ ਕੇ ਸਾਰੇ ਲੋਕ ਪੀੜਤ ਹਨ । ਵਪਾਰੀ ਲੋਕ ਕਹਿੰਦੇ ਹਨ ਜ਼ਰਾ ਵਿਵਹਾਰਕ ਹੋਣਾ ਚਾਹੀਦਾ ਹੈ ਅਤੇ ਵਿਵਹਾਰਕ ਦਾ ਮਤਲਬ ਕੀ ਹੁੰਦਾ ਹੈ , ਇਹ ਹੀ ਤਾਂ ਹੁੰਦਾ ਹੈ । ਕੀ ਭ੍ਰਿਸ਼ਟਾਚਾਰ ਖਤਮ ਨਹੀਂ ਹੋ ਸਕਦਾ । ਮੈਂ ਅੱਜ ਵਿਸ਼ਵਾਸ ਨਾਲ ਕਹਿੰਦਾ ਹੈ ਕਿ ਹੋ ਸਕਦਾ ਹੈ । ਥੋੜਾ ਜਿਹੀ ਤਬਦੀਲੀ ਕਰਨੀ ਪੈਂਦੀ ਹੈ । ਭਾਰਤ ਵਿੱਚ ਇਹ ਜੋ ਗੈਸ ਸਿਲੰਡਰ ਜਾਂਦੇ ਹਨ ਘਰਾਂ ਵਿੱਚ , ਇੱਕ ਇੱਕ ਸਿਲੰਡਰ ' ਤੇ 250-300 ਰੁਪਏ ਸਬਸਿਡੀ ਦਿੱਤੀ ਜਾਂਦੀ ਹੈ ਅਤੇ ਕਰੀਬ 18-19 ਕਰੋੜ ਗੈਸ ਸਿਲੰਡਰ ਜਾਂਦੇ ਸੀ ਹਰ ਸਾਲ ਅਤੇ ਉਨੀ ਹੀ ਸਬਸਿਡੀ ਜਾਂਦੀ ਸੀ । ਅਸੀਂ ਜੇਏਐਮ ਯੋਜਨਾ ਬਣਾਈ ਹੈ ਜੇ ਏ ਐਨ , ਜਨ ਧਨ ਆਧਾਰ ਮੋਬਾਈਲ । ਬੈਂਕ ਵਿੱਚ ਜਨ ਧਨ ਖਾਤਾ , ਆਧਾਰ ਕਾਰਡ ਅਤੇ ਐਮ ਮੋਬਾਈਲ । ਅਸੀਂ ਜੋ ਗੈਸ ਸਬਸਿਡੀ ਜਾਂਦੀ ਸੀ , ਉਸ ਨੂੰ ਆਧਾਰ ਕਾਰਡ ਨਾਲ ਜੋੜ ਦਿੱਤਾ ਅਤੇ ਦੂਜਾ ਕੀਤਾ ਕਿ ਅਸੀਂ ਇੱਕ ਸਿਲੰਡਰ ਵੇਚਣ ਵਾਲਿਆਂ ਨੂੰ ਸਬਸਿਡੀ ਨਹੀਂ ਦੇਵਾਂਗੇ । ਜੋ ਗੈਸ ਲੈਂਦਾ ਹੈ ਉਸ ਦੇ ਖਾਤੇ ਵਿੱਚ ਸਿੱਧੀ ਸਬਸਿਡੀ ਜਮਾਂ ਕਰਵਾਂਗੇ । ਬਾਜ਼ਾਰ ਵਿੱਚ ਜਾ ਕੇ ਉਸਨੂੰ ਜੋ ਕੀਮਤ ਦੇਣੀ ਹੈ ਦੇਏਗਾ ਪਰ ਉਸ ਦੀ ਸਬਸਿਡੀ ਉਸ ਦੇ ਖਾਤੇ ਵਿੱਚ ਜਾਏਗੀ । ਇਸ ਦਾ ਨਤੀਜਾ ਇਹ ਆਇਆ ਕਿ ਪਹਿਲਾਂ ਜੋ ਸਰਕਾਰੀ ਖਜ਼ਾਨੇ ਤੋਂ ਸਬਸਿਡੀ ਜਾਂਦੀ ਸੀ ਉਸ ਵਿੱਚ ਕਰੀਬ ਤਿੰਨ ਚਾਰ ਕਰੋੜ ਲੋਕ ਪਤਾ ਹੀ ਨਹੀਂ ਚੱਲਿਆ ਕਿ ਉਹ ਪੈਦਾ ਹੋਏ ਸੀ ਜਾਂ ਨਹੀਂ ਹੋਏ ਸੀ ਪਰ ਸਬਸਿਡੀ ਜਾਂਦੀ ਸੀ । ਤੁਹਾਨੂੰ ਇਹ ਜਾਣਕੇ ਹੈਰਾਨੀ ਹੋਏਗੀ ਕਿ ਕਰੀਬ 14-15 ਹਜ਼ਾਰ ਕਰੋੜ ਰੁਪਏ ਦੀ ਚੋਰੀ ਬਹੁਤ ਅਰਾਮ ਨਾਲ ਹੋ ਰਹੀ ਸੀ , ਇਹ ਇਸ ਨਾਲ ਬੰਦ ਹੋ ਗਈ ਅਤੇ ਇੱਕ ਵਾਰ ਹੀ ਨਹੀਂ , ਇਹ ਹਰ ਸਾਲ ਇੰਨੀ ਹੀ ਹੁੰਦੀ ਸੀ । ਇੰਨੇ ਸਾਲਾਂ ਵਿੱਚ ਕਿੰਨਾ ਗਿਆ ਹੋਏਗਾ , ਤੁਸੀਂ ਮੈਨੂੰ ਦੱਸੋ ਕਿ ਮੋਦੀ ਅਜਿਹਾ ਕਰੇਗਾ ਤਾਂ ਕਿਸੇ ਨੂੰ ਪ੍ਰੇਸ਼ਾਨੀ ਹੋਏਗੀ ਕਿ ਨਹੀਂ । ਇਸ ਕਾਰਨ ਕੁਝ ਲੋਕ ਹੋਣਗੇ ਜਿਨ੍ਹਾਂ ਦਾ ਨੁਕਸਾਨ ਹੋਇਆ ਹੋਏਗਾ , ਕੀ ਉਹ ਚੁੱਪ ਬੈਠਣੇ । ਅਤੇ ਇੰਨਾ ਖਾਇਆ ਹੋਏਗਾ ਤਾਂ ਉਨ੍ਹਾਂ ਦੀ ਚਿਲਾਉਣ ਦੀ ਤਾਕਤ ਵੀ ਤਾਂ ਜ਼ਿਆਦਾ ਹੋਏਗੀ । ਇਸ ਲਈ ਉਹ ਚਾਰੋਂ ਤਰਫ਼ ਬੋਲ ਰਹੇ ਹਨ , ਮੋਦੀ ਬੇਕਾਰ ਹੈ , ਕੁਝ ਨਹੀਂ ਕਰਦਾ , ਮੋਦੀ ਕੁਝ ਨਹੀਂ ਕਰਦਾ , ਇਹ ਸੁਣਨ ਨੂੰ ਮਿਲੇਗਾ । ਬਹੁਤ ਸੁਭਾਵਿਕ ਹੈ ਕਿ ਸਾਲਾਂ ਤੋਂ ਇਸ ਪ੍ਰਕਾਰ ਦੀ ਮਲਾਈ ਖਾਣ ਵਾਲੇ ਲੋਕ ਹਨ , ਉਨ੍ਹਾਂ ਦੀ ਹਾਲਤ ਬਹੁਤ ਖਰਾਬ ਹੈ ।
    ਮੈਂ ਯੂਰੀਆ ਦਾ ਦੱਸਿਆ ਕਿ ਯੂਰੀਆ ਉਤਪਾਦਨ ਤਾਂ ਜ਼ਿਆਦਾ ਹੋਇਆ ਹੀ ਹੈ ਪਰ ਸਾਡੇ ਦੇਸ਼ ਵਿੱਚ ਕਿਸਾਨਾਂ ਨੂੰ ਯੂਰੀਆ ਵਿੱਚ ਬਹੁਤ ਸਬਸਿਡੀ ਦਿੱਤੀ ਜਾਂਦੀ ਹੈ । ਸਾਲ ਦੇ ਕਰੀਬ 80 ਹਜ਼ਾਰ ਕਰੋੜ ਰੁਪਏ ਕਿਸਾਨਾਂ ਨੂੰ ਯੂਰੀਆ ਦੀ ਸਬਸਿਡੀ ਵਿੱਚ ਜਾਂਦੇ ਹਨ ਪਰ ਇਹ ਯੂਰੀਆ ਖੇਤ ਵਿੱਚ ਪਹੁੰਚਦਾ ਹੈ ਕੀ । ਯੂਰੀਆ ਕੈਮੀਕਲ ਫੈਕਟਰੀ ਦੇ ਲਈ ਕੱਚਾ ਮਾਲ ਹੁੰਦਾ ਹੈ । ਹੁਣ ਉਨ੍ਹਾਂ ਨੂੰ ਸਬਸਿਡੀ ਵਾਲਾ ਸਸਤਾ ਯੂਰੀਆ ਮਿਲੇ ਤਾਂ ਉਨ੍ਹਾਂ ਦੇ ਜੋ ਕੈਮੀਕਲ ਉਤਪਾਦ ਹਨ ਤਾਂ ਉਹ ਸਸਤੇ ਵਿੱਚ ਤਿਆਰ ਹੋਣਗੇ ਤਾਂ ਉਨ੍ਹਾਂ ਨੂੰ ਮੁਨਾਫਾ ਜ਼ਿਆਦਾ ਹੋਏਗਾ ਅਤੇ ਇਸ ਲਈ ਸਾਠਗਾਂਠ ਰਹਿੰਦੀ ਸੀ । ਕਾਰਖਾਨੇ ਤੋਂ ਯੂਰੀਆ ਨਿਕਲਦਾ ਸੀ ਖੇਤ ਵਿੱਚ ਜਾਣ ਦੇ ਲਈ ਪਰ ਜਾਂਦਾ ਸੀ ਕੈਮੀਕਲ ਦੇ ਕਾਰਖਾਨੇ ਵਿੱਚ ਅਤੇ ਸਰਕਾਰ ਦੀ ਸਬਸਿਡੀ ਜਾਂਦੀ ਸੀ । ਅਸੀਂ ਇੱਕ ਕੰਮ ਕੀਤਾ , ਅਸੀਂ ਯੂਰੀਆ ' ਤੇ ਨਿੰਮ ਦੀ ਪਰਤ ਚ ੜ੍ਹਾ ਦਿੱਤੀ । ਸਾਡੇ ਇਥੇ ਜੋ ਨਿੰਮ ਦੇ ਦਰੱਖਤ ਹਨ , ਉਸ ਦੀ ਜੋ ਫਲੀ ਹੁੰਦੀ ਹੈ , ਉਸਦਾ ਤੇਲ ਕੱਢ ਕੇ ਯੂਰੀਆ ' ਤੇ ਉਸਦੀ ਪਰਤ ਚ ੜ੍ਹਾ ਦਿੱਤੀ । ਇਸ ਦੇ ਕਾਰਨ ਯੂਰੀਆ ਵਿੱਚ ਵਾਧੂ ਪੌਸ਼ਟਿਕਤਾ ਤੱਤ ਆ ਗਏ ਅਤੇ ਉਹ ਜ਼ਮੀਨ ਦੇ ਲਈ ਫਾਇਦਮੰਦ ਸਾਬਤ ਹੋ ਗਏ । ਜੇਕਰ ਰੁਟੀਨ ਵਿੱਚ 10 ਕਿਲੋਗ੍ਰਾਮ ਯੂਰੀਆ ਦੀ ਵਰਤੋਂ ਕਰਦੇ ਹਾਂ ਪਰ ਨਿੰਮ ਦੀ ਪਰਤ ਵਾਲਾ ਹੈ ਤਾਂ 7 ਕਿਲੋਗ੍ਰਾਮ ਨਾਲ ਕੰਮ ਚਲ ਜਾਂਦਾ ਹੈ ਅਤੇ ਜ਼ਮੀਨ ਦਾ ਵੀ ਭਲਾ ਹੁੰਦਾ ਹੈ । ਇਸ ਦਾ ਦੂਜਾ ਸਭ ਤੋਂ ਵੱਡਾ ਫਾਇਦਾ ਇਹ ਹੈ ਕਿ ਨਿੰਮ ਕੋਟਿੰਗ ਵਾਲਾ ਯੂਰੀਆ ਇਸ ਤੋਂ ਇਲਾਵਾ ਕਿਸੇ ਹੋਰ ਕੰਮ ਨਹੀਂ ਆ ਸਕਦਾ । ਨਤੀਜੇ ਵਜੋਂ ਜੋ ਯੂਰੀਆ ਕੈਮੀਕਲ ਫੈਕਟਰੀਆਂ ਵਿੱਚ ਜਾਂਦਾ ਸੀ ਉਹ ਬੰਦ ਹੋ ਗਿਆ , ਉਹ ਕਿਸਾਨ ਦੇ ਖੇਤ ਵਿੱਚ ਜਾਣ ਲੱਗਿਆ ਅਤੇ ਨਤੀਜਾ ਕੀ ਆਇਆ , ਉਹ ਅਜੇ ਕੱਢ ਰਹੇ ਹਾਂ , ਹਜ਼ਾਰਾਂ ਕਰੋੜਾਂ ਰੁਪਏ ਦੀ ਚੋਰੀ ਬੰਦ ਹੋ ਜਾਏਗੀ । ਤੁਸੀਂ ਸੁਣ ਲਓ ਜੇਕਰ ਮੋਦੀ ਦੇ ਖਿਲਾਫ਼ ਜ਼ੋਰ ਨਾਲ ਕੋਈ ਆਵਾਜ਼ ਆਈ ਤਾਂ ਸਮਝ ਲੈਣਾਂ ਕਿ ਮੋਦੀ ਨੇ ਕਿਧਰੇ ਚਾਬੀ ਟਾਈਟ ਕੀਤੀ ਹੈ । ਇਹ ਮੰਨ ਕੇ ਚਲ ਣਾ । ਆਵਾਜ਼ ਜਿੰਨੀ ਜ਼ੋਰ ਨਾਲ ਆਏ ਮੇਰੇ ਖਿਲਾਫ਼ ਤਾਂ ਸਮਝ ਲੈਣਾ ਕਿ ਦਾਲ ਵਿੱਚ ਕੁਝ .... ਕਦੇ ਕਦੇ ਤਾਂ ਪੂਰੀ ਦਾਲ ਹੀ ਕਾਲੀ ਨਜ਼ਰ ਆਉਂਦੀ ਹੈ । ਕਹਿਣ ਦਾ ਮਤਲਬ ਇਹ ਹੈ ਕਿ ਇਨ੍ਹਾਂ ਚੀਜਾਂ ਨੂੰ ਬਦਲਿਆ ਵੀ ਜਾ ਸਕਦਾ ਹੈ ਅਤੇ ਨਤੀਜੇ ਲਿਆਂਦੇ ਵੀ ਜਾ ਸਕਦੇ ਹਨ ।
    ਸਾਡੇ ਦੇਸ਼ ਵਿੱਚ ਇੱਕ ਆਦਤ ਅਜਿਹੀ ਹੈ ਕਿ ਵੱਡੀ ਯੋਜਨਾ ਦਾ ਐਲਾਨ ਕਰੋ , ਏਅਰਕੰਡੀਸ਼ਨਰ ਹਾਲ ਵਿੱਚ ਦੀਵਾ ਜਲਾਓ , ਟੀਵੀ ਅਖਬਾਰ ਵਿੱਚ ਆ ਜਾਓ ਤਾਂ ਤੁਹਾਡੀ ਜੈ ਜੈਕਾਰ ਹੁੰਦੀ ਹੈ , ਬਹੁਤ ਵਧੀਆ ਕੰਮ ਆਏਗਾ , ਕੋਈ ਹੇਠ ਦੇਖਦਾ ਹੀ ਨਹੀਂ ਕੀ ਹੋਇਆ । ਮੈਂ ਹਿਸਾਬ ਲਗਾਇਆ ਇੱਕ ਵਾਰ , ਮੈਂ ਕਿਹਾ ਕਿ ਭਾਈ ਦੇਸ਼ ਦੀ ਆਜ਼ਾਦੀ ਨੂੰ 60 ਸਾਲ ਤੋਂ ਵੀ ਜ਼ਿਆਦਾ ਦਾ ਸਮਾਂ ਹੋ ਗਿਆ , 70 ਸਾਲ ਹੋ ਜਾਣਗੇ ਅਗਲੇ ਸਾਲ । ਕਿੰਨੇ ਪਿੰਡ ਅਜਿਹੇ ਹਨ ਜੋ ਹੁਣ ਵੀ 18 ਵੀਂ ਸਦੀ ਵਿੱਚ ਜੀ ਰਹੇ ਹਨ । ਜਿਥੇ ਹੁਣ ਤੱਕ ਬਿਜਲੀ ਦਾ ਇੱਕ ਖੰਭਾ ਵੀ ਨਹੀਂ ਪਹੁੰਚਿਆ ਹੈ । ਮੈਂ ਹਿਸਾਬ ਲਾਇਆ ਤਾਂ ਕਰੀਬ 18 ਹਜ਼ਾਰ ਪਿੰਡ ਅਜਿਹੇ ਮਿਲੇ ਜਿਥੇ ਅਜੇ ਬਿਜਲੀ ਦਾ ਖੰਭਾ 21 ਵੀਂ ਸਦੀ ਵਿੱਚ ਵੀ ਨਹੀਂ ਪਹੁੰਚਿਆ । ਮੈਨੂੰ ਦੱਸੋ ਤੁਹਾਨੂੰ ਸੁਣ ਕੇ ਦੁਖ ਹੋਇਆ ਹੈ । 60 ਸਾਲ ਦੇਸ਼ ਦੀ ਆਜ਼ਾਦੀ , 70 ਸਾਲ ਹੋਣ ਜਾ ਰਹੇ ਹਨ ਕੀ ਇੰਨਾ ਕੰਮ ਨਹੀਂ ਕਰਨਾ ਚਾਹੀਦਾ ਸੀ । ਹੁੰਦਾ ਹੈ , ਦੇਖਾਂਗੇ । ਹੁਣ ਉਦੋਂ ਕਿਥੋਂ ਆਵਾਜ਼ ਆਏਗੀ । ਅਸੀਂ ਤੈਅ ਕਰ ਲਿਆ ਹੈ , ਇਹ ਕੰਮ ਕਰਨਾ ਹੈ । ਮੈਂ ਅਫਸਰਾਂ ਦੀ ਮੀਟਿੰਗ ਬੁਲਾਈ , ਮੈਂ ਪੁੱਛਿਆ ਦੱਸੋ ਭਾਈ ਕਿਵੇਂ ਕਰੋਗੇ । ਤਾਂ ਬੋਲੇ ਸਾਹਬ ਕਰ ਤਾਂ ਦੇਵਾਂਗੇ । ਮੈਂ ਬੋਲਿਆ ਭਾਈ ਕਿੰਨਾ ਸਮਾਂ ਲੱਗੇਗਾ । ਬੋਲੇ ਸੱਤ ਸਾਲ ਲੱਗਣਗੇ । ਤਾਂ ਮੁਸ਼ਕਲ ਹੈ ਇਹ ਗੱਲ ਠੀਕ ਹੈ , ਬਹੁਤ ਮੁਸ਼ਕਲ ਵਿੱਚ ਹਨ । ਮੈਂ ਕਿਹਾ ਭਾਈ ਇਹ ਸੱਤ , ਕੁਝ ਘੱਟ ਹੋ ਸਕਦਾ ਹੈ ਕੀ । ਤਾਂ ਉਨ੍ਹਾਂ ਨੂੰ ਲੱਗਿਆ ਪ੍ਰਧਾਨ ਮੰਤਰੀ ਨੂੰ ਖੁਸ਼ ਕਰਨ ਲਈ ਕੁਝ ਤਾਂ ਕਹਿਣਾ ਪਏਗਾ ਉਨ੍ਹਾਂ ਨੇ ਕਿਹਾ 6 ਸਾਲ ਵਿੱਚ ਕਰ ਦੇਵਾਂਗੇ । ਖੈਰ ਸੁਣ ਲਿਆ , ਮੈਂ ਵੀ ਕੀ ਕਰਦਾ , ਕੰਮ ਤਾਂ ਉਨ੍ਹਾਂ ਤੋਂ ਹੀ ਲੈਣਾ ਹੈ ਪਰ 15 ਅਗਸਤ ਨੂੰ ਲਾਲ ਕਿਲੇ ਤੋਂ ਮੈਂ ਬੋਲ ਦਿੱਤਾ ਕਿ 1000 ਦਿਨ ਵਿੱਚ 18 ਹਜ਼ਾਰ ਪਿੰਡਾਂ ਵਿੱਚ ਅਸੀਂ ਬਿਜਲੀ ਪਹੁੰਚਾ ਦੇਵਾਂਗੇ । ਉਹ ਕੰਮ ਸ਼ੁਰੂ ਹੋਇਆ , ਹੁਣ ਤੱਕ ਕਰੀਬ ਸੱਤ ਮਹੀਨੇ ਹੋ ਗਏ , 250 ਦਿਨ ਵੀ ਨਹੀਂ ਹੋਏ ਹਨ । ਅੱਜ ਮੈਂ ਬਹੁਤ ਸੰਤੁਸ਼ਟੀ ਨਾਲ ਕਹਿ ਸਕਦਾ ਹਾਂ ਕਿ 18 ਹਜ਼ਾਰ ਪਿੰਡਾਂ ਵਿਚੋਂ 7 ਹਜ਼ਾਰ ਤੋਂ ਜ਼ਿਆਦਾ ਪਿੰਡਾਂ ਵਿੱਚ ਬਿਜਲੀ ਦੇ ਖੰਭੇ ਪਹੁੰਚ ਗਏ ਹਨ । ਬਿਜਲੀ ਦੀ ਤਾਰ ਪਹੁੰਚ ਗਈ ਹੈ , ਬਿਜਲੀ ਦਾ ਸਿਗਨਲ ਹੈ । ਤੁਹਾਡੇ ਵਿੱਚੋਂ ਵੀ ਕਿਸੇ ਦੀ ਦਿਲਚਸਪੀ ਹੋਵੇ ਤਾਂ GAR V ਗਰਵ , ਇਸ ' ਤੇ ਜੇਕਰ ਤੁਸੀਂ ਵੈੱ ਬਸਾਈਟ ' ਤੇ ਜਾਓਗੇ ਤਾਂ ਪੂਰੀ ਜਾਣਕਾਰੀ ਐਪ ' ਤੇ ਹੈ । G A R V App ਹੈ ਉਸ ਐਪ ' ਤੇ ਪੂਰੀ ਜਾਣਕਾਰੀ ਹੈ , ਕਿੰਨੇ ਪਿੰਡ ਹਨ ਜਿਥੇ ਬਿਜਲੀ ਨਹੀਂ ਹੈ , ਕਿਸਨੂੰ ਜ਼ਿੰਮੇਵਾਰੀ ਦਿੱਤੀ ਹੈ । ਅੱਜ ਕਿਸ ਪਿੰਡ ਵਿੱਚ ਖੰਭਾ ਪਹੁੰਚਿਆ ਹੈ । ਇੰਨੀ ਪਾਰਦਰਸ਼ਤਾ ਦੇ ਨਾਲ ਅਤੇ ਇਸ ਦੇ ਕਾਰਨ ਅਫਸਰਾਂ ਨੂੰ ਵੀ ਲੱਗਿਆ ਕਿ ਹੁਣ ਤਾਂ ਕੰਮ ਕਰਨਾ ਹੀ ਪਏਗਾ ਅਤੇ ਕਿਧਰੇ ਕੋਈ ਗਲਤੀ ਕਰਦਾ ਹੈ ਤਾਂ ਅਸੀਂ ਸਾਹਮਣੇ ਤੋਂ ਕਹਿੰਦੇ ਹਾਂ ਕਿ ਕੋਈ ਗਲਤ ਜਾਣਕਾਰੀ ਹੈ ਤਾਂ ਸਾਨੂੰ ਦੱਸੋ । ਮੈਂ ਸਮਝਦਾ ਹਾਂ ਕਿ ਜਵਾਬਦੇਹੀ ਰਾਹੀਂ ਅਜਿਹੀ ਪਾਰਦਰਸ਼ਤਾ ਲਿਆਂਦੀ ਜਾ ਸਕਦੀ ਹੈ ਅਤੇ ਇਹ ਲਿਆਉਣ ਵਿੱਚ ਅਸੀਂ ਸਫਲ ਹੋ ਰਹੇ ਹਾਂ ।
    ਤੁਸੀਂ ਸੋਚੋ ਕਿ ਸਾਡੇ ਦੇਸ਼ ਵਿੱਚ ਬੱਚੀਆਂ ਸਕੂਲ ਕਿਉਂ ਛੱਡ ਦਿੰਦੀਆਂ ਹਨ । ਤਾਂ ਅਸੀਂ ਸਰਵੇਖਣ ਕੀਤਾ ਕਿ ਬੱਚੀਆਂ ਪਿੰਡਾਂ ਵਿੱਚ ਪ ੜ੍ਹ ਦੀਆਂ ਕਿਉਂ ਨਹੀਂ ਹਨ । ਤੀਜੀ ਚੌਥੀ ਕਲਾਸ ਵਿੱਚ ਆਈ ਤਾਂ ਸਕੂਲ ਛੱਡ ਦਿੰਦੀ ਹੈ । ਉਸ ਦਾ ਕਾਰਨ ਇਹ ਧਿਆਨ ਵਿੱਚ ਆਇਆ ਕਿ ਸਕੂਲ ਵਿੱਚ ਬੱਚੀਆਂ ਦੇ ਲਈ ਅਲੱਗ ਤੋਂ ਟਾਇਲਟ ਨਹੀਂ ਹੈ । ਇਸ ਇੱਕ ਕਾਰਨ ਕਰਕੇ ਬੱਚੀ ਜਦੋਂ ਤੀਜੀ ਚੌਥੀ ਕਲਾਸ ਵਿੱਚ ਆਈ ਤਾਂ ਉਸ ਨੂੰ ਸੰਕੋਚ ਹੋਣ ਲੱਗਦਾ ਹੈ । ਸਕੂਲ ਛੱਡ ਦਿੰਦੀ ਹੈ । ਅਸੀਂ ਮੁਹਿੰਮ ਚਲਾਈ ਟਾਇਲਟ ਬਣਾਉਣ ਦੀ । ਸਵਾ ਚਾਰ ਲੱਖ ਸਕੂਲਾਂ ਵਿੱਚ ਟਾਇਲਟ ਬਣਾਉਣ ਦਾ ਕੰਮ ਪੂਰਾ ਕਰ ਦਿੱਤਾ ਹੈ ਬੱਚੀਆਂ ਲਈ । ਅੱਜ ਕੋਈ ਸਰਕਾਰੀ ਸਕੂਲ ਅਜਿਹਾ ਨਹੀਂ ਬਚਿਆ ਹੈ ਜਿਥੇ ਟਾਇਲਟ ਨਹੀਂ ਹੈ ।
    ਮੇਰੇ ਕਹਿਣ ਦਾ ਮਤਲਬ ਹੈ ਕਿ ਇੱਕ ਇੱਕ ਵਿਸ਼ੇ ਨੂੰ ਲੈ ਕੇ ਪੂਰੀ ਤਾਕਤ ਨਾਲ ਉਸ ਨੂੰ ਜੋੜ ਕੇ ਨਤੀਜੇ ਪ੍ਰਾਪਤ ਕਰਨ ਦੀ ਦਿਸ਼ਾ ਵਿੱਚ ਅਸੀਂ ਕੋਸ਼ਿਸ਼ ਕਰ ਰਹੇ ਹਾਂ ਅਤੇ ਉਨ੍ਹਾਂ ਦਾ ਨਤੀਜਾ ਹੈ ਕਿ ਅੱਜ ਵਿਕਾਸ ਤੇਜ਼ ਗਤੀ ਨਾਲ ਹੋ ਰਿਹਾ ਹੈ । ਰੋਜ਼ਾਨਾ ਜੇਕਰ ਇੱਕ ਸੜਕ ਦੋ ਕਿਲੋਮੀਟਰ ਬਣਾਉਂਦੇ ਹਾਂ ਤਾਂ ਔਸਤ ਅਸੀਂ ਅੱਜ ਉਸ ਨੂੰ 20-22 ਕਿਲੋਮੀਟਰ ਤੱਕ ਲੈ ਗਏ ਹਾਂ । ਕਿਥੇ ਦੋ ਤਿੰਨ ਕਿਲੋਮੀਟਰ ਅਤੇ ਕਿਥੇ 20-22 ਕਿਲੋਮੀਟਰ । ਰੇਲ ਦੀਆਂ ਪੱਟੜੀਆਂ , ਰੇਲ ਦੇ ਮੀਟਰ ਗੇਜ਼ ਤੋਂ ਬਰਾਡ ਗੇਜ਼ ਬਣਾਏ , ਰੇਲ ਦਾ ਬਿਜਲੀਕਰਨ , ਡੀਜ਼ਲ ਇੰਜਣ ਨਾਲ ਬਿਜਲੀਕਰਨ ' ਤੇ ਲੈ ਕੇ ਜਾਣਾ , ਬਹੁਤ ਤੇਜ਼ੀ ਨਾਲ ਕੰਮ ਚਲ ਰਿਹਾ ਹੈ ।
    ਅੱਜ ਪੂਰੀ ਦੁਨੀਆ ਗਲੋਬਲ ਵਾਰਮਿੰਗ ਨੂੰ ਲੈ ਕੇ ਪ੍ਰੇਸ਼ਾਨ ਹੈ । ਅਸੀਂ ਤੈਅ ਕੀਤਾ ਭਾਰਤ ਨਵਿਆਉਣਯੋਗ ਊਰਜਾ ਦੀ ਦਿਸ਼ਾ ਵਿੱਚ ਜਾਏਗਾ , ਸੂਰਜੀ ਊਰਜਾ ਦੀ ਦਿਸ਼ਾ ਵਿੱਚ ਜਾਏਗਾ । 175 ਗੀਗਾ ਵਾਟ ਨਵਿਆਉਣਯੋਗ ਊਰਜਾ ਦਾ ਅਸੀਂ ਟੀਚਾ ਨਿਰਧਾਰਤ ਕੀਤਾ ਹੈ । ਭਾਰਤ ਵਿੱਚ ਜ਼ਿਆਦਾ ਤੋਂ ਜ਼ਿਆਦਾ ਅਸੀਂ ਮੈਗਾਵਾਟ ਕੀ ਹੈ , ਉਸ ਨੂੰ ਹੀ ਸਮਝਦੇ ਹਾਂ । ਪਹਿਲੀ ਵਾਰ ਦੇਸ਼ ਵਿੱਚ 175 ਗੀਗਾਵਾਟ ਦਾ ਟੀਚਾ ਰੱਖਿਆ ਗਿਆ ਹੈ , ਪੂਰੀ ਦੁਨੀਆ ਨੂੰ ਹੈਰਾਨੀ ਹੋਈ ਕੀ ਭਾਰਤ ਇਹ ਕਰ ਸਕਦਾ ਹੈ । ਅਤੇ ਅੱਜ ਮੈਂ ਮਾਣ ਦੇ ਨਾਲ ਦੱਸ ਰਿਹਾ ਹਾਂ ਕਿ ਠੀਕ ਟਾਈਮ ਟੇਬਲ ਚਲ ਰਿਹਾ ਹੈ । ਭਾਰਤ ਇਸ ਨੂੰ ਹਾਸਲ ਕਰਕੇ ਰਹੇਗਾ । ਸਾਡੇ ਦੇਸ਼ ਦੇ ਜਵਾਨ ਪਿਛਲੇ 40 ਸਾਲ ਤੋਂ one rank one pension ਦੀ ਮੰਗ ਕਰ ਰਹੇ ਸਨ । ਸੈਨਾ ਦੇ ਸੇਵਾ ਮੁਕਤ ਜਵਾਨ ਉਸ ਦੀ ਮੰਗ ਕਰ ਰਹੇ ਸਨ ਪਰ ਸਰਕਾਰ ਵਾਅਦੇ ਕਰਦੀ ਰਹੀ ਅਤੇ ਕਦੇ 200 ਕਰੋੜ ਰੁਪਏ ਬਜਟ ਵਿੱਚ ਰੱਖਣੇ ਅਤੇ ਕਹਿਣਾ ਕਿ ਅਸੀਂ ਇਸ ਨੂੰ ਪੂਰਾ ਕਰਾਂਗੇ । one rank one pension ਲਾਗੂ ਕਰਨੀ ਹੈ ਤਾਂ ਹਰ ਸਾਲ ਘੱਟ ਤੋਂ ਘੱਟ 10 ਹਜ਼ਾਰ ਕਰੋੜ ਰੁਪਏ ਲੱਗਦੇ ਹਨ । ਪਹਿਲਾਂ ਦੀਆਂ ਸਰਕਾਰਾਂ ਵਾਅਦੇ ਕਰਦੀਆਂ ਰਹੀਆਂ । ਦੇਸ਼ ਲਈ ਜਿਉਣ ਮਰਨ ਵਾਲੇ ਸੈਨਾ ਦੇ ਜਵਾਨਾਂ ਲਈ ਇਹ ਹੀ ਚਲ ਦਾ ਰਿਹਾ । ਅਸੀਂ ਆਏ ਅਤੇ ਅੱਜ ਮੈਨੂੰ ਸੰਤੁਸ਼ਟੀ ਹੈ ਕਿ ਭਾਰਤ ਮਾਤਾ ਦੇ ਲਈ ਜਿਊਣ ਮਰਨ ਲਈ ਨਿਕਲੇ ਹੋਏ ਜਵਾਨਾਂ ਦਾ one rank one pension ਸਵਾਲ ਪੂਰਾ ਕਰ ਦਿੱਤਾ ਹੈ । ਦੋ ਮਹੀਨੇ ਪਹਿਲਾਂ ਹੀ ਉਨ੍ਹਾਂ ਦੇ ਬੈਂਕ ਖਾਤਿਆਂ ਵਿੱਚ ਪੈਸੇ ਗਏ ਤਾਂ ਉਨ੍ਹਾਂ ਲਈ ਜੋ ਖੁਸ਼ੀ ਹੋਈ ਉਸਦੀ ਕਲਪਨਾ ਨਹੀਂ ਕਰ ਸਕਦਾ ।
    ਬੰਗਲਾਦੇਸ਼ , ਕਦੇ ਕਦੇ ਲੱਗਦਾ ਹੈ ਕਿ ਕੀ ਪੜੌਸੀ ਦੇਸ਼ ਦੇ ਨਾਲ ਸਮੱਸਿਆਵਾਂ ਦਾ ਹੱਲ ਹੋ ਸਕਦਾ ਹੈ । ਭਾਰਤ ਪਾਕਿਸਤਾਨ ਦੀ ਵੰਡ ਹੋਈ , ਅੱਜ ਜਿਥੇ ਬੰਗਲਾਦੇਸ਼ ਹੈ , ਉਥੇ ਪੂਰਵੀ ਪਾਕਿਸਤਾਨ ਸੀ । ਇੱਕ ਜ਼ਮੀਨ ਦਾ ਵਿਵਾਦ ਉਦੋਂ ਤੋਂ ਹੀ ਚਲ ਰਿਹਾ ਸੀ । 71 ਵਿੱਚ ਬੰਗਲਾਦੇਸ਼ ਅਲੱਗ ਬਣ ਗਿਆ ਤਾਂ ਵੀ ਇਹ ਸਵਾਲ ਚਲ ਦਾ ਰਿਹਾ । ਇੱਕ ਵਿਵਾਦ ਸੀ ਪਾਣੀ ਦੀ ਵੰਡ ਦਾ , ਸਮੁੰਦਰ ਦਾ ਪਾਣੀ , ਕਿਥੇ ਉਨ੍ਹਾਂ ਦੀ ਸਰਹੱਦ ਹੁੰਦੀ ਹੈ ਅਤੇ ਕਿਥੇ ਸਾਡੀ ਅਤੇ ਤੀਜਾ ਸੀ ਸੀਮਾ ਦਾ । ਤੁਹਾਨੂੰ ਜਾਣ ਕੇ ਖੁਸ਼ੀ ਹੋਏਗੀ ਕਿ ਸਾਡੀ ਸਰਕਾਰ ਆਉਣ ਤੋਂ ਬਾਅਦ ਕਿਸੇ ਵੀ ਪ੍ਰਕਾਰ ਦੀ ਗੋਲੀ ਚੱਲੇ ਤੋਂ ਬਿਨਾਂ , ਕਿਸੇ ਵੀ ਪ੍ਰਕਾਰ ਦਾ ਸੰਘਰਸ਼ ਹੋਏ ਤੋਂ ਬਿਨਾਂ ਬੰਗਲਾਦੇਸ਼ ਦੇ ਨਾਲ ਬੈਠ ਕੇ ਸੀਮਾ ਦਾ ਵਿਵਾਦ ਖਤਮ ਹੋ ਗਿਆ । ਭਾਰਤ ਵਿੱਚ ਜਿਨ੍ਹਾਂ ਨੂੰ ਆਉਣਾ ਸੀ ਉਹ ਭਾਰਤ ਆ ਗਏ ਅਤੇ ਜਿਨ੍ਹਾਂ ਨੂੰ ਬੰਗਲਾਦੇਸ਼ ਜਾਣਾ ਸੀ ਉਹ ਬੰਗਲਾਦੇਸ਼ ਚਲੇ ਗਏ ।
    ਪਾਣੀ ਦਾ ਵਿਵਾਦ ਸੀ ਉਹ ਵੀ ਹੱਲ ਹੋ ਗਿਆ । ਦੁਨੀਆ ਦੇ ਸਾਹਮਣੇ ਅਸੀਂ ਇੱਕ ਮਿਸਾਲ ਰੱਖੀ ਹੈ ਕਿ ਗੁਆਂਢੀ ਦੇਸ਼ਾਂ ਦੇ ਨਾਲ ਗੱਲਬਾਤ ਰਾਹੀਂ ਮਸਲੇ ਹੱਲ ਕੀਤੇ ਜਾ ਸਕਦੇ ਹਨ । ਕੁਝ ਗੁਆਂਢੀ ਹਨ ਜਿਨ੍ਹਾਂ ਨੂੰ ਇਹ ਗੱਲ ਹਜ਼ਮ ਨਹੀਂ ਹੁੰਦੀ । ਹੁਣ ਗੁਆਂਢੀ ਕਿਵੇਂ ਬਦਲਾਂਗੇ , ਪਰ ਉਨ੍ਹਾਂ ਨੂੰ ਵੀ ਸਮਝ ਆਏਗਾ , ਕਦੇ ਨਾ ਕਦੇ ਤਾਂ ਆਏਗਾ ਹੀ ।
    ਤੁਸੀਂ ਮੇਰਾ ਐਪ Narendra Modi app ਆਪਣੇ ਮੋਬਾਈਲ ਫੋਨ ' ਤੇ download ਕਰ ਸਕਦੇ ਹੋ । ਮੈਂ ਹਮੇਸ਼ਾ ਤੁਹਾਡੀ ਸੇਵਾ ਵਿੱਚ ਹਾਜ਼ਰ ਰਹਿੰਦਾ ਹਾਂ । ਤਾਂ ਮੈਨੂੰ ਲੋਕ ਕੁਝ ਨਾ ਕੁਝ ਲਿਖਦੇ ਰਹਿੰਦੇ ਹਨ । ਆਪਣੇ ਸੁਝਾਅ ਭੇਜਦੇ ਹਨ । ਮੈਨੂੰ ਇਥੇ ਆਉਣ ਤੋਂ ਪਹਿਲਾਂ ਬਰੱਸਲਜ ਤੋਂ , antwerp ਤੋਂ ਕੁਝ ਲੋਕਾਂ ਨੇ ਮੈਨੂੰ ਸੁਝਾਅ ਭੇਜੇ । ਕੋਈ ਰੋਹਿਤ ਅਰੋੜਾ ਹੈ , ਕੋਈ ਚੰਦਾ ਕੋਰਗਾਂਵਕਰ ਹੈ , ਕੋਈ ਕਾਂਤਾ ਓਡੀਡੋ ਹੈ । ਸਾਰੇ ਲੋਕਾਂ ਨੂੰ ਮੈਨੂੰ ਭਾਰਤ ਅਤੇ ਬੈਲਜ਼ੀਅਮ ਅਤੇ ਯੂਰਪ ਦੇ ਸਬੰਧਾਂ ਨੂੰ ਕਿਵੇਂ ਮਜ਼ਬੂਤ ਬਣਾਇਆ ਜਾਵੇ , ਇਸ ਵਿਸ਼ੇ ' ਤੇ ਸੁਝਾਅ ਭੇਜੇ ਹਨ । ਕੁਝ ਲਿਖਣ ਵਾਲੇ ਬੱਚੇ ਵੀ ਹੋਣਗੇ , ਉਸ ਪ੍ਰਕਾਰ ਦਾ ਵੀ ਲਿਖਿਆ ਹੈ ਕੁਝ ਬੱਚਿਆਂ ਨੇ । Narendra Modi a pp ਦੇ ਜ਼ਰੀਏ ਮੈਨੂੰ ਦੇਸ਼ ਅਤੇ ਦੁਨੀਆ ਦੇ ਹਰ ਛੋਟੇ ਮੋਟੇ ਬੰਦੇ ਨਾਲ ਸੰਪਰਕ ਰਹਿੰਦਾ ਹੈ । ਤੁਸੀਂ ਵੀ ਮੇਰੇ ਨਾਲ ਸੰਪਰਕ ਕਾਇਮ ਰੱਖੋ , ਉਸ ਵਿੱਚ ਸਰਕਾਰ ਦੇ ਬਹੁਤ ਕੰਮਾਂ ਬਾਰੇ ਜਾਣਕਾਰੀ ਰਹਿੰਦੀ ਹੈ । ਸ਼ਾਇਦ ਉਹ ਤੁਹਾਡੇ ਕੰਮ ਆ ਜਾਏ ।
    ਭਾਰਤ ਵਿੱਚ ਸੈਰ ਸਪਾਟੇ ਦੇ ਲਈ ਬਹੁਤ ਸੰਭਾਵਨਾਵਾਂ ਹਨ । ਸਾਡੀ ਇਹ ਕੋਸ਼ਿਸ਼ ਰਹਿਣੀ ਚਾਹੀਦੀ ਹੈ ਕਿ ਵਿਸ਼ਵ ਦੇ ਲੋਕ ਭਾਰਤ ਨੂੰ ਦੇਖਣ ਲਈ ਉਤਾਵਲੇ ਹੋਣ । ਭਾਰਤ ਵਿੱਚ ਰੁਜ਼ਗਾਰ ਦੀਆਂ ਸੰਭਾਵਨਾਵਾਂ ਦੇ ਅਨੇਕ ਖੇਤਰ ਹਨ , ਉਸ ਵਿੱਚ ਇੱਕ ਸੈਰ ਸਪਾਟਾ ਹੈ । ਭਾਰਤ ਦੁਨੀਆ ਦਾ ਸਭ ਤੋਂ ਨੌਜਵਾਨ ਦੇਸ਼ ਹੈ । 65 ਫੀਸਦੀ ਲੋਕ 35 ਸਾਲ ਤੋਂ ਹੇਠ ਦੀ ਉਮਰ ਦੇ ਹਨ , ਜਿਸ ਦੇਸ਼ ਦੇ ਕੋਲ ਇੰਨੀ ਜਵਾਨੀ ਹੋਵੇ , ਉਹ ਦੇਸ਼ ਹਰ ਸੁਪਨੇ ਨੂੰ ਪੂਰਾ ਕਰਨ ਦੀ ਸਮਰੱਥਾ ਰੱਖਦਾ ਹੈ । ਉਸ ਹੀ ਇੱਕ ਵਿਸ਼ਵਾਸ ਦੇ ਨਾਲ ਮੈਂ ਤੁਹਾਨੂੰ ਇੱਕ ਵਿਸ਼ਵਾਸ ਦਿਵਾਉਣਾ ਚਾਹੁੰਦਾ ਹਾਂ ਕਿ ਦੇਸ਼ ਨਵੀਂ ਉੱਚਾਈਆਂ ਨੂੰ ਪਾਰ ਕਰਦਾ ਰਹੇਗਾ , ਦੇਸ਼ ਪੂਰੀ ਤਾਕਤ ਨਾਲ ਅੱਗੇ ਵਧਦਾ ਜਾਏਗਾ ਅਤੇ ਭਾਰਤ ਜਿਨਾਂ ਸੁਪਨਿਆਂ ਨੂੰ ਲੈ ਕੇ ਚੱਲਿਆ ਹੈ , ਉਨ੍ਹਾਂ ਸੁਪਨਿਆਂ ਨੂੰ ਪੂਰਾ ਕਰੇਗਾ , ਇਹ ਮੇਰਾ ਪੱਕਾ ਵਿਸ਼ਵਾਸ ਹੈ ।
    ਮੈਂ ਫਿਰ ਇੱਕ ਵਾਰ ਤੁਹਾਡਾ ਸਾਰਿਆਂ ਦਾ ਬਹੁਤ ਬਹੁਤ ਧੰਨਵਾਦੀ ਹਾਂ । ਬਹੁਤ ਬਹੁਤ ਧੰਨਵਾਦ ।
    ***
    AKT/AK
    (Release ID :154972)

    
    
    (Release ID: 1480822) Visitor Counter : 5