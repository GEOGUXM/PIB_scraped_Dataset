      ਮੰਤਰੀ ਮੰਡਲ ਕਮੇਟੀ ਵਿਚਾਰ-ਵਟਾਂਦਰਾ

      ਮੰਤਰੀ ਮੰਡਲ ਵੱਲੋਂ ਮਾਈਕ੍ਰੋ ਤੇ ਸਮਾਲ ਉੱਦਮਾਂ ਦੀ ਸਹਾਇਤਾ ਲਈ ਪੈਕੇਜ ਨੂੰ ਪ੍ਰਵਾਨਗੀ - ਸੀ.ਜੀ.ਟੀ.ਐੱਮ.ਐੱਸ.ਈ. ਦਾ ਵਾਧਾ
      Posted On: 18 JAN 2017 12:25PM by PIB Chandigarh


    Cabinet gives approval to the package for supporting Micro and Small Enterprises (MSEs) - Augmentation of Corpus of Credit Guarantee Trust Fund for Micro and Small Enterprises (CGTMSE)


    ਮੰਤਰੀ ਮੰਡਲ ਵੱਲੋਂ ਮਾਈਕ੍ਰੋ ਤੇ ਸਮਾਲ ਉੱਦਮਾਂ ਦੀ ਸਹਾਇਤਾ ਲਈ ਪੈਕੇਜ ਨੂੰ ਪ੍ਰਵਾਨਗੀ - ਸੀ . ਜੀ . ਟੀ . ਐੱਮ . ਐੱਸ . ਈ . ਦਾ ਵਾਧਾ


    ਪ੍ਰਧਾਨ ਮੰਤਰੀ ਸ੍ਰੀ ਨਰੇਂਦਰ ਮੋਦੀ ਦੀ ਪ੍ਰਧਾਨਗੀ ਹੇਠ ਕੇਂਦਰੀ ਮੰਤਰੀ ਮੰਡਲ ਨੇ ਮਾਈਕ੍ਰੋ ਤੇ ਸਮਾਲ ਉੱਦਮਾਂ ਦੀ ਸਹਾਇਤਾ ਲਈ ' ਕੋਰਪਸ ਆਵ੍ ਕ੍ਰੈਡਿਟ ਗਰੰਟੀ ਟਰੱਸਟ ਫੰਡ ਫਾਰ ਮਾਈਕ੍ਰੋ ਤੇ ਸਮਾਲ ਇੰਟਰਪ੍ਰਾਈਜ਼ਸ ' ( ਸੀ . ਜੀ . ਟੀ . ਐੱਮ . ਐੱਸ . ਈ .) ਪੈਕੇਜ ਨੂੰ ਪਿਛਲੀ ਤਾਰੀਖ਼ ਤੋਂ ਪ੍ਰਵਾਨਗੀ ਦੇ ਦਿੱਤੀ ਹੈ ।


    ਇਸ ਤਜਵੀਜ਼ ਵਿੱਚ ਹੇਠ ਲਿਖੀਆਂ ਗੱਲਾਂ ਸ਼ਾਮਲ ਹਨ :


    (1) ਟਰੱਸਟ ਦੇ ਫੰਡ ਨੂੰ ਵਧਾ ਕੇ 2,500 ਕਰੋੜ ਰੁਪਏ ਤੋਂ 7,500 ਕਰੋੜ ਰੁਪਏ ਕਰਨਾ , ਇਹ ਸਾਰੀ ਰਕਮ ਭਾਰਤ ਸਰਕਾਰ ਵੱਲੋਂ ਅਦਾ ਕੀਤੀ ਜਾਵੇਗੀ ;


    (2) ਕ੍ਰੈਡਿਟ ਗਰੰਟੀ ਯੋਜਨਾ ਅਧੀਨ ਕਰਜ਼ਿਆਂ ਦੀ ਕਵਰੇਜ ਨੂੰ 1 ਕਰੋੜ ਰੁਪਏ ਤੋਂ ਵਧਾ ਕੇ 2 ਕਰੋੜ ਰੁਪਏ ਕਰਨਾ ;


    (3) ਐੱਨ . ਬੀ . ਐੱਫ਼ . ਸੀ . ਵੱਲੋਂ ਮਾਈਕ੍ਰੋ ਤੇ ਸਮਾਲ ਉਦਯੋਗਾਂ ਨੂੰ ਦਿੱਤੇ ਜਾਣ ਵਾਲੇ ਕਰਜ਼ਿਆਂ ਲਈ ਵੀ ਰਿਣ ਗਰੰਟੀ ਯੋਜਨਾ ਦੀ ਕਵਰੇਜ ਨੂੰ ਵਧਾਉਣਾ । ਇਸ ਨਾਲ ਟਰੱਸਟ ਆਪਣੀ ਮਾਤਰਾ ਵਧਾਉਣ ਦੇ ਯੋਗ ਹੋਵੇਗਾ


    ਇਨ੍ਹਾਂ ਕਦਮਾਂ ਦੇ ਹੇਠ ਲਿਖੇ ਲਾਭ ਹੋਣਗੇ :


    ੳ . ਲੀਵਰੇਜ ਦਾ ਪੱਧਰ ਘਟੇਗਾ ;


    ਅ . ਫੰਡ ਦੀ ਟਿਕਾਊਯੋਗਤਾ ਵਿੱਚ ਸੁਧਾਰ ਹੋਵੇਗਾ ;


    ੲ . ਵਿੱਤੀ ਪ੍ਰਬੰਧ ਵਿੱਚ ਸੁਧਾਰ ਹੋਵੇ ; ਅਤੇ


    ਸ . ਉਹ ਹੰਗਾਮੀ ਦੇਣਦਾਰੀਆਂ ਸੀਮਤ ਹੋਣਗੀਆਂ , ਜਿਨ੍ਹਾਂ ਲਈ ਫੰਡ ਨਹੀਂ ਹੁੰਦੇ ।


    ਇਸ ਫੰਡ ਵਿੱਚ ਵਾਧਾ ਕਰਨ ਨਾਲ ਮਾਈਕ੍ਰੋ ਤੇ ਸਮਾਲ ਉੱਦਮਾਂ ਨੂੰ ਰਿਣ ਦਾ ਪ੍ਰਵਾਹ ਵਧੇਗਾ । ਇਸ ਦੇ ਸਿੱਟੇ ਵਜੋਂ ਉਤਪਾਦਨ ਤੇ ਰੋਜ਼ਗਾਰ ਵਿੱਚ ਵਾਧਾ ਹੋਵੇਗਾ ਅਤੇ ਉਸੇ ਤਰ੍ਹਾਂ ਲਾਭ - ਅੰਸ਼ ਅਤੇ ਸ਼ਮੂਲੀਅਤ ਨੂੰ ਹੱਲਾਸ਼ੇਰੀ ਮਿਲੇਗੀ ।


    ਇਹ ਯੋਜਨਾ ਕਿਉਂਕਿ ਕੋਲੇਟਰਲ ਅਤੇ ਤੀਜੀ ਧਿਰ ਦੀ ਗਰੰਟੀ ਤੋਂ ਬਗ਼ੈਰ ਕਰਜ਼ਾ ਪ੍ਰਦਾਨ ਕਰਦੀ ਹੈ , ਸਟਾਰਟ - ਅੱਪਸ ਨੂੰ ਨਵੀਨਤਾ ਅਤੇ ਨਵੇਂ ਵਿਚਾਰਾਂ ਦੇ ਅਧਾਰ ਉੱਤੇ ਉੱਦਮ ਸਥਾਪਤ ਕਰਨ ਲਈ ਉਤਸ਼ਾਹਿਤ ਕੀਤਾ ਜਾਵੇਗਾ ।


    ਹਰੇਕ ਆਪ੍ਰੇਸ਼ਨ ਆਨਲਾਈਨ ਹੈ ਅਤੇ ਇਸ ਲਈ ਇਹ ਸਿਸਟਮ ਜਨਤਕ ਜਵਾਬਦੇਹੀ ਨੂੰ ਯਕੀਨੀ ਬਣਾਉਂਦਾ ਹੈ ।


    *******


    AKT/VBA/SH


    (Release ID :157453)

    
    
    (Release ID: 1480839) Visitor Counter : 2