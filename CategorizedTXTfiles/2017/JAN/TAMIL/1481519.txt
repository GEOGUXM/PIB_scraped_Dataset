      பொருளாதார விவகாரங்களுக்கான மத்திய அமைச்சரவைக் குழு

      ஒன்றுபட்ட பொருளாதார இந்தியாவை உருவாக்கும் பாதையில், தொழில்நுட்பம், பொருளாதாரம் மற்றும் அரசியல் முன்னேறிச் செல்கிறது.
      
      காலத்துக்கு ஏற்றபடி சட்டங்கள் மாற்றப்பட்டு ஒருங்கிணைவுக்கான காலம் வந்து விட்டது என்று ஆய்வறிக்கை கூறுகிறது.
      Posted On: 31 JAN 2017 11:32AM by PIB Chennai


    மத்திய நிதி அமைச்சர் திரு அருண் ஜே ட்லி 2016 -17 ம் ஆண்டுக்கான பொருளாதார ஆய்வறிக்கையை இன்று நாடா ளுமன்றத்தில் சமர்ப்பித்தார் . வலிமையான பொருளாதார இந்தியாவை உருவாக்கும் பயணத்தில் , தொழில்நுட்பம் , பொருளாதாரம் மற்றும் அரசியல் முன்னேறி வருவதாக ஆய்வறிக்கை தெரிவிக்கிறது . இதற்கு உதவும் வகையில் தற்போது உள்ள சட்டங்கள் காலத்திற்கேற்றார்ப் போல மாற வேண்டும் .


    மாநிலங்களிடையே வர்த்தகம் அதிகரித்துள்ளதை ஆய்வறிக்கை குறிப்பிடுகிறது . இந்தியாவின் உள்நாட்டு வர்த்தகம் மற்றும் உள்ளூர் மொத்த உற்பத்தி குறியீட்டின் ஒப்பீடு இதர உலக நாடுகளோடு ஒப்பிடும் வகையில் 54 சதவிகிதம் உள்ளது . பொருளாதார இந்தியாவை உருவாக்கும் வகையில் அரசியல் அமைப்புச் சட்டம் எந்த அளவுக்கு உதவுகிறது என்பதை இறுதி அறிக்கையில் பார்க்கலாம் .


    மாநிலங்களுக்கிடையேயான வர்த்தகம் முதன் முறையாக ஆய்வு செய்யப்பட்டு மொத்த உற்பத்தி மதிப்பீட்டில் 54 சதவிகிதமாக உள்ளது . இந்தியாவுக்குள் நல்ல முறையில் ஒத்துழைப்பு இருப்பதை இது சுட்டிக்காட்டுகிறது . இது குறித்து நடத்தப்பட்ட மேலும் தீவிரமான ஆய்வு இதர நாடுகளைப் போலவே வர்த்தகத்துக்கான செலவும் குறைந்துள்ளதை காட்டுகிறது .


    பொருளாதார ஆய்வறிக்கை கீழ்கண்ட விபரங்களை தெரிவிக்கிறது .


    சிறிய மாநிலங்களான உத்தராகண்ட் , இமாச்சல பிரதேசம் மற்றும் கோவா நிறைய வணிகம் செய்கின்றன . உற்பத்திக் கூடங்களான தமிழ்நாடு , குஜராத் மற்றும் மஹாராஷ்டிரா அதிக ஏற்றுமதி செய்கிறது .


    விவசாய மாநிலங்களான அரியானா மற்றும் உத்தரப் பிரதேசம் ஆகியவை கூட குருகிராம் மற்றும் நோய்டாவின் காரணமாக உற்பத்திக் கூடங்களாக மாறி விட்டன . ஊரக தில்லியின் வளர்ச்சியில் இவையும் ஒரு அங்கம் வகிக்கின்றன .


    மாநிலங்களுக்கிடையேயான வணிகம் 68 சதவிகிதம் அதிகரித்துள்ளது . நிறுவனங்களுக்கிடையேயான வணிகத்தை விட மாநிலங்களுக்கிடையேயான வணிகம் அதிக செலவு பிடிக்கிறது .


    மாநிலங்களுக்கிடையேயான வர்த்தகம் அதிகரித்ததில் ஒரு சுணக்கமும் உள்ளது . அதிகப்படியான மறைமுக வரிகளின் காரணமாக , மாநிலத்துக்கு உள்ளே நடக்கும் வர்த்தகத்தை விட , மாநிலங்களுக்கு இடையே நடக்கும் வர்த்தகம் அதிக பலனளிக்கிறது . பொது சேவை வரி அறிமுகப்படுத்தப்பட்டால் இந்த முரண்பாடுகள் களையப்படும் . சில இடங்களில் வர்த்தகம் குறைந்தாலும் வரி வருவாயில் நல்ல தாக்கத்தை ஏற்படுத்தும் என்று எதிர்பார்க்கப்படுகிறது .


    இந்திய அரசியல் அமைப்புச் சட்டம் மத்திய அரசுக்கும் மாநில அரசுக்கும் வணிகத்தையும் வர்த்தகத்தையும் கட்டுப்படுத்த ஏராளமான சுதந்திரத்தை அளித்துள்ளது . ஒரு மாநிலங்களின் உரிமைகளை பாதுகாப்பது ஒன்றுபட்ட பொருளாதார இந்தியாவை உருவாக்குவதை விட முக்கியமானதாகும் . நீதிமன்றங்களும் , பொருளாதார உருங்கிணைவை விட , மாநில உரிமைகளுக்கு முக்கியத்துவம் அளித்தே தீர்ப்புகள் அளித்துள்ளன .


    *****

    
    
    (Release ID: 1481519) Visitor Counter : 2