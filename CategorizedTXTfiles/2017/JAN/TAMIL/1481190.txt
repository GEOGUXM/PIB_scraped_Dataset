      மத்திய அமைச்சரவை

      கூட்டுறவு வங்கிகளில் குறுகிய கால கடன் பெற்ற விவசாயிகளுக்கு 2016ம் ஆண்டு நவம்பர், டிசம்பர் ஆகிய 2 மாதங்களுக்கு வட்டித் தள்ளுபடி அளிக்கவும், கூட்டுறவு வங்கிகளுக்கு கூடுதல் நிதி வழங்குவதற்காக நபார்டுக்கு வட்டிச் சலுகை அளிக்கவும் மத்திய அமைச்சரவை ஒப்புதல்
      Posted On: 24 JAN 2017 12:56PM by PIB Chennai




    கூட்டுறவு வங்கிகளில் குறுகியகால பயிர்க் கடன் பெற்ற விவசாயிகளுக்கு 2016 ம் ஆண்டு நவம்பர் , டிசம்பர் ஆகிய 2 மாதங்களுக்கு வட்டித் தள்ளுபடி அளிக்க , செயல்பாட்டுக்கு பிந்தைய ஒப்புதலை பிரதமர் திரு . நரேந்திர மோடி தலைமையில் நடைபெற்ற மத்திய அமைச்சரவைக் கூட்டம் அளித்தது . மேலும் , கூட்டுறவு வங்கிகளுக்கு தேசிய வேளாண்மை மற்றும் ஊரக வளர்ச்சி வங்கி ( நபார்டு ) கூடுதல் நிதி அளிக்கும் வகையில் , நபார்டுக்கு வட்டிச் சலுகை அளிக்கவும் ஒப்புதல் அளிக்கப்பட்டது .




    இதன்மூலம் , நாடு முழுவதும் உள்ள கூட்டுறவு வங்கிகளில் குறுகிய கால பயிர்க்கடன் பெற்றுள்ள விவசாயிகள் பயன்பெறுவார்கள் .



    ராபி பருவ சாகுபடியை மேற்கொள்வதற்கு போதிய அளவில் ரொக்கம் கிடைக்காமல் பிரச்சினைகளை எதிர்கொண்டுவரும் விவசாயிகளுக்கு கூட்டுறவு வங்கிகள் மூலம் எளிதில் பயிர்க்கடன் கிடைப்பதற்கு கூட்டுறவு வங்கிகளில் போதிய நிதி இருப்பதை உறுதிப்படுத்தும் நோக்கில் இந்த முடிவு எடுக்கப்பட்டுள்ளது .



    2016- ம் ஆண்டு நவம்பர் , டிசம்பர் ஆகிய 2 மாதங்களில் வட்டித் தள்ளுபடி அளிக்கப்பட்டதால் , கூட்டுறவு வங்கிகளுக்கு நபார்டு மூலம் கூடுதல் நிதி வழங்கப்படும் . இதனை நடப்பு நிதியாண்டான 2016-17- ல் விவசாயிகளுக்கு கூட்டுறவு வங்கிகள் வழங்கும் . இந்தத் திட்டத்துக்கு கூடுதல் நிதிச் சுமையாக ரூ .1,060.50 கோடி தேவைப்படும் . வட்டி தள்ளுபடி திட்டத்தை செயல்படுத்துவதற்காக 2016-17 ம் ஆண்டில் ஒதுக்கீடு செய்யப்பட்ட ரூ .15,000 கோடி ஏற்கனவே பயன்படுத்தப்பட்டுள்ளது .

    பின்னணி :


    அ . வட்டி தள்ளுபடி திட்டத்தை கடந்த 2006-07 முதலே இந்திய அரசு செயல்படுத்தி வருகிறது . இதில் , விவசாயிகளுக்கு ரூ .3 லட்சம் வரை குறுகிய கால பயிர்க்கடன்களை ஆண்டுக்கு 7 சதவீத வட்டியில் பொதுத்துறை வங்கிகள் , மண்டல கிராமப்புற வங்கிகள் மற்றும் கூட்டுறவு வங்கிகள் வழங்கி வருகின்றன . ரூ .3 லட்சம் வரையான குறுகிய கால கடனை உரிய காலத்துக்குள் திருப்பிச் செலுத்தினால் , விவசாயிகளுக்கு 3% வட்டிச் சலுகை அளிக்கப்படுகிறது . இதன்மூலம் , இந்த பயிர்க்கடன்களுக்கு விவசாயிகள் 4% மட்டுமே வட்டி செலுத்தினால் போதும் என்ற நிலை ஏற்படுகிறது .


    ஆ . பழைய ரூ .500, ரூ .1,000 நோட்டுக்கள் செல்லாது என்று மத்திய அரசு அறிவித்ததைத் தொடர்ந்து , விவசாயிகள் தாங்கள் விளைவித்த காரீப் பருவ விளைபொருட்களுக்கு அங்காடிகளில் பெறப்படும் காசோலைகளை பணமாக்க முடியாமல் அவதிப்படுகின்றனர் . மேலும் , ராபி பருவ சாகுபடிகளை மேற்கொள்வதற்கு போதிய பணம் கிடைக்காத நிலை ஏற்பட்டுள்ளது . குறுகிய கால பயிர்க்கடன்களுக்கு வட்டி செலுத்த முடியாத நிலை ஏற்பட்டுள்ளது . குறிப்பாக , கூட்டுறவு வங்கிகளில் விதிக்கப்பட்ட கட்டுப்பாடுகள் காரணமாக , இரண்டு மாதங்களுக்கு வட்டித் தள்ளுபடி அளிக்கப்பட்டது . அதாவது , கூட்டுறவு வங்கிகளில் கடந்த 1.04.2016 மற்றும் 30.9.2016- க்கு இடைப்பட்ட காலத்தில் பயிர்க்கடன் பெற்ற விவசாயிகளுக்கு 2016- ம் ஆண்டில் நவம்பர் , டிசம்பர் மாதங்களில் வட்டித் தள்ளுபடி அளிக்கப்பட்டது .


    இ . ரூ .1,060.50 கோடி அளவுக்கு கூடுதல் நிதி ஆதாரத்துக்கு வழிவகை செய்யப்படுவதன் மூலம் ,


    1. விவசாயிகளுக்கு 1.4.2016 முதல் 30.9.2016 வரை கூட்டுறவு வங்கிகள் வழங்கிய பயிர்க்கடனுக்கு இரண்டு மாதங்களுக்கு ( நவம்பர் , டிசம்பர் 2016) வட்டி தள்ளுபடி அளிப்பதால் ஏற்படும் செலவு எதிர்கொள்ளப்படும் .


    2. நடப்பு நிதியாண்டில் கூட்டுறவு வங்கிகளுக்கு வழங்குவதற்காக குறுகிய கால கடனாக ரூ .20,000 கோடியை நபார்டு பெறுவதற்கு வழங்கப்படும் வட்டிச் சலுகை மற்றும் நிர்வாக செலவு எதிர்கொள்ளப்படும் .


    *****
    
    
    (Release ID: 1481190) Visitor Counter : 2
    
    
      Read this release in: English