      மத்திய அமைச்சரவை

      தேசிய முக்கியத்துவம் வாய்ந்த கல்வி நிறுவனங்களாக ஐ.ஐ.எம்-கள் அறிவிக்கப்படும்
      இந்திய மேலாண்மை கல்வி நிறுவன மசோதா 2017-க்கு மத்திய அமைச்சரவை ஒப்புதல்

      Posted On: 24 JAN 2017 6:04PM by PIB Chennai

    இந்திய மேலாண்மை கல்வி நிறுவன ( ஐ . ஐ . எம் .) மசோதா 2017- க்கு பிரதமர் திரு . நரேந்திர மோடி தலைமையில் நடைபெற்ற மத்திய அமைச்சரவைக் கூட்டத்தில் ஒப்புதல் அளிக்கப்பட்டது . இதன்படி , ஐ . ஐ . எம் - க ள் தேசிய முக்கியத்துவம் வாய்ந்த கல்வி நிறுவனங்களாக அறிவிக்கப்படும் . இதனால் , ஐ . ஐ . எம் - களால் தங்களது மாணவர்களுக்கு பட்டங்களை வழங்க முடியும் .



    இந்த மசோதாவின் முக்கிய அம்சங்கள் கீழே குறிப்பிடப்பட்டுள்ளன :



    1. ஐ . ஐ . எம் - களால் தங்களது மாணவர்களுக்கு பட்டங்களை வழங்க முடியும் .


    2. கல்வி நிறுவனங்களுக்கு போதிய நம்பகத்தன்மையுடன் முழு தன்னாட்சி அதிகாரம் வழங்க இந்த மசோதா வழிவகை செய்கிறது .


    3. இந்த கல்வி நிறுவனங்களின் மேலாண்மை , வாரியத்தால் நிர்வகிக்கப்படும் . கல்வி நிறுவனங்களின் தலைவர் , இயக்குநர் ஆகியோர் வாரியத்தால் தேர்வுசெய்யப்படுவார்கள் .


    4. வாரியத்தில் முன்னாள் மாணவர்கள் , வல்லுநர்கள் ஆகியோர் பங்கேற்பது , இந்த மசோதாவின் மற்ற முக்கிய அம்சங்கள் .


    5. வாரியத்தில் பெண்கள் , தாழ்த்தப்பட்ட மற்றும் பழங்குடியின உறுப்பினர்களையும் சேர்க்க மசோதாவின் பிரிவில் வழிவகை செய்யப்பட்டுள்ளது .


    6. கல்வி நிறுவனங்களின் செயல்பாடுகளை குறிப்பிட்ட காலத்துக்கு ஒரு முறை சுதந்திரமான அமைப்புகள் மூலம் மறுஆய்வு செய்யவும் , அதன் முடிவுகளை பொதுமக்கள் பார்வையில் வைக்கவும் இந்த மசோதாவில் வழிவகை செய்யப்பட்டுள்ளது .


    7. கல்வி நிறுவனங்களின் ஆண்டறிக்கை , நாடாளுமன்றத்தில் வைக்கப்படும் . இந்தக் கணக்குகளை தலைமைத் தணிக்கை அதிகாரி (CAG) தணிக்கை செய்வார் .


    8. ஐ . ஐ . எம் - முக்கு ஆலோசனை வழங்குவதற்காக ஒருங்கிணைப்புக் குழுவை அமைக்கவும் மசோதாவில் வழிவகை செய்யப்பட்டுள்ளது .


    பின்னணி


    இந்திய மேலாண் கல்வி நிறுவனங்கள் என்பவை , நாட்டின் முதன்மையான கல்வி நிறுவனங்கள் . இவை மேலாண்மை பிரிவில் சர்வதேச தரத்திலான கல்வி மற்றும் பயிற்சியை அளிக்கின்றன . ஐ . ஐ . எம் - கள் , உலகத்தரமான மேலாண் கல்வி நிறுவனங்களாகவும் , உயர்தர மையங்களாகவும் அங்கீகரிக்கப்பட்டுள்ளன . இவை நாட்டுக்கு பெருமையைத் தேடித் தந்துள்ளன . அனைத்து ஐ . ஐ . எம் - களும் சங்கங்கள் சட்டத்தின் கீழ் பதிவுசெய்யப்பட்ட தனித்தனியான தன்னாட்சி அமைப்புகள் .


    சங்கங்களாக இருப்பதால் , ஐ . ஐ . எம் - களுக்கு பட்டங்களை வழங்க அங்கீகாரம் வழங்கப்படவில்லை . எனவே , மேலாண்மைப் பாடங்களில் முதுநிலை பட்டயம் மற்றும் சிறப்புப் பாடத் திட்டங்கள் ( Fellow Programme) வழங்கப்படுகின்றன . இந்த சான்றிதழ்கள் , எம் . பி . ஏ - க்கள் மற்றும் பி . எச் . டி - களுக்கு இணையாக கருதப்பட்டாலும் , சர்வதேச அளவில் ஏற்றுக் கொள்ளப்படுவதில்லை . குறிப்பாக ஆய்வாளர் படிப்புகளுக்கு ஏற்றுக் கொள்ளப்படுவதில்லை .


    *****


    


    
    (Release ID: 1481144) Visitor Counter : 5
    
    
      Read this release in: English