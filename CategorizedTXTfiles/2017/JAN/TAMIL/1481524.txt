      பொருளாதார விவகாரங்களுக்கான மத்திய அமைச்சரவைக் குழு

      இந்தியாவில் தொழிலாளர் இடப்பெயர்ச்சி விரைவாக அதிகரித்து வருகிறது என ஆய்வுத் தகவல் : பொருளாதார ஆய்வறிக்கை 2016-17
      Posted On: 31 JAN 2017 11:46AM by PIB Chennai


    இந்தியாவில் தொழிலாளர் இடப்பெயர்ச்சி குறித்த புதிய மதிப்பீடுகளில் முந்தைய மதிப்பீடுகளை விட மாநிலங்களுக்கு இடையிலான தொழிலாளர் இடப்பெயர்ச்சி குறிப்பிடத்தக்க அளவுக்கு அதிகரித்திருப்பதைக் காட்டுகிறது. நாடாளுமன்றத்தில் இன்று மத்திய நிதியமைச்சர் திரு. அருண் ஜேட்லி தாக்கல் செய்த பொருளாதார ஆய்வறிக்கை 2016-17ல் இது தெரிவிக்கப்பட்டுள்ளது. புதிய தகவல் ஆதாரங்கள் மற்றும் புதிய முறைகளின் அடிப்படையிலான இந்த ஆய்வு இடப்பெயர்ச்சி குறிப்பாகப் பெண்களைப் பொருத்தவரையில் அதிகரித்திருப்பதாக தெரிவிக்கிறது.2011ம் ஆண்டு மக்கள் தொகை கணக்கெடுப்பு மற்றும் ரயில்வே அமைச்சகத்தின் பயணிகள் போக்குவரத்து விவரங்கள் தகவல் ஆதாரங்களாகவும், கோஹார்ட் அடிப்படையிலான இடப்பெயர்ச்சி கணக்கீடு உள்ளிட்ட புதிய முறைகளும் இந்த ஆய்வுக்குப் பயன்படுத்தப்பட்டன.


    புதிய கோஹார்ட் அடிப்படையிலான இடப்பெயர்ச்சி கணக்கீட்டின் படி 2001 முதல் 2011 வரையிலான காலகட்டத்தில் 5-6.5 சதவிகதமாக இருந்த மாநிலங்களுக்கு இடையிலான தொழிலாளர் இடப்பெயர்ச்சி சராசரி 60 மில்லியனாகவும் மாவட்டங்களுக்கு இடையிலான இடம்பெயர்ந்த மக்கள் தொகை 80 மில்லியனாகவும் இருப்பதாக காட்டியுள்ளது. வேலை தொடர்பாக இடம்பெயர்வோர் குறித்து முதல்முறையாக ரயில்வே தகவல்களைக் கொண்டு 2011 முதல் 2016 வரையிலான காலக்கட்டத்தில் பார்க்கும்போது ஆண்டுக்கு சுமார் 9 மில்லியன் மக்கள் மாநிலங்களுக்கு இடையே இடம்பெயர்வதாக மதிப்பிடப்பட்டுள்ள்து. இந்த இரு மதிப்பீடுகளும் அடுத்தடுத்த மக்கள் தொகை கணக்கெடுப்பில் தெரியவந்த 4 மில்லியன் இடப்பெயர்ச்சி சராசரியை விட அதிகம எனத் தெரிகிறது. முன்பு எடுக்கப்பட்ட ஆய்வுகளை விடவும் இது கூடுதலாகும்.


    Figure 1. Estimates of annual migrant flows based on railway traffic data


    பணி மற்றும் கல்விக்கான இடப்பெயர்ச்சி வேகமாக அதிகரித்து வருவதை இந்தப் புதிய ஆய்வு எடுத்துக்காட்டுகிறது. 2001 முதல் 2011 வரையிலான காலகட்டத்தில் இடம்பெயர்ந்த தொழிலாளர்களின் வளர்ச்சி விகிதம் அதற்கு முந்தைய பத்து ஆண்டுகளை விட இரு மடங்கு அதிகரித்து ஆண்டுக்கு 4.5 சதவிகிதமாக உயர்ந்தது. 2000மாவது ஆண்டுக்குப் பின்னர் இடம்பெயர்ந்த ஆண் தொழிலாளர்களின் விகிதத்தை விட பெண் தொழிலாளர்களின் விகிதம் இரு மடங்காக அதிகரித்ததுடன் அது தொடர்ந்து விரைவாக உயர்ந்து வருவதும் இதில் மிகவும் சுவாரஸ்யமான தகவலாகும்.20-29 வயது வரையிலான மாநிலங்களை விட்டு மாநிலம் இடம்பெயர்ந்தவர்களின் எண்ணிக்கையை இருமடங்காக அதிகரித்து 12 மில்லியனாக உள்ளது. இந்த இடப்பெயர்வு அதிகரிப்பதற்கு அதிக பயன்கள் (வருவாய் மற்றும் வேலை வாய்ப்புகள்) இடப்பெயர்வின் ஆபத்துகள் மற்றும் செலவுகளை விட அதிகம் இருப்பது நம்பகமான காரணமாக அமைந்துள்ளது. உயர் வளர்ச்சி மற்றும் பொருளாதார வாய்ப்புகள் இத்தகைய வரைவான வளர்ச்சிக்கு ஊக்கமாக உள்ளன.


    மூன்றாவதாக இன்னொரு ஆச்சரியமூட்டும் காரணமாக கருதப்படுவது, மக்கள் இடம்பெயருவதற்கு அரசியல் எல்லைகள் தடையை ஏற்படுத்தினாலும், மக்கள் இடம்பெயருவதற்கு மொழி த்டையாக இருக்கவில்லை. உதாரணத்திற்கு அரசியல் எல்லைகள் தடையாக உள்ளது என்பது மாநிலத்திற்குள் இடம்பெயர்பவர்களின் எண்ணிக்கை மாநிலங்களைக் கடந்து இடம்பெயர்பவர்களின் எண்ணிக்கையை விட 4 மடங்கு அதிகமாக உள்ளது. எனினும் இந்தியை பொது மொழியாகப் பகிர்ந்து கொள்ளாதது மாநிலங்களுக்கு இடையே சரக்குகள் மற்றும் மக்களின் நகர்வுக்கு எந்த சிக்கலையும் ஏற்படுத்துவதில்லை.


    நான்காவதாக இந்த ஆய்வின்படி இடம்பெயர்பவர்களின் வகைகள் எதிர்பார்க்கப்பட்டது போலவே உள்ளது. குறைந்த வசதி படைத்த மாநிலங்களில் இருந்து அதிக எண்ணிக்கையில் இடம்பெயர்ச்சிகள் இருப்பதுடன் வசதியான மாநிலங்கள் அதிக அளவில் இடம்பெயர்ந்து வருபவர்களை எதிர்கொள்கொண்டு வரவேற்கிரது. படம் 2, சி.எம்.எம். முடிவுகளுக்கும் மாநில அளவில் தனி நபர் வருவாய்க்கும் இடையே உள்ள உறவைக் காட்டுகிறது. பின்தங்கிய மாநிலங்களான பீகார் மற்றும் உத்தரபிரதேசத்தில் இருந்து அதிக அள்வு மக்கள் இடம்பெயர்கின்றனர். கோவா, தில்லி, மகாராஷ்டிரா, குஜராத், தமிழ்நாடு, கேரளா மற்றும் கர்நாடகாவுக்கு அதிக அளவில் மக்கள் இடம்பெயர்கின்றனர். ஐந்தாவதாக இடம்பெயர்பவர்களின் நகர்வுக்கான செலவுகள் சரக்குகளின் போக்குவரத்துக்கான செலவை விட இருமடங்காக இருப்பதும் இதனை உறுதிப்படுத்துவதாக உள்ளது.


    


    Figure 2. Cohort-based Migration Metric vs. Real Incomes across States


    இடப்பெயர்வுக்கான பயன்களை தக்கவைப்பது மற்றும் அதிகரிப்பதற்கான கொள்கை செயல்பாடுகள்: மாநிலங்களுக்கு இடையிலான சுய பதிவு முறையின் மூலம் உணவுப் பாதுகாப்பு பயன்களை உறுதிப்படுத்துவது, இடம்பெயர்ந்தவர்களுக்கு சுகாதாரம் மற்றும் அடிப்படை சமூக பாதுகாப்பு கட்டமைப்புக்ளை அளிப்பது ஆகியவை அடங்கும். இதற்காக தற்போது பல திட்டங்கள் உள்ள போதிலும், அவை மாநில அளவிலேயே நடைமுறைப்படுத்தப்படுகிறது. எனவே மாநிலங்களுக்கு இடையே அதிக ஒருங்கிணைப்பு தேவைப்படுகிறது.


    ******


    


    

    
    (Release ID: 1481524) Visitor Counter : 2