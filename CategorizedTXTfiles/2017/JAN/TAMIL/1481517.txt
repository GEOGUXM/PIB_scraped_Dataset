      பொருளாதார விவகாரங்களுக்கான மத்திய அமைச்சரவைக் குழு

      பொருளாதார ஆய்வறிக்கை : உலகளாவிய அடிப்படை வருவாய் திட்டம். வறுமை ஒழிப்புக்கான பல்வேறு மானியங்களுக்கான மாற்றுத் திட்டம்
      ஜன்தன், ஆதார் மற்றும் மொபைல் மற்றும் மத்திய மாநில அரசுகள் செலவினங்களை பகிர்ந்து கொள்ளுதல், உலகளாவிய அடிப்படை வருவாய் திட்டம் வெற்றி பெறுவதற்கான அடிப்படை

      Posted On: 31 JAN 2017 9:41AM by PIB Chennai

    மத்திய நிதி அமைச்சர் திரு அருண் ஜேட்லி அவர்களால் நாடாளுமன்றத்தில் இன்று அறிமுகப்படுத்தப்பட்ட 2016 -17 ம் ஆண்டுக்கான பொருளாதார ஆய்வறிக்கை , வறுமை ஒழிப்புக்காக பல்வேறு சமூக நலத் திட்டங்களுக்கான மாற்றாக உலகளாவிய அடிப்படை வருவாய் திட்டத்தை பரிந்துரைத்தது . தேசத்தந்தை மகாத்மா காந்தியின் தத்துவங்களின் அடிப்படையில் உலகளாவிய அடிப்படை வருவாய் திட்டத்தின் செலவுகள் மற்றும் பலன்கள் உருவாக்கப்பட்டுள்ளன . மிகச் சிறந்த அரசியல் ஞானியான மகாத்மா காந்தி , தொடக்கத்தில் இந்த அடிப்படை வருவாய் திட்டத்தை மற்றொரு அரசுத் திட்டம் என்று கருதக் கூடும் . ஆனால் நீண்ட காலத்தில் இத்திட்டத்துக்கு அவர் ஒப்புதல் அளித்திருப்பார் என்று பொருளாதார ஆய்வறிக்கை கூறுகிறது .


    உலகளாவிய தன்மை , நிபந்தனைகள் இல்லாமை , போன்றவற்றின் அடிப்படையிலான அடிப்படை வருவாய் திட்டம் , கொள்கை அளவில் சிறப்பாக தோன்றினாலும் அதை முழுமையாக செயல்படுத்துவதில்தான் உண்மையான சவால் அடங்கியுள்ளது . தற்போது உள்ள சமூக நலத் திட்டங்களுக்கான உண்மையான மாற்றாக அது அமையாமல் போய் , மற்றொரு அரசுத் திட்டமாக மாறுமேயானால் , இத்திட்டத்தை பொருளாதார ரீதியில் செயல்படுத்த முடியாமல் போகக் கூடும் .


    ஆறு பெரிய மத்திய பொதுத்துறை நிறுவனங்கள் மற்றும் மத்திய திட்டங்களை ஆய்வு செய்ததில் ,( பொது விநியோக திட்டம் மற்றும் உர மான்யம் தவிர்த்து ) எந்த மாவட்டத்தில் இதற்கான தேவை அதிகமாக இருக்கிறதோ , அந்த மாவட்டத்தில்தான் அரசின் திறன் பலவீனமாக இருக்கிறது என்று பொருளாதார ஆய்வறிக்கை கண்டறிந்துள்ளது . இந்த நிலை , நேரடியாக ஏழை மக்களுக்கு அடிப்படை வருவாய் திட்டத்தின் மூலம் நிதி உதவி செய்வதனால் சரி செய்ய முடியும் என்பதை உணர்த்துகிறது .


    அடிப்படை வருவாய் திட்டத்தை வெற்றிகரமாக செயல்படுத்துவதற்கு இரண்டு முக்கிய தேவைகள் உள்ளதாக ஆய்வறிக்கை சுட்டிக் காட்டுகிறது . (1) செயல்படக் கூடிய நிலையில் ஜன்தன் கணக்குகள் , ஆதார் அட்டைகள் , மற்றும் மொபைல் சேவைகள் (2) செலவுகளை பகிர்ந்து கொள்வதற்கு மத்திய மாநில அரசுகளிடையே உரிய பேச்சுவார்த்தை .


    அடிப்படை வருவாய் திட்டம் 0.5 சதவிகிதம் வறுமையை ஒழிக்குமானால் , மொத்த உள்நாட்டு உற்பத்தியில் அது 4 முதல் 5 சதவிகித செலவை ஏற்படுத்தும் . இது மேலடுக்கில் உள்ள 25 சதவிகிதத்தினர் இத்திட்டத்தில் பங்கேற்க மாட்டார்கள் என்ற அனுமானத்தில் . நடுத்தர வர்க்கத்துக்கு வழங்கப்படும் மான்யமான உணவு , பெட்ரோலியம் மற்றும் உர மானியங்கள் மொத்த உள்நாட்டு உற்பத்தியில் 3 சதவிகித செலவை ஏற்படுத்துகிறது .


    உடனடியாக செயல்படுத்த உலகளாவிய வருவாய் திட்டம் ஏற்றது இல்லையென்றாலும் கூட , இது குறித்த விவாதத்தை ஏற்படுத்த இது சரியான திட்டம் .


    ****

    
    
    (Release ID: 1481517) Visitor Counter : 3