      மத்திய அமைச்சரவை

      கூட்டுறவு வங்கிகளுக்கு கடன் வழங்குவதற்காக குறுகிய கால கடனை நபார்டு பெறுவதற்கு மத்திய அமைச்சரவை ஒப்புதல்
      Posted On: 24 JAN 2017 6:21PM by PIB Chennai


    பிரதமர் திரு . நரேந்திர மோடி தலைமையில் நடைபெற்ற மத்திய அமைச்சரவைக் கூட்டத்தில் , கீழ்க்காணும் முடிவுகளுக்கு செயல்பாட்டுக்குப் பிந்தைய ஒப்புதல் தெரிவிக்கப்பட்டது .



    1. கூட்டுறவு வங்கிகளுக்கு 4.5% வட்டியில் கடன் வழங்குவதற்காக தற்போதைய சந்தை மதிப்பிலான வட்டியில் , சராசரியாக ரூ .20,000 கோடியை குறுகிய கால கடனாக தேசிய வேளாண்மை மற்றும் ஊரக வளர்ச்சி வங்கி (NABARD) வாங்கும் .


    2. இந்த நோக்கத்துக்காக மத்திய அரசின் பட்ஜெட் மூலம் , நபார்டு - க்கு கூடுதலாக ரூ .2,000 கோடி மூலதனம் வழங்கப்படும் . இதன் தொடக்கமாக , நபார்டுக்கு 2016-17- ம் நிதியாண்டிலேயே ரூ .500 கோடி கூடுதல் மூலதனம் வழங்கப்படும் .


    3. வேளாண்மை , கூட்டுறவு மற்றும் விவசாயிகள் நலன் (DAC&FW) துறையின் திட்டத்தின் கீழ் , 1.8% வட்டி மானியமும் , நபார்டின் நிர்வாக செலவுகளுக்காக 0.2%- ம் வழங்கப்படும் . நபார்டு வாங்கும் கடனுக்கான வட்டிவிகிதத்தைப் பொறுத்து , வட்டி மானியத்தின் அளவு அதிகரிக்கப்படும் .


    4. செயல்பாட்டில் உள்ள விவசாயிகள் கடன் அட்டைகளை ரூபே அட்டைகளாக அல்லது ஏடிஎம் அடிப்படையிலான விவசாயிகள் கடன் அட்டைகளாக கூட்டுறவு வங்கிகள் மற்றும் மண்டல கிராமப்புற வங்கிகள் மாற்றுவதற்கு தேவையான ஒருங்கிணைப்பை நபார்டு அளிக்கும் .

    பருவமழை சிறப்பாக இருக்கும் நிலையில் , கடனுக்கான தேவை அதிகரிக்கும் என்பதாலும் , வேளாண் உற்பத்தியை அதிகரிக்கவும் , விவசாயிகளுக்கு உதவி தேவைப்படும் . எனவே , விவசாயப் பணிகளை ஊக்குவிக்க விவசாயிகளுக்கு அவர்களது வீடுகளுக்கே கூட்டுறவு வங்கிகள் மூலம் கடன் கிடைக்கும் .


    மத்திய அமைச்சரவையின் ஒப்புதலால் , கூட்டுறவு வங்கிகள் மூலம் , விவசாயிகளுக்கு குறைந்த வட்டியில் , குறுகியகால பயிர்க்கடன்கள் அதிக அளவில் கிடைப்பது உறுதிப்படுத்தப்படும் . செயல்பாட்டில் உள்ள விவசாயிகள் கடன் அட்டைகளை ரூபே அல்லது ஏ . டி . எம் . அடிப்படையிலான விவசாயிகள் கடன் அட்டைகளாக மாற்றுவதன் மூலம் , விவசாயிகளுக்கு தடையில்லாத மற்றும் எளிதான கடன் கிடைக்கும் . டிஜிட்டல் இந்தியா திட்டத்தின்மூலம் , விவசாயிகளுக்கு டிஜிட்டல் மற்றும் ரொக்கமற்ற பரிவர்த்தனைகளுக்கு வழி ஏற்படும் .



    ****

    
    
    (Release ID: 1481150) Visitor Counter : 3
    
    
      Read this release in: English