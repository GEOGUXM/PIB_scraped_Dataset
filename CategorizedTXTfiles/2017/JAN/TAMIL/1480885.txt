      பிரதமர் அலுவலகம்

      பிரதம மந்திரியுடன் முஸ்லிம் உலமாக்கள், அறிஞர்கள், கல்வியாளர்கள் சந்திப்பு
      தீவிரவாதமயத்தை இந்திய இளைஞர்கள் வெற்றிகரமாக எதிர்த்துவிட்டனர் என்கிறார் பிரதமர்

      Posted On: 19 JAN 2017 4:57PM by PIB Chennai

    முஸ் லீ ம் உலமாக்கள் , அறி ஞர்கள் , கல்வியாளர்கள் மற்றும் மரியாதைக்குரியவர்கள் கொண்ட குழு பிரதமர் திரு . நரேந்திர மோடியை இன்று சந்தித்தது . அப்போது , சிறுபான்மையினர் உள்ளிட்ட சமுதாயத்தின் எல்லாப் பிரிவினருக்கும் சமூகப் பொருளாதாரம் , கல்வி அதிகாரமளித்தல் ஆகியவை உள்ளடக்கிய மேம்பாட்டுக்காக மத்திய அரசு மேற்கொண்டுள்ள நடவடிக்கைகளுக்காகப் பிரதம மந்திரியை அக்குழு பாராட்டியது .


    இந்தியாவிலிருந்து ஹஜ் புனிதப் பயணம் மேற்கொள்வோரின் எண்ணிக்கையை உயர்த்துவதற்காக சவுதி அரசின் முடிவை அக்குழு பாராட்டியதுடன் , அதற்காகத் தொடர்ந்து முயற்சி எடுத்த பிரதமருக்கும் நன்றி தெரிவித்தது .


    ஊழல் , கறுப்புப் பணம் ஆகியவற்றுக்கு எதிராக பிரதமர் மேற்கொண்டுள்ள பிரசாரத்துக்கு அந்தக் குழு ஒரு மனதாகத் தனது ஆதரவைத் தெரிவித்தது . ஊழலுக்கு எதிரான நடவடிக்கை சிறுபான்மையினர் உள்பட அனைத்து ஏழை மக்களுக்கும் பயன் அளிக்கும் என்ற கருத்தை குழு ஏற்றுக் கொண்டது .


    உலகின் பல்வேறு நாடுகளுடன் நல்லுறவை வலுப்படுத்துவதற்காக மேற்கொண்ட முயற்சிகளுக்காக பிரதம மந்திரியை அந்தக் குழு பாராட்டியது . “ இன்று உலகின் ஒவ்வொரு மூலையிலும் உள்ள ஒவ்வொரு இந்தியரும் பெருமிதம் கொண்டிருக்கிறார் ” என்று அக்குழு தெரிவித்தது .


    பிரதமர் மேற்கொண்டுவரும் “ தூய்மை இந்தியா ” முயற்சிகளை குழுவினர் பாராட்டினர் .


    அப்போது பிரதமர் , “ இன்று உலகின் பல பகுதிகளையும் பாதித்துள்ள தீவிரவாதமயத்தை இந்தியாவில் உள்ள இளைஞர்கள் எதிர்த்து வெற்றி கண்டுள்ளனர் . இதற்குக் காரணம் , மிக நீண்ட , பன்முகத் தன்மை வாய்ந்த நமது பாரம்பரியத்திற்கே இந்தப் பெருமை போய்ச்சேர வேண்டும் . தற்போது இந்தப் பாரம்பரியப் பெருமையை முன்னெடுத்துச் செல்வது நமது கூட்டுப் பொறுபாகும் ” என்றார் . இந்தியாவின் பண்பாடு , பாரம்பரியம் , சமூகக் கட்டமைப்பு ஆகியவை தீவிரவாதத்தின் மிகக் கொடிய எந்த வடிவமோ , அதை ஆதரிப்பவரோ வெற்றிபெற அனுமதிக்காது . பயனுள்ள வேலைவாய்ப்பு , ஏழைகளின் மேம்பாடு ஆகியவற்றுக்கு ஆதாரமாக உள்ள கல்வி , திறன் மேம்பாடு ஆகியவற்றின் முக்கியத்துவத்தைப் பிரதமர் வலியுறுத்தினார் .


    இந்திய ஹஜ் புனிதப் பயணிகளின் எண்ணிக்கையை சவுதி அரசு அதிகரித்துள்ளது வரவேற்கத் தக்கது என்று குறிப்பிட்ட பிரதம மந்திரி , வெளிநாடுகளில் உள்ள இந்திய முஸ்லிம்களைப் பற்றிய பிம்பம் சாதகமாக அமைந்துள்ளது என்றார் .


    இமாம் உமர் ஆகமது இலியா சி ( இந்திய தலைமை இமாம் , அகில இந்திய மசூதிகளின் இமாம் அமைப்பு ), லெப் டி . ஜெனரல் ஜ மீருதீன் ஷா ( அலிகர் முஸ்லிம் பல்கலைக்கழகம் ), எம் . ஒய் . இக்பால் ( முன்னாள் நீதிபதி , இந்திய உச்ச நீதிமன்றம் ), தலத் அகமது ( துணைவேந்தர் , ஜா மியா மிலியா இஸ்லாமியா ) மற்றும் ஷாஹித் சித்திக் ( உருது பத்திரிகையாளர் ) ஆகியோர் அக்குழுவில் இடம்பெற்றிருந்தனர் .


    பிரதமருடன் அக்குழுவினர் மேற்கொண்ட சந்திப்பின்போது மத்திய சிறுபான்மையினர் நலம் மற்றும் மற்றும் நாடாளுமன்ற விவகாரத் துறை இணையமைச்சர் திரு. முக்தர் அ ப் பாஸ் நக்வி , வெளியுறவுத் துறை இணையமைச்சர் திரு . எம் . ஜே . அக்பர் ஆகியோர் உடனிருந்தனர் .


    ***
    
    
    (Release ID: 1480885) Visitor Counter : 3
    
    
      Read this release in: English