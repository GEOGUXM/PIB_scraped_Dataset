      பொருளாதார விவகாரங்களுக்கான மத்திய அமைச்சரவைக் குழு

      நிதிச் செயல்பாடுகளின் ஒட்டு மொத்த நிலை நிறுத்தலுக்கு மாநிலங்களின் சிறந்த நிதிச் செயல்பாடுகள் ஊக்குவிக்கப்பட வேண்டும் : 2016 - 17 பொருளாதார ஆய்வறிக்கை
      சிறந்த நிதி நிர்வாகத்திற்கு மத்திய அரசு முன் உதாரணமாக இருக்க வேண்டும் என்று பொருளாதார ஆய்வறிக்கை ஆலோசனை

      Posted On: 31 JAN 2017 2:52PM by PIB Chennai

    பொருளாதாரத்தின் ஒட்டு மொத்த ஆரோக்கியத்தை பராமரிக்க மத்திய மாநில அரசுகள் பொருளாதார புத்திசாலித்தனமான நடவடிக்கையை கடைப்பிடிப்பதன் அவசியத்தை இன்று நாடாளுமன்றத்தில் தாக்கல் செய்யப்பட்ட 2016 - 17 ம் ஆண்டு பொருளாதார ஆய்வறி்க்கை வலியுறுத்துகிறது . மத்திய அரசின் நிதி பொறுப்புகள் மற்றும் பட்ஜெட் நிர்வாகச் சட்டம் (FRBM) மாநிலங்கள் நிறைவேற்றியுள்ள நிதி பொறுப்புகள் சட்டங்களில் (FRL) பிரதிபலிப்பதாக பொருளாதார ஆய்வறிக்கை தெரிவிக்கிறது .


    கடந்த பத்து ஆண்டுகளில் மாநிலங்களின் நிதி நிலவரங்கள் மேம்பாடு அடைந்திருப்பதாக பொருளாதார ஆய்வறிக்கை கூறுகிறது . சராசரி வருவாய் பற்றாக்குறை முற்றிலும் நீக்கப்பட்டுள்ளது . சராசரி நிதிப்பற்றாக்குறை மொத்த மாநிலங்கள் உள்நாட்டு உற்பத்தியில் 3 சதவீதத்திற்கும் குறைவாக கட்டுப்படுத்தப்பட்டுள்ளது . மொத்த மாநிலங்கள் உள்நாட்டு உற்பத்திக்கும் , சராசரி கடன்களுக்கும் இடையிலான விகிதாச்சாரம் குறைந்துள்ளது .


    எனினும் , FRL அறிமுகப்படுத்தப்பட்டதன் பிறகு முன்னேற்றம் ஏற்பட்டுள்ளது என்பதால் , இந்த வளர்ச்சி முழுமையும் FRL கள் காரணமானமானது மட்டும் என்று கூறமுடியாது . பொருளாதார மாறிலிகள் மேம்பாடு அடைந்திருப்பதில் கீழ்கண்ட அம்சங்கள் முக்கிய இடம் பெறுகின்றன .


    I பற்றாக்குறை குறைந்ததற்கு சாதகமான வெளிக்காரணிகள் பெரும் பங்கு வகிக்கின்றன ( பார்க்க படம் 1 )

    · இயல்பான மொத்த உள்நாட்டு உற்பத்தி வளர்ச்சி (2005 க்குப் பிறகு சராசரியில் 6 சதவீதம் புள்ளிகள் உயர்வு ) முடுக்கம் காரணமாக மாநிலங்களின் வருவாய்கள் மொத்த மாநில உள்நாட்டு உற்பத்தியில் சுமார் ஒரு சதவீதம் உயர உதவியது .

    · 13 வது நிதி கமிஷன் பரிந்துரைகள் மற்றும் மத்திய அரசு வருவாயில் திடீர் உயர்வு ஆகியவை காரணமான மத்திய அரசு நிதியிலிருந்து சுமார் ஒரு சதவீத மொத்த மாநிலங்கள் உள்நாட்டு உற்பத்தியில் செலுத்தப்பட்டது .

    · மத்திய அரசு வழங்கிய சீரமைக்கப்பட்ட கடன் திட்டத்தின் காரணமான மொத்த மாநிலங்கள் உள்நாட்டு உற்பத்தியில் சுமார் பூஜ்யம் புள்ளி ஒன்பது சதவீத வட்டி செலுத்துகைகள் குறைப்பு .

    · மாநிலங்களில் ஏற்பட்டுள்ள செலவினங்கள் மீதான குறைவான அவசியம் ( மொத்த உள்நாட்டு உற்பத்தியில் ஒன்று புள்ளி இரண்டு சதவீதம் என மதிப்பிடப்பட்டுள்ளது ) இது மத்திய திட்டங்களின் பெரும் எண்ணிக்கையிலான பெரிய சமூகத்துறை செலவீனங்களை மத்திய அரசு ஏற்றுக் கொண்டது .

  
  
  
  
  
  

    படம் 1 : மாநிலங்களின் FRL க்குப் பிறகு நிதி , தொடக்கநிலை மற்றும் வருவாய் பற்றாக்குறையில் குறைவு விவரம்


    II ஊதாரித்தனமான செலவுகளை தவிர்த்து அதேசமயம் சிக்கன நடவடிக்கைகளை மாநிலங்கள் மேற்கொண்டது இதற்கு காரணமாகலாம் . வருவாய் திடீர் உயர்வு இருந்த போதும் மொத்த மாநிலங்கள் உள்நாட்டு உற்பத்தி , வட்டியில்லாத வருவாய் செலவினம் 0.4 சதவீதம் மட்டுமே உயர்ந்தது .


    III பட்ஜெட்டுக்கு அப்பாற்பட்ட செலவினங்கள் குறைந்தன . பொது பயன்பாட்டு அமைப்புகளின் வெளிப்படையான உறுதியளிப்பு மற்றும் கடன்கள் கணக்கீடு இதனைத் தெரிவிக்கிறது .


    IV நிதி முன்னறிவிப்பு பிழைகளின் அளவு குறிப்பிடத்தக்க முறையில் குறைந்தது . பட்ஜெட் தயாரிப்பில் நடைமுறை மேம்பாடு அடைந்திருப்பதை இது காட்டுகிறது . FRL களுக்கு முன்னதாக இருந்த பட்ஜெட்டுக்கும் உண்மையான வரி வருவாய்க்கும் இடையிலான இடைவெளி உண்மைச் செலவினங்கள் ( நம்பிக்கைத் தரும் முன்னறிவிப்பு ) சராசரி 5.6 சதவீத அளவில் இருந்து பின்னர் பூஜ்யம் புள்ளி ஆறு சதவீதமாகக் குறைந்தது .


    V இந்த அனைத்து விதமான ஊக்குவிக்கக்கூடிய குறியீடுகள் பிந்தைய ஆண்டுகளில் சிதைவடையத் தொடங்கின . FRL க்குப் பிறகு சராசரி பத்து ஆண்டுகளில் நிதிப் பற்றாக்குறை மூன்று சதவீத வரம்புக்குள் வந்தது ( பார்க்க படம் 2)


    படம் 2 : FRL கடைப்பிடிக்கப்பட்ட பிறகு மாநிலங்களின் சராசரி நிதிப் பற்றாக்குறை அளவுகள் ( மொத்த மாநிலங்கள் உள்நாட்டு உற்பத்தியின் சதவீதமாக )

  
  
  
  
  
  

    ஊதியக்குழு பரிந்துரைகள் மற்றும் வளர்ந்து வரும் உதய் பத்திரங்களுக்கான செலுத்துகைகள் காரணமாக மாநிலங்களுக்கு நிதிச் சவால்கள் கூடுதலாக ஏற்படும் என்று 2016-17 ம் ஆண்டு ஆய்வறிக்கை விவரிக்கிறது . இதனையடுத்து நிதிச் செயல்பாடுகளை செம்மையாக்குவதற்கு மறு ஆய்வு அவசியம் என்றும் அது கூறுகிறது . சிறந்த நிதிச் செயல்பாடுகளுக்கு ஊக்குவிப்புகள் இருக்க வேண்டியது மிகுந்த முக்கியத்துவம் வாய்ந்து என்றும் , மத்திய அரசிடம் பெற்றுள்ள கடன்களை மாநிலங்கள் படிப்படியாக திருப்பிச் செலுத்தி வருகின்றன என்பதால் அம்மாநிலங்களின் மீது கடுமையான பட்ஜெட்டை திணிக்க வேண்டிய அவசியம் அகற்றப்பட்டுள்ளதாகவும் பொருளதார ஆய்வறிக்கை தெரிவிக்கிறது . எல்லாவற்றுக்கும் மேலாக மாநிலங்களின் சிறந்த செயல்பாடுகளுக்கு ஊக்கமளிக்க மத்திய அரசு முன் உதாரணமாகவும் , சிறந்த நிதி நிர்வாகத்தை மேற்கொள்வதாகவும் அமைய வேண்டும் என்றும் ஆய்வறிக்கை தெரிவிக்கிறது .


    *****


    

    
    (Release ID: 1481486) Visitor Counter : 2