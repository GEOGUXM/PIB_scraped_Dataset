      பொருளாதார விவகாரங்களுக்கான மத்திய அமைச்சரவைக் குழு

      பொருளாதார இயக்கத்தன்மை மற்றும் சமூகநீதியை மேம்படுத்தவும் நடவடிக்கை எடுக்க பொருளாதார கணக்கெடுப்பு பரிந்துரைக்கிறது
      Posted On: 31 JAN 2017 12:20PM by PIB Chennai


    தற்சமயம் இருக்கும் பொருளாதார நோக்கத்தில் பெரிய பரிணாம வளர்ச்சி இந்தியாவுக்கு தேவைப்படுகிறது. மேலும் இனி வரும் சீர்திருத்தங்கள் சுயநல நோக்கங்களை புறக்கணிப்பதாகவும் இருக்க வேண்டும். இது இன்று நிதி அமைச்சர் அருண் ஜேட்லியினால் நாடாளுமன்றத்தில் தாக்கல் செய்யப்பட்ட 2016-17ஆம் ஆண்டுக்கான பொருளாதார கணக்கெடுப்பில் குறிப்பிடப்பட்டிருந்தது.


    இந்தியாவின் வளர்ச்சியை பாதிக்கக் கூடிய சில சவால்களை ஆய்வு குறிப்பிட்டிருந்தது. இந்த சவால்களை ஆய்வு கீழ்கண்டவாறு வகைப்படுத்தியுள்ளது: திறனற்ற மறுபகிர்வு, தனியார் துறை மற்றும் சொத்து உரிமைகள் பற்றிய இருமுக இணைதிறன் மற்றும் மேம்பட்டுக் கொண்டிருந்தாலும் இன்னமும் சவால்களை எதிர்நோக்கும் மாநில திறன்.


    மேலும் ஆய்வு பொது நிறுவனங்களை, பொருளாதார நிபுணர்கள் தனியார்மயப்படுத்த வேண்டும் என பரிந்துரைக்கும் நிறுவனங்களையும் கூட, தனியார்மயப்படுத்துதலில் உள்ள சிக்கல்களை ஆய்வு தெரிவிக்கிறது. இந்தப் பார்வையில் பயணிகள் விமானத்துறை, வங்கிகள் மற்றும் உரத்துறைகளை மேலும் தனியார்மயப்படுத்துவதற்கான தேவையையும் ஆய்வு சுட்டிக் காட்டுகிறது.


    மேலும் சுகாதாரம், கல்வி போன்ற அத்தியாவசிய தேவைகளை வழங்குவதில் மாநிலங்களின் குறைதிறன், அதிக ஊழல், விதிகள், நிர்வாக சிக்கல்கள் ஆகியவற்றையும் ஆய்வு குறிப்பிட்டுக் காட்டுகிறது. மாநில அளவில் மக்களை தற்காலிகமாக மகிழ்விக்கும் செயல்களில் போட்டி இருக்கிறதே தவிர, சேவைகளை வழங்கிவதில் இல்லை எனவும் ஆய்வு தெரிவிக்கிறது. நிர்வாகத்தில் இறுக்கநிலையை கடைபிடிப்பதன் மூலமும், விதிகளை பிறழாமல் பின்பற்றுவதாலும் கொள்கை முடிவுளில் பல நடைமுறை நிலையிலேயே தேக்கமுறுவதாகவும் ஆய்வு தெரிவிக்கிறது.


    அரசின் மறுபகிர்வு ஏழைகளை நோக்கி செல்வதில் திறன்குறைந்து காணப்படுகிறது. இது இப்போது நடைமுறையில் உள்ள திட்டங்களின்படி ஏற்கனவே நல்ல உட்கட்டமைப்போடு இருக்கும் மாநிலங்களில், அதாவது ஏழைகள் குறைவாக இருக்கும் மாநிலங்களில் அதிகமாக செலவழிப்பதன் மூலம் ஏற்படுகிறது என்கிறது ஆய்வு.


    மேலும் கடந்த இரண்டு ஆண்டுகளில், அரசு மானியங்களை குறைப்பதிலும், குறிப்பாக எரிபொருள் சார்ந்த மானியங்களை குறைப்பதில் குறிப்பிடத்தக்க முன்னேற்றம் அடைந்திருக்கிறது என ஆய்வு தெரிவிக்கிறது. உதவி சரியாக போய் சேராமல் இருப்பதில் இருக்கும் பிரச்சினைகளை தொழில்நுட்பம் களைவதாகவும், உரங்கள் சார்ந்த மானியங்களை நேரடியாக அளிக்கும் திட்டம் எல்லாம் இந்த வகையில் நல்ல முன்னேற்றம் என்கிறது ஆய்வு.


    இந்தியா பொருளாதார செயல்பாட்டையும், சீர்திருத்தங்களையும் பொறுத்தவரை நீண்ட தூரம் கடந்துள்ளதை குறிப்பிட்டதோடு, பொருளாதார இயக்கத்தன்மை மற்றும் சமூகநீதியை பொறுத்தவரை இன்னும் கடக்க வேண்டிய தூரம் இருப்பதாகவும் ஆய்வு தெரிவிக்கிறது. இந்த தூரத்தை கடக்க நடப்பில் இருக்கும் நோக்கம்சார்ந்து மிகப்பெரிய சமூக மாற்றம் தேவை என்கிறது ஆய்வு.


    ****


    


    
    (Release ID: 1481527) Visitor Counter : 2