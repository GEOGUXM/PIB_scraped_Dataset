      பொருளாதார விவகாரங்களுக்கான மத்திய அமைச்சரவைக் குழு

      பொதுத்துறை நிறுவன சொத்து மறுவாழ்வு முகமை ஏற்படுத்த பொருளாதார ஆய்வறிக்கை பரிந்துரை
      கடனை குறைப்பதற்காக, முக்கியமான சிக்கலான, அரசியல் ரீதியாக கடினமான முடிவுகளை இந்த முகமை எடுக்கும்
      
      Posted On: 31 JAN 2017 9:37AM by PIB Chennai


    மத்திய நிதித்துறை அமைச்சர் திரு அருண் ஜேட்லி அவர்கள் 2016-17 ம் ஆண்டுக்கான பொருளாதார ஆய்வறிக்கையை நாடாளுமன்றத்தில் சமர்ப்பித்தார் . இந்த அறிக்கை , உலகில் நிலவிய மந்தமான பொருளாதார சூழலின் விளைவாக ஏற்பட்ட மோசமான கடனை வைத்திருக்கும் வங்கிகள் , மற்றும் நிதி நெருக்கடியில் உள்ள நிறுவனங்களின் இரட்டை இருப்பு நிலை அறிக்கைகளின் சிக்கலை தீர்க்க நாடு முயன்று வருவதை காட்டுகிறது . ஆனால் இது வரை குறைந்த அளவிலான பலன்களே கிடைத்துள்ளது . மேலும் இந்த சிக்கல் தீவிரமடைந்து வருகிறது . வங்கிகளின் , ( குறிப்பாக பொதுத்துறை வங்கிகளின் ) வாராக்கடன்கள் பெருகி வரும் அதே வேளையில் கடன் மற்றும் முதலீடு குறைந்து வருகிறது . தற்போது பொதுத்துறை சொத்துக்கள் மீட்டெடுக்கும் நிறுவனத்தின் மூலமாக அரசியல் ரீதியான கடினமாக முடிவுகள் சிலவற்றை எடுக்கப்பட வேண்டி உள்ளது .


    பொருளாதார ஆய்வறிக்கையின்படி , செப்டம்பர் 2016 இறுதி வரை உள்ளபடி பொதுத்துறை வங்கிகளின் வாராக்கடன்கள் மொத்த முன்பணத் தொகையில் 12 சதவிகிதத்தை எட்டியுள்ளது . இந்த அளவை வைத்துப் பார்க்கையில் ரஷ்யாவை தவிர்த்துப் பார்க்கையில் இந்த வாராக்கடன்களின் சதவிகிதம் , உலகின் எந்த வளரும் பொருளாதாரத்தையும் விட அதிகமாக உள்ளது . வங்கிகள் கடன் வழங்குவது , குறிப்பாக சிறு மற்றும் குறுந்தொழில்களுக்கு கடன் வழங்குவது கடந்த இருபதாண்டுகளில் இல்லாத வகையில் குறைந்துள்ளது . இதன் காரணமாக தனியார் மற்றும் இதர துறைகளில் ஒட்டுமொத்த முதலீடு குறைந்துள்ளது . இந்த சிக்கல் வளர்ச்சியை கடுமையாக பாதிப்பதற்கு முன்னதாக கடுமையான சில முடிவுகள் எடுக்கப்பட வேண்டி உள்ளன .

    பொதுத்துறை சொத்துக்களை மீட்டெடுக்கும் நிறுவனம் கீழ்கண்ட காரணங்களுக்காக தேவைப்படுகிறது .

    வாராக்கடன்களை குறைப்பதற்கான விவாதம் வங்கிகளின் முதலீடுகளின் மீது கவனம் செலுத்தி வந்துள்ளது . ஆனால் வாராக்கடன்களை குறைப்பதற்கான வழிமுறைகள் அதை விட சிக்கலானவை .

    கடன்களை திருப்பிச் செலுத்துவதில் சில சிக்கல்கள் , நிதி மாற்றுவதால் ஏற்பட்டது . ஆனால் உலக பொருளாதார சூழலில் ஏற்பட்ட மாற்றம் மற்றும் சிக்கல் காரணமாக , கடனை திருப்பிச் செலுத்தும் காலக்கெடு மாற்றம் , ரூபாய் செலாவணி மாற்றம் , மற்றும் வளர்ச்சி மதிப்பீட்டில் ஏற்பட்ட தவறுகள் போன்றவற்றால் நிகழ்ந்துள்ளன .

    பல கடன் சிக்கல்கள் தீர்க்க சிக்கலானதாக இருக்கும் ஆனால் இரட்டை இருப்பு நிலை சிக்கலை தீர்க்க இது ஒரு நல்ல வாய்ப்பை ஏற்படுத்தி உள்ளது . இதனால் சில கடன் சிக்கல்களை தீர்க்க முடியும் .

    இவற்றின் நிதி ஆரோக்கியத்தை சீரமைக்க , சில கடன்களை தள்ளுபடி செய்ய வேண்டி உள்ளது .

    பல கடன் நேர்வுகளில் ஒரு கடன்தாரருக்கு பதிலாக பல்வேறு கடன்தாரர்கள் இருப்பதால் , இவர்களோடு ஒருங்கிணைந்து சிக்கல்களை தீர்ப்பதில் நெருக்கடி ஏற்பட்டுள்ளது . கடன் தள்ளுபடி அல்லது மொத்த கடனையும் ஏற்று விற்பனை செய்வது ஆகிய இரண்டுக்கும் போதுமான அரசியல் மற்றும் நிதி ஆதாரங்களை கண்டறிவதில் சிக்கல் உள்ளது .

    பொதுத்துறை வங்கிகளின் வாராக் கடன்கள் அதிகரிப்பதால் , கடன் வழங்கவது , முதலீடு ஆகியவை பாதிக்கப்ப்டடு இதன் தாக்கம் பொருளாதாரத்தின் மீதும் அரசின் மீதும் அதிகரித்து வருகிறது .


    தனியார் நடத்தும் கடன் தொடர்பான சொத்து மறுகட்டமைப்பு நிறுவனங்கள் , வாராக்கடன்களை நிவர்த்தி செய்வதில் வெற்றி பெறவில்லை . ஆனால் சர்வதேச அனுபவம் ( குறிப்பாக கிழக்காசிய பொருளாதாரங்கள் ), அரசோ அல்லது அரசு சார்ந்த நிறுவனங்களோ , அரசின் ஆதரவோடு , பல்வேறு வாராக்கடன்களை ஒருங்கிணைத்து , அரசியல் தீர்வு கண்டு , கடந்த எட்டு ஆண்டுகளாக வளர்ச்சியை தடுக்கும் இக்கடன்களை தீர்ப்பதில் வெற்றி பெற்றுள்ளதை கடந்த கால அனுபவங்கள் உணர்த்துகின்றன .


    *****


    

    
    (Release ID: 1481516) Visitor Counter : 2