      பொருளாதார விவகாரங்களுக்கான மத்திய அமைச்சரவைக் குழு

      முறையான மற்றும் உற்பத்திசார்ந்த பணிகள் உருவாக்கத்திற்கு ஆயத்த ஆடைகள் மற்றும் தோல் துறை முக்கியம்: பொருளாதார ஆய்வறிக்கை 2016-17
      ஆயத்த ஆடை மற்றும் தோல் துறையை உலகளாவிய அளவில் போட்டி நிறைந்ததாக ஆக்க தொழிலாளர் மற்றும் வரிக் கொள்கைகளில் சீர்திருத்தங்களுக்கு பொருளாதார ஆய்வறிக்கை பரிந்துரை

      Posted On: 31 JAN 2017 11:44AM by PIB Chennai

    ஆயத்த ஆடைகள் மற்றும் தோல் மற்றும் காலணிகள் துறைகள் முறையான மற்றும் உற்பத்தி திறன் கொண்ட பணியிடங்களை உருவாக்குவதற்கு ஏற்றவையாக இருப்பதுடன், முதலீட்டுக்கு ஏற்ற அளவுக்கு பணியிடங்களை உருவாக்கி ஏற்றுமதியையும் வளர்ச்சியையும் அதிகரித்து வருகின்றன. நாடாளுமன்றத்தில் நிதிஅமைச்சர் திரு. அருண் ஜேட்லி இன்று தாக்கல் செய்த பொருளாதார ஆய்வறிக்கை 2016-17ல் இது குறிப்பிடப்பட்டுள்ளது. இந்தத் துறைகள் பின் தங்கிய நிலையில் உள்ள பிரிவினருக்கு குறிப்பாக பெண்களுக்கு அதிக வேலை வாய்ப்புகளை உருவாக்குவதாகவும் நாட்டில் பரந்த சமுதாய மாற்றத்திற்கான வாகனமாக இருப்பதாகவும் இந்த ஆய்வு மேலும் கூறுகிறது.


    சீனாவில் அதிகரித்து வரும் ஊதிய அளவுகள் காரணமாக இந்தப் பொருட்களின் சந்தைப் பங்களிப்பை நிலைப்படுத்திக் கொள்வது அல்லது சந்தையை சீனா இழப்பதால் இந்தியா தனது ஏற்றுமதியை அதிகரித்துக்கொள்ளமுடியும் என்பதால், உலகளாவிய அளவில் இந்தத் துறைக்கான வாய்ப்புகள் இருப்பதை இந்த ஆய்வறிக்கை சுட்டிக்காட்டுகிறது. பெரும்பாலான இந்திய மாநிலங்களில் குறைந்த ஊதியம் காரணமாக சீனாவின் போட்டித்திறன் மோசமைடைந்து வருவதால் இந்தியா தன்னை சிறப்பாக நிலைப்படுத்திக் கொண்டிருப்பதாகவும் அது கூறுகிறது.


    இந்தத் துறை எதிர்கொண்டுவரும் ஏராளமான சவால்களையும் இந்த அறிக்கை பட்டியலிட்டுள்ளது. சீனா விட்டுச் சென்ற இடத்தை நிரப்ப ஆயத்த ஆடைகள் துறையில் வங்கதேசமும் வியட்நாமும் விரைவாக கைப்பற்றி வருவதுடன், தோல் மற்றும் காலணித் துறையைக் கைப்பற்றி வருவதுடன், இந்திய நிறுவனங்கள் சரக்குப் போக்குவரத்து, தொழிலாளர் வரன்முறைகள், வரி மற்றும் கட்டண கொள்கை, போட்டி நாடுகளுடன் ஒப்பிடுகையில் சர்வதேச வணிக சுற்றுச்சூழலில் ஏற்படும் தீமைகள் தொடர்பான பொது சவாலை எதிர்கொண்டு வருவதாகவும் அது கூறுகிறது.


    சரக்குப் போக்குவரத்தைப் பொருத்தவரையில் தொழிற்சாலையில் இருந்து சரக்குகளை கொண்டு செல்வதற்கான செலவு மற்றும் நேரம் மற்ற நாடுகளை விட இந்தியாவில அதிகம் என்று இந்த ஆய்வறிக்கை தெரிவிக்கிறது. ஊழியர் செலவுகளைப் பொருத்தவரையில் கூடுதல் நேர பணிக்கான குறைந்தபட்ச ஊதியம், சிறிய நிறுவங்களில் குறைந்த ஊதிய தொழிலாளர்களுக்கான வரிகளாக உள்ள கட்டாய சுமை பங்களிப்புகள் குறைந்தபட்ச ஊதியத்தில் 45 சதவிகிதமாக இருப்பது, பகுதிநேரப் பணியில் இணக்கமின்மை, மற்றும் சில பகுதிகளில் அதிகளவு குறைந்தபட்ச ஊதியம் காரணமாக இந்தத் துறையில் ஒப்பீட்டுப் பயனுக்கான இந்தியாவின் ஆதாரங்கள் அவற்றுக்கு சாதகமாக இருக்கவில்லை.


    இந்த ஆய்வின்படி, ஆயத்த ஆடைகள் மற்றும் காலணிகள் துறை ஆகிய இரண்டிலும் வரி மற்றும் கட்டணக் கொள்கைகள் வேறுபாட்டை உருவாக்கி அதனால் ஏற்றுமதி போட்டியை இந்தியா வெல்வதில் தாமதத்தை ஏற்படுத்துகின்றன. பருத்தி இழைகளின் மீது 6 சதவிகிதம் மற்றும் செயற்கை இழைகளின் மீது 10 சதவிகித கட்டணத்தை இந்தியா விதிக்கிறது. மறுபுறம் உள்நாட்டு வரிகளும் செயற்கை இணைகள் அடிப்படையிலான் உற்பத்தியை விட பருத்தி அடிப்படையிலான உற்பத்திக்கும், தோல் அற்ற காலணிகளை விட தோல் காலணிகளுக்கும் சாதகமாக உள்ளன. ஆயத்த ஆடைகளுக்கான உலகளாவியத் தேவையும் பருத்தி இழை தயாரிப்புக்களில் இருந்து செயற்கை இழை தயாரிப்புக்களுக்கும் அதேபோல் காலணிகளில் தோல் பொருட்களில் இருந்து தோல் அல்லாதவற்றுக்கும் மாறிவருகிறது. இரு முக்கிய இறக்குமதி சந்தைகளான அமெரிக்கா மற்றும் ஐரோப்பிய ஒன்றியம் ஆகியவற்றில் குறைவான அல்லது பூஜ்யக் கட்டணம் மூலம் இந்தியாவின் போட்டி நாடுகள் சந்தைகளை அணுகுவதாகவும் ஆய்வற்க்கை தெரிவிக்கிறது.


    அதிக அளவில் கால்நடைகள் கொண்ட நாடாகத் திகழும் போதிலும் கால்நடை தோல் ஏற்றுமதியில் இந்தியாவின் பங்கு இந்தியாவில் இறைச்சிக்கான கால்நடைகள் குறைந்த அளவு இருப்பதே காரணம் என்றும் இதுவே தோல் ஏற்றுமதி துறை சந்தித்து வரும் இன்னொரு பிரச்சினை என்றும் ஆய்வறிக்கை எடுத்துக்கூறுகிறது.


    இந்தத் துறைகள் உலகளாவிய போட்டி கொண்டதாக ஆக்குவதற்கும், புதிய பணிகளை உருவாக்கி வளர்ச்சியை பொருக்கவும் இந்த ஆய்வற்க்கை பல்வேறு நடவடிக்கைகளை எடுக்க யோசனை கூறியுள்ளது. உலகளாவிய தேவைகளுக்குப் பொருந்தாமல் உள்ள உள்நாட்டுக் கொள்கைகளில் சீர்திருத்தங்களை மேற்கொள்ளவும் அது பரிந்துரைத்துள்ளது.


    ஜவுளி மற்றும் ஆயத்த ஆடைகளுக்கு 2016 ஜூன் மாதம் அரசு ஒப்புதலுக்குப் பின் பல்வேறு நடவடிக்கைகள் மேற்கொள்ளப்பட்டுள்ளன என்று ஆய்வில் கூறப்பட்டுள்ளது. அதன்படி வேலைவாய்ப்பை அதிகரிக்கும் ஜவுளி மற்றும் ஆயத்த ஆடை நிறுவனங்களுக்கு மானியம் வழங்கப்படும் என்ற போதிலும் கீழ்காணும் நடவடிக்கைகளும் மேற்கொள்ளப்பட வேண்டும்.

      * ஐரோப்பிய ஒன்றியம் மற்றும் யுகே உடன் தடையற்ற வணிக உடன்படிக்கை ஆயத்த ஆடைகளுக்காக மேற்கொள்ளப்படுவது இந்தியாவின் போட்டியாளர்களான வங்கதேசம், வியட்நாம் மற்றும் எதியோப்பியாவின் மூலம் உள்ள தற்போதைய பிரச்சனைகளை போக்க உதவும். தோல் மற்றும் காலணிகளைப் பொருத்த்வரை இந்த தடையற்ற வணிக உடன்பாடு பயனளிப்பதாக இருக்கும். இரு விஷயங்களிலும் உயர்வுதரும் தாக்கம் இருக்கும்.

      * ஜிஎஸ்டி அறிமுக்மாகும்போது அது உள்நாடு மறைமுக வரிகளை சீரமைக்கும் வாய்ப்பை அளித்து அதன் மூலம் செயற்கை இழைகள் பயன்படுத்தும் உற்பத்தியாளர்களுக்கும் தோல் அற்ற காலணிகளை உற்பத்தி செயபவர்களுக்கும் அவர்கள் வேறுபடுத்திப் பார்க்க முடியாது.

      * மூன்றாவதாக ஏராளமான தொழிலாளர் சட்ட சீர்திருத்தங்கள் இந்த இரு துறைகளிலும் வேலை வாய்ப்பு உருவாக்கத்தை ஊக்குவிக்கும்.

    *****


    

    
    (Release ID: 1481523) Visitor Counter : 2
    
    
    
    
    

*