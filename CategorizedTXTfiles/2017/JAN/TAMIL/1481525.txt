      பொருளாதார விவகாரங்களுக்கான மத்திய அமைச்சரவைக் குழு

      பொருளாதார கணக்கெடுப்பு: ஜி.எஸ்.டி. மீதான அரசியலமைப்புத் திருத்தம் பொதுவான இந்திய சந்தையை உருவாக்குவதுடன், வரி வசூலில் இணக்கத்தையும், நிர்வாகத்தையும் மேம்படுத்துவதுடன், முதலீடு மற்றும் வளர்ச்சியை பெருக்குவதிலும் உதவும்.
      அமெரிக்காவில் நிலவும் நிதிசார் உந்துததலால் உலக ஜி.டி.பி. உயரும் என எதிர்பார்க்கப்பட்டாலும், குறிப்பிடத்தகுந்த இடர்களும் இருக்கலாம் என பொருளாதார கணக்கெடுப்பு குறிப்பிடுகிறது.
      பொருளாதார கணக்கெடுப்பு: கடன் அதிகமாக இருக்கும் கார்ப்பரேட்டுகள் மற்றும் கெட்ட கடன் நிறைந்த பொதுத் துறை வங்கிகளின் இரட்டை இருப்புநிலைக் குறிப்பு பிரச்சினையை தீர்ப்பது அவசியம்.
      Posted On: 31 JAN 2017 11:52AM by PIB Chennai


    இன்று நாடாளுமன்றத்தில் தாக்கல் செய்யப்பட்ட 2016-17ஆம் ஆண்டுக்கான பொருளாதார கணக்கெடுப்பு, உறுதியான பேரியல் பொருளாதார ஸ்திரத்தன்மையை பின்னணியாக கொண்டிருந்தாலும் இந்த ஆண்டில் இரண்டு பெரிய உள்நாட்டு கொள்கை முடிவு மேம்பாடுகள் நிகழ்ந்தது. அவற்றில் ஒன்று அரசியலமைப்பில் திருத்தம் செய்து சரக்கு மற்றும் சேவை வரி சட்டம் (ஜி.எஸ்.டி.) மற்றும் பெரிய மதிப்பு ரூபாய் தாள்கள் இரண்டை மதிப்புநீக்கம் செய்தது. ஜி.எஸ்.டி. பொதுவான இந்திய சந்தையை உருவாக்குவதுடன், வரி வசூலில் இணக்கத்தையும், நிர்வாகத்தையும் மேம்படுத்துவதுடன், முதலீடு மற்றும் வளர்ச்சியை பெருக்குவதிலும் உதவும். மேலும் இந்திய கூட்டாட்சி நடைமுறையில் இது மிகத் துணிச்சலான முடிவாகும்.



    கணக்கெடுப்பு, செல்லாக்காசு அறிவிப்பு தற்காலிக இடர்களைக் கொண்டிருந்தாலும் நீண்டகால பயன்களைப் பெற்றுத்தரும் எனக் குறிப்பிடுகிறது. இடர்களைக் குறைத்தும், பயன்களைப் பெருக்குவதற்குமான செயல்பாடுகள் வேகமாக நடைபெறுகின்றன. அவற்றில் தேவைக்கேற்ப செயல்படுதல், புதிய நோட்டுகளை அச்சிடுதல்; புதிய வரி சீரமைப்புகள், நிலம் மற்றும் மனைகளை ஜி.எஸ்.டி - க்குள் கொண்டு வருதல், வரி வரம்புகள், முத்திரைத்தாள் விலைகளை குறைத்தல்; வரி வசூலிப்புகள் மீதான பதற்றங்களை குறைக்க நடவடிக்கை எடுத்தல் ஆகியன இதில் அடங்கும். இந்த நடவடிக்கைகளின் மூலம் மீண்டும் 2017-2018ல் வளர்ச்சி திரும்பும். அப்போது இந்தியா உலகின் வேகமாக வளரும் பெரிய பொருளாதாரமாக திகழ வாய்ப்புள்ளது.


    மேலும் 2016-2017ஆம் ஆண்டு மிகப்பெரிய வெளிப்புற மேம்பாடுகளையும் கொண்டிருந்ததாக பொருளாதார கணக்கெடுப்பு தெரிவிக்கிறது. அமெரிக்காவில் நிலவும் நிதிசார் உந்துதலின் மூலம் தற்காலிகமாக உலக ஜி.டி.பி. வளர்ச்சி அதிகரிக்கும் என எதிர்பார்க்கப்படுகிறது. ஆனால் அதிலும் குறிப்பிடத்தக்க இடர்பாடுகள் உள்ளது. எண்ணை விலை ஏற்றம், நிதி மாற்றங்களின் மூலம் வணிக பதற்றங்கள், குறிப்பாக சீன யுவான் கரன்சி சார்ந்த பதற்றங்கள் மற்றும் புவிசார் சூழல்களாலும் இந்த இடர்பாடுகள் ஏற்படலாம். மற்றொரு முக்கியமான இடைக்கால இடர்பாடாக வெளிநாடுகளின் பாதுகாப்புதன்மையில் ஆர்வம் அதிகரித்து இந்தியாவின் ஏற்றுமதியை அது பாதிக்கக் கூடும்.

    இந்த ஆண்டில் சட்டபூர்வமான பல சாதனைகளும் நிகழ்த்தப்பட்டதாக இந்த கணக்கெடுப்பு கூறுகிறது. ஜி.எஸ்.டி - யுடன் சேர்த்து, அரசு:

    · திவால் ஆவது குறித்த சட்டங்களை சரி செய்ததன் மூலம் கடந்த ஆண்டு கணக்கெடுப்பில் முக்கியமானதாக சுட்டிக்காட்டப்பட்ட இந்திய பொருளாதாரத்தில் நிலவும் “வெளியேற்றல்” பிரச்சினை சரியான முறையில் தீர்க்கப்படும்.

    · பேரியல் பொருளாதாரத்தின் மூலம் பெறப்பட்ட பயன்களை ஒன்றிணைக்கும் வண்ணமும், பண வீக்கத்தை கட்டுக்குள் வைத்து தனிநபர்கள் மற்றும் அரசுகளுக்கு பாதிப்புகளை ஏற்படுத்தாத வண்னமும், ரிசர்வ் வங்கியுடனான அமைப்பு ரீதியான பணத் திட்டங்கள் மற்றும் ஏற்பாடுகளை முறைப்படுத்தப்பட்டுள்ளது.

    · ஜாம் எனப்படும் ஜன் தன் ஆதார் மொபைலின் நீண்டகால பலன்களை பெறும் வகையில் ஆதார் அட்டைக்கு சட்டப்பூர்வமான ஸ்திரத்தன்மை வழங்கப்பட்டுள்ளது.


    தலைப்புச்செய்திகளில் இடம் பெற்ற இந்த சீர்திருத்தங்கள் தவிர, குறைத்து மதிப்பிடப்பட்ட, ஆனால் முக்கியமான நடவடிக்கைகளும் உள்ளன. ஜவுளித் துறையின் ஏற்றுமதிக்கும், தொழிலாளர் நலனுக்கும் உதவும் வண்ணம் அரசு எடுத்துள்ள நடவடிக்கைகள் வேலைவாய்ப்புகளை, குறிப்பாக மகளிர் வேலைவாய்ப்புகளை மேம்படுத்தும். இந்திய தேசிய கட்டண ஆணையம் (NPCI) வெற்றிகரமாக ஒன்றிணைந்த கட்டண இடைமுகப்பை உருவாக்கிவிட்டது. இதன் பயன்பாட்டை துவக்கியபிறகு செல்பேசிகளின் முழுதிறனையும் பயன்படுத்தி நம்மால் டிஜிட்டல் முறையில் கட்டணங்களை செலுத்த முடியும். மேலும் நேரடி அந்நிய முதலீட்டு சீர்திருத்தங்களின் மூலம், இந்தியா உலகின் மிக முக்கியமான அந்நிய முதலீட்டு தளமாக மாறியுள்ளது. அத்தோடு தொடர் மற்றும் சீரான நிதி சேர்ப்பு திட்டங்களையும் அரசு தீட்டியுள்ளது.


    மிகப்பெரிய குறுகியகால பேரியல் பொருளாதார சவால் என்பது மீண்டும் தனியார் முதலீடு மற்றும் ஏற்றுமதியை வளர்ச்சியின் முக்கிய அங்கங்களாக ஆக்கி, பொது மற்றும் தனியார் நுகர்தலை குறைப்பதாகும். இத்தோடு இரட்டை இருப்புநிலை குறிப்பு பிரச்சினையை தீர்ப்பதுடன், அதிக கடன்பட்ட கார்பரேட்டுகள், கெட்ட கடன் நிறைந்த பொதுத்துறை வங்கிகள் ஆகிய சர்வதேச பொருளாதார சிக்கல் சூழந்த பல ஆண்டுகால பிரச்சினைகளையும் தீர்த்தல் அவசியம்.


    மேலும் உற்றுநோக்கினால், சிந்தனை அளவிலான சமூக மாற்றங்கள் நீண்டகால காத்திருப்பில் இருக்கும் மூன்று சவால்களை கடக்க வேண்டும்: திறனற்ற மறுபகிர்வு, தனியார் துறை மற்றும் சொத்து உரிமைகள் பற்றிய இருமுக இணைதிறன் மற்றும் மேம்பட்டுக் கொண்டிருந்தாலும் இன்னமும் சவால்களை எதிர்நோக்கும் மாநில திறன். இவற்றை எதிர்நோக்குவதன் மூலம் பொருளாதாரம் தன் முழு திறனுடன் மேம்படும். செல்லாக்காசு அறிவிப்புக்குப் பிறகு உலகமயமாக்கல், கொள்கைரீதியிலான மாற்றங்கள், கருத்தாய்வுகள் ஆகியவற்றை எதிர்கொள்வதில் சிக்கல் ஏற்பட்டாலும், இந்தியாவின் சிறப்புத்தன்மை அப்படியே மறையாது நீடிக்கிறது.


    அறிக்கையின் படி இந்தியாவின் மக்கள் தொகை விவரங்கள் சொலவதைப் போல வேலைசெய்யத்தக்க இந்திய மக்கள் தொகை அடுத்த முப்பது ஆண்டுகளில் மூன்று மடங்கு அதிகரிக்க இருக்கிறது. இது இந்தியாவின் வளர்ச்சி அடுத்த ஐந்தாண்டுகளில் உச்சகட்டத்தை எட்ட உந்துசக்தியாக அமையும்.


    ஆய்வறிக்கை இந்தியாவை தூய்மையான, சுகாதாரமுள்ள, நீர்பாதுகாப்புள்ள நாடாக ஆக்கும் நோக்கத்துடன் செயல்படும் தூய்மை இந்தியா திட்டம் பெண்களின் அடிப்படை அகவுரிமைகளை விரிவுபடுத்தும் முக்கியமான கொள்கை முடிவாக திகழ்வதாகவும் குறிப்பிடுகிறது.


    ******

    
    
    (Release ID: 1481525) Visitor Counter : 4