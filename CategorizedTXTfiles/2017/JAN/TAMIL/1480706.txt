      மத்திய அமைச்சரவை

      அரசுக்குச் சொந்தமான பொதுக்காப்பீட்டு நிறுவனங்களைப் பங்குப் பரிவர்த்தனை நிலையங்களில் பட்டியலிடுவதற்கு மத்திய அமைச்சரவை ஒப்புதல்
      Posted On: 18 JAN 2017 6:22PM by PIB Chennai


    அரசுக்குச் சொந்தமான கீழ்க்கண்ட பொதுக்காப்பீட்டு நிறுவனங்களைப் பங்குப் பரிவர்த்தனை நிலையங்களில் பட்டியல ி டுவதற்கு பிரதமர் திரு நரேந்திர மோடி தலைமையிலான பொருளாதார விவகாரங்களுக்கான மத்திய அமைச்சரவை க்குழு கொள்கை அளவில் ஒப்புதல் அளித்தது .


    i) நியூ இந்தியா அஷ்யூரன்ஸ் கம்பெனி லிமிடெட்


    ii) யுனைட்டெட் இந்தியா இன்சூரன்ஸ் கம்பெனி லிமிடெட்


    iii) ஓரியண்டல் இன்சூரன்ஸ் கம்பெனி லிமிடெட்


    iv) நேஷனல் இன்சூரன்ஸ் கம்பெனி லிமிடெட்


    v) சென்ட்ரல் இன்சூரன்ஸ் கார்ப்பரேசன் ஆப் இந்தியா


    இந்த அரசுத்துறை பொது காப்பீட்டு நிறுவனங்களில் தற்போதுள்ள 100 சதவீத பங்குகள் 75 சதவீத பங்குகளாக குறைக்கப்பட்டு எஞ்சிய பங்குகள் குறிப்பிட்ட காலத்தில் ஒன்று அல்லது ஒன்றுக்கு மேற்பட்ட தொகுதிகளில் விற்பனை செய்யப்படும் . இந்தப் பங்குகள் விற்பனை நடைமுறையின்போது பங்குகள் மற்றும் பரிவர்த்தனை வாரியம் ( செபி ) மற்றும் காப்பீட்டு கட்டுப்பாடு மற்றும் மேம்பாட்டு ஆணையம் ( ஐ.ஆர்.டி.ஏ ) ஆகியவற்றின் தற்போதைய விதிமுறைகள் மற்றும் கட்டுப்பாடுகள் கடைப்பிடிக்கப்படும் .

    பொதுத்துறை பொதுக்காப்பீட்டு நிறுவனங்களைப் பங்குப் பரிவர்த்தனை நிலையங்களில் பட்டியல் இடுவதால் கீழ்க்கண்ட நன்மைகள் விளையும் .

    a) பங்குப் பரிவர்த்தனை நிலையங்களில் பட்டியல் இடுவதற்கு செபி அமைப்பின் விதிகளின்படி பல்வேறு வெளியீடுகளையும் கணக்குகளையும் சமர்ப்பிக்க வேண்டும் என்பதால் இந்த நடவடிக்கை கூடுதல் மேற்பார்வை அமைப்பாக செயல்படும் . இந்த வெளியீடுகள் வெளிப்படைத் தன்மையையும் , சமத்துவ நிலையையும் கம்பெனி செயல்பாட்டில் ஏற்படுத்தும் .


    b) பட்டியலில் சேர்க்கும் இந்த நடவடிக்கையால் கம்பெனி ஆளுகை , லாப நஷ்ட நிர்வாக நடைமுறை மேம்பட்டு நிறுவனத்தின திறன் உயரும் என எதிர்பார்க்கப்படுகிறது . வளர்ச்சி மற்றும் லாபம் ஈட்டுதல் ஆகியவற்றுக்கு அதிக கவனம் செலுத்தப்படும் என்றும் எதிர்பார்க்கப்படுகிறது .


    c) பட்டியலிடும் நடவடிக்கையால் சம்மந்தப்பட்ட நிறுவனங்கள் தங்கள் வர்த்தகத்தை விரிவாக்குவதற்குத் தேவையான நிதிக்காக அரசை எதிர்பார்த்திராமல் பங்குச் சந்தையிலிருந்து நிதி திரட்டுவதற்கு வாய்ப்பு ஏற்படும் .


    பின்னணி :

    2016 – 2017 ம் ஆண்டு பட்ஜெட் உரையின் போது மத்திய நிதி அமைச்சர் அரசுக்குச் சொந்தமான நிறுவனங்களில் பொது மக்கள் பங்குகளைப் பெற்றிருப்பது அந்த நிறுவனங்களில் உயர்ந்த நிலையிலான அடிப்படைத்தன்மை , பொறுப்பேற்கும் தன்மை ஆகியவற்றை உறுதி செய்யும் என்று குறிப்பிட்டிருந்தார் . இந்த நோக்கத்தை நிறைவேற்றுவதற்காக அரசுக்குச் சொந்தமான பொதுக்காப்பீட்டு நிறுவனங்கள் பங்குப் பரிவர்த்தனை நிலையங்களில் பட்டியலிடப்படும் என்றும் நிதி அமைச்சர் குறிப்பிட்டிருந்தார் .

    ******

    
    
    (Release ID: 1480706) Visitor Counter : 6