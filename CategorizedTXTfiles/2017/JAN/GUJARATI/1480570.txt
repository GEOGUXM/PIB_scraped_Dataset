      સંરક્ષણ મંત્રાલય

      ગાંધીનગરના ઇન્દ્રોડા સર્કલ નજીક ધીરુભાઈ અંબાણી ઇન્સ્ટિટ્યૂટ ઓફ ઇન્ફોર્મેશન એન્ડ કમ્યુનિકેશન ટેકનોલોજીમાં 17 જાન્યુઆરીના રોજ ‘નો અવર આર્મી' એક્ઝિબિશન
      Posted On: 16 JAN 2017 4:09PM by PIB Ahmedabad


    અમદાવાદ : 16-01-2017

      15 જાન્યુઆરી, 2017ના રોજ ‘ભારતીય સેના દિવસ’ના ઉપક્રમે અમદાવાદ સ્થિત ગોલ્ડન કટાર ડિવિઝનની પરબત અલી બ્રિગેડે એક વખત ફરી ઓગસ્ટ, 2016ની જેમ ‘નો અવર આર્મી’ એક્સપોઝિશનનું આયોજન કર્યું છે. ગુજરાતમાં આયોજિત આ એડિશનમાં એકમાત્ર ફરક પ્રદર્શનમાં મૂકેલા ઉપકરણને લઈને છે.
      ગુજરાતના ઉત્સાહી યુવાનોને મોટી સંખ્યામાં સેનામાં સામેલ થાય એ માટે પ્રોત્સાહન આપવા ભારતીય સેના આ પ્રસંગે તેની ક્ષમતા પ્રદર્શિત કરશે. આ એક દિવસીય પ્રદર્શનમાં ભારતીય સેનાની ભવ્ય પરંપરા, શૌર્ય, ક્ષમતા પ્રસ્તુત કરવામાં આવશે તથા આપણા મહાન રાષ્ટ્રની ભવિષ્યની પેઢીઓ માટે માર્ગ પ્રશસ્ત થશે.
      એક્ઝિબિશન 17 જાન્યુઆરી, 2017ના રોજ સવારે 11.00થી સાંજના 6.00 વાગ્યા સુધી ખુલ્લું રહેશે.
      લાઇવ એક્શનમાં સામેલ હશે – સાંસ્કૃતિક અને માર્શલ ઇવેન્ટ – મોલ ખામ્ભ, ગોરખા ખુખરી નૃત્ય અને લેઝિયમ, 05 અલગઅલગ બેન્ડ દ્વારા સંયુક્તપણે પાઇપ બેન્ડ, ટ્રાન્સ બોર્ડર પેટ્રોલ પ્રદર્શન – કેમલ માઉન્ટેડ, વ્હિકલ માઉન્ટેડ અને ઓન ફૂટ તથા દુનિયાના સેક્શનમાં ઇન્ફન્ટ્રી એસોલ્ટ ડિમોનસ્ટ્રેશન.
      આ વખતે પ્રદર્શનમાં સામેલ હશે – ટી – 90 (ભારતીય નામ – ભીષ્મ) ભારતીય સેનાની મુખ્ય ટેંક, ટી-72 ટેંક (ભારતીય નામ – અજેય), આર્મર્ડ પર્સનલ કેરિયર, બોફોર્સ (155 એમએમ આર્ટિલરી ગન), એલ-70 એન્ટિ એરક્રાફ્ટ ગન, ઇન્ફન્ટ્રી દ્વારા ઉપયોગમાં લેવાતા વિવિધ નાનાં શસ્ત્રો, માઇન લેઇંગ અને ડિફ્યુઝિંગ ઇક્વિપમેન્ટ, બ્રીજ લેઇંગ ઇક્વિપમેન્ટ (એએમ-50), લોરોસ (લોંગ રેન્જ રિકન્નિસન્સ એન્ડ ઓબ્ઝર્વેશન સિસ્ટમ) અને બેટલફિલ્ડ સર્વેલન્સ રડાર્સ વગેરે.
      ગુજરાતના આદરણીય રાજ્યપાલ શ્રી ઓ પી કોહલી ઇવેન્ટમાં મુખ્ય અતિથિ હશે.
      AP/J.Khunt/GP ક્રમાંક : 28
    
    
    (Release ID: 1480570) Visitor Counter : 2