      માહિતી અને પ્રસારણ મંત્રાલય

      ગુજરાત સહિત ત્રીજા તબક્કાના શહેરી વિસ્તારોમાં 31 જાન્યુઆરી 2017 બાદ એનાલોગ સિગ્નલ બંધ કરવાની મુદ્દતમાં કોઈ વધારો નહીં.
      Posted On: 25 JAN 2017 3:46PM by PIB Ahmedabad


    નવી દિલ્હી, 25-01-2017

      ત્રીજા તબક્કાના શહેરી વિસ્તારોમાં કેબલ સબસ્ક્રાઈબર્સ કે જેમણે હજુ સુધી સેટ ટોપ બોક્સ નથી લીધા તેમને તે પોતાના વિસ્તારના કેબલ ઓપરેટરો/એમએસઓ પાસેથી તાત્કાલિક ધોરણે મેળવી લેવાની સલાહ આપવામાં આવે છે. આમ ન કરવાથી તેઓ 31 જાન્યુઆરી 2017 બાદ કેબલ ટીવી નેટવર્ક મારફતે ટીવી સેવાઓ નહીં જોઈ શકે.
      આથી સંલગ્ન તમામ લોકોને જાણકારી આપવામાં આવે છે કે સુચના અને પ્રસારણ મંત્રાલય 31 જાન્યુઆરી 2017 બાદ ત્રીજા તબક્કાના શહેરી વિસ્તારોમાં એનાલોગ સિગ્નલને બંધ કરવા માટેની મુદ્દતમાં કોઈપણ પ્રકારનો વધારો નહીં આપે. આ સંબંધમાં તમામ રાજ્યો અને કેન્દ્ર શાસિત પ્રદેશના મુખ્ય સચિવોને તાજેતરમાં વિનંતી કરવામાં આવી છે કે 31 જાન્યુઆરી 2017 બાદ ત્રીજા તબક્કાના શહેરી વિસ્તારોમાં કોઈપણ દોષિત વ્યક્તિ દ્વારા એનાલોગ સિગ્નલ્સ ચાલુ રાખવાનું કામ યથાવત રાખવામાં આવતું હોય તો તેમને અટકાવવા માટે તેના ખાસ અધિકારો અને ચોક્કસ નિયમો સાથે કોઈ અધિકૃત અધિકારીને નિયુક્ત કરવામાં આવે.
      મંત્રાલય દ્વારા તમામ પ્રસારણકર્તાઓ, મલ્ટી સીસ્ટમ ઓપરેટરો (એમએસઓ) અને લોકલ કેબલ ઓપરેટરોને સુચના આપવામાં આવી છે કે 31 જાન્યુઆરી 2017 બાદ ત્રીજા તબક્કાના શહેરી વિસ્તારોમાં કોઈ પણ પ્રકારના એનાલોગ સિગ્નલ્સ પ્રસારિત ન થાય તેની કાળજી લેવામાં આવે. કેબલ ટીવી નેટવર્ક (નિયમન) કાયદાના વિભાગ 11 હેઠળ જો કોઈ એમએસઓ/કેબલ ઓપરેટરો 31 જાન્યુઆરી 2017 પછી ત્રીજા તબક્કાના શહેરી વિસ્તારોમાં એનાલોગ સિગ્નલ્સ પ્રસારિત કરવાનું ચાલુ રાખે છે તો તેમની વિરુદ્ધ “અધિકૃત અધિકારીઓ” દ્વારા તેમના સાધનોની અટકાયત કરી શકાય છે.
      ન્યાયિક પ્રક્રિયાઓના કારણે, સુચના અને પ્રસારણ મંત્રાલયને અગાઉ ત્રીજા તબક્કાના શહેરી વિસ્તારોમાં કેબલ ટીવી નેટવર્ક્સમાં ટ્રાન્સમિશનના ડીજીટલ મોડમાં સ્થળાંતર કરવા માટે 31 જાન્યુઆરી 2017 સુધીનો સમય આપવામાં આવ્યો હતો.
      ત્રીજા તબક્કાના રાજ્યોની યાદી
      http://mib.nic.in/writereaddata/documents/List_of_Urban_areas_under_Phase_III_of_Cable_TV_digitisation.pdf
      AP/J.Khunt/GP ક્રમાંક: 55
    
    
    (Release ID: 1481206) Visitor Counter : 6