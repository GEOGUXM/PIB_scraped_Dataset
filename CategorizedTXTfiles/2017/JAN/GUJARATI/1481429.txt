      નાણા મંત્રાલય

      માથાદીઠ જીએસડીપીમાં 1983 અને 2014 વચ્ચે વધારો
      સરેરાશ આયુષ્ય સંબંધાં આરોગ્ય વિષયક સુધારો
      નાણાંમંત્રીએ રજૂ કરેલી 2016-17ની આર્થિક સમીક્ષા
      Posted On: 31 JAN 2017 5:34PM by PIB Ahmedabad


    નવી દિલ્હી, 31- 0 1-2017

      કેન્દ્રીય નાણાં મંત્રી શ્રી અરૂણ જેટલીએ આજે સંસદમાં 2016-17ની આર્થિક સમીક્ષા રજૂ કરી હતી. સમીક્ષા જણાવે છે કે, આર્થિક ક્ષેત્રે દેશમાંની એકંદર કામગીરી નોંધપાત્ર રહી છે, પણ એક સમવાય તંત્ર તરીકે ભારતની સફળતાનો આધાર એના પ્રત્યેક રાજ્યની પ્રગતિ ઉપર રહેલો છે. રાજ્યોની કામગીરીનો કયાસ કાઢવા માટેના વાજબી માપદંડોમાં એની આવક અને વપરાશ, આરોગ્ય / વસતિ વિષયક સંકેતો જેવા કે બાળ મૃત્યુદર, માનવીનું આયુષ્ય અને કુલ પ્રજોત્પત્તિદરનો સમાવેશ થાય છે.
      સમીક્ષા જણાવે છે કે, 1983 થી 2014ના સમયગાળામાં ખરેખરી – વાસ્તવિક માથાદીઠ જીએસડીપીમાં વધારો નોંધાયો છે. ઉદાહરણ રૂપે જોઈએ તો 1984 અને 2014 વચ્ચેના ગાળામાં સૌથી ગરીબ રાજ્ય ત્રિપુરાની માથાદીઠ આવક રૂ. 11537 થી વધીને રૂ. 64712 થઈ હતી, જે 5.6 ગણો વધારો દર્શાવે છે. જ્યારે મધ્યમ સ્તરના – મીડિયન – હિમાચલ પ્રદેશની માથાદીઠ આવકમાં 4.3 ગણો વધારો થયો હતો.
      આર્થિક સમીક્ષા જણાવે છે કે ભારતમાં વિવિધ રાજ્યોની માથાદીઠ આવકમાં, ઝડપી વિકાસ છતાં પ્રાદેશિક અસમાનતા વધતિ જવાના સંકેતો મળે છે, આજ પ્રમાણે રાજ્યોના માથાદીઠ વપરાશમાં રાજ્યો – રાજ્યો વચ્ચે ભારે તફાવત જણાય છે. આ પ્રકારના તફાવતોનું એક શક્ય કારણ શાસનતંત્ર અને શાસનમાંની વિભિન્ન મુશ્કેલીઓ હોઈ શકે છે, જેનું કારણ સમવાય તંત્રમાં એક કોયડારૂપ છે.
      AP/J.Khunt/GP ક્રમાંક : 61

    
    

    
    (Release ID: 1481429) Visitor Counter : 40