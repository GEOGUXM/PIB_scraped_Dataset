      કૌશલ્ય વિકાસ અને ઉદ્યમિતા મંત્રાલય

      ગૃહમંત્રી શ્રી રાજનાથસિંઘ દ્વારા અર્પણ કરાયેલા રાષ્ટ્રીય ઉદ્યોગ સાહસિકતા એવોર્ડ
      Posted On: 31 JAN 2017 5:32PM by PIB Ahmedabad


    નવી દિલ્હી, 31-01-2017

      ગૃહમંત્રી શ્રી રાજનાથ સિંઘે નવી દિલ્હીમાં યોજાયેલા એક ખાસ સમારંભમાં 2016ના, સૌ પ્રથમ રાષ્ટ્રીય ઉદ્યોગ સાહસિકતા એવોર્ડ અર્પણ કર્યા હતા. ભારતીય યુવકોની ઉદ્યોગસાહસિકતાના જુસ્સાની કદરરૂપે અને દેશના વધુ યુવકોને ઉદ્યોગસાહસિક બનવા પ્રોત્સાહન પુરું પાડવા આ એવોર્ડ શરૂ કરવામાં આવ્યા છે. શ્રી રાજનાથ સિંઘે એમના સંબોધનમાં એવોર્ડ વિજેતાઓને અભિનંદન આપતાં એમની અસાધારણ સિદ્ધિઓને બિરદાવી હતી. એમણે કહ્યું હતું કે ભારતને વિશ્વમાં એક મોખરાનું અર્થતંત્ર બનાવવામાં ઉદ્યોગસાહસિકતાનો ઘણો મોટો ફાળો છે.
      કૌશલ્ય વિકાસ અને ઉદ્યોગસાહસિકતાના રાજ્યમંત્રી શ્રી રાજીવ પ્રતાપ રૂડીએ દેશમાં ઉદ્યોગસાહસિકતાને પ્રોત્સાહન અને વિકાસ માટે એમના મંત્રાલયે કરેલી વિવિધ પહેલની વિગતો આપી હતી. એમણે કહ્યું હતું કે મંત્રાલય દ્વારા શરૂ કરાયેલા ઉદ્યોગ સાહસિકતાના એવોર્ડ ભારતમાં યુવા ઉદ્યોગસાહસિકોને ઉત્તેજન પુરું પાડવા ઉપરાંત યુવાનોને ઉદ્યોગ સાહસિક બનવા પ્રેરણા પૂરી પાડશે.
      આ સમારંભમાં જુદા જુદા 11 ક્ષેત્રોમાં એવોર્ડ ટ્રેક અને માન્યતાના ટ્રેકના ધોરણે એવોર્ડ આપવામાં આવ્યા હતા. વ્યક્તિગત એવોર્ડ વિજેતાને રૂ. 5 લાખ અને સંસ્થાઓને રૂ. 10 લાખનું ઈનામ આપવામાં આવ્યું હતું.
      AP/J.Khunt/GP ક્રમાંક: 60
    
    
    (Release ID: 1481428) Visitor Counter : 51