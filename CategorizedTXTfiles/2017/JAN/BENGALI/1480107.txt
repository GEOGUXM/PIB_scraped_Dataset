      শ্রমওকর্মসংস্থানমন্ত্রক

      গুয়াহাটিতে উত্তর-পূর্বাঞ্চলের আঞ্চলিক শ্রম সম্মেলন অনুষ্ঠিত
      উত্তর-পূর্বাঞ্চলের রাজ্যগুলির শ্রম মন্ত্রী ও প্রধান সচিবদের আঞ্চলিক সম্মেলন বৃহস্পতিবার কেন্দ্রীয় শ্রম ও কর্ম বিনিয়োগ মন্ত্রকের স্বাধীন দায়িত্ব প্রাপ্ত প্রতিমন্ত্রী শ্রী বান্দারু দত্তাত্রেয়-এর উপস্থিতিতে অনুষ্ঠিত হয়

      Posted On: 06 JAN 2017 4:54PM by PIB Kolkata

    উত্তর-পূর্বাঞ্চলের রাজ্যগুলির শ্রম মন্ত্রী ও প্রধান সচিবদের আঞ্চলিক সম্মেলন বৃহস্পতিবার কেন্দ্রীয় শ্রম ও কর্ম বিনিয়োগ মন্ত্রকের স্বাধীন দায়িত্ব প্রাপ্ত প্রতিমন্ত্রী শ্রী বান্দারু দত্তাত্রেয়-এর উপস্থিতিতে অনুষ্ঠিত হয় এবং আসামের মুখ্যমন্ত্রী শ্রী সর্বানন্দ সনোয়াল গুয়াহাটিতে এই সম্মেলনের উদ্বোধন করেছেন। সম্মেলনে ভারত সরকারের শ্রম ও কর্মবিনিয়োগ সচিব শ্রীমতী সাথিয়াবতী এবং উত্তর-পূর্বাঞ্চলের সাত রাজ্যের অন্যান্য আধিকারিকরাও উপস্থিত ছিলেন।
    
    
    
    এই সম্মেলনের উদ্বোধন করে আসামের মুখ্যমন্ত্রী বেলতলার ই এস আই সি মডেল হাসপাতালকে ৫০ শয্যা থেকে ১৫০ শয্যায় উন্নীত করতে আহ্বান জানান। শ্রী সনোয়াল এছাড়াও বিমুদ্রায়ণের সময় জনগনকে যে কষ্ট করতে হয়েছে তা লাঘব করার জন্য আসাম সরকারের দ্বারা গৃহীত পদক্ষেপগুলির উপর আলোকপাত করেন।
    
    
    
    এই উপলক্ষ্যে ভাষণ দিতে গিয়ে শ্রী বান্দারু দত্তাত্রেয় শ্রমিকদের কাজের নিরাপত্তা ও সামাজিক নিরাপত্তাকে সুনিশ্চিত করতে এবং ন্যাশনাল ক্যারিয়ার সার্ভিস প্রজেক্ট রূপায়ণ কল্পে কেন্দ্রীয় সরকারের দ্বারা গৃহীত শ্রম সংস্কার সংক্রান্ত বিভিন্ন বিষয়ের উপর আলোকপাত করেন। তিনিবলেন, এই ন্যাশনাল ক্যারিয়ার সার্ভিস প্রজেক্টের আওতায় সারা ভারতে ১০০টি মডেলসেন্টার প্রতিষ্ঠা করা হবে, যার মধ্যে ১৮-টি সেন্টার প্রতিষ্ঠা করা হবেউত্তর-পূর্বের রাজ্যগুলিতে। শ্রী দত্তাত্রেয় উত্তর-পূর্বের রাজ্যগুলিতে স্বাস্থ্যপরিকাঠামো উন্নয়নের জন্য কেন্দ্রীয় সরকারের দ্বারা গৃহীত উদ্যোগসমূহের উপর আলোকপাত করেন। মন্ত্রী বলেন যে আসামের মুখ্যমন্ত্রীর অনুরোধক্রমে আসামের (বেলতলা) বর্তমান৫০ শয়্রার হাসপাতালটিকে ধাপে ধাপে ১৫০ শয্যার হাসপাতালে উন্নীত করা হবে।

    
    
    (Release ID: 1480107) Visitor Counter : 4
    
    

      Background release reference

      সম্মেলনের উদ্বোধন করে আসামের মুখ্যমন্ত্রী বেলতলার ই এস আই সি মডেল হাসপাতালকে ৫০ শয্যা থেকে ১৫০ শয্যায় উন্নীত করতে আহ্বান