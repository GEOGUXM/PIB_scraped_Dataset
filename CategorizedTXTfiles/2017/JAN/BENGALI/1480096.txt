      প্রধানমন্ত্রীরদপ্তর

      গুরু গোবিন্দ সিং-জির চিন্তাভাবনা ও আদর্শে অনুপ্রাণিত বহুজন – বললেন প্রধানমন্ত্রী
      গুরু গোবিন্দ সিং-জি কিভাবে বহু মানুষকে অনুপ্রাণিত করেছেন সে কথা জানা উচিৎ সমগ্র বিশ্ববাসীর

      Posted On: 06 JAN 2017 3:44PM by PIB Kolkata

    গুরু গোবিন্দ সিং-জি কিভাবে বহু মানুষকে অনুপ্রাণিত করেছেন সে কথা জানা উচিৎ সমগ্র বিশ্ববাসীর। জ্ঞান ও প্রজ্ঞা ছিল তাঁর শিক্ষাদর্শের গভীরতায়। তাঁর চিন্তাভাবনা ও আদর্শ প্রেরণা যুগিয়েছে অসংখ্য মানুষকে। শুধু মাত্র সাহসিকতাই নয়, আরও অনেক গুণ ও বৈশিষ্ট্য ছিল গুরু গোবিন্দ সিং-জির ব্যক্তিত্বে যা আমাদের মধ্যে সম্ভ্রম জাগিয়ে তোলে।
    
    
    
    আজ পাটনায় শ্রী গুরু গোবিন্দ সিং-জি মহারাজের ৩৫০তম ‘প্রকাশ পর্ব’ অনুষ্ঠানে যোগ দিয়েএ কথা বলেন প্রধানমন্ত্রী শ্রী নরেন্দ্র মোদী। গুরু গোবিন্দ সিং-জির ওপর একটি স্মারক ডাকটিকিটও তিনি প্রকাশ করেন এই উপলক্ষে।
    
    
    
    প্রধানমন্ত্রী বলেন, কোনরকম সামাজিক ভেদাভেদে বিশ্বাস করতেন না গুরু গোবিন্দ সিং-জি। তাঁর কাছে সকলেই ছিল সমান আদরণীয়।
    
    
    
    ভবিষ্যৎ প্রজন্মকে মদ্যপান থেকে দূরে রাখতে বিহারের মুখ্যমন্ত্রী শ্রী নীতীশ কুমার যেউদ্যোগ গ্রহণ করেছেন সেজন্য তাঁর বিশেষ প্রশংসা করেন প্রধানমন্ত্রী। জাতির বিকাশে বিহার যে এক গুরুত্বপূর্ণ ভূমিকা পালন করতে পারে সে বিষয়ে তাঁর দৃঢ় আস্থা ও বিশ্বাসের কথা ব্যক্ত করেন তিনি।

    
    
    (Release ID: 1480096) Visitor Counter : 3
    
    

      Background release reference

      পাটনায় শ্রী গুরু গোবিন্দ সিং-জি মহারাজের ৩৫০তম ‘প্রকাশ পর্ব’ অনুষ্ঠানে যোগ দিয়েএ কথা বলেন প্রধানমন্ত্রী শ্রী নরেন্দ্র মোদী