      প্রধানমন্ত্রীরদপ্তর

      তরুণ ও যুবকদের কর্ম প্রচেষ্টা ইতিবাচক পরিবর্তন নিশ্চিত করতে পারে : প্রধানমন্ত্রী
      স্বামী বিবেকানন্দের জীবনাদর্শ থেকে তরুণ বয়সেই অনেক কিছু শেখার রয়েছে

      Posted On: 13 JAN 2017 12:45PM by PIB Kolkata

    স্বামী বিবেকানন্দের জীবনাদর্শ থেকে তরুণ বয়সেই অনেক কিছু শেখার রয়েছে। দেশের তরুণ ও যুবসমাজের বর্তমান কর্মপ্রচেষ্টা ভবিষ্যতে জাতি গঠনের ক্ষেত্রে এক বিশেষ প্রভাব বিস্তার করবে।
    
    বৃহস্পতিবার রোহটাকে জাতীয় যুব উৎসবের সূচনাঅনুষ্ঠানে একথা বলেন প্রধানমন্ত্রী শ্রী নরেন্দ্র মোদী। এক ভিডিও কনফারেন্সের মাধ্যমে ঐ অনুষ্ঠানে ভাষণ দিচ্ছিলেন তিনি। এ বছরের উৎসবে ‘ডিজিটাল ইন্ডিয়া ও যুবসমাজ’-কে মূল বিষয়বস্তু হিসেবে বেছে নেওয়ায় সন্তোষ প্রকাশ করেন প্রধানমন্ত্রী।
    
    এই প্রসঙ্গের অবতারণা করতে গিয়ে শ্রী মোদী বলেন, তরুণ ও যুবসমাজের উচিৎ নগদ ছাড়াই লেনদেনের পন্থাপদ্ধতি সম্পর্কে দেশবাসীকে উৎসাহিত করে তোলা। দুর্নীতি ও কালো টাকা যে জাতির অগ্রগতির পথে বিশেষ ক্ষতিসাধন করেছে একথারও উল্লেখ করেন তিনি।
    
    প্রধানমন্ত্রী বলেন, প্রযুক্তির কল্যাণে বর্তমান কাল ও সময় এক বিশেষ পরিবর্তনের মধ্য দিয়ে চলেছে। এ যুগের দাবি সংযোগ,সহযোগিতা ও সৃজনশীলতা।
    
    তরুণ ও যুবকদের সমর্থন ও সহযোগিতা যেদুর্নীতির বিরুদ্ধে লড়াই করতে বিশেষভাবে সাহায্য করেছে সে কথার উল্লেখ করে শ্রী মোদী বলেন, দেশে এক ইতিবাচক পরিবর্তন যে অসম্ভব কিছু নয়, সে ব্যাপারে তিনি দৃঢ় বিশ্বাসী।

    
    
    (Release ID: 1480554) Visitor Counter : 2
    
    

      Background release reference

      দেশের তরুণ ও যুবসমাজের বর্তমান কর্মপ্রচেষ্টা ভবিষ্যতে জাতি গঠনের ক্ষেত্রে এক বিশেষ প্রভাব বিস্তার করবে