      উত্তর-পূর্বাঞ্চলেরউন্নয়নসংক্রান্তমন্ত্রক

      ড: জিতেন্দ্র সিং মণিপুরের পরিস্থিতি নিয়ে রাজ্যপাল ড: নাজমা হেপতুল্লার সঙ্গে আলোচনা করেছেন
      উত্তর-পূর্বাঞ্চল উন্নয়নমন্ত্রক (ডোনার) , প্রধানমন্ত্রীর কার্যালয় , পার্সোনেল , পাবলিক গ্রিভেন্সেস , পেনশন্স , পরমাণু শক্তি ও মহাকাশ মন্ত্রকের প্রতিমন্ত্রী ড. জিতেন্দ্র সিং - এর সঙ্গে মঙ্গলবার নয়াদিল্লিতে মণিপুরের রাজ্যপাল ড : নাজমা হেপতুল্লা রাজ্যের বর্তমান পরিস্থিতি নিয়ে আলোচনা করতে সাক্ষাৎ করেন

      Posted On: 04 JAN 2017 3:36PM by PIB Kolkata

    উত্তর-পূর্বাঞ্চল উন্নয়নমন্ত্রক (ডোনার) , প্রধানমন্ত্রীর কার্যালয় , পার্সোনেল , পাবলিক গ্রিভেন্সেস , পেনশন্স , পরমাণু শক্তি ও মহাকাশ মন্ত্রকের প্রতিমন্ত্রীড. জিতেন্দ্র সিং - এর সঙ্গে মঙ্গলবার নয়াদিল্লিতে মণিপুরের রাজ্যপাল ড : নাজমা হেপতুল্লা রাজ্যের বর্তমান পরিস্থিতি নিয়েআলোচনা করতে সাক্ষাৎ করেন।
    
    ড : জিতেন্দ্র সিং আলোচনাকালে রাজ্যপালের নজরে এনে জানান যে বিগত কয়েক সপ্তাহে উত্তর - পূর্বের সমাজের বিভিন্ন অংশের কাছ থেকে বেশ কিছু প্রতিনিধিত্বমূলক বক্তব্য পাওয়া গিয়েছে , তারা বিভিন্ন বিষয়ে উদ্বেগ প্রকাশ করেছেন এবং একই সঙ্গে তাদের দিক থেকে বিভিন্ন তথ্য ও পরামর্শ দেওয়া হয়েছে। তিনি বলেন , এই সমস্ত তথ্য তিনি কেন্দ্রীয় স্বরাষ্ট্র বিষয়ক মন্ত্রকের সংশ্লিষ্ট সংস্থাগুলির সামনে বিভিন্ন সময়ে তুলে ধরছেন। তিনি আরও বলেন, কেন্দ্রীয় সরকার শুধু রাজ্যটির সাম্প্রতিক ঘটনাবলীর উপর নিবিড় ভাবে দৃষ্টিপাতই করছে না , উপরন্তু রাজ্য সরকারকে সম্ভাব্য সমস্ত রকম সহযোগিতা এবং সহায়তাও নিরন্তর প্রদান করছে।
    
    ড : নাজমা হেপতুল্লা রাজ্যের সাম্প্রতিক ঘটনাবলীর বিষয়ে তাঁর পর্যবেক্ষণ ও অভিজ্ঞতার উপর আলোকপাত করেন। ড : নাজমা হেপতুল্লা বলেন , তিনি রাজনৈতিক ও পাশাপাশিসামাজিক বৃত্ত উভয় তরফে বিভিন্ন অংশ ও গোষ্ঠির সঙ্গে এই অঞ্চলে শান্তি ও সম্প্রীতিকে নিশ্চিত করার আন্তরিক প্রয়াস হিসেবে ব্যক্তিগতভাবে মতামত বিনিময় করছেন।
    
    এছাড়াও ড : নাজমা হেপতুল্লা মুখ্যমন্ত্রীসহ রাজ্য সরকারের বিভিন্ন সদস্যদের সঙ্গে যে আলোচনা করেছেন এবং বর্তমানে যে পরিস্থিতি চলছে , সেইসব বিষয় সম্পর্কে সংক্ষিপ্ত বিবরণ তুলে ধরেন। তিনি এছাড়াও বিগত দুই - তিন মাসের মধ্যে তিনি যেসব বৈঠক করেছেন এবং স্মারকলিপি গ্রহণ করেছেন তার লিখিত কালানুক্রমিক তথ্যাদি ভাগ করেনিয়েছেন।
    
    ড : জিতেন্দ্র সিং রাজ্যপালকে আশ্বাস দিয়ে বলেন যে তিনি তাঁর সঙ্গে নিয়মিত ভাবে যোগাযোগ রেখে চলবেন এবং তার কাছথেকে তথ্য জানতে চাইবেন। একই সঙ্গে তিনি বলেন , এছাড়াও তিনি রাজ্যপালের পর্যবেক্ষণ সমূহ কেন্দ্রীয় সরকারের সমস্ত সংশ্লিষ্ট সংস্থাকে জানাবেন।

    
    
    (Release ID: 1479930) Visitor Counter : 3
    
    

      Background release reference

      ড : জিতেন্দ্র সিং আলোচনাকালে রাজ্যপালের নজরে এনে জানান যে বিগত কয়েক সপ্তাহে উত্তর - পূর্বের সমাজের বিভিন্ন অংশের কাছ থেকে বেশ কিছু প্রতিনিধিত্বমূলক বক্তব্য পাওয়া গিয়েছে