      অর্থমন্ত্রক

      ‘ নাগাল্যান্ড স্বাস্থ্য প্রকল্পে ’ ভারতের সঙ্গে বিশ্বব্যাঙ্কের ৪৮ মিলিয়ন মার্কিন ডলারের আর্থিক চুক্তি স্বাক্ষরিত
      ৪৮ মিলিয়ন মার্কিন ডলারের সমতুল মূল্যের আই ডি এ ক্রেডিট সংক্রান্ত এক আর্থিক চুক্তি স্বাক্ষরিত হলো ভারত ও বিশ্বব্যাঙ্কের মধ্যে।

      Posted On: 17 JAN 2017 4:04PM by PIB Kolkata

    ৪৮ মিলিয়ন মার্কিন ডলারের সমতুল মূল্যের আই ডি এ ক্রেডিট সংক্রান্ত এক আর্থিক চুক্তি স্বাক্ষরিত হলো ভারত ও বিশ্বব্যাঙ্কের মধ্যে। সোমবার নয়াদিল্লিতে ‘নাগাল্যান্ডের স্বাস্থ্য প্রকল্পে’র জন্য এই চুক্তিতে ভারতের পক্ষে স্বাক্ষর করেন অর্থ বিষয়ক দফতরের যুগ্মসচিব শ্রী রাজকুমার। ভারতে বিশ্বব্যাঙ্কের দায়িত্বপ্রাপ্ত কান্ট্রি ডিরেক্টর শ্রীমতী জেনিভিয়েভ কনর্স ছিলেন অপর পক্ষের স্বাক্ষরকারিনী। বিশ্বব্যাঙ্ক ও নাগাল্যান্ড সরকারের মধ্যেও একইসঙ্গে প্রকল্প সংক্রান্ত একটি চুক্তি স্বাক্ষরিত হয়। নাগাল্যান্ড সরকারের স্বাস্থ্য ও পরিবার কল্যাণ ডিরেক্টরেট-এর পক্ষে প্রিন্সিপাল ডিরেক্টর ড: এল ওয়াতিকালা এই চুক্তিতে সাক্ষর করেন। বিশ্বব্যাঙ্কের পক্ষে যথারীতি স্বাক্ষর করেন শ্রীমতী কনর্স।
    
    
    
    এই প্রকল্পের মাধ্যমে রাজ্যের সুনির্দিষ্ট ক্ষেত্রে স্বাস্থ্য পরিষেবার মান ও গোষ্ঠী সমূহের মধ্যে উপযোগিতা বাড়ানোর বিষয়েই মূলত: জোর দেওয়া হবে। এর লক্ষ্যভূক্ত গোষ্ঠীসমূহ এই প্রকল্পের কাজে উপকৃত হবে। বিশেষ করে গোষ্ঠী ও স্বাস্থ্য সুবিধার স্তরে এই প্রকল্পের সুবিধা পৌঁছানোর মাধ্যমে রাজ্যের সার্বিক জনসংখ্যারই উচ্চতর স্তরপর্যন্ত স্বাস্থ্য সুবিধা পৌঁছে দিতে এই প্রকল্পে পদ্ধতিগত বিনিয়োগ করা হবে। এর মাধ্যমে সরাসরি ৬ লক্ষ লোক সুবিধে পেতে চলেছেন। জাতীয় স্বাস্থ্য মিশনে বিভিন্নজন গোষ্ঠীকে যুক্ত করে চালু ব্যবস্থাপনাকে এর মাধ্যমে সমর্থন ও উৎসাহ প্রদান করা হবে। প্রসঙ্গত: এই প্রকল্পের সময় সীমা ৩১শে মার্চ ২০২৩।

    
    
    (Release ID: 1480621) Visitor Counter : 6
    
    

      Background release reference

      ভারতে বিশ্বব্যাঙ্কের দায়িত্বপ্রাপ্ত কান্ট্রি ডিরেক্টর শ্রীমতী জেনিভিয়েভ কনর্স ছিলেন অপর পক্ষের স্বাক্ষরকারিনী