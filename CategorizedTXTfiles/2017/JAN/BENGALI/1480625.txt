      ভূ-বিজ্ঞানমন্ত্রক

      কাজ শুরু করলো ভূ-বিজ্ঞান মন্ত্রকের নতুন উচ্চ ক্ষমতা সম্পন্ন আবহাওয়ার পূর্বাভাসের মডেল
      বিশ্ব জোড়া আবহাওয়ার পূর্বাভাস প্রদানের ব্যাপারে খুবই উচ্চমাত্রার (১২ কিমি) নির্ণায়ক মডেলচালু করলো দেশের ভূ-বিজ্ঞান মন্ত্রক

      Posted On: 17 JAN 2017 4:39PM by PIB Kolkata

    বিশ্ব জোড়া আবহাওয়ার পূর্বাভাস প্রদানের ব্যাপারে খুবই উচ্চমাত্রার (১২ কিমি) নির্ণায়ক মডেলচালু করলো দেশের ভূ-বিজ্ঞান মন্ত্রক। এই মডেলটি গতবছর সেপ্টেম্বর মাস থেকেইপরীক্ষামূলকভাবে কাজ করছে। দৈনিক আবহাওয়ার পূর্বাভাস প্রদানের ক্ষেত্রে এই মডেলটিতাৎপর্যপূর্ণ ভাবে দক্ষতার মান বাড়িয়েছে। সোমবার থেকেই তা পূর্ণমাত্রায় কাজ শুরুকরলো্।
    
    
    
    এতোদিন ধরে সক্রিয় থাকা মডেলটিও কিন্তু খুবই মারাত্মক ঘূর্ণিঝড় ‘ভারদা’র গতিপথের ব্যাপারেনির্ভুল পূর্বাভাস দিয়েছিল। উত্তর ভারত জুড়ে শৈত্য প্রবাহের ব্যাপারেও একই ভাবে নিখুঁত পূর্বাভাস দিতে পেরেছিল আগের মডেলটি। মন্ত্রকের পক্ষ থেকে নতুন ব্যবস্থাপনার সঙ্গে সাযুজ্য রেখে কার্যকর সুসংবদ্ধ পূর্বাভাস পদ্ধতি (ই পি এস)-রও১২ কিমি পর্যন্ত মানোন্নয়ন করা হয়েছে। এজন্য এর সঙ্গে সংশ্লিষ্ট এইচ পি সি ব্যবস্থাপনারও উন্নতি করা হয়েছে।
    
    
    
    মন্ত্রকেরপক্ষ থেকে সারা বছরের প্রতিদিন এই পূর্বাভাসের পরিষেবা চালু আছে। দেশের আবহাওয়া দফতরের ইউনিট সমূহের সঙ্গে মাঝারি মাত্রায় আবহাওয়ার পূর্বাভাস প্রদানের জাতীয়কেন্দ্রের মাধ্যমে এই পরিষেবা প্রদান করা হয়। এব্যাপারে একইসঙ্গে সক্রিয় আছে ইন্ডিয়ান ইনস্টিটিউট অফ ট্রপিক্যাল মেটিওরোলজি (আই আই টি এম) এবং ইন্ডিয়ান ন্যাশনাল সেন্টার ফর ওশেন ইনফরমেশন সিস্টেম (আই এন সি ও আই এস)।
    
    
    
    প্রসঙ্গত:এই মন্ত্রকের তত্ত্বাবধানে বিভিন্ন শাখাগুলির কাজের পরিসর ও গুনগতমান বিগত ৫ বছরে উল্লেখযোগ্য মাত্রায় বেড়েছে। সেই সঙ্গে গবেষণা ও বিকাশের বিষয়েও নিয়োজিত আছেবিভিন্ন ইউনিটগুলি। এক্ষেত্রে বিশেষভাবে সহায়তা করছে আন্তর্জাতিক ও ভারতীয় কৃত্রিমউপ গ্রহগুলি।
    
    
    
    এছাড়া যোগাযোগের বিভিন্ন চ্যানেলগুলিকে কাজে লাগিয়েও সংশ্লিষ্ট বিষয়ে নিখুঁত তথ্য সরবরাহের মাধ্যমে প্রাকৃতিক বিপর্যয়ের ফলে বিপুলমাত্রায় ক্ষয়ক্ষতির অনেকটাই লাঘব করা সম্ভব হচ্ছে।

    
    
    (Release ID: 1480625) Visitor Counter : 5
    
    

      Background release reference

      সক্রিয় থাকা মডেলটিও কিন্তু খুবই মারাত্মক ঘূর্ণিঝড় ‘ভারদা’র গতিপথের ব্যাপারেনির্ভুল পূর্বাভাস দিয়েছিল