      প্রতিরক্ষামন্ত্রক

      সেনা প্রধান উত্তর-পূর্বের শিক্ষার্থীদের অনুপ্রাণিত করেছেন
      ‘সদ্ভাবনা’ কার্যক্রমের অংশ হিসেবে মণিপুরের পশ্চিম জেলার ইম্ফলের বিভিন্ন বিদ্যালয়ের ২০ জনশিক্ষার্থীকে নিয়ে গঠিত একটি ‘জাতীয় সংহতি সফরকারী দল’ (এন আই টি) সোমবার সেনাপ্রধান জেনারেল বিপিন রাওয়াতের সঙ্গে মতামত বিনিময় করেছে

      Posted On: 17 JAN 2017 3:59PM by PIB Kolkata

    ‘সদ্ভাবনা’ কার্যক্রমের অংশ হিসেবে মণিপুরের পশ্চিম জেলার ইম্ফলের বিভিন্ন বিদ্যালয়ের ২০ জনশিক্ষার্থীকে নিয়ে গঠিত একটি ‘জাতীয় সংহতি সফরকারী দল’ (এন আই টি) সোমবার সেনাপ্রধান জেনারেল বিপিন রাওয়াতের সঙ্গে মতামত বিনিময় করেছে। এই এলাকায় কাজ করার সময় সেনা প্রধানের যে অভিজ্ঞতা হয়েছে, তিনি তা শিক্ষার্থীদের সঙ্গে ভাগ করে নিয়েছেন এবং তাদের কঠোর পরিশ্রম করতে ও দেশগঠনের প্রক্রিয়ায় সক্রিয়ভাবে অবদান রাখতে অনুপ্রাণিত করেন। তিনি তাদের ভারতীয় সেনাবাহিনিতে যোগ দিতে এবং দেশের জন্যকল্যাণকর সেবা প্রদান করতে প্রেরণা দিয়েছেন। সেনাপ্রধান সমস্ত শিক্ষার্থীদের শক্তির তাৎপর্য সম্পর্কে অবহিত করিয়েছেন এবং তাদের অতি অবশ্যই শান্তি ফিরিয়ে আনতে বার্তা প্রচার করতে ও তা নিশ্চিত করতে অনুপ্রাণিত করেন।
    
    
    
    ইম্ফল থেকে ৫ জানুয়ারি এই সফরের যাত্রারম্ভ করা হয়। এই সফরকালে অংশগ্রহণকারীরা দিল্লি ও আগ্রার বিভিন্ন সাংস্কৃতিক ও ঐতিহাসিক স্থান পরিদর্শন করেছে। ১৪ জানুয়ারিতে এই অংশ গ্রহণকারীদের ভারতের রাষ্ট্রপতির সঙ্গে মিলিত হওয়ার জন্য সম্মানজনক সুযোগ হয়েছিল। ১০ জানুয়ারি এই শিক্ষার্থীরা মানব সম্পদ উন্নয়ন মন্ত্রীর সঙ্গেও সাক্ষাৎ করেছে।
    
    
    
    জম্মু ও কাশ্মির এবং উত্তর-পূর্বাঞ্চলের রাজ্যগুলির শিক্ষার্থী, যুবক ও স্থানীয় জনসাধারণের জন্য দেশের সমৃদ্ধ ঐতিহ্য, বিভিন্ন উন্নয়নমূলক ও শিল্পোৎপাদন উদ্যোগসমূহ সম্পর্কে অন্তদৃষ্টি প্রদানের লক্ষ্যে ‘জাতীয় সংহতি সফর’ (এন আই টি) হল শিক্ষামূলক ও অনুপ্রেরণামূলক সফর কার্যক্রম। এই ধরণের সফর বালক-বালিকাদের কাছে বিভিন্ন ধরণের ক্যারিয়ারের সুযোগ তুলে ধরে এবং স্থানীয় বালক-বালিকারা এ বিষয়ে খুবই আগ্রহী।

    
    
    (Release ID: 1480620) Visitor Counter : 3
    
    

      Background release reference

      ভারতীয় সেনাবাহিনিতে যোগ দিতে এবং দেশের জন্যকল্যাণকর সেবা প্রদান করতে প্রেরণা