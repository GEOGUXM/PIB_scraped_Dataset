      প্রধানমন্ত্রীরদপ্তর

      প্রধানমন্ত্রী শ্রী মোদী সকাশে যুক্তরাজ্যের বিদেশ সচিব
      যুক্তরাজ্যের বিদেশ ও কমনওয়েলথ বিষয় সংক্রান্ত বিদেশ সচিব মিঃ বরিস জনসন বুধবার এখানে এক সাক্ষাৎকারে মিলিত হন ভারতের প্রধানমন্ত্রী শ্রী নরেন্দ্র মোদীর সঙ্গে।

      Posted On: 19 JAN 2017 12:13PM by PIB Kolkata

    যুক্তরাজ্যের বিদেশ ও কমনওয়েলথ বিষয় সংক্রান্ত বিদেশ সচিব মিঃ বরিস জনসন বুধবার এখানে এক সাক্ষাৎকারে মিলিত হন ভারতের প্রধানমন্ত্রী শ্রী নরেন্দ্র মোদীর সঙ্গে।


    সাক্ষাৎকারকালে প্রধানমন্ত্রী শ্রী মোদী ২০১৫-র নভেম্বরে তাঁর যুক্তরাজ্য সফরের স্মৃতিচারণ করেন। ঐ সময় বরিস জনসন-এর সঙ্গে তাঁর আলাপ-আলোচনার কথাও প্রসঙ্গত উল্লেখ করেন তিনি। সেই সময় মিঃ জনসন ছিলেন লন্ডনের মেয়র। বিদেশ সচিব পদে তাঁর নিয়োগের জন্য মিঃ বরিস জনসন’কে অভিনন্দিত করেন ভারতের প্রধানমন্ত্রী।

    শ্রী মোদী বলেন, ২০১৬-র নভেম্বর মাসে ব্রিটিশ প্রধানমন্ত্রী তেরেসা মে’র ভারত সফরের পরিপ্রেক্ষিতে ভারত-যুক্তরাজ্য সম্পর্কের ভবিষ্যৎ রূপরেখার একটি কাঠামো প্রস্তুত করা সম্ভব হয়েছে।


    বিজ্ঞান ও প্রযুক্তি, অর্থ এবং প্রতিরক্ষা ও নিরাপত্তা সহ বিভিন্ন ক্ষেত্রে ভারত-যুক্তরাজ্য দ্বিপাক্ষিক সম্পর্কের অগ্রগতি ও সাফল্যের দিকগুলি তুলে ধরেন ভারতের প্রধানমন্ত্রী। এ বিষয়ে এ পর্যন্ত অর্জিত সাফল্যেরও তিনি বিশেষ প্রশংসা করেন।


    প্রধানমন্ত্রী বলেন যে, যে সমস্ত ভারতীয় কর্মসূত্রে যুক্তরাজ্যে বসবাস করছেন, তাঁরা দু’দেশের সম্পর্ক নিবিড় করে তোলার ক্ষেত্রে এক বিশেষ সেতুবন্ধন রচনা করেছেন। দু’দেশের জনসাধারণের মধ্যে সংযোগ ও যোগাযোগকে আরও বাড়িয়ে তোলার ক্ষেত্রেও সেখানকার ভারতীয় বংশোদ্ভূত অধিবাসীরা এক মূল চালিকাশক্তির ভূমিকা পালন করছেন বলে মনে করেন শ্রী নরেন্দ্র মোদী।


    এই নিবিড় সম্পর্ককে আরও শক্তিশালী করে তোলার লক্ষ্যে ভারত ও যুক্তরাজ্য একযোগে কাজ করে যাবে বলে আশা ব্যক্ত করেন ভারতের প্রধানমন্ত্রী।

    
    
    (Release ID: 1480828) Visitor Counter : 3
    
    

      Background release reference

      সাক্ষাৎকারকালে প্রধানমন্ত্রী শ্রী মোদী ২০১৫-র নভেম্বরে তাঁর যুক্তরাজ্য সফরের স্মৃতিচারণ করেন