      संरक्षण मंत्रालय

      स्कॉर्पिन वर्गातल्या पाणबुडया, या देशाच्या स्वयंपूर्णता आणि स्वदेशीकरणातला महत्त्वाचा टप्पा – डॉ. सुभाष भामरे
      Posted On: 12 JAN 2017 3:24PM by PIB Mumbai


      भारतीय नौदलाच्या स्कॉर्पिन वर्गातल्या खंदेरी या दुसऱ्या पाणबुडीचे आज संरक्षण राज्यमंत्री डॉ. सुभाष भामरे यांच्या हस्ते जलावतरण झाले. यामुळे सागरामध्ये चाचण्या घेण्यासाठी या पाणबुडीचा मार्ग मोकळा झाला आहे. माझगाव गोदीत झालेल्या या कार्यक्रमाला नौदल प्रमुख ॲडमिरल सुनील लांबा यांच्यासह इतर मान्यवर उपस्थित होते.

      देशाची स्वयंपूर्णता आणि स्वदेशीकरणातला प्रकल्प 75 कलवरी हा मैलाचा दगड असल्याचे भामरे यावेळी म्हणाले. या वर्षअखेरपर्यंत खंदेरी ही पाणबुडी नौदलाकडे सुपूर्द करण्यात येईल अशी अपेक्षा आहे.
      प्रकल्प 75 अंतर्गंत माझगाव गोदीत सहा स्कॉर्पिन पाणबुडया बांधणीचे काम सध्या सुरु आहे. या वर्गातल्या कलवरी या पहिल्या पाणबुडीच्या सध्या सागरी चाचण्या सुरु आहेत. या वर्षाच्या मध्यापर्यंत या पाणबुडीचा नौदलात समावेश करण्यात येण्याची शक्यता आहे.

      N.Sapare/N.Chitale/Anagha


    

    
    (Release ID: 1480397) Visitor Counter : 5