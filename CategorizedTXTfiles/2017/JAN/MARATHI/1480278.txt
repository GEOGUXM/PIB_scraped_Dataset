      माहिती आणि प्रसारण मंत्रालय

      आगामी राष्ट्रीय चित्रपट संग्रहालयासाठी चित्रपट उद्योगाकडून दुर्मिळ वस्तूंसाठी आवाहन
      Posted On: 10 JAN 2017 5:38PM by PIB Mumbai


      मुंबईतील फिल्म्स डिव्हिजन प्रांगणातील एन एम आय सी अर्थात भारतीय चित्रपट राष्ट्रीय संग्रहालयाचे उद्‌घाटन आता जवळ येऊ घातले आहे. याकरता संग्रहालयाच्या सल्लागार समितीचे अध्यक्ष ख्यातनाम चित्रपट निर्माते श्याम बेनेगल यांनी चित्रपट क्षेत्राशी संबंधित व्यक्तींनी भारतीय चित्रपट क्षेत्राच्या शतकापासून प्रवास दर्शवणाऱ्या दुर्मिळ प्राचीन आणि इतर संस्मरणीय वस्तू राष्ट्रीय संग्रहालयासाठी देण्याचे आवाहन केले आहे.

      संग्रहालय सल्लागार समितीची सोमवारी मुंबईत बैठक झाली. या बैठकीत संग्रहालयाच्या दुसऱ्या टप्प्यात संकल्पनेवर आधारित रचनेलाही मंजूरी देण्यात आली. सांस्कृतिक मंत्रालयाअंतर्गत कोलकात्यातील नॅशनल कौन्सिल ऑफ सायन्स म्युझियम या संग्रहालयाचे काम पहात आहे.

      माहिती आणि प्रसारण मंत्रालयाचे सचिव अजय मित्तल या बैठकीत प्रमुख अतिथी म्हणून उपस्थित होते. भारतीय सिनेमाच्या विविध पैलूंना व्यासपीठ उपलब्ध व्हावे, यासाठी सरकार एन एम आय सी ला अतिशय महत्त्व देत असल्याचे मित्तल यांनी यावेळी सांगितले.

      या संग्रहालयाचे दोन भाग असणार आहे. गुलशन महल या ऐतिहासिक वास्तूत संग्रहालयाचा पहिला भाग वसवण्यात आला असून, त्यात प्राचीन कलाकृतींचे प्रदर्शन आणि कालक्रमानुसार भारतीय सिनेमाचा प्रवास उलगडण्यात आला आहे. आधुनिक इमारतीत संग्रहालयाचा दुसरा भाग असून, भारतातील सिनेमा, मूकपट ते बोलपटापर्यंतचा भारतीय चित्रपट क्षेत्राचा प्रवास, चित्रपटातील तंत्रज्ञान आणि कल्पकता यासंबंधातील 40 दालने असतील. याशिवाय लहान मुलांसाठीही खास दालन असणार आहे.

      या संग्रहालयाला दिलेली भेट हा एक अविस्मरणीय अनुभव ठरेल, यामधे अनेक संवादात्मक चर्चा सत्राचे आयोजन, दुर्मिळ ध्वनिमुद्रण ऐकण्याची सोय, काही क्षणचित्र पाहण्याची सुविधा तसेच जुन्या काळातील चित्रपट निर्मिती आदी गोष्टींचा अनुभव घेता येईल.

      ज्येष्ठ चित्रपट निर्माते अदुर गोपाळकृष्णन् आणि कृष्णा स्वामी, नामांकित सिनेमेटाग्रॉफर ए के बीर, राष्ट्रीय चित्रपट संग्रहालयाचे माजी संचालक सुरेश छाब्रिया, चित्रपट संग्राहक शिवेंद्र डुंगरपूर, चित्रपट समीक्षक संजीत नार्वेकर, एनसीएसएमचे महासंचालक अनिल मानेकर आणि छत्रपती शिवाजी वास्तू संग्रहालयाचे महासंचालक सब्यासाची मुखर्जी, चित्रपट क्युरेटर अमरीत गांगर या बैठकीत उपस्थित आहे.

      एनएमआयसी अशाप्रकारचे भारतातील हे पहिले राष्ट्रीय चित्रपट संग्रहालय ठरेल.


      M.Desai/S.Tupe/D.Rane

    
    
    (Release ID: 1480278) Visitor Counter : 5