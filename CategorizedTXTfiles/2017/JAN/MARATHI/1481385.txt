      ग्रामीण विकास मंत्रालय

      ग्रामीण गृहबांधणी लक्ष्य 2016-17 मध्ये दुप्पट-ग्रामीण विकास मंत्रालय
      Posted On: 30 JAN 2017 5:43PM by PIB Mumbai


      नवी दिल्ली 30 जानेवारी 2017

      ग्रामीण विकास विभागाला 2016-17 या वर्षात 33 लाख घरांची निर्मिती पूर्ण करण्याचे लक्ष्य देण्यात आलं होते. यामध्ये इंदिरा आवास योजनेअंतर्गत हाती घेण्यात आलेल्या आणि 1 एप्रिल 2016 पर्यंत बांधकाम अपुऱ्या राहिलेल्या घरांचाही समावेश होता. यापैकी अनेक कामं अनेक वर्षे अपूर्ण होती. या घरांपैकी 21-57 लाख घरांचे काम आतापर्यंत पूर्ण झालं आहे. 2012-13 ते 2014-15 या कालावधीत दरवर्षी पूर्ण झालेल्या कामांपेक्षा हे काम दुप्पट आहे.

      चालू आर्थिक वर्षात राज्यांच्या भागीदारीतून 33 लाख घरं पूर्ण करण्यासाठी प्रामाणिक प्रयत्न केले जात आहेत.

      चालू आर्थिक वर्षात पंतप्रधान नरेंद्र मोदी यांनी आवास योजनेचा औपचारिक प्रारंभ केला. याआधी मंजूर झालेल्या 33 लाख घरांबरोबर नवीन प्रधानमंत्री ग्रामीण आवास योजनेअंतर्गत आता घरांच्या संख्येत 44 लाखापर्यंत वाढ झाली आहे. राज्यांना लक्ष्याबाबत माहिती देण्यात आली आहे. 2011 च्या सामाजिक-आर्थिक मागासवर्ग जनगणनेनुसार आणि ग्रामसभेच्या मदततीने लाभार्थ्यांची निवड करण्याची प्रक्रिया हाती घेण्यात आली. राज्यांनी घर बांधणीसाठी नांव नोंदणी प्रक्रिया सुरू केली असून आतापर्यंत 14 लाख 23 हजार लाभार्थ्यांनी नोंदणी केली आहे.

      44 लाख घरांपैकी बहुतेक घरांचे काम डिसेंबर 2017 पर्यंत पूर्ण होण्याची अपेक्षा आहे. 2016-17 ते 2018-19 या तीन वर्षात एकूण 1 कोटी 33 लाख घरे पूर्ण होतील.


    B.Gokhale /J.Patankar/P.Kor

    
    
    (Release ID: 1481385) Visitor Counter : 7