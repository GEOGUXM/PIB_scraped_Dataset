      वाणिज्य आणि उदयोग मंत्रालय

      घाऊक किंमतीवर आधारित निर्देशांकाचा डिसेंबर 2016 मधील आढावा
      Posted On: 16 JAN 2017 2:55PM by PIB Mumbai


        डिसेंबर 2016 मध्ये सर्व वस्तूंच्या घाऊक किंमत निर्देशांकात आधिच्या महिन्याच्या तुलनेत 0.2 टक्के घट होऊन तो 182.8 (तात्पुरती) आकडेवारी राहिला.

        मासिक घाऊक किंमतीवर आधारित चलनफुगवट्याचा दर डिसेंबर 2016 मध्ये 3.39 टक्के राहिला.
        प्राथमिक घटक : -
        प्राथमिक घटकाचा निर्देशांक गेल्या महिन्याच्या 259.4 वरुन घसरुन तो 256.3 वर स्थिरावला. टक्क्यांच्या तुलनेत ही घट 1.2 टक्के नोंदवली गेली. खाद्यान्न गटातल्या वस्तूंच्या निर्देशांकात 2.2 टक्के घट झाली. फळे आणि भाज्या, तूर, मसूर, उडीद, मूग यांच्या किंमतीत घट झाली तर नाचणी, ज्वारी, गहू, बाजरी यांच्या किंमतीत वाढ झाली.
        अखाद्य वस्तूंच्या गटाच्या निर्देशांकात 1.9 टक्के वाढ नोंदवली गेली. फुले, कच्चे रबर, नारळ, भुईमूग, कच्चे रेशीम यांच्या किंमतीत वाढ झाली.
        खनिजे गटाच्या निर्देशांकात 2.8 टक्के वाढ झाली.
        इंधन आणि ऊर्जा : -
        इंधन आणि ऊर्जा गटाच्या निर्देशांकात 0.7 टक्के वाढ झाली. केरोसिन, पेट्रोल, एलपीजी यांच्या किंमतीत वाढ झाली.
        उत्पादित वस्तू : -
        उत्पादित वस्तू गटाच्या निर्देशांकात 0.1 टक्के वाढ झाली. अन्न उत्पादने, वस्त्रोद्योग, लाकूड आणि लाकडी उत्पादने, चामडे आणि चामडी उत्पादने, रसायने आणि रासायनिक उत्पादने या गटांच्या निर्देशांकात घट दिसून आली तर कागद आणि कागदी उत्पादने, शीतपेये, तंबाखू आणि तंबाखूजन्य उत्पादने, अधातू खनिज उत्पादने या गटांच्या निर्देशांकात वाढ दिसून आली.
        B.Gokhale/S.Kulkarni/P.Malandkar

    
    

    
    (Release ID: 1480563) Visitor Counter : 3