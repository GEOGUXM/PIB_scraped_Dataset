      ऊर्जा मंत्रालय

      जगातला सर्वात मोठा एलईडी पथदिवे कार्यक्रम पियुष गोयल यांच्याकडून राष्ट्राला अर्पण
      Posted On: 09 JAN 2017 10:53PM by PIB Mumbai


        दक्षिण दिल्ली महापालिका क्षेत्रात राबवलेला पथदिवे राष्ट्रीय कार्यक्रम केंद्रीय ऊर्जा राज्यमंत्री पियुष गोयल यांनी राष्ट्राला अर्पण केला. हा जगातला सर्वात मोठा पथदिवे बदलण्याचा कार्यक्रम आहे.

        महाराष्ट्रासह पंजाब, हिमाचल प्रदेश, उत्तर प्रदेश, आसाम, त्रिपुरा, झारखंड, छत्तीसगड, तेलंगणा, आंध्र प्रदेश, केरळ, गोवा, गुजरात आणि राजस्थान या राज्यात पथदिवे राष्ट्रीय कार्यक्रम राबवण्यात येत आहे. याअंतर्गत 15.59 लाख पथदिव्यांच्या जागी एलईडी बल्ब लावण्यात आले आहेत. यामुळे 20.66 कोटी किलोवॅट ऊर्जेची बचत झाली आहे.

        जनतेला सबल करण्याबरोबरच देशातले ऊर्जा पायाभूत जाळे मजबूत आणि सशक्त करण्याचे सरकारचे उद्दीष्ट आहे. त्यामुळे जनतेला अखंड आणि दर्जेदार वीज पुरवठा वाजवी दरात उपलब्ध होईल, असे गोयल यांनी यावेळी सांगितले.

        N.Sapre/N.Chitale/D.Rane

    
    

    
    (Release ID: 1480258) Visitor Counter : 9