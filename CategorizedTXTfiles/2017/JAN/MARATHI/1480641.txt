      माहिती आणि प्रसारण मंत्रालय

      सर्व भारतीय भाषांमध्ये पत्रकारितेचा अभ्यासक्रम सुरू करण्यासाठी आयआयएमसीने प्रयत्न केले पाहिजेत-व्यंकय्या नायडू
      उर्दू सर्व भारतीयांना सांस्कृतिक वारसा
      67 व्या विकास पत्रकारिता अभ्यासक्रमाचा माहिती व प्रसारणमंत्र्यांच्या हस्ते शुभारंभ

      Posted On: 17 JAN 2017 6:28PM by PIB Mumbai

        नवी दिल्ली 17 जानेवारी 2017

        भविष्यात पत्रकार होऊ इच्छिणाऱ्या विद्यार्थ्यांनी बातम्या आणि मते यांची गल्लत करू नये, असा सल्ला माहिती आणि प्रसारण मंत्री व्यंकय्या नायडू यांनी दिला आहे. शास्त्री भवन येथे उर्दू पत्रकारितेतील पहिल्या पदव्युत्तर पदविका अभ्यासक्रमाचा आणि 67 व्या विकास पत्रकारिता पदविका अभ्यासक्रमाचा शुभारंभ नायडू यांच्या हस्ते झाला, त्यावेळी ते बोलत होते.

        आयआयएमसीने सर्व भारतीय भाषांमध्ये पत्रकारितेचा अभ्यासक्रम सुरू करण्यासाठी प्रयत्न करावेत, असे आवाहन त्यांनी केले. उर्दू सर्व भारतीयांचा सांस्कृतिक वारसा असल्याचे सांगून नायडू यांनी उर्दू पत्रकारितेत नवा पदव्युत्तर पदविका अभ्यासक्रम सुरू केल्याबद्दल आयआयएमसीचे कौतुक केले.

        आयआयएमसीच्या ‘कम्युनिकेटर’ या पत्रिकेचे अनावरणही नायडू यांच्या हस्ते झाले.

        N.Sapre/S.Kakde/P.Kor

    
    

    
    (Release ID: 1480641) Visitor Counter : 3