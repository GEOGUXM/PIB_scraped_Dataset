      कायदा आणि न्याय मंत्रालय

      विमुद्रीकरणामुळे दहशतवादाला मिळणारे आर्थिक पाठबळ, हवाला आणि मानवी तस्करीमध्ये घट झाल्याचे विधीमंत्री रविशंकर प्रसाद यांचे प्रतिपादन
      Posted On: 12 JAN 2017 5:37PM by PIB Mumbai


      केंद्र सरकारने 8 नोव्हेंबरला घेतलेल्या विमुद्रीकरणाच्या निर्णयामुळे दहशतवादाला मिळणारे आर्थिक पाठबळ, हवाला व्यापार आणि मानवी तस्करीमध्ये घट झाल्याचे केंद्रीय विधी मंत्री रविशंकर प्रसाद यांनी म्हटले आहे. ते आज नवी दिल्लीत एका चर्चासत्रात बोलत होते. करविषयक पुंजीमध्ये वाढ झाल्याशिवाय विकास शक्य नाही, असे सांगून करविषयक पाया विस्तारण्यासाठी पावले उचलायला सरकार कचरणार नाही असे संकेत त्यांनी दिले. विकासासाठी केंद्रीय वित्त मंत्री अरुण जेटली यांच्याकडे पाच लाख कोटी रुपयांचा निधी असून त्यात वाढ होण्याची गरज रविशंकर प्रसाद यांनी व्यक्त केली.

      आधारशी संलग्न स्मार्ट फोनद्वारे बँक पेमेंट हे सबलीकरणाचे साधन असल्याचे ते म्हणाले. 125 कोटी जनतेपैकी केवळ 3.7 कोटी जनता कर प्रदान करते, तर 99 लाख लोक आयकर विवरण पत्र भरतात मात्र त्यांचे उत्पन्न करपात्र नसते, 2 कोटी लोकांचे वार्षिक उत्पन्न 6 लाख रुपये तर केवळ 24 लाख लोकांचे वार्षिक उत्पन्न 10 लाख रुपयांपेक्षा जास्त असल्याची अशी माहितीही त्यांनी दिली.

      N.Sapare/N.Chitale/Anagha

    
    
    (Release ID: 1480416) Visitor Counter : 4