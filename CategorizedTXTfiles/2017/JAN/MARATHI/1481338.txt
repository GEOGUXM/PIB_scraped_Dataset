      आरोग्य आणि कुटुंब कल्याण मंत्रालय

      मुंबईतील टाटा मेमोरियल सेंटरने आयोजित केलेल्या अमृत महोत्सवी परिषदेत केंद्रीय आरोग्य मंत्री जे.पी. नड्डा यांनी केलेल्या भाषणातील प्रमुख मुद्दे
      Posted On: 29 JAN 2017 2:20PM by PIB Mumbai


      · टाटा मेमोरियल केंद्राच्या अमृतमहोत्सवी परिषदेत आपल्यासोबत उपस्थित राहताना अतिशय आनंद होत आहे. आरोग्यदायी व्यक्ती, समाज आणि देशाच्या दिशेने सुरु होणाऱ्या नवीन प्रवासाची ही सुरुवात आहे, अशी आशा करतो.

      · “आरोग्य सुविधा: केवळ वस्तू की मूलभूत मानवी गरज” ही परिषद सद्यस्थितीची साधर्म्य राखणारी आहे.
      · गुणवत्ता पूर्ण आरोग्य सोयींच्या उपलब्धतेत वाढ करण्यासाठी तसेच या सोयींचा आवाका वाढवण्यासाठी आरोग्य आणि कुटूंब कल्याण मंत्रालयाने अनेक योजना आणि राष्ट्रीय उपक्रम हाती घेतले आहे.
      · मार्च 2014 मध्ये भारताने पोलिओ मुक्त राष्ट्र हा दर्जा साध्य करण्याबरोबरच मे 2015 मध्ये माता आणि नवजात शिशूंमधील धनुर्वाताचे यशस्वीरित्या उच्चाटन केले आहे. इंद्रधनुष उपक्रमाच्या अंमलबजावणीत 7 टक्क्यांपर्यंत वार्षिक वाढ झाली आहे.
      · मलेरिया, क्षयरोग आणि एच आय व्ही एड्सच्या घटना कमी करण्यासाठीचे एमडीजी 6 हे लक्ष्य भारताने साध्य केले आहे. पाच वर्षांखालील बालकांच्या मृत्यूदरात आणि माता मृत्यूदरात जागतिक सरासरीच्या तुलनेत भारतात मोठ्या प्रमाणावर कपात झाली आहे.
      · सर्व व्यक्तींना गुणवत्तापूर्ण आरोग्य सुविधा उपलब्ध व्हाव्यात हा आमचा उद्देश आहे.
      · आपल्या देशासमोर संसर्गजन्य आणि असंसर्गजन्य रोगांचे दुहेरी ओझे आहे.
      · कर्करोग नियंत्रण हे आपल्या सर्वांसमोरील मोठे आव्हान आहे.
      · राज्य सरकारांच्या प्रयत्नांना सहाय्य म्हणून कर्करोग, मधुमेह, हृदयविकार या रोगांवर नियंत्रण आणि त्यांचा अटकाव यासाठीचा राष्ट्रीय कार्यक्रम राबवण्यात येत आहे.
      · देशात टर्शरी केअर कॅन्सर फॅसिलिटीमध्ये वाढ करण्यासाठीच्या योजनेला सरकारने मान्यता दिली आहे.
      · कर्करोगावरील उपचार हे सरकारी संस्थांमध्ये मोफत अथवा त्यांच्यावर अनुदान दिले जाते. गरीब रुग्णांना राष्ट्रीय आरोग्य निधी अंतर्गत विविध योजनांद्वारे आर्थिक सहाय्य पुरवले जाते.
      · जनतेचे कर्करोगापासून संरक्षण करण्यासाठी आणि उपचार देण्यासाठी सरकार कटीबध्द आहे. निरोगी भारत निर्मितीसाठी तसेच कर्करोगाबाबत जन जागृती करण्यासाठी सर्वांनी एकत्रित काम करण्याची गरज आहे.

      S.Tupe/V.Deokar

    
    
    (Release ID: 1481338) Visitor Counter : 6