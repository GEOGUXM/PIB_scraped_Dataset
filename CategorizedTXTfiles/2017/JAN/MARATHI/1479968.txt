      महिला आणि बालविकास मंत्रालय

      मातृत्व लाभ योजना संपूर्ण देशभरामध्ये राबवणार
      Posted On: 03 JAN 2017 6:34PM by PIB Mumbai


      नवी दिल्ली 3 जानेवारी 2017

      गर्भवती आणि मुलांना स्तनपान देणाऱ्या मातांसाठी संपूर्ण देशामध्ये मातृत्व लाभ योजना राबवण्यात येणार आहे. गर्भवती आणि स्तनदा मातांना पोषक आहार मिळावा, तसेच नवजात बालकांचे योग्य प्रकारे लसीकरण व्हावे, माता आणि बालकांचे स्वास्थ्य चांगले रहावे यासाठी ही योजना तयार करण्यात आली आहे.

      कुपोषित गर्भवतींच्या बालकांचे वजन कमी असते, त्यामुळे नवजात बालकांचा मृत्यूदरही जास्त आहे. हे चक्र लक्षात घेऊन मातेलाच पोषक, पुरक आहार देण्यात येणार आहे. कुटुंबाला आर्थिक हातभार लावण्यात गर्भवती महिलांची कार्यरत असतात त्यांच्या वेतनाचे होणारे नुकसान लक्षात घेऊन गर्भवतींच्या थेट बँक खात्यामध्ये सहा हजार रुपयांची मदत जमा करण्यात येणार आहे.

      गर्भवतींनी ही आर्थिक मदत तीन हप्त्यांमध्ये देण्यात येणार आहे.

  रोख हस्तांतर                                     अट                                                             रक्कम  
                                                                                                                         
  पहिला हप्ता – गर्भारपणातील पहिल्या 3 महिन्यात    ·पहिल्या तीन महिन्यात रुग्णालयात नाव नोंदणी करावी लागणार       3,000/-
                                                   ·पहिल्यांदा तपासणी झाल्यानंतर                                         
                                                                                                                         
  दुसरा हप्ता                                      ·रुग्णालयात बालकाच्या जन्माच्यावेळेस                           1,500/-
                                                                                                                         
  तिसरा हप्ता                                      ·मुलांच्या जन्माची नोंदणी करावी लागणार                         1,500/-
                                                                                                                         
                                                   ·मुलांना बीसीजी लस टोचावी लागणार                                      
                                                                                                                         
                                                   ·मुलाला ओपीव्ही आणि डीपीटीचे 1 आणि 2 इंजेक्शन द्यावे लागणार           
                                                                                                                         
                                                                                                                         
      या अर्थसहाय्यासाठी गर्भवतींनी बँकेत अथवा टपाल कार्यालयात खाते उघडणे आवश्यक असून ते आधार कार्डाशी जोडलेले असले पाहिजे.

      1 जानेवारी 2017 पासून संपूर्ण देशभरात सुरू झालेल्या या योजनेचा लाभ दरवर्षी सुमारे 51.70 लाख महिलांना मिळू शकेल अशी अपेक्षा आहे.


    N.Sapre /S.Bedekar/P.Kor

    
    
    (Release ID: 1479968) Visitor Counter : 23