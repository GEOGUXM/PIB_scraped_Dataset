      माहिती आणि प्रसारण मंत्रालय

      पोर्तुगालच्या सांस्कृतिक मंत्र्यांनी, माहिती आणि प्रसारण राज्यमंत्री राज्यवर्धन राठोड यांची भेट घेतली
      Posted On: 10 JAN 2017 4:31PM by PIB Mumbai


        चित्रपट क्षेत्रात सहनिर्मिती कराराच्या शक्यता आजमावण्यासाठी काम करायला भारत आणि पोर्तुगालने मान्यता दर्शवली आहे. या कराराचे कायदेविषयक पैलू लक्षात घेऊन कालबद्ध पद्धतीने हा करार करण्यात येणार आहे. माहिती आणि प्रसारण राज्यमंत्री राज्यवर्धन राठोड आणि पोर्तुगालचे सांस्कृतिक मंत्री लुईस फिलिप कॅस्ट्रो यांची आज नवी दिल्लीत बैठक झाली त्यावेळी दोन्ही देशांच्या सरकारी प्रसारणकर्त्यांमधे उत्तम प्रथा, तसेच तांत्रिक बाबींत सहकार्याबाबतच्या सामंजस्य करारांच्या शक्यतांवर चर्चा झाली.

        परदेशी चित्रपट निर्मात्यांना भारतात एकाच खिडकीद्वारे मंजुऱ्या मिळाव्यात यासाठी माहिती आणि प्रसारण मंत्रालयाने निर्माण केलेल्या फिल्म फॅसिलिएशन कार्यालयाविषयी राठोड यांनी पोर्तुगालच्या मंत्र्यांना माहिती दिली. दोन्ही देशांच्या शैक्षणिक संस्थांतल्या विद्यार्थी आदान-प्रदान कार्यक्रमाच्या शक्यतेवरही उभय मंत्र्यांत चर्चा झाली. नवीकरणीय ऊर्जा, माहिती आणि दळणवळण तंत्रज्ञान, स्टार्ट अप या क्षेत्रातल्या संभाव्य सहकार्यातही मंत्र्यांनी स्वारस्य दर्शवले.

        पोर्तुंगालचे पंतप्रधान येत्या 12 तारखेला गोव्यामधे चित्रपट क्षेत्रातल्या धुरिणांशी चर्चा करणार आहेत. या नियोजित बैठकीविषयीही दोन्ही मंत्र्यांनी चर्चा केली.

        N.Sapre/N.Chitale/D.Rane

    
    

    
    (Release ID: 1480271) Visitor Counter : 5