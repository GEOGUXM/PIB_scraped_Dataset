      जलसंपदा, नदी विकास आणि गंगा पुनरुत्थान मंत्रालय

      “नमामि गंगे” प्रकल्पासाठी कॉर्पोरेट क्षेत्राची मदत
      Posted On: 20 JAN 2017 5:38PM by PIB Mumbai


      जलस्रोत, नद्या विकास आणि गंगा पुनरुज्जीवित मंत्रालयाच्या वतीने गंगा नदी स्वच्छतेचा राष्ट्रीय कार्यक्रम “नमामि गंगे” साठी कॉर्पोरेट क्षेत्राची मदत घेण्यात येत असून त्यासाठी गुरुवारी नवी दिल्लीत एका कार्यशाळेचे आयोजन करण्यात आले होते.

      या कार्यशाळेत सार्वजनिक क्षेत्रातील विविध संस्था, बँका यांचे प्रतिनिधी सहभागी झाले होते. सामाजिक दायित्व म्हणून कॉर्पोरेट संस्थांनी ठेवलेला राखीव निधी “ नमामि गंगे” साठी वापरण्यासाठी या संस्था तयार आहेत. “ नमामि गंगे” प्रकल्पामध्ये सर्वांनीच उत्सुकता दाखवली आहे.
      या कार्यशाळेत महारत्न, नवरत्न आणि इतर सार्वजनिक संस्था, ओएनजीसी, कोल इंडिया, भेल, गेल, सेल, एनटीपीसी, ऑईल इंडिया, स्टेट बँक ऑफ इंडिया यांच्यासह 20 पेक्षा जास्त बँकांचे प्रतिनिधी सहभागी झाले होते. केंद्रीय वित्त मंत्र्यांच्या अध्यक्षतेखाली स्थापन करण्यात आलेल्या “ स्वच्छ गंगा निधी” ला सामाजिक दायित्व अंतर्गत निधी देता येणार असल्याचे यावेळी सांगण्यात आले.
      N.Sapre/S.Bedekar/P.Malandkar

    

    
    (Release ID: 1480900) Visitor Counter : 5