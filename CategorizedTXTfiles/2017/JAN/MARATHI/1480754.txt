      निती आयोग

      डिजिटल पेमेंट प्रोत्साहन उपक्रमांना उदंड प्रतिसाद डिजिधन मेळ्यांमध्ये 3.81 लाखांहून अधिक ग्राहकांना आणि 21 हजार व्यापाऱ्यांना 60.90 कोटी रुपयांची बक्षिसे
      Posted On: 19 JAN 2017 5:48PM by PIB Mumbai


        डिजिटल पेमेंट आणि रोकडरहित अर्थव्यवस्थेसाठी केंद्र सरकार उचलत असलेल्या पावलांना नागरिकांचा उदंड प्रतिसाद लाभत आहे. इलेक्ट्रॉनिक्स आणि माहिती तंत्रज्ञान विभागांतर्गत असलेल्या सामायिक सेवा केंद्रांनी आतापर्यंत 1.94 कोटी नागरिकांना आणि 5.93 लाख व्यापाऱ्यांना डिजिटल पद्धतीने व्यवहार करायला शिकविले आहे, अशी माहिती इलेक्ट्रॉनिक्स आणि माहिती तंत्रज्ञान मंत्री रविशंकर प्रसाद यांनी दिली आहे.

        देशभरातल्या 24 डिजिधन मेळ्यांमध्ये 3.81 लाखांहून अधिक ग्राहकांना आणि 21 हजार व्यापाऱ्यांना 60.90 कोटी रुपयांची बक्षिसे लाभली आहेत.
        निती आयोगाच्या लकी ग्राहक योजना आणि डिजिधन व्यापार योजना या दोन योजनांच्या माध्यमातून ही बक्षिसे देण्यात आली असून विजेत्यांच्या यादीत, छोटे शेतकरी, अंगणवाडी कर्मचारी, गृहिणी, कामगार इत्यादी विविध जणांचा समावेश आहे.
        एनपीसीआय अर्थात नॅशनल पेमेंटस कॉर्पोरेशन ऑफ इंडियाने दिलेल्या माहितीनुसार सर्वाधिक विजेत्यांच्या यादीत महाराष्ट्र, आंध्र प्रदेश, तामिळनाडू, उत्तर प्रदेश आणि कर्नाटक ही पाच राज्ये अव्वल ठरली आहेत. राज्यात आतापर्यंत मुंबई आणि पुण्यात डिजिधन मेळा झाला असून 22 जानेवारीला ठाण्यात डिजिधन मेळा होणार आहे.
        B.Gokhale/S.Kulkarni/P.Malandkar

    
    

    
    (Release ID: 1480754) Visitor Counter : 7