      वस्त्रोद्योग मंत्रालय

      हातमाग विणकरांसाठी ‘बुनकर मित्र’ हेल्पलाईन सुरू
      तंत्रज्ञान, युवक आणि परंपरा यांचा अपूर्व संगम-केंद्रीय वस्त्रोद्योग मंत्री

      Posted On: 04 JAN 2017 5:54PM by PIB Mumbai

      नवी दिल्ली 4 जानेवारी 2017

      केंद्रीय वस्त्रोद्योग मंत्री स्मृती इराणी यांच्या हस्ते हातमाग विणकरांसाठी ‘बुनकर मित्र’ या नावाने नुकतीच हेल्पलाईन सुरू करण्यात आली. ही हेल्पलाईन म्हणजे तंत्रज्ञान, युवक आणि परंपरा यांचा अपूर्व संगम असल्याचे मत यावेळी स्मृती इराणी यांनी व्यक्त केले. या विणकरांचे प्रश्न, तक्रारी, गाऱ्हाणी, ताबडतोब सोडविण्यासाठी उपयोगी ठरणारी हेल्पलाईन विकसित केल्याबद्दल स्मृती इराणी यांनी आयुक्तांचे अभिनंदन केले.

      या हेल्पलाईनच्या माध्यमातून संपूर्ण देशभरातील कोणत्याही विणकऱ्याला संपर्क साधून मार्गदर्शन घेता येणार आहे. ही सेवा आठवड्याचे सातही दिवस सकाळी 11.00 ते संध्याकाळी 6.00 वाजेपर्यंत असणार आहे. हिंदी, इंग्लिश, तामिळ, तेलगू, बंगाली, कन्नड आणि आसामी भाषांतून सध्या ही सेवा उपलब्ध असणार आहे.

      ‘बुनकर मित्र’ हेल्पलाईनच्या आधारे पुढील सेवा देण्यात येणार आहेत.

      · तांत्रिक गोष्टींसाठी सहाय्य

      · मार्गदर्शन दिले जाणारी क्षेत्रे

      · कच्च्या मालाचा पुरवठा

      · पतपुरवठ्याची उपलब्धता

      · गुणवता नियंत्रण

      · बाजारपेठेची माहिती-संलग्नता

      · विविध योजना आणि प्रक्रिया यांचा लाभ कसा घ्यावा याची माहिती.


    N.Sapre /S.Bedekar/P.Kor

    
    
    (Release ID: 1480042) Visitor Counter : 10