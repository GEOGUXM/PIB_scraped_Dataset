      मनुष्यबळ विकास मंत्रालय

      नवी दिल्लीत 7 ते 15 जानेवारी जागतिक पुस्तक मेळावा
      Posted On: 06 JAN 2017 6:41PM by PIB Mumbai


        नवी दिल्ली 6 जानेवारी 2017

        नवी दिल्लीत होणाऱ्या जागतिक पुस्तक मेळाव्यासाठी यावर्षी ‘मानुषी’ ही प्रमुख संकल्पना निश्चित करण्यात आली असून महिलांच्या विषयांवर तसेच महिलांनी केलेल्या लेखनाचे प्रदर्शन करण्यात येणार आहे. यामध्ये प्राचीन काळापासून महिला केंद्रीत विषयांवर केलेल्या लेखनाची आणि लेखिकांची वैभवशाली परंपरा यामधून दाखवण्यात येणार आहे.

        नवी दिल्लीतल्या प्रगती मैदानावर 7 ते 15 जानेवारी 2017 या काळात जागतिक पुस्तक मेळावा भरवण्यात येत आहे. इंडियन ट्रेड प्रमोशन ऑर्गनायझेशनच्या संयुक्त विद्यमाने भरवण्यात येणाऱ्या या पुस्तक मेळाव्यातील मुख्य संकल्पनेच्या दालनाचे उद्‌घाटन केंद्रीय मनुष्यबळ विकास मंत्री प्रकाश जावडेकर 10 जानेवारी रोजी करणार आहेत. तर मेळाव्याचे उद्‌घाटन केंद्रीय मनुष्यबळ विकास राज्यमंत्री महेंद्रनाथ पांडे यांच्या हस्ते होणार आहे. कार्यक्रमाला नामवंत उडिया लेखिका आणि ज्ञानपीठ पुरस्कार विजेत्या डॉ. प्रतिभा रे पाहुण्या म्हणून उपस्थित राहणार आहेत. तसेच युरोपियन संघाचे भारतातील राजदूत तोमॅस कॉझ्लोवस्की विशेष अतिथी म्हणून उपस्थित राहणार आहेत.

        नॅशनल बूक ट्रक

        नॅशनल बूक ट्रस्टच्या स्थापनेचे यंदा 60 वे वर्ष आहे. यानिमित्त एक विशेष उपक्रम ट्रस्टच्या वतीने राबवण्यात येणार आहे. यामध्ये ‘थिस इज नो लुकिंग बॅक’ या शीर्षकाखाली एनबीडी एक प्रदर्शन भरवणार आहे. तसेच पुस्तकांच्या प्रसिद्धीसाठी पुस्तकजत्रा, पुस्तक प्रकाशन अशा विविध कार्यक्रमांचे आयोजन करण्यात येणार आहे.

        N.Sapre/S.Bedekar/P.Kor

    
    
    (Release ID: 1480118) Visitor Counter : 6