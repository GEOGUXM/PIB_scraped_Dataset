      गृह आणि शहरी व्यवहार मंत्रालय

      गृहनिर्माण कायदा राज्य सरकार मवाळ करू शकत नाहीत-व्यंकय्या नायडू
      गृहनिर्माण कायद्याच्या अंमलबजावणीबाबत राज्यांशी चर्चा

      Posted On: 17 JAN 2017 6:25PM by PIB Mumbai

        नवी दिल्ली 17 जानेवारी 2017

        गृहनिर्माण (नियमन आणि विकास) कायदा 2016 यावर्षी एक मे पासून अंमलात आणावा, असे आवाहन केंद्रीय गृहनिर्माण आणि दारिद्रयनिर्मूलन मंत्री एम. व्यंकय्या नायडू यांनी राज्य आणि केंद्रशासित प्रदेशांना केले. गृहनिर्माण कायद्याच्या अंमलबजावणीबाबत गृहनिर्माण आणि दारिद्रनिर्मूलन मंत्रालयाने राज्य आणि केंद्रशासित प्रदेशांच्या मुख्य सचिवांची आणि वरिष्ठ अधिकाऱ्यांची बैठक बोलावली होती. त्यात ते बोलत होते.

        गृहनिर्माण कायदा संसदेनं मंजूर केलेला सर्वाधिक ग्राहकाभिमुख कायदा आहे आणि त्यातील तरतुदी मवाळ करण्याचा राज्यांना कोणताही अधिकार नाही, असे नायडू यांनी सांगितले. या कायद्याचा लाभ विक्रेता आणि ग्राहक दोघांनाही होणार असून या क्षेत्राची विश्वासार्हताही वाढेल. या कायद्याबाबत काही तडजोड झाल्याचा प्रयत्न केल्यास जनरोषाला सामोरे जावे लागेल, असा इशारा नायडू यांनी राज्यांना दिला.

        आतापर्यंत महाराष्ट्रासह काही राज्यांनी गृहनिर्माण नियमांची अधिसूचना काढली आहे.

        N.Sapre/S.Kakde/P.Kor

    
    

    
    (Release ID: 1480640) Visitor Counter : 5