      ऊर्जा मंत्रालय

      जपानबरोबर ऊर्जा क्षेत्रातली भागीदारी, दोन्ही देशांच्या शाश्वत ऊर्जा भविष्यासाठी महत्वाची – पियुष गोयल
      Posted On: 09 JAN 2017 1:25PM by PIB Mumbai


      नवीकरणीय ऊर्जा क्षेत्रातल्या बऱ्याचश्या गोष्टी परदेशातून येत असल्यामुळे सौर ऊर्जा उपकरणे भारतातच कमी किमतीत निर्माण करण्यासाठी आवश्यक ढाचा निर्माण करण्यासाठी सरकार काम करत आहे, असे केंद्रीय ऊर्जा राज्यमंत्री पियुष गोयल यांनी म्हटले आहे. यामुळे देशातल्या प्रत्येक नागरिकाला वाजवी दरात आणि दर्जेदार, अखंड ऊर्जा पुरवठा उपलब्ध होईल, असे गोयल यांनी सांगितले. जपानच्या व्यापार आणि उद्योग मंत्री हिरोशिगे सेको यांच्या नेतृत्वाखाली नवी दिल्लीत आलेल्या जपानी शिष्टमंडळाशी द्विपक्षीय बैठक घेतल्यानंतर ते बोलत होते.

      नवीकरणीय ऊर्जावृद्धि, औद्योगिक आणि वाणिज्यिक क्षेत्रात ऊर्जा सुरक्षिततेसाठी तांत्रिक सहकार्य वाढवणे यासह ऊर्जा क्षेत्रातल्या सहकार्याबाबत तंत्रविषयक चर्चा या दिवसभराच्या बैठकीत झाली.
      येत्या 15 वर्षात भारताची ऊर्जेची गरज चौपट होणार असून, भारत जगातली एक मोठी ऊर्जा बाजारपेठ ठरणार आहे. त्यामुळे या क्षेत्रात जपानसाठी व्यापाराच्या संधी खुल्या होतील आणि यातुनच दोन्ही देशांचा लाभ होईल, असे त्यांनी स्पष्ट केले.

      N.Sapre/N.Chitale/D.Rane

    
    
    (Release ID: 1480262) Visitor Counter : 5