      ग्राहक व्यवहार, अन्न आणि सार्वजनिक पुरवठा मंत्रालय

      सोन्याच्या दागिन्यांच्या हॉल मार्किंगसाठीच्या मानकात बीआयएसकडून सुधारणा
      Posted On: 17 JAN 2017 4:26PM by PIB Mumbai


      मुंबई 17 जानेवारी 2017

      सोन्याच्या दागिन्यांच्या हॉलमार्किंगसाठी भारतीय मानके विभागाने सुधारणा केली असून 1 जानेवारी 2017 पासून याची अंमलबजावणी सुरू झाली आहे.

      हॉलमार्क असलेले सोन्याचे दागिने आता 14 कॅरेट, 18 कॅरेट आणि 22 कॅरेट अशा तीन श्रेणींमध्ये उपलब्ध असतील.

      शुध्दतेबरोबरच कॅरेटची नोंदही आता दागिन्यांवर असेल. उदा. 22 कॅरेटच्या दागिन्यावर 916 बरोबर 22K अशीही नोंद असेल. 18 कॅरेट दागिन्यांवर 18K750 तर 14 कॅरेट दागिन्यावर 14K585 अशी नोंद असेल.

      सोन्याच्या दागिन्यावरील हॉलमार्कमध्ये आता भारतीय मानक विभागाचे चिन्ह, कॅरेट व शुध्दतेची नोंद, परीक्षण केंद्राचे ओळख चिन्ह आणि सोनाराचे ओळख चिन्ह अशा चार चिन्हांचा समावेश असेल.

      Source: BSI

    N.Sapre /S.Kakde/P.Kor

    
    
    (Release ID: 1480623) Visitor Counter : 10