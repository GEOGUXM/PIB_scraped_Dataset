      माहिती आणि प्रसारण मंत्रालय

      देशात डिजिटल क्रांतीला प्रोत्साहन देण्यासाठी डिजिटल रेडिओ हे महत्त्वपूर्ण व्यासपीठ- व्यंकय्या नायडू
      Posted On: 31 JAN 2017 5:08PM by PIB Mumbai


      नवी दिल्ली 31 जानेवारी 2017

      देशात डिजिटल क्रांतीला प्रोत्साहन देण्याचे पंतप्रधान नरेंद्र मोदी यांचे स्वप्न साकार करण्याच्या दृष्टीने खाजगी आणि सार्वजनिक प्रसारकांसाठी डिजिटल रेडिओ ही वैशिष्ट्यपूर्ण संधी असल्याचे माहिती आणि प्रसारणमंत्री एम. व्यंकय्या नायडू यांनी म्हटले आहे.

      नवी दिल्ली येथे आयोजित डिजिटल रेडिओ फॉर ऑल राऊंड टेबल परिषदेला संबोधित करताना ते आज बोलत होते. डिजिटल रेडिओ तंत्रज्ञानामुळे श्रोत्यांना उत्तम दर्जेदार श्राव्य अनुभव वाजवी दरात मिळू शकेल, असे त्यांनी नमूद केले.

      वाहनांमध्ये डिजिटल रेडिओ यंत्रणेचा समावेश करण्याची संधी वाहन उद्योगातील उत्पादकांना प्राप्त होणार आहे, ज्यायोगे ते ग्राहकांना वाजवी दरात उत्तम श्राव्य सेवा प्रदान करू शकतील. यामुळे नव्या डिजिटल तंत्रज्ञानाचा मोठ्या प्रमाणावर स्वीकार होईल. श्रोते, उत्पादक, प्रसारक आणि नियामक या सर्वांसाठी डिजिटल रेडिओ लाभदायक असल्याचे नायडू यांनी सांगितले.

      रेडिओ प्रसारणाचे डिजिटायझेशन करण्याच्या पहिल्या टप्प्यात 37 शक्तीशाली ट्रान्समीटरच्या तांत्रिक स्थापना आणि अद्यतनाची प्रक्रिया आकाशवाणीने पूर्ण केल्याची माहिती त्यांनी दिली. राष्ट्रीय महामार्गावर वाहतुकीशी संबंधित सूचना देणाऱ्या सेवेची आवश्यकता असून पुढच्या टप्प्यात हे काम केले जाणार आहे. डिजिटल प्रसारणामुळे निर्दोष आणि एफएम पेक्षा अधिक चांगली श्राव्य सेवा श्रोत्यांना उपलब्ध होईल. तसेच अनेक भाषांमध्ये बातम्या, क्रीडा, प्रवास आणि हवामानविषयक माहिती उपलब्ध होईल, असे ते म्हणाले.

      ठळक वैशिष्ट्ये

      · श्रोते - उत्तम दर्जेदार आवाज, मजकूर आणि छायाचित्रे, स्टेशनच्या नावांची सुलभ जुळवणी

      · उत्पादक- नव्या डिजिटल प्राप्तकर्त्यांचा समावेश, बाजारातील क्षमतांमध्ये वाढ, स्वारस्याच्या नव्या क्षेत्रात वाढत्या शक्यता

      · प्रसारक - बहुभाषिक कार्यक्रम, वीज ग्राहकतेत 40-50 टक्के घट, महसूल उत्पादनाची अधिक संधी

      · नियामक- कमी स्पेक्ट्रमचा वापर, आंतरराष्ट्रीय मानक, हरित प्रसारण कमी खर्च, आपत्कालीन सूचना


    B.Gokhale /M.Pange/P.Kor

    
    
    (Release ID: 1481425) Visitor Counter : 3