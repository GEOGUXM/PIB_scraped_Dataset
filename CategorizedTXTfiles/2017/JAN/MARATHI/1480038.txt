      भारतीय निवडणूक आयोग

      उत्तर प्रदेश, महाराष्ट्र आणि कर्नाटक विधिमंडळातील पदवीधर आणि शिक्षक मतदारसंघाचा द्वैवार्षिक निवडणूक कार्यक्रम जाहीर
      Posted On: 04 JAN 2017 5:50PM by PIB Mumbai


      नवी दिल्ली 4 जानेवारी 2017

      उत्तर प्रदेश, महाराष्ट्र आणि कर्नाटक मंडळातील पदवीधर आणि शिक्षक मतदार संघाचा द्वैवार्षिक निवडणूक कार्यक्रम निवडणूक आयोगाने आज जाहीर केला.

      महाराष्ट्रातील पदवीधर आणि शिक्षक मतदारसंघाच्या 5 जागांवरील सदस्यांची मुदत 5 डिसेंबर 2016 रोजी संपल्यामुळे या जागांसाठी निवडणूक घेण्यात येणार आहे. यामध्ये औरंगाबाद, नागपूर आणि कोकण विभागाच्या शिक्षक आमदार पदासाठी तर अमरावती आणि नाशिक विभागात पदवीधर मतदारसंघासाठी निवडणूक होणार आहे.

      विधिमंडळात सध्या असणारे विक्रम वसंत काळे (औरंगाबाद), नागो पुंडलिक गणार (नागपूर), रामनाथ दादा मोते (कोकण), रणजित विठ्ठलराव पाटील (अमरावती) आणि सुधीर भास्कर तांबे (नाशिक) हे सदस्य निवृत्त झाले आहेत.

      या निवडणुकीचा तपशिलवार कार्यक्रम 7 जानेवारी 2017 रोजी घोषित करण्यात येणार आहे, असे निवडणूक आयोगाच्या प्रसिद्धीपत्रकात म्हटले आहे.


    N.Sapre /S.Bedekar/P.Kor

    
    
    (Release ID: 1480038) Visitor Counter : 7