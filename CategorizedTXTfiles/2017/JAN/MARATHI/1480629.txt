      पर्यटन मंत्रालय

      डिसेंबर 2016 मध्ये परदेशी पर्यटक संख्येत 13.6 टक्के वाढ
      अमेरिकेतून सर्वाधिक पर्यटक, त्यापाठोपाठ बांगलादेश आणि इंग्लंडचा क्रमांक
      डिसेंबरमध्ये पर्यटनाच्या माध्यमातून 16,805 कोटी रुपयांचे परकीय चलन

      Posted On: 17 JAN 2017 5:25PM by PIB Mumbai

      नवी दिल्ली 17 जानेवारी 2017

      देशात परदेशी पर्यटकांच्या संख्येत डिसेंबर 2016 मध्ये डिसेंबर 2015च्या तुलनेत 13.6 टक्क्यांची वाढ नोंदवण्यात आली. डिसेंबर 2016 मध्ये 10 लाख 37 हजार पर्यटकांनी देशाला भेट दिली. गेल्या वर्षी याच कालावधीत 9 लाख 13 हजार पर्यटकांनी देशाला भेट दिली होती.

      जानेवारी ते डिसेंबर 2016 या कालावधीत 88 लाख 90 हजार परदेशी पर्यटकांनी भारताला भेट दिली. गेल्यावर्षीच्या तुलनेत हे प्रमाण 10.7 टक्क्यांनी अधिक आहे. गेल्यावर्षी 80 लाख 27 हजार पर्यटक आले होते.

      डिसेंबर 2016 मध्ये सर्वाधिक पर्यटक अमेरिकेहून (18.33 टक्के) आले. त्यापाठोपाठ बांगलादेश (13.02 टक्के) आणि इंग्लंड (11.71 टक्के) इथल्या पर्यटकांचे प्रमाण अधिक राहिले.

      डिसेंबर 2016 मध्ये दिल्ली विमानतळावर (27.77 टक्के) सर्वाधिक परदेशी पर्यटक उतरले. मुंबई विमानतळ (19.80 टक्के) दुसऱ्या क्रमांकावर राहिला.

      डिसेंबर 2016 मध्ये पर्यटनातून 16,805 कोटी रुपयांचे परकीय चलन प्राप्त झाले. डिसेंबर 2015 मध्ये ते 14,152 कोटी रुपये होते.

      जानेवारी ते डिसेंबर 2016 मध्ये पर्यटनातून 1,55,650 कोटी रुपयांचे परकीय चलन प्राप्त झाले. गेल्या वर्षीच्या तुलनेत यात 15.1 टक्क्यांची वाढ झाली. गेल्या वर्षी 1,35,193 कोटी रुपयांचे परदेशी चलन प्राप्त झाले होते.


    N.Sapre /S.Kakde/P.Kor

    
    
    (Release ID: 1480629) Visitor Counter : 4