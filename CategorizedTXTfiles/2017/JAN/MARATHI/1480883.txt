      रेल्वे मंत्रालय

      पुणे-हजरत निजामुद्दीन वातानुकुलित साप्ताहिक विशेष गाडी जून अखेरपर्यंत धावणार
      Posted On: 20 JAN 2017 4:38PM by PIB Mumbai


      प्रवाशांची वाढती गर्दी लक्षात घेऊन त्यांच्या सुविधेसाठी पुणे-हजरत निजामुद्दीन यांच्या दरम्यान धावणाऱ्या साप्ताहिक वातानुकुलित विशेष गाड्यांची सेवा विस्तारण्याचा निर्णय घेण्यात आला आहे.

      या निर्णयानुसार 04417 ही वातानुकुलित विशेष गाडी दिनांक 28 जून 2017 पर्यंत दर रविवारी पुण्याहून सकाळी 5.15 मिनीटांनी सुटणार आहे. ही गाडी लोणावळा, कल्याण, वसई रोड, वापी, सुरत, बडोदा, रतलाम आणि कोटा या मार्गाने जाणार असून दुसऱ्या दिवशी पहाटे 5.35 मिनीटांनी हजरत निजामुद्दीनला पोहोचणार आहे.
      04418 या क्रमांकाची वातानुकुलित विशेष गाडी या नवीन वर्षात सहा महिने म्हणजे 27 जून 2017 पर्यंत धावणार आहे. ही गाडी प्रत्येक शुक्रवारी हजरत निजामुद्दीनवरुन रात्री 9.35 वाजता सुटणार असून पुणे येथे दुसऱ्या दिवशी रात्री 9.25 वाजता पोहोचणार आहे.

      B.Gokhale/S.Bedekar/P.Malandkar

    
    
    (Release ID: 1480883) Visitor Counter : 4