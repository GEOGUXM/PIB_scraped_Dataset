      राष्ट्रपती कार्यालय

      जागतिक शांतता आणि स्थैर्यासाठी केनियाबरोबर काम करायला भारत उत्सुक – राष्ट्रपती
      Posted On: 12 JAN 2017 5:17PM by PIB Mumbai


      राष्ट्रपती प्रणव मुखर्जी यांनी काल केनियाचे राष्ट्राध्यक्ष उहूरु केनियाटा यांचे काल राष्ट्रपती भवनात स्वागत केले. भारत आणि केनिया यांच्यात शतकानुशतके संबंध असल्याचे राष्ट्रपतींनी यावेळी सांगितले. जागतिक शांतता आणि स्थैर्यासाठी केनियाबरोबर काम करायला भारत उत्सुक असल्याचे राष्ट्रपती म्हणाले. केनियाच्या राष्ट्राध्यक्षाच्या भारत भेटीमुळे दोन्ही देशातले संबंध अधिक दृढ होऊन त्यांचा विस्तारही होईल, असा विश्वास राष्ट्रपतींनी व्यक्त केला. दोन्ही देशातला व्यापार हा क्षमतेपेक्षा कमी असून आर्थिक संबंधात वैविध्य आणण्याबरोबरच त्यात वाढ करण्याची गरजही राष्ट्रपतींनी व्यक्त केली.

      N.Sapare/N.Chitale/Anagha

    
    

    
    (Release ID: 1480409) Visitor Counter : 9