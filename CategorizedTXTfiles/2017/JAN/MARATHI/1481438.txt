      अर्थ मंत्रालय

      सार्वत्रिक पायाभूत उत्पन्न योजना ही गरीबी निर्मूलनासाठी असलेल्या राज्यांच्या सर्वाधिक अनुदानासाठी पर्याय-आर्थिक सर्वेक्षण
      Posted On: 31 JAN 2017 6:00PM by PIB Mumbai


      नवी दिल्ली 31 जानेवारी 2017

      संसदेत आज मांडण्यात आलेल्या 2016-17 च्या आर्थिक सर्वेक्षणात केंद्रीय वित्तमंत्री अरुण जेटली यांनी सार्वत्रिक पायाभूत उत्पन्न योजना अर्थात यूबीआय योजना ही गरीबी कमी करण्यासाठी असलेल्या विविध सार्वजनिक कल्याण योजनांना पर्याय ठरू शकतो असं सांगितले. राष्ट्रपिता महात्मा गांधी यांच्या तत्त्वज्ञानाच्या संदर्भात यूबीआय योजनेचे फायदे आणि खर्च यांचा ताळमेळ आर्थिक सर्वेक्षणात मांडण्यात आला आहे.

      सार्वत्रिक, विनाअट आणि संस्थात्मक मूल्य या तत्त्वांवर यूबीआय आधारीत असल्याचं सर्वेक्षणात स्पष्ट करण्यात आले आहे. जनधन, आधार, मोबाईल प्रणाली लाभार्थींपर्यंत अनुदानाची रक्कम थेट पोहोचण्यासाठी कार्यरत केंद्र सरकार आणि केंद्र पुरस्‍कृत 6 योजनांच्या सर्वेक्षणात ज्या जिल्ह्यात सर्वाधिक गरज आहे, त्या ठिकाणी राज्यांची क्षमता सर्वात कमी असल्याचं दिसून आलं आहे, असं सर्वेक्षणात नमूद करण्यात आले आहे. यूबीआयद्वारे थेट अनुदान पुरवण्यात आलं तर गरीबांना मदत करण्याचा तो परिणामकारक मार्ग ठरू शकतो, असे सुचवण्यात आले आहे.

      या कार्यक्रमाचा खर्च उचलण्याबाबत केंद्र-राज्यांमधील वाटाघाटी या दोन गोष्टी यूबीआयच्या यशस्वी अंमलबजावणीत महत्त्वाच्या असल्याचे सर्वेक्षणात स्पष्ट करण्यात आले आहे.


    B.Gokhale /J.Patankar/P.Kor

    
    
    (Release ID: 1481438) Visitor Counter : 3