      रस्ते वाहतूक आणि महामार्ग मंत्रालय

      देशातले रस्ते सुरक्षित करण्यासाठी स्वयंसेवी संस्था आणि जनतेच्या सहभागाचे नितीन गडकरी यांचे आवाहन
      Posted On: 11 JAN 2017 2:55PM by PIB Mumbai


      रस्ते सुरक्षिततेत नागरिकांचा सहभाग अत्यावश्यक असून, रहदारीचे नियम, रस्ते सुरक्षितता यासंदर्भात स्वयंसेवी संस्थांनी जनजागृती करावी असे आवाहन केंद्रीय भूपृष्ठ वाहतूक मंत्री नितीन गडकरी यांनी केले आहे. रस्ते सुरक्षिततेसंदर्भात काम करणाऱ्या स्वयंसेवी संस्थांसमवेत नवी दिल्लीत आयोजित करण्यात आलेल्या बैठकीत ते बोलत होते. रस्ते सुरक्षिततेसंदर्भातल्या उपक्रमात सहभागी होणाऱ्या स्वयंसेवी संस्थांना दोन लाख रुपयांपर्यंत अनुदान देणार असल्याचे त्यांनी सांगितले.

      रस्ते सुरक्षिततेच्या दृष्टिकोनातून विविध उपाय योजनांबाबत, उपक्रमांबाबत या बैठकीत चर्चा झाली तसेच सादरीकरणही करण्यात आले.
      नऊ जानेवारीपासून सुरु झालेल्या रस्ता सुरक्षितता सप्ताहाचा एक भाग म्हणून आयोजित केलेल्या या बैठकीला 170 स्वयंसेवी संस्था उपस्थित होत्या.

      N.Sapare/N.Chitale/Anagha

    
    
    (Release ID: 1480394) Visitor Counter : 4