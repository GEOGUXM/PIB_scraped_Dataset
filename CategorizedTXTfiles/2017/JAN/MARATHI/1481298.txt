      अर्थ मंत्रालय

      प्राप्तीकर कायदा 1961 अंतर्गत ‘गार’ तरतुदींच्या अंमलबजावणीबाबत स्पष्टीकरण
      Posted On: 27 JAN 2017 6:32PM by PIB Mumbai


      नवी दिल्ली 27 जानेवारी 2017

      2017-18 या आर्थिक वर्षापासून ‘गार’ अर्थात कर चुकवेगिरी विरोधी कायद्याच्या तरतुदी लागू होतील. ‘गार’ लागू करण्याबाबतच्या प्रक्रियेबाबत प्राप्तीकर नियम 1962 च्या 10 यू ते 10 यूसी नियमांमध्ये माहिती दिली आहे.

      हितधारक आणि उद्योग महासंघांनी ‘गार’ तरतुदींच्या अंमलबजावणीबाबत स्पष्टीकरण मागितले आहे. केंद्रीय प्रत्यक्ष कर मंडळाने समस्यांवर तोडगा काढण्यासाठी कृती गटाची स्थापना केली होती. त्यानुसार मंडळाने आज ‘गार’ तरतुदींच्या अंमलबजावणीबाबत स्पष्टीकरण जारी केले आहे.

      समान, न्याय आणि तर्कसंगत पध्दतीने ‘गार’ तरतुदी लागू करण्यासाठी पुरेशी खबरदारी घेण्यात आल्याचे आश्वासन हितधारकांना देण्यात आले आहे.

      कर नियमांमध्ये सुस्पष्टता आणण्यासाठी सरकार कटिबध्द असून ‘गार’ अंमलबजाणीबाबत काही प्रश्न असल्यास आणखी स्पष्टीकरण दिले जाईल.


    B.Gokhale /S.Kane/P.Kor

    
    
    (Release ID: 1481298) Visitor Counter : 4