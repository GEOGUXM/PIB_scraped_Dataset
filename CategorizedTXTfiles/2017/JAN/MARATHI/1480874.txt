      माहिती आणि प्रसारण मंत्रालय

      फिल्म्स डिव्हिजनमध्ये “ तोमाको लव्ह स्टोरी” या जपानी लोकप्रिय चैतन्यपटाचे प्रदर्शन
      Posted On: 20 JAN 2017 4:00PM by PIB Mumbai


      फिल्म्स डिव्हिजन आणि जपानच्या दूतावासाने केलेल्या सांस्कृतिक कराराला 60 वर्षे पूर्ण झाल्याच्या निमित्त फिल्म डिव्हिजनमध्ये “ तोमाको लव्ह स्टोरी” या चैतन्यपटाचे (ॲनिमेशन फिल्म) प्रदर्शन शुक्रवारी दिनांक 20 जानेवारी 2017 रोजी सायंकाळी 6.30 वाजता करण्यात येणार आहे. जपानचे प्रसिद्ध चैतन्यपट निर्माते नाओको यामादा यांनी हा चित्रपट तयार केला आहे.

      एका सामान्य दुकानदाराच्या मुलीच्या दैनंदिन आयुष्यात घडणाऱ्या गोष्टींतून ही हळूवार प्रेमकहाणी फुलत जाते. या घटनांमधून विनोदाची निर्मितीही होत असते. दुकानदाराची मुलगी आणि तिचा बालमित्र यांची ही प्रेमकहाणी आहे.

      फिल्म्स डिव्हिजनच्या जी. देशमुख मार्गावरील कार्यालयात दहाव्या मजल्यावरील प्रेक्षागृहात या चैतन्यपटाचे प्रदर्शन आज सायंकाळी 6.30 ला होणार असून प्रवेश सर्वांना मुक्त आहे.

      यावेळी जपानचे मुंबईतील राजदूत योशिआकी आणि सांस्कृतिक दूत जुनिची काकुता उपस्थित राहणार आहेत.


      B.Gokhale/S.Bedekar/P.Malandkar

    
    
    (Release ID: 1480874) Visitor Counter : 8