      अल्पसंख्यांक मंत्रालय

      देशातील सांस्कृतिक आणि सामाजिक एकोपा हा प्रगतीचा पासवर्ड-मुख्तार अब्बास नक्वी
      राज्य अल्पसंख्याक आयोगांच्या वार्षिक परिषदेचे नक्वी यांच्या हस्ते उद्‌घाटन

      Posted On: 17 JAN 2017 4:15PM by PIB Mumbai

      नवी दिल्ली 17 जानेवारी 2017

      देशातील सांस्कृतिक आणि सामाजिक एकोपा हा प्रगतीचा पासवर्ड आहे, असे संसदीय कामकाज आणि अल्पसंख्याक खात्याचे राज्यमंत्री (स्वतंत्र कार्यभार) मुख्तार अब्बास नक्वी यांनी म्हटले आहे. विज्ञान भवनात आयोजित राज्य अल्पसंख्याक आयोगांच्या वार्षिक परिषदेचे उद्‌घाटन करताना ते आज बोलत होते. सांस्कृतिक आणि सामाजिक एकोप्याशिवाय देशात विकास होऊ शकत नाही असे ते म्हणाले.

      केंद्र सरकारने देशात निर्माण केलेल्या वातावरणामुळे अल्पसंख्याकही विकासप्रक्रियेचा भाग होत आहेत असे त्यांनी सांगितले. ‘पंतप्रधानांचा नवा 15 कलमी कार्यक्रम’ ‘नई मंझिल’, ‘नई रोशनी’, ‘सिखो और कमाओ’ अशा विविध योजनांचा सर्व अल्पसंख्याकांना फायदा झाला असल्याचे नक्वी यांनी सांगितले.

      अल्पसंख्याक मंत्रालय राज्य सरकारच्या सहकार्याने शाळा, महाविद्यालये, रुग्णालये, कौशल्य विकास केंद्र बांधत असल्याचे ते म्हणाले.

      अल्पसंख्याक समुदायाच्या विद्यार्थ्यांना अधिक चांगले पारंपरिक आणि आधुनिक शिक्षण देण्यासाठी अल्पसंख्याक मंत्रालय जागतिक दर्जाच्या पाच शैक्षणिक संस्था स्थापन करणार आहे. यासाठी उच्चस्तरीय समिती नेमण्यात आल्याची माहिती नक्वी यांनी यावेळी दिली.


    N.Sapre /S.Kakde/P.Kor

    
    
    (Release ID: 1480622) Visitor Counter : 3