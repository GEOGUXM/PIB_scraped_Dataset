      पंतप्रधान कार्यालय

      सचिवांच्या समुहाकडून पंतप्रधानांना विज्ञान आणि तंत्रज्ञान, ऊर्जा आणि पर्यावरण विषयक नवीन कल्पनांचे सादरीकरण
      Posted On: 04 JAN 2017 4:25PM by PIB Mumbai


      नवी दिल्ली 4 जानेवारी 2017

      पंतप्रधान नरेंद्र मोदी प्रशासनामध्ये परिवर्तन करण्यासाठी कोणत्या नवीन कल्पना प्रत्यक्षात आणता येतील, याची माहिती सचिवांच्या समुहांकडून घेत आहेत. या कार्यक्रमामध्ये आज पंतप्रधानांसमोर विज्ञान आणि तंत्रज्ञान, ऊर्जा आणि पर्यावरण या विभागात बदल घडवून आणण्यासाठी सचिवांच्या तीन समुहांनी आपल्या कल्पनांचे सादरीकरण केले.

      या कल्पना देशातल्या नागरिकाला मध्यवर्ती ठेवून बनवलेल्या असाव्यात तसेच डिजिटल साधनांचा वापर केलेला असावा, नवकल्पनांबरोबरच कायद्याचे सुलभीकरण व्हावे अशा दृष्टीने प्रशासनात बदल अपेक्षित आहेत.

      विज्ञान आणि तंत्रज्ञानाविषयी केलेल्या सादरीकरणामध्ये शिकण्याच्या संधींमध्ये सुधारणा होईल आणि नोकरी, स्टार्टअपचा लाभ घेता येईल. यावर भर देण्यात आला.

      ऊर्जा आणि पर्यावरण या विषयी करण्यात आलेल्या सादरीकरणामध्ये ऊर्जेचे वेगवेगळे स्रोत आणि ऊर्जेची बचत याला प्राधान्य देण्यात आले. यावेळी केंद्रीय मंत्री आणि निती आयोगाचे अधिकारी उपस्थित होते.

      या मालिकेत एकूण सचिवांचे नऊ समूह आपल्या नवकल्पनांचे सादरीकरण करणार असून त्यापैकी चार सादरीकरण पूर्ण झाली आहेत.


      B.Gokhale/S.Bedekar/P.Kor

    
    
    (Release ID: 1480021) Visitor Counter : 7