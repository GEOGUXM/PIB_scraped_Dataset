      मंत्रिमंडळ

      भारत आणि यूएई यांच्या लघू आणि मध्यम उद्योग क्षेत्रात तसेच शोधांबाबत सहकार्य करण्यासाठीच्या सामंजस्य कराराला केंद्रीय मंत्रिमंडळाची मंजुरी
      Posted On: 18 JAN 2017 2:39PM by PIB Mumbai


      लघु आणि मध्यम उद्योग क्षेत्र तसेच शोधांबाबत भारत आणि संयुक्त अरब अमिराती यांच्यातील सहाकार्यासाठी सामंजस्य करार करायला पंतप्रधान नरेंद्र मोदी यांच्या अध्यक्षतेखाली झालेल्या केंद्रीय मंत्रिमंडळाच्या बैठकीत मंजुरी देण्यात आली.

      या कराराचा भारतीय लघू आणि मध्यम उद्योगांना लाभ होणार असून सर्वसमावेशक विकासाला यामुळे चालना मिळणार आहे. लघू आणि मध्यम उद्योगातील परदेशातल्या सर्वोत्तम पध्दती यामुळे समजणार असून आपल्यामध्ये सुधारणा करण्याची आणि नवे शोध घेण्याची संधी यामुळे भारतीय लघू आणि मध्यम उद्योगांना मिळणार आहे. संयुक्त अरब अमिरातीतील लघू आणि मध्यम उद्योगांशी संबंध प्रस्थापित करण्याची तिथल्या बाजारपेठांमध्ये पोहोचण्याची संधीही यामुळे मिळणार आहे.

      B.Gokhale/S.Kulkarni/Anagha

    
    
    (Release ID: 1480738) Visitor Counter : 4