      मनुष्यबळ विकास मंत्रालय

      एसएनडीटी महिला विद्यापीठाचा 66 वा दीक्षांत समारंभ संपन्न, 19 विषयांमध्ये 47 पीएचडी पदव्या प्रदान
      Posted On: 21 JAN 2017 5:07PM by PIB Mumbai


      मुंबई येथील एसएनडीटी महिला विद्यापीठाचा 66 वा दीक्षांत समारंभ 20 जानेवारी 2017 रोजी सर सीताराम आणि लेडी शांताबाई पाटकर दीक्षांत सभागृहात पार पडला. विद्यापीठाचे हे 101 वे वर्ष आहे. सामाजिक क्रांतीकारक महर्षी धोंडो केशव कर्वे यांनी 1916 मध्ये या विद्यापीठाची स्थापना केली होती.

      पदवी आणि पदविका अभ्यासक्रम यशस्वीपणे पूर्ण करणाऱ्या 11,843 विद्यार्थिनींना पदव्या प्रदान करण्यात आल्या. या समारंभात 19 विषयांमध्ये एकूण 47 पीएचडी पदव्या प्रदान करण्यात आल्या.

      राज्यपाल आणि विद्यापीठाचे कुलपती चे. विद्यासागर राव समारंभाच्या अध्यक्षस्थानी होते तर मुंबई उच्च न्यायालयाचे निवृत्त मुख्य न्यायमूर्ती चंद्रशेखर धर्माधिकारी प्रमुख पाहुणे म्हणून उपस्थित होते. अहमदाबादच्या डॉ. अरुणा वाणीकर यांना डिलीट पदवीने सन्मानित करण्यात आले.

      न्यायमूर्ती धर्माधिकारी यांनी आपल्या भाषणात मुलींनी निडर बनण्याची आणि सुरक्षित पेक्षा स्वरक्षित बनण्याची गरज असल्याचे मत व्यक्त केले.


      B.Gokhale/S.Kane/P.Malandkar

    
    
    (Release ID: 1480943) Visitor Counter : 4