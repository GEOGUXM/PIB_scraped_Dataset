      पंतप्रधान कार्यालय

      पंतप्रधानांनी एनसीसी मेळाव्याला संबोधित केले
      Posted On: 28 JAN 2017 1:00PM by PIB Mumbai


      पंतप्रधान नरेंद्र मोदी म्हणाले कि एनसीसी अर्थात राष्ट्रीय छात्रसैनिकांचे जीवन गणवेश, संचलन आणि शिबिरे यांच्यापलीकडे आहे आणि एनसीसीचा अनुभव मोहिमेची अनुभूती देतो. ते आज नवी दिल्लीत एनसीसी मेळाव्याला संबोधित करत होते.

      पंतप्रधान म्हणाले कि एनसीसीचा अनुभव भारताची, त्याच्या सामर्थ्याची आणि वैविध्याची झलक याचे दर्शन घडवतो. राजे, महाराजे, सरकार यामुळे देश बनत नाही तर तेथील नागरिक, युवक, शेतकरी, विद्वान, वैज्ञानिक, कामगार आणि संतांमुळे देश घडतो असे ते म्हणाले.
      ते म्हणाले कि एनसीसीचे छात्रसैनिक भारताच्या भविष्याबाबत विश्वास निर्माण करतात आणि आपल्या युवकांच्या सामर्थ्याबाबत अभिमानाची जाणीव देखील निर्माण करतात.
      स्वच्छतेचा प्रसार करण्यातील एनसीसीच्या भूमिकेची पंतप्रधानांनी प्रशंसा केली. डिजिटल व्यवहारांची चळवळ सुरूच ठेवण्याचे आवाहन त्यांनी केले.

      BG/Kane / V.Deokar


    

    
    (Release ID: 1481336) Visitor Counter : 4