      কেবিনেট

      কো-অ’পাৰেটিভ বেংকসমূহ ঋণ প্ৰদানৰ অৰ্থে নাবাৰ্ডক বজাৰৰ পৰা হ্ৰস্বকালীনৰ বাবে ধন সংগ্ৰহ কৰিবলৈ কেবিনেটৰ অনুমোদন
      Posted On: 24 JAN 2017 3:09PM by PIB Guwahati


    কো-অ’পাৰেটিভ বেংকসমূহ ঋণ প্ৰদানৰ অৰ্থে নাবাৰ্ডক বজাৰৰ পৰা হ্ৰস্বকালীনৰ বাবে ধন সংগ্ৰহ কৰিবলৈ কেবিনেটৰ অনুমোদন


    প্ৰধানমন্ত্ৰী শ্ৰী নৰেন্দ্ৰ মোডীৰ অধ্যক্ষতাত কেন্দ্ৰীয় কেবিনেটে নিম্নোল্লিখিত সিদ্ধান্তসমূহত অনুমোদন জনাইছেঃ

    ১. ৰাষ্ট্ৰীয় কৃষি আৰু গ্ৰামীণ বিকাশ বেংকে (নাবাৰ্ড) কো-অ’পাৰেটিভ বেংকসমূহক ৪.৫% সুতত ঋণ প্ৰদানৰ অৰ্থে বজাৰ দৰৰ সুতত প্ৰায় ২০,০০০ কোটি টকা বজাৰৰ পৰা হ্ৰস্বকালীনভাৱে সংগ্ৰহ কৰিব৷

    ২. কেন্দ্ৰীয় বাজেটৰ জৰিয়তে নাবাৰ্ডক অতিৰিক্তভাৱে ২,০০০ কোটি টকাৰ মূলধন প্ৰদান কৰা হ’ব৷ আৰম্ভণিৰ বাবে ৫০০ কোটি টকাৰ অতিৰিক্ত মূলধন ২০১৬-১৭ বৰ্ষৰ বাবে মুকলি কৰি দিয়া হ’ব৷


    ৩. ১.৮% সুত সাহায্য হিচাপে আৰু নাবাৰ্ডৰ প্ৰশাসনিক ব্যয়ৰ বাবে ০.২% কৃষি বিভাগ, সহযোগিতা আৰু কৃষক কল্যাণ (ডিএচিএণ্ডএফডব্লিউ)ৰ আঁচনিৰ অধীনত প্ৰদান কৰা হ’ব৷ নাবাৰ্ডে আহৰণ কৰা ধনৰ ভিত্তিত সাহায্য সুতৰ হাৰ ভিন্ন হ’ব পাৰে৷


    ৪. কো-অ’পাৰেটিভ বেংক আৰু ক্ষেত্ৰীয় গ্ৰামীণ বেংকৰ (আৰআৰবি)দ্বাৰা মিছন মোডত অপাৰেটিভ/লাইভ কেচিচিৰ ৰুপে’/এটিএম সক্ষম কৃষক ক্ৰেডিট কাৰ্ড (কেচিচি)লৈ ৰূপান্তৰণৰ বাবে নাবাৰ্ডে সমন্বয় স্থাপন কৰিব৷


    ভাল বাৰিষাৰ বতৰ আৰু ফচল ঋণ বৃদ্ধিৰ আশা তথা কৃষি উৎপাদন বৃদ্ধিৰ বাবে কৃষকসকলক কো-অ’পাৰেটিভ বেংকসমূহৰ জৰিয়তে সাহায্য প্ৰদানৰ আৱশ্যকতা আছে৷ যাতে তেওঁলোকে দুৱাৰমুখতে ঋণ প্ৰাপ্ত কৰি নিজৰ কাৰ্যশীলতা সুকলমে চলাই নিব পাৰে৷


    এই অনুমোদনৰ জৰিয়তে কম সুতত কৃষকসকলে কো-অ’পাৰেটিভ বেংকসমূহৰ পৰা হ্ৰস্বকালীনভাৱে ফচল ঋণ গ্ৰহণ কৰিব পাৰিব৷ অপাৰেটিভ/লাইভ কেচিচিৰ ৰুপে’/এটিএম সক্ষম কেচিচিলৈ ৰূপান্তৰণৰ জৰিয়তে চিন্তামুক্তভাৱে ঋণ গ্ৰহণৰ সক্ষমতা বৃদ্ধি হ’ব৷ ‘ডিজিটেল ভাৰত’ৰ উত্তৰণৰ অৰ্থে ই কৃষকসকলক ডিজিটেল তথা নগদবিহীন লেনদেন সুবিধা প্ৰদান কৰিব৷


    ****


    AKT/VBA/SH /MANN

    
    (Release ID: 1482529) Visitor Counter : 1