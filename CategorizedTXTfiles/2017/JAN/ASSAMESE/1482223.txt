      কেবিনেট

      ঝাৰখণ্ডত ভাৰতীয় কৃষি গৱেষণা সংস্থা স্থাপনৰ প্রস্তাৱত কেবিনেটৰ অনুমোদন
      Posted On: 18 JAN 2017 3:38PM by PIB Guwahati

      ঝাৰখণ্ডত ভাৰতীয় কৃষি গৱেষণা সংস্থা স্থাপনৰ প্রস্তাৱত কেবিনেটৰ অনুমোদন


      প্রধানমন্ত্রী শ্রী নৰেন্দ্র মোদীৰ অধ্যক্ষতাত অনুষ্ঠিত কেবিনেট বৈঠকত দ্বাদশ পৰিকল্পনা আয়োগৰ অধীনৰ ডিএআৰই / আইচিএআৰ পৰিকল্পনা আঁচনিৰ প্ৰস্তাৱ অনুসৰি ঝাৰখণ্ডত ভাৰতীয় কৃষি গৱেষণা সংস্থা(আইএআৰআই) স্থাপনৰ প্রস্তাৱত অনুমোদন জনোৱা হয়।


      আনুমানিক ২০০.৭৮ কোটি টকা ব্যয়সাপেক্ষ(১০০শতাংশ আইচিএআৰৰ বৰঙণি) এই প্ৰতিষ্ঠানটোৰ বাবে ঝাৰখণ্ড চৰকাৰে হাজাৰিবাগৰ বাৰ্হি ব্ল ’ কৰ গৌৰিয়া কৰ্মা গাঁৱত ১,০০০ একৰ ভূমি প্ৰদান কৰিছে।


      ঝাৰখণ্ডত এই কৃষি গৱেষণা প্ৰতিষ্ঠানটো গঢ়ি উঠিলে খাদ্য-শস্য , উদ্যান শস্য, কৃষি বনানি, পশুপালন , মৎস্য পালন , গাহৰি পালন, হাঁহ-কুঁকুৰা পালন, ৰেচম আৰু পলু পালন আৰু মৌ উৎপাদনকে ধৰি বিভিন্ন দিশৰ প্রসাৰ আৰু উন্নয়ন সম্ভৱ হৈ পৰি বুলি আশা কৰা হৈছে ।


      ঝাৰখণ্ডৰ ভাৰতীয় কৃষি গৱেষণা সংস্থা(আইএআৰআই)ই কেন্দ্ৰীয় আৰু ৰাজ্য চৰকাৰৰ গৱেষণা আৰু উন্নয়ন সংস্থাসমূহৰ লগতে ব্যক্তিগত খণ্ডৰ প্ৰতিষ্ঠানবোৰৰ সহযোগত পূব ভাৰতৰ কৃষি ক্ষেত্ৰৰ প্ৰত্যাহ্বান তথা জটিলতাবোৰ দূৰ কৰাৰ দিশত কাম কৰিব। ই গৱেষণা, শিক্ষা আৰু বিভিন্ন কাৰ্যসূচী হাতত লৈ মানৱ সম্পদ উন্নয়ন, উৎপানশীলতা বৃদ্ধিৰ বাবে কৃষি উপযোগী উন্নত সঁজুলি উদ্ভাৱন কৰিব ইয়াৰ মানদণ্ড আৰু লাভ বৃদ্ধিত সহায় কৰিব। ইয়াৰ জৰিয়তে কৃষিভিত্তিক সংস্থাপনৰ বাটো প্ৰশস্ত হোৱাৰ লগতে পূৰ্বাঞ্চলত ব্যাপক আৰু বহনক্ষম উন্নয়ন সম্ভৱ হৈ পৰিব। ইয়াৰ অধীনত বিভিন্ন পাঠ্যক্ৰমো আগবঢ়োৱা হ ’ ব।


      *****

    AKT/VBA/SH/DB

    
    
    (Release ID: 1482223) Visitor Counter : 4
    
    

      Background release reference

      Cabinet approves the Establishment of Indian Agricultural Research Institute, Jharkhand
      This link will take you to a webpage outside this websiteinteractive page. Click OK to continue.Click Cancel to stop : www.google.com