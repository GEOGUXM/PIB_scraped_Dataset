      উত্তৰ-পূৰ্বাঞ্চল উন্নয়ন মন্ত্ৰালয়

      ড০ জিতেন্দ্ৰ সিঙৰ সৈতে মিলিত নগা মহিলা সঁজাতি দলৰ
      Posted On: 18 JAN 2017 7:25PM by PIB Guwahati

      ড০ জিতেন্দ্ৰ সিঙৰ সৈতে মিলিত নগা মহিলা সঁজাতি দলৰ
      মণিপুৰৰ শান্তি প্ৰতিষ্ঠাৰ আহ্বানেৰে বুধবাৰে ৰাজ্যখনৰ নগা মহিলা সংস্থা “Women for Just-Peace” ৰ এটা সঁজাতি দলে উত্তৰ-পূৰ্বাঞ্চলৰ উন্নয়ন দপ্তৰৰ ৰাজ্যিক ( স্বতন্ত্ৰ ) মন্ত্ৰী, প্ৰধানমন্ত্ৰীৰ কাৰ্যালয়, ব্যক্তিগত-ৰাজহুৱা অভিযোগ, পেন্সন, আনৱিক শক্তি আৰু মহাকাশ বিভাগৰ মন্ত্ৰী ড০ জিতেন্দ্ৰ সিঙৰ সৈতে মিলিত হয়।


      মন্ত্ৰীগৰাকীক দলটোৱে প্ৰদান কৰা স্মাৰকপত্ৰত উল্লেখ কৰা মতে মণিপুৰ চৰকাৰে ২০১৬ৰ ৮ ডিচেম্বৰত ৭খনকৈ নতুন জিলা গঠনৰ সন্দৰ্ভত কৰা ঘোষণাই ৰাজ্যখনত ধাৰাবাহিকভাৱে উতপ্ত পৰিস্থিতিৰ সৃষ্টি কৰি আহিছে, যাৰফলত সাধাৰণ জনতাই হাৰাশাস্তিৰ সন্মুখীন হ ’ ব লগাত পৰিছে। সঁজাতি দলটোৱে কয় যে নগা সম্প্ৰদায় আৰু ইয়াৰ মহিলা জনগোষ্ঠীটেৱে এই সমস্যাৰ সমাধান বিচাৰিছে, অন্যথা ই ৰাজ্যখনত শান্তি-সম্প্ৰীতিত ব্যাপক প্ৰভাৱ পেলাইছে।


      তদুপৰি, স্মাৰক পত্ৰখনিত মণিপুৰ চৰকাৰ অথবা ইউনাইটেড নাগা কাউন্সিলে লোৱা ভূমিকাই সাধাৰণ জনতাক জটিলতাৰ মাজলৈ ঠেলি দিছে আৰু সেয়েহে যিমান পাৰি সোনকালে এই সমস্যাটোৰ সমাধান কৰাৰ আহ্বান জনায়।


      তেওঁলোকে বিগত সময়চোৱাত ৰাজ্যখনৰ বিভিন্ন গোটৰ মাজত উদ্ভৱ হোৱা হিংসা আৰু উতপ্ত পৰিস্থিতিৰ সন্দৰ্ভতো মন্ত্ৰীগৰাকীক অৱগত কৰি ইয়াৰ সমাধানৰ জৰিয়তে শান্তি বাহাল ৰাখিবলৈ কয়।


      আন এক স্মাৰক পত্ৰত সঁজাতি দলটোৱে প্ৰধানমন্ত্ৰী শ্ৰী নৰেন্দ্ৰ মোদীৰ নেতৃত্বত মণিপুৰৰ লোকসকলৰ মাজত শান্তি, সন্মান আৰু মৰ্যাদাপুৰ্ণ জীৱন যাপন কৰাৰ পৰিৱেশ গঢ় দিবলৈ সক্ষম হ ’ ব বুলি আশা প্ৰকাশ কৰে। পত্ৰখনিত লগতে এইটোও উল্লেখ কৰে যে “Women for Just-Peace” এ ভাৰতৰ শান্তিপূৰ্ণ সহাৱস্থান, প্ৰগতি আৰু উন্নয়নৰ দিশত একেলগে আগবাঢ়ি যোৱাটো কামনা কৰে।


      ড০ জিতেন্দ্ৰ সিঙে দলটোৰ সৈতে হোৱা বাৰ্তালাপত কেন্দ্ৰীয় চৰকাৰে ৰাজ্যখনৰ শান্তি আৰু সমৃদ্ধি প্ৰতিষ্ঠাৰ বাবে অধিক আগ্ৰহ প্ৰকাশ কৰা বুলি জনায়।
      সঁজাতি দলটোৰ সদস্যসকল হ ’ ল ক্ৰমে শ্ৰীমতী লিন্দা নিউমাই, ড০ গিনা ছাংখাম, ড০ অচান মুংলেং, শ্ৰীমতা টি নিংৰেইচন, শ্ৰী এল.এম. টাবিথা, শ্ৰীমতী থিংৰেইফি আৰু শ্ৰী ৱাং হ্ৰিং।
      ***

    KSD/NK/PK/KM/ DB

    
    
    (Release ID: 1482212) Visitor Counter : 2
    
    

      Background release reference

      Naga women's delegation meets Dr Jitendra Singh
      This link will take you to a webpage outside this websiteinteractive page. Click OK to continue.Click Cancel to stop : www.google.com