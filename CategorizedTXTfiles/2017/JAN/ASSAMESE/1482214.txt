      উত্তৰ-পূৰ্বাঞ্চল উন্নয়ন মন্ত্ৰালয়

      উত্তৰ-পূৰ্বাঞ্চলৰ বাঁহ আৰু বেঁত উদ্যোগৰ সুপ্ত সম্ভাৱনাৰ বিকাশ সাধনৰ অৰ্থে উত্তৰ-পূব পৰিষদ আৰু বস্ত্ৰ মন্ত্ৰালয়ৰ মাজত বুজাবুজি চুক্তি স্বাক্ষৰ
      Posted On: 29 JAN 2017 5:14PM by PIB Guwahati

      উত্তৰ-পূৰ্বাঞ্চলৰ বাঁহ আৰু বেঁত উদ্যোগৰ সুপ্ত সম্ভাৱনাৰ বিকাশ সাধনৰ অৰ্থে উত্তৰ-পূব পৰিষদ আৰু বস্ত্ৰ মন্ত্ৰালয়ৰ মাজত বুজাবুজি চুক্তি স্বাক্ষৰ
      উত্তৰ-পূৰ্বাঞ্চলৰ বাঁহ আৰু বেঁত উদ্যোগৰ সুপ্ত সম্ভাৱনাৰ বিকাশ সাধনৰ অৰ্থে উত্তৰ-পূব পৰিষদ আৰু বিকাশ আয়ুক্ত(হস্তশিল্প) আৰু বস্ত্ৰ মন্ত্ৰালয়ৰ মাজত আজি শ্বিলঙত এক বুজাবুজি চুক্তি স্বাক্ষৰ কৰা হয়। এই চুক্তিখনিত স্বাক্ষৰ কৰে উত্তৰ-পূব পৰিষদৰ সচিব ৰাম মুইভা আৰু বিকাশ আয়ুক্ত(হস্তশিল্প)আলোক কুমাৰে। এই উপলক্ষে কেন্দ্ৰীয় বস্ত্ৰ মন্ত্ৰী স্মৃতি জুবিন ইৰাণী, মেঘালয়ৰ মুখ্যমন্ত্ৰী ড০ মুকুল চাংমা, কেন্দ্ৰীয় উত্তৰ পূৰ্বাঞ্চল উন্নয়ন মন্ত্ৰী ড০ জিতেন্দ্ৰ সিং, কেন্দ্ৰীয় গৃহ ৰাজ্য মন্ত্ৰী কিৰেণ ৰিজিজু, ৰাজ্যিক বস্ত্ৰ মন্ত্ৰী অজয় টামতা আৰু নীতি আয়োগৰ উপাধ্যক্ষ ড০ অৰৱিন্দ পানাগাৰিয়াও উপস্থিত থাকে।
      এই বুজাবুজি চুক্তিৰ জৰিয়তে উত্তৰ-পূৰ্বাঞ্চলত বাঁহ আৰু বেঁতৰ উদ্যোগৰ সামগ্ৰিক বিকাশৰ বাবে দক্ষ মানৱ সম্পদ, উন্নত প্ৰযুক্তি, বজাৰ ব্যৱস্থা গঢ় দিয়াৰ লগতে আৰু প্ৰতিষ্ঠানগত সমৰ্থন আগবঢ়াব, যাৰদ্বাৰা সমগ্ৰ দেশতে বাঁহজাতীয় সামগ্ৰীৰ ব্যৱহাৰ সম্পৰ্কে প্ৰচাৰ হয়।
      উত্তৰ-পূব পৰিষদ আৰু বিকাশ আয়ুক্ত(হস্তশিল্প)ই অসমৰ বেঁত আৰু বাঁহ প্ৰযুক্তি কেন্দ্ৰ( চিবিটিচি ) আৰু ত্ৰিপুৰাৰ বাঁহ আৰু বেঁত উন্নয়ন প্ৰতিষ্ঠান(বিচিডিআই)ক উ ৎকৰ্ষমুলক কেন্দ্ৰ হিচাপে লৈ উত্তৰ-পূৰ্বাঞ্চলৰ লগতে দক্ষিণ-পূব এছিয়াতো ইয়াৰ প্ৰচাৰ আৰু প্ৰসাৰৰ ব্যৱস্থা কৰিব।
      বুজাবুজি চুক্তি অনুসৰি অসমৰ চিবিটিচিক আঞ্চলিক উ ৎকৰ্ষ কেন্দ্ৰ আৰু ত্ৰিপুৰাৰ বিচিডিআই পৃথকে ভাৰতীয় বাঁহ প্ৰযুত্তি প্ৰতিষ্ঠান(আইআইবিটি) নামে নামকৰণ কৰা হ ’ ব। চিবিটিচি আৰু বিচিডিআয়ে ইয়াৰ সৈতে জড়িত কৃষকক বাঁহ সম্পৰ্কীয় বিভিন্ন সজাগতা যেনে-ৰোপণ কৰাৰ জ্ঞান, ইয়াৰ বহনযোগ্য ব্যৱহাৰ ইত্যাদিৰ জ্ঞান প্ৰদান কৰিব।
      তদুপৰি, বাঁহ আৰু বেঁতৰ পৰা নতুন নতুন সামগ্ৰী উদ্ভাৱন কৰি ইয়াৰ বজাৰ চাহিদা বৃদ্ধিতো দুয়োটা বিভাগে প্ৰচেষ্টা হাত ল ’ ব।
      বাঁহ-বেঁতৰ উদ্যোগক অৰ্থনৈতিকভাৱে শক্তিশালী উদ্যোগ হিচাপে গঢ় দিবলৈ বিভিন্ন পৰ্যায়ত শিল্পী আৰু উদ্যোগী, আৰ্হি প্ৰস্তুত কৰোঁতা, কৃষক, প্ৰযুক্তিবিদ আৰু বজাৰ তথা ব্যৱস্থাপনা বৃত্তিৰ শিক্ষা প্ৰদানৰো ব্যৱস্থা কৰা হ ’ ব। বাঁহ-বেঁতৰ সামগ্ৰী বনোৱা শিল্পী সমুদায়ৰ মাজত উদ্যোগী মনোভাৱ গঢ় দিয়াৰ লগতে তেওঁলোকৰ আৰ্থ-সামাজিক দিশৰ বিকাশত গুৰুত্ব আৰোপ কৰা হ ’ ব। ব্যৱসায় ব্যৱস্থাপনা আৰু উদ্যোগীৰ বিকাশ সাধন কৰাটো এই পাঠ্যক্ৰমত অন্তৰ্ভূক্ত কৰা হ ’ ব। ইয়াৰ অধীনত আৰম্ভ কৰিব লগীয়া পাঠ্যক্ৰমবোৰ হ ’ লঃ ক ) PG Diploma in Bamboo Cultivation & Resource Utilization ; খ) B.Tech Course in Cane & Bamboo Technology; গ) Ph.D/Research Program; ঘ) Establishing satellite Centres in the other NER states. আদি উল্লেখযোগ্য।
      ****

    KSD/NK/PK/KM/DB

    
    
    (Release ID: 1482214) Visitor Counter : 2
    
    

      Background release reference

      NEC and Ministry of Textiles sign MoU to harness the hidden potential of Cane &Bamboo of NER
      This link will take you to a webpage outside this websiteinteractive page. Click OK to continue.Click Cancel to stop : www.google.com