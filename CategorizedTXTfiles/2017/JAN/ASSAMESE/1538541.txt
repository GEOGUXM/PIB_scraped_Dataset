      প্ৰধানমন্ত্ৰীৰ কাৰ্যালয়

      কন্যাকুমাৰীৰ বিবেকানন্দ কেন্দ্ৰত ৰামায়ণ দৰ্শনম প্ৰদৰ্শনীৰ মুকলি অনুষ্ঠানত প্ৰধানমন্ত্ৰীয়ে ভিডিঅ’ কনফাৰেন্সিং যোগে প্ৰদান কৰা ভাষণৰ অসমীয়া অনুবাদ
      Posted On: 13 JAN 2017 11:16AM by PIB Guwahati


    শ্ৰদ্ধাৰ মুৰাৰী বাপুজী , বিবেকানন্দ কেন্দ্ৰৰ ৰাষ্ট্ৰপতি শ্ৰী পি পৰমেশ্বৰণ মহোদয় , মোৰ মন্ত্ৰালয়ৰ সহকৰ্মী পণ্ডিত ৰাধাকৃষ্ণণ মহোদয় , বিবেকানন্দ আশ্ৰমৰ স্বামী চৈতন্যনন্দ মহোদয় , বালাকৃষ্ণ মহোদয় , ভানুদাস মহোদয় , বিবেকানন্দ কেন্দ্ৰৰ উপ সভাপতি নিবেদিতা মহোদয়া আৰু মোৰ বন্ধুসকল !


    মই আপোনালোকৰ মাজত সোঁ - শৰীৰে থাকিবলৈ বেছি ভাল পালো হয় , কিন্তু প্ৰযুক্তিৰ শক্তিক ধন্যবাদ যে আমি এই অনুষ্ঠানত সন্মিলিত হ ’ ব পাৰিছোঁ৷ আৰু যিকোনো ক্ষেত্ৰতে , মই অতিথি নহয় , মই এই পৰিয়ালৰ সদস্যহে৷ মই আপোনালোকৰ মাজৰ এজন৷


    ১২ জানুৱাৰী - এইটো এটা সাধাৰণ দিন নহয়৷ এই দিনটো ইতিহাসত ভাৰতে এজন মহান চিন্তাবিদ , এজন পথ প্ৰদৰ্শক আৰু এজন নিষ্ঠাৱান কৰ্মীৰ জন্মৰ জৰিয়তে আশীৰ্বাদ প্ৰাপ্ত কৰিছিল বুলি খোদিত হৈছে যিয়ে ভাৰতৰ বাৰ্তা সমগ্ৰ বিশ্বৰ মাজত প্ৰচাৰ কৰিছিল৷


    মই স্বামী বিবেকানন্দলৈ শ্ৰদ্ধাঞ্জলী জ্ঞাপন কৰিছোঁ৷ তেওঁৰ বিশাল শক্তিশালী চিন্তাই বিভিন্নজনৰ মনক স্পৰ্শ কৰিবলৈ সমৰ্থ হৈছিল৷


    আজি বিবেকানন্দপুৰমত ৰামায়ন দৰ্শন আৰু ভাৰত মাতা সদনাম জনসাধাৰণলৈ উৎসৰ্গিত কৰা হৈছে৷ এটা শিলেৰে নিৰ্মিত হনুমানজীৰ ২৭ ফুট ওখ মূৰ্তি স্থাপন কৰা হৈছে৷ এই সন্দৰ্ভত আপোনালোকে প্ৰস্তুত কৰা ভিডিঅ ’ টো মই দেখিছোঁ৷ আৰু ইয়াক চোৱাৰ পিছত মই ক ’ ব পাৰো যে মূৰ্তিটোত দেৱত্ব আৰু মহিমা প্ৰকাশ পাইছে৷ বিবেকানন্দ কেন্দ্ৰৰ প্ৰতিষ্ঠাতা স্বৰ্গীয় একনাথ ৰানাডেৰ প ’ ৰ্ট্ৰেইট এখনো আজি উন্মোচন কৰা হৈছে৷ আজিৰ অনুষ্ঠানটোৰ বাবে মই আপোনালোকক হৃদয়েৰে অভিনন্দন জ্ঞাপন কৰিছোঁ৷


    ভাতৃ আৰু ভগ্নীসকল , আজি আপোনালোক উপস্থিত থকা স্থানটো এক সাধাৰণ স্থান নহয়৷ এয়া দেশৰ এক পৱিত্ৰ ভূমি৷ যদি হনুমানজীয়ে তেওঁৰ জীৱনৰ উদ্দেশ্য বিচাৰি পাইছিল তেন্তে এই স্থানতেই পাইছিল আৰু কেৱল জাম্বৱন্তই তেওঁৰ জীৱনৰ উদ্দেশ্য আৰু ভগৱান ৰামৰ প্ৰতি তেওঁৰ কৰণীয়সমূহ সোঁৱৰাই দিয়াৰ ফলতহে৷ এই ভূমিতে মা পাৰ্বতী , কন্যাকুমাৰীয়ে তেওঁৰ জীৱনৰ উদ্দেশ্য বিচাৰি পাইছিল৷ এই ভূমিতেই মহান সমাজ সংস্কাৰক সন্ত থিৰুৱাল্লুৱৰে দুই হাজাৰ বছৰ পূৰ্বে তেওঁৰ জীৱনৰ জ্ঞানৰ অমৃত বিচাৰি পাইছিল৷ এই ভূমিতেই স্বামী বিবেকানন্দইও তেওঁৰ জীৱনৰ উদ্দেশ্য বিচাৰি পাইছিল৷ তেওঁ জীৱনৰ উদ্দেশ্য সম্পৰ্কে অৱগত হৈছিল আৰু ইয়াত ধ্যান সম্পন্ন কৰাৰ পিছত সেই উদ্দেশ্য প্ৰণয়নৰ নিৰ্দেশনা বিচাৰি পাইছিল৷ এয়াই সেই স্থান য ’ ত একনাথ ৰানাডেয়ে জীৱনৰ ছন্দ বিচাৰি পাইছিল৷ নতুন লক্ষ্য নিৰ্ধাৰণ কৰিছিল৷ তেওঁ নিজৰ জীৱন এই উদ্দেশ্য সাধনতেই পাৰ কৰিছিল৷ মই এই পৱিত্ৰ ভূমিৰ প্ৰতি সহস্ৰবাৰ মূৰ দোৱাইছোঁ৷


    যেতিয়া আমি একনাথ ৰানাডেৰ জন্ম শতবাৰ্ষিকী পালন কৰিছিলো তেতিয়া মই কৈছিলো যে এয়াই যুৱ প্ৰজন্মক জাগ্ৰত কৰোৱাৰ সময়৷ আমাৰ ভাৰত এখন যুৱ দেশ , ই স্বৰ্গীয় জ্যোতিৰে আভাসিত হ ’ ব লাগে৷ আজি সমগ্ৰ বিশ্বই ভাৰতৰ দৈৱিক অভিজ্ঞতাৰ প্ৰতি দৃষ্টি ৰাখিছে আৰু ভাৰতৰ দুখীয়া , ভাৰতৰ উৎপীড়িত , শোষিত আৰু বঞ্চিত জনতাই দেশৰ মহিমাৰ বাবে আশা পুহি ৰাখিছে৷ আমি দেশক বিশ্বৰ বাবে দৈৱত্ব আৰু দেশৰ বাবে মহিমামণ্ডিত - এই দুয়োটা দিশত গঢ় দিয়াৰ দিশত আগবাঢ়িছোঁ৷


    ভাতৃ আৰু ভগ্নীসকল , আজি ভাৰত বিশ্বৰ ভিতৰতে যুৱ দেশ৷ ই এক যুৱ দেশ৷ দেশৰ ৮০০ মিলিয়নতকৈও অধিক লোক ৩৫ বৰ্ষৰ তলত৷ আজি স্বামী বিবেকানন্দ আমাৰ মাজত নাই , মানৱীয় ৰূপত নাই , কিন্ত তেওঁৰ আদৰ্শ আজিও ইমান শক্তিশালী আৰু উৎসাহদায়ী যে ই যুৱ প্ৰজন্মক উৎসাহিত কৰি ৰাষ্ট্ৰ নিৰ্মাণৰ পথ প্ৰদৰ্শন কৰিব পাৰে৷ একনাথ ৰানাডেয়ে যুৱ প্ৰজন্মক উৎসাহিত কৰাৰ বাবে বিবেকানন্দ কেন্দ্ৰ আৰু স্বামী বিবেকানন্দ ৰ ’ ক মেম ’ ৰিয়েল স্থাপন কৰিছিল৷ তেওঁ কৈছিল যে কেৱল স্বামী বিবেকানন্দৰ প্ৰতিমূৰ্তি স্থাপন কৰিলেই একো পৰিৱৰ্তন নহ ’ ব৷ নিৰৱচ্ছিন্নভাৱে দেশৰ প্ৰতি অৰিহণা আগবঢ়াই স্বামী বিবেকানন্দৰ সপোনক বাস্তৱায়িত কৰাটোৱেই তেওঁ গুৰুত্বপূৰ্ণ বুলি বিবেচনা কৰিছিল৷


    বিবেকানন্দজী দৰে যুৱকৰ বিকাশৰ লক্ষ্যতেই একনাথজীয়ে নিজৰ সমগ্ৰ জীৱন উৎসৰ্গিত কৰিছিল৷ তেওঁ সদায়েই স্বামী বিবেকানন্দই ৰাষ্ট্ৰ নিৰ্মাণৰ বাবে প্ৰদৰ্শিত কৰা মূল্যবোধ বিবেকক নিজৰ মনঃস্থাপিত কৰিছিল৷ এয়া মোৰ সৌভাগ্য যে একনাথজীৰ সৈতে মই বহু বৰ্ষ একেলগে কাম কৰাৰ সুযোগ পাইছিলো৷ এই ভূমিতেই কেৱল তেওঁৰ সংগত মোৰ জীৱন বিকশিত কৰাৰ বাবে বহু অৱকাশ পাইছিলো৷


    একনাথ ৰানাডেৰ জন্ম শতবাৰ্ষিকীত এয়া সিদ্ধান্ত লোৱা হৈছিল যে আমাৰ সংস্কৃতি আৰু চিন্তাধাৰাত ৰামায়ণৰ প্ৰভাৱ সম্পৰ্কে এক প্ৰদৰ্শনী আৰম্ভ কৰা৷ আৰু আজি তাৰ ফলস্বৰূপেই ৰামায়ন দৰ্শনম আমাৰ মাজত উদ্ভাসিত হৈছে৷ আৰু মই নিশ্চিত যে যিসকল বিদেশী পৰ্যটক ৰ ’ ক মেম ’ ৰিয়েল দৰ্শন কৰিবলৈ আহে , তেওঁলোকক এই ৰামায়ণ দৰ্শনমে বাৰুকৈয়ে প্ৰভাৱান্বিত কৰিব৷ দেশৰ প্ৰতিটো প্ৰান্ততে শ্ৰী ৰামে নিবাস কৰি আছে৷ তেওঁ সকলোৰে মানসত আছে৷ আৰু সেইবাবে যেতিয়া আমি শ্ৰী ৰামৰ কথা ভাবোঁ তেতিয়াই শ্ৰী ৰামক এজন আদৰ্শ পুত্ৰ , আদৰ্শ ভাতৃ , আদৰ্শ স্বামী , আদৰ্শ বন্ধু আৰু আদৰ্শ শাসকৰ ৰূপত দেখা পাওঁ৷ অযোধ্যা এখন আদৰ্শ নগৰ আছিল আৰু ৰাম ৰাজ্য ( ভগৱান ৰামৰ শাসন ব্যৱস্থা ) আছিল এক আদৰ্শ শাসন ব্যৱস্থা আৰু সেইবাবে ভগৱান ৰাম আৰু তেওঁৰ ৰাজত্বই দেশৰ মহান আত্মাক সময়ে সময়ে তেওঁলোকৰ ধৰণে ৰামায়নক ব্যাখ্যা কৰাৰ বাবে উৎসাহিত কৰি আহিছে৷ এই সমগ্ৰ ব্যাখ্যা ৰামায়ন দৰ্শনমত প্ৰতিফলিত হৈছে৷ মহান কবি কাম্বনে কৌশলৰ ৰাজত্বৰ লগতে কাম্ব ৰামায়ণকো সুন্দৰভাৱে বৰ্ণনা কৰিছে৷ তেওঁ তামিলত লিখাখিনি মই ইংৰাজীলৈ অনুবাদ কৰিছোঁ :


    None were generous in that land as


    None was needy;


    None seemed brave as none defied;


    Truth was unnoticed as there were no liars;


    No learning stood out as all were learned.


    Since no one in that City ever stopped learning


    None was ignorant and none fully learned;


    Since all alike had all the wealth


    None was poor and none was rich.


    এইদৰেই কাম্বনে ৰাম ৰাজ্য ( ভগৱান ৰামৰ শাসন ব্যৱস্থা ) উপস্থাপন কৰিছিল৷ এই আদৰ্শৰ ফলস্বৰূপেই মহাত্মা গান্ধীয়ে ৰাম ৰাজ্যৰ বিষয়ে সদৰী কৰিছিল৷ নিশ্চিতভাৱে ই এক এনে ব্যৱস্থা য ’ ত ব্যক্তিজন গুৰুত্বপূৰ্ণ নহৈ আদৰ্শসমূহহে গুৰুত্ব লাভ কৰিছিল৷


    গোস্বামী তুলসীদাসে ৰামচৰিত মানসত ৰাম ৰাজ্যৰ বিষয়ে বিশদভাৱে বৰ্ণনা কৰিছে৷ ৰাজ ৰাজ্যৰ অৰ্থ হ ’ ল তাত কোনো দুখীয়া নাথাকিব , কোনো দুখত নাথাকিব , কোনেও কাকো ঘৃণা নকৰিব , সকলো স্বাস্থ্যৱান তথা শিক্ষিত হ ’ ব৷ তাত প্ৰকৃতি আৰু মানৱৰ মাজত ভাৰসাম্যতা থাকিব৷ তেওঁ লিখিছিল -


    दैहिक दैविक भौतिक तापा , राम राज नहिं काहुहि व्यापा।


    सब नर करहिं परस्पर प्रीती , चलहिं स्वधर्म निरत श्रुति नीति।


    अल्पमृत्यु नहिं कवनिउ पीरा , सब सुंदर सब बिरुज सरीरा।


    नहिं दरिद्र कोउ दुखी न दीना , नहिं कोउ अबुध न लच्छन हीना।


    ৰামে ৰাৱণক বধ কৰি মহান হোৱা নাছিল৷ ৰামে নিজৰ আত্মাৰ সত্যতাক উদ্ভাসিত কৰিছিল৷ তেওঁ নিজৰ স্ব - গৰিমাক পুনঃস্থাপিত কৰি তাৰ বিৰুদ্ধে জয় সাব্যস্ত কৰিছিল৷ ভগৱান ৰামে তেওঁৰ বংশই নিৰূপণ কৰা ভূমিকা গ্ৰহণ কৰা নাছিল৷ আমি প্ৰতিটো শ্লোকতে এইসমূহ দেখিবলৈ পাওঁ৷ যেতিয়া তেওঁ অযোধ্যাৰ পৰা বাহিৰলৈ ওলাইছিল , আনকি নগৰৰ সীমাৰ পৰা বাহিৰলৈ ওলোৱাৰ আগেয়েও সমগ্ৰ বিশ্বক প্ৰদক্ষিণ কৰি সমগ্ৰ মানৱতা নিজৰ মাজত অন্তৰ্ভুক্ত কৰি তেওঁ নিজৰ জীৱনৰ জৰিয়তে আদৰ্শসমূহৰ জীৱন্ত উদাহৰণ স্থাপিত কৰিছিল৷


    আৰু সেইবাবেই মই ভাবো যে বিবেকানন্দপুৰমত ৰামায়ন দৰ্শনম , ই নিজৰ বাবেই প্ৰাসংগিক আৰু আমি সকলোৱে গম পাইছোঁ যে উত্তৰণৰ বাবে এখন শক্তিশালী সমাজৰ প্ৰয়োজন আৰু শাসন ব্যৱস্থা সু - পৰিচালিত হোৱা উচিত৷


    যেতিয়া আমি ৰামজীৰ কথা ভাবো তেতিয়া মানৱ বিকাশ , প্ৰণালীৰ বিকাশ স্বাভাৱিকতে প্ৰস্ফুটিত হৈ উঠে৷


    ভাতৃ আৰু ভগ্নীসকল , একনাথজীয়েও আধ্যাত্মিক শক্তিক জাগ্ৰত কৰি দেশৰ কৰ্মদলক সৃজনীমূলক কৰ্মত আৱণ্টিত হোৱাটো বিচাৰিছিল৷ আৰু আজি যেতিয়া হনুমানজীৰ মূৰ্তি বিবেকানন্দ কেন্দ্ৰত স্থাপিত হৈছে তেতিয়া আমি তেওঁৰ উদ্ধৃতিৰ অনুপ্ৰেৰণাৰ মৰ্মাৰ্থ উপলব্ধি কৰিছোঁ৷


    হনুমানজীৰ অৰ্থ হ ’ ল আত্মত্যাগী সেৱা , হনুমানজীৰ উৎসৰ্গা আৰু নিষ্ঠাই তেওঁক আত্মত্যাগী হ ’ বলৈ উৎসাহ জগাইছিল৷ যেতিয়া তেওঁ সাগৰৰ ওপৰেৰে যাত্ৰা কৰিছিল তেতিয়া মৈনাক পৰ্বতে তেওঁক ক্ষন্তেক বিশ্ৰাম ল ’ বলৈ আহ্বান জনাইছিল কিন্তু লক্ষ্য প্ৰাপ্তিৰ পূৰ্বে হনুমানজীয়ে বিশ্ৰামৰ কথা চিন্তা কৰা নাছিল৷


    ভাৰত ৰত্ন টি ৰাজাগোপালচাৰীয়ে হনুমানজীৰ এই আত্মত্যাগী সেৱাৰ বিষয়ে লিখিছিল৷ যেতিয়া হনুমানজী মাতা সীতাক সাক্ষাৎ কৰি ঘূৰি আহিছিল তেতিয়া তেওঁ ভগৱান ৰামক দেৱী মাতৃৰ কল্যাণৰ বিষয়ে সংবাদ দিছিল৷ তেতিয়া ৰামজীয়ে কৈছিল , ‘‘ হনুমানে যি কাৰ্য কৰি দেখুৱালে সেয়া বিশ্বৰ কোনেও কল্পনা কৰা নাছিল যে সাগৰ পাৰ হৈ ৰাৱণৰ দ্বাৰা সুৰক্ষিত লংকাত প্ৰৱেশ কৰি এই কাৰ্য সমাধা কৰিব পাৰিব৷ তেওঁৰ ৰজাই ন্যস্ত কৰা এই কৰ্ম সম্পাদনৰ জৰিয়তে তেওঁ আশাতীতভাৱে সকলোৰে প্ৰত্যাশা পূৰণ কৰিছে৷ ’’


    ৰামজীয়ে কৈছিল যে হনুমানজীয়ে যি কৰিলে সেয়া কোনেও আশা কৰা নাছিল৷ হনুমানজীয়ে অতিক্ৰম কৰা কঠিন সাগৰখনৰ কথা কোনেও চিন্তা কৰিব পৰা নাছিল৷


    আৰু ভাতৃ তথা ভগ্নীসকল , সেইবাবে আমি ‘ সকলোৰে সৈতে , সকলোৰে বিকাশ ’ ৰ আদৰ্শৰ পথত খোজ দিছোঁহক৷


    দাৰিদ্ৰতকৈও দাৰিদ্ৰতম লোকৰ জন ধন আঁচনিৰ জৰিয়তে বেংকিং ব্যৱস্থাৰ সৈতে সংযোজিত কৰি আজি আমি দুখীয়াৰ বাবে প্ৰণালীৰ বিকাশৰ পথত আগবাঢ়িবলৈ প্ৰয়াস কৰিছোঁ৷ আৰু তাত বীমাৰ সুবিধাও প্ৰদান কৰা হৈছে৷ কৃষকসকলে ইয়াৰ সুবিধা প্ৰাপ্ত কৰিছে৷ কৃষকসকলক ন্যূনতম মূল্যত শস্য বীমা প্ৰদান কৰা হৈছে৷ আমি কন্যা সন্তানৰ শিক্ষা আৰু সুৰক্ষা প্ৰদানৰ বাবে বেটি বচাও , বেটি পঢ়াও আঁতনি সমগ্ৰ ৰাষ্ট্ৰতে প্ৰণয়ন কৰিছোঁ৷ গৰ্ভৱতী মহিলাক বিত্তীয় সাহায্য প্ৰদানৰ বাবে ৰাষ্ট্ৰজুৰি আঁচনি প্ৰণয়ন কৰা হৈছে৷ পঞ্চাশ মিলিয়ন পৰিয়ালৰ মাতৃসকল যিয়ে ইমান দিনে খাদ্য ৰন্ধাৰ বাবে মাটিৰ চৌকা ব্যৱহাৰ কৰি আছিল আৰু এদিনত তেওঁলোকে চাৰিশটা চিগাৰেটৰ সমান ধোঁৱা উশাহত গ্ৰহণ কৰিবলগীয়া হৈছিল , তেওঁলোকক সুস্বাস্থ্য আৰু শুশ্ৰূষা প্ৰদানৰ অৰ্থে আমি ৫০ মিলিয়ন পৰিয়ালক গেছ সংযোগ দিয়াৰ সংকল্প ল ’ লো আৰু ইতিমধ্যে ১৫ মিলিয়ন গেছ সংযোগ দিয়া হৈছে৷


    নিপীড়িত , অৱহেলিত তথা বঞ্চিতসকলক প্ৰদান কৰা সেৱাই আমাক এটা সূত্ৰ প্ৰদান কৰিছে , ‘‘ মানৱ সেৱাই ভগৱান সেৱা৷ ’’ দেশৰ দলিত যুৱ সমাজক ষ্টেণ্ড আপ ইণ্ডিয়া , ষ্টাৰ্ট আপ ইণ্ডিয়াৰ জৰিয়তে সৱলীকৰণ কৰা হৈছে৷ ব্যয়সাধ্য হাৰত ক্ষুদ্ৰ ব্যৱসায়ীসকলক মুদ্ৰা যোজনাৰ অধীনত ঋণ প্ৰদান কৰা হৈছে৷ দৰিদ্ৰ লোকক সৱলীকৰণ কৰিহে দৰিদ্ৰতা নিৰ্মূল কৰিব পাৰি৷ যেতিয়া দুখীয়া লোক শক্তিশালী হয় তেতিয়া তেওঁ স্বয়ং দৰিদ্ৰতা নিৰ্মূল কৰিবলৈ সক্ষম হয়৷ আৰু তেওঁ দৰিদ্ৰতাৰ পৰা পোৱা স্বাধীনতা উপভোগ কৰে আৰু নতুন শক্তিৰ সৈতে আগুৱাই যায়৷


    ৰামায়ণত ভগৱান ৰাম আৰু ভৰতৰ মাজত শাসনৰ সমস্যা সম্পৰ্কে কিছু আলোচনা হৈছিল৷ তেতিয়া ভগৱান ৰামে ভৰতক কৈছিলঃ


    कच्चिद् अर्थम् विनिश्चित्य लघु मूलम् महा उदयम् |


    क्षिप्रम् आरभसे कर्तुम् न दीर्घयसि राघव ||


    ইয়াৰ অৰ্থ হ ’ লঃ ৰামে ভৰতক এনেকুৱা আঁচনি প্ৰণয়ন কৰিবলৈ কৈছিল যে যিবোৰৰ দ্বাৰা সৰ্বাধিক সংখ্যক লোক কম ব্যয়ত উপকৃত হয়৷ তেওঁ ভৰতক এনে আঁচনি প্ৰণয়নত বিলম্ব নকৰিবলৈও কৈছিল৷


    आयः ते विपुलः कच्चित् कच्चिद् अल्पतरो व्ययः |


    अपात्रेषु न ते कच्चित् कोशो गग्च्छति राघव ||


    ভগৱানে ৰামে ভৰতক এয়াও নিৰ্দেশ দিছিল যে এই কথা সদায়েই মনত ৰাখিব লাগে যে উপাৰ্জন সদায়েই যাতে ব্যয়তকৈ বেছি হ ’ ব লাগে৷ তেওঁ লগতে এয়াও কৈছিল যে সামৰ্থৱান সকলে ৰাজকোষৰ সুবিধা পোৱা উচিত নহয়৷


    সামৰ্থৱান লোকৰ পৰা ৰাজহুৱা ধন সঞ্চয় কৰাটোও সুশাসনৰ এটা সংস্কৃতি৷ আপোনালোকে দেখিছে যে আমি হিতাধিকাৰীসকলক লাভৰ প্ৰত্যক্ষ সুবিধা প্ৰদানৰ বাবে বেংক একাউণ্টৰ সৈতে আধাৰ কাৰ্ড সংযোগ কৰাইছোঁ৷ ভুৱা ৰেচন কাৰ্ড , ভুৱা গেছ সংযোগ , ভুৱা শিক্ষক , অন্য সুবিধা আদায় কৰি থকা ভুৱা লোক আদিক বাতিল কৰাৰ যোগেদি এই চৰকাৰে এইসমূহ পদক্ষেপ অভিযানভিত্তিত গ্ৰহণ কৰিছে৷


    ভাতৃ আৰু ভগ্নীসকল , আজি পাঁচবিধ লোৰে নিৰ্মিত ভাৰত মাতাৰ মূৰ্তি ভাৰত মাতা সদনত স্থাপন কৰি জনসাধাৰণলৈ উচৰ্গা কৰা হৈছে৷ ভাৰত মাতাৰ এই প্ৰতীকৰ প্ৰতি জনসাধাৰণৰ নিষ্ঠা সঁচাকৈয়ে মংগলজনক৷ যিসকল লোক ইয়াৰ সৈতে জড়িত হৈছে , যিসকল লোকে এই পৱিত্ৰ কৰ্মৰ প্ৰতি নিজকে উৎসৰ্গিত কৰিছে তেওঁলোকক মই মূৰ দোৱাইছোঁ৷


    বন্ধুসকল , বিবেকানন্দ ৰ ’ ক মেম ’ ৰিয়েলৰ কাষত স্থাপন কৰা সন্ত থিৰুৱাল্লুৱাৰ মূৰ্তিটো মই মূৰ দোৱাইছোঁ৷ সন্ত থিৰুৱাল্লুৱাৰৰ শিকনি আজিও প্ৰাসংগিক৷ যুৱ সমাজৰ বাবে তেওঁ এইদৰে বাৰ্তা প্ৰেৰণ কৰিছিল , ‘‘ এই বালিয়া ভূমিত তোমালেকে যিমানে সন্ধান কৰিবা , সিমানেই তলত বসন্ত প্ৰাপ্তি কৰিবা ; যিমানেই শিকিবা সিমানেই জ্ঞানৰ তৰংগিনীৰ স্ৰোত ব ’ ব৷ ’’


    ইয়াৰ অৰ্থ হ ’ লঃ যিমানেই তুলি বালিয়া ভূমি খনন কৰিবা , এদিন তুমি নিশ্চয় পানী পাবাই৷ ঠিক সেইদৰে যিমানে তুমি শিকিবা , এদিন তুমি নিশ্চিতভাৱে জ্ঞানৰ সন্ধান পাবাই৷


    আজি যুৱ দিৱসৰ দিনা দেশৰ সমগ্ৰ যুৱ সমাজক মই আহ্বান কৰিছোঁ যে কেতিয়াও শিক্ষাৰ প্ৰক্ৰিয়াক স্তব্ধ হ ’ ব নিদিব৷ কেতিয়াও নিজৰ অন্তৰৰ বিদ্যাৰ্থীজনৰ মৃত্যু হ ’ বলৈ নিদিব৷ যিমানেই আপুনি শিকিব সিমানেই আপুনি নিজৰ আধ্যাত্মিক শক্তি , দক্ষতা বিকশিত কৰিব পাৰিব৷


    কিছুমান মানুহে বুজাত ভুল কৰে যে আধ্যাত্মিক শক্তিৰ অৰ্থ কি ? তেওঁলোকে ইয়াক ধৰ্মীয় দৃষ্টিৰে চায়৷ কিন্তু আধ্যাত্মিক শক্তি ধৰ্মৰ ঊৰ্ধত৷ ই প্ৰত্যক্ষভাৱে মানৱ মূল্য আৰু স্বৰ্গীয় শক্তিৰ সৈতে জড়িত৷ আমাৰ প্ৰাক্তন ৰাষ্ট্ৰপতি , এই ভূমিৰ এজন মহান সন্তান ডঃ এপিজে আব্দুল কালামে কৈছিলঃ


    ‘‘ মোৰ বাবে আধ্যাত্মিকতা হ ’ ল ভগৱান আৰু স্বৰ্গীয়তাৰ সৈতে সংলগ্ন হোৱাৰ এটা পথ৷ আমাৰ আধ্যাত্মিক জীৱনৰ সৈতে জড়িত থাকি আমি ভূমিৰ সংস্পৰ্শত থাকোঁ আৰু ইয়ে সদায়েই আমাক জীৱনৰ মূল্য আৰু গুৰুত্বপূৰ্ণ মূল্য যেনে সাধুতা , ওচৰ চুবুৰীয়াৰ প্ৰতি সদ্ভাৱ আৰু বহুটো গুৰুত্বপূৰ্ণ দিশ সোঁৱৰাই থাকে যিয়ে কৰ্মক্ষেত্ৰক ধনাত্মক পৰিৱেশ প্ৰদান কৰে৷ ’’


    মই সুখী যে বিবেকানন্দ কেন্দ্ৰই বহু দশকজুৰি এই দিশত কাম কৰি আছে৷ আজি বিবেকানন্দ কেন্দ্ৰৰ ২০০ত কৈও অধিক শাখা আছে আৰু এই কেন্দ্ৰই দেশৰ ৮০০টাত কৈও অধিক স্থানত প্ৰকল্প প্ৰণয়ন কৰি আছে৷ ই নিৰৱচ্ছিন্নভাৱে স্বাস্থ্য , শিক্ষা , গ্ৰামীণ ভাৰত আৰু সংস্কৃতিৰ দিশত কাম কৰি আছে৷


    পাটনাৰ পৰা প ’ ৰ্ট ব্লেয়াৰলৈ , কাৰ্বি আংলঙৰ পৰা অনন্তনাগলৈ , ৰামেশ্বৰমৰ পৰা ৰাজকোটলৈ ইয়াৰ উপস্থিতি বিদ্যমান৷ মই বিশেষকৈ উত্তৰ পূৰ্বাঞ্চলত বিবেকানন্দ কেন্দ্ৰৰ কামৰ শলাগ লৈছোঁ৷ একনাথজীৰ সময়চোৱাত অৰুণাচলত বহুতো আৱাসিক বিদ্যালয় খোলা হৈছিল৷ আজি উত্তৰ পূৰ্বাঞ্চলত বিবেকানন্দ কেন্দ্ৰ ৫০টাত কৈও অধিক স্থানত বিভিন্ন সামাজিক কৰ্মৰ সৈতে সংবদ্ধ হৈছে৷


    অসংখ্য শিক্ষাৰ্থী , আইআইটিৰ শিক্ষাৰ্থী , চিকিৎসক আৰু পেছাদাৰীসকলে বিবেকানন্দ কেন্দ্ৰত স্বেচ্ছাসেৱী হিচাপে কাম কৰি আছে৷ এই কামৰ বাবে তেওঁলোকক কোনো বেতন প্ৰদান কৰা নহয় আৰু এই সকলোবোৰ কাম কৰ্তব্যবোধ হিচাপে কৰা হয়৷ মই বিশ্বাস কৰোঁ যে সমাজলৈ সেৱা প্ৰদান কৰা এই স্বেচ্ছাসেৱীসকল আমাৰ বাবে অনুপ্ৰেৰণাৰ উৎস হ ’ ব পাৰে৷ তেওঁলোকে এক সাধাৰণ জীৱন - যাপন কৰিও সমাজৰ বাবে আদৰ্শস্বৰূপ হ ’ ব পাৰে৷ তেওঁলোকে দেশৰ যুৱ সমাজক পথ প্ৰদৰ্শন কৰিব পাৰে৷


    আজি বিবেকানন্দ কেন্দ্ৰৰ সৈতে জড়িত লোকসকলে ৰাষ্ট্ৰ নিৰ্মাণত গুৰুত্বপূৰ্ণ ভূমিকা পালন কৰি আছে৷ মই আশাবাদী যে কেন্দ্ৰই এই একেটা ধাৰাতা ভৱিষ্যতৰ প্ৰজন্মৰ বাবেও নিৰৱচ্ছিন্নভাৱে বিবেকানন্দৰ সৃষ্টি কৰি যাব৷


    আজি প্ৰতিজন ব্যক্তিয়েই যিয়ে ৰাষ্ট্ৰ নিৰ্মাণত তেওঁৰ কৰ্তব্য পালন কৰিছে , তেওঁ এজন বিবেকানন্দ৷ প্ৰতিজন ব্যক্তিয়েই যিয়ে নিপীড়িত , বঞ্চিত আৰু শোষিতৰ হকে কাম কৰিছে তেওঁ এজন বিবেকানন্দ৷ প্ৰতিজন ব্যক্তিয়েই যিয়ে তেওঁৰ শক্তি - সামৰ্থ , বিচাৰধাৰা , উদ্ভাৱন সমাজৰ সেৱাৰ বাবে ব্যৱহাৰ কৰিছে , তেওঁ এজন বিবেকানন্দ৷


    আপোনালোকে সংবদ্ধ হৈ থকা এই অভিযানটো মানৱতা , আমাৰ সমাজ , আমাৰ দেশৰ বাবে এক তপস্যাস্বৰূপ৷ মই আশা কৰোঁ যে আপোনালোকে একে অনুভৱেৰে দেশৰ প্ৰতি এই সেৱা আগবঢ়াই যাব৷


    পুনৰবাৰ মই বিবেকানন্দজীৰ জন্মবাৰ্ষিকী উপলক্ষে , এই যুৱ দিৱস উপলক্ষে আপোনালোকক শুভ কামনা জনাইছোঁ৷ মই বাপুক জয় শ্ৰী ৰাম জনাইছোঁ , এইখিনিতে মই পৰমেশ্বৰমজী আৰু অন্যৰ প্ৰতি মূৰ দোৱাই সামৰণি মাৰিব খুজিছোঁ৷ আৰু মই বিশ্বাস কৰোঁ যে যিদৰে মোক কন্যাকুমাৰীলৈ নিমন্ত্ৰণ কৰা হৈছে , এয়া যেন মোৰ ঘৰৰ দৰে , চাওঁ , আগলৈ কেতিয়াকৈ ইয়ালৈ আহিবলৈ মই সুযোগ পাওঁ৷ মই ইঠাইৰ পৰা সিঠাইলৈ ভ্ৰমণ কৰি ফুৰোঁ , আৰু মই আশাবাদী যে এই ভ্ৰমণৰ মাজতে কেতিয়াবা ইয়ালৈ আহিবলৈ সুযোগ পাম৷ মই নিশ্চিতভাৱে এই ভূমিৰ প্ৰতি শ্ৰদ্ধা জনাবলৈ আহিম , আপোনালোকৰ সৈতে সময় কটাম৷ মই দুঃখিত যে আজি সোঁশৰীৰে এই অনুষ্ঠানত উপস্থিত থাকিব নোৱাৰিলোঁ৷ ইয়াত দিল্লীত শীত আৰু তাত গৰম৷ এই দুটাৰ মাজত আমি নতুন শক্তি , নতুন উদ্দীপনাৰে আগুৱাম৷ এই অনুভৱৰ সৈতে এই পৱিত্ৰ উপলক্ষত আপোনালোক সকলোলৈ মই মোৰ শুভ কামনা যাছিলোঁ৷ ধন্যবাদ৷


    ***


    AKT/AK/KT/RSB/AK/MANN

    
    
    (Release ID: 1538541) Visitor Counter : 2
    
    
      Read this release in: English , Tamil