      গৃহ মন্ত্ৰালয়

      কেন্দ্ৰীয় গৃহ মন্ত্ৰীৰে বৈঠকত মিলিত মণিপুৰ আৰু নাগালেণ্ডৰ মুখ্যমন্ত্ৰী
      Posted On: 18 JAN 2017 8:54PM by PIB Guwahati

      কেন্দ্ৰীয় গৃহ মন্ত্ৰীৰে বৈঠকত মিলিত মণিপুৰ আৰু নাগালেণ্ডৰ মুখ্যমন্ত্ৰী


      কেন্দ্ৰীয় গৃহ মন্ত্ৰী শ্ৰী ৰাজনাথ সিঙৰ আহ্বানক্ৰমে বুধবাৰে নতুন দিল্লীত মণিপুৰৰ মুখ্যমন্ত্ৰী ওক্ৰাম ইব ’ বি সিঙে এক বৈঠকত মিলিত হয়।


      গৃহমন্ত্ৰী গৰাকীয়ে মণিপুৰত বিগত সময়চোৱাত একাংশ প্ৰতিবাদকাৰীয়ে ধাৰাবাহিকভাৱে ৰাষ্ট্ৰীয় ঘাইপথ অৱৰোধ কৰাৰ ফলত ইয়াৰ সাধাৰণ লোকসকলে ন্যূনতম প্ৰয়োজনীয় সামগ্ৰী লাভ কৰাত জটিলতাই দেখা দিয়া বিষয়টোত উদ্বিগ্নতা প্ৰকাশ কৰে। গৃহ মন্ত্ৰীগৰাকীয়ে লগতে উল্লেখ কৰে যে ধাৰাবাহিকভাৱে হৈ থকা এই অৱৰোধে গণতান্ত্ৰিক প্ৰক্ৰিয়াত কু-প্ৰভাৱ পেলোৱাৰ লগতে আগন্তুক নিৰ্বাচনত নিৰ্বাচনী বিষয়াবৰ্গৰ লগতে ৰাজ্যৰ বাকী লোকসকলৰ চাল-চলনটো প্ৰভাৱ পেলাব।


      গৃহমন্ত্ৰালয়ে ২নং ৰাষ্ট্ৰীয় ঘাইপথ মুকলি কৰাৰ বাবে উপায় বিচাৰিবলৈ বাৰে-বাৰে দোঁহাৰে। ২০১৬ বৰ্ষৰ ১৫ নৱেম্বৰত এই অৰ্থনৈতিক অৱৰোধৰ সন্দৰ্ভত নতুন দিল্লীত মণিপুৰ চৰকাৰ আৰু ইউনাইটেড নাগা কাউন্সিল আৰু কেন্দ্ৰীয় চৰকাৰৰ মাজত ত্ৰিপাক্ষিক বৈঠক আহ্বান কৰিছিল, য ’ ত মণিপুৰ চৰকাৰ অনুপস্থিত আছিল। পুনৰ ২২ ডিচেম্বৰত কেন্দ্ৰীয় গৃহ মন্ত্ৰীয়ে মণিপুৰৰ মুখ্যমন্ত্ৰীলৈ লিখা এক পত্ৰত ৰাষ্ট্ৰীয় ঘাইপথ মুকলি কৰি নিত্য প্ৰয়োজনীয় সামগ্ৰী লাভ কৰাটো সুনিশ্চিত কৰিবলৈ নিৰ্দেশ দিছিল। তদুপৰি, পুৰ্বৰ ১৩৫টা সেনা বাহিনীৰ লগতে নতুনকৈ ৪০টা সেনা আৰু অৰ্ধসামৰিক বাহিনীৰ লোকক মণিপুৰত মোতায়েন কৰিবলৈ কোৱা হয়। ইমানৰ পাছতো এই অৰ্থনৈতিক অৱৰোধ প্ৰত্যাহাৰ কৰা পৰিলক্ষিত নহ ’ ল। তেওঁ মণিপুৰৰ মুখ্যমন্ত্ৰীগৰাকীক সাংবিধানিক দায়ৱদ্ধতা পালন কৰি মণিপুৰৰ জনতাৰ স্বাৰ্থত কাম কৰিবলৈ আহ্বান জনায়। ইয়াৰ বাবে অতিৰিক্ত সেনাৰ প্ৰয়োজন হ ’ লে কেন্দ্ৰীয় চৰকাৰে যোগান ধৰিব বুলিও সদৰি কৰে। কিন্তু মণিপুৰ চৰকাৰে অচলাৱস্থা দূৰ কৰাত কোনো অৱহেলা কৰিব নালাগে।


      কেন্দ্ৰীয় গৃহমন্ত্ৰীগৰাকীয়ে স্পষ্ট ভাষাৰে সঁকিয়াই দিয়ে যে যদি মণিপুৰ চৰকাৰে সাংবিধানিক কৰ্তব্য পালনত ব্যৰ্থ হয়, তেন্তে মণিপুৰবাসীক জটিলতাৰ পৰা মুক্ত কৰাৰ বাবে ভাৰতীয় সংবিধানৰ ধাৰাৰ অধীনত ব্যৱস্থা গ্ৰহণ কৰিব কেন্দ্ৰীয় চৰকাৰে । কেন্দ্ৰীয় গৃহমন্ত্ৰীৰ আহ্বানক্ৰমে নাগালেণ্ডৰ মুখ্যমন্ত্ৰী শ্ৰী টি. আৰ. জেলিয়াঙেও গৃহমন্ত্ৰী ৰাজনাথ সিঙৰ সৈতে মিলিত হয়। গৃহমন্ত্ৰীগৰাকীয়ে ডিমাপুৰ আৰু মাও গেট সংযোগী ২নং ৰাষ্ট্ৰীয় ঘাইপথত দেখা দিয়া সমস্যাৰ অৱসান ঘটোৱাৰ লগতে অনাগত সময়ত যাতে এই পথছোৱাত কোনোধৰণৰ সমস্যাই দেখা নিদিয়ে সেই সন্দৰ্ভত মুখ্যমন্ত্ৰী জেলিয়াঙক সহযোগিতা আগবঢ়াবলৈ কয়।


      *****

    KSD/NK/PK/KM/DB

    
    
    (Release ID: 1482213) Visitor Counter : 1
    
    

      Background release reference

      Chief Ministers of Manipur and Nagaland meet the Union Home Minister
      This link will take you to a webpage outside this websiteinteractive page. Click OK to continue.Click Cancel to stop : www.google.com