      কেবিনেট

      ভাৰত আৰু পেৰুৰ মাজত বাণিজ্যিক চুক্তি সম্পাদনৰ প্ৰস্তাৱত অনুমোদন কেবিনেটৰ
      Posted On: 18 JAN 2017 3:41PM by PIB Guwahati


    ভাৰত আৰু পেৰুৰ মাজত বাণিজ্যিক চুক্তি সম্পাদনৰ প্ৰস্তাৱত অনুমোদন কেবিনেটৰ

      প্রধানমন্ত্রী শ্রীনৰেন্দ্র মোদীৰ অধ্যক্ষতাত অনুষ্ঠিত কেবিনেট বৈঠকত পণ্য , সেৱা আৰু বিনিয়োগৰ ক্ষেত্রত পেৰুৰ সৈতে ভাৰতে এক বাণিজ্যিক চুক্তি সম্পাদনৰ প্রস্তাৱত অনুমোদন জনোৱা হয়।
      
      ভাৰত আৰু পেৰুৰ মাজত বাণিজ্যিক সম্ভাৱনীয়তাৰ খতিয়ান লোৱাৰ উদ্দেশ্যে ২০১৫ৰ ১৫ জানুৱাৰীত এক যুটীয়া সমীক্ষা গোট গঠন কৰা হয়। এই সমীক্ষাৰ কাম ২০১৬ৰ ২০ অক্টোবৰত শেষ হয় আৰু গোটটোৱে দুয়ো দেশৰ চৰকাৰক এখনি প্রতিবেদনো দাখিল কৰে। সেই প্ৰতিবেদনত পণ্য, সেৱা আৰু বিনিয়োগ ক্ষেত্ৰত বাণিজ্যিক চুক্তি স্বাক্ষৰ সন্দৰ্ভত কৰা আলাপ-আলোচনাক আৰু অধিক আগবঢ়াই নিয়াৰ পৰামৰ্শ প্ৰদান কৰা হয়।
      পটভূমিঃ
      
      ২০১৫-১৬ বৰ্ষত লেটিন আমেৰিকা আৰু কেৰিবিয়ান দেশৰ পাছত ভাৰতৰ ৰপ্তানিৰ দেশৰ তৃতীয় স্থানত থাকে পেৰু। ২০০৫-০৬ বৰ্ষত পেৰুৰ সৈতে ভাৰতৰ দ্বিপাক্ষিক বাণিজ্যৰ পৰিমাণ ১০৭.৩২ মিলিয়ন মাৰ্কিন ডলাৰৰ বিপৰীতে দহ বছৰৰ পাছত ২০১৫-১৬ বৰ্ষত ১৩১৯.৪৫ শতাংশ বৃদ্ধি পাই ১৫২৩.৩৫ মিলিয়ন ডলাৰ হয়গৈ। ইয়াৰে ৭০৩.১২ মিলিয়ন মাৰ্কিন ডলাৰ ৰপ্তানি আৰু ৮২০ ডলাৰ আমদানি।
      
      পেৰুৰ সৈতে ভাৰতৰ বন্ধুত্ব দীর্ঘদিনীয়া । বিভিন্ন আন্তঃৰাষ্ট্ৰীয় মঞ্চত আৰু বাণিজ্যিক চুক্তি সম্পাদনৰ ক্ষেত্রত পেৰুৱে ভাৰতক যথেষ্ট সহযোগিতা আগবঢ়াই আহিছে। এনে অৱস্থাত প্রস্তাৱিত বাণিজ্যিক চুক্তিখনি সম্পাদিত হ ’ লে ভাৰত-পেৰুৰ বন্ধুত্বপূৰ্ণ সম্পর্ক বৰ্তাই ৰখাৰ ক্ষেত্রত ই এক গুৰুত্বপূৰ্ণ ভূমিকা পালন কৰিব বুলি আশা কৰা হৈছে।
      *****

    AKT/VBA/SH/DB

    
    
    (Release ID: 1482222) Visitor Counter : 2
    
    

      Background release reference

      Cabinet approves Trade Agreement negotiations with Peru
      This link will take you to a webpage outside this websiteinteractive page. Click OK to continue.Click Cancel to stop : www.google.com