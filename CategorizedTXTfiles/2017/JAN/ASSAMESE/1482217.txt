      কেবিনেট

      সংশোধিত বিশেষ সা-সুবিধা পেকেজ আঁচনিত অনুমোদন কেবিনেটৰ
      Posted On: 18 JAN 2017 3:32PM by PIB Guwahati

      সংশোধিত বিশেষ সা-সুবিধা পেকেজ আঁচনিত অনুমোদন কেবিনেটৰ
      প্ৰধানমন্ত্ৰী শ্ৰী নৰেন্দ্ৰ মোদীৰ অধ্যক্ষতাত কেন্দ্ৰীয় কেবিনেট বৈঠকত দেশৰ বৈদ্যুতিক খণ্ডত বিনিয়োগ বৃদ্ধিৰ জৰিয়তে ২০২০ৰ ভিতৰত এটাও বৈদ্যুতিক সামগ্ৰী বিদেশৰ পৰা আমদানি নকৰাৰ বাবে সংশোধিত বিশেষ সা-সুবিধাৰ পেকেজ আঁচনি (M-SIPS) সম্পর্কীয় কর্মসূচীৰ সংশোধনী প্ৰস্তাৱত অনুমোদন জনৱা হয়।
      
      বৈদ্যুতিক সা-সৰঞ্জামৰ নক্সা আৰু উৎপাদনখণ্ডত বিনিয়োগ দ্রুত হাৰত বৃদ্ধি কৰাৰ উপৰি ইয়াৰ ফলত যিমানেই কর্মসংস্থাপনৰ ব্যাপক সুযোগ সৃষ্টি হ ’ ব সিমানেই আমদানিৰ ওপৰত থকা নির্ভৰশীলতাও ক্রমান্বয়ে হ্রাস পাই আহিব। কর্মসূচীৰ আওঁতাত ইতিমধ্যে যিবোৰ প্রকল্প অন্তৰ্ভূক্ত কৰা হৈছে, তাত প্রত্যক্ষ আৰু পৰোক্ষভাৱে প্রায় ১০ লোকৰ কর্মসংস্থাপনৰ সুযোগ সৃষ্টি কৰিব।
      এই নীতিয়ে বৈদ্যুতিক খণ্ডত বিনিয়োগ কৰিব বিচৰা দেশৰ সকলো ৰাজ্য আৰু জিলাৰ লোকসকলক সূযোগ প্ৰদান কৰিব। এই আঁচনিৰ অধীনত বৰ্তমানলৈকে ২৪৩খন আবেদন লাভ কৰা হৈছে, য ’ ৰ ৭৫খন আবেদনত অনুমোদন জনোৱা হৈছে। ইয়াৰ বাবে ১৭,৯৯৭ কোটি টকা বিনিয়োগৰ প্ৰস্তাৱতো অনুমোদন জনোৱা হৈছে।
      এই সংশোধনীৰ মুল বৈশিষ্ট্যবোৰ হ ’ লঃ
      ক) এই আঁচনিৰ অধীনত ২০১৮ৰ ৩১ মাৰ্চ পৰ্যন্ত অথবা ইয়াৰ প্ৰতিশ্ৰুতিমুলক সা-সুবিধা ১০,০০০ কোটি নোহোৱালৈকে আবেদন গ্ৰহণ কৰা হ ’ ব। এই লক্ষ্যত উপনীত হ ’ লে পৰৱৰ্তী বিত্তীয় প্ৰতিশ্ৰুতিৰ সিদ্ধান্তৰ বাবে এক পৰ্যালোচনা কৰা হ ’ ব।
      খ) এই আঁচনি অধীনৰ সা-সুবিধাৰ নতুন অনুমোদনৰ বেলিকা প্ৰকল্প অনুমোদন কৰা দিনৰ পৰাহে গণনা কৰা হ ’ ব। আবেদন গ্ৰহণ কৰা দিনটোৰ পৰা গণ্য কৰা নহয়।
      গ) এই সা-সুবিধা প্ৰকল্প অনুমোদন লাভ কৰাৰ পৰা ৫ বছৰলৈকে উপলব্ধ হ ’ ব।
      ঘ) শুদ্ধ আৰু সম্পূৰ্ণ আবেদনপত্ৰ ১২০ দিনৰ ভিতৰত অনুমোদন জনোৱা হ ’ ব।
      ঙ) এই আঁচনিৰ অধীনত সা-সুবিধা লাভ কৰা কোনো প্ৰতিষ্ঠানে অতি কমেও ৩ বছৰলৈকে বাণিজ্যিক সামগ্ৰী উ ৎপাদন কৰিব লাগিব।
      চ) প্ৰকল্প অনুমোদন জনোৱা সমিতিখনৰ অধ্যক্ষতা কৰিব বৈদ্যুতিক আৰু তথ্য-প্ৰযুক্তি বিভাগৰ সচিবগৰাকীয়ে।
      জ) ৬৮৫০ কোটিতকৈ অধিক টকা বিনিয়োগ হ ’ বলগীয়া বৃহ ৎ প্ৰকল্পৰ বেলিকা কেবিনেট সচিবৰ নেতৃত্বত নিটী আয়োগৰ মুখ্য কাৰ্যবাহী বিষয়া, ব্যয় বিভাগৰ সচিব আৰু বৈদ্যুতিক আৰু তথ্য-প্ৰযুক্তি মন্ত্ৰালয়ৰ সচিবক লগত লৈ এখনি পৃথক সমিতি গঠন কৰা হ ’ ব।
      *****

    AKT/VBA/SH/DB

    
    
    (Release ID: 1482217) Visitor Counter : 2
    
    

      Background release reference

      Cabinet approves amendment in Modified Special Incentive Package Scheme
      This link will take you to a webpage outside this websiteinteractive page. Click OK to continue.Click Cancel to stop : www.google.com