      ସୂଚନା ଓ ପ୍ରସାରଣ ମନ୍ତ୍ରଣାଳୟ

      ସବୁ ଭାରତୀୟ ଭାଷାରେ ସାଂବାଦିକତା ପାଠ୍ୟକ୍ରମ ପ୍ରଚଳନ ପାଇଁ ଉଦ୍ୟମ କରୁ ଆଇଆଇଏମସି
      ଉର୍ଦ୍ଦୁ ହେଉଛି ସବୁ ଭାରତୀୟଙ୍କ ସାଂସ୍କୃତିକ ଐତିହ୍ୟ : ଭେଙ୍କେୟା
      • ଆଇଆଇଏମସି ଦ୍ୱାରା “କମ୍ୟୁନିକେଟର” ଜର୍ଣ୍ଣାଲର ପୁନଃ ଆରମ୍ଭ
      • ସୂଚନା ଓ ପ୍ରସାରଣ ମନ୍ତ୍ରୀଙ୍କ ଦ୍ୱାରା ୬୭ତମ ବିକାଶ ସମ୍ବାଦିକତା ପାଠ୍ୟକ୍ରମ ଉଦ୍ଘାଟିତ
      Posted On: 17 JAN 2017 7:10PM by PIB Bhubaneshwar


    ଭବିଷ୍ୟତରେ ସାଂବାଦିକ ହେବାକୁ ଚାହୁଁଥିବା ଛାତ୍ରଛାତ୍ରୀମାନେ ଖବର ଏବଂ ମତାମତର ଯେପରି ମିଶ୍ରଣ ନକର ନ୍ତି ସେଥିପ୍ରତି ଦୃଷ୍ଟି ଦେବାକୁ କେନ୍ଦ୍ର ସୂଚନା ଓ ପ୍ରସାରଣ ମନ୍ତ୍ରୀ ଶ୍ରୀ ଭେଂକେୟା ନାଇଡୁ କହିଛନ୍ତି । ସବୁ ଯୁବ ସାଂବାଦିକ ଅଧିକ ଜ୍ଞାନ ଆହରଣ କରିବା ସହ ବାସ୍ତବିକ ଢଂଗରେ ତଥ୍ୟ ଉପସ୍ଥାପନ କରିବା ଆବଶ୍ୟକ । ଛାତ୍ରଛାତ୍ରୀମାନେ ନୂତନ ତଥା ସଦ୍ୟତମ ଜ୍ଞାନ କୌଶଳ ର ବିନିଯୋଗ କରିବା ସହ ପ୍ରାସଙ୍ଗିକ ଏବଂ ପ୍ରଭାବୀ ଢଂଗରେ ଅଧ୍ୟୟନ ଜାରୀ ରଖିବା ପାଇଁ ସେ ଆହ୍ୱାନ ଦେଇଛନ୍ତି । ସବୁ ଭାରତୀୟ ଭାଷାରେ ସାଂବାଦିକତା ପାଠ୍ୟକ୍ରମ ପ୍ରଚଳନ ପାଇଁ ଶ୍ରୀ ନାଇଡୁ ଆଇଆଇଏମସିଙ୍କୁ ପରାମର୍ଶ ଦେଇଛନ୍ତି , ଯଦ୍ୱାରା ଦେଶର ନାଗରିକ ଯୋଗଯୋଗ ସୁବିଧା ପାଇପାରିବେ । ଦିଲ୍ଳୀର ଶାସ୍ତ୍ରୀ ଭବନ ଠାରେ ଆଇଆଇଏମସି ର ଜର୍ଣ୍ଣାଲ , “ କମ୍ୟୁନିକେଟର ” କୁ ଉନ୍ମୋଚନ କରିବା ସହ ବିକାଶ ସମ୍ବାଦିକତା ର ୬୭ ତମ ଡିପ୍ଲୋମା ପାଠ୍ୟକ୍ରମ ଏବଂ ଉର୍ଦ୍ଦୁ ସାଂବାଦିକତା ର ପ୍ରଥମ ପିଜି ଡିପ୍ଳୋମା ପାଠ୍ୟକ୍ରମକୁ ଉଦଘାଟନ କରି ମନ୍ତ୍ରୀ ଶ୍ରୀ ନାଇଡୁ ଏହି ଆହ୍ୱାନ ଦେଇଛନ୍ତି ।


    ଯୋଗାଯୋଗର ଢାଂଚା ପରିବର୍ତନ ସଂପର୍କରେ ଉଦ୍ବୋଧନ ଦେଇ ମନ୍ତ୍ରୀ ଶ୍ରୀ ନାଇଡୁ କହିଲେ ଯେ , ସୋସିଆଲ ମିଡିଆ ଦ୍ୱାରା ସମୟସୀମା ହ୍ରାସ ପାଇବା ସହ ଯୋଗଯୋଗ ସ୍ଥାପନ ସୁବିଧା ହୋଇଛି । ତେଣୁ ସାଂବାଦିକମାନେ ସୋସିଆଲ ମିଡିଆ ଉପରେ ଦୃଷ୍ଟି ଦେବା ସହ ଉଭୟ ଆଂଚଳିକ ଓ ଆନ୍ତର୍ଜାତିକ ପ୍ରସଙ୍ଗ କୁ ସାଧାରଣ ଜ ନ ତାଙ୍କ ନିକଟରେ ପହଞ୍ଚାଇବା ଉଚିତ୍ ।

    ପ୍ରଶିକ୍ଷଣ ଓ ପଦ୍ଧତିଗତ ବିଦ୍ୟା ଉପରେ ଗୁରୁତ୍ୱାରୋପ କରି ଶ୍ରୀ ନାଇଡୁ କହିଲେ ଯେ , ସାଂପ୍ରତିକ ଦୃଶ୍ୟ ପଟ୍ଟରେ ଘଟଣାର ଅନୁଧ୍ୟାନ ଏବଂ ବାସ୍ତବ ସ୍ମୃତିକୁ ସାମିଲ କରି ଅଧ୍ୟୟନ ଏବଂ ନୂଆ ଚିନ୍ତାଧାରାର ପ୍ରୟୋଗ କରାଯିବା ଆବଶ୍ୟକ । ସାଂବାଦିକ ପେଷାକୁ ଗ୍ରହଣ କରିବାକୁ ଇଚ୍ଛୁକ ଥିବା ଛାତ୍ରଛାତ୍ରୀମାନେ ଦୃଢ ନୈତିକ ମୂଲ୍ୟବୋଧ କୁ ମୂଳ ଆଧାର ରୂପେ ଗ୍ରହଣ କରିବା ଉଚିତ୍ ।


    ଉର୍ଦ୍ଦୁ ସାଂବାଦିକତା କ୍ଷେତ୍ରରେ ଆଇଆଇଏମିସିର ନୂତନ ଡିପ୍ଲୋମା ପାଠ୍ୟକ୍ରମ ପ୍ରଚଳନ କୁ ସ୍ୱାଗତ କରି ଶ୍ରୀ ନାଇଡୁ କହିଲେ ଯେ , ଦେଶର ଗଣମାଧ୍ୟମ ଓ ଯୋଗାଯୋଗ କ୍ଷେତ୍ରରେ ଉର୍ଦ୍ଦୁ ସାଂବଦିକତା ହେଉଛି ଏକ ଗୁରୁତ୍ୱପୂର୍ଣ୍ଣ ତଥା ଅଭିନ୍ନ ଅଂଶ । ଯାହାକି ଦେଶର ସ୍ୱାଧୀନତା ସଂଗ୍ରାମ ଆ ନ୍ଦୋ ଳନରେ ଏକ ଗୁରୁତ୍ୱପୂର୍ଣ୍ଣ ଭୂମିକା ଗ୍ରହଣ କରିଥିଲା । ସେ କହିଲେ ଯେ , ସ୍ୱାଧିନତା ଆ ନ୍ଦୋ ଳନ ସମୟରେ ମୌଲା ନା ଆଜାଦଙ୍କ ସଂବାଦପତ୍ର ‘ ଅଲ – ହିଲାଲ ’ ଗୁରୁତ୍ୱପୂର୍ଣ୍ଣ ଭୂମିକା ଗ୍ରହଣ କରିବା ସହ ହିନ୍ଦୁ ମୁସଲମାନ ଏକତାକୁ ସୁଦୃଢ କରି ପାରିଥିଲା । ଏହି ଅବସରରେ ଶ୍ରୀ ନାଇଡୁ ନକିବ୍ ଇ – ହମଦର୍ଦ , ପ୍ର ତା ପ , ମିଲାପ , କ୍ୱାମୀ ଆୱାଜ୍ , ଜମି ନ ଦାର , ହିନ୍ଦୁସ୍ତାନ ଆଦି ଖବରକାଗଜର ଭୂମିକା ସଂପର୍କରେ ଅବତରଣା କରିଥିଲେ । ଭାରତୀୟ ଯୁବ ସମାଜ ଭିତରେ ଏହି ସବୁ ଖବର କାଗଜ ଜାତୀୟ ଭାବନା ଉଦ୍ରେକ କରିପାରିଥିବା ପ୍ରକାଶ କରିଥିଲେ ।


    ମିଡିଆ ଓ ମନୋରଂଜନ କ୍ଷେତ୍ରର ସଂପ୍ରସାରଣ ସଂପର୍କରେ ମନ୍ତ୍ରୀ ଶ୍ରୀ ନାଇଡୁ କୁଶଳୀବ୍ୟକ୍ତିଙ୍କ ଆବଶ୍ୟକତା ଉପରେ ଗୁରୁତ୍ୱ ଦେଇଥିଲେ । ତେଣୁ କୁଶଳୀ ବ୍ୟକ୍ତିଙ୍କ ସୃଷ୍ଟି ପାଇଁ ସରକାରଙ୍କ ସ୍କିଲ ଇଣ୍ଡିଆର ଯଥେଷ୍ଟ ଭୂମିକା ରହିଛି ବୋଲି ସେ କହିଥିଲେ । ପ୍ରଧାନ ମନ୍ତ୍ରୀ ନରେନ୍ଦ୍ର ମୋଦିଙ୍କ ନେତୃତ୍ୟରେ ପରିଚାଳିତ ବର୍ତମାନର ସରକାର ସବୁ କ୍ଷେତ୍ରରେ ବଡ ଧରଣର ପରିବର୍ତନ ଆଣିପାରିଛନ୍ତି ବୋଲି ସେ ପ୍ରକାଶ କରିଥିଲେ ।


    ଆଇଆଇଏମସି ର ଜର୍ଣ୍ଣାଲ “ କମ୍ୟୁନିକେଟର ” ର ପୁନଃ ଶୁଭାରମ୍ଭ କରି ମନ୍ତ୍ରୀ ଶ୍ରୀ ନାଇଡୁ କହିଲେ ଯେ , ଏହି ଜର୍ଣ୍ଣାଲ ଶିକ୍ଷ କ , ଗବେଷକ ଏବଂ ଗଣମାଧ୍ୟମ ସହ ସମ୍ପୃକ୍ତ ବ୍ୟକ୍ତି ବିଶେଷଙ୍କ ପାଇଁ ଏକ ପ୍ଲାଟଫର୍ମ ପରି କାର୍ଯ୍ୟ କରିବ । ଏହା ଜରିଆରେ ସେମାନେ ସେମାନଙ୍କର ପ୍ରବନ୍ଧ ଓ ଗବେଷଣା ନିବନ୍ଧ ଆଦି ପ୍ରକାଶ କରିପାରିବେ । ଗଣମାଧ୍ୟମ ଓ ଯୋଗାଯୋଗ କ୍ଷେତ୍ରରେ ଏହି ଜର୍ଣ୍ଣାଲ ଜରିଆରେ ଭାବନା ଓ ଚିନ୍ତା ଧାରାର ଆଦାନ ପ୍ରଦାନ ସମ୍ଭବ ହୋଇ ପାରିବ ଏବଂ ଏହା ଦ୍ୱାରା ଯୋଗଯୋଗ କ୍ଷେତ୍ରରେ ମୂଳଦୁଆ ସୁଦୃଢ ହୋଇ ପାରିବ । ଗଣ ଯୋଗଯୋଗ ବିଭାଗର ପୁରାତନ ଜର୍ଣ୍ଣାଲ “ କମ୍ୟୁନିକେଟର ” ୧୯୫୪ ମସିହାରେ ପ୍ରକାଶ ପାଇଥିଲା । ପ୍ରଥମେ ଏହା ତ୍ରୈୟମାସିକ ଏବଂ ପରବର୍ତୀ ଅବସ୍ଥାରେ ବାର୍ଷିକ ଭାବେ ପ୍ରକାଶ ପାଇଥିଲା ।


    ୬୭ତମ ଡେଭଲପମେଂଟ ଜର୍ଣ୍ଣାଲିଜିମ୍ ପାଠ୍ୟକ୍ରମ କୁ ଉଦଘାଟନ କରି ମନ୍ତ୍ରୀ କହିଲେ ଯେ , ଭାରତ ବର୍ତମାନ ତାର ଦୃତ ଗୌରବ ଫେରାଇ ଆଣିବାରେ ସଫଳ ହୋଇଛି । ସାରା ବିଶ୍ୱରେ ଭାରତ ଏବେ ଜ୍ଞାନର କେନ୍ଦ୍ର ପାଲଟିଛି । ଶ୍ରୀ ନାଇଡୁ କହିଲେ ଯେ ବିଭିନ୍ନ ବିକାଶଶୀଳ ରାଷ୍ଟ୍ରର ସାଂବାଦିକ ମାନଙ୍କୁ ଏହା ଜରିଆରେ ଭା ରତର ବେସରକାରୀ ଆମ୍ବାସାଡର ରୂପେ କାମ କରିବା ର ସୁଯୋଗ ମିଳିବ ଏବଂ ସେମାନଙ୍କ ଲେଖା ଜରିଆରେ ସାଂସ୍କୃତିକ ଭେଦଭାବ ଦୂର ହେବ । ଡେଭଲପମେଂଟ ଜର୍ଣ୍ଣାଲିଜିମ ପାଠ୍ୟକ୍ରମର ୬୭ତମ ବ୍ୟାଚରେ ୧୯ଟି ରାଷ୍ଟ୍ରର ୨୩ଜଣ ବିଦ୍ୱାନ ସାମିଲ ହୋଇଛନ୍ତି । ଏମାନଙ୍କ ମଧ୍ୟରେ ୧୨ଜଣ ମହିଳା ୧୧ ଜଣ ପୁରୁଷ ଅଛନ୍ତି ।


    *******


    

    
    (Release ID: 1480796) Visitor Counter : 2