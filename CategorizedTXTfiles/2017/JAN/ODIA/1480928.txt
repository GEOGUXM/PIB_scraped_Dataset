      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଦ୍ୱିତୀୟ ରାଇସିନା ବାର୍ତ୍ତାର ଉଦ୍ଘାଟନୀ ଅଧିବେଶନରେ ପ୍ରଧାନମନ୍ତ୍ରୀଙ୍କ ଅଭିଭାଷଣ
      Posted On: 17 JAN 2017 7:47PM by PIB Bhubaneshwar


    


    ମହାମହିମ


    ବିଶିଷ୍ଟ ଅତିଥିଗଣ


    ମହିଳା ଓ ସଜ୍ଜନ ମଣ୍ଡଳୀ ,


    ରାଇସିନା ବା ର୍ତ୍ତା ର ଦ୍ୱିତୀୟ ସଂକଳନର ଉଦ୍ଘାଟନୀ ଅବସରରେ ଆପଣମାନଙ୍କ ସମ୍ମୁଖରେ ନିଜର ମତ ରଖିବା ମୋ ’ ପାଇଁ ସୌଭାଗ୍ୟର କଥା । ମହାମହିମ କରଜାଇ , ମିଷ୍ଟର ହାର୍ପର , ମିଷ୍ଟର କେଭିନ୍ ରୁଡ୍ଡଙ୍କୁ ଦିଲ୍ଲୀରେ ଦେଖି ଖୁସି ଲାଗୁଛି । ଆଉ ସମସ୍ତ ଅତିଥିଙ୍କୁ ହା ର୍ଦ୍ଦି କ ସ୍ୱାଗତ ଜଣାଉଛି । ଆଗାମୀ କିଛିଦିନ ମଧ୍ୟରେ ଆପଣମାନେ ନିଜ ଆଖପାଖ ରାଷ୍ଟ୍ର ସହ ବିଶ୍ୱର ସ୍ଥିତି ଉପରେ ଅନେକ ଆଲୋଚନା କରିବେ । ଆପଣ ତା ’ ର ନିଶ୍ଚିତତା ଓ ପ୍ରଚଳିତ ପ୍ରବାହ , ବିବାଦ ଓ ଆପଦ , ତା ’ ର ସଫଳତା ଓ ସୁଯୋଗ , ତା ’ ର ଅତୀତ ଆଚରଣ ଓ ସମ୍ଭାବନା , ତା ’ ର ଦକ୍ଷତା ଓ ନୂଆ ସ୍ୱାଭାବିକତା ଉପରେ ବିତର୍କ କରିପାରନ୍ତି ।


    ବନ୍ଧୁଗଣ


    2014 ମଇ , ଭାରତୀୟ ଲୋକମାନେ ମଧ୍ୟ “ନୂଆ ସ୍ୱାଭାବିକ” ପଥରେ ଯାତ୍ରାର ଆରମ୍ଭ କରିଥିଲେ । ମୋର ସହଯୋଗୀ ଭାରତୀୟମାନେ ଏକ ସ୍ୱରରେ ପରିବ ର୍ତ୍ତ ନ ସପକ୍ଷରେ ଜନାଦେଶ ଦେଇ ମୋ ’ ସରକାର ଉପରେ ଆସ୍ଥା ପ୍ରକଟ କରିଥିଲେ । ପରିବ ର୍ତ୍ତ ନ କେବଳ ଏକ ଆଚରଣର ନୁହେଁ ବରଂ ମାନସିକତାର । ପରିବ ର୍ତ୍ତ ନ ଏକ ମନ୍ଥର ରାଜ୍ୟରୁ ଏକ ଉ ଦ୍ଦେ ଶ୍ୟପୂର୍ଣ୍ଣ ସକ୍ରିୟତାର । ସାହାସିକ ନିଷ୍ପ ତ୍ତି ନେବା ପାଇଁ ପରିବର୍ତ୍ତନ । ଏକ ଜନାଦେଶ ଯାହା ଅର୍ଥବ୍ୟବସ୍ଥା ଓ ସମାଜକୁ ଯେପର୍ଯ୍ୟନ୍ତ ପରିବର୍ତ୍ତନ ନକରିଛି , ସଂସ୍କାର ଯଥେଷ୍ଟ ହେବ ନାହିଁ । ଏ ପରିବର୍ତ୍ତନ ଯେଉଁଥିରେ ଭାରତୀୟ ଯୁବବର୍ଗଙ୍କ ଆଶା ଓ ଆକାଂକ୍ଷା ଅନ୍ତର୍ନିହିତ ରହିଛି ଓ ଲକ୍ଷ ଲକ୍ଷ ଲୋକଙ୍କ ମଧ୍ୟରେ ଅସୀମ ଶକ୍ତି ରହିଛି । ପ୍ରତ୍ୟେକ ଦିନ କାମରେ , ମୁଁ ଏହି ପବିତ୍ର ଶକ୍ତିକୁ ଗ୍ରହଣ କରେ । ପ୍ରତ୍ୟେକ ଦିନ କାମରେ ‘ ମୋର କାର୍ଯ୍ୟ କରିବାର ତାଲିକା ’ ରେ ଏହା ସାମିଲ ଥାଏ , ଯାହା କ୍ରମାଗତ ଭାରତରେ ସୁଧାର ଓ ପରିବର୍ତ୍ତନ ଆଣିବା , ସମସ୍ତ ଭାରତୀୟଙ୍କ ସମୃଦ୍ଧି ଓ ସୁରକ୍ଷା ପାଇଁ ଉଦ୍ଦିଷ୍ଟ ରହିଥାଏ ।


    ବନ୍ଧୁଗଣ


    ଭାରତର ସୁଧାର ତା ’ ର ବାହ୍ୟ ସନ୍ଦର୍ଭଠାରୁ ଭିନ୍ନ ନୁହେଁ ବୋଲି ମୁଁ ସଚେତନ ଅଛି । ଆମର ଆର୍ଥିକ ଅଭିବୃଦ୍ଧି , ଆମ ଚାଷୀଙ୍କ କଲ୍ୟାଣ , ଆମର ଯୁବବର୍ଗଙ୍କ ପାଇଁ ନିଯୁକ୍ତି ସୁଯୋଗ , ପୁଞ୍ଜି ଉପଲବ୍ଧତା , ଜ୍ଞାନକୌଶଳ , ବଜାର ଓ ସମ୍ବଳ ଏବଂ ଆମ ଦେଶର ନିରାପ ତ୍ତା , ଏ ସବୁର ଗଭୀର ପ୍ରଭାବ ବିଶ୍ୱର ବିକାଶ ଉପରେ ରହିଛି । କିନ୍ତୁ ଏହାର ବିପରୀତ ମଧ୍ୟ ସତ୍ୟ ।


    ଭାରତର ନିରନ୍ତର ଅଭିବୃଦ୍ଧି ହେବା ବିଶ୍ୱର ଆବଶ୍ୟକତା , ଆଉ ସେତିକି ପରିମାଣରେ ଭାରତ ମଧ୍ୟ ଚାହୁଁଛି ବିଶ୍ୱର ବିକାଶ । ଆମ ଦେଶକୁ ପରିବର୍ତ୍ତନ କରିବାର ଇଚ୍ଛା ଭିତରେ ବାହ୍ୟ ବିଶ୍ୱର ଏକ ଅବିଭାଜ୍ୟ ଅଧ୍ୟାୟ ସାମିଲ ଅଛି । ତେଣୁ ଏହା ସ୍ୱାଭାବିକ ଯେ ଭାରତର ପସନ୍ଦ ହେଉଛି ନିଜ ଘର ଓ ଆମର ଆନ୍ତର୍ଜାତିକ ପ୍ରାଥମିକତା ହେଉଛି ଏକ ସହଜ ନିରବିଚ୍ଛନ୍ନ ପ୍ରକ୍ରିୟାର ଅଂଶବିଶେଷ । ସୁଦୃଢ଼ ଭାବେ ଭାରତର ପରିବର୍ତ୍ତନକାରୀ ଲକ୍ଷ୍ୟକୁ ହାସଲ କରିବା ।


    ବନ୍ଧୁଗଣ


    ଏକ ଅସ୍ଥିର ସମୟରେ ଭାରତ ତା ’ ର ପରିବର୍ତ୍ତନ ଆଡ଼କୁ ଯାଉଛି । ଯାହାକି ମାନବ ବିକାଶର ଫଳାଫଳ ଓ ହିଂସାତ୍ମକ ଉତ୍ଥାନ ପତନ ସହ ସମାନ । ବିଭିନ୍ନ କାରଣ ପାଇଁ ଓ ବହୁମୁଖୀସ୍ତରରେ ବ୍ୟାପକ ପରିବର୍ତ୍ତନ ମଧ୍ୟ ଦେଇ ବିଶ୍ୱ ଗତି କରୁଛି । ଆନ୍ତର୍ଜାତିକସ୍ତରରେ ସମାଜ ସହ ସଂଯୋଗ , ଡିଜିଟାଲ ସୁଯୋଗ , ଜ୍ଞାନକୌଶଳ ସ୍ଥାନାନ୍ତର , ଜ୍ଞାନର ଅଭିବୃଦ୍ଧି( Knowledge Boom) ଓ ଉଦ୍ଭାବନ ହେଉଛି ମାନବତାର ପ୍ରମୁଖ କାରକ । କିନ୍ତୁ ଧୀମା ଅଭିବୃଦ୍ଧି ଓ ଆର୍ଥିକ ଅସ୍ଥିରତା ମଧ୍ୟ ଏକ ଗମ୍ଭୀର ତଥ୍ୟ । କମ୍ପ୍ୟୁ ଟର ଯୁଗରେ ଭୂଭାଗ ସୀମାର ସ୍ୱଳ୍ପ ପ୍ରାସଙ୍ଗିକତା ରହିଛି । କିନ୍ତୁ ଦେଶ ଭିତରେ ପ୍ରାଚୀର , ବାଣିଜ୍ୟ ଓ ପ୍ରବାସ ବିରୋଧରେ ମାନସିକତା , ବିଶ୍ୱବ୍ୟାପୀ ସଂକୀର୍ଣ୍ଣ ଓ ସଂରକ୍ଷଣବାଦୀ ଆଭିମୁଖ୍ୟ ମଧ୍ୟ ଏକ ନିରାଟ ସାକ୍ଷ୍ୟ ହୋଇଛି । ଏହାଫଳରେ ଜଗତୀକରଣ ଲାଭର ଆପଦ( Risk) ବଢ଼ିଛି ଓ ଆର୍ଥିକ ସଫଳତା ଆସିବା ଆଉ ସହଜ ହୋଇ ରହିନି । ଅସ୍ଥିରତା , ହିଂସା , ଉଗ୍ରବାଦ , ବର୍ଜନ ଓ ଆନ୍ତର୍ଜାତିକ ଆଶଙ୍କା ଏବେ ବିପଦଜନକ ଦିଗରେ ତ୍ୱରାନ୍ୱିତ ଜାରି ରହିଛି । ଏବଂ ଏଭଳି ଚ୍ୟାଲେଞ୍ଜ ବ୍ୟାପିବାରେ ଅପରାଧିକ ତତ୍ୱମାନେ ପ୍ରମୁଖ ଭାଗିଦାରୀ ହୋଇଛନ୍ତି । ସଂସ୍ଥା ଓ ସ୍ଥପତି ନିର୍ମାଣ ଏକ ଭିନ୍ନ ଦୁନିଆ ପାଇଁ ଓ ଏକ ଭିନ୍ନ ଦୁନିଆ ଦ୍ୱାରା , ଏବେ ପୁରୁଣା ହୋଇଗଲାଣି । ପ୍ରଭାବଶାଳୀ ବହୁପକ୍ଷବାଦ ନିମନ୍ତେ ଏହା ଏକ ବଡ଼ ପ୍ରତିବନ୍ଧକ ହୋଇଛି । ଶୀତଳ ଯୁଦ୍ଧର ସ୍ପଷ୍ଟ ରଣନୀତି ଆସିବା ପରେ ବିଶ୍ୱ ନିଜକୁ ସଜାଡ଼ିବା ପାଇଁ 25 ବର୍ଷ ହେଲା ଉଦ୍ୟମ କରୁଛି । ଏହି ସ୍ଥାନରେ କ ’ ଣ ପରିବ ର୍ତ୍ତି ତ କରାଯାଇଛି ତା ’ ର ଧୂଳି ଏପର୍ଯ୍ୟନ୍ତ ସମାଧାନ ହୋଇପାରିନି । କିନ୍ତୁ କିଛି କଥା ସ୍ପଷ୍ଟ ହୋଇଛି । ରାଜନୀତିକ ଓ ସାମରିକ ଶକ୍ତି ବ୍ୟାପକ ହେବା ସହ ବିଭାଜିତ ହୋଇଛି । ବିଶ୍ୱର ଧ୍ରୁବୀକରଣ , ଏସିଆରେ ବୃଦ୍ଧି ପାଉଥିବା ବହୁଧ୍ରୁବୀୟ ଶୃଂଖଳା ହେଉଛି ଆଜିର ପ୍ରମୁଖ ବାସ୍ତବତା । ଆଉ ଆମେ ତାକୁ ସ୍ୱାଗତ କରୁଛୁ ।


    କାରଣ ଏହା ଅନେକ ରାଷ୍ଟ୍ରର ଉଦୟର ବାସ୍ତବତାକୁ ଦର୍ଶାଉଛି । ବିଶ୍ୱ ଏଜେଣ୍ଡାକୁ ଏକ ଆକାର ଦେବାରେ କିଛି ବିଚାର ନୁହେଁ ବରଂ ଅନେକଙ୍କ ସ୍ୱର ସ୍ୱୀକାର୍ଯ୍ୟ ହେଉଛି । ତେଣୁ ଆମକୁ ଯେକୌଣସି ସ୍ୱାଭାବିକତା ଓ ଦୁର୍ବଳତା ବିରୋଧରେ ପଦକ୍ଷେପକୁ ପ୍ରୋତ୍ସାହିତ କରିବାକୁ ପଡ଼ିବ । ବିଶେଷକରି ଏସିଆ ମହାଦେଶରେ । ବ ର୍ତ୍ତ ମାନ ସମୟରେ ବହୁଧ୍ରୁବୀୟ ସହ ବହୁପାକ୍ଷିକ ଉପରେ ଏହି ସମ୍ମିଳନୀ କେନ୍ଦ୍ରିତ ରହିଛି ।


    ବନ୍ଧୁଗଣ


    ଆମେ ରଣନୀତିକ ଦୃଷ୍ଟିରୁ ଏକ ଜଟିଳ ପରିବେଶ ମଧ୍ୟରେ ବାସ କରୁଛୁ । ଇତିହାସର ବ୍ୟାପକ ପ୍ରବାହ ମଧ୍ୟରେ ପରିବ ର୍ତ୍ତି ତ ବିଶ୍ୱ ଏକ ନୂଆ ସ୍ଥିତି ନୁହେଁ । ମହତ୍ୱପୂର୍ଣ୍ଣ ପ୍ରଶ୍ନ ହେଉଛି ଏଭଳି ସ୍ଥିତିରେ ଦେଶ କିଭଳି କାର୍ଯ୍ୟ କରିବ , ଯେଉଁଠି ଦ୍ରୁତ ଭାବେ ସମ୍ବନ୍ଧର ପରିସୀମା ଅନ୍ୟତ୍ର ସ୍ଥାନାନ୍ତର ହେଉଛି । ଆମ ପସନ୍ଦ ଓ କାର୍ଯ୍ୟ ହେଉଛି ଆମ ଦେଶର ଶକ୍ତି ଉପରେ ଆଧାରିତ । ଆମର ରଣନୀତିକ ଉ ଦ୍ଦେ ଶ୍ୟ ମଧ୍ୟ ଆମର ସଭ୍ୟତାର ପ୍ରକୃତି ଅନୁରୂପ ହୋଇଛି ।


    ବାସ୍ତବତା ,


    ସହ-ଅସ୍ତିତ୍ୱ


    ସହଯୋଗ


    ସହଭାଗିତା


    ଏହା ମାଧ୍ୟମରେ ଆମର ଜାତୀୟ ସ୍ୱାର୍ଥ ଏକ ସ୍ପଷ୍ଟ ଓ ଦାୟିତ୍ୱସମ୍ପନ୍ନ ଭାବେ ଅଭିବ୍ୟକ୍ତି ହେଉଛି । ଭାରତୀୟଙ୍କ ସମୃଦ୍ଧି ଉଭୟ ଘରେ ଓ ବିଦେଶରେ ଏବଂ ଆମର ନାଗରିକଙ୍କ ସୁରକ୍ଷା ହେଉଛି ସର୍ବୋପରି ଗୁରୁତ୍ୱପୂର୍ଣ୍ଣ । କିନ୍ତୁ ଆତ୍ମ ସ୍ୱାର୍ଥ ନା ଆମର ସଂସ୍କୃତିରେ ଅଛି ନା ଆମର ଆଚରଣରେ । ଆମର କାର୍ଯ୍ୟ ଓ ଆକାଂକ୍ଷା , ସାମର୍ଥ୍ୟ ଓ ମାନବ ସମ୍ବଳ , ଗଣତନ୍ତ୍ର ଓ ଜନସଂଖ୍ୟା ଏବଂ ଶକ୍ତି ଓ ସଫଳତା ସବୁ ପ୍ରକାରର ଆଂଚଳିକ ଓ ବିଶ୍ୱ ବିକାଶ ଧାରାର ମାଧ୍ୟମ ପାଲଟିବ । ଏକ ଆଂଚଳିକ ଓ ବିଶ୍ୱ ଅବସରର ମହାନ୍ ଗୁରୁତ୍ୱକୁ ଆମର ଅର୍ଥବ୍ୟବସ୍ଥା ଓ ରାଜନୀତିକ ବୃଦ୍ଧି ପ୍ରତିନିଧିତ୍ୱ କରୁଛି । ଏହା ଶାନ୍ତି ପାଇଁ ଏକ ବଳ , ସ୍ଥିରତା ପାଇଁ ଏକ କାରକ ଏବଂ ଆଂଚଳିକ ଓ ବିଶ୍ୱ ସମୃଦ୍ଧି ପାଇଁ ଏକ ଇଞ୍ଜିନ୍ ।


    ମୋ ’ ସରକାର ପାଇଁ , ଏହି ମାର୍ଗ ଆନ୍ତର୍ଜାତିକ ଗତିବିଧି ଉପରେ କେନ୍ଦ୍ରିତ ରହିଛି ।


    ସମ୍ବନ୍ଧର ପୁନଃସ୍ଥାପନ , ଆମର ନିକଟତମ ଓ ସମ୍ପ୍ରସାରିତ ଭୌଗଳିକ ରାଷ୍ଟ୍ର ସହ ଭାରତର ସମ୍ବନ୍ଧକୁ ପୁନଃ ଆରମ୍ଭ କରିବା ।


    ସମ୍ପର୍କର ନେଟୱାର୍କକୁ ଭାରତର ଆର୍ଥିକ ପ୍ରାଥମିକତା ଅନୁରୂପ କରିବା ।


    ଆମର ପ୍ରତିଭାବାନ୍ ଯୁବବର୍ଗଙ୍କୁ ବିଶ୍ୱର ଆବଶ୍ୟକତା ଓ ଅବସର ଦ୍ୱାରା ଯୋଡ଼ି ଭାରତକୁ ମାନବ ସମ୍ବଳର ଶକ୍ତି ଭାବେ ଗଢ଼ିବା ,


    ବିକାଶର ଭାଗିଦାରୀ ସ୍ଥାପନ ଯାହା ହିନ୍ଦ୍ ମହାସାଗରର ଦ୍ୱୀପ ଓ ପ୍ରଶାନ୍ତ ମହାସାଗରର କାରବିୟାନ୍ ଦ୍ୱୀପ ଓ ବୃହତ୍ ଆଫ୍ରିକୀୟ ମହାଦେଶରୁ ଆମେରିକା ପର୍ଯ୍ୟନ୍ତ ସମ୍ପ୍ରସାରିତ ହେବ । ବିଶ୍ୱ ଚା ଲେଞ୍ଜକୁ ନେଇ ଭାରତୀୟ ବିବରଣୀ ସୃଷ୍ଟି କରିବା ।


    ବିଶ୍ୱସ୍ତରୀୟ ପ୍ରତିଷ୍ଠାନ ଓ ସଂଗଠନକୁ ପୁନଃସ୍ଥାପନ ଓ ପୁନଃବିନ୍ୟସ୍ତ କରିବାରେ ସହାୟତା ।


    ବିଶ୍ୱର ଭଲ ପାଇଁ ଆୟୁର୍ବେଦ ଓ ଯୋଗ ସହ ଭାରତୀୟ ସଭ୍ୟତାର ପରମ୍ପରାର ସୁଫଳକୁ ବ୍ୟାପକ କରିବା ।


    ତେଣୁ ସଂସ୍କା ର କେବଳ ଘରୋଇ ବ୍ୟବସ୍ଥା ଉପରେ କେନ୍ଦ୍ରିତ ନୁହେଁ । ଏହା ଆମର ବିଶ୍ୱ ଏଜେଣ୍ଡାରେ ମଧ୍ୟ ସାମିଲ ଅଛି ।


    ମୋ ’ ପାଇଁ ‘ ସବ୍ କା ସାଥ , ସବ୍ କା ବିକାଶ ’ ଆଭିମୁଖ୍ୟ କେବଳ ଭାରତ ନିମନ୍ତେ ନୁହେଁ , ସମଗ୍ର ବିଶ୍ୱ ପାଇଁ । ଆଉ ଏଥିରେ ଆପଣାଛାଏଁ ଅନେକ ପର୍ଯ୍ୟାୟ , ବହୁ ବିଷୟ ଓ ବିଭିନ୍ନ ଭୌଗଳିକ କ୍ଷେତ୍ର ଦର୍ଶାଯାଇଛି ।


    ଏବେ ମୁଁ ଆମ ସହ ଭୌଗଳିକ ଓ ମିଳିତ ସ୍ୱାର୍ଥ ଦୃଷ୍ଟିରୁ ଘନିଷ୍ଠ ଥିବା ଦିଗ ପ୍ରତି ନଜର ପକାଉଛି । ଆମର ପଡ଼ୋଶୀଙ୍କ ପ୍ରତି ଆମର ସଂକଳ୍ପବଦ୍ଧ ‘ ପଡ଼ୋଶୀ ପ୍ରଥମ ’ ଆଭିମୁଖ୍ୟରେ ଏକ ବଡ଼ ପରିବର୍ତ୍ତନ ଆମେ ଦେଖୁଛୁ । ଦକ୍ଷିଣ ଏସିଆର ଲୋକମାନେ ରକ୍ତ , ମିଳିତ ଇତିହାସ , ସଂସ୍କୃତି ଓ ଆକାଂକ୍ଷା ସହ ଜଡ଼ିତ ଅଛନ୍ତି । ଏହାର ଆଶାବାଦୀ ଯୁବବର୍ଗ ପରିବର୍ତ୍ତନ , ସୁଯୋଗ , ପ୍ରଗତି ଓ ସମୃଦ୍ଧି ଚାହୁଁଛି । ଭଲ ଭାବେ ଜଡ଼ିତ ଓ ଏକୀକୃତ ପଡ଼ୋଶୀ ହେଉଛି ମୋ ’ ର ସ୍ୱପ୍ନ । ଗତ ଅଢ଼େଇ ବର୍ଷ ମଧ୍ୟରେ ଆମ ଅଚଂଳକୁ ଏକଜୁଟ୍ ରଖିବା ପାଇଁ ଆମେ ପ୍ରାୟ ସମସ୍ତ ପଡ଼ୋଶୀଙ୍କ ସହ ଭାଗିଦାରୀ ରଖିଛୁ । ଯେଉଁଠି ଆବଶ୍ୟକ ପଡ଼ୁଛି ଆମେ ଅଂଚଳର ପ୍ରଗତିଶୀଳ ଭବିଷ୍ୟତ ପାଇଁ ଆମର ଅତୀତର ବୋଝକୁ ଏଡ଼ାଇ ଯାଇଛୁ । ଆମର ପ୍ରୟାସର ଫଳ ଏଠି ଦେଖିବାକୁ ମିଳିଛି ।


    ଆଫଗାନିସ୍ତାନରେ ଦୂରତ୍ୱ ଓ ପରିବହନରେ ସମସ୍ୟା ସ ତ୍ତ୍ୱେ ସାମର୍ଥ୍ୟ ଓ ପ୍ରତିଷ୍ଠାନ ନିର୍ମାଣ ମାଧ୍ୟମରେ ପୁନର୍ଗଠନରେ ସହାୟତା ପାଇଁ ଆମର ଭାଗିଦାରୀ ରହିଛି । ଆମର ନିରାପ ତ୍ତା ଗତିବିଧି ଅଧିକ ନିବିଡ଼ ହୋଇଛି । ଆଫଗାନିସ୍ତାନ ସଂସଦ ଭବନ ନିର୍ମାଣ ଓ ଭାରତ-ଆଫଗାନିସ୍ତାନ ମୈତ୍ରୀ ବନ୍ଧ ହେଉଛି ବିକାଶ ଭାଗିଦାରୀରେ ଆମର ପ୍ରତିବଦ୍ଧତାର ଦୁଇଟି ଉଜ୍ୱଳ ଉଦାହରଣ ।


    ବାଂଲାଦେଶ ସହ ଆମେ ଯୋଗାଯୋଗ ଓ ଭିତିଭୂମି ପ୍ରକଳ୍ପ ମାଧ୍ୟମରେ ବୃହତ୍ ସଂଯୋଜନା ଓ ରାଜନୀତିକ ବୁଝାମଣା ହାସଲ କରିଛୁ । ବିଶେଷକରି ଜମି ଓ ସାମୁଦ୍ରିକ ସୀମାର ସମାଧାନ ଦ୍ୱାରା ।


    ନେପାଳ , ଶ୍ରୀଲଙ୍କା , ଭୂଟାନ ଓ ମାଳଦ୍ୱୀପରେ ଆମର ଭି ତ୍ତି ଭୂମି , ଯୋଗାଯୋଗ , ଶକ୍ତି ଓ ବିକାଶ ପ୍ରକଳ୍ପ କ୍ଷେତ୍ରରେ ସାମଗ୍ରିକ ଗତିବିଧି ଏହି ଅଂଚଳର ପ୍ରଗତି ଓ ସ୍ଥିରତାର ସ୍ରୋତ ପାଲଟିଛି ।


    ଆମର ପଡ଼ୋଶୀଙ୍କ ପାଇଁ ମୋ ’ ର ଆଭିମୁଖ୍ୟ ହେଉଛି ସମଗ୍ର ଦକ୍ଷିଣ ଏସିଆରେ ଶାନ୍ତିପୂର୍ଣ୍ଣ ଓ ସୌହା ର୍ଦ୍ଦ୍ୟ ପୂର୍ଣ୍ଣ ସମ୍ପର୍କ । ଏହି ଆଭିମୁଖ୍ୟ ମୋତେ ପାକିସ୍ତାନ ସମେତ ସମସ୍ତ ସାର୍କ ରାଷ୍ଟ୍ରର ନେତାଙ୍କୁ ମୋ ’ ର ଶପଥ ସମାରୋହକୁ ଆମନ୍ତ୍ରଣ ପାଇଁ ପ୍ରେରିତ କରିଥିଲା । ଏହି ଆଭିମୁଖ୍ୟ ପାଇଁ ମୁଁ ଲାହୋର ଯାଇଥିଲି । କିନ୍ତୁ କେବଳ ଶାନ୍ତି ମାର୍ଗରେ ଭାରତ ଏକାକୀ ଚାଲିପାରିବ ନାହିଁ । ଏଥିପାଇଁ ପାକିସ୍ତାନକୁ ମଧ୍ୟ ପ୍ରୟାସ କରିବାକୁ ପଡ଼ିବ । ପାକିସ୍ତାନକୁ ନିଶ୍ଚିତ ଭାବେ ଆତଙ୍କବାଦଠାରୁ ଦୂରେଇ ରହିବାକୁ ପଡ଼ିବ ଯଦି ଭାରତ ସହ ଆଲୋଚନା ପାଇଁ ସେ ଚାହୁଁଛି ।


    ଦେବୀ ଓ ସଜ୍ଜନ ମଣ୍ଡଳୀ


    ପୁନର୍ବାର ପଶ୍ଚିମରେ ଆମେ ସ୍ୱଳ୍ପ ଅବଧିରେ , ଅନିଶ୍ଚିତତା ଓ ବିବାଦ ସ ତ୍ତ୍ୱେ ସାଉଦି ଆରବ , ୟୁଏଇ , କତାର ଓ ଇରାନ ସମେତ ଉପସାଗରୀୟ ଅଞ୍ଚଳ ଓ ପଶ୍ଚିମ ଏସିଆ ସହ ଆମର ଭାଗିଦାରୀକୁ ପୁନଃ ପରିଭାଷିତ କରିଛୁ । ମୁଁ ଖୁସି ଯେ ଆଗାମୀ ସପ୍ତାହରେ ଭାରତର ସାଧାରଣତନ୍ତ୍ର ଦିବସରେ ଆବୁଧାବିର ମହାମହିମ ରାଜକୁମାର ଙ୍କୁ ମୁଖ୍ୟ ଅତିଥି ଭାବେ ଆତିଥ୍ୟ ପ୍ରଦାନ କରିବି । ଆମେ ନାକେବଳ ଧାରଣାକୁ ବଦଳାଇବା ଉପରେ ଗୁରୁତ୍ୱ ଦେଉନୁ , ଆମେ ଆମର ସମ୍ପର୍କର ବାସ୍ତବତାକୁ ମଧ୍ୟ ପରିବର୍ତ୍ତନ କରୁଛୁ । ଏହା ଆମକୁ ଆମର ନିରାପ ତ୍ତା ସ୍ୱାର୍ଥର ସୁରକ୍ଷା ଓ ପ୍ରୋତ୍ସାହନ , ସୁଦୃଢ଼ ଅର୍ଥବ୍ୟବସ୍ଥା ଓ ଶକ୍ତି ସମ୍ପର୍କ ଏବଂ ପ୍ରାୟ 8 ମିଲିୟନ ଭାରତୀୟଙ୍କ ସାମାଜିକ ବିକାଶରେ ସହାୟକ ହୋଇଛି । ସେହିପରି କେନ୍ଦ୍ରୀୟ ଏସିଆର ମିଳିତ ଇତିହାସ ଓ ସଂସ୍କୃତି ଉପରେ ଆମର ସମ୍ପର୍କ ଗଠନ ଏକ ନୂଆ ସମୃଦ୍ଧ ଭାଗିଦାରୀର ସମ୍ଭାବନା ସୃଷ୍ଟି କରିଛି । ସାଂ ଘାଇ ସହଯୋଗ ସଂଗଠନରେ ଆମର ସଦସ୍ୟତା ଆମକୁ କେନ୍ଦ୍ର ଏ ସିଆ ରାଷ୍ଟ୍ରଗୁଡ଼ିକ ସହ ଦୃଢ଼ ସଂସ୍ଥାଗତ ସମ୍ପର୍କ ସ୍ଥାପନର ସୁଯୋଗ ପ୍ରଦାନ କରିଛି । ଆମର କେନ୍ଦ୍ର ଏସିଆ ଭାଇ ଓ ଭଉଣୀଙ୍କ ସାମଗ୍ରିକ ସମୃଦ୍ଧି ପାଇଁ ଆମେ କାର୍ଯ୍ୟ କରୁଛୁ ।


    ଆଉ ସେହି ଅଞ୍ଚଳରେ ଦୀର୍ଘଦିନର ସମ୍ପର୍କକୁ ପୁନଃ ସଫଳ କରାଯାଇଛି । ଆମର ପୂର୍ବରେ , ଦକ୍ଷିଣ ପୂର୍ବ ଏସିଆ ସହ ଗତିବିଧି ଏବେ ଆମର କେନ୍ଦ୍ରସ୍ଥଳୀ ପାଲଟିଛି । ଯାହା ଆମର ପୂର୍ବ ନୀତି । ଆମେ ପୂର୍ବ ଏସିଆ ଶିଖର ବୈଠକରେ ଏହି ଅଞ୍ଚଳ ସହ ସଂସ୍ଥାଗତ ଢାଂଚା ନିର୍ମାଣରେ ନିବିଡ଼ ସମ୍ପର୍କ ବୃଦ୍ଧି କରିଛୁ । ଏସିଆନ୍ ସହ ଆମର ଭାଗିଦାରୀ ଏବଂ ଏହାର ସଦସ୍ୟ ରାଷ୍ଟ୍ର ସହ ବାଣିଜ୍ୟ , ପ୍ରଯୁକ୍ତିବିଦ୍ୟା , ନିବେଶ , ବିକାଶ ଓ ନିରାପ ତ୍ତା କ୍ଷେତ୍ରରେ ଏହି ଅଞ୍ଚଳରେ ଭାଗିଦାରୀ ମଧ୍ୟ ବୃଦ୍ଧି ହୋଇଛି । ଏହା ମଧ୍ୟ ଅଞ୍ଚଳରେ ଆମର ବ୍ୟାପକ ରଣନୀତିକ ସ୍ୱାର୍ଥ ଓ ସ୍ଥିରତାକୁ ଆଗେଇ ନେଇଛି । ଚୀନ ସହ ଆମର ସମ୍ପର୍କ , ରାଷ୍ଟ୍ରପତି ସି ॰ ଜିନପିଙ୍ଗ ଓ ମୁଁ ସହମତ ହୋଇଥିଲୁ କି ବାଣିଜ୍ୟ ଓ କାରବାର ସୁଯୋଗର ବ୍ୟାପକ କ୍ଷେତ୍ରକୁ ଅନ୍ୱେଷଣ କରାଯିବ । ମୁଁ ଦେଖୁଛି ଭାରତ ଓ ଚୀନର ବିକାଶରେ ଅଦ୍ଭୂତପୂର୍ବ ସୁଯୋଗ ଅଛି , ଆମ ଦୁଇ ଦେଶ ପାଇଁ ଓ ସମଗ୍ର ବିଶ୍ୱ ପାଇଁ । ଏହା ସହିତ ଦୁଇ ବୃହତ୍ ପଡ଼ୋଶୀ ଶକ୍ତି ମଧ୍ୟରେ କେତେକ ମତଭେଦ ରହିବା ଅସ୍ୱାଭାବିକ କଥା ନୁହେଁ । ଆମର ସମ୍ପର୍କ , ଏହି ଅଞ୍ଚଳରେ ଶାନ୍ତି ଓ ପ୍ରଗତିର ପରିଚାଳନାରେ ଆମର ଉଭୟ ରାଷ୍ଟ୍ରକୁ ନିବିଡ଼ ଭାବେ ପରସ୍ପରର ଉଦ୍ବେଗ ଓ ସ୍ୱାର୍ଥକୁ ସମ୍ବେଦନଶୀଳତା ଓ ସମ୍ମାନ ପୂର୍ବକ ଦର୍ଶାଇବାର ଆବଶ୍ୟକତା ରହିଛି ।


    ବନ୍ଧୁଗଣ


    ପ୍ରଚଳିତ ଜ୍ଞାନ କହୁଛି କି ଚଳିତ ଶତାବ୍ଦୀ ହେଉଛି ଏସିଆର । ପରିବର୍ତ୍ତନର ତୀକ୍ଷ୍ଣ ପ୍ରକ୍ଷେପ ପଥ ଏସିଆରେ ହେବ । ଆଞ୍ଚଳିକ ପରିଦୃଶ୍ୟରେ ଏଠି ପ୍ରଗତି ଓ ସମୃଦ୍ଧିର ବୃହତ୍ ଓ ଜୀବନ୍ତ ମାଧ୍ୟମ ରହିଛି । କିନ୍ତୁ ବର୍ଦ୍ଧିତ ଆକାଂକ୍ଷା ଓ ପ୍ରତିଦ୍ୱନ୍ଦ୍ୱିତା ଯୋଗୁ ଦୃଶ୍ୟମାନ ହେଉଥିବା ଉ ତ୍ତେ ଜନା ସୃଷ୍ଟି ହେଉଛି । ଏସିଆ ପ୍ରଶାନ୍ତ ଅଚଂଳରେ ସାମରିକ ଶକ୍ତି , ସମ୍ବଳ ଓ ସମ୍ପ ତ୍ତି ରେ ନିୟମିତ ବୃଦ୍ଧି ଯୋଗୁ ଏହାର ନିରାପ ତ୍ତା ଉପରେ ବାଜି ଲାଗିଛି । ତେଣୁ ଏହି ଅଞ୍ଚଳରେ ସୁରକ୍ଷାର ସଂରଚନା ନିଶ୍ଚିତ ଭାବେ ଉନ୍ମୁକ୍ତ , ପାରଦର୍ଶୀ , ସନ୍ତୁଳିତ ଓ ସାମଗ୍ରିକ ହେବା ଉଚିତ୍ । କଥାବାର୍ତ୍ତା କୁ ପ୍ରୋତ୍ସାହନ ଓ ଆଶାନୁରୂପକ ଆଚରଣ ମଧ୍ୟରେ ହିଁ ଆନ୍ତର୍ଜାତିକ ମାନଦଣ୍ଡ ଓ ସ୍ୱାୟ ତ୍ତ ତାର ସମ୍ମାନ ନିହିତ ରହିଛି ।


    ବନ୍ଧୁଗଣ


    ଗତ ଅଢ଼େଇବର୍ଷ ହେଲା ଆମେ ଆମେରିକା , ରୁଷିଆ , ଜାପାନ ଓ ଅନ୍ୟ ପ୍ରମୁଖ ବିଶ୍ୱ ଶକ୍ତି ସହ ଆମର ସମ୍ପର୍କକୁ ଏକ ଦୃଢ଼ ଗତି ଦେଇଛୁ । ସେମାନଙ୍କ ସହ ଆମେ ନାକେବ ଳ ସହଯୋଗର ଇଚ୍ଛା ବ୍ୟକ୍ତ କରିନୁ ବରଂ ଆମେ ସମ୍ମୁଖୀନ ହେଉଥିବା ଚ୍ୟାଲେଞ୍ଜ ଓ ଅବସରକୁ ନେଇ ନିଜର ମତ ମଧ୍ୟ ରଖୁଛୁ । ଏସବୁ ଭାଗିଦାରୀ ଭାରତର ଆର୍ଥିକ ପ୍ରାଥମିକତା ଏବଂ ପ୍ରତି ରକ୍ଷା ଓ ନିରାପ ତ୍ତା ଦୃଷ୍ଟିରୁ ଭଲ । ଆମେରିକା ସହ ଆମର ସମ୍ପର୍କ ପୂର୍ଣ୍ଣତଃ ଏବେ ଦ୍ରୁତ , ବାସ୍ତବ ଓ ସୁଦୃଢ଼ ହୋଇଛି । ନିର୍ବାଚିତ ରାଷ୍ଟ୍ରପତି ଡୋନାଲ୍ଡ ଟ୍ରମ୍ପଙ୍କ ସହ ମୋର ଆଲୋଚନା ବେଳେ ଆମେ ଆମର ରଣନୀତିକ ଭାଗିଦାରୀକୁ ସଫଳ କରିବା ପାଇଁ ସହମତ ହୋଇଛୁ । ରୁଷିଆ ହେଉଛି ଆମର ସ୍ଥାୟୀ ବନ୍ଧୁ । ଏବେ ବିଶ୍ୱ ସମ୍ମୁଖୀନ ହେଉଥିବା ଅନେକ ଚ୍ୟାଲେଞ୍ଜ ସମ୍ପର୍କରେ ରାଷ୍ଟ୍ରପତି ପୁତିନ୍ ଓ ମୁଁ ଦୀର୍ଘ ଆଲୋଚନା କରିଛୁ । ଆମର ବିଶ୍ୱସନୀୟ ଓ ରଣନୀତିକ ଭାଗିଦାରୀ ବିଶେଷକରି ପ୍ରତି ରକ୍ଷା କ୍ଷେତ୍ରରେ ଅଧିକ ନିବିଡ଼ ହୋଇଛି ।


    ଆମର ନିବେଶ ହେଉଛି ଆମ ସମ୍ପର୍କର ନୂଆ କାରକ । ଏହା ଶକ୍ତି , ବାଣିଜ୍ୟ , ବିଜ୍ଞାନ ଓ ପ୍ରଯୁକ୍ତିବିଦ୍ୟାରେ ସଫଳ ପରିଣାମ ଦେଖିବାକୁ ମିଳିଛି । ଆମେ ବାସ୍ତବରେ ଜାପାନ ସହ ରଣନୀତିକ ଭାଗିଦାରୀ ସମ୍ପର୍କ ଜାରି ରଖିଛୁ ଯାହା ଏବେ ଆର୍ଥିକ ଗତିବିଧିର ସମସ୍ତ ଦିଗକୁ ପ୍ରସାର ହୋଇଛି । ପ୍ରଧାନମନ୍ତ୍ରୀ ଆବେ ଓ ମୁଁ ଆମର ସହଯୋଗକୁ ଅଧିକ ବ୍ୟାପକ କରିବା ପାଇଁ ପ୍ରତିବଦ୍ଧତା କୁ ନେଇ କଥା ହୋଇଛୁ । ୟୁରୋପ ସହ ମଧ୍ୟ ଆମର ସୁଦୃଢ଼ ଭାଗିଦାରୀର ଲକ୍ଷ୍ୟ ରହିଛି । ଭାରତର ବିକାଶରେ ବିଶେଷକରି ଜ୍ଞାନ ଉଦ୍ୟୋଗ( Knowledge Industry) ଓ ସ୍ମାର୍ଟ ସହରୀକରଣ କ୍ଷେତ୍ରରେ ଦୃଢ଼ ଭାଗିଦାରୀ ପାଇଁ ଭାରତ ଲକ୍ଷ୍ୟ ରଖିଛି ।


    ବନ୍ଧୁଗଣ


    ସହଯୋଗୀ ବିକଶିତ ରାଷ୍ଟ୍ରଗୁଡ଼ିକ ସହ ନିଜର ସାମର୍ଥ୍ୟ ଓ ଶକ୍ତିକୁ ଭାଗିଦାର କରିବାରେ ଭାରତ ଗତ କିଛି ଦଶନ୍ଧି ମଧ୍ୟରେ ସବୁଠୁ ଆଗରେ ରହିଛି । ଆଫ୍ରିକାରେ ଆମର ଭାଇ ଓ ଭଉଣୀମାନଙ୍କ ସହ ଆମେ ଗତ କିଛିବର୍ଷ ହେଲା ଆମର ସମ୍ପର୍କକୁ ଆହୁରି ସୁଦୃଢ଼ କରୁଛୁ । ଆଉ ପାରମ୍ପରିକ ବନ୍ଧୁତ୍ୱ ଓ ଐତିହାସିକ ସଂଯୋଗର ଦୀର୍ଘ ଦଶନ୍ଧିର ସୁଦୃଢ଼ ମୂଳଦୁଆ ଉପରେ ଅର୍ଥପୂର୍ଣ୍ଣ ବିକଶିତ ଭାଗିଦାରୀ ଗଠନ ହୋଇଛି । ଏବେ ଆମର ବିକାଶର ଭାଗିଦାରୀ ସମଗ୍ର ବିଶ୍ୱରେ ପଦଚିହ୍ନ ପକାଇ ପାରିଛି ।


    ଦେବୀ ଓ ସଜ୍ଜନ ମଣ୍ଡଳୀ


    ସାମୁଦ୍ରିକ ଦେଶ ଭାବେ ଭାରତର ଦୀର୍ଘ ଇତିହାସ ରହିଛି । ସବୁ ଦୃଷ୍ଟିରୁ ଆମର ସାମୁଦ୍ରିକ ସ୍ୱାର୍ଥ ହେଉଛି ରଣନୀତିକ ଓ ମହତ୍ୱପୂର୍ଣ୍ଣ । ହିନ୍ଦ ମହାସାଗରର ପ୍ରଭାବର ଚାପ ତା ’ ର ଉପକୂଳ ସୀମାଠାରୁ ଆଗକୁ ବ୍ୟାପିଛି । ଆମର ପ୍ରୟାସ ‘ ସାଗର ’- ନାକେବଳ ଏ ଅଞ୍ଚଳରେ ନିରାପ ତ୍ତା ଓ ସମସ୍ତଙ୍କ ଅଭିବୃଦ୍ଧି କରିବ ବରଂ ଆମର ମୁଖ୍ୟ ଭୂମି ଓ ଦ୍ୱୀପକୁ ସୁରକ୍ଷା ପ୍ରଦାନ କରିବ । ଏହା ଆମର ସାମୁଦ୍ରିକ ସମ୍ପର୍କର ନିବିଡ଼ ଆର୍ଥିକ ଓ ନିରାପ ତ୍ତା ସହଯୋଗର ନିବିଡ଼ତାର ପ୍ରୟାସକୁ ଦର୍ଶାଉଛି । ଆମେ ଜାଣିଛୁ ଯେ ଏକାଭିମୁଖୀତା , ସହଯୋଗ ଓ ସାମୁହିକ ପଦକ୍ଷେପ ଆମ ସାମୁ ଦ୍ରି କ ଅଞ୍ଚଳରେ ଆର୍ଥିକ ଗତିବିଧି ଓ ଶାନ୍ତି ସ୍ଥାପନକୁ ଆଗେଇ ନେବ । ଏହି ଅଞ୍ଚଳରେ ବାସ କରୁଥିବା ଲୋକଙ୍କ ପାଇଁ ହିନ୍ଦ୍ ମହାସାଗରରେ ଶାନ୍ତି , ସମୃଦ୍ଧି ଓ ନିରାପ ତ୍ତା ରକ୍ଷା ହେଉଛି ପ୍ରଥମ କ ର୍ତ୍ତ ବ୍ୟ ବୋଲି ଆମେ ବିଶ୍ୱାସ କରୁ । ଆମର କୌଣସି ବିଶେଷ ଦୃଷ୍ଟିଭଙ୍ଗୀ ନାହିଁ । ଆଉ ଆମେ ଆନ୍ତର୍ଜାତିକ ଆଇନକୁ ସମ୍ମାନ ଜଣାଇ ରାଷ୍ଟ୍ରଗୁଡ଼ିକୁ ଏକାଠି ଆଣିବାକୁ ଲକ୍ଷ୍ୟ ରଖିଛୁ । ଭାରତ-ପ୍ରଶାନ୍ତ ସାମୁଦ୍ରିକ କ୍ଷେତ୍ର ସହ ଜଡ଼ିତ ସାମୁ ଦ୍ରି କ ସୀମାରେ ଶାନ୍ତି ଓ ଆର୍ଥିକ ବିକାଶ ପାଇଁ ନୌପରିବହନର ସ୍ୱାଧୀନତାକୁ ସମ୍ମାନ ଓ ଆନ୍ତର୍ଜାତିକ ମାନଦଣ୍ଡକୁ ପାଳନ କରାଯିବାରେ ଆମେ ବିଶ୍ୱାସ କରୁ ।


    ବନ୍ଧୁଗଣ


    ଶାନ୍ତି , ପ୍ରଗତି ଓ ସମୃଦ୍ଧି ପାଇଁ ଆଂଚଳିକ ଯୋଗାଯୋଗର ଅକାଟ୍ୟ ଯୁକ୍ତିକୁ ଆମେ ପ୍ରଶଂସା କରୁଛୁ । ଆମର ପସନ୍ଦ ଓ ପଦକ୍ଷେପ ମାଧ୍ୟମରେ ଆମେ ପଶ୍ଚିମ ଓ ଦକ୍ଷିଣ ଏସିଆ , ପୂର୍ବଭାଗରୁ ଏସୀୟ-ପ୍ରଶାନ୍ତ ମଧ୍ୟରେ ଥିବା ପ୍ରତିବନ୍ଧକକୁ ଦୂର କରିବା ପାଇଁ ଦାବି କରିଛୁ । ଦୁଇଟି ସ୍ପଷ୍ଟ ଓ ସଫଳ ଉଦାହରଣ ହେଉଛି ଇରାନ ଓ ଆଫଗାନିସ୍ତାନ ସହ ଚାବହାର ବନ୍ଦର କୁ ନେଇ ତ୍ରିପାକ୍ଷିକ ଚୁକ୍ତି ଏବଂ ଆନ୍ତର୍ଜାତିକ ଉ ତ୍ତ ର-ଦକ୍ଷିଣ ପରିବହନ କରିଡର ପାଇଁ ଆମର ପ୍ରତିଶ୍ରୁତିବଦ୍ଧତା । ତେବେ ସମାନତା ଓ ସଂଯୋଗୀକରଣ ଆପଣାଛାଏଁ ଅନ୍ୟ ରାଷ୍ଟ୍ରର ସାର୍ବଭୌମତ୍ୱକୁ ଦୁର୍ବଳ ବା ଅତିକ୍ରମ କରିପାରିବ ନାହିଁ । କେବଳ ସମ୍ପୃକ୍ତ ରାଷ୍ଟ୍ରର ସାର୍ବଭୌମତ୍ୱକୁ ସମ୍ମାନ ଜଣାଇ , ଆଚଂଳିକ ଯୋଗାଯୋଗ କରିଡର ତା ’ ର ପ୍ରତିଶ୍ରୁତି ପୂରଣ କରିପାରିବ ଏବଂ ମତଭେଦ ଓ କଳହକୁ ଦୂର କରିବ ।


    ବନ୍ଧୁଗଣ ,


    ଆମର ପରମ୍ପରାକୁ ସତ ପ୍ରମାଣିତ କରି ଆମେ ଆନ୍ତର୍ଜାତିକ ବୋଝକୁ ଆମର ପ୍ରତିଶ୍ରୁତିବଦ୍ଧତା ପାଇଁ ନିଜ କାନ୍ଧକୁ ନେଇଛୁ । ବିପର୍ଯ୍ୟୟ ସମୟରେ ଆମେ ସହାୟତା ଓ ରିଲିଫ ପ୍ରଦାନର ପ୍ରୟାସର ନେତୃତ୍ୱ ନେଉଛୁ । ନେପାଳର ଭୂମିକମ୍ପବେଳେ , ଫିଜି ଓ ମାଳଦ୍ୱୀପରେ ମନୁଷ୍ୟଗତ ସଙ୍କଟ ଓ ୟେମନରେ ଲୋକଙ୍କୁ ସ୍ଥାନାନ୍ତର କରିବାରେ ଆମେ ପ୍ରଥମ ବିଶ୍ୱସନୀୟ ପ୍ରତିକ୍ରିୟା ଦେଇଥିଲୁ । ଆନ୍ତର୍ଜାତିକ ଶାନ୍ତି ଓ ନିରାପ ତ୍ତା କୁ ବଜାୟ ରଖିବା ପାଇଁ ନିଜର ଦାୟିତ୍ୱକୁ ତୁଲାଇବାରେ ଆମେ କୁଣ୍ଠାବୋଧ କରୁନା ହୁଁ । ଆମେ ଉପକୂଳ ପର୍ଯ୍ୟବେକ୍ଷଣ , ହ୍ୱାଇଟ୍ ସିପିଂ ସୂଚନା ଓ ଅଣପାରମ୍ପରିକ ବିପଦ ଯଥା ଜଳଦସ୍ୟୁ , ଚୋରାଚାଲାଣ ଓ ସଂଗଠିତ ଅପରାଧ କ୍ଷେତ୍ରର ମୁକାବିଲା ପାଇଁ ସହଭାଗିତା ବୃଦ୍ଧି କରିଛୁ । ଆମେ ଦୀର୍ଘକାଳୀନ ବିଶ୍ୱ ଚା ଲେଞ୍ଜ ଅନୁରୂପ ବିକଳ୍ପ ବିଶ୍ଲେଷଣ କରୁଛୁ । ଅଞ୍ଚଳରୁ ଆତଙ୍କବାଦ ର ବି ଲୋପ ପା ଇଁ ଆମକୁ ଭଲ ଓ ଖରାପ ଆତଙ୍କବାଦର କୃତ୍ରିମ ଭେଦଭାବକୁ ପ୍ରତ୍ୟାଖ୍ୟାନ କରିବାକୁ ପଡ଼ିବ ବୋଲି ଆମେ ବିଶ୍ୱାସ କରୁ , ଆଉ ଏବେ ଏହା ଆନ୍ତର୍ଜାତିକ ଆଲୋଚନାର ବିଷୟ ହୋଇଛି । ଆମର ଯେଉଁ ପଡ଼ୋଶୀ ହିଂସାକୁ ସମର୍ଥନ କରୁଛନ୍ତି , ଘୃଣାକୁ ପ୍ରୋତ୍ସାହନ ଓ ଆତଙ୍କବାଦର ଆମଦାନୀ କରୁଛନ୍ତି ସେମାନଙ୍କୁ ଏକଘରିଆ କରାଯାଉ । ଆଉ ଏକ ଚା ଲେଞ୍ଜ ହେଲା ଗ୍ଲୋବାଲ ୱାର୍ମିଂ ବା ବିଶ୍ଵ ଉତ୍ତାପନ । ଆମେ ଏ ଦିଗରେ ନେତୃତ୍ୱ ଭୂମିକା ନେଇଛୁ । ଆମର ମହତ୍ୱାକାଂକ୍ଷୀ ଏଜେଣ୍ଡା ରହିଛି ଓ ଅକ୍ଷୟ ଶକ୍ତିରୁ 175 ଗିଗା ୱାଟ୍ ସମାନ ବି ଦ୍ୟୁ ତ୍ ଉତ୍ପାଦନର ଲକ୍ଷ୍ୟ ରଖାଯାଇଛି । ଆମେ ଏ ଦିଗରେ ଭଲ ଆରମ୍ଭ ମଧ୍ୟ କରିସାରିଛୁ । ଆମେ ପ୍ରକୃତି ସହ ଭାରସାମ୍ୟ ରକ୍ଷା ପାଇଁ ଆମର ସଭ୍ୟତାର ପରମ୍ପରାକୁ ପ୍ରୋତ୍ସାହିତ କରୁଛୁ । ମାନବ ବିକାଶ ପାଇଁ ସୌର ଶକ୍ତିର ଉପଯୋଗ ନିମନ୍ତେ ଆନ୍ତର୍ଜାତିକ ସୌ ର ମେଣ୍ଟ ଗଠନ ନିମନ୍ତେ ଆମେ ଆନ୍ତର୍ଜାତିକ ସମୁଦାୟକୁ ଏକଜୁଟ କରାଇଛୁ । ଆମର ପ୍ରୟାସର ସବୁଠୁ ବଡ଼ ଦିଗ ହେଉଛି ଭାରତୀୟ ସଭ୍ୟତାର ସାଂସ୍କୃତିକ ଓ ଆଧ୍ୟାତ୍ମିକ ସମୃଦ୍ଧିକୁ ଆନ୍ତର୍ଜାତିକ ସ୍ୱାର୍ଥରେ ପୁନରୁଦ୍ଧାର କରାଯାଇଛି । ଏବେ ବୌଦ୍ଧଧର୍ମ , ଯୋଗ ଓ ଆୟୁର୍ବେଦ ସାମଗ୍ରିକ ଭାବେ ମାନବତା ପାଇଁ ଏକ ମୂଲ୍ୟବାନ ଐତିହ୍ୟ ପାଲଟିଛି । ଭାରତ ଏହି ସ୍ୱାଭାବିକ ଐତିହ୍ୟର ପ୍ରତ୍ୟେକ କ୍ଷେତ୍ରକୁ ଉତ୍ସବ ଭାବେ ପାଳନ କରିବ । ଏହା ଦେଶଗୁଡ଼ିକ ଓ ଅଞ୍ଚଳଗୁ ଡ଼ିକ ମଧ୍ୟରେ ସେତୁ ଭାବେ କାର୍ଯ୍ୟ କରିବା ସହ ସମସ୍ତଙ୍କ ମଙ୍ଗଳକୁ ପ୍ରୋତ୍ସାହନ କରୁଛୁ ।


    ଶେଷରେ , ବିଶ୍ୱ ସହ ଯୋଡ଼ିବାରେ ଆମର ପ୍ରାଚୀନ ଗ୍ରନ୍ଥ ଆମକୁ ମାର୍ଗଦର୍ଶନ କରିଛି ।


    ଋକ୍ ବେଦ କହେ -


    ଆ ନୋ ଭଦ୍ରୋ : କ୍ର ତ୍ୱୋ ୟନ୍ତୁ ବିଶ୍ୱତଃ


    ଅର୍ଥାତ୍ ମହତ୍ ଚିନ୍ତା ମୋ ’ ପାଖକୁ ସବୁ ଦିଗରୁ ଆସେ ।


    ଏକ ସମାଜ ଭାବେ , ଆମେ ସର୍ବଦା ଅନେକଙ୍କ ଆବଶ୍ୟକତା କୁ ଜଣକର ଇଚ୍ଛା ତୁଳନାରେ ଅଧିକ ପସନ୍ଦ କରୁ । ଆଉ ଭାଗୀଦାରିତା ଧ୍ରୁବୀକରଣ ଅପେକ୍ଷା ଅଧିକ ପସନ୍ଦଯୋଗ୍ୟ । ଜଣକର ସଫଳତାରେ ନିଶ୍ଚିତ ଭାବେ ଅନେକଙ୍କ ବିକାଶ ହୋଇଥାଏ ବୋଲି ଆମେ ବିଶ୍ୱାସ କରୁ । ଆମର କାର୍ଯ୍ୟକ୍ରମ ନିଧାର୍ଯ୍ୟ । ଏବଂ ଆମର ଦୃଷ୍ଟିଭଙ୍ଗୀ ମଧ୍ୟ ସ୍ପଷ୍ଟ । ଆମର ସଂସ୍କାର ର ଯାତ୍ରା ଘରୁ ଆରମ୍ଭ ହୋଇଛି ଏବଂ ବିଶ୍ୱରେ ଥିବା ଆମର ଦୃଢ଼ତା ଓ ସହଯୋଗୀ ଭାଗିଦାରୀଙ୍କ ଦ୍ୱାରା ଏହା ଦୃଢ଼ ସମର୍ଥନ ହାସଲ କରିଛି । ଘରେ ଦୃଢ଼ ପଦକ୍ଷେପ ନେଉଛୁ ଓ ବିଦେଶରେ ବିଶ୍ୱସନୀୟ ବନ୍ଧୁଙ୍କ ନେଟୱାର୍କ ବିସ୍ତାର କରି ଆମେ ଶତ କୋଟି ଭାରତୀୟଙ୍କ ଭବିଷ୍ୟତ ପାଇଁ ପ୍ରତିଶ୍ରୁତି ନେଉଛି । ଏହି ପ୍ରୟାସରେ ଆପଣମାନେ ଭାରତକୁ ନିଜର ବନ୍ଧୁ , ଶାନ୍ତି ଓ ପ୍ରଗତିର ଅଗ୍ରଦୂତ , ସ୍ଥିରତା ଓ ସଫଳତା , ଉପଯୋଗ ଓ ଆବାସର ସ୍ଥଳୀ ପାଇବେ ।


    ଧନ୍ୟବାଦ


    ବହୁତ ବହୁତ ଧନ୍ୟବାଦ


    **********


    

    
    (Release ID: 1480928) Visitor Counter : 2