      ବୟନ ଶିଳ୍ପ ମନ୍ତ୍ରଣାଳୟ

      ଭାଇବ୍ରାଣ୍ଟ ଗୁଜୁରାଟ ସମ୍ମିଳନୀ
      ବୟନ ଶିଳ୍ପକ୍ଷେତ୍ରରେ 8,835 କୋଟି ଟଙ୍କାର ଏମ୍.ଓ.ୟୁ

      Posted On: 12 JAN 2017 5:59PM by PIB Bhubaneshwar

    ଉଦ୍ୟୋଗୀ ଭାବନା ଏବଂ ପୁଞ୍ଜି ପ୍ରବାହ ରୁ ଗୁଜରାଟ ବୟନ ଶିଳ୍ପର କାହାଣୀ ଆରମ୍ଭ ବୋଲି କହିଛନ୍ତି କେନ୍ଦ୍ର ବୟନ ଶିଳ୍ପ ମନ୍ତ୍ରୀ ଶ୍ରୀମତୀ ସ୍କୃତି ଜୁବୀନ ଇରାନୀ । ସବୁ ପ୍ରକାର ବୟନ କ୍ଷେତ୍ରର ପେଣ୍ଠ ହେଉଛି ଗୁଜରାଟ । ଗୁଜରାଟରେ ବୟନ ଶିକ୍ଷାର ଯଥେଷ୍ଟ ସମ୍ଭାବନା ରହିଛି ବୋଲି ପ୍ରକାଶ କରି ଶ୍ରୀମତୀ ଇରାନୀ କହିଛନ୍ତି ଯେ , ବୁଣାକାରମାନଙ୍କ କୌଶଳ ବିକାଶ ପାଇଁ ଗୁଜରାଟରେ 28 ଟି ଆଇଟିଆଇ କାର୍ଯ୍ୟ କରୁଛି ଏବଂ ଏହା ଜରିଆରେ ରେକର୍ଡ ପରିମାଣର 75 ପ୍ରତିଶତ ନିଯୁକ୍ତି ଦିଆଯାଇ ପାରିଛି । ଗୁଜରାଟରେ ଏନ୍. ଆଇ.ଏଫ. ଟି ଏବଂ ଏନ୍ଆଇଡି ପରି ଦୁଇଟି ବୃହତ ପ୍ରତିଷ୍ଠାନ ସହ ବିଭିନ୍ନ ଇଂଜିନିୟରିଂ କଲେଜ ଜରିଆରେ ଟେକ୍ସଟାଇଲ ଟେ କ୍ନୋଲଜି , ଟେକ୍ସଟାଇଲ ପ୍ରୋସେ ସିଂ ଏବଂ ଟେକ୍ସଟାଇଲ ଇଂଜିନିୟରିଂ ଡିଗ୍ରୀ ଦିଆଯାଉଛି ବୋଲି ଗୁଜରାଟର ଗା ନ୍ଧୀ ନଗରଠାରେ ଅନୁଷ୍ଠିତ ଭାଇ ବ୍ରାଣ୍ଟ ଗୁଜରାଟ ଗ୍ଲୋବାଲ ସମ୍ମିଳନୀ ପରିପ୍ରେକ୍ଷୀରେ ଆୟୋଜିତ “ ମେକ୍ ଇନ୍ ଗୁଜରାଟ ” ର “Trends and Innovation Impacting the Textile Value Chain” ଆଲୋଚନାଚକ୍ରରେ ସେ ଏହା କହିଛନ୍ତି ।


    ଏହି ପରିପ୍ରେକ୍ଷୀରେ ଟେକ୍ସଟାଇଲ କ୍ଷେତ୍ରରେ 8ହଜାର 835 କୋଟି ଟଙ୍କାର ବୁଝାମଣାପତ୍ର ସ୍ୱାକ୍ଷର ହୋଇଛି । ଟେକ୍ସଟାଇଲ ପାର୍କ , ଟେକ୍ସଟାଇଲ ପ୍ରୋସେସିଂ ଯନ୍ତ୍ରପାତି ଓ କାର୍ପେଟ୍ ବିକାଶ ଆଦି କ୍ଷେତ୍ରରେ ଏହି ବୁଝାମଣାପତ୍ର ସ୍ୱାକ୍ଷର ହୋଇଛି । ଏହି ପରିପ୍ରେକ୍ଷୀରେ ବୟନଶିଳ୍ପ ମନ୍ତ୍ରୀ ଶ୍ରୀମତୀ ଇରାନୀ କହିଥିଲେ ଯେ , ଦେଶର ମୋଟ କପା ଉତ୍ପାଦନର 29 ପ୍ରତିଶତ କେବଳ ଗୁଜରାଟରୁ ଉତ୍ପାଦିତ ହେଉଛି । ଏହା ଦ୍ୱାରା ରାଜ୍ୟରେ ବୟନ ଶିଳ୍ପର ସମ୍ଭାବନା ଓ ସୁଯୋଗ କୁ ପ୍ରତିପାଦିତ କରୁଛି । ଏହି ଅବସରରେ ଗୁଜରାଟରେ ବୟନ ଶିଳ୍ପର ବିକାଶ ତଥା ବୈଷୟିକ ସହାୟତା ଓ ଗବେଷଣା ପାଇଁ ତାଙ୍କ ମନ୍ତ୍ରଣାଳୟ ପକ୍ଷରୁ ସମସ୍ତ ସହଯୋଗ ଯୋଗାଇ ଦିଆଯିବ ବୋଲି ଶ୍ରୀମତୀ ଇରାନୀ କହିଥିଲେ ।

    ଏହି ଅଲୋଚନାଚକ୍ରରେ ଗୁଜରାଟର ଖାଦ୍ୟ ଯୋଗାଣ ଓ ଖାଉଟୀ ବ୍ୟାପାର ମନ୍ତ୍ରୀ ଜୟେଶ ରାଡାଡିଆ କେନ୍ଦ୍ର ସରକାରଙ୍କର ଟେକ୍ସଟାଇଲ କମିଶନର ଡଃ କବିତା ଗୁପ୍ତା ଏଫ୍ଆଇସିସିଆଇ ଟେକ୍ସଟାଇଲ କମିଟିର ଅଧ୍ୟକ୍ଷ ଶିଶିର ଜୟପୁରିଆ , ଶିକ୍ଷା ବିଭାଗ ଶାସନ ସଚିବ ସୁନୈନା ତୋମାର ଏବଂ ବିଶିଷ୍ଟ ବ୍ୟକ୍ତି ବିଶେଷ ଯୋଗ ଦେଇଥିଲେ ।


    **********

    

    
    (Release ID: 1480496) Visitor Counter : 2