      ସୂଚନା ଓ ପ୍ରସାରଣ ମନ୍ତ୍ରଣାଳୟ

      ଚଳଚ୍ଚିତ୍ର ସଂରକ୍ଷଣ ପାଇଁ ନୂତନ ପ୍ରକଳ୍ପର ଶୁଭାରମ୍ଭ
      ଦେଶରେ ଚଳଚ୍ଚିତ୍ର ସଂରକ୍ଷଣ ପାଇଁ ସରକାର ପ୍ରତିଶ୍ରୁତିବଦ୍ଧ: ମିତ୍ତଲ

      Posted On: 28 JAN 2017 3:12PM by PIB Bhubaneshwar

    ସୂଚନା ଏବଂ ପ୍ରସାରଣ ମନ୍ତ୍ରଣାଳୟ ସଚିବ ଶ୍ରୀ ଅଜୟ ମିତ୍ତଲ କହିଛନ୍ତି ଯେ , ସୂଚନା ଏବଂ ପ୍ରସାରଣ ମନ୍ତ୍ରଣାଳୟ ଦେଶର ଚଳଚ୍ଚିତ୍ର ଏବଂ ଅଣ ଚଳଚ୍ଚିତ୍ର ଭିତିଭୂମିର ସୁରକ୍ଷା ପାଇଁ ପ୍ରତିବଦ୍ଧ । ଆଗାମୀ ପିଢୀ ପାଇଁ ବିଶ୍ୱସ୍ତରୀୟମାନ ଅନୁରୂପ ଚଳଚ୍ଚିତ୍ର ଏବଂ ଅଣ ଚଳଚ୍ଚିତ୍ର ସାମଗ୍ରୀଗୁଡିକର ପରୀକ୍ଷଣ ପାଇଁ ମନ୍ତ୍ରଣାଳୟ ସମସ୍ତ ଆବଶ୍ୟକୀୟ ପଦକ୍ଷେପ ନେଉଛନ୍ତି । ପୁନେଠାରେ ଚଳଚ୍ଚିତ୍ର କଣ୍ଡିସନ ଆସେସମେଂଟ ପ୍ରକଳ୍ପର ଶୁଭାରମ୍ଭ ଅବସରରେ ସେ ଏହା କହିଥିଲେ ।


    ଶ୍ରୀ ମିତ୍ତଲ କହିଥିଲେ ଯେ ‘ ଏହା ଦୁନିଆରେ ଏକ ଅନନ୍ୟ ଏବଂ ପ୍ରଥମ ପ୍ରକଳ୍ପ ଯେଉଁଥିରେ ସରକାର ଚଳଚ୍ଚିତ୍ର ସଂରକ୍ଷଣ ପାଇଁ ବିଭିନ୍ନ କ୍ଷେତ୍ରରେ ଅଧିକ ଅର୍ଥ ଖର୍ଚ୍ଚ କରୁଛନ୍ତି । ଯାହାଦ୍ୱାରା ସମୃଦ୍ଧ ଚଳଚ୍ଚିତ୍ର ଭିତିଭୂମି ଆଗାମୀ ପିଢୀ ପାଇଁ ଉପଲବ୍ଧ ହୋଇପାରିବ । ଏନଏଫଏଆଇ ରେ ପାଖାପାଖି ୧ , ୩୨ , ୦୦୦ ଚଳଚ୍ଚିତ୍ର ରିଲର ସ୍ଥିତି ଆକଳନ କରାଯିବ ଏବଂ ଏହି ରିଲକୁ ଭଲ ରଖିବା ପାଇଁ ଆବଶ୍ୟକୀୟ ପଦକ୍ଷେପ ନିଆଯିବ । ପ୍ରଥମେ ପ୍ରତ୍ୟେକ ଚଳଚ୍ଚିତ୍ର ରିଲକୁ ଟ୍ରାକ କରାଯିବ ଏବଂ ଆରଏଫଆଇଡି ଟ୍ୟାଗିଙ୍ଗ ଦ୍ୱାରା ସେଗୁଡିକର ଯତ୍ନ ନିଆଯିବ । ’

    ଏହି ଅବସରରେ ଶ୍ରୀ ମିତ୍ତଲ ଅଣ ଚଳଚ୍ଚିତ୍ର ସାମଗ୍ରୀର ଡିଜିଟାଇଜେସନ କ୍ଷେତ୍ରରେ ଏନଏଫଏଆଇ ( ଘୠଇଓ ) ର ପଦକ୍ଷେପକୁ ଶୁଭାରମ୍ଭ କରିଥିଲେ । ଏହି ଅବସରରେ ସଚିବ କହିଥିଲେ ଯେ ‘ ସରକାରଙ୍କର ଡିଜିଟାଲ ଇଣ୍ଡିଆ ପଦକ୍ଷେପ ଯୋଗୁ ଦେଶରେ ଥିବା ଅଣ ଚଳଚ୍ଚିତ୍ର ଭିତିଭୂମିକୁ ଡିଜିଟାଇଜ କରାଯିବା ସହିତ ସେଗୁଡିକର ପୁନଃ ସ୍ଥାପନ ହୋଇପାରିବା ସଙ୍ଗେ ସଙ୍ଗେ ଏହା ବ୍ୟାପକ ସ୍ତରରେ ଲୋକମାନଙ୍କୁ ଉପଲବ୍ଧ କରାଯିବ । ନ୍ୟାସନାଲ ଫିଲ୍ମ ଆରକାଇଭ ଅଫ ଇଣ୍ଡିଆ (ଏନଏଫଏଆଇ) ଦ୍ୱାରା ପୋଷ୍ଟର , ଫଟୋ , ସଂଗୀତ ପୁସ୍ତକ , ବିଜ୍ଞାପନ , ପ୍ରେସ କ୍ଲିପିଙ୍ଗ , ସ୍ଲାଇଡ ଟ୍ରାନ୍ସପେରେନ୍ସୀ , ଗ୍ଲାସ ନେଗେଟିଭ ଆଦି ଚଳଚ୍ଚିତ୍ର ସହାୟକ ସାମଗ୍ରୀଗୁଡିକର ଡିଜିଟାଇଜେସନ କରାଯିବ ।


    ଏନଏଫଏଚଏମ ଦେଶର ସମୃଦ୍ଧ ସିନେମା ଭିତିଭୂମି ର ସଂରକ୍ଷଣ , ପରୀକ୍ଷଣ , ଡିଜିଟାଇଜେସନ ଏବଂ ପୁନଃ ପ୍ରତିଷ୍ଠା ପାଇଁ ଭାରତ ସରକାରଙ୍କ ଏକ ମିଶନ ଭାବେ କାର୍ଯ୍ୟ କରିବ । ଏନଏଫଏଆଇ ଏହି ପ୍ରକଳ୍ପର କାର୍ଯ୍ୟାନ୍ୱୟନ ପାଇଁ ନୋଡାଲ ସଂଗଠନ ଭାବେ କାର୍ଯ୍ୟ କରିବ । ପ୍ରକଳ୍ପର କାର୍ଯ୍ୟାନ୍ୱୟନର ପ୍ରଥମ ଭାଗରେ ୫୯୭ . ୪୧ କୋଟି ଟଙ୍କା ପ୍ରଦାନ କରାଯାଇଛି ।


    *****


    

    
    (Release ID: 1481359) Visitor Counter : 2