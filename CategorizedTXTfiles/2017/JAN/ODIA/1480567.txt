      ପେଟ୍ରୋଲିୟମ ଓ ପ୍ରାକୃତିକ ବାଷ୍ପ ମନ୍ତ୍ରଣାଳୟ

      ଇନ୍ଧନ ବ୍ୟବହାର, ସଂରକ୍ଷଣ ଦିଗରେ ଜନ ଜାଗରଣ ସୃଷ୍ଟି ଲାଗି ଜାନୁଆରୀ 16 ରେ ‘ସକ୍ଷମ-2017’ କାର୍ଯ୍ୟକ୍ରମ
      Posted On: 14 JAN 2017 4:03PM by PIB Bhubaneshwar


    ଶକ୍ତିର ଉଚିତ ବ୍ୟବହାର ଏବଂ ସ୍ୱଚ୍ଛ ଇନ୍ଧନ ଆଡକୁ ଅଗ୍ରସର ହେବା ସହିତ ପେଟ୍ରୋଲିୟମ ଉତ୍ପାଦକଗୁଡିକର ସଠିକ ବ୍ୟବହାର ଏବଂ ସଂରକ୍ଷଣ ଦିଗରେ ଜନ ଜାଗରଣ ସୃଷ୍ଟି କରିବା ଉଦେ୍ଦଶ୍ୟ ନେଇ ଆଗାମୀ ଜାନୁଆରୀ 16 ତାରିଖରେ ‘ ସକ୍ଷମ- 2017’ କାର୍ଯ୍ୟକ୍ରମ ଆରମ୍ଭ ହେବ । ଏହାକୁ କେନ୍ଦ୍ର ପେଟ୍ରୋଲିୟମ ଏବଂ ପ୍ରାକୃତିକ ବାଷ୍ପ ମନ୍ତ୍ରୀ ଶ୍ରୀ ଧର୍ମେନ୍ଦ୍ର ପ୍ରଧାନ ଉଦଘାଟନ କରିବାର କାର୍ଯ୍ୟକ୍ରମ ରହିଛି ।


    ସକ୍ଷମ- 2017 (ସଂରକ୍ଷଣ କ୍ଷମତା ମହୋତ୍ସବ) କାର୍ଯ୍ୟକ୍ରମ ପିସିଆରଏ (ପେଟ୍ରୋଲିୟମ ସଂରକ୍ଷଣ ଅନୁସନ୍ଧାନ ସଂଗଠନ) ଏବଂ ପେଟ୍ରୋଲିୟମ ଏବଂ ପ୍ରାକୃତିକ ବାଷ୍ପ ମନ୍ତ୍ରଣାଳୟର ତତ୍ୱାବଧାନରେ ରାଷ୍ଟ୍ରାୟତ ତୈଳ କମ୍ପାନୀ ମାନଙ୍କ ଦ୍ୱାରା ଆୟୋଜନ କରାଯିବ ।

    ଏକ ମାସ ଧରି ଚାଲିବାକୁ ଥିବା ଏହି ଅଭିଯାନ ଅଧୀନରେ ବାଣିଜ୍ୟିକ ବାହନର ଚାଳକ ରୋଷେଇଆ ଏବଂ ଗୃହିଣୀମାନଙ୍କୁ ରୋଷେଇ କରିବା ପାଇଁ ଇନ୍ଧନ ସଂଚୟ ସମ୍ବନ୍ଧିତ ସରଳ ଉପାୟ ବିଷୟରେ କର୍ମଶାଳାମାନ ଆୟୋଜିତ ହେବ । ସକ୍ଷମ- 2017 ରେ ପ୍ରତିଯୋଗୀତା , ସକ୍ଷମ ଏସିଆ ସାଇକେଲ ଚାଳନା , ଦୌଡ , ପ୍ରବନ୍ଧ ଓ କୁଇଜ ଆଦି ବିଭିନ୍ନ ପ୍ରତିଯୋଗୀତା ଆୟୋଜନ ହେବ ଏବଂ ଇନ୍ଧନ ସଂରକ୍ଷଣ ପାଇଁ ବିଭିନ୍ନ ଉପାୟ ବିଷୟରେ ସଚେତନ କରାଯିବ ।


    ଞ୍ଚଞ୍ଚଞ୍ଚଞ୍ଚଞ୍ଚଞ୍ଚଞ୍ଚଞ୍ଚଞ୍ଚଞ୍ଚଞ୍ଚ

    

    
    (Release ID: 1480567) Visitor Counter : 2