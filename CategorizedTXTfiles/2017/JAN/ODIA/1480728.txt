      କ୍ୟାବିନେଟ

      କେନ୍ଦ୍ରୀୟ ରାଷ୍ଟ୍ରାୟତ୍ତ ଉଦ୍ୟୋଗମାନଙ୍କରୁ ସ୍ୱଳ୍ପ ଅଂଶଧନ ବିକ୍ରୀ ତଥା ବିନିବେଶ ପରିମାଣ ନିଷ୍ପତ୍ତି ସଂକ୍ରାନ୍ତ ବିକଳ୍ପ ବ୍ୟବସ୍ଥାକୁ କ୍ୟାବିନେଟର ଅନୁମୋଦନ
      Posted On: 18 JAN 2017 12:44PM by PIB Bhubaneshwar


    କେନ୍ଦ୍ରୀୟ ରାଷ୍ଟ୍ରାୟତ୍ତ ଉଦ୍ୟୋଗରୁ ସ୍ୱଳ୍ପ ଅଂଶଧନ ବିକ୍ରୀ ତଥା ବିନିବେଶ ସଂକ୍ରାନ୍ତ ନିଷ୍ପତ୍ତି ଲାଗି ବିକଳ୍ପ ବ୍ୟବସ୍ଥାଗତ ପଦ୍ଧତି ସୃଷ୍ଟି କରିବା ପ୍ରସ୍ତାବକୁ କେନ୍ଦ୍ର କ୍ୟାବିନେଟ ମଂଜୁରି ପ୍ରଦାନ କରିଛନ୍ତି ।
    
    ଆଜି(18.01.2017) ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ ଆର୍ଥିକ ବ୍ୟାପାର ସଂକ୍ରାନ୍ତ କେନ୍ଦ୍ର କ୍ୟାବିନେଟ ବୈଠକରେ ଏହି ନିଷ୍ପତ୍ତି ନିଆଯାଇଛି । କେନ୍ଦ୍ର ସରକାର କେତେକ ବଛା ବଛା ରାଷ୍ଟ୍ରାୟତ୍ତ ଉଦ୍ୟୋଗରେ 51 ପ୍ରତିଶତ ଅଂଶଧନ ନିଜ ପାଖରେ ରଖି ଅବଶିଷ୍ଟ ଅଂଶଧନ ବିକ୍ରୀ ବା ବିନିବେଶ କରିବାକୁ ନିଷ୍ପତ୍ତି ନେଇଛନ୍ତି । ତେବେ କେତେ ପରିମାଣର ଅଂଶଧନ ବିକ୍ରୀ ଅଥବା ବିନିବେଶ କରାଯିବ ଏବଂ କେଉଁ ଢଂଗରେ କରାଯିବ ତାହା ଏହି ବିକଳ୍ପ ବ୍ୟବସ୍ଥା ପଦ୍ଧତି ଜରିଆରେ ଗ୍ରହଣ କରାଯିବ ।

    
    
    (Release ID: 1480728) Visitor Counter : 2