      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ପାଟନାରେ ଗୁରୁ ଗୋବିନ୍ଦ ସିଂହ ଜୀ ମହାରାଜଙ୍କ 350ତମ ଜୟନ୍ତୀ ପାଳନ ଅବସରରେ ପ୍ରଧାନମନ୍ତ୍ରୀଙ୍କ ସମ୍ଭାଷଣ
      Posted On: 05 JAN 2017 6:42PM by PIB Bhubaneshwar


    


    ଶ୍ରୀ ପାଟନା ସାହିବ , ଗୁରୁ ଦୀ ନଗରୀ ବିଖେ ଦଶମେଶ ପିତା ସାହିବ ଶ୍ରୀ ଗୁରୁ ଗୋବିନ୍ଦ ସିଂହ ଜୀ ମହାରାଜ ଦେ ଜନ୍ମ ଦିହାଡ଼େ ତେ ଗୁରୁ ସାହିବାନ ଦି ବଖ୍ଶିଶ ଲେନ୍ ଆଇ ସାଧ-ସଙ୍ଗତ , ତୁହାଣୁ ମୈ ଜୀ ଆଇୟା ଆଖଦାଁ ହାଁ । ଇସ୍ ପବିତ୍ର ଦିହାଡେ ତେ ମୈ ତୁହାଣୁ ସାରିୟା ନୁ ନୱେ ସାଲ ଦୀ ଲଖ-ଲଖ ବଧାଇୟା ଭି ଦିନ୍ଦା ହାଁ ।


    ଆଜି ମୋତେ ପାଟନା ସାହିବ ର ପବିତ୍ର ମାଟିରେ ଏହି ଆଲୋକର ପର୍ବକୁ ପାଳନ କରି ଭାଗ୍ୟଶାଳୀ ମଣୁଛି । ସମଗ୍ର ବିଶ୍ୱରେ ଯେଉଁଠି ବି ଭାରତୀୟମାନେ ରହୁଛନ୍ତି , ଶିଖ୍ ସମୁଦାୟ ରହୁଛନ୍ତି , ବିଶ୍ୱର ସମସ୍ତ ଦେଶରେ ଭାରତ ସରକାର ଆମର ଦୂତାବାସ ମାଧ୍ୟମରେ ଆଜି ଏହି ପ୍ରକାଶ ପର୍ବକୁ ପାଳନ କରିବାକୁ ଯୋଜନା କରିଛନ୍ତି । ଯାହାଫଳରେ ନା କେବଳ ହିନ୍ଦୁସ୍ତାନରେ ବରଂ ସମଗ୍ର ବିଶ୍ୱ ମଧ୍ୟ ଅନୁଭବ କରିବ ଯେ ଗୁରୁ ଗୋବିନ୍ଦ ସିଂହ ମହାରାଜ ସାଢ଼େ ତିନି ଶହ ବର୍ଷ ପୂର୍ବରୁ ଏଭଳି ଜଣେ ଦିବ୍ୟାତ୍ମା ଜନ୍ମ ଗ୍ରହଣ କରିଥିଲେ , ଯିଏ ମାନବତାକୁ କେତେ ବଡ଼ ପ୍ରେରଣା ଦେଇଛନ୍ତି । ଏହା ବିଶ୍ୱ ମଧ୍ୟ ଜାଣୁ , ଏହି ଦିଗରେ ଭାରତ ସରକାର ଭରପୂର ପ୍ରୟାସ କରିଛନ୍ତି ।


    ମୁଁ ଶ୍ରୀମାନ ନୀତିଶ ଜୀଙ୍କୁ , ସରକାରଙ୍କୁ , ତାଙ୍କର ସମସ୍ତ ସାଥୀଙ୍କୁ ଆଉ ବିହାରର ଲୋକଙ୍କୁ ବିଶେଷ ଭାବେ ଅଭିନନ୍ଦନ ଜଣାଉଛି । କାରଣ ପାଟନା ସାହିବରେ ଏହି ପ୍ରକାଶ ପର୍ବ ଏକ ସ୍ୱତନ୍ତ୍ର ଗୁରୁତ୍ୱ ବହନ କରୁଛି । ହିନ୍ଦୁସ୍ତାନର ଏକତା , ଅଖଣ୍ଡତା , ଭ୍ରାତୃଭାବ , ସାମାଜିକ ସୌହାର୍ଦ୍ଦ୍ୟ , ସମସ୍ତଙ୍କ ମଧ୍ୟରେ ସମଭାବର ଖୁବ୍ ସୁଦୃଢ଼ ସ ନ୍ଦେ ଶ ଦେବାର ସାମର୍ଥ୍ୟ ଏହି ପାଟନା ସାହିବରେ ପ୍ରକାଶ ପର୍ବକୁ ପାଳନ କରିବାରେ ଅଛି । ତେଣୁ ନୀତିଶ ଜୀ ଯେଉଁ ପରିଶ୍ରମର ସହ , ମୋତେ କୁହାଯାଇଥିଲା କି ସେ ଖୋଦ୍ ଗାନ୍ଧି ମୈଦାନ ଆସି ପ୍ରତ୍ୟେକ କାର୍ଯ୍ୟକୁ ଟିକିନିଖି ଚିନ୍ତା କରି ଏତେ ବଡ଼ ଭବ୍ୟ ସମାରୋହର ଯୋଜନା କରିଛନ୍ତି ।


    କାର୍ଯ୍ୟକ୍ରମର ସ୍ଥଳ ଅବଶ୍ୟ ପାଟନା ସାହିବ , କିନ୍ତୁ ପ୍ରେରଣା ସମଗ୍ର ହିନ୍ଦୁସ୍ତାନକୁ ମିଳିଛି , ସମଗ୍ର ବିଶ୍ୱକୁ ମିଳିଛି । ଆଉ ଏଇଥିପାଇଁ ପ୍ରକାଶ ପର୍ବ ଆମକୁ ମାନବତା ପାଇଁ କେଉଁ ମାର୍ଗରେ ଚାଲିବାର ଅଛି , ଆମର ସଂସ୍କାର କ ’ ଣ , ଆମର ମୂଲ୍ୟବୋଧ କ ’ ଣ , ଆମେ ମାନବ ଜାତିକୁ କ ’ ଣ ଦେଇପାରିବା , ସେଥିପାଇଁ ଏକ ପୁନଃ ସ୍ମରଣ କରି ନୂଆ ଆଗ୍ରହ , ଉତ୍ସାହ ଓ ଶକ୍ତି ସହ ଆଗକୁ ବଢ଼ିବାର ଏହା ହେଉଛି ସୁଯୋଗ ।


    ଗୁରୁ ଗୋବିନ୍ଦ ସିଂହ ଜୀ ମହାରାଜ ତ୍ୟାଗର ମୂର୍ତ୍ତିମନ୍ତ ପ୍ରତୀକ ଥିଲେ । ଆମେ କଳ୍ପନା କରିପାରିବା କି ଆଖି ସାମ୍ନାରେ ନିଜର ପୂଜ୍ୟ ପିତାଙ୍କ ବଳିଦାନ ଦେଖିଥିଲେ ଓ ନିଜର ଉପସ୍ଥିତିରେ ହିଁ ନିଜ ସନ୍ତାନମାନଙ୍କୁ ମଧ୍ୟ ଆଦର୍ଶ ପାଇଁ , ମୂଲ୍ୟବୋଧ ପାଇଁ , ମାନବତା ପାଇଁ ବଳି ଚଢ଼ିବାର ଦେଖିଛନ୍ତି । ଆଉ ଏହାପରେ ତ୍ୟାଗର ପରାକାଷ୍ଠା ଦେଖନ୍ତୁ , ଗୁରୁ ଗୋବିନ୍ଦ ସିଂହ ଜୀ ମହାରାଜ ମଧ୍ୟ ଏହି ଗୁରୁ ପରମ୍ପରାକୁ ଆଗକୁ ବଢ଼ାଇ ପାରିଥାନ୍ତେ , କିନ୍ତୁ ତାଙ୍କର ଦୂରଦୃଷ୍ଟି ଥିଲା କି ସେ ଜ୍ଞାନକୁ କେନ୍ଦ୍ରରେ ରଖି ଗୁରୁ ଗ୍ରନ୍ଥ ସାହିବର ପ୍ରତ୍ୟେକ ଶବ୍ଦକୁ ଜୀବନ-ମନ୍ତ୍ର ଭାବେ ଗ୍ରହଣ କରି ଆମ ସମସ୍ତଙ୍କ ପାଇଁ ଶେଷରେ କହିଥିଲେ ଯେ- ଏବେ ଗୁରୁ ଗ୍ରନ୍ଥ ସାହିବ ଅଛି , ଏହାର ପ୍ରତ୍ୟେକ ଶବ୍ଦ , ଏହାର ପ୍ରତ୍ୟେକ ପୃଷ୍ଠା ଆଗାମୀ ଯୁଗ ଯୁଗ ଧରି ଆମକୁ ପ୍ରେରଣା ଦେଇ ଚାଲିବ । ଏହା ବି ତାଙ୍କର ତ୍ୟାଗର ଉଦାହରଣର ଅଂଶ ଥିଲା । ଏହା ପୂର୍ବରୁ ଯେତେବେଳେ ପଞ୍ଚ ପ୍ୟାରେ ଓ ଖାଲ୍ସା ପନ୍ଥର ରଚନା ହୋଇଥିଲା , ସେଥିରେ ମଧ୍ୟ ଭାରତକୁ ଯୋଡ଼ିବାରେ ତାଙ୍କର ପ୍ରୟାସ ଥିଲା ।


    ଲୋକମାନେ ଆଦି ଶଙ୍କରାଚାର୍ଯ୍ୟଙ୍କ ବିଷୟରେ ଚର୍ଚ୍ଚା କରିବାବେଳେ କହନ୍ତି କି ଆଦିଶଙ୍କର ହିନ୍ଦୁସ୍ତାନର ଚାରି କୋଣରେ ମଠ ନିର୍ମାଣ କରି ଭାରତର ଏକତା ଉପରେ ଗୁରୁତ୍ୱ ଦେବାକୁ ପ୍ରୟାସ କରିଥିଲେ । ଗୁରୁ ଗୋବିନ୍ଦ ସିଂହ ମହାରାଜ ସାହିବ ମଧ୍ୟ ହିନ୍ଦୁସ୍ତାନର ବିଭିନ୍ନ କୋଣରୁ ଏହି ପଞ୍ଚ ପ୍ୟାରେଙ୍କ ପସନ୍ଦ କରି ସମଗ୍ର ହିନ୍ଦୁସ୍ତାନକୁ ଖାଲ୍ସା ପରମ୍ପରାର ଦ୍ୱାରା ଏକତାର ସୂତ୍ରରେ ବାନ୍ଧିବାର ଏହି ଯୁଗରେ ଅଦ୍ଭୂତ ପ୍ରୟାସ କରିଥିଲେ । ଯାହା ଆଜି ବି ଆମର ପରମ୍ପରା ହୋଇ ରହିଛି । ମୁଁ ସର୍ବଦା ହୃଦୟରୁ ଅନୁଭବ କରୁଛି କି ମୋର କିଛି ରକ୍ତର ସମ୍ପର୍କ ରହିଛି । କାରଣ ଯେଉଁ ପଞ୍ଚ ପ୍ୟାରେ ଥିଲେ ସେମାନଙ୍କୁ ଆଗରୁ କୁହାଯାଇନଥିଲା କି ଆପଣମାନଙ୍କୁ ଏଇଟା ମିଳିବ , ଆପଣମାନେ ଏ ପଦ ପାଇବେ , ଆପଣମାନେ ଆଗକୁ ଆସନ୍ତୁ । ଗୁରୁ ଗୋବିନ୍ଦ ସିଂହ ମହାରାଜ ସାହିବଙ୍କ ପରୀକ୍ଷାର ମାନଦଣ୍ଡ ବି ବହୁତ ଉଚ୍ଚମାନର ରହୁଥିଲା । ସେ ମୁଣ୍ଡ କାଟ କରିବା ପାଇଁ ନିମନ୍ତ୍ରଣ ଦେଇଥିଲେ । ଆସନ୍ତୁ , ଆପଣମାନଙ୍କ ମୁଣ୍ଡକାଟ କରାଯିବ ଓ ଏହି ତ୍ୟାଗର ଆଧାରରେ ନିର୍ଦ୍ଧାରିତ ହେବ , କେମିତି ଆଗକୁ ବଢ଼ିବାର ଅଛି । ନିଜର ମୁଣ୍ଡ ଦେବା ପାଇଁ ଦେଶର ବିଭିନ୍ନ ଭାଗରୁ ଲୋକମାନେ ଆସିଥିଲେ । ସେଥିରେ ଜଣେ ଗୁଜୁରାଟର ଦ୍ୱାରିକାରୁ ଦର୍ଜି ସମାଜର ଲୋକ ବି ଆଗକୁ ଆସିଥିଲେ । ସିଏ ପଞ୍ଚ ପ୍ୟାରେଙ୍କ ମଧ୍ୟରେ ତାଙ୍କୁ ମଧ୍ୟ ସ୍ଥାନ ମିଳିଥିଲା । ଗୁରୁ ଗୋବିନ୍ଦ ସିଂହ ମହାରାଜ ସାହିବ ସେମାନଙ୍କୁ ଆଲିଙ୍ଗନ କରି ପଞ୍ଚ ପ୍ୟାରେ ଖାଲ୍ସା ପରମ୍ପରା ସ୍ଥାପନ କରିଥିଲେ । କିନ୍ତୁ ତାଙ୍କର ତ୍ୟାଗ , ତାଙ୍କର ଉଚ୍ଚମାନର ଥିଲା କି ଗୁରୁ ଗୋବିନ୍ଦ ସିଂହ ମହାରାଜ ସାହିବ ସ୍ୱୟଂ ମଧ୍ୟ ନିଜକୁ ଏହି ବନ୍ଧନରେ ଆବଦ୍ଧ କରିଥିଲେ । ସେ କହିଥିଲେ କି ଏହି ଯେଉଁ ପଞ୍ଚ ପ୍ୟାରେ ଅଛନ୍ତି , ଯେଉଁ ଖାଲ୍ସା ପରମ୍ପରା ହୋଇଛି , ମୋ ’ ପାଇଁ କ ’ ଣ କରିବାକୁ ହେବ , କ ’ ଣ କରିବି ନାହିଁ , କେତେବେଳେ କରି ବି , କେମିତି କରିବି , ଯେଉଁ ନିଷ୍ପ ତ୍ତି ସେମାନେ ନେବେ ତାହା ପାଳନ କରିବି ।


    ମୁଁ ଭାବୁଛି ଗୁରୁ ଗୋବିନ୍ଦ ସିଂହ ଜୀ ମହାରାଜ ସାହିବଙ୍କଠୁ ଏହାଠାରୁ ବଡ଼ ତ୍ୟାଗର କଳ୍ପନା କେହି କରିପାରିବେ ନାହିଁ । ଯେଉଁ ବ୍ୟବସ୍ଥାକୁ ସେ ନିଜେ ଛିଡ଼ା କରିଥିଲେ , ନିଜର ପ୍ରେରଣାରେ ଯେଉଁ ବ୍ୟବସ୍ଥା ଗଢ଼ା ହୋଇଥିଲା , ସେହି ବ୍ୟବସ୍ଥାକୁ ସେ ନିଜ ମୁଣ୍ଡରେ ବସାଇଥିଲେ ଓ ସ୍ୱୟଂକୁ ଏହି ବ୍ୟବସ୍ଥା ପ୍ରତି ସମର୍ପିତ କରିଥିଲେ । ଏହି ମହାନତାର ପରିଣାମ ହେଉଛି ଆଜି ଆମେ ସାଢ଼େ ତିନି ଶହ ବର୍ଷର ପ୍ରକାଶ ପର୍ବ ପାଳନ କରୁଛୁ । ବିଶ୍ୱର ଯେକୌଣସି ଭାଗକୁ ଯାଆନ୍ତୁ ସେଠାରେ ଶିଖ୍ ପରମ୍ପରା ସହ ଜଡ଼ିତ କେହି ନା କେହି ବ୍ୟକ୍ତି ଥିବ ଏବଂ ସେଠାରେ ମଥାନତ କରିଥିବ । ନିଜକୁ ସମର୍ପିତ କରିଥିବ । ଗୁରୁ ଗୋବିନ୍ଦ ସିଂହ ଜୀ ମହାରାଜ ସାହିବ ଯେଉଁ ପରମ୍ପରା ତିଆରି କରିଥିଲେ ଉକ୍ତ ପରମ୍ପରାର ପାଳନ କରୁଥିବ ।


    ତେଣୁ ଏଭଳି ଏକ ମହାନ ପ୍ରେରଣା ଗୁରୁ ଗୋବିନ୍ଦ ସିଂହ ଜୀ ମହାରାଜଙ୍କୁ ଯେତେବେଳେ ସ୍ମରଣ କରାଯାଏ , ସେତେବେଳେ କିଛି ଐତିହାସିକ ମଧ୍ୟ ତାଙ୍କର ଶୌର୍ଯ୍ୟ ଓ ବୀରତ୍ୱର ଦିଗକୁ ଉଜାଗର କରିଥାନ୍ତି । କିନ୍ତୁ ବୀରତ୍ୱ ସହ ତାଙ୍କର ଯେଉଁ ଧୈର୍ଯ୍ୟ ଥିଲା , ତାହା ଅଦ୍ଭୂତ ଥିଲା । ସେ ସଂଘର୍ଷ କରୁଥିଲେ କିନ୍ତୁ ତାଙ୍କର ତ୍ୟାଗର ପରାକାଷ୍ଠା ଅ ଭୂ ତପୂର୍ବ ଥିଲା । ସେ ସମାଜର କୁ ସଂସ୍କାର ବିରୋଧରେ ଲଢ଼େଇ କରୁଥିଲେ । ଛୋଟବଡ଼ର ଭାବ , ଜାତିବାଦର ବିଷ ବିରୋଧରେ ସଂଘର୍ଷ କରି ସମାଜକୁ ଏକତା ସୂତ୍ରରେ ବାନ୍ଧିବା , ସମସ୍ତେ ସମାନ , କାହାରି ଭିତରେ ଛୋଟବଡ଼ର ଭେଦଭାବ ନ କରିବା ପାଇଁ ଜୀବନତମାମ ନିଜର ଲୋକଙ୍କୁ ଆଗ୍ରହ ସହକାରେ ମନାଇବାର କାର୍ଯ୍ୟ କରିଥିଲେ ।


    ସମାଜ ସଂସ୍କାର କ ହେଉ , ବୀରତ୍ୱର ପ୍ରେରଣା ହେଉ , ତ୍ୟାଗ ଓ ତପସ୍ୟାର ତପୋଭୂମିରେ ନିଜକୁ ସମର୍ପିତ କରିବାର ବ୍ୟକ୍ତିତ୍ୱ ହେଉଛନ୍ତି ସିଏ । ସର୍ବଗୁଣ ସମ୍ପନ୍ନ ଏଭଳି ଗୁରୁ ଗୋବିନ୍ଦ ସିଂହ ଜୀ ମହାରାଜ ସାହେବଙ୍କ ଜୀବନ ଆଗାମୀ ପୀଢ଼ିକୁ ପ୍ରେରଣା ଦେବ । ଆମେ ବି ସମସ୍ତେ ସମର୍ପିତ ଭାବନାର ସହ ସମାଜର ପ୍ରତ୍ୟେକ ବର୍ଗ ସମାନ , କେହି ବଡ଼ କି ସାନ ନୁହେଁ , କେହି ପର କି ଆପଣାର ନୁହେଁ , ଏହି ମହାନ ମନ୍ତ୍ରକୁ ନେଇ ଆମେମାନେ ମଧ୍ୟ ଦେଶରେ ଏହି ଆଦ ର୍ଶ କୁ ସ୍ଥାପନ କରିବା ।


    ଦେଶର ଏକତା ସୁଦୃଢ଼ ହେବ , ଦେଶର ଶକ୍ତି ବଢ଼ିବ , ଦେଶ ପ୍ରଗତିର ଏକ ନୂଆ ଶିଖରକୁ ପ୍ରାପ୍ତ କରିବ । ଆମକୁ ବୀରତ୍ୱ ବି ଆବଶ୍ୟକ , ଆମକୁ ଧେର୍ଯ୍ୟ ମଧ୍ୟ ଦରକାର । ଆମକୁ ଶୌର୍ଯ୍ୟ ଦରକାର , ଆମକୁ ପରାକ୍ରମ , ତ୍ୟାଗ ଓ ତପସ୍ୟା ବି ଦରକାର । ଏହି ସନ୍ତୁଳିତ ସମାଜ ବ୍ୟବସ୍ଥା , ଏହି ଗୁରୁ ଗୋବିନ୍ଦ ସିଂ ଜୀ ମହାରାଜ ସାହିବଙ୍କ ପ୍ରତ୍ୟେକ ଶବ୍ଦ ଜୀବନର ପ୍ରତ୍ୟେକ କାର୍ଯ୍ୟରେ ଆମ ପାଇଁ ପ୍ରେରଣାଦାୟୀ ହୋଇଛି । ତେଣୁ ଆଜି ଏହି ମହାନ ପବିତ୍ର ଆତ୍ମାର ପାଦତଳେ ମୁଣ୍ଡ ନୁଆଁଇବାର ସୌଭାଗ୍ୟ ମିଳିଛି । ଆଜି ଗୁରୁ ଗୋବିନ୍ଦ ଜୀ ମହାରାଜ ସାହିବଙ୍କ ଉକ୍ତ ସ୍ଥାନକୁ ଆସି ଗୁରୁ ଗ୍ରନ୍ଥ ସାହିବଙ୍କୁ ବି ମୁଣ୍ଡ ନୁଆଁଇବାର ସୌଭାଗ୍ୟ ମିଳିଛି । ମୋର ବିଶ୍ୱାସ କି ଏହା ମୋତେ ପ୍ରେରଣା ଦେଉଥିବ । ଏଠି ନୀତିଶ ଜୀ ଏକ ଗୁରୁତ୍ୱପୂର୍ଣ୍ଣ କଥା ଉଠାଇଛନ୍ତି । ମହାତ୍ମା ଗାନ୍ଧି ଚମ୍ପାରଣ ସତ୍ୟାଗ୍ରହର ଶତାବ୍ଦୀ , କିନ୍ତୁ ମୁଁ ନୀତିଶ ଜୀ ଙ୍କୁ ହୃଦୟର ସହ ଗୋଟିଏ କଥା ପାଇଁ ଅଭିନନ୍ଦନ ଜଣାଉଛି । ସମାଜ ପରିବ ର୍ତ୍ତ ନର କାମ ବହୁତ କଠିନ । ବହୁତ କଷ୍ଟକର କାମ । ତାକୁ କରିବାକୁ କେହି ସାହାସ କରିବା ବି ବଡ଼ କଠିନ । କିନ୍ତୁ ଏହା ସ ତ୍ତ୍ୱେ ବି ନିଶାମୁକ୍ତି ପାଇଁ ଯେଉଁଭଳି ଅଭିଯାନ ସେ କରିଛନ୍ତି , ଆଗାମୀ ପୀଢ଼ିକୁ ବଂଚାଇବା ପାଇଁ ସେ ଯେଉଁ ପଦକ୍ଷେପ ନେଇଛନ୍ତି , ମୁଁ ସେଥିପାଇଁ ତାଙ୍କୁ ବହୁତ ବହୁତ ଅଭିନନ୍ଦନ ଜଣାଉଛି ।


    ଆଉ ସମଗ୍ର ବିହାରବାସୀଙ୍କୁ , ସମସ୍ତ ରାଜନୀତିକ ଦଳକୁ , ସାମାଜିକ ଜୀବନରେ କାମ କରୁଥିବା ସମସ୍ତଙ୍କୁ ଅନୁରୋଧ କରିବି କି ଏହି କାମ କେବଳ ସରକାରଙ୍କ ନୁହେଁ , ଏହି କାମ କେବଳ ନୀତିଶ କୁମାରଙ୍କ ନୁହେଁ । ଏହି କାମ କେବଳ କୌଣସି ରାଜନୀତିକ ଦଳର ନୁହେଁ ଏହା ପ୍ରତ୍ୟେକ ଜନତାଙ୍କ କାମ । ଏହାକୁ ସଫଳ କଲେ ବିହାର ଆମ ଦେଶ ପାଇଁ ପ୍ରେରଣା ର ଉତ୍ସ ପାଲଟିଯିବ । ଆଉ ମୋର ବିଶ୍ୱାସ ଯେଉଁ ପଦକ୍ଷେପ ନୀତିଶ ଜୀ ନେଇଛନ୍ତି , ସେ ନିଶ୍ଚିତ ସଫଳ ହେବେ । ଆମର ଆଗାମୀ ପୀଢ଼ିକୁ ବଂଚାଇବା କାମରେ ଗୁରୁ ଗୋବିନ୍ଦ ସିଂହ ଜୀ ମହାରାଜଙ୍କ ପ୍ରକାଶ ପର୍ବ ମଧ୍ୟ ତାଙ୍କୁ ଆଶୀର୍ବାଦ ଦେବ । ତାଙ୍କୁ ନୂଆ ଶକ୍ତି ମିଳିବ । ମୋର ବିଶ୍ୱାସ ଅଛି ବିହାର ଦେଶର ଏକ ବହୁତ ବଡ଼ ଅମୂଲ୍ୟ ଶକ୍ତି ପାଲଟିବ , ଦେଶକୁ ଆଗେଇ ନେବାରେ ବିହାର ବହୁତ ବଡ଼ ଯୋଗଦାନ କରିବ । କାରଣ ଏହି ବିହାରର ମାଟି , ଆମକୁ ଗୁରୁ ଗୋବିନ୍ଦ ସିଂହ ଜୀ ମହାରାଜ ସାହିବଙ୍କଠୁ ଏପର୍ଯ୍ୟନ୍ତ ଅନେକ ମହାପୁରୁଷ ଦେଇଛି । ରାଜେନ୍ଦ୍ର ବାବୁଙ୍କୁ ମନେ ପକାନ୍ତୁ । ଚମ୍ପାରଣ ସତ୍ୟାଗ୍ରହ । ସତ୍ୟାଗ୍ରହର କଳ୍ପନାର ଭୂମି ହେଉଛି ଏ ମାଟି । ଏହି ମାଟି ଜୟପ୍ରକାଶ ନାରାୟଣ , କର୍ପୁରୀ ଠାକୁର ଙ୍କ ଭାଳି ଅଗଣିତ ମାନବ ରତ୍ନ ଙ୍କୁ ଭାରତ ମା ’ ର ସେବା ପାଇଁ ଦେଇଛି । ଏଭଳି ଭୂମିରେ ଗୁରୁ ଗୋବିନ୍ଦ ସିଂହ ଜୀ ମହାରାଜଙ୍କ ପ୍ରେରଣା ଆମ ସମସ୍ତଙ୍କୁ ଏକ ନୂଆ ଆଦର୍ଶ , ନୂଆ ଉତ୍ସାହ , ନୂଆ ଶକ୍ତି ଦେଉଛି । ଏଭଳି ଏକ ସୁଯୋଗକୁ , ପ୍ରକାଶ ପର୍ବକୁ , ଜ୍ଞାନର ଆଲୋକକୁ , ଜୀବନତମାମ ନିଜ ଭିତରେ ନେବାର ସଂକଳ୍ପ ସହ ଆମେ ଏହି ପ୍ରକାଶ ପର୍ବ ପାଳନ କରିବା ।


    ବିଶ୍ୱ ତମାମ୍ ଭାରତ ସରକାରଙ୍କ ଭିନ୍ନ ଭିନ୍ନ ଦୂତାବାସ ଦ୍ୱାରା , ମିଶନଗୁଡ଼ିକ ଦ୍ୱାରା ଏହି ପ୍ରକାଶ ପର୍ବ ପାଳନ କରାଯାଉଛି । ମୁଁ ସମଗ୍ର ବିଶ୍ୱରେ ଥିବା ଗୁରୁ ଗୋବିନ୍ଦ ସିଂହ ଜୀ ମହାରାଜ ସାହିବଙ୍କ ସ୍ମରଣ କରୁଥିବା ସମସ୍ତ ଲୋକଙ୍କୁ ଅନ୍ତଃକରଣପୂର୍ବକ ବହୁତ ବହୁତ ଶୁଭକାମନା ଜଣାଉଛି । ବହୁତ ବହୁତ ଧନ୍ୟବାଦ ଜଣାଉଛି ।


    ଭାରତ ସରକାର ଏହି ପ୍ରକାଶ ପର୍ବକୁ ବ୍ୟାପକ ଭାବେ ହିନ୍ଦୁସ୍ତାନ ଓ ହିନ୍ଦୁସ୍ତାନ ବାହାରେ ପାଳନ କରିବାର ଯୋଜନା କରିଛନ୍ତି , ସମିତି ଗଠନ କରିଛନ୍ତି । ଶହେ କୋଟି ଟଙ୍କା ଏଥିପାଇଁ ଆବଣ୍ଟିତ ହୋଇଛି । ରେଳବାଇ ମଧ୍ୟ ସ୍ୱତନ୍ତ୍ର ଭାବେ 40 କୋଟି ଟଙ୍କା ଖର୍ଚ୍ଚ କରି ଏହି ପ୍ରକାଶ ପର୍ବ ପାଇଁ ସ୍ଥାୟୀ ବ୍ୟବସ୍ଥା କରିଛି । ଭାରତ ସରକାରଙ୍କ ସଂ ସ୍କୃତି ବିଭାଗ ପ୍ରାୟ 40 କୋଟି ଟଙ୍କା ଖର୍ଚ୍ଚ କରି ଅନେକ ଯୋଜନାକୁ ସାକାର କରିବା ଦିଗରେ କାର୍ଯ୍ୟ କରିଛି । ଯାହାଫଳରେ ସର୍ବଦା ଆଗାମୀ ପୀଢ଼ିକୁ ପ୍ରେରଣା ଦେବାର କାର୍ଯ୍ୟ ହୋଇପାରିବ । ଏ ଦିଗରେ ଆମେ କାମ କରୁଛୁ ଓ ଆଗ କୁ ମଧ୍ୟ ଏହି କାମ ଆଗେଇ ନେବୁ । ପୁଣିଥରେ ଏହି ପବିତ୍ର ଅବସରରେ ସହଭାଗୀ ହେବାର ସୌଭାଗ୍ୟ ମୋତେ ମିଳିଛି , ସେଥିପାଇଁ ଜୀବନକୁ ଧନ୍ୟ ମନେ କରୁଛି ।


    ଆପଣମାନଙ୍କୁ ସମସ୍ତଙ୍କୁ ପ୍ରମାଣ କରି ଜୋ ବୋଲେ ସୋ ନିହାଲ , ସତ୍ ଶ୍ରୀ ଅକାଲ୍ ।


    **********

    

    
    (Release ID: 1480119) Visitor Counter : 2