      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ଆନ୍ଧ୍ର ପ୍ରଦେଶରେ ରାଷ୍ଟ୍ରୀୟ ବିପର୍ଯ୍ୟୟ ପ୍ରଶମନ ବଳର ନୂତନ ପରିସରର ଶିଳାନ୍ୟାସ କରିବେ ସ୍ୱରାଷ୍ଟ୍ର ମନ୍ତ୍ରୀ
      Posted On: 06 JAN 2017 8:38PM by PIB Bhubaneshwar


    


    କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରୀ ଶ୍ରୀ ରାଜନାଥ ସିଂହ ଆଗାମୀ 9 , 2017ରେ ଆନ୍ଧ୍ର ପ୍ରଦେଶର କ୍ରିଷ୍ଣା ଜିଲାରେ ରାଷ୍ଟ୍ରୀୟ ବିପର୍ଯ୍ୟୟ ପ୍ରଶମନ ବଳ (ଏନଡିଆରଏଫ) ର ନୂତନ ପରିସର ପାଇଁ ଭି ତ୍ତି ପ୍ରସ୍ତର ସ୍ଥାପନ କରିବାର କାର୍ଯ୍ୟକ୍ରମ ରହିଛି ।


    ଏହି ପରିସରରେ ଏନଡିଆରଏଫର 10ତମ ବାଟାଲିୟନ ପ୍ରତିଷ୍ଠା କରାଯିବ ଯାହା ଆନ୍ଧ୍ର ପ୍ରଦେଶ , ତେଲଙ୍ଗାନା ଏବଂ କର୍ଣ୍ଣାଟକରେ ପ୍ରାକୃତିକ ବିପର୍ଯ୍ୟୟ ପ୍ରଶମନ କ୍ଷେତ୍ରରେ କାର୍ଯ୍ୟ କରିବ । ଏହି ବାଟାଲିୟନ ବାତ୍ୟା , ଫାଇଲିନ , ହୁଡହୁଡ , ୱାର୍ଦ୍ଧା ଏବଂ ବନ୍ୟା ଭଳି ପ୍ରାକୃତିକ ବିପର୍ଯ୍ୟୟ ବେଳେ ସୁଚାରୁ ରୂପେ କାର୍ଯ୍ୟ ସଂପାଦନ କରିସାରିଛି । ଏହି ବାଟାଲିୟନ ନଭେମ୍ବର 15 , 2011ରୁ ଆଚାର୍ଯ୍ୟ ନାଗାର୍ଜୁନ ବିଶ୍ୱବିଦ୍ୟାଳୟରେ ମୁତୟନ ରହିଛି । ଏହି ବାଟାଲିୟନର ସେବାକୁ ଗ୍ରହଣ କରି ଆନ୍ଧ୍ର ପ୍ରଦେଶ ସରକାର କ୍ରିଷ୍ଣା ଜିଲାରେ 50 ଏକର ଜମି ପ୍ରଦାନ କରିଛନ୍ତି ଯାହା ଉପରେ ଏହି କେନ୍ଦ୍ର ପ୍ରତିଷ୍ଠା କରାଯିବ । ଏହି ନୂତନ କ୍ୟାମ୍ପସରେ ରହିବାର ସୁବିଧା ଏବଂ ବିଶ୍ୱ ସ୍ତରୀୟ ପ୍ରଶିକ୍ଷଣ କ୍ଷେତ୍ର ସହ ପ୍ରଶାସନିକ କୋଠା ରହିବ ।


    କେନ୍ଦ୍ର ସହର ବିକାଶ , ଗୃହ ନିର୍ମାଣ ଏବଂ ସହରାଂଚଳ ଦାରିଦ୍ର୍ୟ ଦୂରୀକରଣ ତଥା ସୂଚନା ଓ ପ୍ରସାରଣ ମନ୍ତ୍ରୀ ଶ୍ରୀ ଏମ. ଭେଙ୍କୟା ନାଇଡୁ ଏବଂ ଆନ୍ଧ୍ର ପ୍ରଦେଶର ମୁଖ୍ୟମନ୍ତ୍ରୀ ଶ୍ରୀ ଏନ. ଚନ୍ଦ୍ରବାବୁ ନାଇଡୁ ଏହି କାର୍ଯ୍ୟକ୍ରମରେ ଉପସ୍ଥିତ ରହିବେ ।


    **********

    

    
    (Release ID: 1480131) Visitor Counter : 2