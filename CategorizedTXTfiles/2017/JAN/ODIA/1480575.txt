      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ରୋହତକଠାରେ ରାଷ୍ଟ୍ରୀୟ ଯୁବ ମହୋତ୍ସବର ଉଦ୍ଘାଟନୀ ସମାବେଶରେ ପ୍ରଧାନମନ୍ତ୍ରୀଙ୍କ ସମ୍ବୋଧନ
      Posted On: 12 JAN 2017 4:38PM by PIB Bhubaneshwar


    ମଞ୍ଚସ୍ଥ ସମସ୍ତ ଗଣ୍ୟମାନ୍ୟ ଅତିଥି ଏବଂ ମୋର ପ୍ରିୟ ଯୁବବନ୍ଧୁ , ଆପଣ ସମସ୍ତଙ୍କୁ 21ତମ ରାଷ୍ଟ୍ରୀୟ ଯୁବ ମହୋତ୍ସବର ବହୁତ ବହୁତ ଅଭିନନ୍ଦନ । ସମୟର ଅଭାବ ଦୃଷ୍ଟିରୁ ମୁଁ ରୋହତକରେ ନିଜେ ଉପସ୍ଥିତ ନାହିଁ କିନ୍ତୁ ମୁଁ ଯେଉଁ ଛବି ଦେଖି ପାରୁଛି ସେଥିରୁ ଲାଗୁଛି ଯେପରି ଆଜି ଏହି ମହୋତ୍ସବ ମଧ୍ୟ 21 ବର୍ଷର ଯୁବକ ହୋଇଯାଇଛି । ଦେଶର ଭିନ୍ନ ଭିନ୍ନ କୋଣରୁ ଆସିଥିବା ମୋର ଯୁବସାଥୀଙ୍କ ମୁହଁରେ ଏତେ ତେଜ ଦେଖାଯାଉଛି , ଯେପରିକି ଆଜି ରୋହତକ ରେ ଯୁବ ମହୋତ୍ସବ ସହିତ ପ୍ରକାଶ ମହୋତ୍ସବ ମଧ୍ୟ ପାଳନ କରାଯାଉଛି ।


    ଆଜି ରାଷ୍ଟ୍ରୀୟ ଯୁବ ଦିବସ । ସ୍ୱାମୀ ବିବେକାନନ୍ଦଙ୍କ ଜୟନ୍ତୀ । ମୁଁ ଆପଣ ସମସ୍ତଙ୍କ ମାଧ୍ୟମରେ ଦେଶର ପ୍ରତ୍ୟେକ ଯୁବକଙ୍କୁ ଏହି ବିଶେଷ ଦିନର ବହୁତ ବହୁତ ଶୁଭକାମନା ଜଣା ଉଛି । ସ୍ୱାମୀ ବିବେକାନନ୍ଦ ଏହି କଥାର ସବୁଠାରୁ ଉତ୍ତମ ଉଦାହରଣ ଅଟନ୍ତି ଯେ ଅଳ୍ପ ସମୟ ମଧ୍ୟରେ କେତେ କ ’ ଣ ହାସଲ କରାଯାଇପାରେ । ତାଙ୍କ ଜୀବନ ବହୁତ କମ୍ ସମୟର ଥିଲା । ସ୍ୱାମୀ ବିବେକାନନ୍ଦ ହେଉଛନ୍ତି ଯୁବ ଶକ୍ତି ପାଇଁ ଅସୀମ ପ୍ରେରଣାଦାୟକ । ସ୍ୱାମୀ ବିବେକାନନ୍ଦ କହୁଥିଲେ - ଆମ ଦେଶକୁ ଏହି ସମୟରେ ଆବଶ୍ୟକ ଅଟେ , ଲୁହା ଭଳି ଶକ୍ତ ମାଂସପେଶୀ ଏବଂ ମଜବୁତ ସ୍ନାୟୁ ଥିବା ଶରୀର । ଆବଶ୍ୟକ ଅଟେ ଏ ହି ଭଳି ଦୃଢ ଇଚ୍ଛାଶକ୍ତି ସମ୍ପ ନ୍ନ ଯୁବକଙ୍କର ।

    ସ୍ୱାମୀ ବିବେକାନନ୍ଦ ଏଭଳି ଯୁବକଙ୍କର ନିର୍ମାଣ କରିବାକୁ ଚାହୁଁଥିଲେ ଯାହାଙ୍କ ମଧ୍ୟରେ ଭେଦଭାବ ବିନା ଜଣ କ ର ଅନ୍ୟ ପ୍ରତି ପ୍ରେମ ଏବଂ ବିଶ୍ୱାସ ଥିବ । ସେ ହିଁ ଯୁବକ ଅଟେ , ଯିଏ ଅତୀତର ଚିନ୍ତା ନ କରି ନିଜର ଭବିଷ୍ୟତର ଲକ୍ଷ୍ୟ ପୂରଣ ଦିଗରେ କାମ କରେ । ଆପଣ ସମସ୍ତ ଯୁବକମାନେ ଆଜି ଯେଉଁ କାମ କରୁଛନ୍ତି , ସେହି ତ କାଲି ଯାଇ ଦେଶର ଭବିଷ୍ୟ ହୋଇଯି ବେ ।


    ସାଥୀମାନେ , ଆଜି ଦେଶର 80 କୋଟିରୁ ଅଧିକଙ୍କର ଆୟୁ ଏହି ସମୟରେ 35 ବର୍ଷରୁ କମ୍ ଅଟେ । ସ୍ୱାମୀ ବିବେକାନନ୍ଦଙ୍କ ପ୍ରଦର୍ଶୀତ ମାର୍ଗରେ ଚାଲି ଆଜି ଭାରତରେ ଏକ ଏମିତି ଯୁଗର ଆରମ୍ଭ କରିବାର କ୍ଷମତା ଅଛି , ଯିଏ ବିଶ୍ୱଗୁରୁ ହୋଇ ପାରିବ ।


    ଆଜି ମୋର ଯେଉଁ ଯୁବ ସାଥୀଗଣ ଏବେ ରୋହତକରେ ଅଛନ୍ତି , ସେମାନଙ୍କ ପାଇଁ ହରିୟାଣାର ଏହି ମାଟି ମଧ୍ୟ ବହୁତ ପ୍ରେରଣାଦାୟୀ ଅଟେ । ହରିୟାଣାର ଏହି ମାଟି ହେଉଛି ବେଦର , ଉପନିଷଦର ଓ ଗୀତାର । ଏହା ହେଉଛି ବୀରଙ୍କର , କର୍ମବୀରଙ୍କର , ଜୟ ଜବାନ-ଜୟ କିଶାନର ମାଟି । ଏହା ସରସ୍ୱତୀଙ୍କର ପବିତ୍ର ଧରଣୀ । ନିଜ ସଂସ୍କୃତି , ନିଜ ମୂଲ୍ୟବୋଧଗୁଡିକୁ ଏକାଠି କରି ଆଗକୁ ବଢିବାର କ୍ରମାଗତ ପ୍ରୟାସ , ଏହା ଏହି ମାଟିରୁ ଶିଖାଯାଇ ପାରେ ।


    ମୁଁ ଖୁସି ଯେ , ଏଥର ରାଷ୍ଟ୍ରୀୟ ଯୁବ ମହୋତ୍ସବର ବିଷୟବସ୍ତୁ ହେଉଛି - ଡିଜିଟାଲ ଭାରତ ପାଇଁ ଯୁବକ....। ଏହି ମହୋତ୍ସବ ମାଧ୍ୟମରେ ଯୁବକଙ୍କୁ ନୀତିଦିନିଆ ଜୀବନରେ ଡିଜିଟାଲ ଉପାୟରେ ନେଣଦେଣର ପ୍ରଶିକ୍ଷଣ ଦିଆଯିବ । ଏହି ମହୋତ୍ସବରେ ପ୍ରଶିକ୍ଷଣ ନେଉଥିବା ପ୍ରତ୍ୟେକ ଯୁବକଙ୍କୁ ଏହା ମୋର ନିବେଦନ ଯେ , ଯେବେ ସେମାନେ ଏଠାରୁ ପ୍ରଶିକ୍ଷଣ ନେଇ ଯିବେ ନିଜ ଆଖ ପାଖର ଅତି କମ ରେ 10ଟି ପରିବାରକୁ ଡିଜିଟାଲ କାରବାର କରିବା ଶିଖାଇବେ । କମ୍-ନଗଦ ଅର୍ଥ ( Less-Cash) ବ୍ୟବସ୍ଥା ତିଆରି କରିବାରେ ଆପଣ ସମସ୍ତ ଯୁବକଙ୍କର ବହୁତ ବଡ଼ ଭୂମିକା ଅଛି । ଦେଶକୁ କଳାଧନ ଏବଂ ଭ୍ରଷ୍ଟାଚାରରୁ ମୁକ୍ତ କରିବାର ଏଇ ଲଢେଇରେ ଏହା ଆପଣଙ୍କର ମହତ୍ୱପୂର୍ଣ୍ଣ ଯୋଗଦାନ ହେବ ।


    ଏହି ବର୍ଷ ରାଷ୍ଟ୍ରୀୟ ଯୁବ ମହୋତ୍ସବର ମୁଖ-ସଙ୍କେତ ବା ମାସ୍କଟକୁ “ କନ୍ୟା ” ଭାବେ ବଛାଯାଇଛି । ସ୍ନେହରେ ତାର ନାମ ଦିଆଯାଇଛି “ ହମାରୀ ଲାଡୋ ” । ଏହି ମହୋତ୍ସବ ମାଧ୍ୟମରେ “ ବେଟି ବଚାଓ - ବେଟି ପଢାଓ ” ଅଭିଯାନ ବିଷୟରେ ସଚେତନତା ବଢାଇବା ପାଇଁ ହୋଇଥିବା ପ୍ରୟାସ ପ୍ରଶଂସନୀୟ । ହରିୟାଣାରୁ ହିଁ କେନ୍ଦ୍ର ସରକାର “ ବେଟି ବଚାଓ- ବେଟି ପଢାଓ ” ଅଭିଯାନର ଶୁଭାରମ୍ଭ କରିଥିଲେ । ଏହି ଅଭିଯାନର ଏକ ବଡ଼ ପ୍ରଭାବ ଏଇ କ୍ଷେତ୍ରରେ ଦେଖାଯାଉଛି । ପରିବର୍ତ୍ତନ ଆରମ୍ଭ ହୋଇଛି । ଲିଙ୍ଗ ଅନୁପାତରେ ବହୁ ପରିବର୍ତ୍ତନ ଆସିଛି । ସାରା ଦେଶରେ ଏହି ପରିବର୍ତ୍ତନ ବଢିବାରେ ଲାଗିଛି । ମୁଁ ହରିୟାଣାର ଲୋକମାନଙ୍କୁ ଏଥିପାଇଁ ବିଶେଷ ଭାବରେ ଅଭିନନ୍ଦନ ଜଣାଉଛି । ଏହା ଦେର୍ଶାଉଛି ଯେ , ଯେବେ ଲୋକମାନେ ନିଶ୍ଚିତ କରିନିଅନ୍ତି ତ ଅସମ୍ଭବ ମଧ୍ୟମ ସମ୍ଭବ ହୋଇଥାଏ । ମୋର ବିଶ୍ୱାସ ଖୁବ୍ ଶୀଘ୍ର ସାରା ଦେଶ ପାଇଁ ଗୌରବପୂର୍ଣ୍ଣ ସ୍ଥିତି ହରିୟାଣା ନିର୍ମାଣ କରି ଦେଖାଇବ ।


    ହରିୟାଣାର ଭବିଷ୍ୟତକୁ ସଜାଡିବା ପାଇଁ ଏଠାକାର ଯୁବ ବର୍ଗ ଏକ ବଡ ଭୂମିକା ତୁଲାଉଛନ୍ତି । ହରିୟାଣାର ଯୁବ ଖେଳାଳୀମାନେ ଅନେକ ଅନ୍ତରାଷ୍ଟ୍ରୀୟ ପ୍ରତିଯୋଗିତାରେ ପଦକ ଜିଣି ସଦା ସର୍ବଦା ସାରା ଦେଶର ସମ୍ମାନ ବଢାଇଛନ୍ତି ।


    ସାରା ଦେଶରେ ବିକାଶର ନୂଆ ଶିଖରକୁ ଛୁଇଁବା ପାଇଁ ଯୁବ ଶକ୍ତିଙ୍କ ଆହୁରି ଅଧିକ ଯୋଗଦାନର ଆବଶ୍ୟକତା ରହିଛି । ଭାରତର ଲକ୍ଷ୍ୟ ନିଜ ଯୁବକଙ୍କୁ , ଏହି ଶତାବ୍ଦୀକୁ ଭାରତର କରିବା ପାଇଁ କ୍ଷମତା ଏବଂ କୌଶଳ ପ୍ରଦାନ କରାଯିବ ।


    ବ ନ୍ଧୁ ଗଣ , ରାଷ୍ଟ୍ରୀୟ ଯୁବ ମହୋତ୍ସବ ଆପଣଙ୍କୁ ନିଜର ପ୍ରତିଭା ପ୍ରଦର୍ଶନ କରିବା ପାଇଁ ଏକ ମଞ୍ଚ ପ୍ରଦାନ କରୁଛି । ଅଲଗା ଅଲଗା ସାଂସ୍କୃତିକ ପରିବେଶରୁ ଆସିଥିବା ଆପଣ ସମସ୍ତ ଯୁବକଙ୍କୁ ଏଠାରେ ଜଣେ ଅନ୍ୟ ଜଣଙ୍କୁ ଜାଣିବାର , ବୁଝିବାର ସୁଯୋଗ ମିଳିବ । ଏହା ହିଁ ‘ ଏକ ଭାରତ- ଶ୍ରେଷ୍ଠ ଭାରତ ’ ର ବାସ୍ତବିକ ଅର୍ଥ । ଏବେ କିଛି ସମୟ ପୂର୍ବରୁ ହିଁ ଯୁବ ମହୋତ୍ସବରେ ସମସ୍ତ ରାଜ୍ୟ ଏବଂ କେନ୍ଦ୍ର ଶାସିତ ଅଞ୍ଚଳ ରୁ ଆସିଥିବା ସାଂସ୍କୃତିକ ଦଳର ମାର୍ଚ୍ଚ ପାଷ୍ଟ ବାହାରିଥିଲା ।


    ‘ ଏକ ଭାରତ- ଶ୍ରେଷ୍ଠ ଭାରତ ’ ହେଉଛି ଦେଶର ସାଂସ୍କୃତିକ ବିବିଧତା ଓ ବୈଚିତ୍ର୍ୟଗୁଡି କୁ ଗୋଟିଏ ସୂତାରେ ଗୁନ୍ଥିବା ପାଇଁ ଏକ ପ୍ରୟାସ । ଆମ ଦେଶରେ ଭାଷା ଗୁଡିକ ଅଲଗା ଅଲଗା ହେଉ , ଖାଦ୍ୟ ପେୟ ଅଲଗା ଅଲଗା ହେଉ , ରହିବାର ଶୈଳୀ ଅଲଗା ଅଲଗା ହେଉ , ରୀତିନୀତି ଅଲଗା ଅଲଗା ହେଉ , କିନ୍ତୁ ଆତ୍ମା ହେଉଛି ଏକ । ସେହି ଆତ୍ମାର ନାମ ହେଉଛି ଭାରତୀୟତା । ଆଉ ଏହି ଭାରତୀୟତା ପାଇଁ ମୁଁ ଏବଂ ଆପଣ ଆମେ ସମସ୍ତେ ଗର୍ବ କରୁଛେ ।


    ଗୋଟିଏ ରାଜ୍ୟର ଯୁବକ ଅନ୍ୟ ରାଜ୍ୟର ଯୁବକଙ୍କ ସହିତ ମିଶିବେ ତ , ସେ ମା ନଙ୍କୁ ମଧ୍ୟ ନୂଆ ଅନୁଭବ ହେବ , ଜଣଙ୍କର ଅନ୍ୟ ଜଣଙ୍କ ପ୍ରତି ସମ୍ମାନ ବଢିବ , ବୁଝିବା ଶକ୍ତି ବଢିବ । ଲୋକେ ଯେବେ ଏକାଠି ରହନ୍ତି , ମିଳାମିଶା କରନ୍ତି ତ ବୁଝାପଡେ ଯେ ଏହା ଖାଇବା ପିଇବା ଏବଂ ସତରେ ଭାଷାର ହିଁ ପ୍ରଭେଦ । ଗଭୀରତାର ସହ ଦେଖାଗଲେ ସ୍ପଷ୍ଟ ହୁଏ ଯେ ଆମର ମୂଲ୍ୟବୋଧ , ଆମର ମାନବିକତା , ଆମର ଦର୍ଶନ ଏକା ଭଳି ।


    ବନ୍ଧୁଗଣ , ‘ ଏକ ଭାରତ- ଶ୍ରେଷ୍ଠ ଭାରତ ’ ମାଧ୍ୟମରେ ଦୁଇଟି ଅଲଗା ଅଲଗା ରାଜ୍ୟ ମଧ୍ୟରେ ଏକ ବର୍ଷ ପାଇଁ ଭାଗିଦା ରୀ କରାଯାଇଛି । ଏହି ବର୍ଷ ହରିୟଣା- ତେଲଙ୍ଗାନା ସହିତ ନିଜର ଭାଗିଦା ରୀ କରିଛି । ଦୁଇ ରାଜ୍ୟ ମଧ୍ୟରେ କେଉଁ ବିଷୟ ଗୁଡିକ ଉପରେ ପରସ୍ପର ସହଯୋଗ ମିଳିବ , ସେଥିପାଇଁ ମଧ୍ୟ କାର୍ଯ୍ୟ ଖସଡା ପ୍ରସ୍ତୁତ କରାଯାଇଛି । ମୋର ବିଶ୍ୱାସ ଯେ ଆଜି ହରି ୟାଣା କୁ ତେଲଙ୍ଗାନାରୁ ଆସିଥିବା ଛାତ୍ରମାନଙ୍କୁ ବିଶେଷଭାବେ ବହୁତ କିଛି ଜାଣିବାକୁ-ଶିଖିବାକୁ ମିଳିବ ।


    ‘ ଏକ ଭାରତ- ଶ୍ରେଷ୍ଠ ଭାରତ ’ କେବଳ ଏକ ଯୋଜନା ନୁହେଁ । ଏହାକୁ ଏକ ଜନ ଆ ନ୍ଦୋ ଳନ ରୂପେ ଆଗକୁ ବଢାଯାଉଛି ଏବଂ ଏହା ସେତେବେଳେ ସଫଳ ହେବ , ଯେତେବେଳେ ଦେଶର ଯୁବକ ମାନ ଙ୍କ ଭରପୁର ସହଯୋଗ ମିଳିବ ।


    ମୋର ଯୁବ ବନ୍ଧୁଗଣ , ଏବର୍ଷ ଦେଶ ପଣ୍ଡିତ ଦୀନଦୟାଲ ଉପାଧ୍ୟାୟଙ୍କର ଶତାବ୍ଦୀ ପାଳନ କରୁଛି । ଦେଶର ଯୁବକଙ୍କ ପାଇଁ ପଣ୍ଡିତଜୀଙ୍କର ମନ୍ତ୍ର ଥିଲା – ଚରୈବତି , ଚରୈବତି , ଚରୈବତି ଅର୍ଥାତ ଚାଲୁଥାଅ , ଚାଲୁଥାଅ , ଅଟକିଯାଅ ନାହିଁ , ରହିଯାଅ ନାହିଁ ରାଷ୍ଟ୍ର ନିର୍ମାଣ ପଥରେ ଚାଲୁ ଥାଅ ।


    ବୈଷୟିକ ଜ୍ଞାନର ଏହି ଯୁଗରେ ଆଜି ଦେଶର ଯୁବକମାନଙ୍କୁ ତିନୋଟି ସି (ଥ୍ରୀ-ସି) ଉପରେ ଧ୍ୟାନ କେନ୍ଦ୍ରୀତ କରିବାକୁ ହେବ । ମୁଁ ଯେତେବେଳେ ଥ୍ରୀ-ସି କଥା କହେ ତ ମୋର ଉ ଦ୍ଦେ ଶ୍ୟ ହେଉଛି ପ୍ରଥମ ସି-କଲେକ୍ଟିଭିଟି , ଦ୍ୱିତୀୟ ସି-କନେକ୍ଟିଭିଟି ଏବଂ ତୃତୀୟ ସି-କ୍ରିୟେଟିଭିଟି..... । କଲେକ୍ଟିଭିଟି ଅର୍ଥାତ ସାମୁହିକତା ବା ସମଷ୍ଟିଗତ ଭାବେ ଯେ ପର୍ଯ୍ୟନ୍ତ ଆମେ ସଂଗଠିତ ହୋଇ ଶକ୍ତିଶାଳୀ ନ ହେବା , ଆମେ ଭେଦଭାବକୁ ଦୂରେଇ ଭାରତୀୟ ଏକାଠି ନ ହେବା , ସାମୁହିକ ଶକ୍ତି ହେଉଛି ବହୁତ ବଡ଼ ଶକ୍ତି । ଦ୍ୱିତୀୟ କଥା ହେଉଛି କନେକ୍ଟିଭିଟି । ଦେଶ , ଯୁଗ ବଦଳି ଯାଇଛି । ଟେ କ୍ନୋ ଲଜି ସମଗ୍ର ବିଶ୍ୱକୁ ବହୁତ ଛୋଟ କରି ଦେଇଛି । ସମଗ୍ର ବିଶ୍ୱ ଆପଣଙ୍କ ହାତମୁଠାରେ ଆପଣଙ୍କ ହାତରେ ରହୁଛି । କନେକ୍ଟିଭିଟି ବା ଯୋଗାଯୋଗ ହେଉଛି ସମୟର ଆବଶ୍ୟକତା । ଆମେ ଯୋଗାଯୋଗ ଦୃଷ୍ଟି କୋଣରୁ ଟେ କ୍ନୋ ଲଜି ସହିତ ଆମର ମାନବିକ ମୂଲ୍ୟବୋଧକୁ ମଧ୍ୟ ଗୁରୁତ୍ୱ ଦେଇ ଚାଲିବା । ଆଉ ତୃତୀୟ ସି ମୁଁ କହିଲି କ୍ରି ଏ ଟିଭିଟି ବା ସୃଜନଶୀଳତା । ନୂଆ ବିଚାର , ନୂଆ ଉଦ୍ଭାବନ , ପୁରୁଣା ସମସ୍ୟା ଗୁଡିକର ନୂଆ ସମାଧାନ କରିବା ପାଇଁ ନୂଆ ଉପାୟ ଏବଂ ଏହା ଯୁବକଙ୍କଠାରୁ ଆଶା କରାଯାଉଛି । ଯେଉଁଠାରେ ସୃଜନଶୀଳତା ଶେଷ ହୋଇ ଯାଉଛି , ଉଦ୍ଭାବନ ଶେଷ ହୋଇ ଯାଉଛି , ନୂତନତ୍ୱ ଅଟକି ଯାଉଛି , ଜୀବନ ଏକ ପ୍ରକାର ସେହିଠାରେ ଅଟକି ଯାଉଛି । ଆଉ ଏଥି ପାଇଁ ଆମ ଭିତରେ ସୃଜନଶୀଳତାକୁ ଯେତିକି ସୁଯୋଗ ଦେଇ ହେବ , ଦେବା ଦରକାର ।


    ଏଥିପାଇଁ ଜଣେ ଅନ୍ୟ ଜଣଙ୍କ ସହିତ ସଂପର୍କ ରଖନ୍ତୁ , ସାମୁହିକ ଦାୟିତ୍ୱ ତୁଲାଇବା ଶିଖନ୍ତୁ ଏବଂ ନୂଆ ବିଚାର ଉପରେ କାମ କରନ୍ତୁ । ନିଜର ନୂଆ ଚିନ୍ତାଧାରାଗୁଡିକୁ ଏହା ଭାବି ଶେଷ ହେବାକୁ ଦିଅନ୍ତୁ ନାହିଁ ଯେ , ଇଏ ତ ବହୁତ ଛୋଟ , କିମ୍ବା ଅନ୍ୟ ଲୋକମାନେ କ ’ ଣ କହିବେ । ମନେରଖନ୍ତୁ ଯେ ଦୁନିଆରେ ଅଧିକାଂଶ ବଡ଼ ଓ ନୂଆ ଚିନ୍ତାଧାରାଗୁଡିକୁ ପ୍ରଥମେ ପ୍ରତ୍ୟାଖ୍ୟାନ କରାଯାଇଛି । ଯାହା ବର୍ତ୍ତ ମା ନର ବ୍ୟବସ୍ଥା ଅଛି , ତାହା ନୂତନ ଚିନ୍ତାଧାରାକୁ ବିରୋଧ କରୁଛି । କିନ୍ତୁ ମୋର ବିଶ୍ୱାସ ଆମ ଦେଶର ଯୁବ ଶକ୍ତି ଆଗରେ ଏ ଭଳି ପ୍ରତ୍ୟେକ ବିରୋଧ ଥମିଯିବ ।


    ବନ୍ଧୁଗଣ , ଆଜକୁ ପଚାଶରୁ ଅଧିକ ବର୍ଷ ପୂ ର୍ବେ ଏକାତ୍ମ ମାନବବାଦ କଥା କହି ପଣ୍ଡିତ ଦୀନଦୟାଲ ଉପାଧ୍ୟାୟ ଯାହା କହିଥିଲେ , ସେଥିରେ ମଧ୍ୟ ଯୁବକମାନଙ୍କ ପାଇଁ ବଡ଼ ସ ନ୍ଦେ ଶ ଥିଲା । ଦୀନଦୟାଲ ଉପାଧ୍ୟାୟ ରାଷ୍ଟ୍ର ନିର୍ମାଣ ଏବଂ ଦେଶରେ ଥିବା ଖରାପ କାର୍ଯ୍ୟଗୁଡିକ ବିରୁଦ୍ଧରେ ଲଢିବା ପାଇଁ ଆହ୍ୱାନ ଦେଇଥିଲେ । ସେ କହିଥିଲେ -


    “ ଆମକୁ ଅନେକ ଋଢୀଗୁଡିକୁ ଶେଷ କରିବାକୁ ହେବ । ବହୁତ ସଂସ୍କାର ଆଣି ବାକୁ ହେବ । ଯାହା ମା ନବର ବିକାଶ ଏବଂ ରାଷ୍ଟ୍ରର ଏକାତ୍ମତା ବୃଦ୍ଧି ପାଇଁ ପୋଷକ ଅଟେ , ଆମେ ତାହା କରିବା ଏବଂ ଯାହା ବାଧାବିଘ୍ନ ଅଛି ତାହାକୁ ହଟାଇବା । ଈଶ୍ୱର ଯେଭଳି ଶରୀର ଦେଇଛନ୍ତି , ତା ମଧ୍ୟରୁ ମାଛର ଖୋଳପା ବାହାର କରି କିମ୍ବା ଆତ୍ମଗ୍ଳାନି ନେଇ ଚାଲିବାର ଆବଶ୍ୟକତା ନାହିଁ । କିନ୍ତୁ ଶରୀରରେ ମାଛ ଆଖିଆ ହେଲେ ତାହାର ଅସ୍ତ୍ରୋପଚାର ଆବଶ୍ୟକ । ସଜୀବ ଏବଂ ସୁସ୍ଥ ଅଙ୍ଗଗୁଡିକୁ କାଟିବାର ଆବଶ୍ୟକତା ନାହିଁ । ଆଜି ଯଦି ସମାଜରେ ଛୁଆଁ ଅଛୁଆଁ ଏବଂ ଭେଦଭାବ ଘର କରି ଯାଇଛି , ଯାହା କାରଣରୁ ଲୋକମାନେ ମଣିଷକୁ ମଣିଷ ଭାବୁ ନାହାନ୍ତି ଏବଂ ଯାହା ରାଷ୍ଟ୍ରର ଏକତା ପାଇଁ ଘାତକ ସିଦ୍ଧ ହେ ଉଛି , ଆମେ ତାହାକୁ ଶେଷ କରିବା ” ।


    ପଣ୍ଡିତଜୀଙ୍କର ଏହି ଆହ୍ୱାନ ଆଜି ମଧ୍ୟ ସେତିକି ଗୁରୁତ୍ୱ ରଖୁଛି । ଆଜି ମଧ୍ୟ ଦେଶରେ ଛୁଆଁ ଅଛୁଆଁ ଅଛି , ଭ୍ରଷ୍ଟାଚାର ଅଛି , କଳାଧନ ଅଛି , ଅଶିକ୍ଷା ଅଛି , କୁପୋଷଣ ଅଛି । ଏହି ସବୁ ଖରାପ ବ୍ୟବସ୍ଥାଗୁଡିକୁ ଶେଷ କରିବାକୁ ଦେଶର ଯୁବକଙ୍କୁ ନିଜର ଶକ୍ତି ଲଗାଇବାକୁ ପଡିବ । ଏବେ କିଛି ଦିନ ତଳେ ସରକାର କଳାଧନ ଓ ଭ୍ରଷ୍ଟାଚାର ବିରୁଦ୍ଧରେ ବଡ଼ କାର୍ଯ୍ୟାନୁଷ୍ଠାନ କରିଛନ୍ତି । ଏହି କାର୍ଯ୍ୟାନୁଷ୍ଠାନକୁ ଯେତି କି ସମର୍ଥନ ମୋର ଯୁବ ବନ୍ଧୁମାନେ ଦେଇଛନ୍ତି , ତାହା ଏହି କଥାର ପ୍ରମାଣ ଯେ , ସମାଜରେ ପରିବ୍ୟାପ୍ତ ଖରାପ କଥାକୁ ଶେଷ କରିବା ପାଇଁ ଆପଣ ସମସ୍ତଙ୍କ ମଧ୍ୟରେ କେତେ ଜବରଦସ୍ତ ଇଚ୍ଛାଶକ୍ତି ଅଛି ।


    ଏଥିପାଇଁ ଯେତେବେଳେ ମୁଁ କହୁଛି କି ମୋ ଦେଶ ବଦଳୁଛି , ତ ତାହା ପଛରେ ଆପଣମାନଙ୍କର ପ୍ରୟାସ ରହିଛି । ଦେଶର ଅଲଗା ଅଲଗା ଭାଗରୁ ହଜାର ହଜାର , ଲକ୍ଷ ଲକ୍ଷ ଯୁବକ ନିଜସ୍ୱ ଢଙ୍ଗରେ ସାମାଜିକ କୁ-ସଂସ୍କାର ଏବଂ ଆହ୍ୱାନ ବିରୁଦ୍ଧରେ ଲଢେଇ କରୁଛନ୍ତି । ଏହା ନୁହେଁ , ସେମାନେ ଏମିତି ଏମିତି ନୂଆ ଚିନ୍ତାଧାରା ସାମ୍ନାକୁ ଆଣୁଛନ୍ତି କି ତାଙ୍କୁ ପ୍ରଣିପାତ ନ କରି ରହି ପାରୁ ନାହିଁ ।


    ଏବେ କିଛି ଦିନ ପୂର୍ବରୁ ‘ ମନ୍ କୀ ବାତ ’ ରେ ମୁଁ ଏକ ଝିଅ କଥା କହିଥିଲି , ଯିଏ ଏହି ଚିନ୍ତାଧାରା ଦେଇଥିଲା କି ବିବାହରେ ବନ୍ଧୁବାନ୍ଧବମାନଙ୍କୁ ଉପହାର ଫେରାଇବା ବେଳେ ସାଧାରଣତଃ ଆମ୍ବ ଗଛ ଦିଆଯାଉ । ପର୍ଯ୍ୟାବରଣକୁ ବଞ୍ଚାଇ ରଖିବା ପାଇଁ ଏହା ହେଉଛି କେତେ ସୁନ୍ଦର ଉପାୟ ।


    ସେହିପରି ଗୋଟିଏ ଅଞ୍ଚଳରେ ଲୋକେ ଅଳିଆ ଆବର୍ଜନା ପକାଯାଉଥିବା ଡବାର ଅଭାବ କାରଣରୁ ବହୁତ ଦୁଃଖୀ ଥିଲେ । ଏଭଳି ଅବସ୍ଥାରେ ସେଠାକାର ଯୁବକ ମିଳିମିଶି ଅଳିଆ ଆବର୍ଜନା ପକାଯାଉଥିବା ଡବାକୁ ବିଜ୍ଞାପନ ସହିତ ଯୋଡି ଦେଲେ । ଏବେ ସେଠାକାର ରାସ୍ତାରେ ଆପଣମାନଙ୍କୁ ପ୍ରତ୍ୟେକ ଜାଗାରେ ଅଳିଆ ପକାଇବା ଡବା ଦେଖିବାକୁ ମିଳିବ ଯେଉଁଥିରେ ବିଜ୍ଞାପନ ମଧ୍ୟ ରହିଥିବ । ଏବେ ସେଠାରେ ଅଳିଆ ଆବର୍ଜନା ପକାଇବା ଡବାକୁ ଡଷ୍ଟବିନ କହୁ ନାହାନ୍ତି ବିଜ୍ଞାପନ ଡବା ବା ଆଡ୍-ବିନ କହୁଛନ୍ତି ।


    ଏମିତି ଯୁବକ ମଧ୍ୟ ଅଛନ୍ତି ଯେଉଁମାନେ ପୁର୍ବ ମାସରେ ରିଲେ ମାଧ୍ୟମରେ ମାତ୍ର 10 ଦିନରେ ପାଖାପାଖି 6 ହଜାର କିଲୋମିଟର ସାଇକେଲ ଚଲାଇ ‘ ସ୍ୱର୍ଣ୍ଣିମ ଚତୁର୍ଭୁଜ ଆହ୍ୱାନ ’ ଶେଷ କରିଛନ୍ତି । ସେମାନଙ୍କର ଟେ ଗ୍ ଲାଇନ ବା ସୂତ୍ରବାକ୍ୟ ବହୁତ ବଢିଆ ଥିଲା - ‘ ନିୟମକୁ ଅନୁସରଣ କର ଏବଂ ଭାରତ ନିଶ୍ଚୟ ଶାସନ କରିବ ବା ପ୍ରାଧାନ୍ୟ ବିସ୍ତାର କରିବ ’ ।


    ଆମ ଦେଶରେ ଉର୍ଜ୍ଜାରେ ଭରପୁର ଏଭଳି ଯୁବକ ପ୍ରତ୍ୟେକ କୋଣରେ ଉପସ୍ଥିତ ଅଛନ୍ତି । କିଏ ପାହାଡ଼ରୁ ବାହାରିଥିବା ଛୋଟ ଝରଣାରୁ ବିଜୁଳି ପ୍ରସ୍ତୁତ କରୁଛି ତ , କିଏ ଅଳିଆ ଆବର୍ଜନାରୁ ଘର ତିଆରି ସାମଗ୍ରୀ ତିଆରି କରୁଛି , କିଏ ଟେକ୍ନୋଲଜି ମାଧ୍ୟମରେ ଦୂର ଦୁରାନ୍ତ ଅଞ୍ଚଳରେ ଡାକ୍ତରୀ ସୁବିଧା ଉପଲବ୍ଧ କରାଉଛି , କିଏ ମରୁଡି ପ୍ରଭାବିତ ଅଞ୍ଚଳରେ କୃଷକମାନଙ୍କ ପାଇଁ ଜଳ ସଂରକ୍ଷଣର ସଂସାଧନ ଯୋଗାଡ କରୁଛି । ଏପରି ଲକ୍ଷ ଲକ୍ଷ ଯୁବକ ଦେଶ ଗଠନ ପାଇଁ ଦିନ ରାତି ଏକାଠି କରି ଦେଉଛନ୍ତି ।


    ଏମିତି ପ୍ରତ୍ୟେକ ଉର୍ଜ୍ଜାବାନ ଯୁବକଙ୍କ ପାଇଁ ମୁଁ ସ୍ୱାମୀ ବିବେକାନନ୍ଦଙ୍କ ସ ନ୍ଦେ ଶ ପୁଣି ଦୋହରାଇବାକୁ ଚାହୁଁଛି । ଉଠ , ଜାଗ ଆଉ ଯେତେବେଳ ପର୍ଯ୍ୟନ୍ତ ଲକ୍ଷ୍ୟ ପ୍ରାପ୍ତି ନ ହୋଇଛି ସେ ପର୍ଯ୍ୟନ୍ତ ଅଟକନ୍ତୁ ନାହିଁ ।


    ଉଠର ଅର୍ଥ ଶରୀରକୁ ଚୈତନ୍ୟମୟ କର , ଶରୀରକୁ ଉର୍ଜ୍ଜାବାନ କର , ଶରୀରକୁ ଫିଟ୍ ରଖ । କେତେ ଥର ଏମିତି ବି ଦେଖାଯାଇଛି ଯେ , ଲୋକମାନେ ଉଠି ଯାଆନ୍ତି କିନ୍ତୁ ଜାଗ୍ରତ ହୁଅନ୍ତି ନାହିଁ । ଏହି କାରଣରୁ ଠିକ୍ ଭାବେ ପରିସ୍ଥିତିର ଆକଳନ କରି ପାରନ୍ତି ନାହିଁ । ତେଣୁ ଉଠିବା ସହିତ ଜାଗ୍ରତ ହେବା ମଧ୍ୟ ଆବଶ୍ୟକ । ଯେ ପର୍ଯ୍ୟନ୍ତ ଲକ୍ଷ୍ୟ ପ୍ରାପ୍ତି ହୋଇ ନାହିଁ , ରହ ନାହିଁ...ଏଥିରେ ବହୁତ ବଡ଼ ସ ନ୍ଦେ ଶ ରହିଛି । ପ୍ରଥମେ ସ୍ପଷ୍ଟ ଧ୍ୟେୟ/ ଲକ୍ଷ୍ୟ ହେବା ବହୁତ ଆବଶ୍ୟକ ।


    ଯେବେ ଏହା ଜଣା ନଥାଏ କି କେଉଁଠାକୁ ଯିବାକୁ ଅଛି , ତ ପୁଣି ଏହା କିପରି ଜାଣି ପାରିବା ଯେ କେଉଁ ଦିଗରେ ଯାଉଥିବା ଗାଡିରେ ବସିବାକୁ ହେବ । ତେଣୁ ଯେତେବେଳେ ଲକ୍ଷ୍ୟ ଜଣାପଡି ଯିବ ତାହାର ପ୍ରାପ୍ତି ପାଇଁ ରହି ନ ଯାଇ , ଥକି ନ ଯାଇ , ପ୍ରୟାସ କରି ଚାଲ ।


    ମୋର ବନ୍ଧୁଗଣ , ମୋ ଆଗରେ ଆପଣମାନେ ଦେଶର ବୌଦ୍ଧିକ ଶକ୍ତି ରୂପରେ ଉପସ୍ଥିତ ଅଛନ୍ତି । ଆଜିର ଆବଶ୍ୟକତା ଯୁବକଙ୍କ ଉର୍ଜ୍ଜାର ରଚନାତ୍ମକ ପ୍ରୟୋଗ କରିବା । ଆଜିର ଆବଶ୍ୟକତା ଯୁବକଙ୍କୁ ନିଶା ଏବଂ ଅପରାଧରୁ ଦୂରେଇ ରଖିବା । ଆପଣ ଚିନ୍ତନ ଏବଂ ମନ୍ଥନ କରି ନୂଆ ପଥ ତିଆରି କରନ୍ତୁ , ନୂଆ ଲକ୍ଷ୍ୟକୁ ହାସଲ କରନ୍ତୁ । ଆପଣଙ୍କ ସାମ୍ନାରେ ସମ୍ଭାବନା ଗୁଡିକର ଖୋଲା ଆକାଶ ପଡି ରହିଛି ।


    ଆଜିର ଆବଶ୍ୟକତା ଯୁବକ ସେବାର ଅତୁଟ ଉଦାହରଣ ହୁଅନ୍ତୁ । ସେମାନଙ୍କ ଚରିତ୍ରରେ ସଚ୍ଚୋଟତା ଏବଂ ନିରପେକ୍ଷତା ରହୁ । ପ୍ରତ୍ୟେକଟି ଆହ୍ୱାନର ସାମ୍ନା କରିବାର ଦୃଢ ଇଚ୍ଛା ଶକ୍ତି ରହୁ । ସେମାନଙ୍କୁ ନିଜର ଗୌରବଶାଳୀ ପରମ୍ପରା ଉପରେ ଗର୍ବ ହେଉ । ସେମାନଙ୍କର ଆଚରଣ ଏବଂ ଚରିତ୍ର ନୈତିକ ମୂଲ୍ୟ ଉପରେ ଆଧାରିତ ହେଉ । ଏଥିପାଇଁ ଏହା ଉପରେ ମୁଁ ଜୋର୍ ଦେଉଛି , କାରଣ ଲକ୍ଷ୍ୟ ହାସଲ କରିବା ଯେତି କି କଷ୍ଟ , ସେତିକି ହିଁ ସହଜ ଲକ୍ଷ୍ୟରୁ ଦୂରେଇ ଯିବା ।


    ସୁଖୀ-ସମ୍ପ ନ୍ନ ଜୀବନର ଆକାଂକ୍ଷା ରଖିବା ଠିକ୍ କିନ୍ତୁ ଏହା ସହିତ ସମାଜ ଏବଂ ଦେଶ ପ୍ରତି ଥିବା ଦାୟୀତ୍ୱକୁ ମଧ୍ୟ ବୁଝିବା ଆବଶ୍ୟକ । ମୁଁ ଆପଣଙ୍କୁ 1 ,2,3,4,5,6 ଅର୍ଥାତ ଛଅଟି ଆହ୍ୱାନ ବିଷୟରେ ଜଣାଉଛି । ଯାହାଙ୍କ ସହିତ ଲଢିବା ବହୁତ ଜରୁରୀ ।


    1. ସମାଜ ପ୍ରତି ଅଜ୍ଞାନତା


    2. ସମାଜ ପ୍ରତି ଅସମ୍ବେଦନଶୀଳତା


    3. ସମାଜ ପ୍ରତି ଚିରାଚରିତ ଚିନ୍ତାଧାରା


    4. ଜାତି - ସମୁଦାୟର ବିଚାର ଧାରାରୁ ଉପରକୁ ଉଠିବାରେ ଅକ୍ଷମତା


    5. ମାଆ-ଭଉଣୀ-ଝିଅ ପ୍ରତି ଦୁର୍ବ୍ୟବହାର


    6. ପର୍ଯ୍ୟାବରଣ ପ୍ରତି ବେପରୁଆ , ଦାୟିତ୍ୱହୀନ ଦୃଷ୍ଟିକୋଣ


    ଏହି ଛଅଟି ଆହ୍ୱାନକୁ ଆଜିର ଯୁବକଙ୍କୁ ଧ୍ୟାନରେ ରଖିବାକୁ ହେବ , ସେଗୁଡିକୁ ପରାଜିତ କରିବାର ପ୍ରୟାସ କରିବାକୁ ହେବ । ଆପଣ ଯେଉଁଠି ବି ରହନ୍ତୁ , ଯେଉଁ କ୍ଷେତ୍ରରେ କାମ କରନ୍ତୁ ସେଠାରେ ଏହି ଆହ୍ୱାନ ଗୁଡିକ ବିଷୟରେ ଚିନ୍ତା କରନ୍ତୁ ସେଗୁଡିକୁ ଦୂର କରିବା ପାଇଁ ଚେଷ୍ଟା କରନ୍ତୁ ।


    ଆପଣ ସମସ୍ତ ଯୁବ ଗୋଷ୍ଠୀ ପ୍ରଯୁକ୍ତି-ଜ୍ଞାନୀ ( Techno-Savvy) । ଆପଣମାନଙ୍କୁ ଏହି ସ ନ୍ଦେ ଶ ସର୍ବଜନଙ୍କ ପାଖରେ ପହଞ୍ଚାଇବାକୁ ପଡିବ ଯେ ସମାଜରେ ସ କା ରାତ୍ମକ ପରିବର୍ତ୍ତନ କିଭଳି ଆସିପାରିବ ।


    ଆପଣ ସମସ୍ତ ଯୁବଗଣ ସେହି ଲୋକମାନଙ୍କ ଜୀବନକୁ ଛୁଇଁବାର ପ୍ରୟାସ କରନ୍ତୁ ଯେଉଁମାନେ ବଞ୍ଚି ତ-ଶୋଷିତ ଅଟନ୍ତି । ଅନ୍ୟର ଭବିଷ୍ୟତକୁ ଭଲ କରିବା ପାଇଁ ଆପଣଙ୍କ ଭଳି ସମସ୍ତ ଯୁବକମାନଙ୍କୁ ନିଜର ଉର୍ଜ୍ଜା ଏବଂ ସମୟ ଦେବାକୁ ହେବ । ଯୁବକଙ୍କ ଶକ୍ତି , ଯୁବକଙ୍କ ଉର୍ଜ୍ଜା ଏବଂ ଯୁବକଙ୍କ ଦୃଢ ଇଚ୍ଛା ଶକ୍ତି , ପରିବର୍ତ୍ତନ ଆଣିବାରେ ଆହୁରି ଅଧିକ ସଫଳ ହେବେ । ଏବେ କୋଟି କୋଟି ଯୁବକଙ୍କ ସ୍ୱରକୁ ଏହି ଦେଶର ସ୍ୱର ସହିତ ମିଶାଇ ବିକାଶର କାମ ଗୁଡିକୁ ଆଗକୁ ବଢାଇବାରେ ସାହାଯ୍ୟ କରିବ ।


    ମୋର ସାଥୀମାନେ , ଆପଣ ସମସ୍ତେ ନୂଆ କ୍ଷେତ୍ରକୁ ସ୍ପର୍ଶ କରନ୍ତୁ , ବିକାଶର ନୂଆ ଦୃଷ୍ଟିଭଙ୍ଗୀ ପ୍ରସ୍ତୁତ କରନ୍ତୁ , ନୂଆ ଉପଲ ବ୍ଧି ହାସଲ କରନ୍ତୁ । ଏହି ଶୁଭ କାମନା ସହିତ ଆପଣମାନଙ୍କୁ ରାଷ୍ଟ୍ରୀୟ ଯୁବ ଦିବସ ଓ ମହୋତ୍ସବର ବହୁତ ବହୁତ ଅଭିନନ୍ଦନ ଦେଉଛି ଏବଂ ବହୁତ ବହୁତ ଶୁଭ କାମନା ଜଣାଉଛି । ଆଉ ସ୍ୱାମୀ ବିବେକାନନ୍ଦଙ୍କର ପୂଣ୍ୟ ସ୍ମରଣ କରି ଆମ ଭିତରେ ଥିବା ଉର୍ଜ୍ଜାକୁ ନେଇ , ସମାଜର , ରାଷ୍ଟ୍ରର , ପରିବାରର , ଗାଁର , ଗରିବର , କୃଷକର ଭଲ ପାଇଁ ନିଜ ଜୀବନର କିଛି ନା କିଛି ସମୟ ବାହାର କରି ସେମାନଙ୍କ ପାଇଁ ଦେବାକୁ ସଂକଳ୍ପ କରନ୍ତୁ । ଦେଖନ୍ତୁ ଜୀବନରେ ଯାହା କରିବାରେ ସନ୍ତୋଷ ମିଳିବ , ସେହି ସନ୍ତୋଷର ଯେଉଁ ଶକ୍ତି ହେବ ତାହା ସ୍ୱୟଂ ଉର୍ଜ୍ଜାର ଏକ ରୂପ ଧାରଣ କରିନେବ । ମୋର ଆପଣମାନଙ୍କୁ ବହୁତ ବହୁତ ଶୁଭ କାମନା । ଦେଶର କୋଣ ଅନୁକୋଣରୁ ଆସିଥିବା ଯୁବକଙ୍କୁ ନେଇ ଏକ ପ୍ରକାର ଛୋଟ ଭାରତ ମୋ ସାମ୍ନାରେ ଅଛି । ଏହି ଛୋଟ ଭାରତ ନୂଆ ପ୍ରେରଣା , ନୂଆ ଉତ୍ସାହ ନେଇ ଗୀତାର , ଗୀତାର ମାଟି ଅଟେ । ଯାହା କର୍ମର ସ ନ୍ଦେ ଶ ଦିଏ । ନିଷ୍କାମ କର୍ମ ଯୋଗର ସ ନ୍ଦେ ଶ ଦିଏ । ତାହାକୁ ନେଇ ଆପଣ ଆଗେଇ ଚାଲନ୍ତୁ , ଏଥିପାଇଁ ଏହି ଯୁବ ମହୋତ୍ସବକୁ ମୋର ବହୁତ ବହୁତ ଶୁଭ କାମନା ଜଣାଉଛି ।


    ଧନ୍ୟବାଦ !!!


    **********

    

    
    (Release ID: 1480575) Visitor Counter : 4