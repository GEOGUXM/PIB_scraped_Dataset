      କ୍ୟାବିନେଟ

      ପାଟନା ବିମାନବନ୍ଦର ସମ୍ପ୍ରସାରଣ ପାଇଁ ବିହାର ସରକାରଙ୍କ ସହ ଜମି ଅଦଳ-ବଦଳ ପ୍ରସ୍ତାବକୁ କ୍ୟାବିନେଟ ମଞ୍ଜୁରି
      Posted On: 24 JAN 2017 10:27AM by PIB Bhubaneshwar


    ଅନିଶାବାଦଠାରେ ଭାରତୀୟ ବିମାନ ବନ୍ଦର ପ୍ରାଧିକରଣକର 11.35 ଏକର ଜମି ବଦଳରେ ସମାନ ପରିମାଣର ଜମି ପାଟନାଠାରେ ଯୋଗାଇ ଦେବା ପ୍ରସ୍ତାବକୁ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଆଜି ଅନୁଷ୍ଠିତ କେନ୍ଦ୍ର କ୍ୟାବିନେଟ ବୈଠକରେ ଅନୁମୋଦନ କରାଯାଇଛି । ପ୍ରସ୍ତାବିତ ଜମିରେ ପାଟନାସ୍ଥିତ ଜୟ ପ୍ରକାଶ ନାରାୟଣ ଆନ୍ତର୍ଜାତିକ ବିମାନ ବନ୍ଦରର ପରିସର ସମ୍ପ୍ରସାରଣ କରାଯିବ । ନୂଆ ଟର୍ମିନାଲ୍ ବିଲ୍ଡିଂ ଏବଂ ଅନ୍ୟାନ୍ୟ ଆନୁସଙ୍ଗିକ ଭିତ୍ତିଭୂମି ନିର୍ମାଣ କରାଯିବ । ବିହାର ସରକାର ମଧ୍ୟ ଏହି ଭୂମି ହସ୍ତାନ୍ତର ପ୍ରସ୍ତାବରେ ରାଜି ହୋଇଥିଲେ । ପାଟନାଠାରେ ନୂଆ ଟର୍ମିନାଲ୍ ବିଲ୍ଡିଂ ନିର୍ମାଣ ହେଲେ ଏଠାରେ ବାର୍ଷିକ 30 ଲକ୍ଷ ଯାତ୍ରୀଙ୍କ ଯାତାୟାତ ପାଇଁ ସୁବନ୍ଦୋବସ୍ତ ହୋଇପାରିବ । ଏହାବ୍ୟତୀତ ପାଟନା ବିମାନବନ୍ଦର ଯାତ୍ରୀ ଧାରଣ କ୍ଷମତା ବୃଦ୍ଧି ପାଇବା ସହ ଏଠାରେ ଯାତ୍ରୀଙ୍କୁ ଆବଶ୍ୟକ ସ୍ଥାନ ଓ ସୁବିଧା ମିଳିପାରିବ । ବର୍ତ୍ତମାନ ପାଟନା ବିମାନବନ୍ଦରରେ ଯାତ୍ରୀ ଧାରଣ କ୍ଷମତା ବାର୍ଷିକ 5 ଲକ୍ଷ ହୋଇଥିବା ବେଳେ ଏଠାରେ ବାର୍ଷିକ 15 ଲକ୍ଷ ଯାତ୍ରୀଙ୍କ ଭିଡ଼ ଜମୁଥିଲା । ଫଳରେ ବିମାନଯାତ୍ରୀମାନେ ସ୍ଥାନାଭାବର ସମ୍ମୁଖୀନ ହେଉଥିଲେ ।

    **********
    
    (Release ID: 1481166) Visitor Counter : 2