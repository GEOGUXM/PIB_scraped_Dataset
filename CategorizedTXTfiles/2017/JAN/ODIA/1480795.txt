      ପ୍ରତିରକ୍ଷା ମନ୍ତ୍ରଣାଳୟ

      ପଚିଶ ଜଣଙ୍କୁ ଜାତୀୟ ସାହସିକତା ପୁରସ୍କାର – ୨୦୧୬
      ଓଡିଶାର ମୋହନ ସେଠୀ ପାଇବେ ଜାତୀୟ ସାହସିକତା ପୁରସ୍କାର

      Posted On: 17 JAN 2017 7:08PM by PIB Bhubaneshwar

    ୧୨ଜଣ ବାଳିକା ଓ ୧୩ ଜଣ ବାଳକଙ୍କ ସମେତ ମୋଟ ୨୫ ଜ ଣ ପିଲାଙ୍କୁ ୨୦୧୬ ମସିହା ପାଇଁ ଜାତୀୟ ସାହସିକତା ପୁରସ୍କାର ନିମନ୍ତେ ମନୋନୀତ କରାଯାଇଛି । ଏମାନଙ୍କ ମଧ୍ୟରୁ ୪ ଜଣଙ୍କୁ ମରଣୋତ୍ତର ଭାବେ ଏହି ପୁରସ୍କାର ପ୍ରଦାନ କରାଯିବ । ଅରୁଣାଚଳ ପ୍ରଦେଶର ୮ବର୍ଷର ବାଳିକା ସ୍ୱର୍ଗତଃ କୁମାରୀ ତରହ ପିଜୁଙ୍କୁ ଭାରତ ପୁରସ୍କାର ପାଇଁ ମନୋନୀତ କରାଯାଇଛି । ସେ ଜୀବନ ଉତ୍ସର୍ଗ କରି ତାଙ୍କର ୨ ଜଣ ସାଙ୍ଗକୁ ବୁଡି ଯାଉଥିବା ଅବସ୍ଥାରେ ଉଦ୍ଧାର କରିଥିଲେ ।


    ସେହିପରି ମର୍ଯ୍ୟାଦାଜନକ ଗୀତାଚୋପ୍ରା ପୁରସ୍କାର ନିମନ୍ତେ ପଶ୍ଚିମ ବଙ୍ଗ ର ୧୮ ବର୍ଷର ତେଜସ୍ୱେତା ପ୍ରଧାନ ଓ ୧୭ ବର୍ଷର ଶିବାନୀ ଗଣ୍ଡ ମନୋନୀତ ହୋଇଛନ୍ତି । ଏହି ଦୁଇଜଣ ଅଦ ମ୍ୟ ସାହସ ପ୍ରଦର୍ଶନ କରି ଏକ ଆନ୍ତର୍ଜା ତି କ ସେକ୍ସ ରାକେଟ ର ପର୍ଦ୍ଦାଫାସ କରିବା ସହ ଏହାର ମୁଖ୍ୟ ନାୟକଙ୍କୁ ଦିଲ୍ଲୀ ରୁ ଗିରୁଫ କରାଇବାରେ ପୁଲିସ ଏବଂ ସ୍ୱେଚ୍ଛାସେବୀ ସଂସ୍ଥାକୁ ସହଯୋଗ କରିଥିଲେ ।

    ଉତରାଖଣ୍ଡର ୧୫ ବର୍ଷର ବାଳକ ସୁମୀତ ମାମଗେନ୍ ସଂଜୟ ଚୋପ୍ରା ପୁରସ୍କାର ନିମନ୍ତେ ମନୋନୀତ ହୋଇଛନ୍ତି । ନିଜ ପୁତୁରାକୁ ଏକ କଲରାପତରିଆ ବାଘ ହାବୁଡରୁ ବଂଚାଇବା ପାଇଁ ସୁମୀତ ଦୃଢ ସାହସ ପ୍ରଦର୍ଶନ କରି ଲଢିଥିଲେ ।


    ମିଜୋରାମର ୧୩ ବର୍ଷର ସ୍ୱର୍ଗତ କୁମାରୀ ରୋଲୁଆପୁଇ , ଛତିଶଗଡର ୧୫ ବର୍ଷୀୟ ମାଷ୍ଟର ତୁଷାର ବର୍ମା , ମିଜୋରାମର ୧୪ ବର୍ଷିୟ ସ୍ୱର୍ଗତ କୁମାରୀ ଏଚ୍. ଲାଲ ହ୍ରୀତପୁଇ , ବାପୁ ଗୌଧାନୀ ପୁରସ୍କାର ପାଇଁ ଯୋଗ୍ୟ ବିବେଚିତ ହୋଇଛନ୍ତି । ସ୍ୱର୍ଗତ ରୋଲୁଆପୁଇ ନିଜର ଅପୂର୍ବ ସାହସ ଦେଖାଇ ଦୁଇ ଜଣ ଝିଅଙ୍କୁ ବୁଡି ଯାଉଥିବା ବେଳେ ଉଦ୍ଧାର କରିଥିଲେ । ମାଷ୍ଟର ତୁଷାର ବର୍ମା ମଧ୍ୟ ଜୀବନକୁ ବାଜି ଲଗାଇ ନିଜ ପଡୋଶୀଙ୍କ ଘରେ ନିଆ ଲାଗିଥିବା ବେଳେ ଗୁହାଳ ଭିତରୁ ଗାଇଗୋରୁଙ୍କୁ ଉଦ୍ଧାର କରିପାରିଥିଲେ । କୁମାରୀ ଲାଲହ୍ରୀଆତପୁଇ ଜୀବନ ଉତ୍ସର୍ଗ କରି ନିଜ ପୁତୁରାଙ୍କ କାର ଦୁର୍ଘଟଣାରୁ ଉଦ୍ଧାର କରି ପାରିଥିଲେ ।


    ସାହସିକତା ପୁରସ୍କାର ପାଇଁ ମନୋନୀତ ହୋଇଥିବା ଅନ୍ୟ ପିଲାମାନେ ହେଲେ ମାଷ୍ଟର ପ୍ରଫୁଲ ଶର୍ମା ( ହିମାଚଳ ପ୍ରଦେଶ) , ମାଷ୍ଟର ସୋନୁ ମାଲି ( ରାଜସ୍ଥାନ ) କୁମାରୀ ଅକ୍ଷିତା ଶର୍ମା , ମାଷ୍ଟର ଅକ୍ଷତ ଶର୍ମା , ମାଷ୍ଟର ଏମନ୍ ( ସମସ୍ତେ ଦିଲ୍ଲୀ ,) କୁମାର ଆଜିସ୍ଥା ପାଣ୍ଡେ ( ଉତ୍ତର ପ୍ରଦେଶ ) , କୁମାରୀ ନିଶା ଦିଲ୍ଳୀପ ପାଟିଲ ( ମହାରାଷ୍ଟ୍ର ) କୁମାରୀ ଶିୟା ଉମନସା ଖୋଡେ କର୍ଣ୍ଣାଟକ , ମାଷ୍ଟର ମୋଇରାଂଗଥମ ସଦାନନ୍ଦ ସିଂ ( ମଣିପୁର) , ମାଷ୍ଟର ବିନିଲ ମନଜାଲେ , ମାଷ୍ଟର ଆଦିତ୍ୟାନ ଏମ. ପି ପିଲାଇ , ମାଷ୍ଟର ଅଖିଳ କେ. ଶିବୁ ଏବଂ କୁମାରୀ ବଜରୁନିସା କେ.ପି ( ସମସ୍ତେ କେରଳ ) ମାଷ୍ଟର ଟଙ୍କେଶ୍ୱର ପେଗୁ (ଆସାମ) କୁମାରୀ ନିଲମ ଧ୍ରୁବ ( ଛତିଶଗଡ ) ମାଷ୍ଟର ଥାଙ୍ଗହିଲ ମାଙ୍ଗ ଲୁନକିମ ( ନାଗାଲ୍ୟାଣ୍ଡ ) ମାଷ୍ଟର ମୋହନ ସେଠୀ( ଓଡିଶା ) ଏବଂ ସ୍ୱର୍ଗତଃ କୁମାରୀ ପାୟଲ ଦେବୀ ( ଜାମ୍ମୁ ଓ କାଶ୍ମୀର ) ଭାରତୀୟ ଶିବୁ କଲ୍ୟାଣ ପରିଷଦ ( ଆଇ. ସି. ସି. ଡବ୍ଲୁ ର କାର୍ଯ୍ୟକର୍ତା ବିଭିନ୍ନ ମନ୍ତ୍ରଣାଳୟ ଓ ବିଭାଗର ଉଚ୍ଚ ପ୍ରତିନି ଧି ଏବଂ ବେସରକାରୀ ସଂସ୍ଥାକୁ ନେବା ଗଠିତ ଉଚ୍ଚ ସ୍ତରୀୟ କମିଟି ଦ୍ୱାରା ଚୟନ କରଯାଇ ଏହି ଶିଶୁ ମାନଙ୍କୁ ମନୋନୀତ କରାଯାଇଛି ।


    ସାଧାରଣତନ୍ତ୍ର ଦିବସ ପୂର୍ବରୁ ଜାନୁୟାରୀ ୨୩ ତାରିଖରେ ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀ ଏହି ପିଲାମାନଙ୍କୁ ପୁରସ୍କୃତ କରିବେ । ପରେ ସେମାନେ ପରେଡରେ ଅଂଶ ଗ୍ରହଣ କରିବେ । ପୁରସ୍କାର ବାବଦରେ ପ୍ରତ୍ୟକଙ୍କୁ ପଦକ , ପ୍ରମାଣପତ୍ର ଓ ନଗଦ ଅର୍ଥ ରାଶି ଦିଆଯିବ ।


    ସେମାନଙ୍କ ସମ୍ମାନାର୍ଥେ ରାଷ୍ଟ୍ରପତି ପ୍ରଣବ ମୁଖାର୍ଜୀ ବହୁ ବିଶିଷ୍ଟ ବ୍ୟକ୍ତି ସମ୍ବର୍ଦ୍ଧନାର ଆୟୋଜନ କରିବେ । ଏହା ବ୍ୟତୀତ ବିଭିନ୍ନ ରାଜ୍ୟ ମଧ୍ୟ ରାଜ୍ୟସ୍ତରରେ ଉତ୍ସବର ଆୟୋଜନ କରି ସାହସୀ ପିଲାଙ୍କୁ ସମ୍ମାନିତ କରିବେ ।


    ଯେଉଁ ପିଲାମାନେ ଅପୂର୍ବ ସାହସ ପ୍ରଦର୍ଶନ କରି ସେମାନଙ୍କୁ ସମ୍ମାନିତ କରି ଅନ୍ୟ ପିଲାମାନଙ୍କ ପାଇଁ ଉଦାହରଣ ସୃଷ୍ଟି କରିବା ଉଦେ୍ଦଶ୍ୟରେ ଆଇସିସି ପବ୍ଲୁ ପକ୍ଷରୁ ଏହି ଜାତୀୟ ସାହସିକତା ପୁରସ୍କାର ଯୋଜନା ପ୍ରଚଳନ କରାଯାଇ ଆସୁଛି ।


    ଯୋଗ୍ୟ ମନୋନୀତ ପିଲାମାନଙ୍କୁ ସେମାନଙ୍କ ସ୍କୁଲ ଶିକ୍ଷା ଶେଷ ପର୍ଯ୍ୟନ୍ତ ଆର୍ଥିକ ସହାୟତା ଯୋଗାଇ ଦିଆଯିବ । କେତେକ ରାଜ୍ୟ ସରକାର ମଧ୍ୟ ସେହି ପିଲାମାନଙ୍କୁ ଆର୍ଥିକ ସହାୟତା ଯୋଗାଇ ଦେବେ । ଇନ୍ଦିରାଗାନ୍ଧୀ ସ୍କଲାରସିପ , ଯୋଜନାରେ ଆଇସିସିଡବ୍ଲୁ ପକ୍ଷରୁ ଯେଉମାନେ ଡାକ୍ତରୀ କିମ୍ବା ଇଂଜିନିୟରିଂ ପରି ପେଷାଗତ ପାଠ୍ୟକ୍ରମରେ ନାମ ଲେଖାଇବେ ସେମାନଙ୍କୁ ଆର୍ଥିକ ସହାୟତା ପ୍ରଦାନ କରାଯିବ । ଅନ୍ୟମାନଙ୍କ ଗ୍ରାଜୁଏସନ ଶେଷ ପର୍ଯ୍ୟନ୍ତ ସହାୟତା ଯୋଗାଇ ଦିଆଯିବ । ଏହାବ୍ୟତୀତ ମେଡିକାଲ , ଇଂଜିନିୟରିଂ ଓ ପଲିଟେକ୍ଲିକ୍ ଆଦି ପାଠ୍ୟକ୍ରମରେ ମଧ୍ୟ ସାହସିକତା ପୁରସ୍କାର ପ୍ରାପ୍ତ ପିଲାଙ୍କ ପାଇଁ ଭାରତ ସରକାର କିଛି ସିଟ ସଂରକ୍ଷିତ ରଖିଛନ୍ତି ।


    ୧୯୫୭ ମସିହା ରୁ ଆରମ୍ଭ ହୋଇଥିବା ଏହି ଯୋଜନାରେ ଆଇ ସିସି ଡବ୍ଲୁ ୯୪୫ ଜଣ ସା ହାସୀ ପିଲାଙ୍କୁ ପରୁସ୍କୃତ କରିସାରିଲାଣି । ସେମାନଙ୍କ ମଧ୍ୟରେ ୬୬୯ ଜଣ ବାଳକ ଓ ୨୭୨ ଜଣ ବାଳିକା ଅନ୍ତର୍ଭୁକ୍ତ ।


    ******


    

    
    (Release ID: 1480795) Visitor Counter : 2