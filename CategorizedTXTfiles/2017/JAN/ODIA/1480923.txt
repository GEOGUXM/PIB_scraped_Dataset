      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ପ୍ରଧାନମନ୍ତ୍ରୀଙ୍କ ସହ ମୁସଲିମ୍ ଉଲେମା, ବୁଦ୍ଧିଜୀବୀ, ଶିକ୍ଷାବିତଙ୍କ ଆଲୋଚନା ଭାରତୀୟ ଯୁବକମାନେ ସଫଳତାପୂର୍ବକ ଉଗ୍ରବାଦର ନିରୋଧ କରିଛନ୍ତି : ପ୍ରଧାନମନ୍ତ୍ରୀ
      Posted On: 19 JAN 2017 7:41PM by PIB Bhubaneshwar


    


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ସହ ମୁସଲିମ୍ ଉଲେମା , ବୁଦ୍ଧିଜୀବୀ , ଶିକ୍ଷାବିତ୍ ଏବଂ ଅନ୍ୟ ବିଶିଷ୍ଟ ବ୍ୟକ୍ତିମାନେ ଆଜି ସାକ୍ଷାତ ଆଲୋଚନା କରିଛନ୍ତି । ସମାଜର ସବୁ ବର୍ଗର ଲୋକ , ବିଶେଷ କରି ସଂଖ୍ୟାଲଘୁମାନଙ୍କ ସାମାଜିକ-ଅର୍ଥନୈତିକ ଏବଂ ଶିକ୍ଷା ସଶକ୍ତିକରଣ ତଥା ସାମଗ୍ରୀକ ବିକାଶ ପାଇଁ କେନ୍ଦ୍ର ସରକାରଙ୍କ ପକ୍ଷରୁ ବ୍ୟାପକ ପଦକ୍ଷେପ ନିଆଯାଇଛି । ଏଥିପାଇଁ ଉକ୍ତ ପ୍ରତିନିଧିଦଳ ପ୍ରଧାନମନ୍ତ୍ରୀଙ୍କୁ ଶୁଭେଚ୍ଛା ଜଣାଇଥିଲେ ।


    ସାଉଦି ସରକାରଙ୍କ ଦ୍ୱାରା ଭାରତରୁ ଯାଉଥିବା ହଜ୍ ଯାତ୍ରୀଙ୍କ ସଂଖ୍ୟା ବୃଦ୍ଧି କରିବା ପଦକ୍ଷେପକୁ ଏହି ପ୍ରତିନିଧି ଦଳ ପ୍ରଶଂସା କରିଥିଲେ । ଏଥିସହିତ ଏ ଦିଗରେ ପ୍ରଧାନମନ୍ତ୍ରୀ ଶ୍ରୀ ମୋଦୀଙ୍କ ପଦକ୍ଷେପ ପାଇଁ ସାଧୁବାଦ ଜଣାଇଥିଲେ ।


    କଳାଧନ ଏବଂ ଦୁର୍ନୀତି ବିରୋଧରେ ପ୍ରଧାନମନ୍ତ୍ରୀଙ୍କ ପଦକ୍ଷେପକୁ ଏହି ପ୍ରତିନିଧି ଦଳ ଏକ ସ୍ୱରରେ ପ୍ରଶଂସା କରିଥିଲେ । ପ୍ରଧାନମନ୍ତ୍ରୀଙ୍କ ଭ୍ରଷ୍ଟାଚାର ବିରୋଧୀ ପଦକ୍ଷେପ ଦ୍ୱାରା ସାଧାରଣ ଜନତା ତଥା ସଂଖ୍ୟାଲଘୁ ବର୍ଗର ଲୋକମାନେ ବିଶେଷ ଭାବେ ଉପକୃତ ହୋଇପାରିବେ ବୋଲି ଏହି ପ୍ରତିନିଧି ଦଳ ମତପ୍ରକାଶ କରିଥିଲେ ।


    ବିଶ୍ୱର ବିଭିନ୍ନ ରାଷ୍ଟ୍ର ସହ ସୁସମ୍ପର୍କ ପ୍ରତିଷ୍ଠା ଲାଗି ପ୍ରଧାନମନ୍ତ୍ରୀଙ୍କ ପଦକ୍ଷେପକୁ ଏହି ପ୍ରତିନିଧି ଦଳ ଉଚ୍ଚପ୍ରଶଂସା କରିଥିଲେ । ଏବେ ବିଶ୍ୱର ପ୍ରତିଟି କୋଣରେ ରହୁଥିବା ଭାରତୀୟମାନେ ଗର୍ବ ଅନୁଭବ କରୁଥିବା ସେମାନେ କହିଥିଲେ ।


    ସ୍ୱଚ୍ଛ ଭାରତ ମିଶନ ଦିଗରେ ପ୍ରଧାନମନ୍ତ୍ରୀ ନେଉଥିବା ପଦକ୍ଷେପକୁ ମଧ୍ୟ ଏହି ପ୍ରତିନିଧି ଦଳ ପ୍ରଶଂସା କରିଥିଲେ ।


    ଏହି ଅବସରରେ ପ୍ରଧାନମନ୍ତ୍ରୀ ଶ୍ରୀ ମୋଦୀ କହିଥିଲେ ଯେ ଆଜି ବିଶ୍ୱର ପ୍ରତ୍ୟେକ ଅଞ୍ଚଳ ଉଗ୍ରବାଦ ଦ୍ୱାରା ପ୍ରଭାବିତ । ମାତ୍ର ଭାରତୀୟ ଯୁବକମାନେ ଉଗ୍ରବାଦର ନିରୋଧ କରିବାରେ ସଫଳ ହୋଇଛନ୍ତି । ଆମର ଦୀର୍ଘକାଳୀନ ସାମାଜିକ ପରମ୍ପରା ଯୋଗୁ ଏହା ସମ୍ଭବ ହୋଇପାରିଛି । ଏହି ପରମ୍ପରାକୁ ଆଗକୁ ନେବା ଆମ ସମସ୍ତଙ୍କ ଉତ୍ତରଦାୟିତ୍ୱ ବୋଲି ପ୍ରଧାନମନ୍ତ୍ରୀ ଶ୍ରୀ ମୋଦୀ କହିଥିଲେ । ପ୍ରଧାନମନ୍ତ୍ରୀ ଶ୍ରୀ ମୋଦୀ ଆହୁରି କହିଲେ ଯେ ଆମର ସଂସ୍କୃତି , ପରମ୍ପରା ଏବଂ ସାମାଜିକ ଚଳଣି ଆତଙ୍କବାଦୀ ଏବଂ ସେମାନଙ୍କୁ ପ୍ରୋତ୍ସାହନ ଦେଉଥିବା ଲୋକମାନଙ୍କ ଘୃଣ୍ୟ ଉ ଦ୍ଦେ ଶ୍ୟକୁ ସଫଳ ହେବାକୁ ଦେବ ନାହିଁ । ଦାରିଦ୍ର୍ୟ ଦୂରୀକରଣ ଏବଂ ନିଯୁକ୍ତି ସୁଯୋଗ ସୃଷ୍ଟି ପାଇଁ ଶିକ୍ଷା ଏବଂ ଦକ୍ଷତା ବିକାଶ ଉପରେ ପ୍ରଧାନମନ୍ତ୍ରୀ ଗୁରୁତ୍ୱାରୋପ କରିଥିଲେ ।


    ଭାରତରୁ ଯାଉଥିବା ହଜ ଯାତ୍ରୀଙ୍କ ସଂଖ୍ୟା ବୃଦ୍ଧି ପାଇଁ ସାଉଦି ଆରବ ସରକାର ନେଇଥିବା ପଦକ୍ଷେପକୁ ପ୍ରଧାନମନ୍ତ୍ରୀ ପ୍ରଶଂସା କରିଥିଲେ । ଏହି ଅବସରରେ ପ୍ରଧାନମନ୍ତ୍ରୀ କହିଥିଲେ ଯେ ବିଦେଶରେ କରୁଥିବା ଭାରତୀୟ ମୁସଲମାନ ସମ୍ପ୍ରଦାୟ ର ଏକ ସ୍ୱଚ୍ଛ ଛବି ରହିଛି ।


    ପ୍ରଧାନମନ୍ତ୍ରୀଙ୍କ ସହ ସାକ୍ଷାତ ଆଲୋଚନା କରିଥିବା ପ୍ରତିନିଧି ଦଳରେ ସର୍ବଭାରତୀୟ ମସଜିଦ୍ ଇମାମ୍ ସଂଗଠନର ମୁଖ୍ୟ ଇମାମ ଉମର ଅହମ୍ମଦ ଇଲିଆସି , ଆଲିଗଡ଼ ମୁସଲିମ୍ ବିଶ୍ୱବିଦ୍ୟାଳୟର କୁଳପତି ଲେଫ୍ଟନାଣ୍ଟ ଜେନେରାଲ (ଅବସରପ୍ରାପ୍ତ) ଜମିରୁଦ୍ଦିନ ଶାହ , ସୁପ୍ରିମ କୋ ର୍ଟର ପୂର୍ବତନ ବିଚାରପତି ଏମ୍ୱାଇ ଇକବାଲ୍ , ଜାମିଆ ମିଲିଆ ଇସ୍ଲାମିଆ ବିଶ୍ୱବିଦ୍ୟାଳୟର କୁଳପତି ତଲତ ଅହମ୍ମଦ , ଊର୍ଦ୍ଦୁ ସାମ୍ବାଦିକ ସାହିଦ୍ ସିଦ୍ଦିକି ପ୍ରମୁଖ ସାମିଲ ଥିଲେ । କେନ୍ଦ୍ର ସଂଖ୍ୟାଲଘୁ ତଥା ସଂସଦୀୟ ବ୍ୟାପାର ରାଷ୍ଟ୍ରମନ୍ତ୍ରୀ (ସ୍ୱାଧୀନ ଦାୟିତ୍ୱ) ଶ୍ରୀ ମୁଖତାର ଆବାସ ନକ୍ଭୀ ଏବଂ କେନ୍ଦ୍ର ବୈଦେଶିକ ବ୍ୟାପାର ରାଷ୍ଟ୍ରମନ୍ତ୍ରୀ ଶ୍ରୀ ଏମ . ଜେ . ଆକବର ମଧ୍ୟ ଏହି ଅବସରରେ ଉପସ୍ଥିତ ଥିଲେ ।


    ***********

    

    
    (Release ID: 1480923) Visitor Counter : 2