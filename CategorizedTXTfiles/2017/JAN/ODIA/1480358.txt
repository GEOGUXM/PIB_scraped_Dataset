      ସଡକ ପରିବହନ ଓ ରାଜପଥ ମନ୍ତ୍ରଣାଳୟ

      ଇଣ୍ଡିଆ ଗେଟରୁ ସଡକ ସୁରକ୍ଷା ପଦଯାତ୍ରାର ଶୁଭାରମ୍ଭ କଲେ କେନ୍ଦ୍ର ମନ୍ତ୍ରୀ ନିତିନ ଗଡକାରୀ
      Posted On: 09 JAN 2017 7:17PM by PIB Bhubaneshwar


    ସଡକ ସୁରକ୍ଷା ବିଷୟରେ ସଚେତନ କରାଇବା ଏବଂ ସଡକ ସୁରକ୍ଷା ଆନ୍ଦୋଳନରେ ସକ୍ରୀୟ ଅଂଶଗ୍ରହଣ ଲକ୍ଷ୍ୟରେ ଆଜି ସଡକ ପରିବହନ , ରାଜମାର୍ଗ ଏବଂ ଜାହାଜ ଚଳାଚଳ ମନ୍ତ୍ରୀ ଶ୍ରୀ ନୀତିନ ଗଡକରୀ ନୂଆଦିଲ୍ଲୀଠାରେ ଇଣ୍ଡିଆ ଗେଟ ଠାରୁ ଏକ ସଡକ ସୁରକ୍ଷା ପଦଯାତ୍ରା ର ଶୁଭାରମ୍ଭ କରିଥିଲେ । ଏହି ପଦଯାତ୍ରା ଜାନୁଆରୀ 9ରୁ 15 ତାରିଖ ପର୍ଯ୍ୟନ୍ତ ସଡକ ସୁରକ୍ଷା ସପ୍ତାହର ଶୁଭାରମ୍ଭ ଉ ଦ୍ଦେ ଶ୍ୟରେ କରାଯାଇଥିଲା ।


    ଏହି କାର୍ଯ୍ୟକ୍ରମରେ ଉଦବୋଧନ ଦେଇ ଶ୍ରୀ ଗଡକରୀ ଆଗାମୀ କିଛି ବର୍ଷ ମଧ୍ୟରେ ସଡକ ଦୁର୍ଘଟଣା ଏବଂ ସେଥିରେ ହେଉଥିବା ମୃତ୍ୟୁ ସଂଖ୍ୟା ହ୍ରାସ କରିବା ନେଇ ତାଙ୍କ ମନ୍ତ୍ରଣାଳୟର ପ୍ରତିବଦ୍ଧତାକୁ ଦୋହରାଇଥିଲେ । ସେ କହିଥିଲେ ଯେ ଏହି ଲକ୍ଷ୍ୟ ହାସଲ ଦିଗରେ ତାଙ୍କ ମନ୍ତ୍ରଣାଳୟ ସଡକ ସୁରକ୍ଷାର 4ଟି ଇ – ଇଂଜିନିୟରିଂ , ଏନଫୋର୍ସମେଣ୍ଟ , ଏଜୁକେସନ ଏବଂ ଏମର୍ଜେନ୍ସୀ ଉପରେ କାର୍ଯ୍ୟ କରୁଛି । 11 ହଜାର କୋଟି ଟଙ୍କା ଖର୍ଚ୍ଚ କରି ଏହି କାର୍ଯ୍ୟ କରାଯିବ । ଉପସ୍ଥିତ ଜନତା ଙ୍କୁ ସେ କହିଥିଲେ ଯେ ମନ୍ତ୍ରଣାଳୟ ଦ୍ୱାରା ଅଧିକ ଦୁର୍ଘଟଣା ସ୍ଥାନ ଗୁଡିକର ଚୟନ କାର୍ଯ୍ୟ ଚାଲିଛି କିନ୍ତୁ ଲୋକମାନଙ୍କ ନଜରକୁ ଏହିଭଳି ସ୍ଥାନ ଆସୁଥିଲେ ସେମାନେ ମନ୍ତ୍ରଣାଳୟକୁ ସୂଚନା ପ୍ରଦାନ କରିବା ପାଇଁ ଆହ୍ୱାନ ଦେଇଛନ୍ତି । ସେ ଆହୁ ରି ମଧ୍ୟ କହିଥିଲେ ଯେ ଫ୍ଲାଇ ଓଭର , ଅଣ୍ଡରପାସ , କ୍ରାସ ବେ ରିଅର , ରମ୍ବଲ ଷ୍ଟ୍ରିପ , ଟ୍ରାଫିକ ସାଇନେଜ ଆଦି ସଠିକ ସ୍ଥାନରେ ସ୍ଥାନିତ କରାଯିବ ଫଳରେ ଏହାଦ୍ୱାରା ହେଉଥିବା ଦୁର୍ଘଟଣା ରୋକାଯାଇପାରିବ ।

    ଶ୍ରୀ ଗଡକରୀ ଆଶା ବ୍ୟକ୍ତ କରିଥିଲେ ଯେ ମୋଟର ବାହନ (ସଂଶୋଧନ) ବିଧେୟକର ପରୀକ୍ଷଣ ପରେ ସଂସଦର ଆଗାମୀ ଅଧିବେଶନରେ ଗୃହୀ ତ କରାଯିବ । ଏହି ବିଲ ଗୃହୀ ତ ହେଲେ ଏହା ସଡକ ସୁରକ୍ଷା ସମ୍ବନ୍ଧୀତ ଆଇନଗୁଡି କୁ କଠିନ କରାଯାଇ ଦଣ୍ଡ ବ୍ୟବସ୍ଥା , ଇଲେକ୍ଟ୍ରୋନିକ ଏନଫୋର୍ସମେଣ୍ଟ , ଫିଟନେସ ସାର୍ଟିଫିକେଟ ଏବଂ ଲାଇସେନ୍ସ ସହ ଅନ୍ୟାନ୍ୟ ବ୍ୟବସ୍ଥା ରଖାଯିବ ।


    ସେ କହିଥିଲେ ଯେ ସଡକ ଦୁର୍ଘଟଣା ସମୟରେ ଅନ୍ୟ ଲୋକମାନେ ଦୁର୍ଘଟଣାଗ୍ରସ୍ତ ଲୋକମାନଙ୍କୁ ସାହାଯ୍ୟ କରିବା ଉଚିତ ଯାହାଦ୍ୱାରା ବହୁମୂଲ୍ୟ ଜୀବନ ରକ୍ଷା କରାଯାଇପାରିବ । ସେ ଟ୍ରାଫିକ ନିୟମ ମାନିବା ସହ ଯୁବ ପିଢୀଙ୍କୁ ଏଥିନେଇ ଜନ ସଚେତନତା କରାଇବା ପାଇଁ ଆହ୍ୱାନ ଦେଇଥିଲେ ।


    ପରିବହନ ଏବଂ ରାଜମାର୍ଗ ମନ୍ତ୍ରଣାଳୟ , ଦିଲ୍ଲୀ ପୁଲିସ ଏବଂ ଇଣ୍ଡିଆନ ଅଟୋମୋବାଇଲ ମାନୁଫ୍ୟାକ୍ଚର (ଏସଆଇଏଏମ)ର ମିଳିତ ସହଯୋଗରେ ଆୟୋଜିତ ଏହି କାର୍ଯ୍ୟକ୍ରମରେ ଅନେକ ବେସରକାରୀ ସଂସ୍ଥା , କେନ୍ଦ୍ର ବେସାମରିକ ବିମାନ ଚଳାଚଳ ମନ୍ତ୍ରୀ ଶ୍ରୀ ଅଶୋକ ଗଜପତି ରାଜୁ ଏବଂ ସ୍ୱରାଷ୍ଟ୍ର ମନ୍ତ୍ରଣାଳୟ ରାଷ୍ଟ୍ର ମନ୍ତ୍ରୀ ଶ୍ରୀ ହଂସରାମ ଗଙ୍ଗାରା ମ ଅହିର , ସଡକ ପରିବହନ ଏବଂ ରାଜମାର୍ଗ ସଚିବ ଶ୍ରୀ ସଂଜୟ ମିତ୍ର , ଦିଲ୍ଲୀ ପୁଲିସ କମିଶନର ଶ୍ରୀ ଆଲୋକ କୁମାର ବର୍ମା ପ୍ର ମୁଖ ଏହି ଅବସରରେ ଉପସ୍ଥିତ ଥିଲେ । ଏହି ଅବସରରେ ଏକ ଯୁବ ଗୋଷ୍ଠୀ ସଡକ ସୁରକ୍ଷା ଉପରେ ନାଟକ ପରିବେଷଣ କରିଥିଲେ ।


    **********

    

    
    (Release ID: 1480358) Visitor Counter : 2