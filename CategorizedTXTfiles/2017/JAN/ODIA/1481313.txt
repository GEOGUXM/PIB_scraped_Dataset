      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଜାତୀୟ ସମର ଶିକ୍ଷାର୍ଥୀ ବାହିନୀ ସମାବେଶକୁ ପ୍ରଧାନମନ୍ତ୍ରୀଙ୍କ ସମ୍ବୋଧନ
      Posted On: 28 JAN 2017 4:28PM by PIB Bhubaneshwar


    


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଆଜି ନୂଆଦିଲ୍ଲୀଠାରେ ଜାତୀୟ ସମର ଶିକ୍ଷାର୍ଥୀ ବାହିନୀ ( NCC) ର ଏକ ଭବ୍ୟ ସମାବେଶରେ ଯୋଗଦେଇ ସମବେତ କ୍ୟାଡେଟମାନଙ୍କୁ ସମ୍ବୋଧିତ କରିଛନ୍ତି । ପ୍ରଧାନମନ୍ତ୍ରୀ କହିଛନ୍ତି ଯେ , କ୍ୟାଡେଟମାନଙ୍କ ଜୀବନ ଶିବିର , ପରେଡ ଅଥବା ୟୁନିଫର୍ମ ମଧ୍ୟରେ ସୀମିତ ନୁହେଁ । ଏହା ବାହାରେ ଅନ୍ୟ କିଛି ଉଦ୍ଦେଶ୍ୟ ରହିଛି । ଏନସିସିର ଅନୁଭୂତି ଜୀବନରେ ଏକ ମିଶନକୁ ସୂଚିତ କରୁଛି ।


    ପ୍ରଧାନମନ୍ତ୍ରୀ କହିଥିଲେ ଯେ , ଏନସିସିର ଅନୁଭୂତି ଏକ ଭାରତୀୟ ଛବିର ଅନୁଭବ ପ୍ରଦାନ କରୁଛି , ଯେଉଁଥିରେ କି ବଳ ଓ ବିବିଧତା ପରିପୂର୍ଣ୍ଣ । ସେ କହିଥିଲେ ଯେ , ସମ୍ରାଟ , ଶାସକ ଓ ସରକାର କେବେହେଲେ ରାଷ୍ଟ୍ରର ପ୍ରତିଶବ୍ଦ ନୁହନ୍ତି । ନାଗରିକ , ଯୁବଗୋଷ୍ଠୀ , ଚାଷୀ , ବିଦ୍ଵାନ , ବିଜ୍ଞାନୀ , ଶ୍ରମଶକ୍ତି , ସାଧୁ ଓ ସୁଧି ସମାଜକୁ ନେଇ ଏକ ସଭ୍ୟ ଓ ସୁସ୍ଥ ରାଷ୍ଟ୍ର ଗଠନ ହୋଇଥାଏ ।


    ପ୍ରଧାନମନ୍ତ୍ରୀ କହିଥିଲେ ଯେ , ଏନସିସି କ୍ୟାଡେଟମାନେ ଭାରତର ଏକ ଉଜ୍ଜ୍ଵଳ ଭବିଷ୍ୟ ଲାଗି ପ୍ରେରଣାଦାୟୀ ଆତ୍ମବିଶ୍ଵାସର ପ୍ରତୀକ । ସେମାନେ ଯୁବଶକ୍ତି ମନରେ ଅଫୁରନ୍ତ ଗୌରବ ଭରିଦେଇଥାନ୍ତି ।


    ଦେଶରେ ସ୍ଵଚ୍ଛତା କାର୍ଯ୍ୟକୁ ଆଗେଇ ନେବାର ଏନସିସିର ଭୂମିକାକୁ ପ୍ରଧାନମନ୍ତ୍ରୀ ପ୍ରଶଂସା କରିଥିଲେ । ସେହିପରି ସାଂପ୍ରତିକ ସମାଜରେ ଡିଜିଟାଲ ଆର୍ଥିକ କାରବାରର ଗତିକୁ ଆହୁରି ପରିବ୍ୟାପ୍ତ କରିବା ଲାଗି ସେ ଆହ୍ଵାନ ଦେଇଥିଲେ ।


    **********

    

    
    (Release ID: 1481313) Visitor Counter : 3