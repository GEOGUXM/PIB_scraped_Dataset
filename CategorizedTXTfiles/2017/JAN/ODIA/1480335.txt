      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଗାନ୍ଧିନଗର ଗିଫ୍ଟ ସିଟିରେ ଭାରତ ଆନ୍ତର୍ଜାତିକ ଷ୍ଟକ ଏକ୍ସଚେଞ୍ଜ ଉଦ୍ଘାଟନ ଅବସରରେ ପ୍ରଧାନମନ୍ତ୍ରୀଙ୍କ ଉଦ୍ବୋଧନ
      Posted On: 09 JAN 2017 4:24PM by PIB Bhubaneshwar


    ଗିଫ୍ଟ ସିଟିରେ ଭାରତର ପ୍ରଥମ ଆନ୍ତର୍ଜାତିକ ଷ୍ଟକ୍ ଏକ୍ସଚେଞ୍ଜ୍ “ଇଣ୍ଡିଆ ଇଣ୍ଟର ନେ ସନାଲ ଷ୍ଟକ୍ ଏକ୍ସଚେଞ୍ଜ୍” ଉଦ୍ଘାଟନ ଅବସରରେ ଉପସ୍ଥିତ ଥିବାରୁ ମୁଁ ଅତ୍ୟନ୍ତ ଆନନ୍ଦିତ । ବାସ୍ତବରେ ଭାରତର ଅର୍ଥନୈତିକ କ୍ଷେତ୍ର ପାଇଁ ଏହି ମୁହୂର୍ତ୍ତ ଅତ୍ୟନ୍ତ ଗୁରୁତ୍ୱପୂର୍ଣ୍ଣ ।


    ଆପଣମାନେ ଅବଗତ ଅଛନ୍ତି , 2007 ମସିହାରେ ଏହି ପ୍ରକଳ୍ପ ଆରମ୍ଭ ହୋଇଥିଲା । ଲକ୍ଷ୍ୟ ଥିଲା , ଭାରତ ତଥା ସମଗ୍ର ବିଶ୍ୱକୁ ସେବା ଯୋଗାଇବା ପାଇଁ ଏକ ବିଶ୍ୱ ସ୍ତରୀୟ ଅର୍ଥ ଓ ସୂଚନା ଓ ପ୍ରଯୁକ୍ତିବିଦ୍ୟା ଜୋନ୍ ପ୍ରତିଷ୍ଠା କରିବା ।

    ସେ ସମୟରେ ମୁଁ ଯେଉଁ ଦେଶକୁ ଯାଉଥିଲି ଅର୍ଥନୈତିକ କ୍ଷେତ୍ରର ପ୍ରମୁଖ ବ୍ୟକ୍ତିଙ୍କୁ ଭେଟୁଥିଲି । ନ୍ୟୁ ୟର୍କ , ଲଣ୍ଡନ , ସିଙ୍ଗାପୁର , ହଂକଂ କିମ୍ବା ଆବୁଧା ବୀ ସବୁଠାରେ ମୁଁ ଅନେକ ଭାରତୀୟ ବଂଶୋଦ୍ଭବଙ୍କୁ ଦେଖୁଥିଲି । ଅର୍ଥ ବ୍ୟବସ୍ଥାରେ ସେମାନଙ୍କର ଦକ୍ଷତା ଏବଂ ସେମାନେ ରହୁଥିବା ଦେଶ ପ୍ରତି ସେମାନଙ୍କ ଅବଦାନ ଦେଖି ମୁଁ ପ୍ରଭାବିତ ହୋଇଥିଲି ।


    ମୁଁ ଭାବୁଥିଲି , କିପରି ଏହି ଦକ୍ଷ ବ୍ୟକ୍ତିମାନଙ୍କୁ ଦେଶକୁ ଫେରାଇ ଆଣିହେବ ଏବଂ ବିଶ୍ୱକୁ ମଧ୍ୟ ଅର୍ଥନୈତିକ କ୍ଷେତ୍ରରେ ନେତୃତ୍ୱ ଦେଇ ହେବ ।


    ଗଣିତରେ ଭାରତୀୟଙ୍କ ପରମ୍ପରା ବହୁ ପୁରୁଣା । ପ୍ରାୟ ଦୁଇ ହଜାର ବର୍ଷରୁ ଅଧିକ ବର୍ଷ ପୂର୍ବେ ଭାରତ ଶୂନ୍ୟ ( Zero) ଓ ଦଶମିକ ତଥା ଭଗ୍ନାଂଶର ଚିନ୍ତାକଳ୍ପ କରିଥିଲା । ଏହା ଦୈବାତ୍ ନୁହେଁ ଯେ ଭାରତୀୟମାନେ ଏବେ ସୂଚନା ଓ ପ୍ରଯୁକ୍ତି ବିଦ୍ୟା ଏବଂ ଆର୍ଥିକ କ୍ଷେତ୍ରରେ ଅଗ୍ରଣୀ ହୋଇଛନ୍ତି , ଯେଉଁଥିରେ କି “ଶୂନ୍ୟ” ଗୁରୁତ୍ୱପୂର୍ଣ୍ଣ ଭୂମିକା ନେଇଥାଏ ।


    ଯେଉଁ ସମୟରେ ଗିଫ୍ଟ ସିଟିର କଳ୍ପନା କରାଯାଇଥିଲା , ମୁଁ ଗୁଜରାଟର ମୁଖ୍ୟମନ୍ତ୍ରୀ ଥିଲି । ପ୍ରଯୁକ୍ତିଗତ ଉନ୍ନତି ତ୍ୱରାନ୍ୱିତ ହୋଇସାରିଥିଲା । ଭାରତ ଏବଂ ବିଦେଶରେ କାମ କରୁଥିବା ଭାରତୀୟ ବଂଶୋଦ୍ଭବ ପ୍ରତିଭାଧାରୀଙ୍କ ଅଭାବ ନଥିଲା । ପ୍ରଯୁକ୍ତିଗତ ବିଦ୍ୟାରେ ଭାରତ ନେତୃ ସ୍ଥାନରେ ଥିଲା । ଆର୍ଥିକ କ୍ଷେତ୍ର ପ୍ରଯୁକ୍ତିବିଦ୍ୟା ସହ ଅଧିକରୁ ଅଧିକ ସମ୍ମିଶ୍ରଣ ହେଉଥିଲା । ଆମ ଆଗରେ ଏହା ସ୍ପଷ୍ଟ ହେଉଥିଲା ଯେ ଆର୍ଥିକ କ୍ଷେତ୍ର ସହ ପ୍ରଯୁକ୍ତିବିଦ୍ୟାର ସମ୍ମିଶ୍ରଣରେ ସୃଷ୍ଟି ହେଉଥିବା ଫିନ୍ଟେକ୍ ଭବିଷ୍ୟତରେ ଭାରତର ଉନ୍ନତିରେ ଗୁରୁତ୍ୱପୂର୍ଣ୍ଣ ଭୂମିକା ନେବ ।


    ଭାରତକୁ କିପରି ଆର୍ଥିକ କ୍ଷେତ୍ରରେ ଚିନ୍ତାକଳ୍ପ ନେତୃତ୍ୱରେ ପରିଣତ କରାଯିବ ସେ ନେଇ ମୁଁ ବିଶେଷଜ୍ଞମାନଙ୍କ ସହ ଅନେକ ଅନୁଧ୍ୟାନ କରିଛି । ଏହା ସ୍ପଷ୍ଟ ହୋଇଥିଲା ଯେ ଏଥିପାଇଁ ବିଶ୍ୱର ବିଭିନ୍ନ ବଜାର ସହ କାରବାର କରି ପାରୁଥିବା ସୁବିଧା ଏବଂ ଦକ୍ଷତାର ଆବଶ୍ୟକ । ଏହି ଚିନ୍ତାକଳ୍ପରୁ ଗିଫ୍ଟ ସିଟି ଜନ୍ମ ନେଇଥିଲା । ଆର୍ଥିକ ଏବଂ ପ୍ରଯୁକ୍ତିଗତ କ୍ଷେତ୍ରରେ ଭାରତରେ ଥିବା ବିଶ୍ୱସ୍ତରୀୟ ପ୍ରତିଭା ମାନଙ୍କୁ ବିଶ୍ୱସ୍ତରୀୟ ସୁବିଧା ଉପଲବ୍ଧ କରାଇବା ଆମର ଲକ୍ଷ୍ୟ ଥିଲା ।


    ଏକ ପୁସ୍ତକ ଉନ୍ମୋଚନ ପାଇଁ ମୁଁ 2013 ମସିହାରେ ବମ୍ବେ ଷ୍ଟକ୍ ଏକ୍ସଚେଞ୍ଜ୍ ଯାଇଥିଲି । ଏକ ବିଶ୍ୱସ୍ତରୀୟ ଆନ୍ତର୍ଜାତିକ ଷ୍ଟକ୍ ଏକ୍ସଚେଞ୍ଜ୍ ପ୍ରତିଷ୍ଠା ପାଇଁ ମୁଁ ବିଏସ୍ଇକୁ ସେତେବେଳେ ନିମନ୍ତ୍ରଣ କରିଥିଲି । 2015 ମସିହାରେ ଭାଇବ୍ରାଣ୍ଟ ଗୁଜରାଟ ସମ୍ମିଳନୀ ଅବସରରେ ସେମାନେ ଏଥିପାଇଁ ଗୁଜରାଟ ସରକାରଙ୍କ ସହ ବୁଝାମଣାପତ୍ର ସ୍ୱାକ୍ଷର କରିଥିଲେ । ଆଜି ନୂତନ ଇଣ୍ଡିଆ ଇଣ୍ଟର ନେ ସନାଲ ଷ୍ଟକ୍ ଏକ୍ସଚେଞ୍ଜ୍ ଉଦ୍ଘାଟନ ରେ ଉପସ୍ଥିତ ଥିବାରୁ ମୁଁ ଅତ୍ୟନ୍ତ ଆନନ୍ଦିତ । ଏକବିଂଶ ଶତାବ୍ଦୀର ଆନୁ ସ ଙ୍ଗିକ ସୁବିଧା ପାଇଁ ଏହା କେବଳ ଗିଫ୍ଟ ସିଟି ନୁହେଁ ବରଂ ଭାରତ ପାଇଁ ଏକ ମାଇଲଖୁଣ୍ଟ ।


    ମୋତେ କୁହାଯାଇଛି , ଏହି ଏକ୍ସଚେଞ୍ଜ୍ ପ୍ରଥମ ପର୍ଯ୍ୟାୟରେ ଅଂଶଧନ , ଦ୍ରବ୍ୟ , ମୁଦ୍ରା ଏବଂ ସୁଧହାର ପରିମାପକର କାରବାର କରିବ । ପରେ ଏହା ଭାରତୀୟ ଏବଂ ବିଦେଶୀ କମ୍ପାନୀଙ୍କ ସହ ଅଂଶଧନ କାରବାର କରିବ । ମସାଲା ବଣ୍ଡ କାରବାର ମଧ୍ୟ ଏଠାରେ ହୋଇପାରିବ ବୋଲି କୁହାଯାଇଛି । ଏହି ଗୁରୁତ୍ୱପୂର୍ଣ୍ଣ ଆନ୍ତର୍ଜାତିକ ଆର୍ଥିକ କେନ୍ଦ୍ରରୁ ଏସିଆ , ଆଫ୍ରିକା ଏବଂ ୟୁ ରୋପର ଅଧିକରୁ ଅଧିକ କମ୍ପା ନୀ ପାଣ୍ଠି ଉଠାଇପାରିବେ । ଅଧିକ ଆଧୁନିକ କାରବାର ସହ ଏହି ଏକ୍ସଚେଞ୍ଜ୍ ବିଶ୍ୱରେ ଦ୍ରୁତ ତମ ଏକ୍ସଚେଞ୍ଜ୍ ଗୁଡ଼ିକ ମଧ୍ୟରେ ସ୍ଥାନ ପାଇବ । ପଶ୍ଚିମ ଏବଂ ପୂର୍ବ ମଧ୍ୟରେ ଭାରତ ଏକ ଗୁରୁତ୍ୱପୂର୍ଣ୍ଣ ଟାଇମ୍ ଜୋନ ରେ ରହିଛି । ଏହା ଉଭୟ ଦିନ ଏବଂ ରାତିରେ ସମଗ୍ର ବିଶ୍ୱକୁ ଆର୍ଥିକ ସେବା ଯୋଗାଇ ପାରିବ । ମୋତେ ସୂଚନା ଦିଆଯାଇଛି , ଏହି ଏକ୍ସଚେଞ୍ଜ 22 ଘଣ୍ଟା କାର୍ଯ୍ୟ କରିବ , ଅର୍ଥାତ୍ ଜାପାନ ବଜାର ଖୋଲିବା ସମୟରୁ ଆରମ୍ଭ କରି ଆମେରିକା ବଜାରର କାରବାର ବନ୍ଦ ହେବା ପର୍ଯ୍ୟନ୍ତ । ମୁଁ ନିଶ୍ଚିତ , ବିଭିନ୍ନ ଟାଇମ୍ ଜୋନ୍ ମଧ୍ୟରେ ଏହା ଗୁଣାତ୍ମକ ସେବା ଏବଂ ତ୍ୱରାନ୍ୱିତ କାରବାର ପାଇଁ ଏହି ଏକ୍ସଚେଞ୍ଜ ନୂତନ ମାନାଙ୍କ ପ୍ରତିଷ୍ଠା କରିବ ।


    ଗିଫ୍ଟ ସିଟିର ଏହି ଏକ୍ସଚେଞ୍ଜ ଇଣ୍ଟରନ୍ୟାସନାଲ ଫାଇନାନ୍ସିଆଲ ସର୍ଭିସେସ୍ ସେଣ୍ଟର-ଆଇଏଫ୍ଏସ ସି ର ଅଂଶବିଶେଷ । ଇଣ୍ଟର ନେ ସନାଲ ଫାଇନାନ୍ସିଆଲ ସର୍ଭିସେସ୍ ସେଣ୍ଟରର ଚିନ୍ତାକଳ୍ପ ସରଳ , କିନ୍ତୁ କ୍ଷମତାପନ୍ନ । ଏହାର ଲକ୍ଷ୍ୟ ଭିନ୍ନ ଭିନ୍ନ କ୍ଷେତ୍ରର ପ୍ରତିଭାଙ୍କୁ ଭିନ୍ନ ଭିନ୍ନ କ୍ଷେତ୍ରର ପ୍ରଯୁକ୍ତିବିଦ୍ୟା ଓ ନିୟନ୍ତ୍ରିତ କାର୍ଯ୍ୟସୂଚୀ ଉପଲବ୍ଧ କରାଇବ । ବିଦେଶୀ ଆର୍ଥିକ କେନ୍ଦ୍ର ଗୁଡ଼ିକ ସହ ପ୍ରତିଦ୍ୱନ୍ଦ୍ୱିତା କରିବା ସକାଶେ ଭାରତୀୟ କମ୍ପାନୀଙ୍କୁ ଏହା ସୁଦକ୍ଷ କରାଇପାରିବ । ବିଶ୍ୱର ଯେକୌଣସି ଆର୍ଥିକ କେନ୍ଦ୍ର ଭଳି ତୁଳନାତ୍ମକ ଭାବେ ଗିଫ୍ଟ ସିଟି ଆଇଏଫ୍ଏସ ସି ମଧ୍ୟ ସୁବିଧା ଉପଲବ୍ଧ କରାଇପାରିବ ।


    ପରିବ୍ୟାପ୍ତ ଘରୋଇ ବଜାର ଥିବା ଭାରତ ଭଳି ଏକ ବୃହତ୍ ଦେଶରେ ବିଦେଶ ଭଳି ପରିବେଶ ସୃଷ୍ଟି କରିବା ଏତେ ସହଜ ନୁହେଁ । ଛୋଟ ଛୋଟ ଦେଶ ସହ ଭାରତକୁ ତୁଳନା କରି ହେବନାହିଁ । ଏ ସବୁ ଦେଶ ଗୁଡ଼ିକରେ କ୍ଷୁଦ୍ର ସ୍ଥାନୀୟ ବଜାର ଅଛି ଯେଉଁଠାରେ ନିଜସ୍ୱ ସୁବିଧାଜନକ ଶୁଳ୍କ ଏବଂ ନିୟାମକ ଲାଗୁ ହୋଇପାରିବ । ବୃହତ୍ ଦେଶଗୁଡ଼ିକ ତାହା କରିପାରିବେ ନାହିଁ । ଭାରତ ଭଳି ଦେଶରେ ନିୟାମକ ପ୍ରଣୟନ ଏକ ଆହ୍ୱାନ । ମୁଁ ଅତ୍ୟନ୍ତ ଖୁସି ଯେ , ଅର୍ଥ ମନ୍ତ୍ରଣା ଳୟ , ଭାରତୀୟ ରିଜର୍ଭ ବ୍ୟାଙ୍କ ଏବଂ ସେବି ଏହାର ସମାଧାନ ବାଟ ବାହାର କରିପାରିଛନ୍ତି ।


    ଏହା ସମାଲୋଚନା ହୋଇ ଆସୁଛି ଯେ ଅନେକ କାରବାରରେ ଭାରତୀୟ ଜିନିଷର ଦର ନିର୍ଦ୍ଧାରଣ ବିଦେଶରେ ହେଉଛି । କୁହାଯାଉଛି ଯେ , ଏ କ୍ଷେତ୍ରରେ ଭାରତ ତାର ଭୂମିକା ଠିକ୍ ଭାବେ ନେଇପାରୁନି । ଗିଫ୍ଟ ସିଟି ଏ ସବୁ ସମାଲୋଚନାରେ ପୂର୍ଣ୍ଣଚ୍ଛେଦ ପକାଇବାରେ ସଫଳ ହେବ । କିନ୍ତୁ ଗିଫ୍ଟ ସିଟି ପାଇଁ ମୋର ଦୃଷ୍ଟିକୋଣ ବୃହତ୍ । ମୋର ଦୃଷ୍ଟିକୋଣ ଏହା ଯେ , 10 ବର୍ଷ ମଧ୍ୟରେ ଗିଫ୍ଟ ସିଟି ବିଶ୍ୱରେ ସବୁଠାରୁ ଅଧିକ କାରବାର ହୋଉଥିବା ଦ୍ରବ୍ୟର ଦର ନିର୍ଦ୍ଧାରକ ହେବ । ତେଣିକି ତାହା ବସ୍ତୁ , ମୁଦ୍ରା , ଅଂଶଧନ କିମ୍ବା ସୁଧ ହା ର ଭଳି ଆର୍ଥିକ କ୍ଷେତ୍ରର ଯେକୌଣସି ଦ୍ରବ୍ୟ ହୋଇପାରେ ।


    ଆସନ୍ତା 20 ବର୍ଷ ମଧ୍ୟରେ ଭାରତ 30 କୋଟି ନୂତନ ନିଯୁକ୍ତି ସୁଯୋଗ ସୃଷ୍ଟି କରିବା ଆବଶ୍ୟକ । ଏହା ଏକ ଆନ୍ତରିକ ଉଦ୍ୟମ । ଏହି ନି ଯୁକ୍ତି ଆ ନ୍ଦୋ ଳନରେ ଉ ତ୍କ ର୍ଷ ଏବଂ ଉତ୍ତମ ଦରମା ଏକ ଅଂଶବିଶେଷ ହେବ । ଭାରତୀୟ ଯୁବ ପୀ ଢ଼ି ଏହା କରିପାରିବେ । ଗିଫ୍ଟ ସିଟିରୁ ଆମ ଯୁବ ପୀ ଢ଼ି ଆନ୍ତର୍ଜାତିକ ଆଲୋକ ବର୍ତ୍ତିକା ପାଇପାରିବେ , ଯାହାକି ସେମାନଙ୍କୁ ଅଧିକରୁ ଅଧିକ ଗୁରୁତ୍ୱପୂର୍ଣ୍ଣ କ୍ଷେତ୍ରରେ ସୁଯୋଗ ମିଳି ବ । ଭାରତୀୟ କମ୍ପାନୀ , ଏକ୍ସଚେଞ୍ଜ ଏବଂ ନିୟାମକମାନଙ୍କୁ ମୁଁ ଅନୁରୋଧ କରିବି ଆର୍ଥିକ କ୍ଷେତ୍ରରେ ଅଭିଜ୍ଞ ଏବଂ ବିଶ୍ୱସ୍ତରୀୟ ପ୍ରତିଭାମାନଙ୍କୁ ନେଇ ତାଲିକା ପ୍ରସ୍ତୁତ କରିବାକୁ । ସେମାନେ ଏହି ଗିଫ୍ଟ ସିଟିରୁ କାମ କରି ବିଶ୍ୱକୁ ସେବା ଦେଇପାରିବେ । ପରବର୍ତ୍ତୀ ଦଶ ବର୍ଷରେ ଗିଫ୍ଟ ସିଟି ଲକ୍ଷାଧିକ ନିଯୁକ୍ତି ସୃଷ୍ଟି କରିବ ବୋଲି ଆଶା କରୁଛି ।


    ଆପଣମାନେ ଅବଗତ ଥିବେ , ସ୍ମାର୍ଟ ସିଟିଗୁଡ଼ିକର ଉନ୍ନତି ପାଇଁ ମୁଁ କିପରି ଗୁରୁତ୍ୱ ଦେଉଛି । ଗିଫ୍ଟ ସିଟି ଦେଶରେ ମୁଣ୍ଡ ଟେକିଥିବା ପ୍ରଥମ ବାସ୍ତବ ସ୍ମାର୍ଟ ସିଟି । ସମସ୍ତ ଶହେ ସ୍ମାର୍ଟ ସିଟି ବୁଝିପାରିବେ , ଗିଫ୍ଟ ସିଟି କିପରି ବିଶ୍ୱସ୍ତରରେ ପ୍ରତିଦ୍ୱନ୍ଦ୍ୱିତା ପାଇଁ ପ୍ରସ୍ତୁତ ହୋଇପାରିଛି । ମୁଁ ପୂ ର୍ବ ରୁ କହିଥିଲି ଭାରତ ଗୋଟିଏ ପୀ ଢ଼ିରେ ବିକଶିତ ରାଷ୍ଟ୍ର ହୋଇପାରିବ । ଆମ ସ୍ୱପ୍ନର ନୂତନ ଭାରତ ଗଠନରେ ନୂତନ ସହରଗୁଡ଼ିକ ସହାୟକ ହୋଇପାରିବେ ।


    - ଏକ ଆତ୍ମବିଶ୍ୱାସୀ ଭାରତ


    - ଏକ ବିଭବଶାଳୀ ଭାରତ


    - ଏକ ସମଷ୍ଟିଗତ ଭାରତ


    - ଆମ ଭାରତ


    ଏହି ଶୁଭ ମୁହୂର୍ତ୍ତରେ ମୁଁ ଇଣ୍ଡିଆ ଇଣ୍ଟର ନେ ସନାଲ ଏକ୍ସଚେଞ୍ଜର ଉଦ୍ଘାଟନ ଘୋଷଣା କରୁଛି । ମୁଁ ଗିଫ୍ଟ ସିଟି ଏବଂ ଇଣ୍ଡିଆ ଇଣ୍ଟର ନେ ସନାଲ ଏକ୍ସଚେଞ୍ଜ କୁ ଶୁଭେଚ୍ଛା ଜଣାଉଛି ।


    ଧନ୍ୟବାଦ


    **********


    

    
    (Release ID: 1480335) Visitor Counter : 2