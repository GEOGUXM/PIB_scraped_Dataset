      ପେଟ୍ରୋଲିୟମ ଓ ପ୍ରାକୃତିକ ବାଷ୍ପ ମନ୍ତ୍ରଣାଳୟ

      ପେଟ୍ରୋଲ ପମ୍ପରେ କାର୍ଡ ବ୍ୟବହାରକୁ ନେଇ ତୁଟିଲା ବିବାଦ, ଉପଭୋକ୍ତା, ପେଟ୍ରୋଲ ପମ୍ପ ଡିଲରଙ୍କ ଉପରେ ଆଉ ପଡିବନି ଅତିରିକ୍ତ ଲେଭି
      Posted On: 09 JAN 2017 7:27PM by PIB Bhubaneshwar


    


    ପେଟ୍ରୋଲ ଓ ଡିଜେଲ କିଣିବା ପାଇଁ କାର୍ଡ ବ୍ୟବହାର ଉପରେ କୌଣସି ପ୍ରକାର ଅତିରିକ୍ତ କର (ଲେଭି) ପଡିବ ନାହିଁ । ଗ୍ରାହକମାନେ ସେମାନଙ୍କର ଡେବିଟ୍ , କ୍ରେଡିଟ୍ ଅଥବା କ୍ୟାସ କାର୍ଡ ବ୍ୟବହାର କରି ପେଟ୍ରୋଲ ଓ ଡିଜେଲ ଭରିପାରିବେ । ଏହାଦ୍ୱାରା ପେଟ୍ରୋଲ ପମ୍ପ ଡିଲରଙ୍କ କାରବାର ଉପରେ ମଧ୍ୟ କୌଣସି ଅତିରିକ୍ତ ଚାର୍ଜ/ଦେୟ ପୈଠ କରିବାକୁ ପଡିବ ନାହିଁ । ଆଜି କେନ୍ଦ୍ର ପେଟ୍ରୋଲିୟମ ଓ ପ୍ରାକୃତିକ ବାଷ୍ପ ରାଷ୍ଟ୍ର ମନ୍ତ୍ରୀ ( ସ୍ଵାଧୀନ) ଶ୍ରୀ ଧର୍ମେନ୍ଦ୍ର ପ୍ରଧାନ ନୂଆଦିଲ୍ଲୀଠାରେ ଏହି ସୂଚନା ଦେଇଛନ୍ତି ।


    ସେ କହିଛନ୍ତି ଯେ , କାର୍ଡ ବ୍ୟବହାର ବା ଡିଜିଟାଲ ଟ୍ରାଞ୍ଜାକସନ ଉପରେ ଅତିରିକ୍ତ ଲେଭି ବସାଯିବା ପ୍ରସଙ୍ଗକୁ ନେଇ ପେଟ୍ରୋଲ ପମ୍ପ ଡିଲର ଆସୋସିଏସନ ପକ୍ଷରୁ ଯେଉଁ ବିଷୟମାନ ଉଠାଯାଇଥିଲା ତାହାକୁ ଗ୍ରହଣ କରାଯାଇଛି । ଏପରିକି ଚଳିତ ମାସ 13 ତାରିଖ ପରେ ମଧ୍ୟ ଡିଜିଟାଲ କାରବାର ଉପରେ କୌଣସି ପ୍ରକାର ଅତିରିକ୍ତ ଲେଭି ବସାଯିବ ନାହିଁ । ପେଟ୍ରୋଲ ପମ୍ପ କାରବାର ଫି ହେଉଛି ଏକ ବ୍ୟବସାୟିକ ମଡେଲ ଯାହାକି ବ୍ୟାଙ୍କ ଏବଂ ତୈଳ ବିପଣନ କମ୍ପାନୀମାନଙ୍କ ମଧ୍ୟରେ ଆପୋଷ ବୁଝାମଣା ଦ୍ୱାରା ସମାଧାନ ହୋଇଥାଏ । ଏଣୁ ଉପଭୋକ୍ତା ଏବଂ ପେଟ୍ରୋଲ ଡିଲରମାନଙ୍କ ହିତକୁ ଦୃଷ୍ଟିରେ ରଖି ପେଟ୍ରୋଲ ପମ୍ପରେ ଡେବିଟ ଓ କ୍ରେଡିଟ୍ କାର୍ଡ ବ୍ୟବହାର ଉପରେ ଅତିରିକ୍ତ ଲେଭି ନବସାଇବା ପାଇଁ ସ୍ଥିର କରାଯାଇଛି ବୋଲି କେନ୍ଦ୍ରମନ୍ତ୍ରୀ ଶ୍ରୀ ପ୍ରଧାନ ସୂଚନା ଦେଇଛନ୍ତି ।


    **********

    

    
    (Release ID: 1480231) Visitor Counter : 3