      ଜଳ ସମ୍ପଦ ମନ୍ତ୍ରଣାଳୟ

      ‘ଜଳ କ୍ରାନ୍ତି’ କୁ ‘ଜନ କ୍ରାନ୍ତି’ ରେ ପରିଣତ କରିବା ପାଇଁ ଉମା ଭାରତୀଙ୍କ ଆହ୍ୱାନ
      Posted On: 13 JAN 2017 3:59PM by PIB Bhubaneshwar


    କେନ୍ଦ୍ର ଜଳ ସଂଶାଧନ , ନଦୀ ବିକାଶ ଏବଂ ଗଙ୍ଗା ସଂରକ୍ଷଣ ମନ୍ତ୍ରୀ ସୁଶ୍ରୀ ଉମା ଭାରତୀ ‘ ଜଳ କ୍ରାନ୍ତି ’ କୁ ‘ ଜନ କ୍ରାନ୍ତି ’ ରେ ପରିଣତ କରିବା ପାଇଁ ଆହ୍ୱାନ ଦେଇଛନ୍ତି ।


    ସୁଶ୍ରୀ ଭାରତୀ ଆଜି ନୂଆଦିଲ୍ଲୀଠାରେ ‘ ଜଳ ମନ୍ଥନ- 3 ’ ର ଉଦଘାଟନ କରି କହିଥିଲେ ଯେ ଜଳ ସଂଚୟ କରିବାର ଦାୟିତ୍ୱ କେବଳ ସରକାରୀ ତନ୍ତ୍ରଙ୍କର ନୁହେଁ ବରଂ ଏହି କାର୍ଯ୍ୟ ପାଇଁ ଜନ ଭାଗୀଦାରୀ ନିତାନ୍ତ ଜରୁରୀ । ଏହା ସହିତ ବେସରକାରୀ ସଂଗଠନଗୁଡିକର ସହଯୋଗର ମଧ୍ୟ ଆବଶ୍ୟକତା ରହିଛି ।

    ଜଳ ସଂଚୟ ପାଇଁ ନୂତନ କାର୍ଯ୍ୟକ୍ରମଗୁଡିକ ବିଷୟରେ ଆଲୋକପାତ କରି କହିଥିଲେ ଯେ ‘ କେନ- ବେତୱା ପରିଯୋଜନା ଉପରେ ଦୃତ ଗତିରେ କାର୍ଯ୍ୟ ଜାରୀ ରହିଛି । କିନ୍ତୁ ଏଆଇବିପି ଅଧିନରେ ଏହାର ଫଣ୍ଡିଂଗର ଅନୁପାତ 60-40 ନିର୍ଦ୍ଧାରୀତ କରାଯାଇଛି ଯାହା ଶତ ପ୍ରତିଶତ କିମ୍ବା 90-10 ପ୍ରତିଶତ ହେବାର ଆବଶ୍ୟକତା ରହିଛି । ସେ କହିଥିଲେ ଯେ 2017 ଆରମ୍ଭ କରାଯାଇଥିବା କାର୍ଯ୍ୟ ଗୋଟିଏ ବର୍ଷ ମଧ୍ୟରେ ସଂପୂର୍ଣ୍ଣ କରାଯିବ ।


    ମହାନଦୀ-ଗୋଦାବରୀ ନଦୀ ସଂଯୋଗ ପ୍ରକଳ୍ପକୁ ନେଇ ହେଉଥିବା ରାଜନୀତି ଉପରେ ଆଲୋକପାତ କରି ସେ କହିଥିଲେ ଯେ ମାନସ-ସଂକୋଷ-ତିସ୍ତା-ଗଙ୍ଗା-ଗୋଦାବରୀ ଦେଶର ନଦୀ ସଂଯୋଗ ପ୍ରକଳ୍ପଗୁଡିକର ‘ ମଦର ଲିଂକ ’ । ଏହି ପ୍ରକଳ୍ପ ଓଡ଼ିଶା , ବିହାର ଏବଂ ବଙ୍ଗଳାରେ ଆସୁଥିବା ବନ୍ୟାର ସମାଧାନ କରିବ ।


    ସେହିଭଳି ‘ ପାର-ତାପୀ ନର୍ମଦା ’ ଏବଂ ‘ ଦମନଗଂଗା ପିଂଜଲ ’ ନଦୀ ସଂଯୋଗ ପ୍ରକଳ୍ପ ଦ୍ୱାରା ‘ ଦମନ ଗଙ୍ଗା ପିଂଜଲ ’ ମୁମ୍ବଇ ପାଇଁ 2060 ପର୍ଯ୍ୟନ୍ତ ପିଇବା ପାଣି ବ୍ୟବସ୍ଥା କରାଇବ ଏବଂ ‘ ପାର-ତାପୀ ନର୍ମଦା ’ ମହାରାଷ୍ଟ୍ର ଏବଂ ଗୁଜରାଟର ସେହି ଆଦିବାସୀ ମାନଙ୍କର ଜଳ ଆବଶ୍ୟକତାକୁ ପୂରଣ କରିବ ଯେଉଁମାନେ ବର୍ଷ ବର୍ଷ ଧରି ଜଳ କଷ୍ଟ ସହିଛନ୍ତି ।


    ଗଙ୍ଗା ସଂରକ୍ଷଣକୁ ନେଇ ବିଭିନ୍ନ କାର୍ଯ୍ୟ ବିଷୟରେ ସୁଶ୍ରୀ ଭାରତୀ କହିଥିଲେ ଯେ ଏହା ଉପରେ ଦୃତ ଗତିରେ କାର୍ଯ୍ୟ କରାଯାଉଛି ଏବଂ ଯେଉଁ ଗଙ୍ଗା ବିଶ୍ୱର ଦଶଟି ସବୁଠାରୁ ପ୍ରଦୂଷିତ ନଦୀମଧ୍ୟରେ ସାମିଲ ଥିଲା ଆଗାମୀ ଦିନରେ ଏହା ନିଶ୍ଚିନ୍ତ ରୂପେ ଦୁନିଆର 10 ଟି ସ୍ୱଚ୍ଛ ନଦୀ ସୂଚୀରେ ସ୍ଥାନିତ ହେବ । ସେ କହିଥିଲେ ଯେ ‘ ଜଳ ଉପଭୋକ୍ତା ସଂଗଠନ ’ ଅନେକ ରାଜ୍ୟରେ ଠିକ ଭାବେ କାର୍ଯ୍ୟ କରୁନାହିଁ ।


    କାର୍ଯ୍ୟକ୍ରମକୁ ସମ୍ବୋଧନ କରି କେନ୍ଦ୍ର ଜଳ ସଂଶାଧନ , ନଦୀ ବିକାଶ ଏବଂ ଗଙ୍ଗା ସଂରକ୍ଷଣ ରାଷ୍ଟ୍ରମନ୍ତ୍ରୀ ଶ୍ରୀ ବିଜୟ ଗୋଏଲ କହିଥିଲେ ଯେ ଆଗାମୀ ପିଢି ପାଇଁ ଜଳ ସଂରକ୍ଷଣ ନିହାତି ଆବଶ୍ୟକ ରହିଛି । କେନ୍ଦ୍ର ଜଳ ସଂଶାଧନ , ନଦୀ ବିକାଶ ଏବଂ ଗଙ୍ଗା ସଂରକ୍ଷଣ ରାଷ୍ଟ୍ରମନ୍ତ୍ରୀ ଡ. ସଂଜୀବ ବଲିୟାନ ପ୍ରଦୂଷିତ ଜଳ ପ୍ରବନ୍ଧନ ଉପରେ ଅଧିକ ଧ୍ୟାନ ଦିଆଯିବା ନେଇ ଗୁରୁତ୍ୱ ପ୍ରଦାନ କରିଥିଲେ । ମନ୍ତ୍ରଣାଳୟର ସଚିବ ଡ. ଅମରଜୀତ ସିଂହ କହିଥିଲେ ଯେ ଆମକୁ ଜଳର ପ୍ରୟୋଗ କରିବାର ଦାୟିତ୍ୱ ନିଶ୍ଚିନ୍ତ କରିବାକୁ ପଡିବ ଯାହାଦ୍ୱାରା ଜଳ ସଂରକ୍ଷଣର ମହତ୍ୱ ବୁଝିବାର ସଂସ୍କୃତି ବିକଶିତ ହୋଇପାରିବ ।


    ଏହି ଏକ ଦିବସୀୟ ସମ୍ମିଳନୀରେ ପ୍ରଧାନମନ୍ତ୍ରୀ କୃଷି ସେଚନ ଯୋଜନା , ନଦୀଘାଟି ପ୍ରବନ୍ଧନ , ନଦୀ ସଂରକ୍ଷଣ ଏବଂ ବନ୍ୟା ପ୍ରବନ୍ଧନଜଳ ପ୍ରୟୋଗ କୁଶଳତା ଏବଂ ସହଭାଗୀତା ସେଚନ ପ୍ରବନ୍ଧନ ଭଳି ବିଷୟଗୁଡିକ ଉପରେ ବ୍ୟାପକ ଆଲୋଚନା କରାଯାଇଥିଲା । ଏହି ସମ୍ମିଳନୀରେ ରାଜ୍ୟ ଏବଂ କେନ୍ଦ୍ରଶାସିତ ପ୍ରଦେଶଗୁଡିକର ସେଚନ/ ଜଳ ସଂଶାଧନ ମନ୍ତ୍ରୀ , ଜଳ ପ୍ରବନ୍ଧନ କ୍ଷେତ୍ରର ପ୍ରଖ୍ୟାତ ବିଶେଷଜ୍ଞ , ବେସରକାରୀ ସଂଗଠନର ପ୍ରତିନିଧି ଏବଂ ରାଜ୍ୟ ସରକାରମାନଙ୍କର ସମସ୍ତ ସମ୍ବନ୍ଧୀତ ବିଭାଗଗୁଡିକର ବରିଷ୍ଠ ଅଧିକାରୀମାନଙ୍କ ସମେତ ପାଖାପାଖି 700 ପ୍ରତିନିଧି ଭାଗ ନେଇଥିଲେ ।


    **********


    

    
    (Release ID: 1480566) Visitor Counter : 2