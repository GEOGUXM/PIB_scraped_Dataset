      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      10 ଦିନ ମଧ୍ୟରେ 10 ନିୟୁତ “ଭୀମ” ଆପ୍ ଡାଉନଲୋଡ, ଗ୍ରାହକଙ୍କ ମଧ୍ୟରେ ଡିଜିଟାଲ କାରବାରର ଆଦୃତି ନେଇ ପ୍ରଧାନମନ୍ତ୍ରୀଙ୍କ ଖୁସି
      Posted On: 09 JAN 2017 7:25PM by PIB Bhubaneshwar


    


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ “ ଭୀମ ” ଆପ୍ ଆରମ୍ଭ ହେବାର 10 ଦିନ ମଧ୍ୟରେ 10 ନିୟୁତ ବା 1 କୋଟି ଡାଉନଲୋଡ ହୋଇଥିବାରୁ ବିଶେଷ ଖୁସି ଜାହିର କରିଛନ୍ତି ।


    “ ଜାଣି ବହୁତ ପ୍ରୀତ ହେଲି ଯେ , ଆରମ୍ଭ ହେବାର ମାତ୍ର 10 ଦିନ ମଧ୍ୟରେ 10 ନିୟୁତ “ ଭୀମ ” ଆପ ଡାଉନଲୋଡ କରାଯାଇଛି । “ ଭୀମ ” ଆପ୍ ମାଧ୍ୟମରେ ଦୈନନ୍ଦିନ କାରବାର ସହଜ ଓ ଦୃତତର ହୋଇପାରୁଛି । ଏହି ଅଭିନବ ଆପ୍ ସମସ୍ତଙ୍କ ମଧ୍ୟରେ ବିଶେଷ କରି ଯୁବକଙ୍କ ମଧ୍ୟରେ ଆଦର ବଢାଇବାରେ ଲାଗିଛି । ବେପାରୀମାନେ ମଧ୍ୟ ଏହି ସହଜ ଓ ସରଳ “ ଭୀମ ” ଆପ୍ ରୁ ବେଶ ଉପକୃତ ହେଉଛନ୍ତି ।


    “ ଭୀମ ” ଆପ୍ ମେକ ଇନ ଇଣ୍ଡିଆ କାର୍ଯ୍ୟକ୍ରମର ଏକ ଜ୍ୱଳନ୍ତ ଉଦାହରଣ ; କଳାଧନ ଓ ଭ୍ରଷ୍ଟାଚାରର ବିଲୋପ ଦିଗରେ ଟେକ୍ନୋଲଜିକୁ କିଭଳି ସୁନ୍ଦର ଭାବେ ବ୍ୟବହାର କରାଯାଇପାରିବ ତାହା “ ଭୀମ ” ଆପ୍ ପ୍ରମାଣିତ କରିବାକୁ ଯାଉଛି ”, ବୋଲି ପ୍ରଧାନମନ୍ତ୍ରୀ କହିଛନ୍ତି ।


    ବିମୁଦ୍ରୀକରଣ ପରିପ୍ରେକ୍ଷୀରେ କେନ୍ଦ୍ର ସରକାର ନଗଦମୁକ୍ତ କାରବାର ଉପରେ ବିଶେଷ ଭାବେ ଗୁରୁତ୍ୱ ଦେଉଛନ୍ତି । ଭୀମ ଆପ୍ ଅତି ସରଳ ଓ ବ୍ୟବହାର ଉପଯୋଗୀ ହୋଇଥିବାରୁ ସାଧାରଣ ମୋବାଇଲ ଫୋନ୍ ବ୍ୟବହାରୀ ମଧ୍ୟ ଏହାକୁ ଡାଉନଲୋଡ କରିବାକୁ ଆଗେଇ ଆସୁଛନ୍ତି । ଆଉ ଅଳ୍ପ ଦିନ ମଧ୍ୟରେ ନଗଦମୁକ୍ତ କାରବାର ପାଇଁ ଭୀମ ଆପ୍ କୁ ନୂତନ ଢ଼ଙ୍ଗରେ ପ୍ରଚଳନ କରାଯିବ । ଏଥିଲାଗି ମୋବାଇଲ ଫୋନ୍ , ଇଣ୍ଟର ନେଟ୍ , ଡେବିଟ୍ କିମ୍ବା କ୍ରେଡିଟ୍ କାର୍ଡର କୌଣସି ଆବଶ୍ୟକତା ପଡିବ ନାହିଁ । ଏହା ଆଧାର ସଂଲଗ୍ନ ତଥ୍ୟ ଉପରେ ପର୍ଯ୍ୟବେଶିତ । ଯାହାକି ସର୍ବସାଧାରଣଙ୍କ ବ୍ୟବହାର ପାଇଁ ଅଭିପ୍ରେତ ।


    **********

    

    
    (Release ID: 1480230) Visitor Counter : 2