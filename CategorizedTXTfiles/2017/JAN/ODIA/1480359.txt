      ଯୁବ ବ୍ୟାପାର ଓ କ୍ରୀଡା ମନ୍ତ୍ରଣାଳୟ

      ଚଳିତ ବର୍ଷ ଯୁବ ମହୋତ୍ସବର ବିଷୟବସ୍ତୁ ହେଉଛି “ଡିଜିଟାଲ ଇଣ୍ଡିଆ ପାଇଁ ଯୁବଗୋଷ୍ଠୀ”
      Posted On: 10 JAN 2017 7:21PM by PIB Bhubaneshwar


    କେନ୍ଦ୍ରୀୟ ଯୁବ ବ୍ୟାପାର ଏବଂ କ୍ରୀଡା ମନ୍ତ୍ରଣାଳୟର ଯୁବ ବ୍ୟାପାର ବିଭାଗ ଦ୍ୱାରା ପ୍ରତିବର୍ଷ ଯୁବ ଗୋଷ୍ଠୀଙ୍କ ପ୍ରେରଣାଦାୟୀ ସ୍ୱାମୀ ବିବେକନନ୍ଦଙ୍କ ଜୟନ୍ତୀ ଅବସରରେ ଯୁବ ମହୋତ୍ସବର ଆୟୋଜନ କରାଯାଏ । ଚଳିତ ବର୍ଷ ଯୁବ ମହୋତ୍ସବର ଆୟୋଜନ 12 ରୁ 16 ଜାନୁଆରୀ ପର୍ଯ୍ୟନ୍ତ ପାଳନ କରାଯାଉଛି ।


    କେନ୍ଦ୍ରୀୟ ଯୁବ ବ୍ୟାପାର ଏବଂ କ୍ରୀଡା ମନ୍ତ୍ରୀ ଶ୍ରୀ ବିଜୟ ଗୋଏଲ ସୂଚନା ଦେଇ କହିଥିଲେ ଯେ ଚଳିତ ବର୍ଷ 21 ତମ ରାଷ୍ଟ୍ରୀୟ ଯୁବ ମହୋତ୍ସବର ଆୟୋଜନ 12 ରୁ 16 ଜାନୁଆରୀ ମଧ୍ୟରେ ହିରଆନାର ରୋହତକରେ କରାଯାଉଛି । ସେ ସୂଚନା ଦେଇଥିଲେ ଯେ ସମାରୋହର ଉଦଘାଟନ ଅବସରରେ ପ୍ରଧାନମନ୍ତ୍ରୀ ଅଂଶଗ୍ରହଣକାରୀମାନଙ୍କୁ ଭିଡିଓ କନଫରେସିଂଗ ଜରିଆରେ ସମ୍ବୋଧନ କରିବେ । ହରିଆନାର ମୁଖ୍ୟମନ୍ତ୍ରୀ ଶ୍ରୀ ମନୋହରଲାଲ ଖଟ୍ଟାରଙ୍କ ଉପସ୍ଥିତିରେ କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରୀ ଶ୍ରୀ ରାଜନାଥ ସିଂହ ଏହି ଅବସରରେ ମୁଖ୍ୟ ଅତିଥି ଭାବେ ଯୋଗ ଦେବାର କାର୍ଯ୍ୟକ୍ରମ ରହିଛି । ଶ୍ରୀ ଗୋଏଲ କହିଥିଲେ ଯେ ଚଳିତ ବର୍ଷ ଭାରତ ସରକାର ଡିଜିଟାଲାଇଜେସନ ଏବଂ କୌଶଳ ବିକାଶ କ୍ଷେତ୍ର ପ୍ରତି ଅଧିକ ଧ୍ୟାନ ଦେଉଛନ୍ତି । ଏଥିପାଇଁ ଯୁବ ମହୋତ୍ସବର ବିଷୟବସ୍ତୁ ‘ ଡିଜିଟାଲ ଇଣ୍ଡିଆ ପାଇଁ ଯୁବଗୋଷ୍ଠୀ ’ ରଖାଯାଇଛି । ଏହାର ଆଭିମୁଖ୍ୟ ‘ ମେକ ଇନ ଇଣ୍ଡିଆ ’ ଏବଂ ପ୍ରଧାନମନ୍ତ୍ରୀଙ୍କ ‘ ଯୁବ ନେତୃତ୍ୱ ବିକାଶ ’ ର ଭିଜନ ପାଇଁ ଘୋଷିତ ରାଷ୍ଟ୍ରୀୟ ଲକ୍ଷ୍ୟକୁ ସାକାର କରିବା । ଘୋଷିତ ରାଷ୍ଟ୍ରୀୟ ଲକ୍ଷ୍ୟକୁ ପ୍ରାପ୍ତ କରିବା ବ୍ୟତୀତ , ଏହି ନିଷ୍ପତ୍ତି ନିଆଯାଇଛି ଯେ କୌଶଳ ବିକାଶ ଏବଂ ଉଦ୍ଯୋଗ ମନ୍ତ୍ରଣାଳୟ , ଏନଏସଡିଏ , ଏନଏସଡିସି , ଡିଜିଇଟି ଏବଂ ମଧ୍ୟମ ଏବଂ ଲଘୁ ଉଦ୍ୟୋଗ ମନ୍ତ୍ରଣାଳୟ ଆଦି ବିଭିନ୍ନ ଦିଗଗୁଡିକ ପ୍ରଦର୍ଶୀତ କରାଯିବ । ମହୋତ୍ସବରେ ସ୍ଥାନୀୟ ଯୁବ ବର୍ଗଙ୍କୁ ଏବଂ ଅଂଶଗ୍ରହଣକାରୀମାନଙ୍କ ହିତ ପାଇଁ କୌଶଳ ବିକାଶ ପ୍ରଦର୍ଶନୀ , ବ୍ୟାଖ୍ୟାନ ଏବଂ କର୍ମଶାଳାର ଆୟୋଗନ କରାଯିବ ।

    ମହୋତ୍ସବରେ ଅଂଶଗ୍ରହଣ କରିବା ପାଇଁ ବିଭିନ୍ନ ରାଜ୍ୟର ପ୍ରତିନିଧିଙ୍କ ଆଗମନ ଆରମ୍ଭ ହୋଇସାରିଛି । ଆଶାବ୍ୟକ୍ତ କରାଯାଉଛି ଯେ ବିଭିନ୍ନ ରାଜ୍ୟ , କେନ୍ଦ୍ରଶାସିତ ଅଞ୍ଚଳମାନଙ୍କରୁ ପାଖାପାଖି 5 ହଜାର ଯୁବକ ଯୁବତୀ ଏହି ମହୋତ୍ସବରେ ଅଂଶଗ୍ରହଣ କରିବେ ।

    

    
    (Release ID: 1480359) Visitor Counter : 2