      ନିର୍ବାଚନ ଆୟୋଗ

      5 ରାଜ୍ୟର ବିଧାନସଭା ନିର୍ବାଚନ କାର୍ଯ୍ୟସୂଚୀ ଘୋଷଣା ନେଇ ସୂଚନା ପ୍ରସାରଣ ମନ୍ତ୍ରଣାଳୟ, ପତ୍ର ସୂଚନା କାର୍ଯ୍ୟାଳୟର ସାମାଜିକ ଗଣମାଧ୍ୟମ ପ୍ଲାଟଫର୍ମରେ ବ୍ୟାପକ ପ୍ରଚାର ଓ ପ୍ରସାର
      Posted On: 05 JAN 2017 7:30PM by PIB Bhubaneshwar


    


    ଭାରତର ନିର୍ବାଚନ ଆୟୋଗ 5ଟି ରାଜ୍ୟରେ ବିଧାନସଭା ନିର୍ବାଚନ ପାଇଁ ବିସ୍ତୃତ କାର୍ଯ୍ୟସୂଚୀ ଗତ 4 ତାରିଖରେ ଘୋଷଣା କରିବା ପରେ ସାମାଜିକ ଗଣମାଧ୍ୟମରେ ଏହାର ବ୍ୟାପକ ପ୍ରଚାର ଓ ପ୍ରସାର ଘଟିଛି । କେନ୍ଦ୍ର ସୂଚନା ଓ ପ୍ରସାରଣ ମନ୍ତ୍ରଣାଳୟ ଏବଂ ଏହା ଅଧିନରେ ଥିବା ପତ୍ର ସୂଚନା କାର୍ଯ୍ୟାଳୟର ସାମାଜିକ ଗଣମାଧ୍ୟମ ପ୍ଲାଟଫର୍ମ – ଫେସବୁକ୍ , ଟ୍ୱିଟର ଓ ୟୁଟ୍ୟୁବ ଜରିଆରେ ଏଥର ନିର୍ବାଚନ ସଂକ୍ରାନ୍ତ ବ୍ୟାପକ ତଥ୍ୟ ପରିବେଷଣ କରାଯାଇଛି । ଏହିସବୁ ସାମାଜିକ ଗଣମାଧ୍ୟମ ଜରିଆରେ ପ୍ରଥମ ଦିନରେ ପ୍ରାୟ 21 ଲକ୍ଷ ଅନୁଗାମୀଙ୍କ ପାଖରେ ନିର୍ବାଚନ କାର୍ଯ୍ୟସୂଚୀ , ଆଦର୍ଶ ଆଚରଣ ବିଧି ଏବଂ ଆନୁସଙ୍ଗିକ ନିର୍ଦ୍ଦେଶନାମାଗୁଡିକ ପହଞ୍ଚି ପାରିଛି ।


    ନିର୍ବାଚନ ଆୟୋଗଙ୍କ ସମ୍ବାଦଦାତା ସମ୍ମିଳନୀକୁ ସିଧାସଳଖ ସୂଚନା ପ୍ରସାରଣ ମନ୍ତ୍ରଣାଳୟର ୟୁଟ୍ୟୁବ ଚାନେଲରେ ଛଡା ଯାଇଥିଲା । ସେହିପରି ସମାନ୍ତରାଳ ଭାବେ ପିଆଇବି ଏବଂ ମନ୍ତ୍ରଣାଳୟର ଫେସବୁକ୍ ଇଣ୍ଡିଆ ପୃଷ୍ଠାରେ ନିର୍ବାଚନ କାର୍ଯ୍ୟସୂଚୀ ସଂକ୍ରାନ୍ତ ମୁଖ୍ୟାଂଶଗୁଡିକ ଛଡାଯାଇଥିଲା । ଟ୍ୱିଟର ପୃଷ୍ଠାରେ ମଧ୍ୟ ଅନୁରୂପ ତଥ୍ୟମାନ ପରିବେଷଣ କରାଯାଇଥିଲା ।


    ସୂଚନା ପ୍ରସାରଣ ମନ୍ତ୍ରଣାଳୟର ଫେସବୁକ୍ ପୃଷ୍ଠାରେ 5ଟି ପୋଷ୍ଟ କରାଯାଇଥିବା ବେଳେ ଏହା 5.24 ଲକ୍ଷ ଲୋକଙ୍କ ନିକଟରେ ପହଂଚିଥିଲା । ଏହି ପୋଷ୍ଟଗୁଡିକୁ 1219 ‘ ଲାଇକ୍ ’ କରିଥିବା ବେଳେ 140 ଟି ‘ ଶେୟାର ’ କରାଯାଇଥିଲା । ମନ୍ତ୍ରଣାଳୟର ଫେସବୁକ୍ ପୃଷ୍ଠାରେ ନିର୍ବାଚନ ଆୟୋଗଙ୍କ ସାମ୍ବାଦିକ ସମ୍ମିଳନୀକୁ ପ୍ରତ୍ୟକ୍ଷ ପ୍ରସାରଣ କରାଯାଇଥିବା ବେଳେ ଏହା 4.95 ଲକ୍ଷ ଲୋକଙ୍କ ନିକଟରେ ପହଂଚିଥିଲା । ମନ୍ତ୍ରଣାଳୟର ଟ୍ୱିଟର ପୃଷ୍ଠାରେ 22ଟି ଟ୍ୱିଟ କରାଯାଇଥିବା ବେଳେ ଏହା ଉପରେ 55 , 127 ଟି ଅଭିମତ ମିଳିଥିଲା । ଏଗୁଡିକର 1448 ପୁନଃଟ୍ୱିଟ କରାଯାଇଥିବା ବେଳେ ଏହାର 550ଟି ‘ ଫେବୋରାଇଟ୍ସ ’ ଥିଲେ । ୟୁଟ୍ୟୁବରେ 1700 ‘ ଭିୟୁ ’ ମିଳିଥିଲା ।


    ସେହିପରି ପିଆଇବିର ସାମାଜିକ ଗଣମାଧ୍ୟମ ଏକାଉଂଟରେ ନିର୍ବାଚନ ସଂକ୍ରାନ୍ତ ଘୋଷଣା ନେଇ 68ଟି ଟ୍ୱିଟ ଏବଂ 10ଟି ଫେସବୁକ୍ ପୋଷ୍ଟ କରାଯାଇଥିଲା । ଏହାର ପାଖାପାଖି 30 , 000 ଅନୁଗାମୀ ଥିବା ବେଳେ 167ଟି ‘ ଲାଇକ ’ ଏବଂ 46ଟି ‘ ଶେୟାର ’ କରାଯାଇଥିଲା । ପିଆଇବିର ଟ୍ୱିଟର ପୃଷ୍ଠାକୁ 6.5 ଲକ୍ଷ ‘ ଭିୟୁ ’ କରିଥିବା ବେଳେ 4140 ପୁନଃଟ୍ୱିଟ୍ ଏବଂ 951ଟି ‘ ଫେବୋରାଇଟ ’ ମିଳିଥିଲା । ପିଆଇବିର ଫେସବୁକ୍ ଲାଇଭ – ଷ୍ଟ୍ରିମିଙ୍ଗକୁ ପ୍ରଥମ ଦିନରେ 3.04 ଲକ୍ଷ ଦେଖିଥିବା ବେଳେ 800 ‘ ଭିୟୁ ’ ମିଳିଥିଲା । ସେହିପରି ଫେସବୁକ୍ ଇଣ୍ଡିଆ ଏଣ୍ଡ ଗଭର୍ଣ୍ଣମେଣ୍ଟ , ପଲଟିକ୍ସ ଏଣ୍ଡ ନନ୍ - ପ୍ରୋଫିଟ୍ସ ଶୀର୍ଷକ ଫେସବୁକ୍ ପୃଷ୍ଠାରେ ନିର୍ବାଚନ ଆୟୋଗଙ୍କ ସାମ୍ବାଦିକ ସମ୍ମିଳନୀକୁ ଏକ ଲକ୍ଷରୁ ଅଧିକ ‘ ଭିୟୁ ’ ହୋଇଥିଲା ଏବଂ ଏହା 13 ଲକ୍ଷ ଲୋକଙ୍କ ପାଖରେ ପହଂଚିଥିଲା । ଏହି ଫେସବୁକ୍ ଲାଇଭ - ଷ୍ଟ୍ରିମକୁ 6400 ଟି ‘ ଲାଇକ୍ ’ ମିଳିଥିବା ବେଲେ 624 ଟି ‘ ଶେୟାର ’ କରାଯାଇଥିଲା ।


    ହାସଟାଗ # ନିର୍ବାଚନ କମିଶନଙ୍କ ଟ୍ୱିଟରରେ ନିର୍ବାଚନ ସଂକ୍ରାନ୍ତ ଘୋଷଣା 21.2 କୋଟି ଲୋକ ଏବଂ ହାସଟାଗ # ବିଧାନସଭା ନିର୍ବାଚନ ସଂକ୍ରାନ୍ତ ତଥ୍ୟ ଟ୍ୱିଟ 20.1 କୋଟି ଲୋକଙ୍କ ପାଖରେ ପହଂଚିଥିବା ଏକ ପରିସଂଖ୍ୟାନରୁ ଜଣାପଡିଛି । ଏହିସବୁ ପରିସଂଖ୍ୟାନ 4 ତାରିଖ ସନ୍ଧ୍ୟା 7 ସୁଦ୍ଧା ସଂଗ୍ରହ କରାଯାଇଥିଲା ।


    **********

    

    
    (Release ID: 1480060) Visitor Counter : 2