      ଉତ୍ତର-ପୂର୍ବାଞ୍ଚଳ ବିକାଶ ମନ୍ତ୍ରଣାଳୟ

      ସିଲଂଠାରେ ଦୁଇଦିନିଆ ଉତର-ପୂର୍ବାଂଚଳ ନିବେଶକ ସମ୍ମିଳନୀ ଆୟୋଜିତ
      Posted On: 28 JAN 2017 3:14PM by PIB Bhubaneshwar


    ଉତର - ପୂର୍ବାଂଚଳକୁ ଏକ ବିଶ୍ୱସ୍ତରୀୟ ନିବେଶ ସ୍ଥଳ ଭାବେ ପ୍ରସ୍ତୁତ କରିବା ଉଦ୍ଦେଶ୍ୟରେ ‘ ଉତର - ପୂର୍ବାଂଚଳରେ ସମ୍ଭାବନା ଅନ୍ୱେଷଣ ’ ଶୀର୍ଷକକୁ ନେଇ ସିଲଂସ୍ଥିତ ରାଜ୍ୟ କନଭେନସନ କେନ୍ଦ୍ରଠାରେ ଦୁଇ ଦିବସୀୟ ‘ ନିବେଶକ ଶିଖର ସମ୍ମିଳନୀ ’ ଅନୁଷ୍ଠିତ ହୋଇଯାଇଛି । ଭାରତ ସରକାରଙ୍କ ବୟନ ମନ୍ତ୍ରଣାଳୟ ଏବଂ ଉତର - ପୂର୍ବାଂଚଳ ବିକାଶ ମନ୍ତ୍ରଣାଳୟ ଦ୍ୱାରା ମିଳିତ ଭାବେ ଆୟୋଜିତ ଏହି କାର୍ଯ୍ୟକ୍ରମକୁ କେନ୍ଦ୍ର ବୟନ ଶିଳ୍ପ ମନ୍ତ୍ରୀ ଶ୍ରୀମତୀ ସ୍ମୃତି ଜୁବିନ ଇରାନୀ ଉଦଘାଟନ କରିଛନ୍ତି ।


    ଏହି ଶିଖର ସମ୍ମିଳନୀରେ ଉତର - ପୂର୍ବାଂଚଳର ସମସ୍ତ ରାଜ୍ୟ , ଉଦ୍ୟୋଗ ଏବଂ ଦେଶର ଅନେକ ପ୍ରମୁଖ ନିବେଶକ ଅଂଶଗ୍ରହଣ କରିବେ । ଉତର - ପୂର୍ବାଂଚଳରେ ବୟନ ଶିଳ୍ପର ବିକାଶ ନିମନ୍ତେ ଅପାର ସମ୍ଭାବନା ରହିଛି ଯାହା ଆଗାମୀ ଦିନରେ ରୋଜଗାରର ସୁଯୋଗ ସୃଷ୍ଟି କରିବ ।

    ଉତର - ପୂର୍ବାଂଚଳ ରାଜ୍ୟଗୁଡିକରେ ବୟନ ଶିଳ୍ପ ଉଦ୍ୟୋଗର ବିକାଶ ପାଇଁ ଏହା ଏକ ସୁବର୍ଣ୍ଣ ସୁଯୋଗ । ନିବେଶ ସହିତ ନୂତନ ଓ ଉନ୍ନତମାନର ଉତ୍ପାଦନ କୌଶଳ ପ୍ରୟୋଗ ପାଇଁ ମଧ୍ୟ ଏହା ଏକ ସୁବର୍ଣ୍ଣ ସୁଯୋଗ । ଉତର - ପୂର୍ବାଂଚଳର ରାଜ୍ୟଗୁଡିକ ଦ୍ୱାରା ଏହି ସମ୍ମିଳନୀରେ ଅନେକ ଷ୍ଟଲ ଖୋଲାଯାଇଛି ଏବଂ ନିବେଶକମାନଙ୍କ ପାଇଁ ବିଭିନ୍ନ ରାଜ୍ୟର ପ୍ରସ୍ତୁତ ସାମଗ୍ରୀ ଉପସ୍ଥାପିତ କରାଯାଇଛି । ଏହି ଶିଖର ସମ୍ମିଳନୀ ଉତର - ପୂର୍ବାଂଚଳ ବୟନ ଶିଳ୍ପ କ୍ଷେତ୍ରରେ ନୂତନ ସୁଯୋଗ ସୃଷ୍ଟିକରିବ ଏବଂ ବିପଣନ ଦ୍ୱାରା ଉତର - ପୂର୍ବାଂଚଳରୁ ବସ୍ତ୍ରର ରତ୍ପାନି ବୃଦ୍ଧି ପାଇବ । ବୟନ ଶିଳ୍ପ କ୍ଷେତ୍ରକୁ ମଜବୁତ କରିବା ପାଇଁ ରାଜ୍ୟ ସରକାର ଏବଂ ନିବେଶକମାନଙ୍କ ମଧ୍ୟରେ ବୁଝାମଣାର ସମ୍ଭାବନା ମଧ୍ୟ ସୃଷ୍ଟି ହୋଇଛି ।


    ଏହି ସମ୍ମିଳନୀକୁ ନୀତି ଆୟୋଗର ଉପାଧ୍ୟକ୍ଷ ଡ . ଅରବିନ୍ଦ ପାନାଗରିୟା , ମେଘାଳୟର ମୁଖ୍ୟମନ୍ତ୍ରୀ ଶ୍ରୀ ମୁକୁଲ ସାଙ୍ଗମା , କେନ୍ଦ୍ର ଉତର - ପୂର୍ବାଂଚଳ ବିକାଶ ରାଷ୍ଟ୍ରମନ୍ତ୍ରୀ ( ସ୍ୱାଧୀନ ) ଏବଂ ଏନଇସିର ଅଧ୍ୟକ୍ଷ ଡ . ଜିତେନ୍ଦ୍ର ସିଂହ , କେନ୍ଦ୍ର ବୟନ ଶିଳ୍ପ ରାଷ୍ଟ୍ର ମନ୍ତ୍ରୀ ଶ୍ରୀ ଅଜୟ ଟମ୍ଟା , କେନ୍ଦ୍ର ଗୃହ ରାଷ୍ଟ୍ରମନ୍ତ୍ରୀ ଶ୍ରୀ କିରଣ ରିଜ୍ଜୁ , ମିଜୋରମର ଉଦ୍ୟୋଗ ମନ୍ତ୍ରୀ ଶ୍ରୀ ଏଚ ରୋହଲୁନା ଏବଂ ଅରୁଣାଚଳ ପ୍ରଦେଶର ଉଦ୍ୟୋଗ ମନ୍ତ୍ରୀ ଶ୍ରୀ ତାମିୟୋ ଟାଗାଙ୍କ ସହିତ ଅନ୍ୟ ମାନ୍ୟଗଣ୍ୟ ବ୍ୟକ୍ତି ସମ୍ବୋଧିତ କରିଛନ୍ତି ।


    ******


    

    
    (Release ID: 1481360) Visitor Counter : 3