      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଚେନ୍ନାଇରେ “ତୁଗଲକ ର 47ତମ ବାର୍ଷିକୀ - ଶ୍ରୀ ଚୋ ରାମସ୍ୱାମୀଙ୍କୁ ଶ୍ରଦ୍ଧାଞ୍ଜଳି” କାର୍ଯ୍ୟକ୍ରମକୁ ଭିଡିଓ କନଫେରେନ୍ସିଂ ଜରିଆରେ ପ୍ରଧାନମନ୍ତ୍ରୀଙ୍କ ଉଦ୍ବୋଧନ
      Posted On: 14 JAN 2017 4:58PM by PIB Bhubaneshwar


    ପ୍ରିୟ ଡକ୍ଟର ପଦ୍ମ ସୁବ୍ରମନ୍ୟମ୍ ଜୀ


    ଶ୍ରୀ ଏନ୍. ରବି

    ଶ୍ରୀ ଜି. ବିଶ୍ୱନାଥନ୍


    ଶ୍ରୀ ଏସ୍. ରଜନୀକାନ୍ତ


    ଶ୍ରୀ ଗୁରୁମୂର୍ତ୍ତି


    “ ତୁଗଲକ ” ର ପାଠକ ବୃନ୍ଦ


    ସ୍ୱର୍ଗତ ଶ୍ରୀ ଚୋ ରାମସ୍ୱାମୀଙ୍କ ପ୍ରଶଂସକ ଗଣ


    ଏବଂ ତାମିଲନାଡ଼ୁର ଜନସାଧାରଣ


    ୱଣ କ୍କମ୍ , ଇନିୟା ପୋଙ୍ଗଲ୍ ନାଲଭଝଥୁକ୍କଲ


    ଆମେ ଏକ ପବିତ୍ର ସମୟରେ ଏକତ୍ର ହୋଇଛନ୍ତି ।


    ଗତକାଲି ମୋ ତେଲୁଗୁ ଭଉଣୀ ଓ ଭାଇମାନେ ଭୋଗୀ ଉତ୍ସବ ପାଳନ କରିଛନ୍ତି ।


    ଉତ୍ତର ଭାରତର ବନ୍ଧୁମାନେ , ବିଶେଷ କରି ପଞ୍ଜାବରେ ଲୋହ ରୀ ପାଳନ କରିଛନ୍ତି ।


    ଆଜି ମକର ସଂକ୍ରାନ୍ତି ।


    ଏହି ଦିନରେ ଗୁଜରାଟର ଆକାଶ ଗୁଡ଼ିରେ ଭର୍ତ୍ତି ହୋଇଯାଏ , ଯାହାକି ଉତ୍ତରାୟଣ ନାମରେ ମଧ୍ୟ ପରିଚିତ ।


    ଆସାମର ଲୋକମାନେ ମାଘ ବିହୁ ପାଳନ କରୁଛନ୍ତି ।


    ଏବଂ ତାମିଲନାଡ଼ୁରେ , ଯେଉଁଠାରେ ଆପଣମାନେ ଅଛନ୍ତି , ପୋଙ୍ଗଲ ପାଳନ କରାଯାଉଛି ।


    ପୋଙ୍ଗଲ କୃତଜ୍ଞତାର ଉତ୍ସବ – ସୂର୍ଯ୍ୟ ଦେବତାଙ୍କୁ ଧନ୍ୟବାଦ ଦିଆଯାଏ , କୃଷି କାର୍ଯ୍ୟରେ ସହାୟତା କରିଥିବା ଗୋସମ୍ପଦକୁ ଧନ୍ୟବାଦ ଏବଂ ଆମର ସତ୍ତା ପାଇଁ ପ୍ରାକୃତିକ ସମ୍ବଳ ଯୋଗାଇଥିବା ପ୍ରକୃତିକୁ ଧନ୍ୟବାଦ ଦିଆଯାଏ ।


    ପ୍ରକୃତି ସହ ଐକ୍ୟ ଓ ତାଳମେଳ ଆମ ସଂସ୍କୃତି ଓ ପରମ୍ପରାର ମୂଳ ଶକ୍ତି ।


    ଉତ୍ତରରୁ ଦକ୍ଷିଣ , ପୂର୍ବରୁ ପଶ୍ଚିମ , କିପରି ଦେଶ ସାରା ଉତ୍ସବର ଏକ ସୁନ୍ଦର ବାତାବରଣ - ତାହା ଆମେ ଦେଖି ପାରୁଛୁ ।


    ପର୍ବ ଗୁଡ଼ିକ ଜୀବନର ଉତ୍ସବ ।


    ପର୍ବ ସହ ଘନିଷ୍ଠତାର ଆବେଗ ଆସିଥାଏ ।


    ସେମାନେ ଏକତାର ଏକ ସୁନ୍ଦର ରଜ୍ଜୁ ବାନ୍ଧିଥାନ୍ତି ।


    ଏ ସମସ୍ତ ଉତ୍ସବ ଅବସରରେ ଦେଶବାସୀଙ୍କୁ ମୋର ଶୁଭେଚ୍ଛା ।


    ମକର ସଂକ୍ରାନ୍ତି ଦିନ ସୂର୍ଯ୍ୟ ମକର ରାଶିରେ ପ୍ରବେଶ କରିଥା ’ ନ୍ତି । ଅନେକ ଲୋକଙ୍କ ପାଇଁ ମକର ସଂକ୍ରାନ୍ତି ମାନେ , ହାଡଥରା ଶୀତ ରୁ ମୁକ୍ତି ସହ ଗରମ ଏବଂ ଉଜ୍ୱଳ ଦିନରେ ପ୍ରବେଶ ।


    ଆମେ ଆଜି ପାଳନ କରୁଥିବା ଆଉ କେତେକ ଉତ୍ସବ ଶସ୍ୟ ଅମଳର ଉତ୍ସବ ।


    ଆମେ ପ୍ରାର୍ଥନା କରିଥାଉ , ଆମ ଦେଶକୁ ଖାଦ୍ୟ ଯୋଗାଉଥିବା କୃଷକମାନଙ୍କ ପାଇଁ ଏହି ପର୍ବ ସୁଖ ଓ ସମୃଦ୍ଧି ଆଣିଦେଉ ।


    ବନ୍ଧୁଗଣ ,


    ମୋର ଇଚ୍ଛା ଥିଲା , ଆପଣମାନଙ୍କ ସହ ବ୍ୟକ୍ତିଗତ ଭାବେ ଉପସ୍ଥିତ ରହିବାକୁ , କିନ୍ତୁ ଜରୁ ରୀ କାର୍ଯ୍ୟ ହେତୁ ଏହା ସମ୍ଭବ ହୋଇପାରିଲାନି । “ ତୁଗଲକ ” ର 47ତମ ବାର୍ଷିକୀ ଅବସରରେ ମୁଁ ମୋର ପ୍ରିୟ ବନ୍ଧୁ ଶ୍ରୀ ଚୋ ରାମସ୍ୱାମୀଙ୍କୁ ଶ୍ରଦ୍ଧାଞ୍ଜଳି ଜଣା ଉଛି ।


    ଚୋ ଙ୍କ ପରଲୋକରେ ଆମେ ଜଣେ ବନ୍ଧୁଙ୍କୁ ହରାଇଲୁ , ଯିଏ କି ତାଙ୍କ ସହ ମିଶୁଥିବା ସମସ୍ତ ଲୋକଙ୍କୁ ମୂଲ୍ୟବାନ ଜ୍ଞାନ ବାଣ୍ଟୁଥିଲେ ।


    ମୁଁ ତାଙ୍କୁ ଚାରି ଦଶନ୍ଧି ଧରି ଜାଣିଥିଲି । ଏହା ମୋ ପାଇଁ ବ୍ୟକ୍ତିଗତ ଭାବେ ବଡ଼ କ୍ଷତି ।


    ମୁଁ ମିଶିଥିବା ଲୋକମାନଙ୍କ ମଧ୍ୟରେ ଚୋ ଜଣେ ବହୁ ମୁଖୀ ବ୍ୟକ୍ତିତ୍ୱର ମଣିଷ । ସେ ଏକାଧାରରେ ଜଣେ ଅଭିନେତା , ଜଣେ ନି ର୍ଦ୍ଦେ ଶକ , ଜଣେ ସାମ୍ବାଦିକ , ସମ୍ପାଦକ , ଲେଖକ , ନାଟ୍ୟକାର , ରାଜନେତା , ରାଜନୈତିକ ଭାଷ୍ୟକାର , ସାଂସ୍କୃତିକ ସମାଲୋଚକ , ଜଣେ ଦକ୍ଷ ଲେଖକ , ଜଣେ ଧାର୍ମିକ ଓ ସାମାଜିକ ସମାଲୋଚକ , ଜଣେ ଆଇନଜୀବୀ ଏବଂ ଆହୁରି ଅନେକ କିଛି ।


    ତାଙ୍କର ସବୁ କିଛି ଭୂମିକା ମଧ୍ୟରେ “ ତୁଗଲକ ” ପତ୍ରିକାର ସମ୍ପାଦକ ଭୂମିକା ମୁକୁଟରେ ମୁକ୍ତା ସ୍ୱରୂପ । ଜାତୀୟ ସ୍ୱାର୍ଥ ଏବଂ ଗଣତାନ୍ତ୍ରିକ ନୈତିକତାର ରକ୍ଷା ଦିଗରେ “ ତୁଗଲକ ” ପତ୍ରିକା 47 ବର୍ଷ ଧରି ଗୁରୁତ୍ୱପୂର୍ଣ୍ଣ ଭୂମିକା ନେଇଛି ।


    “ ତୁଗଲକ ” ଏବଂ ଚୋ - ଜଣକ ବିନା ଅନ୍ୟ ଜଣକ ସତ୍ତା କଳ୍ପନା କରିବା ଅସମ୍ଭବ । ପ୍ରାୟ ପାଞ୍ଚ ଦଶନ୍ଧି ଧରି ସେ “ ତୁଗଲକ ” ର ଦାୟିତ୍ୱରେ ଥିଲେ । ଯଦି ଜଣେ ଭାରତର ରାଜନୈତିକ ଇତିହାସ ଲେଖିବାକୁ ଚାହିଁବ , ତ ଚୋ ରାମସ୍ୱାମୀ ଏବଂ ତାଙ୍କ ରାଜନୈତିକ ଟିପ୍ପଣୀକୁ ଅନ୍ତର୍ଭୁକ୍ତ ବିନା ଏହା ସମ୍ଭବ ନୁହେଁ ।


    ଚୋ ଙ୍କୁ ପ୍ରଶଂସା କରିବା ସହଜ , କିନ୍ତୁ ତାଙ୍କୁ ବୁଝିବା ଏତେ ସହଜ ନୁହେଁ । ତାଙ୍କୁ ବୁଝିବାକୁ ହେଲେ , ଜଣକୁ ତାଙ୍କ ସାହସ , ପ୍ରତ୍ୟୟ , ତାଙ୍କ ଜାତୀୟତାବାଦର ଭାବନା , ଯାହାକି ସଂକୀର୍ଣ୍ଣତା , ଆଞ୍ଚଳିକତା , ଭାଷାଗତ ଏବଂ ଅନ୍ୟାନ୍ୟ ବିଭକ୍ତୀକରଣ ଠାରୁ ବହୁ ଉର୍ଦ୍ଧ୍ଵରେ ଥିଲା ।


    ତାଙ୍କର ବଡ଼ କୃତିତ୍ୱ ଏହା ଯେ , ସେ “ ତୁଗଲକ ” କୁ ବିଭାଜନକାରୀ ଶକ୍ତିମାନଙ୍କ ବିରୋଧରେ ବଡ଼ ଅସ୍ତ୍ର ଭାବେ ତିଆରି କରିପାରିଥିଲେ । ଏକ ସ୍ୱଚ୍ଛ ଏବଂ ଦୁର୍ନୀତିମୁକ୍ତ ରାଜନୈତିକ ପଦ୍ଧତି ପାଇଁ ସେ ଲଢ଼େଇ କରୁଥିଲେ । ଏହି ଲଢ଼େଇରେ ସେ କାହାକୁ ଛାଡ଼ି ନାହାନ୍ତି ।


    ତାଙ୍କ ସହ ଯେଉଁମାନେ କାମ କରୁଥିଲେ , ଯେଉଁମାନେ ତାଙ୍କ ବନ୍ଧୁଥିଲେ ଏବଂ ଯେଉଁମାନଙ୍କର ସେ ଉପଦେଷ୍ଟା ଥିଲେ , ସେମାନେ ଚୋ ଙ୍କୁ ବୁଝିବା ଏତେ ସହଜ ନଥିଲା । କାହାରିକୁ ସେ ଛାଡ଼ି ନଥିଲେ । ସେ ବ୍ୟକ୍ତିତ୍ୱ ନୁହେଁ ବରଂ ପ୍ରସଙ୍ଗକୁ ଗୁରୁତ୍ୱ ଦେଉଥିଲେ ।


    ଦେଶ ହିଁ ତାଙ୍କ ବାର୍ତ୍ତାର କେନ୍ଦ୍ରସ୍ଥଳ ଥିଲା । ଏହା ତାଙ୍କ ଲେଖା , ଚଳଚ୍ଚିତ୍ର , ନାଟକ , ସେ ନି ର୍ଦ୍ଦେ ଶନା ଦେଇଥିବା ଟେଲିଭିଜନ ଧାରାବାହିକୀ ଏବଂ ସେ ଚିତ୍ରନାଟ୍ୟ ଲେଖିଥିବା ଚଳଚ୍ଚିତ୍ରଗୁଡ଼ିକରେ ଏହା ପ୍ରତିଫଳିତ ହୋଇଛି ।


    ସେ ଯେଉଁମାନଙ୍କୁ ସମାଲୋଚନା କରିଥାନ୍ତି , ସେମାନଙ୍କୁ ଏହି ବିଦ୍ରୁପ ବି ଭଲ ଲାଗିଥାଏ । ଏହା କୌଣସି ପ୍ରଚେଷ୍ଟାର ଫଳ ନଥିଲା । ବରଂ ଏକ ଐଶ୍ୱରିକ ଉପହାର ଥିଲା , ଯାହାକୁ କି ସେ କେବଳ ଜନସ୍ୱାର୍ଥ ଲକ୍ଷ୍ୟରେ ବ୍ୟବହାର କରୁଥିଲେ । ଏକ କାର୍ଟୁନ୍ କିମ୍ବା ଗୋଟିଏ ଧାଡ଼ିରେ ସେ ନିଜର ଭାବନାକୁ ଏପରି ପ୍ରକାଶ କରୁଥିଲେ , ଯାହାକି ଗୋଟିଏ କିମ୍ବା ଏକାଧିକ ପୁସ୍ତକରେ ମଧ୍ୟ ବୁଝାଇବା ସମ୍ଭବ ନଥିଲା ।


    ଏହା ମୋତେ ଚୋ ଙ୍କ ଏକ କାର୍ଟୁନ୍ କୁ ସ୍ମରଣ କରାଉଛି , ଯେଉଁଥିରେ କି ମୋ ଆଡ଼କୁ ଲୋକମାନେ ବନ୍ଧୁକ ଲକ୍ଷ୍ୟ କରିଥିଲେ ଏବଂ ମଝିରେ ସାଧାରଣ ଲୋକମାନେ ଛିଡ଼ା ହୋଇଥିଲେ । ଚୋ ପ୍ରଶ୍ନ କରିଥିଲେ , କିଏ ପ୍ରକୃତ ଟାର୍ଗେଟ୍ ? ମୁଁ ନା ସାଧାରଣ ଲୋକମାନେ ? ଏହି କାର୍ଟୁନ୍ ଆଜିର ସ୍ଥିତିରେ କେତେ ପ୍ରାସଙ୍ଗିକ!


    ଚୋ ଙ୍କ ସମ୍ପର୍କରେ ଏକ ଘଟଣା ମୋର ମନେ ପଡ଼ୁଛି । ଏକଦା କେତେକ ବ୍ୟକ୍ତି ଚୋ ଙ୍କ ଉପରେ ରାଗି ଅଣ୍ଡା ଫିଙ୍ଗିଥିଲେ । ଚୋ ସେମାନଙ୍କୁ କହିଥିଲେ , କାହିଁକି ଅଣ୍ଡାଗୁଡ଼ିକ ଫିଙ୍ଗୁଛ , ଚାହିଁଲେ ମୋତେ ଆମ୍ଲେଟ୍ କରିପାରିବ । ଏହା ଶୁଣି ଅଣ୍ଡା ଫିଙ୍ଗୁଥିବା ଲୋକମାନେ ହସି ପକାଇଥିଲେ । ପରିସ୍ଥିତିକୁ ନିଜ ସପକ୍ଷରେ କରାଇବା କୌଶଳରେ ଚୋ ବେଶ୍ ଦକ୍ଷ ଥିଲେ ।


    “ ତୁଗଲକ ” ସମସ୍ତଙ୍କ ପାଇଁ ଏକ ପ୍ଲାଟଫର୍ମ ଥିଲା । ଚୋ ତାଙ୍କ ମତର ବିରୁଦ୍ଧାଚରଣ କରୁଥିବା ଏବଂ ଏପରିକି ତାଙ୍କୁ ସମାଲୋଚନା କରିଥିବା ମତଗୁଡ଼ିକୁ ମଧ୍ୟ ସେ ନିଜ ପତ୍ରିକାରେ ସ୍ଥାନ ଦେଉଥିଲେ । ଫଳରେ “ ତୁଗଲକ ” ରେ କେହି ବାଦ୍ ପଡ଼ୁ ନଥିଲେ । ଏପରିକି ଚୋ କରୁଥିବା ସମାଲୋଚନାମୂଳକ ମନ୍ତବ୍ୟ ସହ ଯେଉଁମାନଙ୍କୁ ସମାଲୋଚନା କରାଯାଉଥିଲା ସେମାନଙ୍କ ବିବୃତି ମଧ୍ୟ ସମାନ ଗୁରୁତ୍ୱର ସହ “ ତୁଗଲକ ” ରେ ସ୍ଥାନ ପାଉଥିଲା । ଏହା ସାଧାରଣ ଜୀବନ ଏବଂ ଗଣମାଧ୍ୟମରେ ପ୍ରକୃତ ଗଣତନ୍ତ୍ରର ପରିଚୟ ।


    ମୋ ମତରେ , ଚୋ ଙ୍କ ଭାବନା ଏବଂ ଅବଦାନ କେବଳ ତାମିଲ ସମାଜ କିମ୍ବା ତାମିଲ ଲୋକଙ୍କ ଭିତରେ ସୀମିତ ନଥିଲା । ଭାରତର ଭିନ୍ନ ଭିନ୍ନ ସମାଜରେ ଅନେକ ଆକାଂକ୍ଷିତ ସାମ୍ବାଦିକ ଏବଂ ରାଜନେତା ଚୋ ଙ୍କ ଦ୍ୱାରା ପ୍ରଭାବିତ ହୋଇଛନ୍ତି ।


    ଆମେ ସମସ୍ତେ ଜାଣନ୍ତି “ ତୁଗଲକ ” ପତ୍ରିକା କେବଳ ଏକ ରାଜନୈତିକ ଟିପ୍ପଣୀ ନଥିଲା । ଏହା ନିୟୁତ ନିୟୁତ ତାମିଲ ଲୋକଙ୍କ ଆଖି ଓ କାନ ସଦୃଶ ଥିଲା । “ ତୁଗଲକ ” ମାଧ୍ୟମରେ ଚୋ ଜନସାଧାରଣ ଏବଂ ଶାସକଙ୍କ ମଧ୍ୟରେ ସେତୁ ବାନ୍ଧୁଥିଲେ ।


    ମୁଁ ଅତ୍ୟନ୍ତ ଖୁସି ଯେ ଚୋ ଧାର୍ଯ୍ୟ କରିଥିବା ଲକ୍ଷ୍ୟଭିତ୍ତିକ ସାମ୍ବାଦିକତା ପଥରେ “ ତୁଗଲକ ” ତାର ଯାତ୍ରା ଅବ୍ୟାହତ ରଖିବ । ଉତ୍ତରା ଧୀ କାର ସୂତ୍ରରେ “ ତୁଗଲକ ” ର ଦାୟୀତ୍ଵ ଗ୍ରହଣ କରି ଥିବା ବ୍ୟକ୍ତିମାନଙ୍କ କାନ୍ଧରେ ଗୁରୁ ଦାୟିତ୍ୱ ପଡ଼ିଛି । ଚୋ ଙ୍କ ପ୍ରତିବଦ୍ଧତା ଏବଂ ଦୃଷ୍ଟିକୋଣରେ ଚାଲିବା ଏକ ବଡ଼ ଆହ୍ୱାନ । ଏହି ଦୃଷ୍ଟିକୋଣକୁ ଆନୁଗତ୍ୟ ଦ୍ୱାରା ତାମିଲନାଡ଼ୁର ଲୋକମାନଙ୍କ ପାଇଁ ଏକ ବଡ଼ ସେବା ହୋଇପାରିବ ।


    ଶ୍ରୀ ଗୁରୁମୂର୍ତ୍ତି ଏବଂ ତାଙ୍କ ଟିମ୍ କୁ ମୁଁ ଆନ୍ତରିକତାର ସହ ଶୁଭେଚ୍ଛା ଜଣାଉଛି । ମୋର ବିଶ୍ୱାସ ଅଛି ଗୁରୁମୂର୍ତ୍ତିଜୀ ଏହି କାର୍ଯ୍ୟରେ ସଫଳ ହେବେ ।


    ସମାଲୋଚନା , ହାସ୍ୟ ଏବଂ ବ୍ୟଙ୍ଗ କରିବା କଳାରେ ଚୋ ଧୁରନ୍ଧର ଥିଲେ କହିଲେ ଅ ତ୍ୟୁ କ୍ତି ହେବନି ।


    ମୁଁ ଭାବୁଛି ଅଧିକ ବ୍ୟଙ୍ଗ ଓ ହାସ୍ୟରସର ଆବଶ୍ୟକତା ଅଛି । ହାସ୍ୟରସ ଆମ ଜୀବନରେ ଖୁସି ଆଣିଥାଏ , ଜୀବନକୁ ସରସ କରିଥାଏ । ହାସ୍ୟରସ ଔଷଧର କାମ ଦେଇଥାଏ ।


    ଟିକେ ହସର କ୍ଷମତା ଗାଳି କିମ୍ବା ଅନ୍ୟ ଯେକୌଣସି ଅସ୍ତ୍ର ଠାରୁ ଅଧିକ । ବ୍ୟଙ୍ଗ – ସମାଜର ସେତୁକୁ ଭାଙ୍ଗିବା ପରିବର୍ତ୍ତେ ବାନ୍ଧିଥାଏ ।


    ଏହା ହିଁ ଆଜିକାର ଦୁନିଆରେ ଆମେ ଆବଶ୍ୟକ କରୁଛୁ: ସେତୁ ନିର୍ମାଣ ; ଲୋକଙ୍କ ମଧ୍ୟରେ ସେତୁ । ସମ୍ପ୍ରଦାୟ ଏବଂ ଭିନ୍ନ ଭିନ୍ନ ସମାଜ ମଧ୍ୟରେ ସେତୁ ।


    କୌତୁକ ମଣିଷ ମଧ୍ୟରେ ସୃଜନ ଶକ୍ତି ସୃଷ୍ଟି କରିଥାଏ । ଆମେ ଏପରି ଏକ ସମୟରେ ବାସ କରୁଛୁ , ଯେଉଁଠାରେ ଗୋଟିଏ ବକ୍ତବ୍ୟ କିମ୍ବା ଘଟଣା ଆଗକୁ ବହୁଗୁଡ଼ିଏ ପରିସ୍ଥିତି ସୃଷ୍ଟି କରିପାରେ ।


    ବନ୍ଧୁଗଣ ,


    ମୁଁ ଚେନ୍ନାଇରେ ପୂର୍ବରୁ “ ତୁଗଲକ ” ର ବାର୍ଷିକ ପାଠକ ସମ୍ମିଳନୀରେ ବ୍ୟକ୍ତିଗତ ଭାବେ ଯୋଗ ଦେଇ ଛି ।


    ଯେହେତୁ ଏହି କାର୍ଯ୍ୟକ୍ରମକୁ ଚୋ ଙ୍କ କଣ୍ଠରେ ଭଗବଦ୍ ଗୀତାର ଶ୍ଲୋକ ସହ ଶେଷ କରିବାର ପରମ୍ପରା ରହିଛି , ତେଣୁ ଚୋ ଙ୍କ ସମ୍ମାନରେ ଗୀତାର ଶ୍ଲୋକ ସହ ମୁଁ ଶେଷ କରୁଛି ;


    ୱାସାଂସୀ ଜୀର୍ଣ୍ଣାନି ୟଥା ବିହାୟ ନୱାନି ଗୃହ୍ମାତି ନରୋଃପରାଣି ।


    ତଥା ଶରୀରାଣି ବିହାୟ ଜୀର୍ଣ୍ଣାନ୍ୟନ୍ୟାତି ସଂୟାତି ନୱାନି ଦେହୀ ।


    ( ଆତ୍ମା ସ୍ଥାନରୁ ସ୍ଥାନ କୁ ଘୁରି ବୁଲେନାହିଁ , ବରଂ ଗୋଟିଏ ବାସଗୃହରୁ ଅନ୍ୟ ଏକ ବାସଗୃହକୁ ଯାଇଥାଏ)


    ବିବିଧ କ୍ଷେତ୍ରକୁ ଅବଦାନ ସକାଶେ ଆସନ୍ତୁ ଆମ ଏକାଠି ହୋଇ ଚୋ ଙ୍କୁ ଧନ୍ୟବାଦ ଦେବା ; ମୋଟ ଉପରେ ଶ୍ରେଷ୍ଠ ହୋଇଥିବାରୁ ଚୋ ଙ୍କୁ ଧନ୍ୟବାଦ ଦେବା- ଜଣେ ଏବଂ ଏକମାତ୍ର ଚୋ ।


    **********


    

    
    (Release ID: 1480577) Visitor Counter : 2