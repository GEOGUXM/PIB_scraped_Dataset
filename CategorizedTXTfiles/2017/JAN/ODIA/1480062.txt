      ଅର୍ଥ ମନ୍ତ୍ରଣାଳୟ

      ଛାୟା ଅର୍ଥବ୍ୟବସ୍ଥା, କର ଚୋରୀ ବିରୁଦ୍ଧରେ ଦୃଢ଼ ପଦକ୍ଷେପ ଜିଡିପି ଏବଂ ରାଜକୋଷ ଉପରେ ସକାରାତ୍ମକ ପ୍ରଭାବ ପକାଇବ - ଅରୁଣ ଜେଟଲୀ
      Posted On: 05 JAN 2017 7:32PM by PIB Bhubaneshwar


    


    ବିଶ୍ୱର ଅର୍ଥ ବ୍ୟବସ୍ଥା ଅତ୍ୟନ୍ତ ଦୁର୍ବଳ ରହିଥିବା ବେଳେ ଭାରତର ଆର୍ଥିକ ସ୍ଥିତି ଆଜି ମଧ୍ୟ ଅପେକ୍ଷାକୃତ ଭାବେ ମଜବୁତ ରହିଛି ବୋଲି ଅର୍ଥ ମନ୍ତ୍ରୀ ଶ୍ରୀ ଅରୁଣ ଜେଟଲୀ କହିଛନ୍ତି ।


    ଅର୍ଥ ମନ୍ତ୍ରୀ କହିଥିଲେ ଯେ ଛାୟା ( Shadow ) ଅର୍ଥବ୍ୟବସ୍ଥା ଏବଂ କର ଚୋରୀକୁ ରୋକିବା ପାଇଁ ସରକାରଙ୍କ ଦ୍ୱାରା ନିଆଯାଇଥିବା ପଦକ୍ଷେପଗୁଡିକ ଆଗାମୀ ଦିନରେ ଜିଡିପି ଏବଂ ରାଜକୋଷ ଉପରେ ସକାରାତ୍ମକ ପ୍ରଭାବ ପଡିବାର ଆଶା ରହିଛି । ଅର୍ଥ ମନ୍ତ୍ରୀ ଶ୍ରୀ ଜେଟଲୀ ଆଜି (05.01.2017) ନୂଆଦିଲ୍ଲୀଠାରେ ଆୟୋଜିତ ଆର୍ଥିକ ସ୍ଥିରତା ଏବଂ ବିକାଶ ପରିଷଦ (ଏଫଏସଡିସି) ର 16 ତମ ବୈଠକରେ ଅଧ୍ୟକ୍ଷତା କରି ଏହି ସୂଚନା ପ୍ରଦାନ କରିଥିଲେ ।


    ଏଫଏସଡିସି ବୈଠକରେ ସମସ୍ତ ଆର୍ଥିକ ନିୟାମକ , ଅର୍ଥ ମନ୍ତ୍ରଣାଳୟ ଏବଂ ଆର୍ଥିକ କ୍ଷେତ୍ରର ନିୟାମକର ବରିଷ୍ଠ ଅଧିକାରୀମାନେ ଭାଗ ନେଇଥିଲେ । ଆଜିର ବୈଠକରେ ଭାରତୀୟ ରିଜର୍ଭ ବ୍ୟାଙ୍କର ଗଭର୍ଣ୍ଣର ଡା. ଉର୍ଜିତ ଆର. ପଟେଲ , ଅର୍ଥ ସଚିବ ଶ୍ରୀ ଅଶୋକ ଲବାସା , ଆର୍ଥିକ ବ୍ୟାପାର ବିଭାଗ ସଚିବ ଶ୍ରୀ ଶକ୍ତିକାନ୍ତ ଦାସ , ରାଜସ୍ୱ ବିଭାଗ ସଚିବ ଡ. ହସମୁଖ ଆଢ଼ିୟା , ଆର୍ଥିକ ସେବା ବିଭାଗ ସଚିବ ସୁଶ୍ରୀ ଅଂଜୁଳି ଚିବ ଦୁଗ୍ଗଲ , ପୁଂଜି ନିବେଶ ଏବଂ ସାର୍ବଜନୀନ ପରିସଂପତି ପ୍ରବନ୍ଧନ ବିଭାଗ ସଚିବ ଶ୍ରୀ ନୀରଜ କୁମାର ଗୁପ୍ତା , ମୁଖ୍ୟ ଆର୍ଥିକ ପରାମର୍ଶଦାତା ଡା. ଅରବିନ୍ଦ ସୁବ୍ରମଣ୍ୟନ , ସେବିର ଅଧ୍ୟକ୍ଷ ଶ୍ରୀ ୟୁ.କେ.ସିହ୍ନା , ଆଇଆରଡିଏଆଇର ଅଧ୍ୟକ୍ଷ ଶ୍ରୀ ଟି.ଏସ.ବିଜୟନ , ପିଏଫଆରଡିଏର ଚେୟାରମ୍ୟାନ ଶ୍ରୀ ହେମନ୍ତ ଜୀ ଏବଂ ଭାରତ ସରକାର ଏବଂ ଆର୍ଥିକ କ୍ଷେତ୍ର ନିୟାମକର ଅନ୍ୟ ବରିଷ୍ଠ ଅଧିକାରୀମାନେ ଉପସ୍ଥିତ ଥିଲେ ।


    ଏହି ଅବସରରେ ମୁଖ୍ୟ ଆର୍ଥିକ ପରାମର୍ଶଦାତା ଅର୍ଥବ୍ୟବସ୍ଥା ସ୍ଥିତି ଉପରେ ଏକ ଉପସ୍ଥାପନ କରିଥିଲେ । ପରିଷଦ ଅର୍ଥବ୍ୟବସ୍ଥା ସଂପର୍କୀତ ମାମଲା ଏବଂ ଏଥିପାଇଁ ଉପୁଜୁଥିବା ଆହ୍ୱାନର ସମୀକ୍ଷା କରିଥିଲେ ଏବଂ ଏହା ସହିତ ବୃହ ତ୍ତ ଆର୍ଥିକ କ୍ଷେତ୍ରର ଭଲ ସ୍ଥିତି ବଳରେ ଭାରତର ଅର୍ଥନୀତି ଆଜି ଅପେକ୍ଷାକୃତ ଅତ୍ୟନ୍ତ ମଜବୁତ ହୋଇପାରିଛି ବୋଲି ସେ କହିଥିଲେ ।


    **********

    

    
    (Release ID: 1480062) Visitor Counter : 2