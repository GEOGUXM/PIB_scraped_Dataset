      ପ୍ରତିରକ୍ଷା ମନ୍ତ୍ରଣାଳୟ

      ବୁଡାଜାହାଜ ଖାଣ୍ଡେରୀର ଜଳାବତରଣ
      Posted On: 12 JAN 2017 5:54PM by PIB Bhubaneshwar


    ଭାରତୀୟ ନୌବାହିନୀରେ ସ୍କୋର୍ପି ଅ ନ ଶ୍ରେଣୀ ର ବୁଡାଜାହାଜ ‘ ଖାଣ୍ଡେରୀ ’ କୁ ପ୍ରତିରକ୍ଷା ରାଷ୍ଟ୍ରମନ୍ତ୍ରୀ ଡଃ ସୁବାଷ ଭାମ୍ରେ ଜଳାବତରଣ କରିଛନ୍ତି । ମୁମ୍ବାଇର ମାଜ ଗାଓଁ ଡ କ୍ ସିପୟାର୍ଡ ଲିମିଟେଡଠାରେ ଏହି ଷ୍ଟିଲଥ ଟେକ୍ନିକ୍ ବା ଅଦୃଶ୍ୟ କୌଶଳ ଶ୍ରେଣୀର ଏହି ବୁଡାଜାହାଜର ପରୀକ୍ଷାମୂଳକ ଜଳାବତରଣ ସମୟରେ ନୌସେନା ମୁଖ୍ୟ ଆଡମିରାଲ ସୁନୀଲ ଲାନ୍ବା ଏବଂ ବିଶିଷ୍ଟ ବ୍ୟକ୍ତି ବିଶେଷ ଉପସ୍ଥିତ ଥିଲେ । ଏହି ବୁଡାଜାହାଜଟି ଚଳିତ ବର୍ଷ ଶେଷ ଭାଗ ସୁଦ୍ଧା ନୌବାହିନୀକୁ ଅର୍ପଣ କରାଯିବାର ସମ୍ଭାବନା ରହିଛି । ବ ର୍ତ୍ତ ମାନ ମାଜ ଗାଓଁ ଡକ ସିପୟାର୍ଡରେ ଛ ’ ଟି ବୁଡାଜାହାଜର ନିର୍ମାଣ କାର୍ଯ୍ୟ ଚାଲିଛି । ପ୍ରୋଜେକ୍ଟ 75 ଅନୁଯାୟୀ ଫ୍ରାନ୍ସ କମ୍ପାନୀ ଡିସିଏନଏସ ର ବୈଷୟିକ ଜ୍ଞାନ କୌଶଳ ସହାୟତାରେ ନିର୍ମିତ ଏହି ଶକ୍ତିଶାଳୀ ବୁଡାଜାହାଜ ମେକ ଇନ ଇଣ୍ଡିଆ ଯୋଜନାର ପ୍ରଥମ ବଡ ସଫଳତା ବୋଲି କୁହାଯାଉଛି । ପ୍ରଥମ ଶ୍ରେଣୀର ବୁଡାଜାହାଜ କାଲବେରୀକୁ ବ ର୍ତ୍ତ ମାନ ସମୁଦ୍ରରେ ପରୀକ୍ଷାମୂଳକ ଭାବେ ବ୍ୟବହାର କରାଯାଉଛି । ଚଳିତବର୍ଷ ମଧ୍ୟ ଭାଗ ସୁଦ୍ଧା ଏହା ନୌବାହିନୀରେ ସାମିଲ ହେବାର ସମ୍ଭାବନା ରହିଛି ।

    ଏହି ଅବସରରେ ପ୍ରତିରକ୍ଷା ରାଷ୍ଟ୍ରମନ୍ତ୍ରୀ ଡଃ ଭାମରେ କହିଛନ୍ତି ଯେ , ଆତ୍ମନିର୍ଭରଶୀଳ ଏବଂ ସ୍ୱଦେଶୀ ଜ୍ଞାନ କୌଶଳ କ୍ଷେତ୍ରରେ ପ୍ରୋଜେକ୍ଟ 75 କାଲବେରୀ ହେଉଛି ଏକ ମାଇଲ ଖୁଣ୍ଟ । ନୌବାହିନୀର ମୁଖ୍ୟ ଆଡମିରାଲ ଲାନବା କହିଲେ ଯେ , ବୁଡାଜାହାଜ ଖାଣ୍ଡେରୀ ବିଶ୍ୱ ଶ୍ରେଣୀୟ ବୁଡାଜାହାଜ ସହ ତୁଳନୀୟ । ବିଶେଷଜ୍ଞ ତଥା ଦକ୍ଷ ନିର୍ମାଣକାରୀମାନେ ବର୍ଷାଧିକ ସମୟ ଦେଇ ଏହି ବୁଡାଜାହାଜ ନିର୍ମାଣରେ ସଫଳ ହୋଇପାରିଛନ୍ତି । ନୌବାହିନୀରେ ଏହାକୁ ସାମିଲ କରାଯିବା ଦ୍ୱାରା ନୌସେନା ଦକ୍ଷତାରେ ଏହା ଏକ ନୂତନ ଅଧ୍ୟାୟ ସୃଷ୍ଟି କରିପାରିଛି ।


    ଖାଣ୍ଡେରୀ ର ଜଳାବତରଣ ସିପୟାର୍ଡ କ୍ଷେତ୍ରରେ ଏକ ମାଇଲ ଖୁଣ୍ଟ । ଏଥି ପୂର୍ବରୁ 90 ଦଶକରେ ଦୁଇଟି ଶିଶୁମାର ଶ୍ରେଣୀ ର ବୁଡାଜାହାଜ ନିର୍ମାଣ କରି ଏହି ସିପୟାର୍ଡ ନିଜର ଦକ୍ଷତାର ପ୍ରମାଣ ଦେଇ ସାରିଛି । ଭାରତୀୟ ନୌସେନା ପାଇଁ ଏହି ଶ୍ରେଣୀର ବୁଡାଜାହାଜ ନିର୍ମାଣ କରି ଏହି ନିର୍ମାଣକାରୀ ସଂସ୍ଥା ନିଜର ପ୍ରତିଷ୍ଠାକୁ ପ୍ରତିପାଦିତ କରିପାରିଛି । ଇଷ୍ଟଇଣ୍ଡିଆ କମ୍ପାନୀ ପାଇଁ ଏକ କ୍ଷୁଦ୍ର ଡକୟାର୍ଡ ରୂପେ ଆତ୍ମ ପ୍ରକାଶ କରିଥିବା ଏମଡିଏଲ ଏବେ ଦେଶର ପ୍ରତିରକ୍ଷା କ୍ଷେତ୍ରରେ ଏକ ଅଗ୍ରଣୀ ସଂସ୍ଥା ପାଲଟିଛି । ଏଠାରୁ ସ୍ୱଦେଶୀ ଜ୍ଞାନ କୌଶଳରେ ପି15ବି ବିଧ୍ୱଂସକାରୀ ଓ ପି17ଏ ଶ୍ରେଣୀର ଅଦୃଶ୍ୟ ରଣତରୀ ପରି ଏକାଧିକ ବୁଡାଜାହାଜ ନିର୍ମାଣ କରାଯାଇ ପାରୁଛି ।


    **********

    

    
    (Release ID: 1480493) Visitor Counter : 2