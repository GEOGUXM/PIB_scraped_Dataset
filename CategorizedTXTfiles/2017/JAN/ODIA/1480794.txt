      ସଂଖ୍ୟାଲଘୁ ବ୍ୟାପାର ମନ୍ତ୍ରଣାଳୟ

      ରାଜ୍ୟ ସଂଖ୍ୟାଲଘୁ କମିଶନ ବାର୍ଷିକ ସମ୍ମିଳନୀକୁ ଉଦଘାଟନ କଲେ ମୁଖତର ଆବାସ ନକଭୀ
      ଭାରତର ସାଂସ୍କୃତିକ ଓ ସାମାଜିକ ସଂହତି ହେଉଛି “ପ୍ରଗତିର ଚାବିକାଠି’’ : ନକଭୀ

      Posted On: 17 JAN 2017 7:06PM by PIB Bhubaneshwar

    ଭାରତର ସଂସ୍କୃତି ଓ ସାମାଜିକ ସଂହତି ହେଉଛି ‘ ପ୍ରଗତିର ଚାବିକାଠି ’ ବୋଲି କହିଛନ୍ତି କେନ୍ଦ୍ର ସଂଖ୍ୟାଲଘୁ ବ୍ୟାପାର ଏବଂ ସଂସଦୀୟ ବ୍ୟାପାର ରାଷ୍ଟ୍ରମନ୍ତ୍ରୀ ମୁ ଖତ ର ଆବାସ ନକଭୀ । ସାଂସ୍କୃତିକ ଏବଂ ସାମାଜିକ ସଂହତି ବିନା ଦେଶର ବିକାଶକୁ ସୁନିଶ୍ଚିତ କରାଯାଇପାରିବ ନାହିଁ ବୋଲି ଦିଲ୍ଲୀର ବିଜ୍ଞାନ ଭ ବନ ଠାରେ ରାଜ୍ୟ ସଂଖ୍ୟାଲଘୁ କମିଶନର ଶୀର୍ଷକ ସମ୍ମିଳନୀରେ ଉଦ୍ବୋଧନ ଦେଇ ସେ ଏହା କହିଛନ୍ତି । ।


    ଦେଶର ସାମାଜିକ ଓ ସାଂସ୍କୃତି କ ଏକତାକୁ ସୁଦୃଢ କରିବା ପାଇଁ କେନ୍ଦ୍ର ସରକାର ଅଙ୍ଗୀକାରବଦ୍ଧ ବୋଲି ସେ କହିଛନ୍ତି । ଦେଶର ପ୍ରତି ଗ ରି ବ ଲୋକ ଆଖିରେ ଖୁସି ଏବଂ ଜୀବନରେ ପ୍ରାଚୁର୍ଯ୍ୟ ଭରି ଦେବା ପାଇଁ ମୋଦୀ ସରକାର ପ୍ରତିଶୃତିବଦ୍ଧ ବୋଲି ଶ୍ରୀ ନକଭୀ କହିଛନ୍ତି । କେନ୍ଦ୍ର ସରକାର ଏପରି ଏକ ବାତାବରଣ ସୃଷ୍ଟି କରିଛନ୍ତି ଯେଉଁଠି ସଂଖ୍ୟାଲଘୁ ସଂପ୍ରଦାୟ ମଧ୍ୟ ଦେଶର ବିକାଶ ପ୍ର କ୍ରି ୟାରେ ନିଜକୁ ସାମିଲ କରିପାରୁଛନ୍ତି ।

    କେନ୍ଦ୍ର ସରକାର ସର୍ବ ସମାବେଶୀ ଅଭିବୃଦ୍ଧି ପାଇଁ ପ୍ରତିଶୃତିବଦ୍ଧ ଏବଂ ଗରୀବଙ୍କ ବିକାଶ ଲକ୍ଷ୍ୟରେ କାର୍ଯ୍ୟ କରୁଛନ୍ତି ବୋଲି ଶ୍ରୀ ନକଭୀ କହିଛନ୍ତି । ସଂଖ୍ୟାଲଘୁ ସଂପ୍ରଦାୟ କୁ ସାମାଜିକ-ଅର୍ଥନୈତିକ ଓ ଶିକ୍ଷା କ୍ଷେତ୍ରରେ ସଶକ୍ତ କରିବା ପାଇଁ ସଂଖ୍ୟାଲଘୁକୁ ବ୍ୟାପାର ମନ୍ତ୍ରଣାଳୟ ପକ୍ଷରୁ ବିଭିନ୍ନ କଲ୍ୟାଣକାରୀ ଯୋଜନା ଆରମ୍ଭ କରାଯାଇଛି ଏବଂ ଏହା ଦ୍ୱାରା ସଂଖ୍ୟାଲଘୁ ସଂପ୍ରଦାୟ ବିକାଶ ମାର୍ଗରେ ଅଗ୍ରସର ହୋଇ ପାରିବ । ସେ କହିଲେ ଯେ , “ ପ୍ରଧାନମନ୍ତ୍ରୀଙ୍କ ନୂଆ ୧୫ – ସୂତ୍ରୀ କାର୍ଯ୍ୟକ୍ରମ , ନୟୀ ମଂଜିଲ , ନୟୀ ରୌଶ ନୀ , ଶିଖୋ ଔର କମାଓ , ଉସ୍ତାଦ , ପ୍ରି - ମାଟ୍ରିକ ଏବଂ ପୋଷ୍ଟ ମାଟ୍ରିକ ସ୍କଲାରସିପ ଦ୍ୱାରା ସଂଖ୍ୟାଲଘୁ ସଂପ୍ରଦାୟ ଉପକୃତ ହୋଇ ପାରୁଛନ୍ତି । ଏହା ବ୍ୟତୀତ ମେକଇନ୍ ଇଣ୍ଡିଆ , ସ୍କିଲ ଇଣ୍ଡିଆ , ଷ୍ଟାର୍ଟଅ ପ ଇଣ୍ଡିଆ ପରି ଅନ୍ୟ କେନ୍ଦ୍ରୀୟ ଯୋଜନା ଗୁଡିକ ଦ୍ୱାରା ମଧ୍ୟ ସଂଖ୍ୟାଲଘୁମାନେ ଅନୁରୁପ ସୁବିଧା ହାସଲ କରିପାରୁଛନ୍ତି ।


    ଶ୍ରୀ ନକଭୀ କହିଲେ ଯେ , ରାଜ୍ୟ ସରକାରମାନଙ୍କ ସହଯୋଗ ରେ ସଂଖ୍ୟାଲଘୁ ବ୍ୟାପାର ମନ୍ତ୍ରଣାଳୟ ସ୍କୁଲ , କଲେଜ , ମଲ , ହସପିଟାଲ , କୌଶଳ ବିକାଶ କେନ୍ଦ୍ର ଆଦି ନିର୍ମାଣ କରି ଏହା ଜରିଆରେ ମୁସଲମାନ ସଂପ୍ରଦାୟ ଙ୍କ ପାଇଁ ଶିକ୍ଷା ଓ ଅନ୍ୟ ବିକାଶ ମୂଳକ କାର୍ଯ୍ୟ କରୁଛି । ଏହା ବ୍ୟତୀତ ୱାକଫ ଜମି ଗୁଡିକରେ ବହୁମୁଖୀ ଗୋଷ୍ଠୀ କେନ୍ଦ୍ର , ସଦଭାବ ମଣ୍ଡପ ଆଦି ନିର୍ମାଣ କରାଯାଇ ବିବାହ ଉତ୍ସବ , ପ୍ରଦର୍ଶନ ଏବଂ ପ୍ରାକୃତିକ ବିପର୍ଯ୍ୟୟ ସମୟରେ ରିଲିଫ କେନ୍ଦ୍ର ରୂପେ ବ୍ୟବହାର କରାଯାଇ ପାରିଛି ।


    ସେ କହିଲେ ଯେ , ସଂଖ୍ୟାଲଘୁ ବର୍ଗର ଛାତ୍ରଛାତ୍ରୀମାନଙ୍କୁ ପାରମ୍ପରିକ ତଥା ଆଧୁନିକ ଶିକ୍ଷା ସୁବିଧା ଯୋଗାଇ ଦେବା ପାଇଁ ସଂଖ୍ୟାଲଘୁ ମନ୍ତ୍ରଣାଳୟ ୫ ଟି ବିଶ୍ୱ ଶ୍ରେଣୀର ଶିକ୍ଷାନୁଷ୍ଠାନ ନିର୍ମାଣ କରିବାକୁ ଯାଉଛି । ଏଥି ନିମନ୍ତେ ଏକ ଉଚ୍ଚସ୍ତରୀୟ କମିଟି ମଧ୍ୟ ଗଠନ କରାଯାଉଛି । କେଉଁ କେଉଁ ସ୍ଥାନରେ ଏହି ସବୁ ଶିକ୍ଷାନୁଷ୍ଠାନ ପ୍ରତିଷ୍ଠା କରାଯିବ ସେ ସବୁ ସ୍ଥାନ ନିରୁପଣ ପାଇଁ ଏହି କମିଟି କାର୍ଯ୍ୟ କରିବ । ୨୦୧୮ ମସିହା ସୁଦ୍ଧା ଏହି ଅନୁଷ୍ଠାନ ଗୁଡିକ କିପରି କାର୍ଯ୍ୟ କ୍ଷମ ହେବ ସେଥି ନେଇ କାର୍ଯ୍ୟ ଚାଲିଛି ବୋଲି ସେ କହିଥିଲେ । ଏହି ଧରଣର ଶିକ୍ଷାନୁଷ୍ଠାନ ଗୁଡିକରେ ଝିଅମାନଙ୍କ ପାଇଁ ୪୦ ପ୍ରତିଶତ ସ୍ଥାନ ସଂ ର କ୍ଷଣ ର ପ୍ରସ୍ତାବ ରହିଛି ବୋଲି ନକଭୀ କହିଥିଲେ ଓ ସମଗ୍ର ଦେଶରେ ‘ ବେଗମ୍ ହଜରତ ମହଲ ବାଳିକା ବୃତି ’ ଏବଂ ଗରୀବ ନୱା ଜ କୌଶଳ ବିକାଶ କେନ୍ଦ୍ର ପ୍ରତିଷ୍ଠା କରାଯିବାକୁ ନିଷ୍ପତି ନିଆଯାଇଛି ବୋଲି ସେ ପ୍ରକାଶ କରିଥିଲେ ।


    ସେ କହିଲେ ଯେ , ସଂଖ୍ୟାଲଘୁ ସଂପ୍ରଦାୟର କଲ୍ୟାଣ ନିମନ୍ତେ ହଜ ଆବେଦନ ପ୍ରକ୍ରୀୟାକୁ ସଂପୂର୍ଣ୍ଣ ଡିଜିଟାଲ କରାଯାଉଛି । ଏଥି ପାଇଁ ହଜ ମୋବାଇଲ ଆପ ଏବଂ “ କ୍ୟାସଲେସ ଚୌ ପାଲ ” ପରି ପଦକ୍ଷେପ ନିଆଯାଇଛି ।


    ପ୍ରାୟ ୨୬୨ କୋଟି ଟଙ୍କା ବ୍ୟୟରେ ୨ ଶହଟି ସଦଭାବ ମଣ୍ଡପ ଏବଂ ୧୬ ଟି ଗୁରୁକୁଳ ଢାଂଚାରେ ବିଦ୍ୟାଳୟ ପ୍ରତିଷ୍ଠା ପ୍ରସ୍ତାବକୁ କେନ୍ଦ୍ର ସରକାର ଅନୁମୋଦନ କରିଛନ୍ତି । ସଂଖ୍ୟାଲଘୁ ବ୍ୟାପାର ମନ୍ତ୍ରଣାଳୟର କଲ୍ୟାଣ ଯୋଜନା କାର୍ଯ୍ୟକ୍ରମ ଗୁଡିକୁ ଶତପ୍ରତିଶତ ଡିଜିଟାଲ କରାଯାଇଛି । ଫଳରେ ଏହି ସବୁ ଯୋଜନାରେ ସ୍ୱଚ୍ଛତା ଏବଂ ପାରଦର୍ଶିତା ରକ୍ଷା ସମ୍ଭବ ହୋଇ ପାରିବ ବୋଲି ସେ କହିଛନ୍ତି ।


    ଏହି ଅବସରରେ ନିଜର ବକ୍ତବ୍ୟ ରଖି ଜାତୀୟ ସଂଖ୍ୟାଲଘୁ କମିଶନର ଅଧ୍ୟକ୍ଷ ନସୀମ ଅହମ୍ମଦ କହିଲେ ଯେ , ୨୦୧୨ଡିସେମ୍ବର ସୁଦ୍ଧା ଶେଷ ହୋଇଥିବା ଆର୍ଥିକ ବର୍ଷ ରେ ସଂଖ୍ୟାଲଘୁ କମିଶନ ସମଗ୍ର ଦେଶରୁ ଗତ ବର୍ଷରୁ ପଡିରହିଥିବା ୧୦୭ ଟି ପିଟିସନ ସହ ମୋଟ ୧୨୮୮ ଟି ପିଟିସନ ପାଇଛି । ସେ କହିଲେ ଯେ , ସଂଖ୍ୟାଲଘୁ କମିଶନର ସଦସ୍ୟମାନେ ନିୟମିତ ଭାବେ ସେମାନଙ୍କୁ ଦିଆଯାଇଥିବା ରାଜ୍ୟ ଗୁଡିକ ଗସ୍ତକରି ସଂଖ୍ୟାଲଘୁ ସଂପ୍ରଦାୟର ଆପତି ଅଭିଯୋଗ ଶୁଣିବା ସହ ବିଭିନ୍ନ କଲ୍ୟାଣକାରୀ ଯୋଜନାର କାର୍ଯ୍ୟକାରିତାର ମଧ୍ୟ ସମୀକ୍ଷା କରୁଛନ୍ତି ।


    ପୂର୍ଣ୍ଣାଙ୍ଗ କମିଶନଙ୍କ ନିକଟରେ ସେମାନଙ୍କ ଗସ୍ତ ରିପୋର୍ଟ ର ବିଚାର କରାଯାଉଛି ଏବଂ ସେମାନେ ଦେଉଥିବା ବିଭିନ୍ନ ସୁପାରିସ ଓ ସମସ୍ୟାର ନିରାକରଣ ନିମନ୍ତେ ବିଭାଗୀୟ କତୃପକ୍ଷଙ୍କ ଦୃଷ୍ଟି ଆକର୍ଷଣ କରାଯାଉଛି ।


    ******


    

    
    (Release ID: 1480794) Visitor Counter : 2