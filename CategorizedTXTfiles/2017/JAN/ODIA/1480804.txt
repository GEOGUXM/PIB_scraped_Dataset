      ନୀତି ଆୟୋଗ

      ଡିଜିଟାଲ ପାଉଣା ବ୍ୟବସ୍ଥାକୁ ମିଳୁଛି ବଳ
      ଲକି ଡ୍ର’ ଭାଗ୍ୟଶାଳୀ ଗ୍ରାହକ ଯୋଜନାରେ ବର୍ତମାନ ସୁଦ୍ଧା ୬୦.୯୦ କୋଟି ଟଙ୍କାର ପୁରସ୍କାର ବଣ୍ଟନ
      ଭାଗ୍ୟଶାଳୀ ବିଜେତାଙ୍କ ମଧ୍ୟରେ ଓଡ଼ିଶାର ଆଶୁତୋଷ ମିଶ୍ର
      Posted On: 19 JAN 2017 8:42PM by PIB Bhubaneshwar


    ସରକାରଙ୍କର ଡିଜିଟାଲ ପାଉଣା ବ୍ୟବସ୍ଥା ଏବଂ ନଗଦମୁକ୍ତ ଅର୍ଥବ୍ୟବସ୍ଥା ପାଇଁ ପ୍ରୟାସକୁ ବଡ ସଫଳତା ମିଳିଛି । ବିମୁଦ୍ରୀକରଣ ପରେ ଲୋକମାନଙ୍କ ମଧ୍ୟରେ ଏ ନେଇ ଉତ୍ସାହମୂଳକ ପ୍ରତିକ୍ରିୟା ଦେଖିବାକୁ ମିଳିଛି । ବିଭିନ୍ନ ବର୍ଗ ଓ ବୟସର ଲୋକ , ସମାଜର ବିଭିନ୍ନ ବୃତିର ଲୋକ ଭାଗ୍ୟଶାଳୀ ଗ୍ରାହକ ଯୋଜନାରେ ବହୁ ସଂଖ୍ୟାରେ ଭାଗ ନେଉଛନ୍ତି , ଡିଜି - ଧନ ବ୍ୟାପାର ଯୋଜନାରେ ଡିଜିଟାଲ କାରବାରକୁ ଆଗେଇ ନେବାରେ ମଧ୍ୟ ସହାଯ୍ୟ କରୁଛି ।


    ଏ ପର୍ଯ୍ୟନ୍ତ ୩ . ୮୧ ଲକ୍ଷରୁ ଅଧିକ ଉପଭୋକ୍ତା ଏବଂ ୨୧ , ୦୦୦ ବ୍ୟବସାୟୀଙ୍କୁ ବିଜେତା ଭାବେ ଘୋଷଣା କରାଯାଇ ୬୦ . ୯୦ କୋଟି ଟଙ୍କାର ପୁରସ୍କାର ଅର୍ଥରାଶି ବାବଦରେ ଦେଶର ବିଭିନ ସ୍ଥାନରେ ଅନୁଷ୍ଠିତ ୨୪ଟି ଡିଜି - ଧନ ମେଳାରେ ଘୋଷଣା କରାଯାଇଛି । କେନ୍ଦ୍ର ଆଇନ , ଇଲେକ୍ଟ୍ରୋନିକ୍ସ ଓ ସୂଚନା ପ୍ରାଦ୍ୟୋଗିକ ମନ୍ତ୍ରୀ ଶ୍ରୀ ରବି ଶଙ୍କର ପ୍ରସାଦ ଏ ସଂପର୍କରେ ବିସ୍ତୁତ ସୂଚନା ଦେଇ କହିଛନ୍ତି ଯେ , ଇଲେକ୍ଟ୍ରୋନିକ୍ସ ଓ ସୂଚନା ପ୍ରଦ୍ୟୋଗିକ ମନ୍ତ୍ରଣାଳୟ ଅଧିନରେ ଥିବା କମନ୍ ସର୍ଭିସ ସେଂଟର ମାଧ୍ୟମରେ ବର୍ତମାନ ସୁଦ୍ଧା ୧ . ୯୪ କୋଟି ନାଗରିକ ଏବଂ ୫ . ୯୩ ଲକ୍ଷ ବ୍ୟବସାୟୀ ଡିଜିଟାଲ ପାଉଣା ସମ୍ବନ୍ଧରେ ତାଲିମ ନେଇଛନ୍ତି ।

    ନିତି ଆୟୋଗର ସାଧାରଣ ଉପଭୋକ୍ତାମାନଙ୍କ ପାଇଁ ଥିବା ଲକି ଡ୍ର ’ ଭାଗ୍ୟଶାଳୀ ଗ୍ରାହକ ଯୋଜନା ଅଧିନରେ ୬୦ . ୯୦ କୋଟି ଟଙ୍କାର ପୁରସ୍କାର ଅର୍ଥରାଶି ୩ . ୮୧ ଲକ୍ଷରୁ ଅଧିକ ବିଜେତା ଏବଂ ଡିଜି - ଧନ ବ୍ୟାପାର ଯୋଜନା ଊଠାଣରେ ବ୍ୟବସାୟୀ ପୁରସ୍କାର ବିଜେତାଙ୍କ ନାମ ଦୈନିକ ଏବଂ ସାପ୍ତାହିକ ଆଧାରରେ ଦେଶବ୍ୟାପୀ ରେ ଅନୁଷ୍ଠିତ ୨୪ଟି ଡିଜି - ଧନ ମେଳାରେ ଘୋଷଣା କରାଯାଇଛି ।


    ଭାଗ୍ୟଶାଳୀ ବିଜେତାଙ୍କ ମଧ୍ୟରେ ଓଡ଼ିଶାର ରାମପୁରର ଏକ ମୋବାଇଲ ଦୋକାନର ମାଲିକ ୨୫ବର୍ଷ ବୟସ୍କ ଆଶୁତୋଷ ମିଶ୍ର , ମୁମ୍ବାଇ ଘୋଟକୋପରର ୨୪ ବର୍ଷ ବୟସ୍କ ଜାଭେଦ ଅମିତ ଅନୀଲ , ନାସିକର ୨୭ ବର୍ଷ ବୟସ୍କ ମଙ୍ଗେଶ ଅନନ୍ତରାଓ ଜାଭେଦ , ବେଙ୍ଗାଲୁରୁ ଉଲସୁରର ୪୨ବର୍ଷ ବୟସ୍କ ସୁମନ ସପ୍ରା , ଆନ୍ଧ୍ର ପ୍ରଦେଶର ୫୪ ବର୍ଷ ବୟସ୍କା ଜଣେ ଦୋକାନୀ ଦେବୀ ଅନ୍ୟତମ । ଏହି ତାଲିକାରେ ସମାଜର ବିଭିନ୍ନ ବର୍ଗର ଲୋକ ଛୋଟ ଚାଷୀଙ୍କ ଠାରୁ ଆରମ୍ଭ କରି ଅଙ୍ଗନୱାଡି କର୍ମୀ , ଗୃହିଣୀ , ଶ୍ରମିକ ପ୍ରମୁଖ ଅନ୍ତର୍ଭୁକ୍ତ ହୋଇଛନ୍ତି ।


    National Payments Corporation of India ( NPCI ) ଦୈନିକ ବିଶ୍ଳେଷଣାତ୍ମକ ତଥ୍ୟ ଆଧାରରେ ଡିଜିଟାଲ ପାଉଣା ବ୍ୟବସ୍ଥା ପ୍ରତି ଲୋକେ ସକରାତ୍ମକ ଆଭିମୁଖ୍ୟ ପୋଷଣ କରୁଥିବା ସୂଚାଉଛନ୍ତି । ମହାରାଷ୍ଟ୍ର , ଆନ୍ଧ୍ର ପ୍ରଦେଶ , ତାମିଲନାଡୁ , ଉତର ପ୍ରଦେଶ ଏବଂ କର୍ଣ୍ଣାଟକ ଶ୍ରେଷ୍ଠ ୫ଟି ରାଜ୍ୟରେ ସର୍ବାଧିକ ବିଜେତା ଘୋଷିତ ହୋଇଛନ୍ତି । ପୁରୁଷ ଓ ମହିଳାଙ୍କ ମଧ୍ୟରେ ସକ୍ରିୟ ଭାଗିଦାରୀ ଦେଖିବାକୁ ମିଳୁଥିବା ବେଳେ ମୁଖ୍ୟତଃ କରି ୨୧ - ୩୦ବର୍ଷ ବୟସ ବର୍ଗର ସର୍ବାଧିକ ବିଜେତା ଥିବା ଜଣା ପଡିଛି ।


    ଏହି ଦୁଇଟି ଯୋଜନା ୨୦୧୬ ଡିସେମ୍ବର ୨୫ ତାରିଖରେ ଶୁଭାରମ୍ଭ ହୋଇଥିବା ବେଳେ ୨୦୧୭ ଏପ୍ରିଲ ୧୪ ତାରିଖ ପର୍ଯ୍ୟନ୍ତ ଖୋଲା ରହିବ । ଉପଭୋକ୍ତା ଓ ବ୍ୟବସାୟୀ ମାନଙ୍କୁ ଡିଜିଟାଲ ପାଉଣା ବ୍ୟବସ୍ଥାକୁ ପ୍ରୋତ୍ସାହନ ଦେବା ଏବଂ ଅଧିକ ଆକର୍ଷିତ କରିବା ଏହି ଯୋଜନାର ଲକ୍ଷ୍ୟ । ଦୈନିକ ୧୫ , ୦୦୦ ବିଜେତା ହିସାବରେ ସମୁଦାୟ ୧ . ୫ କୋଟି ଟଙ୍କାର ପୁରସ୍କାର ରାଶି ଜଣକୁ ୧୦୦୦ଟଙ୍କା ହିସାବରେ ପ୍ରଦାନ କରାଯିବ । ଏହା ବ୍ୟତୀତ ୧୪ , ୦୦୦ରୁ ଅଧିକ ବିଜେତା ସାପ୍ତାହିକ ଉଠାଣ ପାଇଁ ଯୋଗ୍ୟ ବିବେଚିତ ହେବେ ଏବଂ ମୋଟ ୮ . ୩ କୋଟିରୁ ଅଧିକ ଟଙ୍କାର ପୁରସ୍କାର ରାଶି ପ୍ରତି ସପ୍ତାହରେ ଦିଆଯିବାର ବ୍ୟବସ୍ଥା ରହିଛି ।


    ଉପଭୋକ୍ତା ଏବଂ ବ୍ୟାପାରୀ ବ୍ୟବହାର କରୁଥିବା ରୂପେ ( Rupay Card) କାର୍ଡ , ଭୀମ୍ ( BHIM ) , ୟୁପିଆଇ USSD ଆଧାରିତ *99# ସେବା ଏବଂ ଆଧାର ସମ୍ବଳିତ ଦେୟ ସେବା ( AePS ) ଗୁଡିକ ଏହି ଦୈନିକ ଓ ସାପ୍ତାହିକ ଉଠାଣ ପାଇଁ ଯୋଗ୍ୟ ବିବେଚିତ ହେବେ ।


    ଏହିସବୁ ଲକି ଡ୍ର ’ ସାରା ଦେଶରେ ଅନୁଷ୍ଠିତ ଡିଜି - ଧନ ମେଳାରେ ଉଠାଣ କରାଯାଇଛି । ୧୦୦ରୁ ଅଧିକ ଡିଜି - ଧନ ମେଳା ସାରା ଦେଶରେ ଅନୁଷ୍ଠିତ ହେବ ଯାହା ମାଧ୍ୟମରେ ଲୋକଙ୍କୁ ଡିଜିଟାଲ ପାଉଣା ପ୍ରଦାନ ବିଷୟରେ ସଚେତନ କରାଯିବ ।


    ୨୦୧୬ ଡିସେମ୍ବର ୨୫ ତାରିଖ ଠାରୁ ବର୍ତମାନ ସୁଦ୍ଧା ସାରା ଦେଶରେ ୧୪ଟି ଡିଜି - ଧନ ମେଳା ଅନୁଷ୍ଠିତ ହୋଇଯାଇଛି । ସେଗୁଡିକ ମଧ୍ୟରେ ନୂଆଦିଲ୍ଲୀ , ଗୁରୁଗ୍ରାମ , ଲୁଧିଆନା , ପାଣାଜୀ , ଡେରାଡୁନ , ଲକ୍ଷ୍ନୋ , ରାଂଚି , ରାୟପୁର , ମୁମ୍ବାଇ , ମିରଟ , ହଲଦ୍ୱାନୀ , ଅମୃତସର , ପୁଣେ , ପାଟଣା , ବିଜୟୱାଡା , ଚଣ୍ଡିଗଡ , ଗୌହାଟି , କୋଚି , ବିଳାସପୁର , ବୋକାରୋ , ଦାଦ୍ରା ଏବଂ ନଗର ହାବେଳୀ , ବାଙ୍ଗାଲୁରୁ , ଜାମ୍ମୁ - କାଶ୍ମୀର ଏବଂ ହାଇଦ୍ରାବାଦ । ୧୨ଟି ରାଜ୍ୟ ଏବଂ ୩ଟି କେନ୍ଦ୍ର ଶାସିତ ଅଂଚଳରେ ଏହି ଅଭିଯାନ ଅନୁଷ୍ଠିତ ହୋଇଯାଇଛି । ଫେବୃୟାରୀ ୧ତାରିଖ ସୁଦ୍ଧା ୨୧ଟି ରାଜ୍ୟର ବିଭିନ୍ନ ସହର ଓ ୩ଟି କେନ୍ଦ୍ର ଶାସିତ ଅଂଚଳରେ ଏହି ଅଭିଯାନ ଅନୁଷ୍ଠିତ ହେବ । ଆଗାମୀ ଦିନରେ ଅନୁଷ୍ଠିତ ହେବାକୁ ଥିବା ଡିଜି - ଧନ ମେଳାର କାର୍ଯ୍ୟସୂଚୀ ନିମ୍ନରେ ପ୍ରଦତତ୍ତ କରାଗଲା : -


    ଟେବୁଲ - ୨୦୧୭ ଫେବୃୟାରୀ ୧ ତାରିଖ ସୁଦ୍ଧା ଅନୁଷ୍ଠିତ ହେବାକୁ ଥିବା ଭାଗ୍ୟଶାଳୀ ଗ୍ରାହକ ଯୋଜନା ଉଠାଣର ସହରର ତାଲିକା


    ୧ . ୧୯ ଜାନୁୟାରୀ ୨୦୧୭ ମଧ୍ୟ ପ୍ରଦେଶ ଭୋପାଳ


    ୨ . ୨୦ ଜାନୁୟାରୀ ୨୦୧୭ ଅରୁଣାଞ୍ଚଳ ପ୍ରଦେଶ ଇଟାନଗର


    ୩ . ୨୧ ଜାନୁୟାରୀ ୨୦୧୭ ଓଡ଼ିଶା ଭୁବନେଶ୍ୱର


    ୪ . ୨୨ ଜାନୁୟାରୀ ୨୦୧୭ ମହାରାଷ୍ଟ୍ର ଥାନେ


    ୫ . ୨୩ ଜାନୁୟାରୀ ୨୦୧୭ ଛତିଶଗଡ ଭିଲାଇ


    ୬ . ୨୪ ଜାନୁୟାରୀ ୨୦୧୭ ମଧ୍ୟ ପ୍ରଦେଶ ଇନେ୍ଦାର


    ୭ . ୨୫ ଜାନୁୟାରୀ ୨୦୧୭ କର୍ଣ୍ଣାଟକ ମାଙ୍ଗାଲୋର


    ୮ . ୨୬ ଜାନୁୟାରୀ ୨୦୧୭ ରାଜସ୍ଥାନ ଜୟପୁର


    ୯ . ୨୭ ଜାନୁୟାରୀ ୨୦୧୭ ଆଣ୍ଡାମାନ ଏବଂ ନିକୋବର ପୋର୍ଟବ୍ଲେୟାର


    ୧୦ . ୨୮ ଜାନୁୟାରୀ ୨୦୧୭ ତାମିଲନାଡୁ ଚେନ୍ନାଇ


    ୧୧ . ୨୯ ଜାନୁୟାରୀ ୨୦୧୭ ଗୁଜୁରାଟ ଅହମଦାବାଦ


    ୧୨ . ୩୦ ଜାନୁୟାରୀ ୨୦୧୭ ମଧ୍ୟ ପ୍ରଦେଶ ଗୋୱାଲିୟର


    ୧୩ . ୩୧ ଜାନୁୟାରୀ ୨୦୧୭ ହରିୟାଣା ଫରିଦାବାଦ


    ୧୪ . ୧ ଫେବୃୟାରୀ ୨୦୧୭ ରାଜସ୍ଥାନ ଅଲୱର


    ଭାଗ୍ୟଶାଳୀ ଗ୍ରାହକ ଯୋଜନା ଏବଂ ଡିଜି - ଧନ ବ୍ୟାପାର ଯୋଜନାରେ ପୁରସ୍କାର କାର୍ଯ୍ୟକ୍ରମ ନୂଆଦିଲ୍ଳୀ ଠାରେ ୨୦୧୬ ଡିସେମ୍ବର ୨୫ ତାରିଖରେ କେନ୍ଦ୍ର ଅର୍ଥ ଓ କର୍ପୋରେଟ ବ୍ୟାପାର ମନ୍ତ୍ରୀ ଅରୁଣ ଜେଟଲୀ ଏବଂ କେନ୍ଦ୍ର ଆଇନ , ଇଲେକ୍ଟ୍ରୋନିକ୍ସ ଓ ସୂଚନା ପ୍ରାଦ୍ୟୋଗିକ ମନ୍ତ୍ରୀ ଶ୍ରୀ ରବି ଶଙ୍କର ପ୍ରସାଦଙ୍କ ଦ୍ୱାରା ଡିଜିଟାଲ ଦେୟ ପ୍ରଦାନକୁ ପ୍ରୋତ୍ସାହିତ କରିବା ପାଇଁ ଶୁଭାରମ୍ଭ ହୋଇଥିଲା । ଲକି ଡ୍ର ’ ଉଠାଣ ପାଇଁ ୨୦୧୭ ଏପ୍ରିଲ ୧୪ ତାରିଖ ପର୍ଯ୍ୟନ୍ତ ଦେଶବ୍ୟାପୀ ୧୦୦ଟି ସହରରେ ୧୦୦ଟି ଡିଜିଧନ ମେଳା ଆୟୋଜନ କରିବାର ଯୋଜନା କରାଯାଇଛି ।


    ଏହି ଯୋଜନାର ମୁଖ୍ୟାଂଶ ଗୁଡିକ ହେଉଛି :-


    Ø ୨୦୧୬ ନଭେମ୍ବର ୯ ତାରିଖଠାରୁ ୨୦୧୭ ଏପ୍ରିଲ ୧୪ ତାରିଖ ପର୍ଯ୍ୟନ୍ତ ଉପଭୋକ୍ତା ଓ ବ୍ୟାପାରୀଙ୍କ ସମସ୍ତ ଦେଣନେଣ ପୁରସ୍କାର ବିଜେତା ଯୋଜନାର ଯୋଗ୍ୟତା ପାଇଁ ବିବେଚନା କରାଯିବ ।


    Ø ୨୦୧୭ ଏପ୍ରିଲ ୧୪ ତାରିଖରେ ହେବାକୁ ଥିବା ମେଗା ଉଠାଣ ପର୍ଯ୍ୟନ୍ତ ଦୈନିକ ଓ ସାପ୍ତାହୀକ ଆଧାରରେ ଜିତି ଥିବା ଏବଂ ଦେଣନେଣର ସମସ୍ତ ତଥ୍ୟ ଓ ପୁରସ୍କାରକୁ ଏହି ଯେଜନାର ଯୋଗ୍ୟତା ପାଇଁ ବିବେଚନା କରାଯିବ ।


    Ø ଉପଭୋକ୍ତା ମାନଙ୍କ ପାଇଁ ତିନୋଟି ମେଗା ପୁରସ୍କାର ୧ କୋଟି , ୫୦ ଲକ୍ଷ ଓ ୨୫ ଲକ୍ଷ ଟଙ୍କା ।


    Ø ବ୍ୟାପାରୀମାନଙ୍କ ପାଇଁ ମଧ୍ୟ ତିନୋଟି ମେଗା ପୁରସ୍କାର ୫୦ ଲକ୍ଷ , ୨୫ ଲକ୍ଷ ଟଙ୍କା ଓ ୧୨ ଲକ୍ଷ ଟଙ୍କାରୁ ଅଧିକ ।


    Ø ଉଠାଣର ବିଜେତା ମାନଙ୍କୁ ଦୈନିକ ବିଭିନ୍ନ କେନ୍ଦ୍ରରେ NPCI ବରିଷ୍ଠ ଅଧିକାରୀ , ଭାରତ ସରକାରଙ୍କ ବରିଷ୍ଠ ମନ୍ତ୍ରୀ , ନୀତି ଆୟୋଗର ପ୍ରତିନିଧି ଏବଂ ସାଧାରଣ ଜନତା ପ୍ରଦାନ କରିବେ ।


    Ø ଏହି ଯେଜନାରେ ସମୁଦାୟ ଅଟକଳ ୩୪୦ କୋଟି ଟଙ୍କା ଯେଉଁଥିରୁ ୩୦୦ କୋଟି ଟଙ୍କା ଉପଭୋକ୍ତା ଓ ବ୍ୟାପାରୀମାନଙ୍କ ପାଇଁ ବ୍ୟୟ କରାଯିବ , ଅବଶିଷ୍ଟ ୪୦ କୋଟି ଟଙ୍କା ସଚେତନତା ଏବଂ ପ୍ରଚାର ଅଭିଯାନରେ ଖର୍ଚ୍ଚ କରାଯିବ ।


    Ø ଏହି ଯେଜନା ଅଧିନରେ ମୋଟ ବିଜେତା ପ୍ରାୟ ୧୮ . ୭୫ ଲକ୍ଷ ହେବେ ବୋଲି ଅନୁମାନ କରାଯାଉଛି ।


    *******


    

    
    (Release ID: 1480804) Visitor Counter : 4