      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଶ୍ରୀ ଗୁରୁ ଗୋବିନ୍ଦ ସିଂହ ଜୀ ମହାରାଜଙ୍କ 350ତମ ଜନ୍ମ ବାର୍ଷିକୀ ଉତ୍ସବରେ ପ୍ରଧାନମନ୍ତ୍ରୀଙ୍କ ଯୋଗଦାନ
      Posted On: 05 JAN 2017 8:05PM by PIB Bhubaneshwar


    


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଆଜି (05.01.2017) ପାଟନାଠାରେ ଶ୍ରୀ ଗୁରୁ ଗୋବିନ୍ଦ ସିଂହ ଜୀ ମହାରାଜଙ୍କ 350ତମ ଜନ୍ମ ବାର୍ଷିକୀ ସମାରୋହରେ ଯୋଗଦେଇଥିଲେ ।


    ଏହି ସମାରୋହର ସ୍ମାରକୀ ସ୍ଵରୂପ ଏକ ଡାକ ଟିକଟ ଉନ୍ମୋଚନ କରାଯାଇଥିଲା ।


    ଏହି ଅବସରରେ ଉଦ୍ବୋଧନ ଦେଇ ପ୍ରଧାନମନ୍ତ୍ରୀ କହିଥିଲେ ଯେ , ବିଶ୍ଵବାସୀ ଜାଣିବା ଉଚିତ ଯେ , ଗୁରୁ ଗୋବିନ୍ଦ ସିଂହ ଜୀ କିଭଳି ବିଶାଳ ସଂଖ୍ୟାରେ ଜନମାନସକୁ ପ୍ରେରଣା ଯୋଗାଇଥିଲେ ।


    ଗୁରୁ ଗୋବିନ୍ଦ ସିଂହ ଜ୍ଞାନକୁ ତାଙ୍କ ବାଣୀର ପ୍ରମୁଖ ବିନ୍ଦୁ ଭାବେ ସ୍ଥାନ ଦେଇଥିଲେ ଏବଂ ଏହି ଆଦର୍ଶ ଓ ଚିନ୍ତନ ମାଧ୍ୟମରେ ଅନେକ ଲୋକଙ୍କୁ ଓ ଅନୁଗାମୀଙ୍କୁ ପ୍ରେରଣା ଦେଇଥିଲେ । ବୀରତ୍ଵ ବ୍ୟତୀତ ଗୁରୁ ଗୋବିନ୍ଦ ସିଂହଙ୍କ ବ୍ୟକ୍ତିତ୍ଵର ଅନେକ ମହତ୍ଵପୂର୍ଣ୍ଣ ଦିଗ ରହିଥିଲା ଯାହାକି ସମସ୍ତଙ୍କ ପାଇଁ ପ୍ରେରଣାଦାୟକ । ଗୁରୁ ଗୋବିନ୍ଦ ସିଂହ ସାମାଜିକ ବାଛ ବିଚାରରେ କେବେହେଲେ ବିଶ୍ଵାସ କରୁନଥିଲେ ଏବଂ ସମସ୍ତଙ୍କୁ ସମାନ ଦୃଷ୍ଟିରେ ଦେଖୁଥିଲେ ।


    ବିହାରରେ ନିଶାମୁକ୍ତି ଅଭିଯାନ ପାଇଁ ସେଠାକାର ମୁଖ୍ୟମନ୍ତ୍ରୀ ଶ୍ରୀ ନୀତିଶ କୁମାରଙ୍କ ପ୍ରୟାସକୁ ପ୍ରଶଂସା କରି ପ୍ରଧାନମନ୍ତ୍ରୀ କହିଥିଲେ ଯେ , ଏହା ରାଜ୍ୟର ଭବିଷ୍ୟତ ପିଢୀକୁ ଧ୍ଵଂସ ମୁଖରୁ ରକ୍ଷା କରିବ । ରାଷ୍ଟ୍ରୀୟ ପ୍ରଗତିରେ ବିହାର ଏକ ପ୍ରମୁଖ ଭୂମିକା ଗ୍ରହଣ କରିବା ବୋଲି ପ୍ରଧାନମନ୍ତ୍ରୀ ଦୃଢୋକ୍ତି ପ୍ରକାଶ କରିଥିଲେ ।


    **********


    

    
    (Release ID: 1480064) Visitor Counter : 2