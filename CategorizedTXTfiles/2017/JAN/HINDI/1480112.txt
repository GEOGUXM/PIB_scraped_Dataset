      पूर्वोत्‍तर क्षेत्र विकास मंत्रालय

      डॉ. जितेंद्र सिंह ने पूर्वोत्तर परिषद का कैलेंडर 2017 जारी किया
      डॉ. जितेंद्र सिंह ने विशेष रूप से 'उत्तर पूर्वी पर्यटन विकास परिषद' की घोषणा की
      Posted On: 06 JAN 2017 6:15PM by PIB Delhi


    पूर्वोत्तर क्षेत्र के विकास राज्य मंत्री (स्वतंत्र प्रभार) , प्रधानमंत्री कार्यालय , कार्मिक , लोक शिकायत , पेंशन , परमाणु ऊर्जा विभाग और अंतरिक्ष विभाग में राज्यमंत्री डॉ. जितेंद्र सिंह ने आज पूर्वोत्तर परिषद का कैलेंडर 2017 जारी किया। 2017 के लिए पूर्वोत्तर परिषद कैलेंडर की थीम साल के विभिन्न महीनों के लिए "मौसमी फलों" पर आधारित है।


    इस अवसर पर डॉ. जितेंद्र सिंह ने पूर्वोत्तर क्षेत्र विकास मंत्रालय के तहत एक सार्वजनिक-निजी भागीदारी (पीपीपी) के माध्यम से विशेष रूप से "पूर्वोत्तर पर्यटन विकास परिषद" (एनईटीडीसी) के गठन की घोषणा की। उन्होंने कहा कि यह पहली बार है कि सरकार ने एक अलग पर्यटन विकास एजेंसी का गठन करने का निर्णय लिया है जो देश के एक विशेष भाग पर केंद्रित होगी।

    डॉ जितेंद्र सिंह ने कहा है कि पूर्वोत्तर पर्यटन परिषद उन अनेक पहलों के अतिरिक्त है जो पूर्वोत्तर के लिए शुरू की गईं हैं। उदाहरण के लिए किसी भी युवा उद्यमी को प्रारंभिक वित्तीय सहायता देने के लिए "वेंचर फंड ' बनाया गया है। मंत्री महोदय ने कहा कि भारत में "पूर्वोत्तर सड़क क्षेत्र विकास योजना" (एनईआरएसडीएस) भी क्षेत्र आधारित सड़क विकास कार्यक्रम है जो सड़कों के रखरखाव , निर्माण और उन्हें आगे ले जाने में मील का पत्थर साबित हुई है।



    इस अवसर पर पूर्वोत्तर क्षेत्र विकास मंत्रालय के वरिष्ठ अधिकारी भी मौजूद थे।



    ***



    वीके/ केजे - 47


    
    
    (Release ID: 1480112) Visitor Counter : 7