      श्रम और रोजगार मंत्रालय

      राज्‍यों के श्रम मंत्रियों और दक्षिणी राज्‍यों के श्रम विभाग के प्रधान सचिवों/सचिवों का क्षेत्रीय सम्‍मेलन
      Posted On: 10 JAN 2017 6:19PM by PIB Delhi


    

    

    रोजगार सृजन सरकार की पहली प्राथमिकता है। श्रम एवं रोजगार मंत्रालय प्रत्‍येक कामगार की रोजगार सुरक्षा , पारिश्रमिक संबंधी सुरक्षा और सामाजिक सुरक्षा के लिए प्रतिबद्ध है। श्रम कानूनों पर अमल में पारदर्शिता एवं जवाबदेही सुनिश्चित करने के साथ-साथ मंत्रालय ने सामाजिक सुरक्षा के प्रावधान के जरिये हर कामगार का सम्‍मान बनाये रखने और रोजगार के अवसर एवं गुणवत्ता बढ़ाने के लिए अनेक कदम उठाये हैं।

    श्रम वर्तमान सूची का एक विषय है और इसके तहत केंद्र एवं राज्‍यों के बीच मजबूत संबंध विकसित करने पर ध्‍यान केन्द्रित किया जाता है। मंत्रालय सामयिक नीति चुनौतियों पर चर्चा करने और महत्‍वपूर्ण मसलों पर साझा रुख तय करने के लिए राज्‍यों के साथ नियमित रूप से विचार-विमर्श करने की कोशिश करता रहा है। राज्‍यों के श्रम मंत्रियों और राज्‍यों के श्रम विभाग के वरिष्‍ठ अधिकारियों के क्षेत्रीय सम्‍मेलन पिछले वर्ष से ही आयोजित किये जाते रहे हैं , ताकि आपसी चर्चाओं एवं सहयोग को बढ़ावा देने के लिए एक उपयुक्‍त मंच उन्‍हें सुलभ हो सके।


    राज्‍यों के श्रम मंत्रियों और दक्षिणी राज्‍यों (आंध्र प्रदेश , कनार्टक , केरल , तमिलनाडु , तेलंगाना , लक्षद्वीप और पुडुचेरी) के प्रधान सचिवों/सचिवों का क्षेत्रीय सम्‍मेलन चेन्‍नई में 11 जनवरी , 2017 को आयोजित किया जायेगा। तमिलनाडु के माननीय मुख्‍यमंत्री इस सम्‍मेलन का उद्घाटन करेंगे। श्रम एवं रोजगार राज्‍य मंत्री (स्‍वतंत्र प्रभार) श्री बंडारू दतात्रेय जी इस सम्‍मेलन की अध्‍यक्षता करेंगे।


    दिनभर चलने वाले इस सम्‍मेलन में कुल मिलाकर 4 तकनीकी सत्र होंगे।


    ***


    वीके / आरआरएस / वीके -86
    
    
    (Release ID: 1480286) Visitor Counter : 6