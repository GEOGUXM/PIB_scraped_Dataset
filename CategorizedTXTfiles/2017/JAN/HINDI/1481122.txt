      Ministry of Rural Development

      मंत्रिमंडल ने देश में ग्रामीण आवास को बढ़ावा देने के लिये क्रांतिकारी नई योजना को मंजूरी दी
      Posted On: 24 JAN 2017 4:58PM by PIB Delhi


    

    प्रधानमंत्री श्री नरेन्‍द्र मोदी जी की अध्‍यक्षता में केन्‍द्रीय मंत्रिमंडल ने देश में ग्रामीण विकास को बढ़ावा देने के लिए आज एक नई योजना का अनुमोदन कर दिया है। इस योजना के तहत सरकार ब्‍याज सब्सिडी उपलब्‍ध कराएगी। ब्‍याज सब्सिडी ऐसे प्रत्‍येक ग्रामीण परिवार के लिये उपलब्‍ध होगी, जो प्रधानमंत्री आवास योजना-ग्रामीण (पीएमएवाई-जी) के दायरे में नहीं है।


    इस योजना के तहत ग्रामीण क्षेत्रों में लोग नये मकान बना सकेंगे या अपने मौजूदा पक्‍के मकानों का विस्‍तार कर सकेंगे। योजना के अंतर्गत ऋण लेने वाले लाभार्थियों को दो लाख रूपये तक की ऋण राशि पर ब्‍याज-सब्सिडी दी जाएगा।


    इस योजना से बड़ी संख्‍या में ग्रामीणजनों को लाभ होगा तथा दीर्घकालिक 24 वर्षों के लिए ऋण प्राप्‍त होगा।


    राष्‍ट्रीय आवास बैंक इस योजना को कार्यान्वित करेगी। सरकार, राष्‍ट्रीय आवास बैंक को 3 प्रतिशत ब्‍याज अनुदान का वर्तमान मूल्‍य सीधे प्रदान करेगी और इसके बदले, यह बैंक ब्‍याज सब्सिडी की राशि प्राथमिक ऋणदाता संस्‍थाओं (अनुसूचित वाणिज्यिक बैंक, गैर-बैंकिंग वित्‍तीय कंपनियों इत्‍यादि) को अंतरित करेगी। इसके परिणामस्‍वरूप, लाभा‍र्थी के लिये मासिक किश्‍त कम हो जाएगी।


    योजना के अंतर्गत सरकार वर्तमान व्‍यवस्‍थाओं के माध्‍यम से लाभार्थियों को तकनीकी सहायता सहित प्रधानमंत्री आवास योजना-ग्रामीणके साथ उचित समन्‍वय के आवश्‍यक उपाय भी करेगी। इस नई योजना से ग्रामीण क्षेत्रों में आवासीय इकाइयों में सुधार के साथ, ग्रामीण आवास क्षेत्रमें रोजगार सृजन भी होगा।

    ***
    वीके/केजे/जीआरएस – 250

    
    
    (Release ID: 1481122) Visitor Counter : 21