      राष्ट्रपति सचिवालय

      राष्ट्रपति ने लोहड़ी, मकर संक्रांति और पोंगल की पूर्व संध्या पर बधाई दी
      Posted On: 12 JAN 2017 4:44PM by PIB Delhi


    राष्ट्रपति श्री प्रणब मुखर्जी ने लोहड़ी (13 जनवरी, 2017) , मकर संक्रांति और पोंगल (14 जनवरी, 2017) त्योहारों की पूर्व संध्या पर देशवासियों को बधाई दी है।

    राष्ट्रपति ने अपने संदेश में कहा है, “ लोहड़ी, मकर संक्रांति और पोंगल के पावन अवसर पर मैं देश–विदेश में रहने वाले सभी देशवासियों को हार्दिक बधाइयां और शुभकामनाएं देता हूं।

    लोहड़ी, मकर संक्रांति और पोंगल कटाई उपरांत हासिल होने वाली नई फसल से उत्पन्न खुशियों एवं समृद्धि को अभिव्यक्त करने वाले त्योहार हैं। मैं यह कामना करता हूं कि ये त्योहार हमारे समाज के सभी वर्गों को प्रेम, करुणा और खुशी की भावना से अभिभूत रखे।

    मैं यह भी कामना करता हूं कि हमारे किसानों की कड़ी मेहनत का जश्न मनाने और प्रकृति के प्रति आभार व्यक्त करने वाले ये त्योहार सभी के जीवन में खुशियां, शांति और समृद्धि लाए। ”


    *****


    वीके/आरआरएस/एम

    
    
    (Release ID: 1480401) Visitor Counter : 9