      सांख्यिकी एवं कार्यक्रम कार्यान्‍वयन मंत्रालय

      नवंबर, 2016 में औद्योगिक विकास दर 5.7 फीसदी रही
      Posted On: 12 JAN 2017 7:17PM by PIB Delhi


    नवंबर , 2016 में औद्योगिक उत्‍पादन सूचकांक (आईआईपी) 175 . 8 अंक रहा , जो नवंबर , 2015 के मुकाबले 5 .7 फीसदी ज्‍यादा है। इसका मतलब यही है कि नवंबर , 2016 में औद्योगिक विकास दर 5 .7 फीसदी रही। वहीं , दूसरी ओर अप्रैल-नवंबर , 2016 में औद्योगिक विकास दर पिछले वित्त वर्ष की समान अवधि की तुलना में 0. 4 फीसदी आंकी गई है।

    सांख्यिकी एवं कार्यक्रम क्रियान्‍वयन मंत्रालय के केंद्रीय सांख्यिकी कार्यालय द्वारा नवंबर , 2016 के लिए जारी किये गये औद्योगिक उत्‍पादन सूचकांक के त्‍वरित आकलन (आधार वर्ष : 2004-05) से उपर्युक्‍त जानकारी मिली है। 15 स्रोत एजेंसियों से प्राप्‍त आंकड़ों के आधार पर आईआईपी का आकलन किया जाता है। औद्योगिक नीति एवं संवर्धन विभाग (डीआईपीपी) , केंद्रीय विद्युत प्राधिकरण , पेट्रोलियम एवं प्राकृतिक गैस मंत्रालय और उर्वरक विभाग भी इन एजेंसियों में शामिल हैं।

    नवंबर , 2016 में खनन , विनिर्माण (मैन्‍युफैक्‍चरिंग) एवं बिजली क्षेत्रों की उत्‍पादन वृद्धि दर नवंबर , 2015 के मुकाबले क्रमश: 3. 9 फीसदी , 5 . 5 फीसदी तथा 8 . 9 फीसदी रही। वहीं , अप्रैल-नवंबर 2016 में इन तीनों क्षेत्रों यानी सेक्‍टरों की उत्‍पादन वृद्धि दर क्रमश: 0. 3 , (-) 0. 3 तथा 5. 0 फीसदी आंकी गई है।

    नवंबर , 2016 में बुनियादी वस्‍तुओं (बेसिक गुड्स) , पूंजीगत सामान एवं मध्‍यवर्ती वस्‍तुओं की उत्‍पादन वृद्धि दर नवंबर , 2015 की तुलना में क्रमश: 4. 7 फीसदी , 15 . 0 फीसदी तथा 2. 7 फीसदी रही। जहां तक टिकाऊ उपभोक्‍ता सामान का सवाल है , इनकी उत्‍पादन वृद्धि दर नवंबर , 2016 में 9 . 8 फीसदी रही है। इसी तरह गैर-टिकाऊ उपभोक्‍ता सामान की उत्‍पादन वृद्धि दर नवंबर , 2016 में 2 . 9 फीसदी रही। कुल मिलाकर उपभोक्‍ता वस्‍तुओं की उत्‍पादन वृद्धि दर नवंबर , 2016 के दौरान 5 . 6 फीसदी आंकी गई है।

    इस दौरान उच्‍च धनात्‍मक उत्‍पादन वृद्धि दर दर्ज करने वाली कुछ महत्‍वपूर्ण वस्‍तुओं में केबल , रबर इंसुलेटेड (185 .0% ) , ‘ ट्रैक्टर (पूर्ण) ’ ( 95.0%) , ‘ मोबाइल फोन एवं सहायक सामान सहित टेलीफोन उपकरण (42.8%) , ‘ यात्री कार ’ ( 29.5%) , ‘ एविएशन टर्बाइन फ्यूल ’ ( 28.3%) , ‘ मोल्डिंग मशीनरी सहित प्लास्टिक मशीनरी ’ ( 24.1%) और ‘ चीनी ’ ( 21.2%) शामिल हैं।

    इस दौरान उच्‍च ऋणात्‍मक उत्‍पादन वृद्धि दर दर्ज करने वाली कुछ महत्‍वपूर्ण वस्‍तुओं में ‘ एचआर शीट्स ’ [(-) 49.7%) , ‘ केरोसीन ’ [(-) 35.7%] , ‘ गुड़ ’ [(-) 26.2%] , ‘ रत्न एवं जेवरात ’ [(-) 25.4%] , ‘ पॉलीप्रोपिलीन ( सह-बहुलक सहित) ’ [(-) 23.1%] और ‘ चीनी मशीनरी ’ [(-) 20.4%] शामिल हैं।

    *****

    वीके/आरआरएस/एम- 123

    
    
    (Release ID: 1480432) Visitor Counter : 5