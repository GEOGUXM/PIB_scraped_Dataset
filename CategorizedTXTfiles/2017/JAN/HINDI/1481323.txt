      रसायन एवं उर्वरक मंत्रालय

      जिम्मेदार स्वास्थ्य देखभाल के लिए “इंडिया फॉर्मा 2017” एवं “इंडिया मेडिकल डिवाइस 2017” सम्मेलन
      
      भारत को एक आकर्षक निवेश गंतव्य एवं फॉर्मा एवं चिकित्सीय उपकरणों के लिए वैश्विक हब के रूप में दर्शाने का लक्ष्य : अनंत कुमार
      
      31 जनवरी, 2017 तक ऑनलाइन मीडिया रजिस्ट्रेशन खुला रहेगा
      Posted On: 28 JAN 2017 7:17PM by PIB Delhi


    
    

      रसायन एवं उवर्रक मंत्रालय का फॉर्मास्यूटिकल्स विभाग (डीओपी), उद्योग चैंबर फिक्की के सहयोग से बंगलूरू में 11 से 13 फरवरी 2017 तक “ जिम्मेदार स्वास्थ्य देखभाल ” के विजन के साथ “ इंडिया फॉर्मा एवं इंडिया मेडिकल डिवाइस 2017 ” का आयोजन कर रहा है जो फॉर्मास्यूटिकल एवं चिकित्सा उपकरण क्षेत्र पर द्वितीय अंतर्राष्ट्रीय प्रदर्शनी एवं सम्मेलन है।


      आज बंगलुरू में इस समारोह के पूर्वानुलोकन के दौरान मीडिया को संबोधित करते हुए केंद्रीय रसायन एवं उवर्रक तथा संसदीय मामले मंत्री श्री अनंत कुमार ने जानकारी दी कि यह अंतर्राष्ट्रीय समारोह न केवल भारतीय फॉर्मास्यूटिकल एवं चिकित्सा उपकरण क्षेत्र हेतु वैश्विक क्षमता के दोहन के लिए एक मंच उपलब्ध कराएगा बल्कि यह भारत को इस क्षेत्र के लिए एक आकर्षक निवेश गंतव्य के रूप में खुद को प्रदर्शित करने का एक अवसर उपलब्ध कराएगा एवं भारतीय विनिर्माताओं के साथ संयुक्त उद्यमों को बढ़ावा देने के द्वारा अनुसंधान एवं विकासों, नैदानिक परीक्षणों जैसे नए क्षेत्रों में विदेशी निवेश भी लाएगा। साथ ही, यह दुनिया भर से इस क्षेत्र में व्याप्त सर्वश्रेष्ठ पद्धतियों को भी देश में लाएगा।

      इसके अतिरिक्त, मंत्री महोदय ने सूचना दी कि इस वर्ष “ इंडिया फॉर्मा एवं इंडिया मेडिकल डिवाइस 2017 ” सम्मेलन : चिकित्सा उपकरण – “ भविष्य को आकार देना – सही चयन करना ” एवं फॉर्मा – “ भारतीय फॉर्मा के भविष्य को आकार देना ” विषयों के ईर्द-गिर्द आधारित है। यह सम्मेलन वैश्विक रूप से प्रतिस्पर्धी बनने में भारतीय फॉर्मा एवं चिकित्सा उपकरण क्षेत्र को बढ़ावा देने के लिए एक मंच साबित होगा। यह अंतर्राष्ट्रीय दवा नियामकों, अंतर्राष्ट्रीय क्रेताओं, निवेशकों एवं वैश्विक फॉर्मा एवं चिकित्सा उपकरण क्षेत्र के मुख्य कार्यकारी अधिकारियों के लिए एक मिलन बिंदु की भूमिका निभाएगा जो भाग लेने वाले हितधारकों को नेटवर्क करने तथा आपस में ही सीखने के लिए पर्याप्त अवसर उपलब्ध कराएगा। श्री कुमार ने कहा कि यह सम्मेलन एक फॉर्मा कुंभ होगा और इसकी विशेषता अंतर्राष्ट्रीय दवा नियामकों की बैठक होगी।

      इस तीन दिवसीय कार्यक्रम में पहलों की रूपरेखा समसामयिक नीति युक्तियों, व्यवसाय करने की सरलता, सर्वश्रेष्ठ प्रचलनों को साझा करने तथा वैश्विक नियामकीय संरचना के साथ सहयोगों को बढ़ावा देने, एवं क्षेत्रवार सुधारों पर ध्यान देने पर केंद्रित की गयी है जो भारत को इस क्षेत्र में विनिर्माण एवं अनुसंधान तथा विकास में निवेशों के लिए वैश्विक आकर्षण का अग्रणी देश बना देगा।

      श्री अनंत कुमार ने एक्टिव फॉर्मास्यूटिकल इनग्रेडिएंट्स (एपीआई) एवं चिकित्सीय उपकरणों के स्वदेशी निर्माण पर विशेष जोर के साथ बल्क ड्रग फॉर्मुलेशन में भारत की बड़ी हिस्सेदारी की जरूरत पर बल दिया। इसके अतिरिक्त, उन्होंने कहा कि इस क्षेत्र में अधिक शोधकर्ताओं की जरूरत है और इसलिए सरकार देश भर में राष्ट्रीय फॉर्मास्यूटिकल शिक्षा एवं अनुसंधान (एनआईपीईआर) की स्थापना के द्वारा इस दिशा में नियमित रूप से कार्य कर रही है। उन्होंने कहा कि इसके अतिरिक्त फॉर्मा एवं चिकित्सा उपकरण नवोन्मेष के क्षेत्र में उद्योग के साथ सहयोग बढ़ाने की भी आवश्यकता है। इस दिशा में फॉर्मास्यूटिकल विभाग विभिन्न राज्यों में फॉर्मा उद्यानों एवं कलस्टरों की स्थापना करने की एक योजना पर काम कर रहा है जिससे उत्पादन लागत में उल्लेखनीय रूप से कमी लाने में मदद मिलेगी।

      मंत्री महोदय ने फॉर्मास्यूटिकल एवं चिकित्सा उपकरण क्षेत्र में निर्यात बढाने के लिए लघु एवं मझोले उपकरण (एसएमई) क्षेत्र को प्रोत्साहित करने की आवश्यकता पर भी जोर दिया। उन्होंने कर्नाटक स्थित फॉर्मास्यूटिकल एवं चिकित्सा उपकरण विनिर्माताओं को इस समारोह में भाग लेने तथा अपने संभावित ग्राहकों के साथ सहयोग की संभावनाओं के साथ लाभ प्राप्त करने के लिए आमंत्रित किया।

      श्री अनंत कुमार ने इस बात पर प्रसन्न्ता जतायी कि फॉर्मास्यूटिकल विभाग एवं फिक्की के संयुक्त प्रयासों से आयोजित इस समारोह के दूसरे संस्करण में प्रदर्शकों की संख्या, शिष्टमंडलों एवं व्यवसाय आगन्तुको की संख्या एवं अंतर्राष्ट्रीय शिष्टमंडल भागीदारी में 25 प्रतिशत की वृद्धि होगी।

      “ इंडिया फॉर्मा 2017 ” एवं “ इंडिया मेडिकल डिवाइस 2017 ” को कवर करने के लिए ऑनलाइन मीडिया रजिस्ट्रेशन निम्नलिखित लिंकों पर खोल दिये गए हैं (ऑनलाइन रजिस्ट्रेशन के लिए अंतिम तारीख 31.01.2017 है)

      http :// indiapharmaexpo . in / media - registration . php एवं

      http :// www . indiamediexpo . in / media - registration . php

      “ इंडिया मेडिकल डिवाइस 2017 ” के लिए सोशल मीडिया पेज निम्नलिखित हैं :

      https :// www . facebook . com / indiamedicaldevice /

      https :// twitter . com / Indiamedical17

      https :// www . linkedin . com / company / india - medical - expo

      #indiamedicaldevice

      “ इंडिया फॉर्मा 2017 ” के लिए सोशल मीडिया पेज निम्नलिखित हैं :


      https :// www . facebook . com / indiapharma2017 /
      https :// twitter . com / indiapharma2017


      https :// www . linkedin . com / company / indiapharmaexpo


      #indiapharma2017

      सम्मेलन के बारे में और अधिक जानकारी के लिए कृपया वेबपेजों www . indiamediexpo . in एवं www . indiapharmaexpo . in का अवलोकन करें।


      ****


      वीके/एसकेजे/डीए – 280
    
    
    (Release ID: 1481323) Visitor Counter : 17