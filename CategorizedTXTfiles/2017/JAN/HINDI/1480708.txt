      ग्रामीण विकास मंत्रालय

      भारत के केन्द्रीय मंत्री एन.एस. तोमर द्वारा पुस्तक ‘मन की बात - फ्ऱॉम दि हार्ट ऑफ़ दि माईंड’ जारी
      Posted On: 18 JAN 2017 6:23PM by PIB Delhi


    भारत के ग्रामीण विकास , पंचायती राज्य एवं पेयजल व स्वच्छता मामलों संबंधी मंत्री श्री नरेन्द्र सिंह तोमर ने ‘ मन की बात - फ्ऱॉम दि हॉर्ट ऑफ़ दि माईंड ’ ( मन की बात - मन की मीमांसा से) एक विशेष समारोह के दौरान जारी की। इस अवसर पर बड़ी संख्या में अनेक साहित्यिक व्यक्तित्त्व एवं गणमान्य लोग मौजूद थे। श्री तोमर ने प्रधान मंत्री श्री नरेन्द्र मोदी के राष्ट्र-निर्माण के एजेण्डे अनुसार किए प्रयासों व स्वयं में एक विलक्ष्ण पुस्तक प्रकाशित करने वाले लेखकों जैरी अल्मेडा एवं राजेन्द्रन पानिकर के प्रयत्नों की सराहना की। ‘ मन की बात ’ की श्ृांखलाओं सहित प्रस्तुत की गईं देश के विभिन्न भागों की कथाएं व घटनाएं इस पुस्तक को अत्यंत दिलचस्प बनाती हैं। श्री तोमर ने कहाः ‘‘ इस समय समय की मांग यही है कि युवा अपनी विशाल प्रतिभाओं को राष्ट्र-निर्माण में लगाएं , इससे देश को स्व-विकास एवं प्रगति में सहायता मिलेगी। भारत विश्व का सब से युवा राष्ट्र है क्योंकि यहां पर युवाओं की संख्या सब से अधिक है तथा महत्त्वपूर्ण बात यही है इन युवाओं की ऊर्जा को देश की प्रगति व समृद्धि हेतु उपयोग किया पाए तथा प्रधान मंत्री श्री मोदी के सपनों के अनुसार राष्ट्र-निर्माण संभव हो सके। यह पुस्तक इसी दिशा में एक महत्त्वपूर्ण कदम है तथा यह सराहनीय उद्यम है। ’’


    इस पुस्तक का प्रत्येक अध्याय प्रधान मंत्री के एक प्रेरणादायक कथन से प्रारंभ होता है , फिर उसके बाद ‘ मन की बात ’ की संबंधित शंृखला आती है तथा उसके पश्चात् ‘ मीमांसा ’ ( मनोभाव) दिए गए हैं ; जिनसे यह उजागर होता है हम इस सब से क्या सीख सकते हैं तथा उन्हें दिलचस्प बनाने हेतु कई कथायें व घटनाएं जोड़ी गई हैं , जो इस पुस्तक अत्यंत पढ़ने-योग्य बनाती हैं। अतः वर्तमान परिदृश्य में सर्वोत्तम संरचना से सुसज्जित यह ग़ैर-राजनीतिक पुस्तक पाठकों को राष्ट्र-निर्माण हेतु अत्यंत प्रेरणादायक सामग्री उपलब्ध करवाती है। दोनों ही लेखक जैरी व राजेन्द्रन अपने-अपने क्षेत्रों में अपने कार्यों व शब्दों के द्वारा ईमानदारी व निष्कपटता के लिए जाने जाते हैं।


    जैरोनिनियो ‘ जैरी ’ अल्मेडा एक अध्यापक हैं तथा अत्यंत शानदार किस्म के प्रेरक वक्ता , प्रेरणादायक वाग्मी , सामाजिक उद्यमी हैं। इसके साथ ही मैनेजमैंट कन्सलटैंसी के क्षेत्र (जिस में उनकी माँग बहुत अधिक है) में उनका अपना एक अग्रणी नाम है तथा वह लीडरशिप ट्रेनर तथा लाईफ़ कोच भी हैं। श्री जैरी ग़ैर-सरकारी संगठनों के अंतराष्ट्रीय महासंघ/कन्फ़ैड्रेशन ( www.icongo.in) चलाने , समाज को कुछ देने की प्रसन्नता , प्रत्येक ग़लत है ठीक तथा ‘ कर्मवीर ’ पुरस्कार जैसी सकारात्मक गतिविधियों के पीछे उन्हीं की मुख्य शक्ति कार्यरत है। दूसरी ओर राजेन्द्रन पानिकर एक बहु-पक्षीय व्यक्तित्त्व के मालिक हैं तथा उन्हें मीडिया , कार्पोरेट एवं शैक्षणिक क्षेत्रों का विशाल अनुभव प्राप्त है। वह कुछ समय पूर्व तक पंजाब के एक प्रमुख निजी कॉलेज-समूह के महा-निदेशक के पद पर नियुक्त रहे हैं। उन्होंने बहुत अधिक साहित्य पढ़ा है तथा दूर-दराज़ की यात्राएं की हुई हैं। श्री पानिकर को समाज के विभिन्न वर्गों के लोगों के साथ मिल कर बातचीत करना बहुत पसन्द है। उनमें युवाओं को सही कैरियर की ओर जाने का परामर्श देने व उनका उचित मार्ग-दर्शन करने का जुनून स्वाभाविक रूप से ही देखा जा सकता है क्योंकि वही तो राष्ट्र के भविष्य हैं।


    प्रधान मंत्री के प्रयत्नों से अत्यधिक प्रभावित एवं प्रेरित श्री पानिकर का कहना है कि देश को पहली बार इतने खुले दिल वाला प्रधान मंत्री मिला है , जिन्हें बड़े स्तर पर आम लोगों का समर्थन प्राप्त है , जो अपने ‘ मन ’ की बात द्वारा प्रत्येक माह हर नागरिक तक पहुंचने का प्रयास करते हैं , ताकि वह देश को एक विश्व-शक्ति बनाने हेतु उन्हें दिशा-निर्देश दे सकें , उपयुक्त परामर्श दे सकें , प्रेरित कर सकें तथा उनमें एक नई ऊर्जा का संचार कर सकें। यह पुस्तक प्रधान मंत्री के बड़े निःस्वार्थ प्रयत्नों की विशाल शृंखला में एक छोटा सा योगदान मात्र है। इसे बहुत सरल भाषा व रवानी में लिखा गया है। यह पुस्तक प्रत्येक आयु-वर्ग के पाठकों के मनों को प्रभावित करेगी।


    प्रकाशक ‘ र्यूमर बुक्स इण्डिया ’ ने समस्त भारत में इस पुस्तक को पहुंचाने हेतु वैरायटी बुक हाऊस के साथ गठजोड़ किया है तथा इसके साथ ही यह पुस्तक रेलवे स्टेशनों , हवाई अड्डों , बुक स्टोर्स एवं पुस्तकालयों में असंख्य बिक्री-स्थलों तक भी वितरित की जा रही है , ताकि समस्त देश में यह पुस्तक आसानी से उपलब्ध हो सके। र्यूमर बुक्स इण्डिया के गतिशील युवा संस्थापक निदेशकों रीकृत एवं राधिका सेराय ने बताया कि यह पुस्तक शीघ्रतया हिन्दी व पंजाबी के साथ-साथ अन्य भाषाओं में भी अनुवाद की जाएगी तथा साथ ही बाज़ार से प्राप्त होने वाले आवश्यक सुझावों व अन्य फ़ीडबैक के आधार पर निरंतर आगे बढ़ा जाएगा।


    <><><><><>


    SNC

    
    
    (Release ID: 1480708) Visitor Counter : 7