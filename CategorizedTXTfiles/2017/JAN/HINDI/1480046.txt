      निर्वाचन आयोग

      सोशल मीडिया पर चुनाव कार्यक्रम की घोषणा का अभूतपूर्व प्रसार
      Posted On: 05 JAN 2017 6:26PM by PIB Delhi


    

    सरकार और फेसबुक के सहयोगात्‍मक प्रयासों से पहले ही दिन फेसबुक पर लगभग 21 लाख लोगों तक सूचना पहुंची


    भारतीय निर्वाचन आयोग (ईसीआई) ने 04 जनवरी, 2017 को 5 राज्‍यों में विधानसभा चुनावों की घोषणा की। नागरिकों के लिए चुनाव कार्यक्रम पर सूचना और निर्वाचन आयोग के अन्‍य दिशा-निर्देशों के अधिकतम संभव प्रसार के लिए, सूचना एवं प्रसारण मंत्रालय और पत्र सूचना कार्यालय के द्वारा फेसबुक, ट्विटर और यू ट्यूब जैसे सोशल मीडिया प्‍लेटफॉर्मों के उपयोग के लिए अभूतभूर्व प्रयास किए गए।


    भारतीय निर्वाचन आयोग के संवाददाता सम्‍मेलन को एमआईबी के यू ट्यूब चैनल और पीआईबी, एमआईबी और फेसबुक इंडिया के फेसबुक पेजों पर पर लाइव प्रसारित किया गया और इसके अलावा फेसबुक पेजों पर शेयर भी किया गया।


    नागरिकों के बीच भारतीय निर्वाचन आयोग के संवाददाता सम्‍मेलन पर प्रासंगिक जानकारी की पहुंच के वास्‍तविक आंकड़े इस प्रकार हैं: (आंकड़े सायं 7:00 बजे, 04 जनवरी, 2017)


    एमआईबी के सोशल मीडिया एकाउंट में विधानसभा चुनाव कार्यक्रम पर कुल 22 ट्वीट्स, 5 फेसबुक और एक यू –ट्यूब पोस्‍ट की गई। फेसबुक पर 5 पोस्‍टों ने 5.24 लाख से अधिक लोगों तक पहुंच बनाई, 1,219 लाइक और 140 शेयर किए गए। भारतीय निर्वाचन आयोग का संवाददाता सम्‍मेलन मंत्रालय के फेसबुक पेज पर भी लाइव प्रसारित रहा, जिसे 12,000 लोगों ने देखा और यह 4.95 लाख से ज्‍यादा लोगों तक पहुंचा।


    एमआईबी हैंडिल से किए गए 22 ट्वीटों के लिए कुल 55,127 इम्‍प्रेशन प्राप्‍त हुए। इनको 1,448 बार री-ट्वीट किया गया और 550 फेवरेट मिले। इसके अलावा यू-ट्यूब पर भारतीय निर्वाचन आयोग के संवाददाता सम्‍मेलन को लाइव स्‍ट्रीम पर 1700 लोगों ने देखा।


    पत्र सूचना कार्यालय के सोशल मीडिया एकाउंट में विधानसभा चुनाव कार्यक्रम पर 68 ट्वीट्स और 10 फेसबुक पोस्‍ट किए गए। फेसबुक पोस्‍ट ने 29,700 से ज्‍यादा लोगों तक पहुंच बनाई, 167 लाइक और 46 शेयर, जबकि पीआईबी के ट्वीट में 6.5 लाख इम्‍प्रेशन सामने आए, 4,140 री-ट्वीट और 951 फेवरेट रहे। पत्र सूचना कार्यालय के फेसबुक पेज पर इस कार्यक्रम की लाइव-स्‍ट्रीमिंग की पहुंच 3.04 लाख लोगों तक रही और 800 से ज्‍यादा बार देखा गया।


    उपर्युक्‍त प्‍लेटफॉर्मों के अलावा भारतीय निर्वाचन आयोग का संवाददाता सम्‍मेलन प्रथम बार फेसबुक इंडिया और गवर्नमेंट, पॉलिटिक्‍स और नॉन-प्रॉफिट्स नामक दो फेसबुक पेजों पर लाइव रहे, जिन्‍हें फेसबुक पर 13 लाख लोगों से ज्‍यादा तक पहुंच और एक लाख से ज्‍यादा वीडियो व्‍यू की सामूहिक रूप से व्‍यापक प्रतिक्रिया मिली। फेसबुक लाइव स्‍ट्रीम को 6,400 लाइक और 624 शेयर मिले (आंकड़े सायं 7:00 बजे, 04 जनवरी, 2017) ।


    ट्विटर पर, दिन भर प्रमुख ट्रेंडिंग हैशटैग # निर्वाचन आयोग,# विधानसभा चुनाव, मणिपुर और गोवा, पांच राज्‍य, चरण-2, उत्‍तराखंड और चुनाव आचार संहिता रहा। करीब 21.2 करोड़ और 20.1 करोड़ लोगों की क्रमश:हैशटैग # निर्वाचन आयोग और# विधानसभा चुनाव पर अधिकतम संभावित पहुंच रही।


    ***


    वीके/एसएस/एसकेपी-35

    
    
    (Release ID: 1480046) Visitor Counter : 13