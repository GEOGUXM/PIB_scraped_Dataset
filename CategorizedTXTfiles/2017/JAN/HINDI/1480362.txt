      रक्षा मंत्रालय

      पूर्वालोकन : डिफकॉम-2017
      Posted On: 11 JAN 2017 7:56PM by PIB Delhi


    नई दिल्‍ली के इंडिया हैबिटेट सेंटर में आज डिफकॉम -2017 के लिए पूर्वालोकन समारोह का आयोजन किया गया। इस कार्यक्रम में सिग्‍नल कोर के वरिष्‍ठ कर्नल कमांडेंट और सिग्‍नल आफिसर - इन - चीफ लेफ्टिनेंट जनरल आशीष रंजन प्रसाद ने ‘ डिजिटल सेना के लिए बुनियादी ढांचे और कुशल मानव संसाधन ’ विषय पर एक विवरण पुस्तिका का विमोचन भी किया। राष्‍ट्र को एक मजबूत , स्‍वदेशी रक्षा औद्योगिक आधार प्रदान करने में जुड़े भारतीय उद्योग के वरिष्‍ठ प्रतिनिधि भी इस अवसर पर उपस्थित थे। उपस्थित गणमान्‍य को संबोधित करते हुए लेफ्टिनेंट जनरल आशीष रंजन प्रसाद ने आने वाले समय में नेटवर्क केंद्रित डिजिटल सेना को सूचना जानकारी के माध्‍यम से अत्‍याधुनिक युद्धक शक्ति में परिवर्तित करने में सक्षम समन्वित परिकल्‍पना और डिफकॉम -2017 से मिलने वाले ठोस परिणामों की जानकारी दी।


    दूरसंचार और ब्रॉड बैंक पर राष्‍ट्रीय समिति सीआईआई और डिजिटल इंडिया पर सीआईआई राष्‍ट्रीय अभियान के अध्‍यक्ष श्री किरन कार्तिक ने सेना के लिए परिचालन संचार सूचना - संरचनाओं को तैयार करने में डिफकॉम की अत्‍यंत महत्‍वपूर्ण भूमिका की सराहना की।


    एक वार्षिक सेमिनार के रूप में डिफकॉम -2017 को संयुक्‍त रूप से भारतीय सेना के सिग्‍नल कोर और भारतीय उद्योग संघ के द्वारा आयोजित किया जाता है। इस कार्यक्रम का आयोजन 23 और 24 मार्च , 2017 को नई दिल्‍ली के इंडिया हैबिटेट सेंटर में किया जाएगा। डिफकॉम सशस्‍त्र बलों , भारतीय उद्योग , शिक्षाविदों और अनुसंधान एवं विकास संगठनों के अधिकारियों के बीच सेना के लिए परिचालन संचार प्रणालियों से संबंधित मुद्दों पर वार्तालाप का सर्वाधिक लाभप्रद मंच है।


    कर्नल रोहन आनंद , एसएम


    जनसंपर्क अधिकारी ( सेना )


    ***


    वीके / एसएस / वीके / एमबी -110


    (Release ID :156276)

    
    
    (Release ID: 1480362) Visitor Counter : 16