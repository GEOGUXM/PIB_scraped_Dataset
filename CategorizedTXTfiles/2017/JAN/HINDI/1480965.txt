      उप राष्ट्रपति सचिवालय

      उप-राष्ट्रपति ने आंध्र प्रदेश में हुई रेल दुर्घटना के मृतकों के प्रति शोक व्यक्त किया
      Posted On: 22 JAN 2017 4:52PM by PIB Delhi


    
    

    उप राष्ट्रपति श्री एम. हामिद अंसारी ने आंध्र प्रदेश में हुई रेल दुर्घटना में मरने वालों के प्रति गहरा शोक व्‍यक्‍त किया है। अपने शोक संदेश में उन्होंने कहा कि दुर्घटनाग्रस्त जगदलपुर-भुवनेश्वर एक्सप्रेस में अभी राहत एवं बचाव कार्य जारी है और अपने परिजनों को खोने वाले शोकाकुल परिवारों को सभी संभव सहायता देने के प्रयास किए जाने चाहिए और दुर्घटना में घायल लोगों को चिकित्‍सा सहायता उपलब्‍ध कराई जानी चाहिए।


    उपराष्‍ट्रपति का शोक संदेश इस प्रकार है:-


    ’’मैं आंध्र प्रदेश में हुई रेल दुर्घटना में अनेक लोगों के मरने और घायल होने की खबर सुनकर अत्‍यंत दुखी हूं। मैं समझता हूं कि राहत और बचाव कार्य अभी चल रहा है, अपने परिजनों को खोने वाले शोकाकुल परिवारों को सभी संभव सहायता देने के प्रयास किए जाने चाहिए और दुर्घटना में घायल लोगों को चिकित्‍सा सहायता उपलब्‍ध कराई जानी चाहिए।


    मैं मृतकों के परिजनों को संवेदना व्‍यक्‍त करने में देश के साथ हूं। मैं घायल लोगों के शीघ्र स्वस्‍थ होने की कामना करता हूं।”


    ***


    वीके/मंजू मीणा/एसएस– 229

    
    
    (Release ID: 1480965) Visitor Counter : 10