      स्‍वास्‍थ्‍य एवं परिवार कल्‍याण मंत्रालय

      जे पी नड्डा ने डॉ आर एम एल अस्पताल में "धर्मशाला परिसर" लोगों को समर्पित किया
      Posted On: 05 JAN 2017 8:34PM by PIB Delhi

                                                                                                                                                                                                                                                                                                                                                                                                                                                                                                                                                                                                                                                                                                   
                                                                                                                                                                                                                                                                                                                                                                                                                                                                                                                                                                                                                                                                                                   
                                                                                                                                                                                                                                                                                                                                                                                                                                                                                                                                                                                                                                                                                                   
                                                                                                                                                                                                                                                                                                                                                                                                                                                                                                                                                                                                                                                                                                   
दिल्ली से बाहर के गरीब रोगियों के साथ आने वाले सहायकों के लिए नि:शुल्क आवासीय सुविधा उपलब्ध कराने के उद्देश्य से, स्वास्थ्य एवं परिवार कल्याण मंत्री श्री जे.पी.नड्डा ने आज डॉ राम मनोहर लोहिया अस्पताल (आरएमएल) में 'धर्मशाला परिसर' का उद्घाटन किया। इस परिसर में 35 बिस्‍तरों वाले एकल, दो और शयनकक्ष कमरों के साथ एक तल महिलाओं के लिए आरक्षित होने की सुविधा उपलब्‍ध है। इस परिसर का निर्माण करीब 6.15 करोड़ रूपए के परिव्यय से किया गया है और यह आगंतुकों के लिए नि:शुल्‍क संचार सुविधाओं का लाभ भी प्रदान करता है। यहां केयर टेकर, सुरक्षा और स्वच्छता की सेवाएं चौबीसों घंटे उपलब्ध हैं। इस अवसर पर, माननीय स्वास्थ्य एवं परिवार कल्याण राज्य मंत्री श्री फग्गन सिंह कुलस्ते भी उपस्थित थे।
                                                                                                                                                                                                                                                                                                                                                                                                                                                                                                                                                                                                                                                                                                   
                                                                                                                                                                                                                                                                                                                                                                                                                                                                                                                                                                                                                                                                                                   
इस अवसर पर समारोह को संबोधित करते हुए श्री नड्डा ने कहा कि यह अस्पताल शहर और पड़ोसी राज्यों से आने वाले रोगियों को यह विश्वास दिलाता है कि उन्‍हें देश में उपलब्ध सेवाओं में से सबसे अच्‍छी सेवाएं प्राप्‍त होगीं। श्री नड्डा ने कहा कि आरएमएल गरीब लोगों को सेवाएं प्रदान करने के मामले में गुणवत्ता और मात्रा में संतुलन रखने में सफल रहा है।                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                                                                                                                                                                                                                                                                   
                                                                                                                                                                                                                                                                                                                                                                                                                                                                                                                                                                                                                                                                                                   
परिसर में प्रदान की जाने वाली सेवाओं पर जोर देते हुए श्री नड्डा ने कहा कि परिसर में सेवाओं का नियमित रूप से निरीक्षण और निगरानी की जानी चाहिए। श्री नड्डा ने कहा कि हम हार्डवेयर बनाते हैं लेकिन सॉफ्टवेयर पर ज्यादा ध्यान नहीं देते। उन्‍होंने कहा कि अस्पताल के साधनों और परिसर में सुविधा प्रदान करने में यह दिखना चाहिए। स्वास्थ्य मंत्री ने कहा कि इस सुविधा के साथ उचित स्वच्छता को भी सुनिश्चित किया जाना चाहिए। उन्‍होंने अधिकारियों को व्यक्तिगत रूप से इस सुविधा में इस पहलू पर नजर रखने के निर्देश भी दिए।                                                                                                                                                                              
                                                                                                                                                                                                                                                                                                                                                                                                                                                                                                                                                                                                                                                                                                   
                                                                                                                                                                                                                                                                                                                                                                                                                                                                                                                                                                                                                                                                                                   
आईसीटी आधारित 'मेरा अस्‍पताल’ एप्‍लीकेशन का जिक्र करते हुए श्री नड्डा ने मंत्रालय स्वास्थ्य केन्द्रों में सेवाओं की गुणवत्ता में सुधार के लिए लोगों की प्रतिक्रिया को डिजिटल रूप से प्राप्‍त करने की मंशा रखता है।                                                                                                                                                                                                                                                                                                                                                                                                                                                                                 
                                                                                                                                                                                                                                                                                                                                                                                                                                                                                                                                                                                                                                                                                                   
                                                                                                                                                                                                                                                                                                                                                                                                                                                                                                                                                                                                                                                                                                   
इससे पूर्व, श्री नड्डा ने डॉ आरएमएल अस्पताल में एच1एन1 इन्फ्लूएंजा के मामलों से निपटने के लिए तैयारियों की समीक्षा की। स्वास्थ्य मंत्री ने कहा सर्दियों के मौसम में एच1एन1 इन्फ्लूएंजा के मामलों में आम तौर पर वृद्धि देखी जाती है। उनका आज का दौरा अस्पताल की तैयारी की समीक्षा करने के लिए था। श्री नड्डा ने इस संदर्भ में की गई तैयारियों पर संतोष व्‍यक्‍त किया।                                                                                                                                                                                                                                                                                                                               
                                                                                                                                                                                                                                                                                                                                                                                                                                                                                                                                                                                                                                                                                                   
                                                                                                                                                                                                                                                                                                                                                                                                                                                                                                                                                                                                                                                                                                   
इस अवसर पर, स्वास्थ्य सेवा महानिदेशक, डॉ जगदीश प्रसाद, विशेष स्वास्थ्य सेवा महानिदेशक, डॉ. बी.डी.अठानी, अपर सचिव (स्वास्थ्य) संजीव कुमार, सीजीएचएस के एएस और डीजी डॉ.आर.के.वत्स, आरएमएल अस्पताल, दिल्ली के अपर महानिदेशक और चिकित्सा अधीक्षक डॉ (प्रोफेसर) डॉ गदपायले और स्वास्थ्य एवं परिवार कल्याण मंत्रालय के वरिष्ठ अधिकारी भी उपस्‍थित थे।                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                                                                                                                                                                                                                                                                   
                                                                                                                                                                                                                                                                                                                                                                                                                                                                                                                                                                                                                                                                                                   
***                                                                                                                                                                                                                                                                                                                                                                                                                                                                                                                                                                                                                                                                                                
                                                                                                                                                                                                                                                                                                                                                                                                                                                                                                                                                                                                                                                                                                   
                                                                                                                                                                                                                                                                                                                                                                                                                                                                                                                                                                                                                                                                                                   
वीके/एसएस/एसकेपी/एमबी-40                                                                                                                                                                                                                                                                                                                                                                                                                                                                                                                                                                                                                                                                           
                                                                                                                                                                                                                                                                                                                                                                                                                                                                                                                                                                                                                                                                                                   
                                                                                                                                                                                                                                                                                                                                                                                                                                                                                                                                                                                                                                                                                                   
                                                                                                                                                                                                                                                                                                                                                                                                                                                                                                                                                                                                                                                                                                   
                                                                                                                                                                                                                                                                                                                                                                                                                                                                                                                                                                                                                                                                                                   
                                                                                                                                                                                                                                                                                                                                                                                                                                                                                                                                                                                                                                                                                                   

    

    
    (Release ID: 1480073) Visitor Counter : 14