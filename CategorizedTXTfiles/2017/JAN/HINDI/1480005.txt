      वित्‍त मंत्रालय

      केन्‍द्रीय वित्‍त मंत्री श्री अरुण जेटली ने राज्‍यों/संघ शासित प्रदेशों के सभी वित्‍त मंत्रियों के साथ बजट पूर्व विचार-विमर्श किया
      काले धन का पता लगाने के लिए हाल में केन्‍द्र सरकार द्वारा उठाए गए विभिन्‍न कदमों से भ्रष्‍टाचार को रोकने और भारतीय अर्थव्‍यवस्‍था को और अधिक पारदर्शी, स्‍वच्‍छ तथा कुशल बनाने के लिए राज्‍यों से भारत को उच्‍च विकास के पथ पर ले जाने के लिए मिलकर काम करने को कहा

      Posted On: 04 JAN 2017 3:11PM by PIB Delhi

    
    

    केन्‍द्रीय वित्‍त मंत्री श्री अरुण जेटली ने कहा है कि काले धन का पता लगाने के लिए हाल ही में केन्द्र सरकार द्वारा उठाए गए विभिन्न कदमों से भ्रष्टाचार को रोकने और भारतीय अर्थव्‍यवस्‍था को और अधिक पारदर्शी, स्वच्‍छ तथा कुशल बनाने में मदद मिलेगी। उन्‍होंने कहा कि वैश्विक अर्थव्‍यवस्‍था कठिन दौर से गुजर रही है, जो काफी नाजुक है। हालांकि वित्‍त मंत्री ने कहा कि भारतीय अर्थव्‍यवस्‍था के मामले में स्‍थूल और सूक्ष्‍म संकेतक काफी मजबूत है और भारतीय अर्थव्‍यवस्‍था दुनिया में सबसे तेजी से उभरती अर्थव्‍यवस्‍थाओं में से एक बनने में सक्षम है।


    वित्‍त मंत्री ने राज्‍यों से अपील की कि हाल ही में केन्‍द्र सरकार की ओर से प्रांरभ किये गये सुधारों को आगे बढ़ाते हुए भारत को उच्‍च विकास के पथ पर आगे ले जाने में मिलकर कार्य करें। वित्‍त मंत्री श्री अरुण जेटली ने यह विचार सभी राज्‍यों और संघशासित प्रदेशों के वित्‍त मंत्रियों से बजट पूर्व वार्ता के दौरान व्‍यक्‍त किए।


    विचार-विमर्श के समापन पर वित्‍त मंत्री श्री अरुण जेटली ने राज्‍यों और संघ शासित प्रदेशों को विश्‍वास दिलाया कि बैठक के दौरान उनके द्वारा दिए गए सुझावों और प्रस्‍तुत किये लिखित ज्ञापनों की विधिवत समीक्षा की जाएगी और संविधान में प्रति‍ष्‍ठापित संघवाद की भावना को ध्‍यान में रखते हुए 2017-18 के बजट प्रस्‍तावों के अंग के रूप में उपयुक्‍त सुझावों/लिखित ज्ञापनों पर विचार किया जाएगा।


    ***


    वीके/एसएस/वाईबी-29


    

    
    (Release ID: 1480005) Visitor Counter : 9