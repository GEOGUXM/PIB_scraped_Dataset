      गृह मंत्रालय

      राज्‍य मंत्री श्री हंसराज गंगाराम अहीर ने जम्‍मू-कश्‍मीर में खेलों को प्रोत्‍साहन दिए जाने की समीक्षा की
      Posted On: 12 JAN 2017 7:37PM by PIB Delhi

      गृह राज्‍य मंत्री श्री हंसराज गंगाराम अहीर ने आज यहां राज्‍य खेल परिषद के साथ एक बैठक के दौरान जम्‍मू-कश्‍मीर में विभिन्‍न खेलों को प्रोत्‍साहन दिए जाने की समीक्षा की।
      श्री अहीर ने परिषद से राज्‍य में विभिन्‍न खेलों को प्रोत्‍साहन में तेजी लाने की संभावनाएं तलाशने को कहा। उन्‍होंने इस बात का उल्‍लेख किया कि विभिन्‍न खेल संगठनों, परिषद और केन्‍द्रीय एवं राज्‍य प्राधिकरणों द्वारा अपने-अपने खेलों में दिग्‍गज माने जाने वाले खिलाडि़यों और विभिन्‍न खेलों के विजेताओं को प्रोत्‍साहित किया जाना चाहिए। उन्‍होंने कहा कि खिलाडि़यों को पुरस्‍कार एवं प्रचार संबंधी अन्‍य सुविधाएं दी जा सकती हैं।
      राज्‍य मंत्री ने इस बात का भी उल्‍लेख किया कि खेल के मैदानों और इंडोर स्‍टेडियम के रूप में बुनियादी ढांचे के विकास के अलावा परिषद को राज्‍य के नवोदित खिलाडियों को खेल उपकरण भी मुहैया कराए जाने चाहिए। उन्‍होंने कहा कि गृह मंत्रालय इसके लिए आवश्‍यक सहायता प्रदान करेगा।
      *****
      वीके/आरआरएस/वाईबी-125
    
    
    (Release ID: 1480435) Visitor Counter : 4