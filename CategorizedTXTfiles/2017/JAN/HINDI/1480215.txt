      विदेश मंत्रालय

      प्रवासी भारतीय सम्मान पुरस्कार-2017
      Posted On: 09 JAN 2017 6:01PM by PIB Delhi

                                                                                                                                                                                                                                                                                                                                                                                                                                                                                                                                          
                                                                                                                                                                                                                                                                                                                                                                                                                                                                                                                                          
  14वें प्रवासी भारतीय दिवस समारोह का आयोजन 07-09 जनवरी , 2017 में बैंगलोर में किया जा रहा है। वर्ष 2003 से प्रवासी भारतीय दिवस सम्मेलन प्रति वर्ष आयोजित किया जा रहा है और हम पहले संस्करण से ही अपने प्रवासियों को सम्मानित कर रहे हैं।                                                                                                                                                                                                                                                                                                 
                                                                                                                                                                                                                                                                                                                                                                                                                                                                                                                                          
  पिछले वर्ष के अंत में यह निर्णय किया गया था कि प्रवासी भारतीय दिवस सम्‍मेलनों का आयोजन हर दो वर्ष के अंतराल में किया जाएगा। इसलिए , प्रवासी भारतीय दिवस 2017 में प्रदान किये जाने वाले पुरस्कारों की संख्या दोगुना होकर 30 हो गई है। इसके अलावा निर्णायक-सह-पुरस्कार समिति दिये जाने वाले क्षेत्रों में व्यक्तियों के लिए अपने विवेकानुसार छह और नामांकन कर सकती हैं। इस वर्ष निर्णायक समिति ने भारत के विकास की दिशा में योगदान , भारत में धर्मार्थ कार्य और जनहितैषी निवेश पर उपलब्धियों के लिए प्रवासी के योगदान पर भी विचार किया है।
                                                                                                                                                                                                                                                                                                                                                                                                                                                                                                                                          
  सभी पात्र श्रेणियों के प्रवासी भारतीयों/संगठनों से निर्धारित प्रारूप में नामांकन आमंत्रित किये गये थे। मंत्रालय में नामांकन प्राप्त करने की अंतिम तिथि 29 अगस्त , 2016 थी।                                                                                                                                                                                                                                                                                                                                                              
                                                                                                                                                                                                                                                                                                                                                                                                                                                                                                                                          
  माननीय उप राष्ट्रपति की अध्यक्षता में निर्णायक-सह-पुरस्कार समिति ने पीबीएसए के लिए सभी नामांकनों पर विचार किया। दिशा-निर्देशों के अनुरूप पात्र पाए गए नामांकनों की सूची 123 और अन्‍य नामांकनों की सूची 55 थी , जिन्‍हें समिति के समक्ष विलंब से भेजा गया था। नामांकनों की प्राथमिक स्‍तर पर विदेश मंत्रालय के अधिकारियों की एक जांच समिति द्वारा जांच की गई।                                                                                                                                                                            
                                                                                                                                                                                                                                                                                                                                                                                                                                                                                                                                          
  प्रवासी भारतीय सम्मान पुरस्कार के लिए निर्णायक-सह-पुरस्कार समिति (पीबीएसए ) में निम्नलिखित सदस्य शामिल हैं :-                                                                                                                                                                                                                                                                                                                                                                                                                           
                                                                                                                                                                                                                                                                                                                                                                                                                                                                                                                                          
   1. उपराष्‍ट्रपति- अध्यक्ष                                                                                                                                                                                                                                                                                                                                                                                                                                                                                                              
   2. माननीय विदेश मंत्री , उपाध्यक्ष                                                                                                                                                                                                                                                                                                                                                                                                                                                                                                     
   3. श्री स्वप्न दासगुप्ता , संसद सदस्य , राज्यसभा                                                                                                                                                                                                                                                                                                                                                                                                                                                                                       
   4. प्रधानमंत्री के प्रधान सचिव                                                                                                                                                                                                                                                                                                                                                                                                                                                                                                         
   5. डॉ एस.जयशंकर , विदेश सचिव                                                                                                                                                                                                                                                                                                                                                                                                                                                                                                           
   6. श्री राजीव महर्षि , गृह सचिव                                                                                                                                                                                                                                                                                                                                                                                                                                                                                                        
   7. श्री सतीश चंद्रा , संयुक्त राज्य अमरीका में भारत के पूर्व राजदूत                                                                                                                                                                                                                                                                                                                                                                                                                                                                    
   8. सुश्री इंद्र नूई , मुख्‍य कार्यकारी अधिकारी , पेप्सिको                                                                                                                                                                                                                                                                                                                                                                                                                                                                              
   9. श्री यूसुफ अली एम.ए. प्रबंध निदेशक , लुलु ग्रुप ऑफ इं‍डस्‍ट्रीज , संयुक्त अरब अमीरात                                                                                                                                                                                                                                                                                                                                                                                                                                                
  10. श्री श्याम परांदे , सचिव , अंतर राष्ट्रीय सहयोग परिषद                                                                                                                                                                                                                                                                                                                                                                                                                                                                               
  11. श्री डी. एम मुले , सचिव (ओआईए और सीपीवी) और सदस्य सचिव                                                                                                                                                                                                                                                                                                                                                                                                                                                                              
                                                                                                                                                                                                                                                                                                                                                                                                                                                                                                                                          
  निर्णायक समिति के सदस्यों ने सभी पात्र नामांकनों पर विचार किया और प्रासंगिक जानकारी को समिति के समक्ष रखा। विस्तृत विचार विमर्श के बाद , 20 दिसम्बर 2016 को समिति के द्वारा प्रवासी भारतीय सम्‍मान पुरस्‍कार , 2017 के लिए निर्णायक-सह-पुरस्कार समिति ने 30 प्रत्याशियों की सर्वसम्मति से पुरस्‍कार के लिए सिफारिश की।                                                                                                                                                                                                                  
                                                                                                                                                                                                                                                                                                                                                                                                                                                                                                                                          
  प्रवासी भारतीय सम्मान पुरस्कार-2017 के पुरस्‍कार प्राप्‍तकर्ताओं की सूची हेतू यहां क्लिक करें :                                                                                                                                                                                                                                                                                                                                                                                                                                         
                                                                                                                                                                                                                                                                                                                                                                                                                                                                                                                                          
  ***                                                                                                                                                                                                                                                                                                                                                                                                                                                                                                                                     
                                                                                                                                                                                                                                                                                                                                                                                                                                                                                                                                          
  वीके/सीसी/जीआरएस-72                                                                                                                                                                                                                                                                                                                                                                                                                                                                                                                     
                                                                                                                                                                                                                                                                                                                                                                                                                                                                                                                                          
                                                                                                                                                                                                                                                                                                                                                                                                                                                                                                                                          

    

    
    (Release ID: 1480215) Visitor Counter : 18
    
    
    
    
    

    
11.