      वाणिज्‍य एवं उद्योग मंत्रालय

      वाणिज्य मंत्रालय द्वारा ‘एसईजेड इंडिया’ नामक एप लॉन्च किया गया
      Posted On: 15 JAN 2017 6:49PM by PIB Delhi


    
    

    वाणिज्य सचिव द्वारा 06.01.2017 को ‘ एसईजेड इंडिया ’ नामक एक मोबाइल एप लॉन्च किया गया है। वाणिज्य विभाग के एसईजेड प्रभाग ने अपनी व्यापक ई-गवर्नेंस पहल अर्थात एसईजेड ऑनलाइन सिस्टम द्वारा विशेष आर्थिक क्षेत्रों (एसईजेड) के लिए मोबाइल एप का विकास किया है। वाणिज्य सचिव ने एप लॉन्च किया तथा कहा कि यह एप एसईजेड इकाईयों और डेवलपरों को सूचनाओँ को आसानी से प्राप्त करने तथा एसईजेड ऑनलाइन सिस्टम पर उनकी लेनदेन को ट्रैक करने में सहायता प्रदान करेगा। अब एसईजेड डेवलपर और इकाईयां एसईजेड ऑनलाइन सिस्टम के माध्यम से अपने लेनदेनों को डिजिटल तरीके से प्रस्तुत कर सकते हैं और एसईजेड इंडिया मोबाइल एप के जरिए उसकी स्थिति को ट्रैक कर सकते हैं।


    यह एप एसईजेड डेवलपरों, इकाईयों, अधिकारियों एवं अन्य लोगों के लिए इस्तेमाल में लाए जाने हेतु एंड्रायड प्लेटफॉर्म पर उपलब्ध है। इस एप के चार खंड हैं : एसईजेड इनफॉरमेशन, एसईजेड ऑनलाइन ट्रांजेक्शन, ट्रेड इनफॉरमेशन एवं कॉन्टेक्ट डिटेल्स। इन चारों खंडों की मुख्य विशेषताएं निम्नलिखित हैं : -
     1. एसईजेड इनफॉरमेशन - यह एसईजेड अधिनियम 2005, एसईजेड नियम 2006, एमओसीआई परिपत्र, एसईजेड एवं इकाईयों के विवरण आदि का एक सार-संग्रह है। यह उपरोक्त सभी पहलुओं पर व्यापक ताजा विवरण प्रस्तुत करता है।
     1. ट्रेड इनफॉरमेशन - यह प्रावधान विदेश व्यापार नीति, प्रक्रियाओं की लघु पुस्तिका, ड्युटी कैलकुलेटर, सीमा शुल्क एवं उत्पाद शुल्क अधिसूचनाएं एवं एमईआईएस दरों जैसी महत्वपूर्ण सूचना / टूल्स तक पहुंच प्रदान करता है।
     1. कॉन्टेक्ट डिटेल्स - इस खंड में सभी विकास आयुक्त कार्यालयों, डीजीएफटी, डीजी प्रणाली, डीजीसीआई एवं एस तथा एसईजेड ऑनलाइन के संपर्क विवरण दिए गए हैं।
     1. एसईजेड ऑनलाइन ट्रांजेक्शन - यह एक गतिशील उपविकल्प सूची है जो एंट्री बिल / शिपिंग बिल प्रोसेसिंग स्टेटस को ट्रैक करता है तथा उनका सत्यापन भी करता है। यह एप आईसीईजीएटीई की ईडीआई प्रणाली में ‘ एंट्री बिल / शिपिंग बिल ’ के समेकन तथा प्रोसेसिंग के स्टेटस को ट्रैक करने में आयातकों / निर्यातकों की मदद भी करता है।

    ***

    वीके / एस केजे /डीए- 160
    
    
    (Release ID: 1480541) Visitor Counter : 15
    
    
    
    
    

   
   
1.