      युवा कार्यक्रम एवं खेल मंत्रालय

      खेल मंत्री श्री विजय गोयल ने टीओपी योजना के तहत एथलीटों की पहचान के लिए समिति का पुनर्गठन किया
      Posted On: 27 JAN 2017 4:37PM by PIB Delhi


    

      युवा मामलों और खेल मंत्री ( स्वतंत्र प्रभार ) श्री विजय गोयल ने “ टारगेट ओलंपिक पोडियम ” ( टीओपी ) समिति का पुनर्गठन किया है। इसका उद्देश्य ऐसे एथलीटों की पहचान करना और उनका समर्थन करना है जिनकी 2020 और 2024 ओलंपिक खेलों में पदक जीतने की संभावना है। समिति शानदार एथलीटों का चयन करेगी जिन्हें प्रशिक्षण देने के लिए वित्तीय सहायता दी जाएगी। इन एथलीटों को विश्वस्तरीय सुविधाओं से लैस संस्थानों में प्रशिक्षित किया जाएगा।


      पुनर्गठित समिति का स्वरूप इस प्रकार है –
                                                                                   
1   श्री अभिनव बिंद्रा , ओलंपिक स्वर्ण पदक विजेता                        अध्यक्ष   
                                                                                   
                                                                                   
2   श्री अनिल खन्ना , खेल प्रशासक                                        सदस्य     
                                                                                   
                                                                                   
3   श्री प्रकाश पादुकोण , प्रख्यात पूर्व बैडमिंटन खिलाड़ी और कोच         सदस्य     
                                                                                   
                                                                                   
4   सुश्री कर्णम मल्लेश्वरी , ओलंपिक पदक विजेता ( कांस्य / भारोत्तोलन )  सदस्य     
                                                                                   
                                                                                   
5   सुश्री पी टी उषा , प्रख्यात ओलंपियन                                  सदस्य     
                                                                                   
                                                                                   
6   श्री मुरलीधर राजा , अध्यक्ष , खेल प्रशासक                            सदस्य     
                                                                                   
                                                                                   
7   सुश्री अंजलि भागवत , प्रसिद्ध निशानेबाज                              सदस्य     
                                                                                   
                                                                                   
8   सुश्री रेखा यादव , सचिव रेलवे स्पोर्ट्स प्रमोशन बोर्ड                सदस्य     
                                                                                   
                                                                                   
9   डॉ एसएस राय , प्रवर्तन निदेशालय ( टीमों )                            सदस्य     
                                                                                   
                                                                                   
10  श्री इंदर धमीजा , संयुक्त सचिव ( खेल )                               सदस्य सचिव
                                                                                   

      श्री विजय गोयल ने कहा कि समिति चयन प्रक्रिया खुद तय करेगी और आवश्यकतानुसार विशेषज्ञों को आमंत्रित करेगी जो चयन में उसकी सहायता करेंगे। समिति का आरंभिक कार्यकाल अधिसूचना की तारीख से एक वर्ष का होगा।

      उल्लेखनीय है कि टीओपी योजना को राष्ट्रीय खेल विकास निधि के तहत बनाया गया था , जिसका उद्देश्य ऐसे एथलीटों की पहचान करना और उनका समर्थन करना है जिनकी 2020 और 2024 ओलंपिक खेलों में पदक जीतने की संभावना है। चुने गए एथलीटों को विश्वस्तरीय सुविधाओं से लैस संस्थानों में प्रशिक्षित किया जाएगा ताकि ओलंपिक खेलों में भारत के पदक जीतने की संभावनाएं बढ़ सकें।

      ****

      वीके / एकेपी / सीएस – 266
    
    
    (Release ID: 1481282) Visitor Counter : 8