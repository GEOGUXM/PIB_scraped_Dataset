      रक्षा मंत्रालय

      गणतंत्र दिवस 2017- विमानों की परेड के लिए भारतीय वायु सेना की अपील
      Posted On: 18 JAN 2017 10:57AM by PIB Delhi


    गणतंत्र दिवस पर भारतीय वायु सेना के विमान 60 से 500 मीटर की ऊंचाई पर उड़ान भरेंगे। पक्षियों से उड़ानों की सुरक्षा के मद्देनजर भारतीय वायु सेना ने नागरिकों से अपील की है कि वो 26 जनवरी तक अपने आसपास के क्षेत्र को साफ रखें। खुले में खाने की चीजें , कूड़ा , मृत पशु आदि ना फेंके।


    
    नागरिकों से यह भी आग्रह किया गया है कि यदि वह अपने आस-पास कोई मृत पशु-पक्षी को देखते हैं तो तुरंत इसकी सूचना नजदीकी वायु सेना यूनिट या पुलिस स्टेशन को दें। उड़ानों के मार्ग में पालम , नजफगढ़ नाला , तिहाड़ जेल , युद्ध स्मारक और राष्ट्रपति भवन से सटे इलाके संवेदनशील क्षेत्र हैं ।

    दरअसल कम ऊंचाई पर उड़ान भरने वाले विमानों के लिए पक्षी बड़ा खतरा होते हैं। खुले में खाने-पीने की चीजें या मांस आदि दिखने पर पक्षी बड़ी संख्या में उसके आसपास मंडराने लगते हैं। ऐसी स्थिति ना पैदा हो , इसके लिए भारतीय वायु सेना ने लोगों से खुले में कूड़ा और खाने-पाने की चीजें ना फेंकने की अपील की है। साथ ही आसपास किसी मृत पशु के नजर आने पर तुरंत वायु सेना यूनिट या पुलिस स्टेशन को सूचित करने का अनुरोध किया गया है।



    ***



    वीके/एजे/एसके-200

    
    
    (Release ID: 1480715) Visitor Counter : 7