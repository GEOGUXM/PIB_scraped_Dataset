      पूर्वोत्‍तर क्षेत्र विकास मंत्रालय

      पूर्वोत्‍तर क्षेत्र में बांस और बेंत उद्योग में छिपी संभावनाओं का दोहन करने के लिए पूर्वोत्‍तर परिषद ने कपड़ा मंत्रालय के साथ समझौता ज्ञापन पर हस्‍ताक्षर किए
      Posted On: 29 JAN 2017 8:00PM by PIB Delhi


    
    पूर्वोत्‍तर क्षेत्र में बांस और बेंत उद्योग में छिपी संभावनाओं का दोहन करने के लिए पूर्वोत्‍तर परिषद (एनईसी) और विकास आयुक्‍त (हस्‍तशिल्‍प), कपड़ा मंत्रालय ने आज शिलांग में एक समझौता ज्ञापन पर हस्‍ताक्षर किए । ज्ञापन पर पूर्वोत्‍तर परिषद (एनईसी) सचिव श्री राम मुईवा और विकास आयुक्‍त (हस्‍तशिल्‍प) श्री आलोक कुमार ने हस्‍ताक्षर किए।


    इस अवसर पर केन्‍द्रीय कपड़ा मंत्री श्रीमती स्‍मृति जुबिन ईरानी, मेघालय के मुख्‍यमंत्री डा. मुकुल संगमा, केन्‍द्रीय पूर्वोत्‍तर क्षेत्र विकास राज्‍य मंत्री डा. जितेन्‍द्र सिंह, केन्‍द्रीय गृह राज्‍यमंत्री श्री किरेन रिजिजू, कपड़ा राज्‍यमंत्री श्री अजय टमटा और नीति आयोग के उपाध्‍यक्ष नीति आयोग, डा अरविंद पनगढिया भी मौजूद थे।


    समझौता ज्ञापन के अनुसार कुशल कार्मिकों, प्रौद्योगिकी संप्रेषण, विपणन और संस्‍थागत सहायता के जरिए पूर्वोत्‍तर क्षेत्र में बांस और बेंत उद्योग में छिपी संभावनाओं का दोहन करने के उपाय किए जाएंगे।


    वी कासोटिया/आरएसबी

    
    
    (Release ID: 1481348) Visitor Counter : 8