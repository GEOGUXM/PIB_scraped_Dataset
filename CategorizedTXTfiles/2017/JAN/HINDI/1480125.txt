      अल्‍पसंख्‍यक कार्य मंत्रालय

      राज्यों/केंद्र शासित प्रदेशों के वक्फ बोर्डों के अध्यक्षों एवं कार्यकारी अधिकारियों का अखिल भारतीय सम्मेलन कल आयोजित किया जाएगा
      Posted On: 06 JAN 2017 7:45PM by PIB Delhi


    
    राज्यों और केंद्र शासित प्रदेशों के वक्फ बोर्ड के अध्यक्षों और कार्यकारी अधिकारियों का अखिल भारतीय सम्मेलन कल नई दिल्ली में आयोजित किया जा रहा है। इस सम्मेलन का आयोजन अल्पसंख्यक मामलों के मंत्रालय द्वारा किया जा रहा है, जिसका उद्धाटन अल्पसंख्यक मामलों के राज्य मंत्री (स्वतंत्र प्रभार) और संसदीय मामलों के राज्य मंत्री श्री मुख्तार अब्बास नकवी द्वारा किया जाएगा।


    इस बैठक में विभिन्न प्रासंगिक मुद्दों के बारे में हरियाणा, कर्नाटक, केरल राज्य वक्फ बोर्डों और राष्ट्रीय वक्फ विकास निगम लिमिटेड द्वारा प्रस्तुतियां दी जाएंगी, जिनके बारे में सत्र के दौरान भी चर्चा की जाएगी। उपरोक्त सभी मुद्दों सहित वक्फ संपत्तियों के कम्प्यूटरीकरण के लिए राज्य वक्फ बोर्डों को वित्तीय सहायता प्रदान करने से संबंधित योजनाओं की प्रगति की समीक्षा की जाएगी। इसके अलावा, वक्फ बोर्डों को मजबूत बनाने और राष्ट्रीय वक्फ विकास निगम लिमिटेड द्वारा वक्फ संपत्तियों के विकास हेतु उठाए जाने वाले कदमों पर चर्चा की जाएगी।


    ***


    वीके/केजे -51


    

    
    (Release ID: 1480125) Visitor Counter : 3