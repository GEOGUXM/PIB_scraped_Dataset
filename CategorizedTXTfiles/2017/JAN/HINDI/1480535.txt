      राष्ट्रपति सचिवालय

      राष्ट्रपति ने बिहार में नौका दुर्घटना में मारे गए लोगों के प्रति संवेदना व्यक्त की
      Posted On: 15 JAN 2017 5:03PM by PIB Delhi


    
    

    राष्ट्रपति श्री प्रणब मुखर्जी ने बिहार में गंगा नदी में एक नौका दुर्घटना में मारे गए लोगों के प्रति अपनी संवेदना व्यक्त की है।


    बिहार के राज्यपाल श्री राम नाथ कोविंद को भेजे अपने संदेश में राष्ट्रपति महोदय ने कहा है “ मैं पटना में गंगा नदी में एक नाव के डूब जाने से हुई दुर्घटना के बारे में जानकर व्यथित हूँ जिसमें कई लोगों की जाने चली गयी हैं तथा कई लोग अभी भी लापता हैं। मुझे उम्मीद है कि राहत और बचाव कार्य वर्तमान में पूरी तरह जारी होंगे।

    मैं संबंधित अधिकारियों से आग्रह करता हूँ कि वे शोक संतप्त परिवारों को हरसंभव सहायता उपलब्ध कराएं जिन्होंने अपने प्रियजनों को इस दुर्घटना में खो दिया है। साथ ही, वे घायल व्यक्तियों को भी सभी चिकित्सीय सहायता उपलब्ध कराएं।

    कृपया दुर्घटना में मारे गए लोगों के परिवारों के प्रति मेरी हार्दिक सहानुभूति प्रेषित करें। मैं घायल व्यक्तियों के त्वरित स्वास्थ्य लाभ की भी कामना करता हूँ। ”

    ***

    वीके / एस केजे /डीए- 155
    
    
    (Release ID: 1480535) Visitor Counter : 9