      कौशल विकास एवं उद्यमिता मंत्रालय

      गृह मंत्री श्री राजनाथ ने राष्‍ट्रीय उद्यमशीलता पुरसकार प्रदान किए
      Posted On: 31 JAN 2017 12:51PM by PIB Delhi


    गृह मंत्री श्री राजनाथ सिंह ने कल नई दिल्‍ली में पहले राष्‍ट्रीय उद्यमशीलता पुरस्‍कार प्रदान किए। कौशल विकास और उद्यमिता राज्‍यमंत्री (स्‍वतंत्र प्रभार) श्री राजीव प्रताप रूड़ी इस अवसर पर विशेष अथिति थे। ये पुरस्‍कार भारतीय युवाओं की उद्यमिता का सम्‍मानित करने और अधिकाधिक युवाओं को उद्यमी बनने के लिए प्रेरित करने के उद्देश्‍य से दिया जाता है।


    उद्यमिता पुरस्‍कार प्रणाली कौशल विकास और उद्यमिता मंत्रालय (एमएसडीई) और भारतीय प्रौद्योगिकी संस्‍थान (आईआईटी-मुम्‍बई , दिल्‍ली , कानपुर और चेन्‍न्‍ई) , टाटा इंस्टिट्यूट ऑफ सोशल साइंसिज (टीआईएसएस) , मुम्‍बई और एक्‍सएलआरआई , जमशेदपुर जैसे देशभर के अनेक प्रतिष्ठित संस्‍थानों के बीच भागीदारी के ज़रिए कायम की गई है। इनमें से प्रत्‍येक संस्‍थान पुरस्‍कार के संचालन में प्रमुख भूमिका अदा करेगा। वर्ष 2016-17 के लिए पुरस्‍कार प्रदान करने में प्रमुख भूमिका आईआईटी , दिल्‍ली ने अदा की है।


    गृह मंत्री श्री राजनाथ सिंह ने अपने भाषण में भारत को विश्‍व में एक प्रमुख अर्थव्‍यवस्‍था बनाने में उद्यमशीलता की भूमिका को उजागर किया।


    समारोह के दौरान श्री राजीव प्रताप रूड़ी ने कौशल विकास और उद्यमिता मंत्रालय द्वारा संचालित किए जा रहे कार्यक्रमों की रूपरेखा प्रस्‍तुत की। उन्‍होंने कहा कि इस पुरस्‍कार से भारत में न केवल उभरते हुए उद्यमियों को सम्‍मानित करने में मदद मिलेगी , बल्कि यह युवा भारतीयों की उद्यमशीलता की बदलाव लाने की क्षमता को प्रदर्शित करने के लिए एक मंच का भी काम करेगा।


    समारोह में वरूण खेतान (अर्बन क्‍लैप के संस्‍थापक) , श्रीकांत बोल्‍ला (बोलैंट इंडस्‍ट्रीज के संस्‍थापक) और रितेश अग्रवाल (बोलैंट इंडस्‍ट्रीज के संस्‍थापक) जैसे सफल युवा उद्यमियों ने अपने अनुभव भी साझा किए।


    इसके बाद दो चयन ट्रैकों-पुरस्‍कार ट्रैक और सम्‍मान ट्रैक , के अंतर्गत 11 श्रेणियों में पुरस्‍कार प्रदान किए गए। विजेताओं का चयन तीन स्‍तरीय कड़ी चयन प्रक्रिया के ज़रिए किया गया। इन श्रेणियों में विजेताओं का ब्‍यौरा नीचे दिया गया है :-


    · कृषि , खाद्य एवं वानिकी उत्‍पाद- वोव मोमो फूड प्राइवेट लिमिटेड।


    · रसायन , फार्मा , बायो और अन्‍य संसाधित सामग्री- सरल डिजाइन सोल्‍यूशन्‍स प्राइवेट लिमिटेड।


    · ई-कॉमर्स , लॉजिस्टिक्‍स , परिवहन और अन्‍य सेवाएं-जेटसेटगो एविएशन सर्विसेज।


    · इंजीनियरिंग सर्विसेज - स्‍वधा एनर्जीज।


    · आईटी और आईटीईएस , वित्‍तीय-लुसिडेज टेक.


    · एससी/एसटी-जीवांक्ष इको प्रोडॅक्‍स प्रा. लि.


    · महिला-एस वी इंजीनियरिंग एंड कंसल्‍टेंसी सर्विसेज


    सम्‍मान ट्रैक के अंतर्गत पुरस्‍कृत श्रेणियों का ब्‍यौरा इस प्रकार है:-


    · शिक्षा संस्‍थान-आरएसईटीआई , कर्नाटक।


    · इंक्‍यूबेटर- ट्रेक-स्‍टेप तिरूचिरापल्‍ली रीजनल इंजीनियरिंग कालेज-साइंस और टेक्‍नोलॉजी आंट्रप्रनर पार्क।


    · मेंटर (सरकारी क्षेत्र) – डा. हरकेश कुमार मित्‍तल , विभागाध्‍यक्ष , राष्‍ट्रीय विज्ञान और प्रौद्योगिकी उद्यमिता विकास बोर्ड , (एनएसटीईडीबी) , विज्ञान एवं प्रौद्योगिकी विभाग , भारत सरकार।


    · मेंटर (निजी क्षेत्र) –श्री प्रदीप गुप्‍ता , अध्यक्ष , साइबर मीडिया ग्रुप।


    व्‍यक्तिगत पुरस्‍कार विजेताओं को पांच लाख रुपये और विजेता संस्‍थानों को 10 लाख रुपये पुरस्‍कार स्‍वरूप दिए गए।


    वि . कासोटिया / आरएसबी

    
    
    (Release ID: 1481409) Visitor Counter : 13