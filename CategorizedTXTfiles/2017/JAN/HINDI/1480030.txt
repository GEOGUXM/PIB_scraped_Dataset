      गृह मंत्रालय

      केन्द्रीय गृह मंत्री ने उत्तराखंड और कर्नाटक को केन्द्रीय सहायता के लिए उच्चस्तरीय समिति की बैठक की अध्यक्षता की
      Posted On: 05 JAN 2017 4:49PM by PIB Delhi


    
    
                                                                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                                                       
केन्द्रीय गृह मंत्री श्री राजनाथ सिंह ने उत्तराखंड और कर्नाटक को केन्द्रीय सहायता के लिए आज यहां उच्चस्तरीय समिति ( एचएलसी ) की बैठक की अध्यक्षता की।                                                                                                                                                                                                                                                                                                                                                                                  
                                                                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                                                       
समिति ने अंतर - मंत्रालय केन्द्रीय टीम ( आईएमसीटी ) की रिपोर्टों पर आधारित प्रस्ताव पर गौर किया। आईएमसीटी ने क्रमशः बाढ़ एवं सूखे से प्रभावित उत्तराखंड और कर्नाटक राज्यों का दौरा किया था। एचएलसी ने उत्तराखंड के मामले में राष्ट्रीय आपदा राहत कोष ( एनडीआरएफ ) और राष्ट्रीय ग्रामीण पेयजल कार्यक्रम ( एनआरडीडब्ल्यूपी ) से कुल मिलाकर 208.91 करोड़ रुपये (188.91 + 20.00) की सहायता राशि को मंजूरी दी। इसी तरह एचएलसी ने कर्नाटक के मामले में भी राष्ट्रीय आपदा राहत कोष ( एनडीआरएफ ) से 1782.44 करोड़ रुपये की राशि को स्वीकृति दी।
                                                                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                                                       
नीति आयोग के उपाध्यक्ष डॉ . अरविंद पनगढ़िया , केन्द्रीय गृह सचिव श्री राजीव महर्षि और गृह , वित्त एवं कृषि मंत्रालयों के वरिष्ठ अधिकारियों ने इस बैठक में भाग लिया।                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                                                       
***                                                                                                                                                                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                                                       
वीके / आरआरएस / एम -32                                                                                                                                                                                                                                                                                                                                                                                                                                                                                                                 
                                                                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                                                       
    

    
    (Release ID: 1480030) Visitor Counter : 6