      राष्ट्रपति सचिवालय

      राष्ट्रपति ने श्री ओम पुरी के निधन पर शोक जताया
      Posted On: 07 JAN 2017 4:14PM by PIB Delhi


    
    
    राष्ट्रपति श्री प्रणब मुखर्जी ने स्वर्गीय श्री ओम पुरी के पुत्र श्री इशान पुरी को भेजे एक संदेश में कहा , “ मैं आपके पिता श्री ओम पुरी के निधन के बारे में जानकर व्यथित हूँ।


    श्री ओम पुरी एक कुशल और प्रतिष्ठित अभिनेता थे, जिन्होंने अपने शानदार सिनेमाई कौशल और भूमिकाओं से विश्व भर के लोगों को मनोरंजन प्रदान किया। भारतीय सिनेमा में उनके योगदान के लिए वर्ष 1990 में प्रतिष्ठित ‘ पद्मश्री ’ समेत उन्हें अनगिनत पुरस्कारों से सम्मानित किया गया। श्री ओम पुरी के निधन से भारतीय फिल्म उद्योग ने एक बेहद प्रतिभाशाली और विख्यात अभिनेता को खो दिया है, जिन्होंने अनगिनत फिल्मों में यादगार भूमिकाएं निभाईं। उन्हें हमेशा उनके जोरदार और बहुमुखी अभिनय के लिए याद किया जाएगा जो फिल्मों में निभाई गई अपनी भूमिकाओं से अपने चरित्रों में जान डाल देते थे। उनके दुखद निधन से भारतीय फिल्म उद्योग के क्षेत्र में एक बड़ा शून्य पैदा हो गया है जिसे भरना मुश्किल होगा।


    कृपया मेरी हार्दिक सहानुभूति स्वीकार करें और उन्हें अपने परिवार के सभी सदस्यों को प्रेषित करें। मैं ईश्वर से आपके परिवार और आपको इस अपूरणीय क्षति को सहने की ताकत और हिम्मत प्रदान करने की प्रार्थना करता हूँ। ”


    ***


    वीके/एसकेजे/डीए - 56


    

    
    (Release ID: 1480143) Visitor Counter : 19