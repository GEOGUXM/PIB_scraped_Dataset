      वित्‍त मंत्रालय

      राजस्‍व खुफिया निदेशालय (डीआरआई) की दिल्‍ली जोनल यूनिट ने आईजीआई हवाई अड्डे पर हवाला रैकेट का पर्दाफाश किया, एक करोड़ रुपये मूल्‍य की विदेशी मुद्राएं जब्‍त कीं
      Posted On: 06 JAN 2017 8:10PM by PIB Delhi


    
    
    
    

    वित्‍त मंत्रालय के राजस्‍व खुफिया निदेशालय (डीआरआई) की दिल्‍ली जोनल यूनिट (डीजेडयू) ने कल नई दिल्‍ली स्‍थित आईजीआई हवाई अड्डे पर हवाला रैकेट का पर्दाफाश किया और लगभग एक करोड़ रुपये मूल्‍य की विदेशी मुद्राएं जब्‍त कीं। इस रैकेट के तहत विदेशी मुद्रा की तस्‍करी के लिए विशेष शातिर तरीका अपनाया जाता था।


    डीआरआई की दिल्‍ली जोनल यूनिट के अधिकारियों ने कड़ी निगरानी रखते हुए नई दिल्‍ली स्‍थित आईजीआई हवाई अड्डे के टर्मिनल 3 पर एक घरेलू यात्री और दुबई जाने की तैयारी कर रहे एक विदेशी यात्री को उस समय जा पकड़ा, जब वे आईजीआई हवाई अड्डे के विशेष सुरक्षा वाले क्षेत्र में स्‍थित एक शौचालय में अपने-अपने बैगों की अदला-बदली कर रहे थे। डीआरआई के अधिकारियों ने इन दोनों यात्रियों से 1,00,88,237 रुपये मूल्‍य की विभिन्‍न राशियों वाले सऊदी रियाल, यूएई दिरहम और अमेरिकी डॉलर जब्‍त किए हैं।


    घरेलू यात्री ने एयर इंडिया की भुवनेश्‍वर जाने वाली अंतर्राष्‍ट्रीय उड़ान एआई 075 का एक टिकट बुक किया था, जिसका परिचालन ‘हब एंड स्‍पोक’ मॉडल पर किया जा रहा था। वह केवल उस विदेशी यात्री को विदेशी मुद्राएं सौंपने के उद्देश्‍य से ही सफर कर रहा था, जो कस्‍टम क्‍लीयरेंस के साथ-साथ एक घरेलू यात्री के रूप में आव्रजन और सुरक्षा जांच के बाद जेट एयरवेज की उड़ान से दुबई जाने की तैयारी में था। कस्‍टम द्वारा विदेशी यात्रियों की कड़ी जांच से बचने के लिए ही इस विदेशी यात्री ने यह तरीका अपनाया था। आमतौर पर, तस्‍कर विदेशी मुद्राएं दुबई ले जाते हैं और वहां से सोना लाते हैं, जिसकी मांग नोटबंदी के बाद अत्‍यंत ज्‍यादा बढ़ गई थी।


    इस दिशा में आगे की जांच प्रगति पर है।


    ***


    वीके/आरआरएस/एसकेपी- 52

    
    
    (Release ID: 1480127) Visitor Counter : 3