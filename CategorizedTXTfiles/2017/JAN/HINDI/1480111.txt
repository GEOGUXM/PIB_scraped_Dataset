      उप राष्ट्रपति सचिवालय

      एनसीसी हमारे युवा लोगों के चरित्र और नैतिक ताने-बाने को नया स्वरूप दे रहा है: उपराष्ट्रपति
      उपराष्ट्रपति ने एनसीसी गणतंत्र दिवस कैंप का उद्धाटन किया

      Posted On: 06 JAN 2017 6:13PM by PIB Delhi

    उपराष्ट्रपति श्री हामिद अंसारी ने कहा कि एनसीसी हमारे युवा लोगों के चरित्र और नैतिक ताने-बाने के साथ प्रभावी ढंग से राष्ट्र की गतिशीलता को नया स्वरूप प्रदान कर रहा है। उपराष्ट्रपति आज एनसीसी गणतंत्र दिवस कैंप 2017 का उद्धाटन करने के बाद संबोधित कर रहे थे।

      उपराष्ट्रपति ने कहा कि एनसीसी जैसे कार्यक्रमों के माध्यम से भारत सरकार आज के युवाओं का भविष्य निर्माण कर रही है। यदि देश के युवा शिक्षित होंगे और सकारात्मक बदलाव लागू करने के लिए अतिरिक्त प्रयास करेंगे तो देश महानता की ओर अग्रसर होगा।


      एनसीसी कैडेटों को संबोधित करते हुए उपराष्ट्रपति ने कहा कि वे इस देश के युवाओं के आदर्श हैं इसलिए उनका आचरण अनुकरणीय होना चाहिए। उन्होंने युवाओं से कड़ी मेहनत जारी रखने का आग्रह किया ताकि वे अपने लक्ष्य को हासिल कर सकें।


      एनसीसी कैडेटों को नव वर्ष की बधाईयां देते हुए उपराष्ट्रपति ने कहा कि मुझे इस बात की खुशी है कि हमारे युवा कैडेटों का भविष्य उज्जवल है। उन्होंने कहा कि मुझे यकीन है कि गणतंत्र दिवस कैंप हर कैडेट के लिए यादगार और रोचक रहेगा, जहां उसे अनेक यादगार अनुभव प्राप्त होंगे। उन्होंने कहा कि यह न केवल आपको देश के अन्य भागों के कैडेटों से मुलाकात का अवसर देगा , बल्कि उन विदेशी मित्र देशों के कैडटों से भी आपको मिलने का अवसर प्रदान करेगा जो जल्द ही आपके साथ शामिल होने वाले हैं।


      ***


      वीके/ केजे - 4 6


    
    
    (Release ID: 1480111) Visitor Counter : 10