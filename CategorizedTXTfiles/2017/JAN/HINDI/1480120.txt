      गृह मंत्रालय

      केंद्रीय गृह मंत्री आंध्र प्रदेश में नए एनडीआरएफ परिसर की आधारशिला रखेंगे
      Posted On: 06 JAN 2017 7:22PM by PIB Delhi


    केंद्रीय गृहमंत्री श्री राजनाथ सिंह 9 जनवरी , 2017 को आंध्र प्रदेश के कृष्णा जिले स्थित राष्ट्रीय आपदा प्रतिक्रिया बल (एनडीआरएफ) के नए परिसर की आधारशिला रखेंगे।


    परिसर में एनडीआरएफ की 10 वीं बटालियन का आवास होगा जिसके पास आंध्र प्रदेश , तेलंगाना और कर्नाटक राज्यों में आपदाओं के दौरान सहायता प्रदान करने की जिम्मेदारी होगी। यह यूनिट फैलिन , हुदहुद , वरधा और बाढ़ जैसी विभिन्न आपदाओं के समय कार्य करेगी।

    एनडीआरएफ की 10वीं बटालियन का स्टेशन 15 नवंबर , 2011 से आचार्य नागार्जुन विश्वविद्यालय में था। इकाई की सेवाओं की सराहना करते हुए आंध्र प्रदेश सरकार ने इस इकाई के लिए परिसर निर्माण हेतु कृष्णा जिले में 50 एकड़ भूमि का आवंटन किया। नए परिसर में एक आवासीय भवन और विश्व स्तरीय प्रशिक्षण क्षेत्र के अलावा एक प्रशासनिक भवन भी होगा।


    इस अवसर पर केंद्रीय शहरी विकास , आवास और शहरी गरीबी उपशमन और सूचना और प्रसारण मंत्री श्री एम. वेंकैया नायडू और आंध्र प्रदेश के मुख्यमंत्री श्री एन चंद्रबाबू नायडू भी उपस्थित रहेंगे।


    ***


    वीके/केजे - 50

    
    
    (Release ID: 1480120) Visitor Counter : 4