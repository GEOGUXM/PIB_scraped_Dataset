      शहरी विकास मंत्रालय

      भारत में शहरी पुनर्जागरण जारी, देश अभूतपूर्व विकास की राह पर : वेकैंया नायडू
      शहरी विकास मंत्री ने कहा मोदी सरकार विकास, लोकलुभावन नीति से अलग बेहतर जन-जीवन की ओर बढ़ रही है

      Posted On: 11 JAN 2017 6:27PM by PIB Delhi

    
    
    
    शहरी विकास, आवास तथा शहरी गरीबी उपशमन तथा सूचना और प्रसारण मंत्री श्री वेकैंया नायडू ने कहा कि भारत में शहरी पुनर्जागरण का दौर चल रहा है और देश अभूतपूर्व विकास की राह पर है। श्री नायडु आज गांधीनगर में वाइब्रेंट गुजरात समिट में स्मार्ट और रहने योग्य शहरों में आयोजित सम्मेलन को संबोधित कर रहे थे।


    उन्होंने कहा कि सरकार का फोकस शहरी विकास पर है क्योंकि सकल घरेलू उत्पाद का 65 प्रतिशत शहरों से प्राप्त होता है। शहर विकास के इंजन हैं। शुरूआती चरण में सरकार ने 100 शहरों को चिन्हित किया है इनमें से 60 शहरों में तेजी से विकास कार्य चल रहे हैं। इन 60 शहरों में अहमदाबाद और सूरत शामिल हैं। उन्होंने बताया कि अहमदाबाद को एए रेटिंग मिली है और सूरत भी ऊंची रेंकिंग के साथ स्पेशल पर्पस व्हेकिल के माध्यम से विकास कार्य कर रहा है। उन्होंने बताया कि गांधीनगर और बडोदरा सहित गुजरात के चार शहरों में शीघ्र ही कार्य शुरू होगा। उन्होंने बताया कि अहमदाबाद में 32 किलोमीटर की मेट्रों रेल परियोजना का काम तेजी से चल रहा है जिसमें 11000 करोड़ रूपये का निवेश हुआ है। परियोजना के 2018 तक पूरी हो जाने की आशा है। श्री नायडू ने बताया कि 20 लाख से अधिक आबादी वाले 31 शहरों में रेल परियोजनाएं लागू की जा रही हैं और बाद में 10 लाख से अधिक आबादी वाले शहरों में परियोजना शुरू की जाएगी। श्री नायडू ने भूतपूर्व प्रधानमंत्री श्री अटल बिहारी वाजपेयी के नाम पर रखी गई अमृत योजना और विरासत शहरों का भी जिक्र किया।


    श्री नायडु ने कहा कि प्रधानमंत्री कोई लोकलुभावन कार्य नहीं करना चाहते। प्रधानमंत्री लोगों के बेहतर जीवन के लिए काम कर रहे हैं। उन्होंने गुजरात के विकास मॉडल को अनूठा बताते हुए कहा कि बिहार, मध्य प्रदेश, छत्तीसगढ़, आन्ध्र प्रदेश तथा तेलंगाना इस विकास मॉडल को अपना रहे हैं।


    श्री नायडु ने कहा कि प्रधानमंत्री व्यापक बदलाव के लिए जनसाधारण को तैयार कर रहे हैं। आवासीय ऋणों पर ब्याज दरों में रियायत की प्रधानमंत्री की घोषणा और बैंकों द्वारा हाल में घटाई गई ब्याज दरों से आशा है कि 2022 तक सबका अपना घर होगा।


    ***

    वीके / एकेजी /सीएस -106

    
    
    (Release ID: 1480352) Visitor Counter : 52