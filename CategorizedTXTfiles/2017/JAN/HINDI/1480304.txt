      वित्‍त मंत्रालय

      आयकर विभाग को ई-गवर्नेंस पर राष्‍ट्रीय पुरस्‍कार 2016-17 के तहत ‘आयकर रिटर्न की ई-फाइलिंग’ परियोजना के लिए रजत पुरस्‍कार प्रदान किया गया
      Posted On: 10 JAN 2017 8:00PM by PIB Delhi


    

    आयकर विभाग यह घोषित करते हुए गौरवान्वित महसूस कर रहा है कि उसे मौजूदा परियोजनाओं में ‘ वृद्धिपरक नवाचार ’ श्रेणी में आयकर रिटर्न और अन्‍य फॉर्मों की ई - फाइलिंग परियोजना के लिए ई-गवर्नेंस पर राष्‍ट्रीय पुरस्‍कार 2016-17 के तहत रजत पुरस्‍कार प्रदान किया गया है।


    यह पुरस्‍कार ई-गवर्नेंस के क्षेत्र में विभाग की उपलब्धियों और मौजूदा पुरस्‍कार अवधि के दौरान सफल ई-गवर्नेंस कार्यक्रमों में उसके महत्‍वपूर्ण अभिनव कदमों को ध्‍यान में रखते हुए दिया गया है। आयकर रिटर्न की ई - फाइलिंग परियोजना को वर्ष 2007-08 में ई - गवर्नेंस पर राष्‍ट्रीय पुरस्‍कारों के तहत रजत पुरस्‍कार पहले ही प्राप्‍त हो चुका है।


    आयकर रिटर्न की ई-फाइलिंग परियोजना के तहत विभाग के अभिनव कदम निम्‍नलिखित हैं:


    I. इलेक्ट्रॉनिक सत्यापन कोड (ईवीसी) की शुरुआत करना- जुलाई 2015 में शुरू किये गये इस अभिनव कदम से लोग ईवीसी का उपयोग करते हुए आयकर रिटर्न एवं अन्‍य फॉर्मों का इलेक्‍ट्रॉनिक सत्‍यापन सुनिश्चि त कर सकते हैं। लोग आधार ओटीपी का इस्‍तेमाल करते हुए आधार द्वारा मुहैया कराई जाने वाली थर्ड पार्टी प्रमाणीकरण सेवाओं अथवा नेट बैंकिंग , एटीएम , बैंक खाते के पुष्टिकरण का उपयोग करते हुए बैंकों द्वारा प्रमाणीकरण या डीमैट खाते के पुष्टिकरण का उपयोग करते हुए सिक्‍योरिटी डिपोजिटरीज के जरिये ईवीसी को प्राप्‍त कर सकते हैं , जिसे रिटर्न दाखिल करने के बाद दर्ज किया जा सकता है ताकि इस प्रक्रिया को सत्‍यापित एवं पूरा किया जा सके।


    II. ई-फाइलिंग वॉल्‍ट का उपयोग करते हुए करदाता के खाते को सुरक्षित करना- इस अभिनव कदम का उद्देश्‍य ईवीसी अवधारणा से लाभ उठाते हुए करदाता के ‘ माई एकाउंट ’ पर लॉग-इन की प्रक्रिया के प्रमाणीकरण में एक और स्‍तर को जोड़ना और पासवर्ड को फिर से सेट करना है।


    ***


    वीके / आरआरएस / वीके -92
    
    
    (Release ID: 1480304) Visitor Counter : 57