      राष्ट्रपति सचिवालय

      राष्ट्रपति भवन ने राजनीतिक उद्देश्यों के लिए राष्ट्रपति के चित्र के उपयोग के संबंध में चुनाव आयोग को पत्र लिखा
      Posted On: 21 JAN 2017 7:53PM by PIB Delhi


    राष्ट्रपति की सचिव श्रीमती ओमिता पॉल ने राजनीतिक उद्देश्यों के लिए राष्ट्रपति के चित्र के उपयोग के संबंध में मुख्य चुनाव आयुक्त डॉ. नसीम जैदी को पत्र लिखा है।


    पत्र में आज के दो राष्ट्रीय समाचार पत्रों इंडियन एक्सप्रेस और फाइनेंशियल एक्सप्रेस में “प्रणब पिक्चर्स ऑन कांग्रेस पोस्टर अंडर ईसी स्कैनर” शीर्षक से छपी खबर का संदर्भ दिया गया है। खबरों में कहा गया है कि एक राजनीतिक पार्टी के अन्य नेताओं के साथ राष्ट्रपति के चित्र के होर्डिंग्स के मामले की जांच लुधियाना के उपायुक्त एवं जिला निर्वाचन अधिकारी द्वारा की जा रही है।


    पत्र में कहा गया है कि राष्ट्रपति दलगत राजनीति से ऊपर है। इसलिए राष्ट्रपति के चित्र और उनसे संबंधित किसी भी विषय का राजनीतिक उद्देश्यों के लिए इस्तेमाल नहीं किया जाना चाहिए अथवा नहीं किया जा सकता। सभी राजनीतिक दलों को अपने किसी भी राजनीतिक लक्ष्यों की पूर्ति के लिए किसी भी रूप में राष्ट्रपति को उनसे जोड़ने से बचना चाहिए।


    पत्र में अनुरोध किया गया है कि राष्ट्रपति कार्यालय की तटस्थता को सुनिश्चित करने के लिए आवश्यक कदम उठाए जाने चाहिए ताकि इस संदर्भ में किसी प्रकार का उल्लंघन न हो।


    *****


    वीके/एसएस/ डीए - 234

    
    
    (Release ID: 1480997) Visitor Counter : 13