      वस्‍त्र मंत्रालय

      हथकरघा बुनकरों के लिए "बुनकर मित्र" हेल्पलाइन ने कामकाज शुरू किया
      
      प्रौद्योगिकी, युवा और परंपरा का एक महान मिश्रण: केंद्रीय कपड़ा मंत्री
      Posted On: 04 JAN 2017 4:33PM by PIB Delhi


    
    
      हथकरघा बुनकरों के लिए भारत सरकार की हेल्पलाइन " बुनकर मित्र ", ने आज से कामकाज शुरू कर दिया है। इस हेल्पलाइन का केंद्रीय कपड़ा मंत्री श्रीमती स्मृति जुबिन इरानी ने ' सुशासन दिवस ' के अवसर पर 25 दिसंबर , 2016 को शुभारंभ किया था।

      

      कॉल हेल्पलाइन एजेंटों की हाउसिंग वाले कॉल सेंटर के एक अधिकारी के साथ बातचीत करते हुए श्रीमती इरानी ने कहा कि यह हेल्पलाइन प्रौद्योगिकी , युवा और परंपरा का एक महान मिश्रण है। उन्होंने मंत्रालय के पदाधिकारियों से सबसे अधिक शिकायतें प्राप्त होने वाले मुद्दों पर निगरानी रखने के लिए कहा है , ताकि उसी के अनुसार सुधारात्मक कार्रवाई की जा सके। श्रीमती इरानी ने विकास आयुक्त ( हथकरघा ) को बधाई दी और बुनकरों की पूछताछ और शिकायतों का जवाब देने के लिए इस हेल्पलाइन को जिस तरह समयबद्ध तरीके से डिजाइन किया गया है उसके लिए उनकी सराहना भी की।


      यह हेल्पलाइन पूरे देश के हथकरघा बुनकरों को कोई पूछताछ करने और मार्गदर्शन प्राप्त करने के लिए संपर्क का एकल बिंदु उपलब्ध कराती है। इस हेल्पलाइन से टोल फ्री नंबर 1800-208-9988 डायल करके संपर्क किया जा सकता है। बुनकर देश के किसी भी हिस्से से कितनी भी संख्या में कॉल कर सकते हैं। यह सेवा सप्ताह के सातों दिन प्रातः दस बजे से सायं छह बजे तक हिन्दी , अंग्रेजी , तमिल , तेलुगु , बंगाली , कन्नड़ और असमिया सात भाषाओं में उपलब्ध है


      इस हेल्पलाइन के माध्यम से निम्नलिखित सेवाएं उपलब्ध हैं :

        * तकनीकी मुद्दों पर सहायता और निम्न सुविधाओं के लिए मार्गदर्शन
        * कच्चे माल की आपूर्ति।
        * क्रेडिट सुविधा प्राप्त करना।
        * गुणवत्ता नियंत्रण।
        * विपणन संपर्कों तक पहुंच।
        * विभिन्न योजनाओं और प्रक्रियाओं का लाभ उठाने के बारे में जानकारी।

      ** *


      वीके / आईपीएस / डीके – 16


    

    
    (Release ID: 1479933) Visitor Counter : 19
    
    
    
    
    

  
  
  
  
*