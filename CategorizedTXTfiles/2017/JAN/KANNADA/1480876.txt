      ಸಂಪುಟ

      ಹಳೆಯ ಮತ್ತು ಅಧಿಕವಾಗಿರುವ ಕಾನೂನುಗಳನ್ನು ರದ್ದುಮಾಡಲು ಸಂಪುಟದ ಸಮ್ಮತಿ
      Posted On: 19 JAN 2017 7:38PM by PIB Bengaluru


    ಹಳೆಯ ಮತ್ತು ಅಧಿಕವಾಗಿರುವ ಕಾನೂನುಗಳನ್ನು ರದ್ದುಮಾಡಲು ಸಂಪುಟದ ಸಮ್ಮತಿ


    ಪ್ರಧಾನಮಂತ್ರಿ ಶ್ರೀ ನರೇಂದ್ರ ಮೋದಿ ಅವರ ಅಧ್ಯಕ್ಷತೆಯಲ್ಲಿ ನಡೆದ ಕೇಂದ್ರ ಸಚಿವ ಸಂಪುಟ ಸಭೆ, 105 ಕಾಯಿದೆಗಳನ್ನು ರದ್ದು ಮಾಡಲು ರದ್ಧತಿ ಮತ್ತು ತಿದ್ದುಪಡಿ ವಿಧೇಯಕ 2017ನ್ನು ಮಂಡಿಸಲು ತನ್ನ ಅನುಮೋದನೆ ನೀಡಿದೆ.


    ಹಿನ್ನೆಲೆ :


    ಪ್ರಧಾನಮಂತ್ರಿಗಳ ಕಾರ್ಯಾಲಯ ರಚಿಸಿದ್ದ ಇಬ್ಬರು ಸದಸ್ಯರ ಸಮಿತಿ, ಭಾರತೀಯ ಕಾನೂನು ಆಯೋಗ ಮತ್ತು ಶಾಸನ ಇಲಾಖೆ 1824 ಹಳೆಯ ಮತ್ತು ಅಧಿಕವಾದ ಕೇಂದ್ರ ಶಾಸನಗಳನ್ನು ರದ್ದು ಮಾಡಲು ಗುರುತಿಸಿದೆ. ಸೂಕ್ಷ್ಮವಾಗಿ ಪರಿಶೀಲಿಸಿದ ಬಳಿಕ ಮತ್ತು ಭಾರತ ಸರ್ಕಾರದ ವಿವಿಧ ಸಚಿವಾಲಯಗಳು / ಇಲಾಖೆಗಳೊಂದಿಗೆ ಸಮಾಲೋಚನೆ ನಡೆಸಿದ ತರುವಾಯ (2014ರ ಮೇ ತಿಂಗಳಿನಿಂದ ಆಗಸ್ಟ್ 2016ರ ಅವಧಿಯಲ್ಲಿ) 1175 ಕೇಂದ್ರ ಶಾಸನಗಳನ್ನು ರದ್ದು ಮಾಡಲು ಸಂಸತ್ತಿನಲ್ಲಿ ನಾಲ್ಕು ಕಾಯಿದೆ ಮಾಡಲಾಗಿದೆ. ಅವುಗಳೆಂದರೆ -


    i) 35 ಶಾಸನಗಳನ್ನು ರದ್ದು ಮಾಡಲು, ರದ್ಧತಿ ಮತ್ತು ತಿದ್ದುಪಡಿ ಕಾಯಿದೆ 2015 (17 ಆಫ್ 2015) ; 90 ಶಾಸನಗಳನ್ನು ರದ್ದು ಮಾಡಲು ರದ್ಧತಿ ಮತ್ತು ತಿದ್ದುಪಡಿ(ಎರಡು) ಕಾಯಿದೆ (19 ಆಫ್ 2015) ;


    ii) 756 ಶಾಸನಗಳ ರದ್ದತಿಗಾಗಿ ವಿನಿಯೋಗ (ರದ್ದು) ಕಾಯಿದೆ 2016 (22 ಆಫ್ 2016) ;


    iii) ವಿನಿಯೋಗ (ರೈಲ್ವೆ) ಕಾಯಿದೆ ಸೇರಿದಂತೆ ವಿನಿಯೋಗ ಕಾಯಿದೆಗಳು ;


    iv) 294 ಶಾಸನಗಳನ್ನು ತೆಗೆದುಹಾಕಲು ರದ್ದತಿ ಮತ್ತು ತಿದ್ದುಪಡಿ ಕಾಯಿದೆ 2016 (23 ಆಫ್ 2016).


    ಮೇಲೆ ಹೇಳಲಾದ 1824 ಕಾಯಿದೆಗಳ ಪೈಕಿ (ರಾಷ್ಟ್ರಪತಿ ಆಳ್ವಿಕೆಯ ಅಡಿಯಲ್ಲಿ ರಾಜ್ಯಗಳಿಗೆ ಸಂಸತ್ತು ರೂಪಿಸಿದ ವಿನಿಯೋಗ ಶಾಸನಗಳೂ ಸೇರಿದಂತೆ) 227 ಶಾಸನಗಳನ್ನು ರಾಜ್ಯ ಸರ್ಕಾರಗಳು ತೆಗೆದುಹಾಕಬೇಕೆಂದು ಗುರುತಿಸಲಾಗಿದ್ದು, ಇವುಗಳ ರದ್ದತಿಗೆಸೂಕ್ತ ಕ್ರಮ ಕೈಗೊಳ್ಳುವಂತೆ ಮನವಿ ಮಾಡಲಾಗಿದೆ.


    ಉಳಿದ 422 ಕೇಂದ್ರೀಯ ಶಾಸನಗಳ ಪಟ್ಟಿಯನ್ನು ತಮ್ಮ ತಮ್ಮ ಸಚಿವಾಲಯ / ಇಲಾಖೆಗೆ ಸಂಬಂಧಿಸಿದ ಕಾಯಿದೆಗಳ ರದ್ದತಿ ಕುರಿತಂತೆ ಅಭಿಪ್ರಾಯ ತಿಳಿಸಲು ಸಚಿವಾಲಯ / ಇಲಾಖೆಗಳ ನಡುವೆ ಪ್ರಸರಣ ಮಾಡಲಾಗಿದೆ. ಈ ದಿನಾಂಕದವರೆಗೆ ಶಾಸನ ಇಲಾಖೆ ಸೇರಿದಂತೆ 73 ಸಚಿವಾಲಯ / ಇಲಾಖೆಗಳು ತಮ್ಮ ಅಭಿಪ್ರಾಯ ನೀಡಿದ್ದು, 105 ಶಾಸನಗಳನ್ನು ರದ್ದು ಪಡಿಸಲು ಒಪ್ಪಿವೆ ಮತ್ತು 139 ಕಾಯಿದೆಗಳ ರದ್ದತಿಗೆ ತಮ್ಮ ಅಸಮ್ಮತಿ ಸೂಚಿಸಿವೆ. ಅವರುಗಳಿಂದ ಬಂದ ಅಭಿಪ್ರಾಯ / ಸಮ್ಮತಿ ಆಧಾರದ ಮೇಲೆ 105 ಶಾಸನಗಳನ್ನು ಈ ಇಲಾಖೆಯಿಂದ ತೆಗೆದುಹಾಕಲು ಗುರುತಿಸಲಾಗಿದೆ.


    *****


    
    AKT/VBA/SH - 157435


    

    


    Tamil Nadu Chief Minister calls on PM


    ಪ್ರಧಾನಮಂತ್ರಿಯವರನ್ನು ಭೇಟಿ ಮಾಡಿದ ತಮಿಳುನಾಡು ಮುಖ್ಯಮಂತ್ರಿ


    ತಮಿಳುನಾಡಿನ ಮುಖ್ಯಮಂತ್ರಿ ಶ್ರೀ. ಓ. ಪನ್ನೀರುಸೆಲ್ವಂ ಇಂದು ಪ್ರಧಾನಮಂತ್ರಿ ಶ್ರೀ ನರೇಂದ್ರ ಮೋದಿ ಅವರನ್ನು ಭೇಟಿ ಮಾಡಿದರು.


    ಸುಪ್ರೀಂಕೋರ್ಟ್ ಜಲ್ಲಿಕಟ್ಟು ಮೇಲೆ ವಿಧಿಸಿರುವ ನಿಷೇಧ ಚರ್ಚೆಗೆ ಬಂತು. ಜಲ್ಲಿಕಟ್ಟಿನ ಸಾಂಸ್ಕೃತಿಕ ಮಹತ್ವವನ್ನು ಶ್ಲಾಘಿಸಿದ ಪ್ರಧಾನಮಂತ್ರಿಯವರು, ಪ್ರಸ್ತುತ ಇದು ನ್ಯಾಯಾಲಯದಲ್ಲಿ ವಿಚಾರಣೆಯಲ್ಲಿರುವ ವಿಷಯವಾಗಿದೆ ಎಂದು ತಿಳಿಸಿದರು.


    ರಾಜ್ಯ ಸರ್ಕಾರ ಕೈಗೊಳ್ಳುವ ಕ್ರಮಗಳಿಗೆ ಕೇಂದ್ರ ಬೆಂಬಲವಾಗಿರುತ್ತದೆ ಎಂದರು


    ಬರ ಪರಿಸ್ಥಿತಿಯನ್ನು ಎದುರಿಸಲು ಎಲ್ಲ ಅಗತ್ಯ ನೆರವಿನ ಭರವಸೆಯನ್ನು ಮುಖ್ಯಮಂತ್ರಿಗಳಿಗೆ ಪ್ರಧಾನಿ ನೀಡಿದರು, ಮತ್ತು ಶೀಘ್ರವೇ ಕೇಂದ್ರದ ತಂಡವನ್ನು ನಿಯೋಜಿಸುವುದಾಗಿ ತಿಳಿಸಿದರು.


    ***


    AKT/SH - 157498


    

    Cabinet approves the Establishment of Indian Agricultural Research Institute, Jharkhand



    ಜಾರ್ಖಂಡ್ ನಲ್ಲಿ ಭಾರತೀಯ ಕೃಷಿ ಸಂಶೋಧನಾ ಸಂಸ್ಥೆ ಸ್ಥಾಪನೆಗೆ ಸಂಪುಟದ ಸಮ್ಮತಿ



    ಪ್ರಧಾನಮಂತ್ರಿ ಶ್ರೀ ನರೇಂದ್ರ ಮೋದಿ ಅವರ ಅಧ್ಯಕ್ಷತೆಯಲ್ಲಿ ನಡೆದ ಕೇಂದ್ರ ಸಚಿವ ಸಂಪುಟ ಸಭೆ, ಭಾರತೀಯ ಕೃಷಿ ಸಂಶೋಧನಾ ಸಂಸ್ಥೆ (ಐಎಆರ್.ಐ) – ಜಾರ್ಖಂಡ್ ಸ್ಥಾಪನೆಗೆ ಡಿಎಆರ್.ಇ / ಐಸಿಎಆರ್ ಯೋಜನೆಯ 12ನೇ ಯೋಜನೆ ಪ್ರಸ್ತಾವಕ್ಕೆ ತನ್ನ ಅನುಮೋದನೆ ನೀಡಿದೆ. ಇದು ಅಂದಾಜು 200.78 ಕೋಟಿ ರೂಪಾಯಿಗಳ ಬಂಡವಾಳ ಹೂಡಿಕೆಯದಾಗಿದ್ದು, (ಶೇ.100 ಐ.ಸಿ.ಎ.ಆರ್. ಪಾಲು) 1000 ಎಕರೆ ಜಮೀನನ್ನು ಜಾರ್ಖಂಡ್ ಸರ್ಕಾರ, ಹಜಾರಿಭಾಗ್ ನ ಬಾರ್ಹಿ ಬ್ಲಾಕ್ ನ ಗೌರಿಯ ಕರ್ಮ ಗ್ರಾಮದಲ್ಲಿ ನೀಡಲಿದೆ.



    ಐ.ಎ.ಆರ್.ಐ. – ಜಾರ್ಖಂಡ್ ಒಂದು ವಿಶಿಷ್ಠ ಸಂಸ್ಥೆಯಾಗಿದ್ದು, ನವದೆಹಲಿಯಲ್ಲಿನ ಐಎಆರ್.ಐ ನಂತೆಯೇ ಇದು ಕ್ಷೇತ್ರ ಬೆಳೆ, ತೋಟಗಾರಿಕೆ ಬೆಳೆ, ಕೃಷಿ-ಅರಣ್ಯ, ಪಶು ಸಂಗೋಪನೆ, ಮೀನುಗಾರಿಕೆ, ಕೋಳಿಸಾಕಣೆ, ಹಂದಿ ಸಾಕಾಣಿಕೆ, ರೇಷ್ಮೆ ಮತ್ತು ಅರಗು ತಯಾರಿಕೆ, ಜೇನುತುಪ್ಪ ಉತ್ಪಾದನೆ ಇತ್ಯಾದಿ ಎಲ್ಲ ವಲಯಗಳನ್ನೂ ಒಳಗೊಂಡು ಹಾಲ್ ಮಾರ್ಕ್ ಗುರುತುಗಳನ್ನು ಪಡೆಯಲಿದೆ.
    ಐ.ಎ.ಆರ್.ಐ. – ಜಾರ್ಖಂಡ್, ಕೃಷಿಯ ಸವಾಲುಗಳು ಮತ್ತು ಪೂರ್ವ ಭಾರತದ ಸಂಕೀರ್ಣತೆಯ ಮೇಲೆ ಎಲ್ಲ ಹಾಲಿ ಇರುವ ಕೇಂದ್ರ ಮತ್ತು ರಾಜ್ಯ ಸರ್ಕಾರಗಳ ಸಂಶೋಧನೆ ಮತ್ತು ಅಭಿವೃದ್ಧಿ ಸಂಸ್ಥೆಗಳೊಂದಿಗೆ ಸೇರಿ ಕೆಲಸ ಮಾಡಲಿದೆ. ಇದು ಸಂಶೋಧನೆ, ಶಿಕ್ಷಣ, ಗುಣಮಟ್ಟದ ಮಾನವ ಸಂಪನ್ಮೂಲ ಅಭಿವೃದ್ಧಿಯ ತನ್ನ ಅಭಿಯಾನ, ಉತ್ಪಾದನೆ ಪ್ರಮಾಣ ಹೆಚ್ಚಿಸಲು ರೈತ ಸ್ನೇಹಿಯಾದ ತಂತ್ರಜ್ಞಾನದ ಸೃಷ್ಟಿ ವಿಸ್ತರಣಾ ಕಾರ್ಯಕ್ರಮ ಕೈಗೊಳ್ಳಲಿದೆ. ಇದು ಪೂರ್ವ ವಲಯದ ಕೃಷಿ ರಂಗದಲ್ಲಿ ಸಮಗ್ರ ಮತ್ತು ಸುಸ್ಥಿರ ಅಭಿವೃದ್ಧಿಗಾಗಿ ಮತ್ತು ಉದ್ಯೋಗಾವಕಾಶಗಳನ್ನು ಸೃಷ್ಟಿಸಲು ಕೃಷಿ ಆಧಾರಿತ ಕೈಗಾರಿಕೆಗಳನ್ನೂ ಉತ್ತೇಜಿಸಲಿದೆ . ಇದು ನವದೆಹಲಿಯ ಐಎಆರ್.ಐ.ನ ಆವರಣದೊಳಗಿನ ಮತ್ತೊಂದು ಸಮುಚ್ಛಯದಂತೆ ಇರಲಿದೆ ಮತ್ತು ಸಮಗ್ರ ಬಹುಹಂತದ ಸಂಶೋಧನೆಗಳನ್ನು ಶಾಲಾ ಮಾದರಿಯಲ್ಲಿ ಅಂದರೆ, ಬೆಳೆ ವಿಜ್ಞಾನದ ಶಾಲೆಗಳು, ಸ್ವಾಭಾವಿಕ ಸಂಪನ್ಮೂಲ ನಿರ್ವಹಣೆ ಮತ್ತು ಪಶು ವಿಜ್ಞಾನ ಮಾದರಿಯಲ್ಲಿ ಕೈಗೊಳ್ಳಲಿದೆ



    *****

    
    
    (Release ID: 1480876) Visitor Counter : 2