      صحت اور خاندانی بہبود کی وزارت

      جے پی نڈا نے رام منوہر لوہیا اسپتال میں دھرم شالہ کمپلیکس کو عوام کی نذر کیا
      Posted On: 05 JAN 2017 8:10PM by PIB Delhi


    نئی دہلی، 5 / جنوری، وزیر صحت جناب جے پی نڈا نے آج یہاں ڈاکٹر رام منوہر لوہیا اسپتال میں دہلی سے باہر کے غریب مریضوں کے خادموں اور مصاحبوں کے لئے مفت رہائشی سہولیات فراہم کرنے کے مقصد سے تعمیر کردہ دھرم شالہ کمپلیکس کا افتتاح کیا۔ اس کمپلیکس میں کل 35 بستروں کی سہولیات دستیاب ہیں۔ اس میں ایک فردوالے دو اشخاص والے کمروں کے علاوہ سونے کے لئے کمرے ہیں۔ اس میں ایک منزل خواتین کے لئے مختص ہے۔ اس کمپلیکس کی تعمیر میں 6.15 کروڑ روپے کی لاگت آئی ہے۔ اس کے ذریعے غریب مریضوں کے ساتھ آئے لوگوں کو مفت میں سونے کے لئے مناسب جگہ فراہم کی جائے گی۔ اس کمپلیکس میں ہر وقت کیئر ٹیکرس ، سکیورٹی اور صفائی ستھرائی کی خدمات دستیاب ہیں۔ اس موقع پر صحت کے وزیر مملکت جناب فگن سنگھ کلستے بھی موجود تھے۔


    اس موقع پر اظہار خیال کرتے ہوئے جناب جے پی نڈا نے کہا کہ رام منوہر لوہیا اسپتال میں دہلی اور دہلی سے متصل دیگر ریاستوں سے مریض آتے ہیں۔ یہ مریض یہ امید بھی لے کر آتے ہیں کہ انہیں اس اسپتال میں بہترین خدمات فراہم کی جائے گی۔ رام منوہر لوہیا غریب لوگوں کو اپنے خدمات فراہم کرنے کے دوران معیار اور کمیت میں توازن برقرار رکھنے میں کامیاب رہے۔ اس کمپلیکس میں مہیا کرائی جانے والی خدمات پر زور دیتے ہوئے انہوں نے کہا کہ کمپلیکس میں دستیاب خدمات کی برابرنگرانی ہونی چاہئے۔ انہوں نے مزید کہا کہ ہم ہارڈویئرتوبنا لیتے ہیں، لیکن سافٹ ویئر کے حصے پر زیادہ توجہ نہیں دیتے ہیں۔ اس لئے اس پر خصوصی طورپر دھیان دینے کی ضرورت ہے۔ انہوں نے کہا کہ صفائی ستھرائی کا خاص خیال رکھنا چاہئے۔ انہوں نے افسران کو ہدایت دی کہ وہ ذاتی طورپر صفائی ستھرائی کا معائنہ کرتے رہیں۔ وزیرموصوف نے آئی سی ٹی پر مبنی ایپلی کیشن‘‘ میرا اسپتال’’ کا ذکر کیا۔ انہوں نے کہا کہ اس ایپ کے ذریعے مریض علاج کے دوران اپنے تجربات اور صحت سہولیات کے بارے میں آراء اور تجاویز بھیج سکتے ہیں۔ انہوں نے کہا کہ وزارت صحت ملک کے صحت مراکز میں معیاری خدمات فراہمی کو مزید بہتر بنانے کے لئے لوگوں سے ڈیجیٹل طریقے سے فیڈ بیک چاہتی ہے۔ علاج کے دوران مریض کی تسلی سب سے زیادہ اہم ہے۔ اسی سے ہیلتھ کیئر سہولیات کو جانچا اور پرکھا جا سکتا ہے۔ اس طرح لوگوں کی آراء اور تجاویز سے صحت سہولیات میں بہتری لائی جا سکتی ہے۔


    اس سے پہلے وزیرصحت نے رام منوہر لوہیا اسپتال میں برڈ فلو کی مرض سے نمٹنے کی تیاریوں کا جائزہ لیا۔ انہوں نے کہا کہ سردی کےموسم میں برڈفلوبیماری کا خدشہ کافی بڑھ جاتا ہے۔ اس لئے اس بیماری سے نمٹنے کے لئے احتیاطی تدابیر اور تیاریوں کا جائزہ لینا ضروری ہے۔ انہوں نے کہا کہ بیماری سے نمٹنے کے لئے مناسب مقدار میں دوائیں، جانچ کی سہولیات اور طبی آلات موجود ہیں۔


    اس موقع پر ان کے ہمراہ ڈاکٹر جگدیش پرساد، ڈی جی ایچ ایس ڈاکٹر بی ڈی اتھانہ ، اسپیشل ڈی جی ایچ ایس سنجیو وا کمار ،ایڈیشنل سکریٹری (صحت) ڈاکٹر آر کے ویٹس، رام منوہر لوہیا اسپتال کے ایڈیشنل ڈی جی اور میڈیکل سپرنٹنڈنٹ ڈاکٹر (پروفیسر) اے کے گوڈپیلے کے علاوہ رام منوہر لوہیا اسپتال کے اساتذہ اور وزارت صحت و خاندانی بہبود کے اعلیٰ افسران بھی موجود تھے۔


    U- 75
    
    
    (Release ID: 1480069) Visitor Counter : 2