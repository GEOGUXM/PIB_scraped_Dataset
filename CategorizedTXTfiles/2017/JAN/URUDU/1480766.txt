      آبی وسائل، دریائی ترقیات اور گنگا احیاء کی وزارت

      مہاندی اور اس کی معاون ندیوں پر تشکیل دی گئی مذاکراتی کمیٹی
      Posted On: 19 JAN 2017 6:18PM by PIB Delhi


    نئی دہلی، 19 جنوری /آبی وسائل، دریا کی ترقی اور گنگا کی صفائی ستھرائی کی وزارت نے مہاندی اور اس کی معاون ندیوں کے پانی کی فراہمی اور استعمال کا جائزہ لینے کے لئے ایک مذاکراتی کمیٹی تشکیل دی ہے۔ یہ کمیٹی مہاندی دریا پر پانی کے بٹوارے کے موجودہ سمجھوتوں کا بھی جائزہ لے گی اور ان دریاؤں کے پانی کے استعمال اور فراہمی سے متعلق اڈیشہ، چھتیس گڑھ، مدھیہ پردیش، مہاراشٹر اور جھارکھنڈ کے دعوؤں پر غورخوض کرے گی۔


    یہ کمیٹی مہاندی طاس کے پانی کے استعمال سے متعلق آئی ایس آر ڈبلیو ڈی ایکٹ 1956 کی دفعہ تین کے تحت اڈیشہ ریاست کی شکایت کے حوالے سے قائم کی گئی ہے۔ کمیٹی کی صدارت سنٹرل واٹر کمیشن کے ممبر کے ذریعے کی جائے گی اور اس میں اڈیشہ، چھتیس گڑھ، مدھیہ پردیش، مہاراشٹر اور جھارکھنڈ کی ریاستوں زراعت، ماحولیات، جنگلات اور آب و ہوا میں تبدیلی آبی وسائل ، دریا کی ترقی اور گنگا کی صفائی ستھرائی کی مرکزی وزارتوں ، انڈین میٹرولوجیکل ڈپارٹمنٹ اورسنٹرل آبی کمیشن کے نمائندوں پر مشتمل 11 دیگر ممبران ہوں گے۔ کمیٹی سے تین مہینے کے اندر اپنی رپورٹ پیش کرنے کو کہاگیا ہے۔


    ( م ن ۔ ح ا ۔ ک ا )


    UN- 276


    

    
    (Release ID: 1480766) Visitor Counter : 2