      بھارتی چناؤ کمیشن

      ’’نوجوانوں او رمستقبل کے ووٹ دہندگان کو بااختیار بنانے کیلئے حکمت عملیاں‘‘ بھارت کے انتخابی کمیشن کی جانب سے بین الاقوامی مذاکرے کا اہتمام
      Posted On: 25 JAN 2017 12:11PM by PIB Delhi


    نئیدہلی۔ 25 ؍جنوری۔25 جنوری 2017 کا دن قومی رائے دہندگان کے طور پر منایا جاتا ہے اور اس سلسلے کے ساتویں قومی رائے دہندگان کے دن کے موقع پر بھارت کے انتخابی کمیشن نے 24 جنوری 2017 کو یو این ڈی پی انڈیا کے تعاون واشتراک سے ’’نوجوانوں اور مستقبل کے ووٹ دہندگان کو بااختیار بنانے کیلئے حکمت عملیاں ‘‘ کے موضوع پر ایک بین الاقوامی مذاکرے کا اہتمام کیا۔


    اپنی افتتاحی تقریر میں بھارت کے چیف الیکشن کمشنر ڈاکٹر نسیم زیدی نے اس امر کا اعادہ کیا کہ بھارت کا انتخابی کمیشن بھارت کی مالامال جمہوری روایات کے تحفظ کے لئے پابند عہد ہے اور آزادانہ، منصفانہ اور پرامن انتخابات کا انعقاد اس کا اولین فریضہ ہے۔ انہوں نے ووٹ دینے والوں کو ووٹنگ کے عمل میں حصہ لینے کے سلسلہ وار فلیگ شپ پروگرام سمیت بھارت کے انتخابی کمیشن کی جانب سے کیے گئے دیگر اقدامات کا ذکر کیا، جن کے تحت نوجوان افراد مثلاً سوشل میڈیا ، کیمپس ایمبیسڈرس او رنیشنل سروس اسکیم کے رضاکاروں کو خاص طور پر انتخابی اُمور سے متعلق تمام پہلوؤں کی جانکاری فراہم کی گئی اور انہیں اس سلسلے میں بیدار کیا گیا ۔ بیلٹ کے عمل میں اندراج سے لیکر سرگرم تعاون کو یقینی بنانے کیلئے بہت سے اقدامات کیے گئے۔ ڈاکٹر نسیم زیدی نے مندوبین کو اس سال ماہ جنوری میں اسکولی بچوں کیلئے شروع کیے گئے انٹراایکٹیو اسکول انگیجمنٹ پروگرام سے بھی واقف کرایا جس کا مقصد 15 سے 17 سال کے ایج گروپ کے بچوں کو بطور خاص رائے دہندگی کے عمل سے واقف کرانا ہے۔

    اپنی تقریر میں الیکشن کمشنر جناب اے کے جیوتی نے کہا کہ بھارت کا انتخابی کمیشن نوجوان اور مستقبل کے ووٹ دہندگان کو خصوصاً توجہ کے لائق خیال کرتا ہے کیوں کہ بھارت میں ووٹروں کی ایک بڑی تعداد نوجوان آبادی پر مشتمل ہے۔ الیکشن کمشنر جناب اوپی راوت نے بھی اس موقع پر اظہار خیال کیا اور کہا کہ پوری دنیا میں جمہوریتوں نے رائے دہندگان کی شرکت کو اوائل عمری سے ہی اہمیت دی ہے اور تحقیق ، جدت طرازی پر مبنی حکمت عملیوں ، نئے اقدامات، پروگراموں کے ذریعے مستقبل کے رائے دہندگان کو پُراعتماد طریقے سے مضبوط اخلاقی بنیادوں پر انتخابی عمل میں حصہ لینے کیلئے تیار کرنے پر توجہ مرکوز کی ہے۔

    U-346
    
    
    (Release ID: 1481181) Visitor Counter : 2