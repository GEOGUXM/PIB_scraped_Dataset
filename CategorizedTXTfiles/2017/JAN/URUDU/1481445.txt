      وزارت دفاع

      بحریہ کے سربراہ ایڈمیرل سنیل لانبا کا انڈمان و نکوبار کمان کا دورہ
      Posted On: 31 JAN 2017 7:17PM by PIB Delhi


    نئی دلّی ، 31 جنوری / بھارتی بحریہ کے سربراہ اور چیف آف اسٹاف کمیٹی کے چیئر مین ، پی وی ایس ایم ، اے وی ایس ایم ، اے ڈی سی ، ایڈمیرل سنیل لانبا اپنی اہلیہ محترمہ رینا لانبا کے ساتھ ، جو این ڈبلیو ڈبلیو اے کی صدر ہیں ، انڈمان و نکوبار کمان کے پانچ روزہ دورے پر آج پورٹ بلیئر پہنچے ہیں ۔ انڈمان و نکوبار کمان کے کمانڈر اِن چیف اے وی ایس ایم ، وائس ایڈمیرل بمل ورما نے اُن کا خیر مقدم کیا ۔


    پورٹ بلیئر پہنچنے کے بعد انہوں نے انڈمان و نکوبار کے لیفٹننٹ گورنر پروفیسر جگدیش مکھی سے ملاقات کی ۔ بعد میں انڈمان و نکوبار کمان کے صدر دفتر پر انہیں کمان کی جنگی طیاروں کے بارے میں تفصیل سے مطلع کیا گیا ہے ۔ انہوں نے اے این سی کے بنیادی ڈھانچے اور مستقبل کے منصوبوں کا جائزہ بھی لیا ۔


    اگلے چار دنوں میں سی او ایس سی کے چیئر مین اور سی این ایس انڈمان و نکوبار کمان کے مختلف یونٹوں کا دورہ کریں گے اور فوجیوں کےساتھ بات چیت کرکے جنگی تیاروں اور فوجیوں کی فلاح و بہبود کے بارے میں تفصیلات حاصل کریں گے ۔ سی او ایس سی کے چیئر مین اپنے دورے کے دوران کار نکوبار جزیرے میں فضائیہ کے اسٹیشن کا بھی دورہ کریں گے ، جہاں وہ سونامی میموریل پر شہیدوں کو خراج عقیدت پیش کریں گے ۔


    ( م ن ۔ و ۔ ع ا ۔ 31 – 01 – 2017 )

    U. No. 409
    
    
    (Release ID: 1481445) Visitor Counter : 2