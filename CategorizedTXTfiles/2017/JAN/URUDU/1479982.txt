      وزارت دفاع

      ہندستانی اور سری لنکا ئی ساحلی حفاظتی دستوں کے در میان اعلی سطحی میٹنگ
      Posted On: 04 JAN 2017 7:32PM by PIB Delhi


    نئی دہلی، 4 جنوری / سری لنکا کے ساحلی حفاظتی دستے (ایس ایل سی جی) کے ڈائریکٹر جنرل ریئر ایڈمیرل سمنتھا وملا تھونگے کی قیاد ت میں ایک تین رکنی وفد ہندستانی ساحلی حفاظتی دستے ( آئی سی جی) کے ساتھ اعلی سطحی میٹنگ کے لئے 3 جنوری 2017 سے بھارت کے تین روزہ دورہ پر ہے۔


    ہندستانی وفد کے قیادت ہندستانی ساحلی دستے کے ڈائریکٹر جنرل جناب راجند ر سنگھ کررہے تھے۔ یہ دورہ تعاون پر مبنی ایک نقطہ نظر کے سلسلہ میں سمندری امور سےمتعلق باہمی تشویشات کے بارے میں دونوں ملکوں کے ساحلی حفاظتی دستوں کے درمیان باہمی تعاون کے آگے بڑھانے کی دونوں حکومتوں کی جانب سے کی جانے والی متعدد کوششوں کا ایک تسلسل ہے۔


    سری لنکا کا ساحلی حفاظتی دستہ ا س خطے میں تحفظ اور سلامتی سے متعلق نئے عالمی خطرات کے ازالے کی سمت میں سرگرم رہا ہے۔ حالیہ دورہ دونوں تنظیموں کے درمیان موجودہ تعلقات کو ایک مسلسل رفتار دینے کے اعتبار سے کافی اہم ہے۔ میٹنگ میں خصوصی توجہ دونوں ساحلی حفاظتی دستوں کے درمیان تلاش اور بچاؤ ، سمندری ماحول کی حفاظت اور تحفظ ، آپریشنل اور مواصلاتی طریقہ کار کو آپریشنل سطح پر مزید مضبوط کرنے پر مرکوز رہی۔


    دورہ کے دوران سری لنکا کے ساحلی حفاظتی دستے کے وفد نے دفاعی سکریٹری جناب جی موہن کمار سے بھی ملاقات کی اور سمندر سے متعلق باہمی دلچسپی کے امور پر تبادلۂ خیال کیا۔


    اعلی سطحی بات چیت کے دوران باہمی تعاون کو مختلف شعبوں میں مزید مضبوط کرنے پر اتفاق ہوا ۔


    Uno-54

    
    
    (Release ID: 1479982) Visitor Counter : 2