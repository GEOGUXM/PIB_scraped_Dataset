      شمال مشرقی ریاستوں کی ترقی کی وزارت

      شمال مشرقی کونسل (این ای سی) ، ترقیات کمشنر (دستکاری) اورکپڑے کی صنعت کی وزارت کے مابین مفاہمتی عرضداشت پردستخط
      Posted On: 30 JAN 2017 11:46AM by PIB Delhi


      نئی دہلی۔ 30 ؍جنوری۔شمال مشرقی کونسل (این ای سی) اور کپڑے کی صنعت کی وزارت کے تحت ترقیات کمشنر (دستکاری) کے مابین شیلانگ میں ایک مفاہمتی عرضداشت پر دستخط کیے گئے ہیں جس کا مقصد یہ ہے کہ شمال مشرقی خطے میں کین یعنی بید اور بانس کے پوشیدہ مضمرات کو بروئے کار لایاجاسکے۔ مذکورہ مفاہمتی عرضداشت پر شمال مشرقی کونسل کے سکریٹری جناب رام موئیوا اور ترقیات کمشنر (دستکاری) جناب آلوک کمار نے اپنے دستخط کیے ہیں۔ کپڑے کی صنعت کی وزیر محترمہ اسمرتی زوبن ایرانی ، میگھالیہ کے وزیراعلیٰ ڈاکٹر مُکُل سنگما ، این ای سی کے چیئرمین اور شمال مشرقی خطے کی ترقیات کے وزیر مملکت (آزادانہ چارج) ڈاکٹر جتیندر سنگھ ، داخلی اُمور کے وزیر مملکت جناب کرن رِجیجو ، کپڑے کی صنعت کے وزیر مملکت جناب اجئے ٹمٹا او رنیتی آیوگ کے وائس چیئرمین ڈاکٹر اروند پنگڑیا بھی اس موقع پر موجود تھے۔

      مذکورہ مفاہمتی عرضداشت کے تحت بید اور بانس کے شعبے میں شمال مشرقی خطے میں شمولیت پر مبنی ترقیات کو مربوط طریقے سے فروغ دیا جاسکے گا اور اس کے لئے ہنرمند افرادی قوت ، ٹیکنالوجی کی ترویج واشاعت ، مارکیٹنگ سپورٹ اور ادارہ جاتی تعاون فراہم کرایا جائیگا تاکہ بانس سے متعلق تمام تر مضمرات کو بروئے کار لایاجاسکے اور مجموعی طریقہ کار اپناکر مشن کے طرز پر عوام کو اس جانب راغب کیا جاسکے اور پورے ملک میں مجموعی طور پر بانس کے شعبے کو فروغ دیا جاسکے۔
      این ای سی اور ترقیات کمشنر (دستکاری) مل جل کر بید اور بانس ٹیکنالوجی مرکز (سی بی ٹی سی) ، آسام اور بانس اور بید ترقیات ادارہ (بی سی بی آئی) ، تریپورہ نہ صرف یہ ہے کہ شمال مشرقی خطے میں بلکہ پورے جنوبی ایشیائی خطے میں عمدگی کے مراکز کے طور پر کام کریں گے۔
      مذکور مفاہمتی عرضداشت کے مطابق سی بی ٹی سی کو عمدگی کے علاقائی مرکز کی شکل میں بدلا جائیگا اور بی سی ڈی آئی کو انڈین انسٹی ٹیوٹ آف بمبو ٹیکنالوجی (آئی آئی بی ٹی) کے نام سے ایک علیحدہ ادارے کی شکل دی جائے گی۔ سی بی ٹی سی اور بی سی ڈی آئی بانس کے شعبے کے لئے ادارہ جاتی تعاون فراہم کرنے کی غرض سے باہم اشتراک کریں گے اور عوام کے مابین بیداری اور دونوں کی کاشت کے سلسلے میں علم کی ترویج واشاعت کریں گے اور عوام کو اس شعبے کے ذریعے تیار کیے جانے والے خام مال کےہمہ گیر استعمال کے امکانات سے واقف کرائیں گے۔
      سی بی ٹی سی اور بی سی ڈی آئی بطور ایک پلیٹ فارم کریں گے تاکہ بید اوربانس کے شعبے میں مختلف طرح کی مصنوعات کی تیاری کیلئے درکار علم کا باہم تبادلہ ہوسکے اور اس کام میں جدت طرازی اور پروڈکٹ ڈیزائن کے طریقے پر آگے بڑھا جاسکے۔ اس شعبے میں مجموعی علم کی بنیاد کو دستاویز بند کیا جائیگا اور کتب خانوں کے وسائل ، ملٹی میڈیا اشاعتوں اور آن لائن وسائل کے توسط سے دستیاب کرایا جائیگا۔ بانس اور بید مصنوعات سے متعلق جدت طرازی کا شعبہ صنعتی معیارات کا تعین کرنے میں مددگار ہوگا اور کوالٹی کی شرائط کی اسناد بندی اور روایتی جدت طرازیوں کے علاقائی حقوق کے تحفظ پر بھی نظر رکھے گا۔
      بانس اور بید کو اقتصادی لحاظ سے ایک مضبوط صنعت کے طور پر قائم کرنے کیلئے مختلف سطحوں پر صناعوں اور صنعت کاروں ،ڈیزائنروں اور کاشتکاروں ، ٹیکنالوجی سے وابستہ افراد اور مارکیٹنگ اور انتظام کے شعبے کے پیشہ وران کو باقاعدہ طور پر تعلیم فراہم کی جائے گی۔ صناعی سے وابستہ برادری کو صنعتکاری ترقیات کے شعبے میں تربیت فراہم کرنے کے پروگراموں کا اہتمام کیا جائیگا اور اس کام میں مصنوعات کی جدیدکاری اور ڈیزائن کے پہلو کو بھی مدنظر رکھا جائیگا تاکہ اس خطے میں بانس اور بید کی صنعت کی اقتصادی حالت کو بہتر بنانے میں مدد دی جاسکے اور اسے ایک قومی حیثیت حاصل ہوسکے۔ نصاب کے تحت کاروباری انتظام اور صنعت کاری ترقیات کے پہلو بھی شامل ہوں گے۔ علم پر مبنی یہ تمام اُمور تعلیمی پروگراموں میں شامل کیے جائیں گے اور پی جی ڈپلومہ بید کاشت اور وسائل کے استعمال، بید اور بانس ٹیکنالوجی میں بی ٹیک کاکورس ، پی ایچ ڈی / تحقیق پروگرام متعارف کرائے جائیں گے ، این ای آر ریاستوں میں سیارچے سے مربوط مراکز کے قیام کیلئے بھی راستے ہموار کیے جائیں گے۔
      م ن ۔ ع ن
    
    
    (Release ID: 1481356) Visitor Counter : 2