      خواتین اور بچوں کی ترقیات کی وزارت

      بچیوں کا قومی دن منانے کیلئے نئی دہلی میں خصوصی تقریب
      Posted On: 25 JAN 2017 12:08PM by PIB Delhi


    نئیدہلی۔ 25 ؍جنوری۔خواتین اور بچوں کی فلاح وبہبود کی وزارت نے نئی دہلی میں منعقدہ ایک خصوصی تقریب میں بچیوں کے قومی دن کا اہتمام کیا۔ اس تقریب کا عنوان تھا ’’بیٹی بچاؤ، بیٹی پڑھاؤ‘‘ ۔


    اس موقع پر بچوں کے لئے قومی منصوبہ عمل 2016 کا بھی اجراء عمل میں آیا ۔ بعد ازاں خواتین اور بچیوں کی ترقیات کی وزیر محترمہ مینکا سنجے گاندھی نے اظہار خیال کیا۔ وزارت کی سکریٹری محترمہ لینا نائر اور خوراک اور سرکاری نظام تقسیم کے محکمے کی سکریٹری محترمہ پریتی سودن نے بھی اس موقع پر اظہار خیال کیا۔ محترمہ دیپا ملک (ریوپیرالمپکس 2016 میں طلائی تمغہ حاصل کرنے والی خاتون ) ، محترمہ اوانی چترویدی (خاتون فائٹر پائلٹ)، محترمہ ارونیماسنہا (خاتون اوّل جنہوں نے اعضا کٹے ہونے کے باوجود ماؤنٹ ایوریسٹ سر کی) اور محترمہ شنّو (سابق اسٹریٹ گرل اور بالک نامہ نیوز پیپر کی مشیر برائے اسٹریٹ چلڈرن) جیسی شخصیات نے بھی اس موقع پرخصوصی تقاریر کیں۔

    مندوبین سے خطاب کرتے ہوئے محترمہ مینکا گاندھی نے کہا کہ بیٹی بچاؤ بیٹی پڑھاؤ پروگرام نے پورے ملک میں خصوصاً ریاست ہریانہ میں بہت مقبولیت اور کامیابی حاصل کی ہے۔ وزیر موصوفہ نے کہا کہ والدین نے اپنی بچیوں کی صحت ، تعلیم اور کامیابی پر توجہ دینی شروع کردی ہے اور اس کے ساتھ ہی ساتھ وہ ان کی صلاحیتوں کو بھی اُجاگر کرنے کیلئے اپنا تعاون دے رہے ہیں۔ اپنی ذاتی زندگی اور تجربے کو بیان کرتے ہوئے انہوں نے کہا کہ والدین خصوصاً ماں بچیوں کو مستقبل میں کامیاب بنانے کیلئے ، ایک خاص کردار ادا کرسکتی ہے۔

    خواتین اور بچوں کی ترقیات وفلاح وبہبود کی وزارت کی سکریٹری محترمہ لینا نائر نے کہا کہ وزارت نے بیٹی بچاؤ بیٹی پڑھاؤ پروگرام کے سلسلے میں فلیگ شپ کا طرز اپنایا ہے تاکہ عوام کے انداز فکر میں تبدیلی لاکر برعکس صنفی تناسب پر قابو پایا جاسکے۔ صرف یہی نہیں بلکہ ڈبلیو سی ڈی کی وزارت، لڑکیوں کے لئے تغذیے کی فراہمی اور خواتین کے خلاف ہونے والے تشدد کے واقعات کی روک تھام کیلئے تمام تر کوششیں کررہی ہے۔ وزارت کی کوشش یہ ہے کہ 2020 تک بچوں سے متعلق تمام مسائل حل کرلیے جائیں اور ان کی زندگیوں کو روشن کیا جاسکے۔

    دلّی کے مختلف کیندریہ ودیالیہ اسکولوں میں کوئز کمپٹیشن کااہتمام کیا گیا تھا جس کا عنوان تھا بچیوں کو بااختیار بنانا۔ اس موقع پر کوئز میں کامیاب ہونے والوں کو بھی انعامات سے نوازا گیا۔ اس موقع پر بیٹی بچاؤ بیٹی پڑھاؤ پروگرام کے تحت آنے والے اضلاع کو بھی ان کی غیرمعمولی کارکردگی کے لحاظ سے انہیں تعریف و توصیف سے نوازا گیا۔ درج ذیل اضلاع کو درج ذیل زمروں میں توصیف سے نوازا گیا ہے۔
                                                                                                اضلاع کے نام            
نمبر شمار  زمرہ                                                                                                         
                                                                                                                        
                                                                                                1۔ کڈالور (تمل ناڈو)    
1 .        مؤثر کمیونٹی عمل دخل                                                                 2۔ جلگاؤں (مہاراشٹر)    
                                                                                                3۔ رائے گڑھ (چتھیس گڑھ) 
                                                                                                4۔ کٹھوعہ (جموں وکشمیر) 
                                                                                                5۔ جھنجھنو(راجستھان)    
                                                                                                6۔ شمالی سکم (سکم)      
                                                                                                                        
                                                                                                7۔ گوالیار (مدھیہ پردیش)
2 .        ماقبل ٓحمل اور زچگی سے قبل تشخیص کی تکنیکات سے متعلق ایکٹ (پی سی پی این ڈی ٹی ایکٹ)  8۔ عثمان آباد(مہااشٹر  
                                                                                                                        
                                                                                                                        
                                                                                                9۔ یمنا نگر (ہریانہ)    
3 .        بچیوں کو تعلیم حاصل کرنے کے لائق بنانا                                               10۔ مانسا (پنجاب)       
                                                                                                                        

    تقریب کا اختتام وزارت اطلاعات ونشریات، حکومت ہند کے تحت گیت اور ڈراما ڈویژن کے پیشہ ور فنکاروں کے ذریعے ہندی، پنجابی ، راجستھانی اور ملیالم زبانوں میں علاقائی پرفارمنس پیش کرنے کے ساتھ ہوا۔


    U-345
    
    
    (Release ID: 1481180) Visitor Counter : 2