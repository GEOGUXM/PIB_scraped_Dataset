      بہت چھوٹی، چھوٹی اور درمیانی صنعتوں کی وزارت

      انڈین اوشن رم ایسوسی ایشن کے رکن ممالک کے ساتھ ایم ایس ایم ای کے شعبے میں تعاون کیلئے مفاہمت
      Posted On: 20 JAN 2017 6:57PM by PIB Delhi


    

    نئی دہلی، 20 ؍جنوری،حکومت ہند کی بہت چھوٹی، چھوٹی اور اوسط درجے کی کمپنیوں (ایم ایس ایم ای) کی وزارت نے انڈین اوشن رم ایسوسی ایشن (آئی او آر اے) کے رکن ممالک کے ساتھ ایم ایس ایم ای کے شعبے میں تعاون کیلئے مفاہمت نامے کو حتمی شکل دے دی ہے۔ یہ مفاہمت نامہ 5 رکن ممالک کے ذریعے دستخط کردئے جانے کے بعد نافذ العمل ہوگا۔ جس مفاہمت نامے کو حتمی شکل دی گئی ہے اس پر جلد ہی کسی مناسب فورم پر دستخط کئے جائیں گے۔


    اس مفاہمت نامے میں جن شعبوں پر توجہ مرکوز کی گئی ہے، وہ شعبے ہیں:
    ０ متعلقہ ملکوں میں ایم ایس ایم ای کی ترقی میں سرگرم عمل ایم ایس ایم ای کی تنظیموں، ایسوسی ایشنوں اور متعدد اداروں کے درمیان روابط اور اتحاد کو حتمی شکل دینا۔
    １ ایم ایس ایم ای کی ترقی کیلئے بہترین طور طریقوں، پالیسیوں اور پروگراموں کا تبادلہ
    ２ گلوبل سپلائی چین میں ایم ایس ایم ای کی وسیع تر شمولیت کا تبادلہ، بازاروں تک ان کی رسائی میں اضافہ۔
    ３ نوجوانوں اور خواتین کے اقتصادی امپاورمنٹ کو فروغ دینا۔
    ４ آئی او آر اے فورم کے ساتھ تال میل کی حوصلہ افزائی کرنا۔

    اس ایم او یو کے نفاذ کیلئے ماریشش میں واقع آئی ار آ ر اے سکریٹریٹ کوآرڈینٹنگ ایجنسی ہوگی۔ رکن ممالک کیلئے آئی او آر اے کے خصوصی فنڈ کی تخلیق کی جائے گی تاکہ اس مفاہمت نامے کے تحت طے شدہ سرگرمیوں کی انجام دہی کیلئے اس کا استعمال کیا جاسکے۔

    U- 291
    
    
    (Release ID: 1480910) Visitor Counter : 3