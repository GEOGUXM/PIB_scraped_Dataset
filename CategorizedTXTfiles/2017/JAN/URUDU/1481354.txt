      دیہی ترقیات کی وزارت

      دیہی ہاؤسنگ کا نشانہ 17-2016 میں دوگنا حاصل کیا گیا
      Posted On: 30 JAN 2017 11:43AM by PIB Delhi


    نئیدہلی۔ 30 ؍جنوری۔دیہی ترقیات کےمحکمے کو سال 17-2016 میں 33 لاکھ مکانات کی تعمیر مکمل کرنے کا نشانہ دیا گیا تھا جن میں اندرا آواس یوجنا (آئی اے وائی) کے نامکمل مکانات بھی شامل تھے ، ان میں سے بیشتر مکانات کی تعمیر گزشتہ کئی برسوں سے نامکمل تھیں۔ ان میں سے اب تک 21.57 لاکھ مکانات کی تعمیر مکمل ہوچکی ہے ۔ یہ تعداد 13-2012 سے 15-2014 کی مدت کے دوران دیے جانے والے نشانوں سے دوگنی ہے ۔ ان مکانات کی تعمیر وار تفصیلات کا گوشوارہ درج ذیل ہیں:

                                                                    
سال                         تعمیر مکمل کیے جانے والے مکانات کی تعداد
                                                                    
                                                                    
2012-13                     لاکھ 10.80                              
                                                                    
                                                                    
2013-14                     لاکھ 10.83                              
                                                                    
                                                                    
2014-15                     لاکھ 11.82                              
                                                                    
                                                                    
2015-16                     لاکھ 18.03                              
                                                                    
                                                                    
17-2015 (28 جنوری 2017 تک)  لاکھ 21.57                              
                                                                    

    جاری مالی سال کے دوران ریاستی سرکاروں کی شراکت داری کے ساتھ 33 لاکھ مکانات کی تعمیر مکمل کیے جانے کیلئے سنجیدہ کوششیں کی جارہی ہیں۔

    جاری مالی سال کے دوران 26 نومبر 2016 کو عزت مآب وزیر اعظم نے پردھان منتری آواس یوجنا (گرامین) پی ایم اے وائی (جی) کا باقاعدہ آغاز کیا ۔ جس میں ابتدائی طور پر پی ایم اے وائی کے تحت 33 لاکھ نئے مکانات کی تعمیر کی منظوری شامل تھیں ، اس تعداد میں اضافہ کرکے اب اسے 44 لاکھ مکانات کردیا گیاہے۔

    ریاستی سرکاروں کو ان نشانوں کی تفصیلات بھیجی جاچکی ہیں اور سوشیو ایکونومک کاسٹ سینسس 2011 (ای ای سی سی) ، گرام سبھا ، مکانات کے ڈیزائن کو حتمی شکل دینے ، دیہی معماروں کے تربیتی پروگرام کو حتمی شکل دیے جانے اور تمام تر موجودہ آباد مکانات کی ارضیاتی نقشہ بندی پر عمل آوری سے بھی ریاستی سرکاروں کو مطلع کردیا گیا ہے تاکہ اس امر کو حتمی شکل دی جاسکے کہ صرف غریب کنبوں کو ہی اس کے تحت منتخب کیا گیا ہے۔ اس کے ساتھ ہی ریاستی سرکاروں نے تعمیرات کیلئے اندراج کاکام شروع کردیا ہے اور 14.23 لاکھ روپئے سے زیادہ استفادہ کنندگان کا اب تک اندراج بھی کیا جاچکا ہے۔ آواس سافٹ ویب سائٹ پر 16.53 لاکھ رہائشی مکانات کے تعمیراتی نقشےبھی اپ لوڈ کیے جاچکے ہیں۔ ان تمام مکانات کا تعمیراتی کام آئندہ ایک ماہ میں شروع کیے جانے کا امکان ہے اور ان امکانات کی تعمیر کی تکمیل کی مدت کم کرکے 12 ماہ کردی گئی ہیں۔ اس میں کوشش کی جارہی ہے کہ ان میں سے 50 فیصد مکانات کی تعمیر اگلے 6 ماہ میں مکمل کرلی جائے۔

    م ن ۔س ش۔ع ن

    U-382
    
    
    (Release ID: 1481354) Visitor Counter : 2