      شہری ترقی کی وزارت

      جاپان چینئی ، احمد آباد اور وارانسی کو اِسمارٹ سٹی بنانے میں تعاون دے گا
      Posted On: 05 JAN 2017 8:10PM by PIB Delhi


    برطانیہ کا بھی اِسمارٹ سِٹی ترقیات کے لئے حکومت سے اشتراک


    نئی دہلی، 05 جنوری / جاپان نے چینئی ، احمد آباد اور وارانسی شہروں کواسمارٹ سٹی بنانے میں اپنا تعاون دینے کا فیصلہ کیا ہے ۔ یہ بات آج ہندوستان میں جاپان کے سفیر جناب کینجی ہراستو نے شہری ترقی کے وزیر جناب وینکیا نائیڈو کے ساتھ آج ہوئی میٹنگ کے دوران کہی ۔


    جناب ہراما ستو نے مزید کہا کہ جاپان حکومتِ ہند کی شہری ترقیات کے منصوبوں میں دلچسپی رکھتا ہے اور اُس نے ان میں ایک حصے دار بننے کا فیصلہ کیا ہے ۔


    جناب نائیڈو کے فوری عمل کی ضرورت سے متعلق مشاہدے پر اپنے جواب میں جاپان کے سفیر نے کہا :


    ’’ ہم وزیر اعظم جناب مودی کی حکومت کے تحت عمل / کام کی بنیاد کے طریقۂ کار پر کام کریں گے ۔ ‘‘


    دونوں رہنماؤں نے جاپان اور ہندوستان کے وزراء اعظم کے درمیان ہوئی آخری میٹنگ میں ہوئے مذاکرات کی بنیاد پر ترقیاتی کاموں پر مزید گفت و شنید کی ۔


    برطانیہ کے ہائی کمشنر جناب ڈومنک ایسکویتھ نے بھی جناب وینکیا نائیڈو سے ملاقات کی اور برطانیہ کی وزیر اعظم محترمہ ٹریسا مے کے حالیہ دورے کے دوران دونوں ملکوں کے درمیان ہوئے شہری ترقیات شعبے سے متعلق مفاہمت نامے پر عمل آوری کے لئے تبادلۂ خیال کیا ۔ انہوں نے کہا کہ اسمارٹ سٹی ترقی کے لئے حکومت سے حکومت کے ادارہ جاتی اشتراک کی بہت زیادہ گنجائش ہے ۔ ابھی تک 15 اسمارٹ سٹی ترقیاتی پروجیکٹ سے جڑنے کے لئے اہم ممالک آگے آئے ہیں ۔ ان میں یونائیٹیڈ اسٹیٹ ٹریڈ ڈیولپمنٹ ایجنسی ( یو ایس ٹی ڈی اے ) وشاکھا پٹنم ، اجمیر اور الہٰ آباد ، برطانیہ - پونے ، امراوتی ( آندھرا پردیش ) اور اندور ، فرانس – چنڈی گڑھ ، پڈو چیری اور ناگپور اور جرمنی – بھوبنیشور ، کوئمبٹور اور کوچی کو اسمارٹ سٹیز میں تبدیل کرنے کے لئے تعاون کر رہے ہیں ۔


    U. No. 77

    
    
    (Release ID: 1480070) Visitor Counter : 3