      وزارت دفاع

      چھتیس گڑھ کے نکسل متاثرہ علاقوں سے ہندوستانی فضائیہ نے رات میں ہلاک ہونے والوں کو نکال کر محفوظ مقامات پر پہنچایا
      Posted On: 25 JAN 2017 12:15PM by PIB Delhi


    نئیدہلی۔ 25 ؍جنوری۔23 جنوری 2017 کو چھتیس گڑھ کے نکسل متاثرہ بیجا پور ضلع کے مرداپال میں ایک بس زبردست حادثے کا شکار ہوگئی جس میں تین افراد نے تو موقع پر ہی دم توڑدیا جبکہ متعدد افراد شدید زخمی ہوگئے ۔ اس بس میں سی آر پی ایف کے 19 جوان بھی سفر کررہے تھے۔ اس سلسلے میں ہندوستانی فضائیہ کے انسداد نکسل تشدد ٹاسک فورس (اے این ٹی ایف) سے درخواست کی گئی تھی کہ سی آر پی ایف کے جوانوں کو بیجا پور ہیلی پیڈ سے نکال لیا جائے۔


    ٹاسک فورس کے ایک Mi-17V5 ہیلی کاپٹر کو فوری طور سے رات میں حادثے سے متاثر لوگوں کو نکالنے کے مشن پر روانہ کردیا گیا۔ تاہم اس حادثے میں بڑی تعداد میں ہونے والی ہلاکتوں کی خبر کے پیش نظر ٹی ایف سی نے ایک مزید ہیلی کاپٹر کو بھی تیار رکھنے کا حکم دیا۔ متاثرہ علاقے کے حالات انتہایئ سخت تھے کیوں کہ مرئیت یعنی دیکھنے کی صورتحال بہت کمزور تھی لیکن جلد ہی اس صورتحال میں دو مزید ہیلی کاپٹروں کی ضرورت محسوس کی گئی ۔ اس کے ساتھ ہی ہیلی کاپٹروں کو نکسلیوں کے حملے سے بچانے کیلئے ریاستی پولیس اور سی آر پی ایف نے ہیلی پیڈ کو بھرپور طریقے سے سلامتی اور حفاظت فراہم کرائی۔ ہندوستانی فضائیہ کے پائلٹوں نے اپنے طیاروں کی تمام روشنیاں خاموش کرکے شب کی تاریکی میں دیکھنے کی صلاحیت پیدا کرنے والے نائٹ ویژن گوگل استعمال کرتے ہوئے اپنے طیاروں کو رات کی تاریکی میں بھی کامیابی کے ساتھ ہیلی پیڈ پر اتار لیا۔ ان دونوں ہیلی کاپٹروں نے 7 شدید زخمیوں کو رائے پور پہنچایا ، جن میں سی آر پی ایف کے دو جوان بھی شامل تھے۔

    واضح ہو کہ یہ فضائیہ کا ایک اور زندگی بچانے والا نمایاں اور قابل تعریف مشن تھا جہاں فضائیہ کے ہیلی کاپٹروں کی ٹاسک فورس نے بستر کے خطے کے نکسلی تشدد سے متاثر علاقے میں انتہائی بہادر ی اور ذہانت کے ساتھ اس کام میں مصروف پولیس اور شہری انتظامیہ کو مکمل عہد بستگی کے ساتھ امداد بہم پہنچائی۔ اس طرح کے کارنامے ہمارے فوجی جوانوں کی زبردست حوصلہ افزائی کرتے ہیں اورہمت بڑھاتے ہیں کیوں کہ وہ اس بات سے واقف ہیں کہ فضائیہ ہمیشہ ضرورت پڑنے پر ان کی بروقت مدد کیلئے آئے گی۔ 2009 میں اپنے قیام سے اب تک اے این ٹی ایف 15 ہزار گھنٹوں کی 20 ہزار پروازیں کرکے 1900 ٹن کا وزن اور 86 ہزار فوجیوں اور مسافروں کو بحفاظت محفوظ مقامات پر پہنچایا ہے۔ اس کے ساتھ ہی اس ٹاسک فورس نے 1050 مہلوکین کو بھی متاثرہ علاقوں سے نکالا ہے۔

    U-347
    
    
    (Release ID: 1481182) Visitor Counter : 2