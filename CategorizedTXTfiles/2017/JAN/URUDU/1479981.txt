      عملے، عوامی شکایات اور پنشن کی وزارت

      ڈاکٹر کرن بیدی کی ڈاکٹر جتیندر سنگھ سے ملاقات
      Posted On: 04 JAN 2017 7:30PM by PIB Delhi


    نئی دہلی، 4 جنوری / پڈوچیری کی لفٹننٹ گورنر ڈاکٹر کرن بیدی نے آج شمال مشرقی خطے کی ترقی (ڈی او این ای آر) وزیراعظم کے دفتر ، عملہ، عوامی شکایات ، پنشن ، جوہری توانائی اور خلا کے وزیر مملکت (آزادانہ چارج) ڈاکٹر جتیندر سنگھ سے ملاقات کی اور پڈوچیری میں انتظامیہ اور نئے اقدامات سے متعلق متعدد امور پر تبادلہ خیال کیا۔


    ڈاکٹر کرن بیدی نے پڈوچیری میں حال ہی میں کئے گئے چند اقدامات کی تفصیلات بتائیں۔ خاص طور پر انہوں نے اس مرکز کے زیر انتظام علاقے کی جب سے لفٹننٹ گورنر کی حیثیت سے ذمہ داریاں سنبھالی ہیں تب سے صفائی ستھرائی اور تجاوزات ہٹاؤ مہم کی سمت میں ہوئی پیش رفت کا ذکر کیا۔


    ڈاکٹر جتیندر سنگھ نے پڈوچیری میں ایک خلائی ٹکنالوجی کا پروگرام شروع کرنے سے متعلق ڈاکٹر کرن بیدی کی تجویز کا حوالہ دیا۔ ڈاکٹر جتیندر سنگھ نے کہا کہ وہ اس سلسلہ میں اسرو کے چیئرمین پروفیسر اے ایس کرن کمار تک ان کی تجویز کو بھی پہنچادیں گے اور ان سے اس تجویز کو عملی شکل دینے کےامکانات کا جائزہ لینےکو کہیں گے۔


    Uno 50

      ·
    

    
    (Release ID: 1479981) Visitor Counter : 2