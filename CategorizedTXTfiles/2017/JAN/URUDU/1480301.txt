      ریلوے کی وزارت

      کرائے کے علاوہ دیگر مدوں سے مالیہ حاصل کرنے اور ٹکٹ کی فروخت ڈیجیٹل طریقے سے کرنے کی حوصلہ افزائی کے لئے پہل قدمیاں
      Posted On: 10 JAN 2017 7:43PM by PIB Delhi


    


    نئی دہلی۔ 10 ؍جنوری، وزیر ریلو جناب سریش پربھاکر پربھو نے درج ذیل پالیسی پہل قدمیوں کا افتتاح کیا ہے۔ ان پہل قدمیوں میں محکمے کے باہر جاکر اشتہارات دے کر مالیہ کمانا، مطالبے پر خدمات کی فراہمی، ریل گاڑیوں کو برانڈ ناموں سے موسوم کرنا، غیر بھاڑہ مالیہ پالیسی پرتوجہ مرکوز کرنا، اے ٹی ایم پالیسی اور ریزرو اور غیر ریزرو ٹکٹوں کی فروخت کو ڈیجیٹل طریقے سے فروغ دینے کے لئے جدید ترین طریقوں کو فروغ دینا وغیرہ شامل ہیں۔ انھوں نے جموں و کشمیر ریلوے نیٹ ورک پر ایک دستاویزی فلم کا بھی اجرا کیا۔


    ریلوے کے وزیر مملکت جناب راجن گوہن بھی اس موقع پر خصوصی طور پر موجود تھے۔ ریلوے بورڈ کے چیئرمین جناب اے کے متل، ریلوے بورڈ کے ٹریفک ممبر محمد جمشید سی ایم ڈی، آئی آر سی ٹی سی، جناب اے کے منوچہ، ریلوے بورڈ کے دیگر ممبران اور سینئر اہلکار بھی اس موقع پر ریلوے بھون میں موجود تھے۔

    اس موقع پر اظہار خیال کرتے ہوئے ریلوے کے وزیر جناب سریش پربھاکر پربھو نے کہا کہ ڈیجیٹل لین دین کو فروغ دینے کی سمت میں مختلف اقدامات کئے جارہے ہیں۔ انھوں نے یہ بھی کہا کہ انڈین ریلویز کے کرائے کے علاوہ مالیہ کو بڑھانے کے لئے نئے اختراعی نظریات ذہن میں ہیں اور اب کرائے کے علاوہ مالیہ سب کئی پالیسی اقدامات کئے گئے ہیں۔

    ریلوے کے وزیر مملکت جناب راجن گوہن نے کہا کہ بھارتی ریلویز کی کرائے کے علاوہ مالیہ کوششوں سے کافی مالیہ حاصل ہوگا اور نقدی کے بغیر لین دین کے اقدامات سے زیادہ تیزی آئے گی۔

    غیر بھاڑہ مالیہ میں اضافہ کے لئے جو اقدامات کئے گئے ہیں ،ان میں غیر کرایہ مالی پالیسی، محکمے کے باہر اشتہارات حاصل کرنے کی پالیسی، ریل گاڑیوں کو برانڈ کے نام سے موسوم کرنے کی پالیسی، کنٹینٹ آن ڈیمانڈ اور ریل ریڈیو پالیسی وغیرہ شامل ہیں۔

    بجٹ اعلانا ت کے مطابق کرایہ کے علاوہ دیگر مدوں سے مالیہ میں اضافی کی غرض سے وزارت ریلوے نے کرایے کے علاوہ مالیہ کمانے کی نیت سے نئی پالیسیوں کا اعلان کیا ہے۔ یہ پالیسیاں ایسی وضع کی گئی ہیں، جن کے ذریعے ریل گاڑیوں کے اندر اور دیگر مقامات پر مثلاً پلوں اور دیگر اثاثوں پر اشتہارات لگانے اور اُس کا کرایہ وصول کرنے، پلیٹ فارموں پر اے ٹی ایم کی مشینیں لگانے کا راستہ اپنایا جائے گا اور اس کے ذریعے ریلوے کو ملنے والے مالیے میں اضافہ ہوگا۔

    ان پالیسیوں کی اہم خصوصیات یہ ہیں:

    یہ پالیسیاں صنعت میں کلیدی کردار ادا کرنے والوں کی جانب سے موصول ہونے والے ردعمل یعنی فیڈ بیک پر منحصر ہیں۔ ان پالیسیوں میں شامل چند کلیدی نکات درج ذیل ہیں:
    · طویل المدت ٹھیکے- دس سالوں کے لئے
    · بھارتی ریلوے کے تحت سنگل پوائنٹ رابطہ- غیر کرایہ مالیہ ڈایریکٹوریٹ
    · شراکت دار کی معتبریت- اس میں تکنیکی اور مالی صلاحیت ماڈل شامل ہے
    · شفاف طریقہ کار -ای-نیلامی
    · ریلوے اثاثوں کے لئے بہتر میڈیا منصوبہ بندی- زون کے لحاظ سے/ ریل گاڑیوں کے لحاظ سے/ اسٹیشنوں کے لحاظ سے پیکجوں کی فراہمی
    غیر کرایہ مالیہ پالیسی کے تحت درج ذیل نکات شامل ہیں:
    · پالیسی کا مقصد یہ ہے کہ بھارتی ریلوے غیر کرایہ وسائل آمدنی کے ذریعے ایسی تجاویز پر توجہ مرکوز کرے جن پر اب تک توجہ مرکوز نہیں کی جاسکی۔
    · ڈویژنل/ شونل سطح پر این آف آر تجزیہ کمیٹی تشکیل دی جائے گی جو ضرورت، آپریشن اور قانونی افادیت کا جائزہ لے گی
    · یہ ایجنسی شفاف ٹینڈرنگ پروسس کا راستہ اپنائے اور ای -آکشن عمل میں لائے گی
    · سب سے زیادہ بولی لگانے والے کو موقع دینے کے لئے ایک بار انکار کرنے کا متبادل بھی پیش کیا جائے گا۔
    · بھارتی ریلوے پانچ برسوں کی مدت کے لئے غیر کرایہ جاتی مالیہ ٹھیکے بھی دے گی
    · غیر کرایہ جاتی پالیسی آمدنی کی اسکیم کا خاکہ وضع کرنے میں پبلک/ پرائیوٹ شعبے کے دخل کا راستہ بھی ہموار کرے گی
    · پورا عمل بغیر کسی لاگت کے مکمل ہوگا اور بھارتی ریلوے پر کوئی وزن نہیں پڑے گا

    آؤٹ آف ہوم اشتہار کی پالیسی کے تحت ریلوے کے اثاثوں کو اشتہارات کے ذریعے بروئے کار لایا جائے گا۔ بھارتی ریلوے نے آر آئی ٹی ای ایس کو اس مقصد کے لئے کنسلٹنٹ مقرر کیا ہے۔ جس نے ارنیسٹ اینڈ ینگ کو پیشہ وارانہ میڈیا مارکیٹ تجزیہ ایجنسی مقرر کیا ہے۔ ٹرین برانڈنگ پالیسی کے تحت بھارتی ریلوے کی آمدنی کو اشتہارات کے ذریعے بڑھاوا دینا ہے اور اس کے تھت داخلی اور خارجی اشتہارات پر توجہ مرکوز کی جائے گی۔ بھارتی ریلوے نے اس مقصد ے لئے آر آئی ٹی ای ایس کو اپنا مشیر مقرر کیا ہے جس نے ارنیسٹ اینڈ ینگ کو پیشہ وارانہ میڈیا مارکیٹ تجزیہ ایجنسی کے طور پر یہ ذمہ داری قبول کی ہے۔ اس کے تحت ٹھیکے کی مدت دس برس کی ہے۔ مطالبے پر مواد فراہم کرنے اور ریل ریڈیو پالیسی کے تحت ریل گاڑیوں میں تفریحات پر مبنی خدمات کی جدید کاری اور اسٹیشنوں کی جدید کاری شامل ہے۔ ان تفریحاتی خدمات آڈیو یعنی سمعی (پی اے نظام) اور ریڈیو سسٹم (مسافروں کے ذاتی آلات) ریل گاڑیوں اور پلیٹ فارموں پر دستیاب کرائے جائیں گے۔ اس کے تحت فلمیں، سوز، تعلیمی پروگرام ادائیگی پر اور غیر ادائیگی، دونوں صورتوں میں دستیاب ہوں گے۔

    ۔۔۔۔۔۔۔۔۔۔۔۔۔۔۔۔۔۔۔۔۔۔


    10 .01.17
    (م ن ۔ا ع۔ن ر)

    U- 130
    
    
    (Release ID: 1480301) Visitor Counter : 2