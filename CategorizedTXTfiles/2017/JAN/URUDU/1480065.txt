      امور خارجہ کی وزارت

      7 تا9جنوری 2017 کے دوران بنگلورو میں 14ویں پرواسی بھارتی دیوس کنونشن کا انعقاد کیا جائے گا
      Posted On: 05 JAN 2017 8:06PM by PIB Delhi


    نئی دہلی، 5 / جنوری، پرواسی بھارتی دیوس 2017 کے انعقاد سے متعلق 2/جنوری 2017 کو پہلی پریس بریفنگ میں مختلف جانکاریوں کے علاوہ درج ذیل خیالات کا اظہار کیاگیا:


    آفیشیئل ترجمان جناب وکاس سوروپ:


    گُڈ ایویننگ دوستو! پرواسی بھارتی دیوس کنونشن سے متعلق پہلی پریس بریفنگ میں آپ سبھی کا استقبال ہے۔ اس موقع کو غنیمت سمجھتے ہوئے میں آپ میں سے ہر ایک کو نئے اور پُرامن سال 2017 کی بہت بہت مبارکباد دیتاہوں۔


    جیسا کہ آپ سبھی لوگ جانتے ہیں کہ آج ہم آپ لوگوں کو آنے والے پرواسی بھارتی دیوس 2017 سے متعلق جانکاری دینے کے لئے جمع ہوئے ہیں۔ ایسا پہلی بار ہو رہا ہے کہ پرواسی بھارتی دیوس کاانعقاد نئے فارمیٹ کے تحت ہو رہا ہے، جس کے بارے میں امورخارجہ کی وزارت اپنی پریس کانفرنسوں کے ذریعہ آپ لوگوں کو مطلع کر چکی ہے۔ لہذا ہم لوگ یہاں اس بے حد اہم کنونشن کے بارے میں مزید کچھ جانکاری دینے والے ہیں، جس سے ظاہر ہوگا کہ بیرون ملک مقیم ہندوستانی برادری کے ساتھ ہمارا کس قدر گہرا تعلق ہے۔ آپ سے روبرو ہونے کے لئے آج پینل میں میرے ساتھ بے حد اہم اور معزز شخصیات موجود ہیں۔ بیرون ملک مقیم ہندوستانیوں کے امور کے سکریٹری اور سی پی وی جناب دنیانیشور مولے کے علاوہ حخومت کرناٹک کے کمشنر برائے صنعتی ترقی جناب گوروگپتا اور بیرون ملک مقیم ہندوستانیوں کے امور کی جوائنٹ سکریٹری محترمہ وانی راؤ یہاں موجود ہیں۔


    پرواسی بھارتی دیوس کنونشن کا انعقاد ہم کس طرح کریں گے اور اس پروگرام سے ہم کیا امید رکھتے ہیں، اس سلسلے میں وسیع جانکاری جناب دنیانیشور مولے دیں گے۔ اس کے بعد جناب گوروگپتا بالخصوص بنگورو اور کرناٹک میں اس کے انعقاد کی وجہوں کے بارے میں معلومات دیں گے۔


    اس کے بعد آخر میں اس کنونشن کے لئے حکومت کرناٹک کو کس لئے پارٹنر کے طورپر چنا گیا ہے، اس کی وجہ اور تفصیلات بھی ہم آپ کو بتائیں گے۔ اسی کے ساتھ میں اب آپ لوگوں کو بیرون ملک مقیم ہندوستانیوں کے امور کے سکریٹری جناب دنیا نیشور مولے کے حوالے کرتاہوں۔


    بیرون ملک مقیم ہندوستانیوں کے امور کے سکریٹری اور سی پی وی جناب دنیا نیشور مولے: گڈ آفٹرنون دوستو!وزارت 7تا9جنوری کے دوران بنگلورو، کرناٹک میں 14ویں پرواسی بھارتیہ دیوس کنونشن کا انعقاد کر رہی ہے۔ حکومت ہند اور ریاستی حکومتوں کے لئے بیرون ملک مقیم ہندوستانیوں کے ساتھ تعلق اور رابطہ قائم رکھنے کے لئے پرواسی بھارتیہ دیوس کنونشن بے حد اہم پلیٹ فارم ہے۔ روایتی طورپر پرواسی بھارتیہ دیوس کا انعقاد ہر سال 9/جنوری کو کیا جاتا ہے۔ اسی دن کو مہاتما گاندھی جو کہ ایک پرواسی تھے، افریقہ سے واپس ہندوستان آئے تھے۔ اسی دن کو یاد کرتے ہوئے 9/جنوری کو پرواسی بھارتی دیوس کا انعقاد کیاجاتاہے۔ تقریباً 3.12 کروڑ افراد فی الحال ہندوستانی نسل کے بیرون ملک مقیم ہو چکے ہیں۔ جن میں سے تقریباً 1.34 کروڑ افراد ہندوستانی نژاد باشندے ہیں، جبکہ 1.78 کروڑ افراد بیرون مقیم ہندوستان (این آر آئی) ہیں۔جنوری 2003 کونئی دہلی میں پہلی مرتبہ پرواسی بھارتی دیوس کا انعقاد عمل میں آیاتھا۔ تب سےلے کر اب تک پرواسی بھارتی دیوس کے تیرہ ایڈیشن کا انعقاد ہو چکا ہے۔پچھلی بار پرواسی بھارتی دیوس 2015 کا انعقاد گجرات کے گاندھی نگر میں ہوا تھا۔ اتفاق سے یہ سال مہاتما گاندھی کے جنوبی افریقہ سے ہندوستان واپسی کا 100 سال بھی تھا۔


    پرواسی بھارتی دیوس کا انعقاد اکثر دہلی سے باہر ایسی ریاستوں کے اشتراک سے ہوتا ہے، جہاں سے بڑی تعداد میں لوگ بیرون ملک مقیم ہیں۔ پرواسی بھارتی دیوس کنونشن میں روایتی طورپر بڑی تعداد میں بیرون ملک مقیم ہندوستانیوں کی شرکت ہوتی رہی ہے۔ تاہم کنونشن سے اہم نتائج برآمد نہیں ہو رہے تھے اور یہ روایتی نوعیت کا بنتا جا رہاتھا۔ اس لئے پرواسی بھارتی دیوس کے لئے وزارت خارجہ کی رہنمائی میں نیا فارمیٹ بنایاگیا ہے۔ حکومت نے فیصلہ کیا ہے کہ اب پرواسی بھارتی دیوس کنونشن کا انعقاد دو برسوں میں ایک بار کیاجائے گا۔ 2016 میں لئے گئے فیصلے کے بعد بیرون ملک مقیم ہندوستانیوں اور حکومت ہند دونوں سے متعلق مختلف موضوعات پر نئی دہلی میں پرواسی بھارتی دیوس کی دس کانفرسیں کی گئیں۔ ان میں سے ہر ایک کانفرنس میں ہم نے اپنے متعلقہ شعبوں میں مہارت رکھنے والے، پالیسی ساز اور شراکت دار بیرون ملک مقیم ہندوستانیوں کو مدعو کیا۔ اس طرح بیرون ملک مقیم ہندوستانیوں اور ہندوستان کے شراکت داروں کے درمیان براہ راست گفتگو ہوئی۔


    14واں پرواسی بھارتی دیوس کنونشن کا انعقاد حکومت کرناٹک کے اشتراک سے 7تا9جنوری کے دوران بنگلورو میں کیاجائے گا۔ اس کنونشن کا موضوع ‘‘ بیرون ملک مقیم ہندوستانیوں کے ساتھ تعلقات کی نئی جہت’’ہوگا۔ اس پروگرام کو منعقد کرنے کے لئے ہم حکومت کرناٹک اور حکومت کرناٹک کے نمائندوں کے ساتھ مل کر کام کر رہے ہیں۔ اس معاملے میں ریاستی حکومت اور ریاستی حکومت کے متعدد محکموں سے موصول ہونے والی امداد اور تعاون کی ہم تعریف کرتے ہیں۔


    اب میں 14ویں پرواسی بھارتی دیوس کنونشن کے دوران منعقد ہونے والے کلیدی پروگراموں کے بارے میں جانکاری دیتا ہوں۔ سب سے پہلے یوتھ پرواسی دیوس کا انعقاد ہوگا۔


    7/جنوری کو نوجوانوں کے امور اور کھیلوں کے وزیر مملکت( آزادانہ چارج) جناب وجے گوئل اور امورخارجہ کے وزیر مملکت جنرل وی کے سنگھ کے ہاتھوں یوتھ پرواسی بھارتی دیوس کا افتتاح عمل میں آئے گا، جبکہ سورینا م کے نائب صدر جناب مائیکل اشون ادھین، جوصرف 36 برس کے ہیں، اس میں مہمان خصوصی ہوں گے۔


    یوتھ پرواسی بھارتی دیوس کا مقصد غیر مقیم ہندوستانی نوجوانوں کو ان کے ہندوستانی جڑوں سے جوڑنااور معاصر ہندوستان کے علاوہ ہندوستان کی تہذیب و ثقافت اور تاریخی یادگاروں سے متعلق بیداری پھیلانا ہے۔ اس کے افتتاحی اجلاس کا موضوع‘‘ ہندوستان کی تشکیل نو میں غیر مقیم ہندوستانی نوجوانوں کا کردار’’ہوگا۔ یوتھ پرواسی بھارتی دیوس میں ہمارے‘‘ ہندوستان کو جانئے’’پروگرام کے تحت 160 غیر مقیم ہندوستانی نوجوان شریک ہوں گے، جبکہ نیشنل سروس اسکیم کے 250 گریجویٹ اور پوسٹ گریجویٹ طلباء کے علاوہ بنگلورو کے کالجوں کے 200 طلبہ شریک ہوں گے۔


    یوتھ پرواسی بھارتی دیوس کے اہم پروگراموں میں اسٹارٹ اپ اور اختراعات سے متعلق منعقدہ اجلاس ہوں گے ، جس کے ہندوستان میں سماجی اثرات ہیں اور کرناٹک میں اسٹارٹ اپ ماحولیاتی نظام ہے۔ کرناٹک کی حکومت اپنی ریاست کی موسیقی اور رقص کی مختلف شکلوں پر مرکوز ایک ثقافتی پروگرام کی میزبانی کرے گی۔


    8/جنوری کو پرواسی بھارتی دیوس کنونشن کا افتتاح وزیراعظم کے ہاتھوں ہوگا۔ وزیراعظم جناب نریندر مودی اپنا کلیدی خطبہ بھی پیش کریں گے۔ اس افتتاحی تقریب میں پرتگال کے وزیراعظم ڈاکٹر انٹونیوکوسٹامہمان خصوصی رہیں گے۔ علاوہ ازیں ملیشیاء کے وزراء میں داتوسری ایس سیمی ویلیو اورحکومت ملیشیاء میں بنیادی ڈھانچوں کے خصوصی ایلچی داتوسیری کےعلاوہ وزیرصحت ڈاکٹر ایس سبرامنیم، ماریشش کے وزیرجناب پرتھوی راج سنگھ روپم بھی مہمانان خصوصی کی حیثیت سے شریک ہوں گے۔


    فروغ انسانی وسائل کے وزیر جناب پرکاش جاؤڈیکر، ثقافت اور سیاحت کے وزیر جناب مہیش شرما، وزیر صحت جناب جے پی نڈا، ریاستی حکومت کے کچھ وزراء اور اراکین پارلیمنٹ بھی اس میں شرکت کریں گے۔


    اس کے بعد ریاستوں کے وزرائے اعلیٰ کا اجلاس منعقد کیاجائے گا۔ ہم نے تمام ریاستوں کے وزرائے اعلیٰ کو اس میں شرکت کے لئے مدعو کیا ہے، کیونکہ ان کے لئے پرواسی بھارتی دیوس بیرون ملک مقیم ہندوستانیوں سے رابطہ بنانے اور اپنے اپنے متعلقہ ریاستوں کے بارے میں انہیں بتانے کے لئے ایک بہترین موقع ہے۔ اب تک آٹھ ریاستوں کے وزرائے اعلیٰ نے اپنی شرکت کی تصدیق کی ہے۔ ان ریاستوں میں کرناٹک، آسام، چھتیس گڑھ، مہاراشٹر، جھارکھنڈ، کیرالہ، مدھیہ پردیش اور پڈوچیری شامل ہیں۔ دوپہر کے کھانے کے بعد مکمل اجلاس کا ایک سیشن ہوگا۔ اس دن کا اختتام امورخارجہ کی وزارت کے ذریعہ منعقدہ ایک ثقافتی شام سے ہوگا۔ اس ثقافتی شام میں ہندوستانی موسیقی اور رقص کی متعدد شکلوں کی جھلکیاں دیکھنے کو ملیں گی۔


    9/جنوری پرواسی بھارتی دیوس کا آخری دن ہوگا ۔ اس دن غیر مقیم ہندوستانی برادری سے تعلق رکھنے والے مختلف امور اور مسائل مثلاً امیگریشن کلیرئنس والے ملکوں کے لئے امیگریشن، غیر مقیم ہندوستانیوں کی تنظیم اور گرمیتیا ملکوں میں ہندوستانی برادری پر متعدد مکمل اجلاس کا انعقاد کیاجائےگا۔ صدرجمہوریہ اس دن اپنا اختتامی خطبہ دیں گےاورملک و بیرون ملک مقیم 30 غیر مقیم ہندوستانی افراد کو گراں قدر پرواسی بھارتی سمان ایوارڈ سے سرفراز کریں گے۔ 2017 سے ہر ایک پرواسی بھارتی دیوس کنونشن میں 30 پرواسی بھارتی سمان ایوارڈ دیئے جائیں گے، کیونکہ اب دوسال میں ایک مرتبہ یہ ایوارڈ دیئے جائیں گے۔


    9/ جنوری 2017 کو دنیا بھر میں واقع ہندوستانی سفارت خانوں اور قونصلوں میں پرواسی بھارتی دیوس کا انعقاد کیا جائے گا، جس میں بیرون ملک مقیم ہندوستانی افراد شریک ہوں گے۔ میں اس سال منعقد ہونے والے پرواسی بھارتی دیوس کنونشن کی کچھ نادرخصوصیات پر روشنی ڈالناچاہوں گا۔


    اس پرواسی بھارتی دیوس کنونشن کا لوگو، جس کو شائد آپ لوگ دیکھ چکے ہوں گے۔ اس سال کے شروع میں www.mygov.in ویب سائٹ پر شروع کئے گئے آزاد مسابقے کے ذریعہ منتخب کیاگیا ہے۔ ہم نے www.pbdindia.gov.in کے نام سے ایک ویب پورٹل تیار کیاہے، جو اس کنونشن کی اہم جھلکیوں اور پروگراموں کے بارے میں معلومات فراہم کرتاہے۔ اس پورٹل کو برابراپڈیٹ کیاجاتا ہے۔ اس پورٹل کے ذریعہ مندوبین کا اندراج بھی کیا جا رہا ہے۔ پرواسی بھارتی دیوس 2017 میں منعقدہ تمام اجلاس مکمل نوعیت کی ہوگی۔ تمام اجلاس میں لوگوں کی بڑی تعداد کویقینی بنانے کے لئے ایسا کیاگیا ہے۔ تمام اجلا سوں کے دوران سوال و جواب کے سیشن کے ذریعہ تبادلۂ خیالات کئے جائیں گے تاکہ بیرون ملک مقیم ہندوستانی افراد اپنی تجاویز اور آراء آسانی سے دے سکیں۔ تمام اجلاس کو دنیابھر میں لائیو اسٹریمنگ کے ذریعہ دیکھا جا سکے گا۔


    پرواسی بھارتی دیوس کے بے حد اہم پروگراموں میں ایک نمائش بھی شامل ہے۔ اس کے ذریعہ مندوبین کو حکومت کے موجودہ پروگراموں کے بارے میں جانکاری حاصل کرنے کا موقع ملے گا۔ اس کے علاوہ انہیں ہندوستان کے مختلف شعبوں اورریاستوں میں حکومت کے ذریعہ کئے گئے مختلف اقدامات کے بارے میں جاننے کا موقع بھی ملے گا۔ پہلی مرتبہ پرواسی بھارتی دیوس کی نمائش میں پانچ خصوصی موضوعات اور شعبے ہوں گے۔ ان میں حکومت ہند کے تجرباتی پروگرام ، غیر مقیم ہندوستانی افراد اور بھارت نژاد باشندوں کے لئے اسکیمیں اور پروگرام، ریاستوں میں تجارت ، سرمایہکاری اور سیاحت کے لئے مواقع، غیر مقیم ہندوستانیوں اور بھارت نژاد افراد کے لئے مراعات، ہندوستانی دستکاری اور ثقافتی بازار بشمول فنکاروں اور ماہر کاریگروں کے ذریعہ تیار کردہ اشیاء کی فروخت اور نمائش اور آخر میں تجارتی شعبہ شامل ہیں۔ اس میں ہندوستانی تجارتی شعبہ اور سرکاری سیکٹر کی کمپنیاں شامل رہیں گی۔


    اس نمائش کی اہم خصوصیات ہیں، ہندوستان کی 20/اعلیٰ سماجی اختراعات سے متعلق ایک پویلین بھی ہے۔ اس میں امورخارجہ کی وزارت کے ذریعہ ملک بھر میں منعقدہ مسابقہ کے ذریعہ منتخب شدہ 20/اسٹارٹ اپ شامل ہیں۔ mygov پورٹل پر ایک مسابقہ کا اہتمام کیاگیاتھا، جس میں ہندوستان پر سماجی اثرات ڈالنے والے اسٹارٹ اپ اور اختراعی اپلیکیشن کو طلب کیاگیاتھا۔ اس مسابقے کے فاتحین کو ایک سرٹیفکیٹ کے علاوہ ایک لاکھ روپے کا نقد انعام دیا جائے گا۔ نمائش کے علاوہ تجارتی میٹنگوں کے لئے مخصوص لان رہیں گے۔ ایسا پہلی بار کیا جارہاہے۔ ہم نے www.pbdindia.gov کے ذریعہ ایک تجارتی پلیٹ فارم کو آن لائن لانچ کیا ہے۔ اس کےذریعہ مندوبین ایک دوسرے کے ساتھ، نیز پرواسی بھارتی دیوس میں شرکت کرنے والےافراد، نمائش کار، تجارتی سیکٹراورسرکاری افسران کے ساتھ پہلے سے میٹنگ طے کر سکتے ہیں۔


    بیرون ملک مقیم ہندوستانی نوجوانوں کی شرکت کو بڑے پیمانے پر بڑھانے کےلئے اس کے اندراج کی فیس میں واضح طورپر کمی کی گئی ہے۔ گروپ اندراج کے لئے بھی رجسٹریشن فیس میں کافی کمی کی گئی ہے تاکہ بیرون ملک ہندوستان تنظیمیں، کمیونٹی آرگنائزیشنزاورہندوستانی پیشہ ورتنظیمیں بڑی تعداد میں اس میں شریک ہوں۔ 9/جنوری کو بیرون ملک واقع ہمارے سفارت خانوں اور قونصلوں میں بھی پرواسی بھارتی دیوس کا انعقاد کیاجائےگا۔ 4000 سے زائد مندوبین کی اس میں شرکت کی توقع ہے۔ اب تک بڑی تعداد میں رجسٹریشن کا عمل مکمل ہو چکا ہےاور ہم امید کرتے ہیں کہ آنے والے دنوں میں بالخصوص بیرون ملک سے مزید رجسٹریشن ہوں گے۔ ہم ملیشیاء، موریشش، متحدہ عرب امارات اور قطرجیسے ملکوں سے بیرون ملک مقیم ہندوستانیوں کو خوش آمدید کہنے کے لئے ان کی راہ دیکھ رہے ہیں۔ ان ملکوں سے غیر مقیم ہندوستانیوں کو پرواسی بھارتی دیوس میں شرکت کے لئے بھیجا جا رہا ہے۔ پرواسی بھارتی دیوس میں شرکت کے لئے قطر غیر مقیم ہندوستانیوں کا ایک بڑا وفد بھیج رہا ہے۔ قطرکےوفدمیں تقریباً 140/افراد ہیں۔ بنگلورو میں منعقدہ پرواسی بھارتی دیوس میں ہم ان کے استقبال کے لئے تیارہیں۔


    پہلی مرتبہ مندوبین کی سہولیات کے لئے ایک موبائل ایپ کو متعارف کرایا گیا ہے۔ پی بی ڈی 2017 نام کا ایپ گوگل پلے اسٹور اور ایپل ایپ اسٹور میں دستیاب ہے۔ اس ایپ کو بلاقیمت مفت میں ڈاؤن لوڈ کر کے موبائل میں رکھا جا سکتا ہے۔ اس ایپ کے ذریعہ مندوبین کو پروگرام کے بارےمیں، نیز پرواسی بھارتی دیوس 2017 کی دیگراہم امور سے متعلق جانکاری فراہم ہوگی اور انہیں تازہ ترین جانکاری حاصل ہوں گی۔ مزید براں پروگرام کی جگہ میں مفت میں وائی فائی کی سہولیات دستیاب رہیں گی۔ امید ہے کہ مذکورہ ایپ پرواسی بھارتی دیوس میں شرکت کے لئے تشریف لائے مندوبین کے لئے ایک مفید آلہ ثابت ہوگا۔ یہ ایپ ماحول دوست بھی ہے اور جدید ترین ٹیکنالوجی سے لیس ہے۔


    ہم امید کرتے ہیں کہ یہ کنو نشن حکومت کو بیرون ملک مقیم ہندوستانی برادری سے مسلسل رابطہ رکھنے میں معاون ثابت ہوگا۔ علاوہ ازیں اس کے ذریعہ غیر مقیم ہندوستانیوں سے متعلق مسائل کو حل کرنے میں بھی تعاون ملے گااوران کے خیالات اور تجاویز لینے میں بھی مدد ملے گی۔


    اسی کے ساتھ میں اپنی بات ختم کرتاہوں، اگرآپ لوگوں کے پاس کوئی سوال ہے، توضرورپوچھیں ، ہمیں بے حد خوشی ہوگی، شکریہ۔


    آ فیشیئل ترجمان جناب وکاس سوروپ! میں 14ویں پرواسی بھارتی دیوس سےمتعلق بیش قیمتی اورجامع جانکاریاں دینے کے لئے بیرون ملک مقیم ہندوستانیوں کے امور کے سکریٹری کا شکریہ ادا کرنا چاہوں گا۔ اب میں حکومت کرناٹک کے نمائندے جناب سوروگپتا جو کہ ایک سینئر آئی اے ایس افسربھی ہیں، کی جانب اپنی توجہ مبذول کرتاہوں کہ وہ آپ لوگوں کو پرواسی بھارتی دیوس کے کرناٹک میں انعقاد کی وجہوں سے متعلق جانکاریاں دیں گے۔


    کرناٹک حکومت کے نمائندے جناب سورو گپتا:


    گڈآفٹرنون:آپ سبھی لوگوں کو نیاسال بہت بہت مبارک ہو۔ پرواسی بھارتی دیوس کنونشن کا انعقاد امورخارجہ کی وزارت کے ذریعہ ہرسال 7تا9جنوری کے درمیان کیاجاتاہے۔ یہ ایک فلیگ شپ پروگرام ہے، جس کا مقصد ہندوستان کو بیرون ملک مقیم ہندوستانیوں کے ساتھ جوڑنا ہے۔ اس بار اس کے انعقاد کے لئے شہر بنگلورو کا انتخاب کیاگیا ہےاورکرناٹک اس مرتبہ میزبان ریاست ہے۔


    پرواسی بھارتی دیوس کے اہم پروگراموں میں 7/جنوری کو منعقد ہونے والا یوتھ پرواسی بھارتی دیوس ہے۔ اس میں بڑی تعداد میں غیر مقیم ہندوستانی نوجوانوں کی شرکت متوقع ہے۔ 8/جنوری کو وزیراعظم جناب نریندرمودی کے ہاتھوں پرواسی بھارتی دیوس کا افتتاح ہوگا۔ اس کے بعد متعدد ریاستوں کے وزرائے اعلیٰ کا اجلاس منعقد ہوگا اور پھر دیگر مکمل اجلاس کا انعقاد کیا جائے گا۔ 9/جنوری کو چار مکمل اجلاس ہوں گے اور پرواسی بھارتی دیوس ایوارڈز دیئے جائیں گے۔


    پرواسی بھارتی دیوس کے انعقاد کے مقام کے لئے بنگلورو انٹرنیشنل ایگزیبیشن سنٹر کا انتخاب کیاگیا ہے۔ اس مقام کا متعدد مرتبہ دورہ کیاجا چکا ہے۔ ایک مفاہمت نامہ پر دستخط کئے گئے ہیں، جو کہ وزارت خارجہ حکومت ہند اور حکومت کرناٹک کے مابین ہوئے ہیں۔ اس مفاہمت نامہ کی رو سے فیصلہ کیا گیا ہے کہ پروگرام کے انعقاد کے لئے منتخب مقام کا کرایہ ریاستی حکومت دےگی۔ اس کے علاوہ دیگر تیاریوں اور اضافی بنیادی ڈھانچوں کو تیار کرنے کا کام پروگرام کے لئے منتخب مقام ہیں۔


    وزارت خارجہ کے ذریعہ مقرر ایونٹ منیجر کریں گے۔ اس سلسلےمیں تمام خرچوں کو وزارت خارجہ برداشت کرے گی۔


    اس مفاہمت نامہ میں مذکور دیگر ذمہ داریوں کوحکومت کرناٹک نبھائے گی۔ بالخصوص میڈیا، پبلیسٹی اور دیگر باہری برانڈنگ کاکام ریاستی حکومت دیکھے گی۔ البتہ اس کےلئے تخلیقی بنیاد وزارت خارجہ نے فراہم کیا ہے۔ اس کے علاوہ ریاستی حکومت پروگرام کی جگہ کا کرایہ، اشتہاراورمیڈیا، ثقافتی پروگراموں، کھانا، آمدورفت کے لئے گاڑیاں اور رہائش سے متعلق تمام اخراجات برداشت کرے گی۔ ریاستی حکومت نے اس کے لئے تمام ضروری فنڈز جاری کر رہی ہے۔


    بڑے اور اوسط درجے کی صنعتوں اور بنیادی ڈھانچوں کی ترقی کے ریاستی وزیر تمام متعلقہ محکموں کے اعلیٰ افسران کے ساتھ متعدد مٹنگیں کرچکے ہیں۔ اب تک سات میٹنگیں ہو چکی ہیں۔ ان میٹنگوں میں وزارت خارجہ، حکو مت ہند کے نمائندے نے بھی شرکت کی۔ اس کے علاوہ پرواسی بھارتی دیوس کے کامیابی کے ساتھ انعقاد کے لئے متعدد کمیٹیاں تشکیل دی گئی ہیں۔ ان کمیٹیوں میں وزیر موصوف کی صدارت میں کوآرڈینیشن کمیٹی، حکومت کرناٹک کے چیف سکریٹری کی صدارت میں نگراں کمیٹی اور حکومت کے ایڈیشنل چیف سکریٹریز کی صدارت میں ذیلی کمیٹیاں شامل ہیں۔


    ریاستی حکومت دو اجلاس بھی منعقد کر رہی ہے۔ ان دو اجلاسوں کو منعقد کرنے کی ذمہ داری ہمیں دی گئی ہے۔ 7/جنوری کو کرناٹک میں اسٹارٹ اپ ماحولیاتی نظاموں کے بارے میں جانکاری دینے کے لئے ایک سیشن کا انعقاد کیا جائے گا۔ اس کا عنوان ‘‘ خلل انگیز اختراعات کے ذریعہ ترقی کی رفتار کو بڑھانا’’ ہے۔ اس بات کو اچھی طرح سمجھتے ہوئے کہ کرناٹک اور بنگلورو ہندوستان کے لئے اسٹارٹ اپ مراکز ہیں۔ لہذا محکمہ برائے انفارمیشن ٹیکنالوجی، بایوٹیکنالوجی، سائنس اور ٹیکنالوجی کے ذریعہ ‘‘ خلل انگیز اختراعات کے ذریعہ ترقی کی رفتار کو بڑھانے ’’کے موضوع پر سیشن کا انعقاد کیا جا رہا ہے۔


    ایک دیگر اجلاس کے ذریعہ کرناٹک میں سرمایہ کاری کے مواقع کے بارے میں بتایا جائے گا۔ اس سیشن کا موضوع‘‘ کرناٹک میں ایجاد، اختراع اور سرمایہ کاری کیجئے’’ ہوگا۔ ہم سبھی جانتے ہیں کہ کرناٹک میں سب سے زیادہ براہ راست غیر ملکی سرمایہ کاری کی آمد ہوتی ہے۔ ہم ریاست کرناٹک میں سرمایہ کاری اور سرمایہ کاری کے مواقع میں بیرون ملک مقیم ہندوستانیوں کو مدعو کرنا چاہتے ہیں۔


    7/جنوری کو کرناٹک حکومت ایک ثقافتی پروگرام کا بھی انعقاد کرے گی۔ یہ ثقافتی پروگرام محکمہ برائے ثقافت کے ذریعہ پیش کیا جائے گا۔ اس کے بعد یووا پرواسی بھارتی دیوس کے مندوبین کے لئے عشائیہ کا اہتمام کیا جائے گا۔ اس کی میزبانی بھی ریاستی حکومت ہی کر رہی ہے۔ 7/جنوری کو منعقدہ یوتھ پرواسی دیوس پروگراموں میں ہم یونیورسٹیوں کے طلباء کو شرکت کا موقع فراہم کر رہے ہیں۔


    9/جنوری کو ریاستی حکومت کے ذریعہ ظہرانے کا اہتمام کیا جا رہا ہے۔ ریاستی حکومت 7 اور 10 جنوری کو صنعتی دوروں کا بھی اہتمام کرے گی۔ ان صنعتی دوروں میں دلچسپی کے متعدد مقامات شامل ہیں۔ خصوصی طورپر میں یہاں محکمہ برائے انفارمیشن ٹیکنالوجی اینڈ بایو ٹیکنالوجی کے ذریعہ منعقدہ انفارمیشن ٹیکنالوجی پارک لمیٹیڈ، آئی اے ایم اے آئی موبائل ایکسیلیٹر نیسکوم، نیسکوم آئی او ٹی، سنٹر آف ایکسیلینس ان ڈائمنڈ، الیکٹرونکس سٹی ایسوسی ایشن اور بنگلوربایوانوویشن سنٹر بنگلور کا ذکر نا چاہوں گا۔ اس کے علاوہ ہائی ٹیک ڈیفنس اینڈ ایرواسپیس پارک دیوان دہلی کا بھی دورہ کیا جائے گا۔ اس دورہ کا اہتمام ریاستی صنعتی محکمہ کر رہا ہے۔ ہم ریاست میں متعدد مقامات کی سیاحت کا بھی اہتمام کر رہےہیں۔ریاستی محکمہ برائے سیاحت کے ذریعہ سیاحتی مقامات کے دورہ کا اہتمام کیا جا رہا ہے۔ ان سیاحتی مقامات کے دوروں میں بنگلور، میسور، کابنی اور دیگرمقامات میں واقع سیاحتی مراکز شامل ہیں۔ کرناٹک ریاست کا محکمہ برائے سیاحت قیمت لےکر سیاحتی مراکز کے دورہ کا اہتمام کر رہی ہے۔میں یہاں اس بات کا بھی ذکرکرنا چاہوں گا کہ پرواسی بھارتی دیوس کنونشن کی نمائش میں ریاستی حکومت کو ایک ہزار مربع میٹر رقبے والا نمائشی مقام عطا کیاگیا ہے تاکہ ریاستی حکومت اپنی ترقیوں، پالیسیوں اور سرکاری سیکٹر کی کمپنیوں کے بارے میں جانکاری فراہم کر سکے۔


    اس نمائش میں کرناٹک پویلین کا ڈیزائن ہم تیار کر رہے ہیں۔ ہم لوگ اخبارات، اشتہارات، ہورڈنگ کے علاوہ ہوائی اڈے پر ہورڈنگ، بس اسٹاپ پر ہورڈنگ، بسوں کی برانڈنگ، اسکائی واک اور میٹرو کے کھمبوں میں اشتہارات کی ہورڈنگ کے ذریعہ میڈیا پبلیسٹی کر رہے ہیں۔ 8/اور 9/جنوری کو حکومت ہند کے ذریعہ فراہم کردہ فہرست کی بنیاد پر اخباری اشتہارات بھی ریاستی حکومت جاری کرے گی۔


    مہمانوں کو استقبال کرنے کے لئے اور انہیں ہر قسم کی امداد پہنچانے کے لئے، نیز حفظ مراتب اور مجلسی آداب کو ملحوظ رکھنے کے لئے متعدد رابطہ افسران تعینات رہیں گے۔ کنونشن میں مدعو مقررین، پارلیمانی کمیٹی کے اراکین، وزارت خارجہ کے اراکین، 9/ریاستوں کے وزرائے اعلیٰ اور یوتھ پرواسی دیوس کے لئے مہمان خصوصی اور دیگر مہمانوں کی فہرست رابطہ افسران کو فراہم کرائی جا چکی ہے۔ بلکہ اس سلسلے میں کس طرح کے انتظامات ضروری ہیں، اس کی جانکاری دینے کے لئے رابطہ افسران کے ساتھ ایک میٹنگ بھی کی جا چکی ہے۔


    بنگلورو انٹرنیشنل ایگزیبیشن سنٹر اور شہر کےد رمیان شٹل بس سروس کی خدمات مہیاکرائی جا رہی ہے۔ پروگرام کے لئے مختص جگہ کی دوری 15سے 20 کلومیٹر ہے اور یہ ٹمکور روڈ پر واقع ہے۔ یہاں تک کا سفرکرنےمیں تقریباً ایک گھنٹے کا وقت لگےگا۔


    جہاں تک سکیورٹی اور سلامتی کا تعلق ہے۔ اس سلسلے میں ضروری کارروائی کی جا چکی ہے۔ گاڑیوں کی آمدورفت کے لئے مناسب بندوبست کیا گیا ہے۔ پروگرام میں شرکت کےلئے آئے مہمانوں اور مندوبین کے لئے سکیورٹی پلان محکمہ برائے داخلہ نے تیار کیا ہے۔ پولیس کے محکمے کے ذریعہ مطلوبہ اضافی سی سی ٹی وی کیمروں اور سامانوں کے اسکینروں کا بندوبست کیا جا رہا ہے۔ بنگلوروانٹرنیشنل ایگزیبیشن سینٹر اور ٹمکورروڈ پر واقع قومی شاہراہ 4 پر پارکنگ کی جگہوں کو بند کر دیا گیا ہے۔ نیشنل ہائی وے اتھارٹی آف انڈیا سے رابطہ کیا گیا اور انہوں نے پروگرام والے دنوں میں سامنے سے ٹریفک کو خالی کرانے کے لئے اپنی رضامندی ظاہر کی تاکہ آسانی کے ساتھ یہاں تک گاڑیوں کی آمدورفت ممکن ہو سکے۔


    پروگرام والے دنوں میں پرواسی بھارتی دیوس کے مندوبین کے لئے ٹول ٖ فری مخصوص لین کا انتظام کیا گیا ہے۔ ایمرجنسی خدمات اور آگ پر قابو پانے والے عملے ہر وقت موجود رہیں گے۔ 4 ہیلی پیڈ تیار کرنے کا کام جاری ہے۔ اسی طرح وہاں سے بنگلوروانٹرنیشنل سینٹر کو جوڑنے کے لئے سڑک کا کا م شروع کردیا گیا ہے اور یہ جلد ہی مکمل ہو جائے گا۔ پروگرام میں شرکت کے لئے آئے مندوبین کو تحفہ دینے کے لئے کرناٹک ہینڈی کرافٹ ڈیولپمنٹ کارپوریشن نے خوشبودار لکڑی پر 2000 میسورکی مرصع سازی تیار کی ہے۔ مندوبین کے کٹ میں دینے کے لئے کرناٹک ٹورسٹ گائڈ بک کا انتظام کیا جا رہا ہے۔


    شہر بنگلورو کو خوبصورت بنانے کا کام میونسپل کارپوریشن آف بنگلور، بنگلورڈیولپمنٹ اتھارٹی اور محکمہ برائے باغبانی کے ذریعہ شروع کیا گیا ہے۔ پروگرام والی جگہ میں ڈسپنسری اور ایمرجنسی صحت خدمات کے لئے کارروائی شروع کر دی گئی ہے۔ قدرتی آفات سے نمٹنے کے لئے بھی پوری تیاری کر لی گئی ہے۔ کنونشن سنٹر سے سامان لے جانےا ور لانے کے لئے محکمہ برائے تجارتی ٹیکس کے ذریعہ خصوصی اجازت لے لی گئی ہے۔


    نمائش میں شریک ہونے والے افراد کے لئے عارضی ٹی آئی این(ٹِن) نمبرات حاصل کر لئے گئے ہیں تاکہ وہ اپنے مصنوعات اور اشیاء کو فروخت کر سکیں۔ بنگلورکے بین الاقوامی ہوائی اڈےاوروزارتِ خارجہ کے لوجسٹکس پارٹنر کے درمیان اشتراک و تعاون کے لئے بنگلورہوائی اڈے میں مندوبین اور معزز شخصیات کے لئے ایک سہولتی کاؤنٹر بنایا گیا ہے۔ اس کے علاوہ شہر کے بنیادی ڈھانچوں سے متعلق دیگر کئی کام بھی ہوئے ہیں۔ کنونشن کے مقام کے نزدیک سڑک پر اووربرج بنانے کا کام مکمل ہو چکا ہے۔ بلا رکاوٹ بجلی کی فراہمی کو یقینی بنایا گیا ہے۔ اس کے علاوہ امور خارجہ کی وزارت کے صلاح و مشورہ سے رجسٹرڈ مندوبین کے لئے پاس جاری کرنے کا بندوبست کیاگیا ہے۔ وزارت خارجہ مذکورہ پاس کو چھاپ رہی ہے، جبکہ اس کو تقسیم کرنے کا کام ہمارے ذمہ رہے گا۔ اس مقصد کے لئے ہم ایک مرکز بنا رہے ہیں۔ متعدد دیگر پروگراموں کی تفصیلات میرے پاس ہیں اور جب ضرورت پڑے گی، ہم آپ کے ساتھ ا ن کو شیئر کریں گے۔


    U- 47

    
    
    (Release ID: 1480065) Visitor Counter : 2