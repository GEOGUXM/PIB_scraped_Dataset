      اسٹیل کی وزارت

      موزمبیق کے ٹرانسپورٹ کے وزیر کارلوس البرٹو کی فولاد کے مرکزی وزیر سے ملاقات
      Posted On: 17 JAN 2017 6:38PM by PIB Delhi


    نئی دہلی، 17 جنوری / موزمبیق کے ٹرانسپورٹ کے وزیر عالی جناب کارلوس البرٹو فورٹیس میسکیٹا نے آج ادیوگ بھون میں فولاد کےمرکزی وزیر چودھری بریندر سنگھ سے ملاقات کی ۔موزمبیق حکومت کے سینئر حکام بھی ان کے ہمرا ہ تھے۔ فولاد کے مرکزی وزیر مملکت جناب ویشنو دیو سائی فولاد کے وزارت کی سکریٹری ڈاکر ارونا شرما اور دیگر سینئر افسران بھی میٹنگ میں موجود تھے۔


    چودھری بریندر سنگھ نے دورے پر آئے وفد کا خیر مقدم کیا اور موزمبیق میں بھارت کے کاروبار ی مفادات کو مکمل حمایت دینے کے لئے ان کا شکریہ ادا کیا۔ انہوں نے اس بات کو اجاگر کیا کہ کس طرح موزمبیق کے مالا مال قدرتی وسائل اور ہندستان میں مانگ کی گنجائش دونوں ایک دوسرے کو فائدہ پہنچا سکتی ہے۔ وزیر فولاد نے بھارتی کمپنیوں مثلاً ای سی وی ایل جو وہاں موجود ہیں، کے ذریعہ فائدہ حاصل کرنے کے لئےمحصول اور غیر محصول جاتی آسانیوں کی شکل میں موزمبیق حکومت کی جانب سے مزید تعاون کی فراہمی خ کی خواست گاری کی ۔ جناب کارلوس البرٹو فورس نے موزبیق حکومت کی طرف سے تمام ممکنہ مدد کا یقین دلایا۔ انہوں نے کہا کہ بدلتے ہوئے جغرافیائی سیاسی ماحول کے باوجود موز مبیق حکومت کا اپنے طویل مدتی ویژن پر بہت واضح موقف ہے۔ انہوں نے کہا کہ توانائی اور بنیادی ڈھانچہ (ٹرانسپورٹ پبلک ورکس) چار ترجیحی سیکٹروں میں ایسے دو سیکٹر ہیں جن کی ان کی حکومت کے ذریعہ نشاندہی کی گئی ہے ۔ دیگر سیکٹر زراعت اور سیاحت سے متعلق ہیں۔


    Uno 222


    
    
    

    
    (Release ID: 1480644) Visitor Counter : 2