      وزیراعظم کا دفتر

      کینیا کے صدر کے ساتھ مشترکہ میڈیا بریفنگ کے دوران وزیراعظم نریندر مودی کا میڈیا کے سامنے بیان کا متن
      Posted On: 11 JAN 2017 6:02PM by PIB Delhi


    


    نئی دہلی، 11 جنوری،


    عزت مآب عالی جناب صدر اوہورو کینیاٹا


    معزز مندوبین


    میڈیا کے ارکان، دوستو!


    ٹھیک چھ مہینے پہلے میں نے کینیا کا دورہ کیا تھا۔ صدر کینیاٹا اور کینیا کے عوام نے میرا بہت ہی پرتپاک طریقے اور گرم جوشی سے خیرمقدم کیا تھا۔ ہند میں مجھے صدر کینیاٹا اور ان کے وفد کا خیرمقدم کرتے ہوئے خوشی محسوس ہورہی ہے۔ یقیناً ہمارے دونوں ملکوں کے درمیان قریبی تعلقات ہیں ارو یہ تعلقات صدیوں پرانے ہیں۔ ہندوستان اور کینیا نے نوآبادیادی نظام کے خلاف ایک ساتھ جنگ کی ہے۔ پچھلے ہی مہینے صدر کینیاٹا نے مکھن سنگھ کی خدمات کا اعتراف کیا جو ایک ہندوستانی نژاد تجارتی یونین لیڈر ہیں جنہوں نے اپنے کینیائی بھائیوں کے ساتھ مل کر کینیا میں نوآبادیاتی نظام کو اکھاڑ پھینکنے میں اہم رول ادا کیا اور اس سلسلے میں ان کی مدد کی۔ جمہوری قدروں میں مشترکہ اعتقاد ہماری مشترکہ ترقیاتی ترجیحات اور بحرہند کی گرم ہوائیں ہمارے معاشروں کو جوڑتے ہیں۔


    دوستو!


    آج ہماری بات چیت کے دوران صدر کینیاٹا اور میں نے ہمارے تعلقات کے تمام پہلوان کا جائزہ لیا۔ پچھلے سال کینیا کے میرے دورے کے دوران ہم نے سب سے زیادہ توجہ اس بات پر دی تھی کہ دونوں ملکوں کے درمیان اقتصادی تعاون اور زیادہ گہرا ہو۔ اس تناظر میں باہمی تجارت میں توسیع، دونوں ملکوں کے درمیان سرمائے کا زیادہ سے زیادہ لین دین اور مضبوط ترقیاتی شراکت داری ترجیحات میں شامل ہیں۔ کل صدر کینیاٹا نے 8 ویں درخشاں گجرات گلوبل سمٹ میں ایک مضبوط اور اعلی سطح کے وفد کی قیادت کی تھی۔آپ کی درخشاں گجرات میں شرکت سے ہندوستانی کاروبار میں ایک مضبوط اور پائیدار دلچسپی پیدا ہوئی ہے جس سے کینیامیں کمرشیل اور سرمایہ کاری کے مواقع جڑسکیں گے۔


    ہم چاہتے ہیں اور ہم دونوں ملکوں میں صنعت اور کاروبار کی حوصلہ افزائی کریں گے تاکہ صحت کی دیکھ بھال، سیاحت انفارمیشن ٹیکنالوجی، زراعت، نیلی معیشت اور توانائی جیسے شعبوں میں مواقع کا فائدہ اٹھایا جاسکے۔ کل مشترکہ کاروباری کونسل کی میٹنگ ہوگی جس میں ان شعبوں میں مخصوص پروجیکٹوں کے ذریعے کاروباری مصروفیت کو بڑھانے کے لئے کام کیا جائے گا۔ تجارت کو بڑھانے کے لئے ہم تجارتی سہولت کے اقدامات نیز معیارات اور متعلقہ شعبوں میں بھی تعاون کررہے ہیں۔ زراعت اور خوراک کی سلامتی میں وسیع تر تعاون ہماری مشترکہ ترجیح ہے۔ ہم کینیا میں زرعی پیداوار بڑھانے کےلئے اشتراک کررہے ہیں۔ زرعی میکنزم کے لئے آج جس 100 ملین ڈالر کے قرض کے ایک سمجھوتے پر دستخط ہوئے ہیں ان سے ربط ضبط کی ایک نئی سمت قائم ہوگی۔ دالوں کی پیداوار اور درآمد کے لئے کینیا کے ساتھ طویل مدتی معاہدہ کے امکانت کا جائزہ لیا جارہا ہے اور اس سلسلے میں تبادلہ خیال ہورہا ہے۔


    ہم کو اس بات پر خوشی ہوگی۔نامیاتی کھیتی میں ہم جو کچھ طریقے اپناتے ہیں انہیں کینیا کے کسانوں کو بتائیں۔ صحت کے شعبے میں بھا با ٹرون میشن کینیاٹا نیشنل اسپتال کو فراہم کی گئی ہے تاکہ اسے کینسر کے علاج کےلئے استعمال کیا جاسکے۔تعلیم کے میدان میں شراکت داری ہماری عوام کے درمیان نئے رابطے پیدا کررہی ہے۔ ہمارے نیروبی کی یونیورسٹی کے ساتھ مضبوط رشتے ہیں جہاں آئی سی سی آر کے ذریعے ہندوستانی مطالعات کے لئے ایک چیئر قائم کی گئی ہے۔ ہندوستان کی مدد سے اس کی لائبریری کی تجدید کاری بھی کی جارہی ہے۔ توانائی کے بارے میں ہم بین الاقوامی شمسی اتحاد کے لئے کینیا کی حمایت کی قدر کرتے ہیں۔


    دوستو!


    کینیا کی ایک بڑی ہندوستان نژاد برادری ہمارے درمیان ایک اہم اور قوت بخش رابطہ کا کام کرتی ہے ۔ میں نے صدر کینیاٹا کے ساتھ ہمارے تجارتی، سرمایہ کاری اور ثقافتی تبادلوں کو بڑھانے کےبارے میں بات چیت کی ہے۔ گذشتہ سال ہماری میٹنگ میں صدر اور میں نے ہمارے فیصلوں کے نفاذ کی / قریبی اور ذاتی طور پر نگرانی کرنے سے بھی اتفاق کیا تھا۔


    اعلی جناب عالی


    ہم ایک بار پھر ہندوستان کی عوام اور اپنی جاب سے ہماری دعوت قبول کرنے کےلئے آپ کا شکریہ ادا کرتا ہوں اور گجرات اور دہلی میں آپ کی ہمارے ساتھ شامل ہونے پر عزت افزائی کرتا ہوں۔


    شکریہ


    بہت بہت شکریہ


    ۔۔۔۔۔۔۔۔۔۔۔

    م ن۔ح ا ۔ ن ا۔

    (11- 0 1 -17)

    U- 137
    
    
    (Release ID: 1480349) Visitor Counter : 2