      امور داخلہ کی وزارت

      سال کا اختتامی جائزہ:وزارت امورداخلہ
      Posted On: 04 JAN 2017 5:42PM by PIB Delhi


    نئیدہلی، 3/ جنوری، سال 2016 کے دوران وزارت امور داخلہ کی سرگرمیوں کی خاص جھلکیاں حسبِ ذیل ہیں:


    وزیراعظم جناب نریندر مودی کی صدارت میں نئی دہلی میں بین ریاستی کونسل کی میٹنگ کا انعقاد (16 جولائی 2016)۔


    ریاستوں کے وزرائے اعلیٰ اور مرکز کے زیر انتظام علاقوں کے ایڈمنسٹر یٹروں کے ہمراہ مرکزی وزراء نے میٹنگ میں شرکت کی۔ بین ریاستی کونسل کی میٹنگ میں پہلی بار مرکز اور ریاستوں کے مشترکہ مفاد کے وسیع موضوعات کا احاطہ کیا گیا ۔ قبل ازیں بین ریاستی کونسل کی میٹنگوں میں محض ایک دو شعبے پر ہی توجہ مرکوز کی جاتی تھی۔ یہاں یہ بتانا بھی اہم ہے کہ یہ میٹنگ 10 برس کے وقفے کے بعد منعقد ہوئی تھی۔


    حیدرآباد میں منعقدہ ڈی جی پی کی کانفرنس سے وزیراعظم جناب نریندر مودی کا خطاب:


    وزیر اعظم جناب نریندر مودی نے حیدرآباد کے سردار ولبھ بھائی پٹیل نیشنل پولیس اکیڈمی (ایس وی پی این پی اے) میں منعقدہ ڈی جی پی کی سہ روزہ کانفرنس کا افتتاح کیا۔ یہ کانفرنس 25 سے 27 نومبر 2016 تک چلی اور اس میں دہشت گردی سے سائبر کرائم تک کے موضوعات پر تبادلۂ خیال کیا گیا۔


    وزیراعظم جناب نریندر مودی نے 3 نومبر 2016 کو نئی دہلی میں منعقدہ تباہ کار ی کے خطرات کو کم کرنے سے متعلق ایشیائی وزراء کانفرنس (اے ایم سی ڈی آر ) کا افتتاح کیا۔


    تباہ کاری کےخطرات کو کم کرنے کے لئے سنڈائی فریم ورک اپنانے کے بعد یہ پہلی اہم بین حکومتی تقریب رہی۔ اس کانفرنس سے ایشیائی خطےمیں اس فریم ورک کے عمل درآمد کی راہ ہموار ہوئی ہے۔ اس فریم ورک کے پیش رفت کی نگرانی کا ایک خاکہ تیار کیا گیا۔ اس منصوبے کا خواب انتظامیہ کے تمام سطحوں کے علاوہ سماج میں تباہ کاری پر قابو پانے کی صلاحیت کو بڑھا کر ‘‘ ہندوستان کو تباہ کاری کو برداشت کرنے، تباہ کاری کے خطرات میں معقول حد تک کمی کرنے اور جا نی نقصانات ، ذریعہ معاش اور اثاثوں- معاشی، سماجی، ثقافتی اور ماحولیاتی نقصانات کو معقول حد تک کم کرنا ہے۔’’


    سرحد پار سے چلنے والی گولیوں سے شہری متاثرین کو 5 لاکھ روپے کا معاوضہ ملتا ہے(12 جولائی 2016):


    وزیرداخلہ جناب راج ناتھ سنگھ نے سرحد سے متصل آبادی کے سرحد پارسے جاری گولی باری سے شہری متاثرین کو 5 لاکھ روپے بطور معاوضہ دیئے جانے کو منظوری دی ہے۔ کوئی بھی شہری، جو دہشت گردانہ حملوں ، نکسلی تشدد ، سرحد پار سے گولی باری، بموں یا آئی ای ڈی کے دھماکوں کی وجہ سے ہلاک ہوتا ہے، تواسے یکساں معاوضے کے طور پر 5 لاکھ روپے دیئے جائیں گے۔


    وزیر داخلہ نے جیل کے نئے مینوئل کو منظوری دی (21/جنوری 2016):


    وزیر داخلہ جناب راج ناتھ سنگھ نے نئے ماڈل قید خانہ مینوئل کو منظوری دی ہے، جس کا مقصد پورے ملک میں جیل خانوں کے انتظامیہ اور قیدیوں کے رکھ رکھاؤ سے متعلق یکساں قوانین، ضابطے اور شرائط وضع کرنا ہے۔


    سی اے پی ایف میں خواتین کی نمائندگی میں اضافہ(5/جنوری 2016):


    وزیرداخلہ جناب راج ناتھ سنگھ نے کانسٹبل سطح کے 33 فیصد اسامیوں کو بھرنےکو منظوری دی تھی۔


    ریاست جموں و کشمیر کے ایس پی او کے معاملے میں اعزازی رقم کو ماہانہ 6 ہزار روپےتک بڑھانا(یکم جنوری 2016):


    وزارت داخلہ نے ریاست جموں و کشمیر کے اسپیشل پولیس آفیسروں(ایس پی او) کو دی جانے والی اعزازی رقم کو بھی ماہانہ 3 ہزار روپے سے بڑھا کر 6 ہزار روپے کر دیا ہے۔ یہ اضافہ یکم جنوری 2016 سے نافذالعمل ہو گیا ہے۔


    کابینہ نے طویل مدتی ویزا پر ہندوستان میں مقیم افراد کو دی جا رہی سہولیات کو منظوری دی (13 جولائی 2016):


    وزیراعظم جناب نریندر مودی کی قیادت میں منعقدہ کابینہ کمیٹی کی میٹنگ میں افغانستان، بنگلہ دیش اور پاکستان سے آئے اقلیتی فرقے کے افرا د یا جن کا تعلق ہندو، سکھ، بودھ، جین ، پارسی اور عیسائی برادری سے ہے، وہ ہندوستان میں طویل مدتی ویزا (ایل ٹی وی) کی بنیاد پر مقیم ہیں، انہیں دی جا رہی سہولیات کو منظوری دی تھی۔ اس قدم کا مقصد انہیں دی جانے والی درج ذیل سہولیات کے ذریعہ انہیں درپیش دشواریوں کو کم کرنا ہے۔ ان سہولیات میں بینکوں میں کھاتہ کھلوانہ، اپنے پیشے کے لئے املاک کی خریداری کی اجازت دینا اور اپنے روزگار کےلئے ےمعقول رہائش حاصل کرنا،اپنا روزگار کرنے کی اجازت دینا، انہیں ڈرائیونگ لائسنس، پین کارڈ اور آدھار نمبر جاری کرنے، ریاست/مرکز کے زیر انتظام علاقے، جہاں وہ مقیم ہیں، انہیں آزادانہ نقل و حمل کی اجازت دینا۔ ایل ٹی وی دستاویز کی ایک ریاست سے دوسری ریاست میں منتقلی کی اجازت دینا شامل ہے۔


    سرحد کی حفاظت کو مستحکم کرنےکےلئے وزارت داخلہ نے ایک کمیٹی تشکیل دی:


    وزارت امور داخلہ نے سرحد کی حفاظت کو مستحکم کرنے اور ہند-پاک سرحد پر لگی باڑھ کے درمیان فرق اور آسانی سے عبور کرنے والے علاقوں سے متعلق مسئلے کے حل کے لئے داخلہ سکریٹری سبک دوش جناب مدھوکرگپتا کی صدارت میں ایک کمیٹی تشکیل دی ہے۔ کمیٹی نے اپنی رپورٹ 29/اگست 2016 کو وزیر داخلہ جناب راج ناتھ سنگھ کو پیش کر دی تھی۔


    ہند-پاک سرحد کو سیل کرنے کے لئے وزیر داخلہ کی صدارت میں راجستھان کے جیسلمیر میں ایک میٹنگ منعقد ہوئی(7/اکتوبر2016):


    وزیر داخلہ جناب راج ناتھ سنگھ نے ہند-پاک سرحد کو سیل کرنے کے لئے راجستھان، پنجاب اور جموں وکشمیر کے وزرائے اعلیٰ /وزرائے داخلہ کے میٹنگ کی صدارت کی۔ مذکورہ میٹنگ کا افتتاح کرتے ہوئے جناب راج ناتھ سنگھ نے دسمبر2018 تک طبعی اور غیر طبعی رکاوٹیں کھڑی کر کے پاکستان کے ساتھ ملنے والی بنیادی سرحد کو محفوظ کرنے میں ریاستوں کی سرگرم شراکت کا مطالبہ کیا۔


    مرکزی وزیر جناب راج ناتھ سنگھ نے سرحدی بندوبست کا جائزہ لیا( 2/جون2016):


    وزیر داخلہ جناب راج ناتھ سنگھ نے امور داخلہ کے وزیر مملکت جناب کرن ریجی جو کے ہمراہ سرحدی بندوبست کا جائزہ لیا۔ جناب راج ناتھ سنگھ نے آسا م میں ہند-بنگلہ دیش سرحد کو مکمل طورپر سیل کرنے کی ہدایت دی۔


    ہندوستان اور بنگلہ دیش کے درمیان 28/جولائی 2016 کو نئی دہلی میں وزیر داخلہ سطح کی باہمی بات چیت ہوئی:


    اس بات چیت میں بنگلہ دیشی وفد کی قیادت وہاں کے وزیرداخلہ جناب اسدالزماں خاں اور ہندوستانی وفد کی قیادت وزیرداخلہ جناب راج ناتھ سنگھ نے کی۔ اس میٹنگ میں 3 باہمی مفاہمتی دستاویزات پر تیزی سے عمل درآمد ، مربوط سرحدی بندوبست منصوبہ کے مؤثر عمل درآمد ، باہمی حوالگی معاہدے کو زیادہ مؤثر بنانے کی خاطر اس میں ترمیم شامل رہی۔


    فوجداری معاملات میں باہمی قانونی امداد سے متعلق بِمس ٹیک (بی آئی ایم ایس ٹی ای سی) معاہدے پر دستخط اور اس کی توثیق(10/مارچ 2016):


    وزیراعظم جناب نریندر مودی کی صدارت والی کابینہ کمیٹی کی میٹنگ میں فوجداری معاملات میں باہمی قانونی امداد سے متعلق کثیر شعبہ جاتی، تکنیکی اور اقتصادی تعاون کی خلیج بنگال پہل ( بی آئی ایم ایس ٹی ای سی) معاہدے اور اس کی توثیق کو منظوری دے دی۔ معاہدے کی دفعہ 15 کے تحت وزارت امورداخلہ کومرکزی اتھارٹی کے طورپر تجویز کیاگیاہے۔ بِمس ٹیک میں 7 ممالک یعنی بنگلہ دیش، بھوٹان، ہندوستان، میانمار، نیپال، سری لنکا اور تھائی لینڈ شامل ہیں۔


    وزیرداخلہ جناب راج ناتھ سنگھ نے پاکستان کے اسلام آباد میں منعقدہ سارک وزرائے داخلہ کی ساتویں میٹنگ سے خطاب کیا(7/اگست2016):


    وزیرداخلہ جناب راج ناتھ سنگھ نے پاکستان کے شہر اسلام آباد میں سارک وزرائے داخلہ کی منعقدہ 7ویں میٹنگ سے خطاب کیا۔ اس میٹنگ کے ایجنڈے کے اہم نکات میں دہشت گردی، منشیات کی اسمگلنگ، سائبر کرائم اور انسانوں کی اسمگلنگ شامل تھا۔ زیادہ تر شرکاء ممالک نے دہشت گردی کی اس کی ہرشکل میں پُرزور مذمت کی۔


    وزیر داخلہ نے 5/اگست 2016 کو پارلیمنٹ میں دیئے گئے اپنے بیان میں کہا کہ ‘‘ ہندوستان کی جانب سے میں نے دہشت گردی کی لعنت پر خصوصی طورپر زور دیا۔ مجھے یقین ہے کہ اس ایوان کے تمام اراکین میری اس بات سے متفق ہوں گے کہ دہشت گردی جنوب ایشیاء میں امن و خوشحالی کے لئے سب سے بڑا چیلنج ہے۔ میں دہشت گردی کی اس لعنت کو جڑ سے ختم کرنے کے لئے اپنے عزم کو مزید سخت کرنے کی اپیل کرتاہوں۔ میں نے اس بات کو یقینی بنانے کی ضرورت پر بھی زور دیا کہ دہشت گردی کو کسی بھی طورپر جائز نہیں ٹھہرایا جا سکتا اور نہ کوئی حکومت اس کی پشت پناہی کر تی ہے۔


    بر کس ممالک کے ڈرگ کنٹرول ایجنسیوں کے سربراہان کی (8/جولائی2016) کو نئی دہلی میں دوسر ے اینٹی ڈرگ ورکنگ گروپ کی میٹنگ منعقد ہوئی۔


    وزیر دا خلہ جناب راج ناتھ سنگھ نے اینٹی ڈرگ ورکنگ گرو پ کی دوسری میٹنگ کا افتتاح کیا۔ وزارت داخلہ کے زیراہتمام منشیات روک تھام بیورو کے زیر اہتمام برکس ممالک کی ڈرگ کنٹرول ایجنسیوں کے سربراہان کی دوسرے ڈرگ ورکنگ گروپ کی میٹنگ کا انعقاد ہوا۔ اس میں شامل وفود نے غیر قانونی منشیات کے تجارت کی روک تھام اور اس کے مقابلے کی صلاحیت بڑھانے کا عزم ظاہر کیا۔ میٹنگ کو اس لئے اہمیت حاصل ہے، کیونکہ ہندوستان نے اکتوبر 2016 میں گووا میں منعقدہ 8ویں برکس سربراہ کانفرنس کی میزبانی کی تھی۔


    وزیر داخلہ نے 11/مئی 2016 کو نئی دہلی میں منعقدہ ایس اے آئی ای وی اے سی کی چوتھی وزارتی میٹنگ سے خطاب کیا:


    وزیر داخلہ جناب راج ناتھ سنگھ نے بچوں کے خلاف تشدد کو ختم کرنے کے لئے جنوب ایشیاء کی پہل (اس اے آئی ای وی اے سی) کی چوتھی وزارتی میٹنگ سے خطاب کیا۔ میٹنگ کی صدارت کرتے ہوئے جناب راج ناتھ سنگھ نے کہا کہ ہمارے بچوں اور نوجوانوں کی حفاظت سکیورٹی ، وقار او ر خوشحالی سے ہمارے ملکوں کی خوشحالی اور مضبوطی کا تعین ہوگا۔


    بین ریاستی کونسل(آئی ایس سی) اور آئی ایس سی کی قائمہ کمیٹی کی ازسرنوتشکیل(28.10.2016) :


    حکومت نے بین ریاستی کونسل (آئی ایس سی) اور بین ریاستی کونسل کی قائمہ کمیٹی کی تشکیل نو کی ہے۔ وزیر داخلہ نے (27/جون2016) کو رانچی میں مشرقی ژونل کونسل کے 22ویں میٹنگ کی صدارت کی۔ مشرقی ژونل کونسل نے جھارکھنڈ، بہار ، اڈیشہ اور مغربی بنگال جیسی ریاستیں شامل ہیں۔ میٹنگ میں ریاستی پولیس فورس کی جدیدکاری ، فرقہ وارانہ کشیدگی اور بایاں بازو کی انتہا پسندی(ایل ڈبلیو ای) کو ختم کرنے کے اقدامات ، منشیات کی اسمگلنگ کی روک تھام، مشرقی ہندوستان میں سبز انقلاب لانے کے اقدامات، ماہی گیری سے متعلق مسائل، بلیو انقلاب لانے کے لئے مویشیوں اور پولٹری کی پیداواریت جیسے موضوعات پر تبادلۂ خیال ہوا۔


    ممبئی میں مغربی ژونل کونسل کی 22ویں میٹنگ کا انعقاد(21.10.2016):


    مغربی ژونل کونسل، جس میں مہاراشٹر، گجرات، گوااور مرکز کے زیر انتظام علاقے دمن دیپ اور دادرنگر حویلی شامل ہیں۔ ان کی 22ویں میٹنگ وزیرداخلہ جناب راج ناتھ سنگھ کی قیادت میں منعقد ہوئی۔ کونسل نے ساحلی حفاظت ، اندرونی سلامتی، ماہی گیروں کو بایومیٹرک شناختی کارڈ اور ریڈرس کارڈ کا اجراء ، دہشت گردی کے مقابلے کے لئے منصوبے بنانا، پولیس فورس وغیرہ کی جدید کاری سے متعلق موضوعات پر تبادلۂ خیال کیا۔ دوسرے اہم موضوعات، جن پر کونسل میں تبادلۂ خیال ہوا، ان میں پردھان منتری آواس یوجنا (شہری ) مشن ، 2022 تک سب کے لئے گھرکے مقصد سے مرکزی حکومت کی اضافی اراضی اور شہری بے گھروں کو پناہ گاہوں کی فراہمی شامل تھا۔


    دسمبر 2016 میں ناکہ بندی کے بعد منی پور میں صورتحال کی لگاتار نگرانی :


    وزیر داخلہ جناب راج ناتھ سنگھ نے 22/دسمبر 2016 کو منی پور میں سکیورٹی کے حالات کو قابو میں لانے اور اس بات کو یقینی بنانے کے لئے کہ ناگالینڈ کے راستےموٹر گاڑیوں کی نقل وحمل میں کوئی رکاوٹ نہ آئے۔ منی پور کے وزیراعلیٰ جناب اوکرام ایبوبی سنگھ اور ناگالینڈ کے وزیراعلیٰ جناب ٹی آڑ زیلیانگ کو علیحدہ علیحدہ خطوط لکھے تھے۔ امور داخلہ کے وزیر مملکت جناب کرن ریجی نے 23/دسمبر 2016 کو ناگاگروپوں کےذریعے کی جارہی اقتصادی ناکہ بندی پر قابو پانے کے لئے امپھال میں منی پور کے وزیر اعلیٰ جناب اوکرام ایبوبی سنگھ سے ملاقات کی اور کہا کہ مرکزریاست میں حالات کو معمول پر لانے کے لئے تمام طرح کی امداد دے گا۔ جناب ریجی جو نے ناگاؤں کے ذریعہ اقتصادی ناکابندی کے پیش نظر قانون اور نظم و ضبط کی صورتحال کاجائزہ لینے کے لئے وزارت کے اعلیٰ افسران کے حکام کے ساتھ ریاست کا دورہ کیاتھا۔ ناگاعوام اپنے علاقوں سے کاٹ کر نیا اضلاع بنانے کے خلاف احتجاج و مظاہرہ کر رہے ہیں۔


    حکومت ہند اور این ایس سی این نے مشترکہ کمیونکے جاری کیا (12.08.2016):


    گزشتہ دو برسوں کے دوران ناگاسیاسی مسئلے کا قابل قبول حل تلاش کرنے کے لئے نئی ضرورت محسوس کی گئی ہے اور اس پر زور دینے کے لئے حکومت ہند اور این ایس سی این نے سیاسی پہل کی ہے۔ ان کی بات چیت زیادہ بامقصد، غیر رسمی، زیادہ دوررس اور بار بار ہو رہی ہے۔


    این ڈی ایف بی(پی) کے ساتھ کارروائی معاہدے کے منسوخی میں توسیع (23.06.2016):


    مشترکہ نگرانی گروپ کی ایک میٹنگ ہوئی، جس میں حکومت ہند، حکومت آسام اور نیشنل ڈیموکریٹک فرنٹ آف بوڈولینڈ(ترقی پسند) کے نمائندے شامل تھے۔ تبادلہ خیالات کے بعد اس بات پر اتفاق ہوا کہ کارروائی کی منسوخی میں مزید 6 ماہ کی یعنی 31/دسمبر 2016 تک توسیع کر دی جائے۔


    وزارت داخلہ کے زیر اہتمام نئی دہلی میں حکومت منی پور اور کوکی نیشنل آرگنائزیشن(کے این او) اور یونائیٹیڈ پیپل فرنٹ(یوپی ایف) آف منی پور کے ساتھ سہ فریقی مذاکرات کا پہلا دور منعقد ہوا(15.06.2016):


    وزارت داخلہ نے ترواننت پورم میں ژونل کونسل میٹنگ کی صدارت کی(28.12.2016):


    وزیر داخلہ جناب راج ناتھ سنگھ نے کہا کہ ہمارے ملک کے اتحاد اور سلامتی کو خواہ وہ باہری یا اندرونی خطرے سے لاحق ہو، کے تحفظ اور استحکام کے لئے ہر ممکن اقدامات کئے جائیں گے۔


    جناب راج ناتھ سنگھ نے این اے ٹی جی آر آئی ڈی سے متعلق جائزہ میٹنگ کی صدارت کی(31.08.2016):


    مرکز ی وزیر داخلہ جناب راج ناتھ سنگھ نے قومی اور بین قومی جرائم کے انسداد میں خفیہ اور قانون کی نفاذ کرنے والی ایجنسیوں کی مدد میں این اے ٹی جی آر آئی ڈی کی اہمیت پر زور دیا۔


    کا بینہ کی تقرری کمیٹی نے نیشنل انٹیلی جنس گرِڈ(این اے ٹی جی آر آئی ڈی) کے چیف ایگزیکٹیو آفیسر کے طورپر انٹلی جنس بیورو کے ایڈیشنل ڈائریکٹر جناب اے کے پٹنائک کی تقرری کو منظوری دے دی۔ یہ اس ایجنسی کے پہلے سربراہ بنے 13.08.2016)۔ این اے ٹی جی آر آئی ڈی فریم ورک کو نئی دہلی اور بنگلورو میں تعمیر کئے جا رہے بنیادی ڈھانچے میں رکھا جائے گا۔ نیٹ گرِڈ فریم ورک پر 23/دسمبر 2018 سے عمل درآمد متوقع ہے۔


    جناب ہنس راج گنگا رام اہیر نے امور داخلہ کے وزیر مملکت کے طورپر عہدہ سنبھالا(11.07.2016):


    امور داخلہ کے وزیر مملکت جناب ہنس راج گنگا رام اہیر نے 17/دسمبر 2016 کو مرکز کے زیر انتظام علاقے کے دورے کے دوران دمن دیو میں ترقیاتی پروجیکٹوں کا جائزہ لیا۔


    امور داخلہ کے وزیر مملکت جناب اہیر نے اپنے دورے کے دوران کڈیّا میں ساحلی پولیس اسٹیشن کا افتتاح کیا۔ انہوں نے افسران کو دیو میں ساحلی پولیس اسٹیشن قائم کرنے کے کام کو تیز کرنے کی ہدایت دی۔ جناب اہیر نے مرکزکے زیر انتظام علاقے کے انتظامیہ سے خالی پڑی اسامیوں کو فوری طورپر پُرکرنے کی اپیل کی تاکہ ساحلی پولیس اسٹیشن جلد سے جلد اپنی پوری صلاحیت کے ساتھ کام کر سکے ۔


    امور داخلہ کے وزیر مملکت جناب کرن ریجی جو نے ادے پورمیں منعقدہ تباہی کے خطرے کی روک تھام (ڈی آر آر) سے متعلق برکس میٹنگ کا افتتاح کیا۔ (22.08.2016):


    جناب کرن ریجی نے کہا کہ ہندوستان اس میدان میں دوسرے برکس ممالک کے ساتھ شانہ بہ شانہ کام کرنا چاہتا ہے اور اشتراک کے تمام ممکنہ شعبوں کا پتہ لگانا چاہتا ہے۔ انہوں نے مزید کہا کہ ڈی آرآر وزیراعظم جناب نریندر مودی کے لئے انتہائی ترجیحی شعبہ ہے۔


    کابینہ نے جموں وکشمیر کے لئے وزیراعظم کے ترقیاتی پیکج 2015 کے تحت پاکستان کے مقبوضہ جموں وکشمیر اور چھمب کے بے گھر کنبوں کے لئے بازآبادکاری پیکج کو منظوری دے دی (30.11.2016)


    وزیر اعظم جناب نریندر مودی کی قیادت والی کابینہ کمیٹی نے نومبر 2015 میں جموں و کشمیر کے لئے وزیراعظم کے ترقیاتی پیکج 2015 کے اعلان کے بعد جموں و کشمیر کے پاکستان کے مقبوضہ علاقوں اور چھمب کے36،384 بے گھر کنبوں کے لئے 2 ہزارکروڑ روپے کے مرکزی امداد کو منظوری دی تھی۔ پیکج کے مطابق بے گھر کنبوں کے درمیان فی کنبہ 5.5 لاکھ نقد روپے تقسیم ہوں گے تاکہ وہ اس سے آمدنی کرسکیں گے اور ان کا ذریعہ معاش بحال ہو۔ یہ رقم جموں و کشمیر کی ریاستی حکومت کے لئے جاری ہوگی تاکہ راست فوائد منتقلی (ڈی بی ٹی) کے ذریعہ اہل کنبوں کے مابین تقسیم ہو سکے ۔


    وزارت امور داخلہ جموں کشمیر کے لئے اضافی 10 ہزار ایس پی او کو منظوری دی۔(21.09.2016)


    وزارت امور داخلہ نے ریاست جموں کشمیر کے محکمہ پولیس میں 10 ہزار اضافی اسپیشل پولیس آفیسر(ایس پی او) کی خدمات کے حصول کو منظوری دی ہے۔ اضافی ایس پی او کو سکیورٹی سے متعلق ضرورتوں کے لیے استعمال میں لایا جائے گا۔


    کابینہ نے جموں و کشمیر اور ایل ڈبلیو ای ریاستوں کےذریعہ 17 انڈین ریزرو بٹالینوں کے قیام کو منظوری دی ۔ (27.01.2016)


    وزیراعظم جناب نریندر مودی کی قیادت میں کابینہ کمیٹی نے جموں کشمیر اور بائیں بازو کی انتہاپسندی (ایل ڈبلیو ای) سے متاثرہ ریاستوں کےذریعہ 17 انڈین ریزرو بٹالینوں (آئی آر بی این ایس) کے قیام کو منظوری دی ہے۔ اس میں مقامی نوجوانوں کی بھرتی کی جائے گی۔ اس مقصد کے حصول کے لئے ریاستیں اگر ضرورت محسوس کریں گی تو عمر اور تعلیمی پیمانے میں لچک لاسکیں گی۔ ریاست جموں کشمیر کے ذریعہ قائم کئے جانے والے 05 آئی آر بی این ایس کے معاملے میں کانسٹبل اور کلاس ۔IVکے عہدے کی 60 فیصد خالی اسامیاں جموں کشمیر کے اضلاع سے پُر کی جائیں گی۔ بائیں بازو کے تشدد سے متاثرہ ریاستوں کے لئے کانسٹبل کی 75 فیصد خالی اسامیاں سکیورٹی سے متعلق اخراجات (ایس آر ای) اسکیم کے تحت 27 اہم اضلاع سے پُر کی جائیں گی۔


    ایل ڈبلیو ای متاثرہ ریاستوں کے لئے 1000 کروڑ روپے کی تخصیص (06.01.2016)


    وزیرداخلہ جناب راج ناتھ سنگھ نے 7 ریاستوں میں بائیں بازو کی انتہاپسندی سے بری طرح متاثرہ 35 اضلاع کے لئے 1000 کروڑ روپے اضافی مرکزی امداد کی ریاستوں کے اعتبار سے تخصیص کو منظوری دی ہے۔


    اینیمی پراپرٹی آرڈیننس 2016 کا اعلان (08.01.2016)


    صدر جمہوریہ ہند نے اینیمی پراپرٹی ایکٹ 1968 میں ترمیم کے لئے 7 جنوری 2016 کو انییمی پراپرٹی (ترمیم اور توثیق) آرڈیننس 2016 مشتہر کیا ہے۔ یہ ترمیمات سے ایکٹ میں موجود خامیاں دور ہونگیں اور یہ بات یقینی ہوگی جو کسٹوڈین کی ملکیت ہیں وہ دشمن کمپنیوں کو واپس نہ جائیں۔


    غیر ملکی سرمایہ کاروں کو مستقل رہائشی کا درجہ دینے کو کابینہ کی منظوری (31.08.2016)


    وزیراعظم جناب نریندر مودی کی صدارت میں مرکزی کابینہ نے غیر ملکی سرمایہ کاروں کو حکومت کے ذریعہ وقتاً فوقتاً اعلان کردہ ایف ڈی آئی پالیسی میں درج متعلقہ شرائط کی تکمیل کی صورت میں انہیں مستقل رہائشی درجہ (پی آر ایس) دینے کی اسکیم کو منظوری دے دی ہے۔ اس اسکیم سے ہندوستان میں غیر ملکی سرمایہ کاری کی حوصلہ افزائی اور میک ان انڈیا پروگرام میں آسانیاں پیدا ہونے کی امید ہے۔ اسکیم کے تحت غیر ملکی سرمایہ کاروں کو پی آر ایس درجہ دینے کے لئے ویزا مینول میں مناسب انتظامات کو شامل کیا جائے گا۔


    ٹورسٹ ویزا اور ای۔ ٹورسٹ ویزا میں قلیل مدتی یوگا پروگرام کو شامل کیا گیا۔ (02.06.2016)


    وزارت امور داخلہ نے ٹورسٹ ویزا اور ای ۔ ٹورسٹ ویزا میں قلیل مدتی یوگا پروگراموں کو شامل کرنے کا فیصلہ کیا ہے۔ پوری دنیا میں یوگا کی توسیع اور اہمیت کا اعتراف کرتے ہوئے حکومت نے ٹورسٹ ویزا کے تحت قابل اجازت سرگرمیوں میں قلیل مدتی یوگا پروگرام کو شامل کرنے کا فیصلہ کیا ہے۔ اس کے علاوہ حکومت نے ای۔ ٹورسٹ ویزا کے تحت قابل اجازت سرگرمیوں میں ’’ قلیل مدتی یوگا پروگرام میں شرکت‘‘ اور ’’ ہندوستانی طریقہ علاج کے تحت علاج کے تحت قلیل مدتی علاج‘‘ کو شامل کرنے کا فیصلہ کیا ہے۔


    یکم مارچ 2016 سے جاپانی شہریوں کے لئے ہندوستان آمد پر ویزا (29.02.2016)


    وزیراعظم جناب نریندر مودی کے اعلان کے مطابق یکم جنوری 2016 سے جاپانی شہریوں کی ہند آمد پر ویزا دینے کی اسکیم شروع کی گئی ہے۔ اس سہولت سے بزنس، سیاحت، کانفرنس اور طبی مقاصد کے لئے استفادہ اٹھایا جاسکتا ہے۔ اس ویزا کے تحت ہندوستان میں آمد کے بعد سے اس کی مدت کار 30 دنوں تک کی ہوگی۔ ہر سال تقریباً 1.80 لاکھ جاپانی مختلف ویزا کی بنیاد پر ہندوستان کا دورہ کرتے ہیں۔ اس میں بزنس اور ٹورسٹ ویزا کا حصہ تقریباً 78 فیصد ہوتا ہے۔


    65برس سے زائد عمر کے بنگلہ دیش کے لوگوں کے لئے ٹورسٹ ویزا کے ضابطوں میں نرمی۔ (19.08.2016)


    حکومت ہند نے 65 سال سے زائد کی عمر کے بنگلہ دیش کے شہریوں کے لئے ملٹی پل انٹری سہولت رکھنے والے ٹورسٹ ویزا کی مدت ایک سال سے بڑھاکر 5 سال کرنے کا فیصلہ کیا ہے۔


    وزیر داخلہ جناب راج ناتھ سنگھ نے دفاع سے متعلق موضوعات پر سری نگر میں منعقدہ اعلی سطحی میٹنگ کی صدارت کی(01.07.2016)


    وزیر داخلہ جناب راج ناتھ سنگھ کی صدارت میں ایک اعلی سطحی میٹنگ کاانعقاد سری نگر میں ہوا۔ میٹنگ میں جموں کشمیر کے گورنر جناب این این ووہرہ اور وزیراعلی محترمہ محبوبہ مفتی نیز مرکز اور ریاست کے متعدد سینئر افسران نے شرکت کی۔ میٹنگ میں ریاست کی صورتحال خصوصاً ریاست کے ترقیاتی پروجیکٹوں سے متعلق اہم موضوعات پر تبادلہ خیال کیا گیا۔


    وزیر داخلہ جناب راج ناتھ سنگھ نے 24 اگست 2016 کو سری نگر میں مختلف سیاسی پارٹیوں کے رہنماؤں کے ساتھ ملاقات کی۔ (14.08.2016)


    مرکزی وزیر داخلہ جناب راج ناتھ سنگھ نے سری نگر میں مختلف سیاسی پارٹی کے رہنماؤں کے ساتھ کئی میٹنگیں کیں۔ جناب سنگھ نے وادی کشمیر میں سلامتی کی صورتحال کا جائزہ لینے کے لئے سکیورٹی ایجنسیوں اور ریاستی حکومت کے اعلی افسران کی میٹنگ کی صدارت بھی کی۔ انہوں نے جموں کشمیر کے عوام سے نظم و ضبط بحال کرنے اور امن قائم کرنے میں مدد کی اپیل کی۔


    جناب راج ناتھ سنگھ کی قیادت میں کل پارٹی وفد نے جموں کشمیر کا اپنا دورہ مکمل کیا (05.09.2016)


    ریاست جموں کشمیر کا دورہ کرنے والے کل پارٹی وفد کا دو وزہ دورہ 5 ستمبر 2016 کو مکمل ہوا۔ وزیر داخلہ جناب راج ناتھ سنگھ نے کہا ہے کہ وفد کی جموں کشمیر میں مختلف طبقات کے ساتھ بات چیت مفید رہی ہے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔


    غیر مہلک ہتھیار کے طور پر پلیٹ گن کا ممکنہ متبادل تلاش کرنےکے لئے ماہرین کی کمیٹی کی تشکیل (26.07.2016)


    وزیر داخلہ جناب راج ناتھ سنگھ نے غیر مہلک ہتھیار کے طور پر پلیٹ گن کے ممکنہ دوسرے متبادلات تلاش کرنے کرنے کے لئے وزارت داخلہ کے جوائنٹ سکریٹر جناب ٹی وی ایس این پرساد کی صدارت میں سات رکنی ماہرین کمیٹی کی تشکیل کو منظوری دے دی تھی۔ کمیٹی نے 29 اگست 2016 کو اپنی رپورٹ وزارت داخلہ کے سکریٹری جناب راجیو مہرشی کو پیش کردی ۔


    وزیر داخلہ نے لیہ میں مختلف وفود کے ساتھ ملاقات کی (03.10.2016)


    وزیر داخلہ جناب راج ناتھ سنگھ نے 3 اکتوبر 2016 کو لیہ میں 15 سے زائد سیاسی پارٹیوں، مذہبی برادریوں اور شہری سماجی گروپوں کے ساتھ ملاقات کی۔ انہوں نے لیہ۔ لداخ خطہ کو آئین کے ذریعہ مرکز کے زیر انتظام علاقے کا درجہ دینے کی غرض سے مشترکہ میمورنڈم پیش کیا۔


    جموں و کشمیر کےعوام کی شکایات کے تدارک کے لئے وزارت داخلہ میں ایک سیل کی تشکیل (30.08.2016)


    امور داخلہ کی وزارت نے جموں و کشمیر کے عوام خصوصاً ریاست سے باہر مقیم طلبا سے متعلق شکایات کو دیکھنے کے لئے نوڈل آفسر کے طور پر جموں و کشمیر ڈویژن میں ڈائرکٹر کو نامزد کیا ہے۔


    وزیر داخلہ کے سہ روزہ دورہ بحرین کی تکمیل کے بعد جاری کردی مشترکہ بیان کا متن (25.10.2016)


    فریقین نے اس بات پر اتفاق کیا کہ اعلی سطحی دوروں نے دونوں ملکوں کے مابین ہوئے اہم معاہدوں کے عمل درآمد میں تعاون کیا ہے۔ اس دورے کے دوران فریقین نے دہشت گردی کے مقابلے سے متلق معاہدوں کے سرگرم عمل درآمد پر اتفاق کیا ہے جس کے لئے ایک مشترکہ کمیٹی تشکیل دی گئی تھی۔ کمیٹی کی پہلی میٹنگ اسی دورے کے موقع پر منعقد ہوئی۔


    کابینہ نے بین الاقوامی دہشت گردی، بین قومی منظم جرائم اور غیر قانونی ادویہ، منشیات، اعصاب کو متاثر کرنے والی اشیا کی غیر قانونی تجارت کے مقابلے میں تعاون سے متعلق ہند۔ بحرین معاہدے کو بعدمعاہدے کے منظوری دی اور اس کی توثیق کردی (06.01.2016)


    معاہدوں کی توثیق کے تبادلے کی تریخ سے یہ مفاہمتی دستاویز نافذ العمل ہوجائے گی۔


    امور داخلہ کے وزیر مملکت جناب کرن رجیجو نے تھائی لینڈ کے شہر بنکاک میں منعقدہ تباہی کے خطرات کو کم کرنے (ڈی آر آر) کی پہلی ایشیائی ایس اینڈ ٹی کانفرنس سے خطاب کیا (24.08.2016)


    امور داخلہ کے وزیر مملکت جناب کرن رجیجو نے اقوام متحدہ کے ذریعہ مجوزہ ایشیائی خطہ کےلئے تباہی کے خطرات میں کمی لانے کے لئے (ڈی آر آر) کی پہلی ایشیائی سائنس اور ٹکنالوجی کانفرنس میں شرکت کی۔


    سارک دہشت گردی مخالف میکنزم کے استحکام کے لئے معروف ماہرن کے اعلی سطحی گروپ کی نئی دہلی میں دوسری میٹنگ کا انعقاد (22.09.2016)


    انٹلی جنس بیورو کے ڈائرکٹر جناب دنیشور شرما نے سارک ممالک سے دہشت گرد تنظیموں اور اداروں کے خلاف بین الاقوامی طور پر منظور شدہ اقدامات پر سختی سے عمل کرنے کی اپیل کی۔ جناب شرما نے آٹھوں رکن ممالک سے جنوب ایشیائی تنظیم برائے علاقائی تعاون (سارک) کے ذریعہ دہشت گردی کی روک تھام، اضافی پروٹوکول نیز فوجداری معاملات میں باہمی قانونی امداد سمیت لئے گئے متعدد معاہدوں کی توثیق کے لئے کہا ہے۔ یہ میٹنگ 30.09.2016 کو پائے تکمیل کو پہنچی۔


    ہندوستان اور امریکہ کے درمیان دہشت گردوں کی جانچ سے متعلق معلومات کے تبادلے کے نظم پر نئی دہلی میں دستخط ہوئے (02.06.2016)


    حکومت ہند اور حکومت امریکہ کی مجازی سرکاری ایجنسیوں کے مابین دہشت گردوں کی جانچ سے متعلق معلومات کے تبادلے کے نظم پر دستخط ہوئے۔ اس نظم کے مطابق فریقین کو مجوزہ رابطے کے مقام پر مقامی قوانین اورضابطوں کی تکمیل کی شرط پر ایک دوسرے کی دہشت گردوں کی جانچ سے متعلق معلومات تک رسائی کی سہولت حاصل ہوگی۔


    ویزے کی شرط سے استثنی، غیر قانونی تارکین وطن اور سفارتی نیز کونسلر مشن سے متعلق افراد پر منحصر افراد کی واپسی نیز مفید روزگار کے تعلق سے ہندوستان اور سوئٹزرلینڈ کے درمیان نئی دہلی میں تین معاہدوں پر دستخط ہوئے (6.10.2016)


    وزیر داخلہ جناب راج ناتھ سنگھ نے ہندوستان کے دورے پر آئی سوئس وفاق کی انصاف اور پولیس کی وزیر محترمہ سمونیتا سماروگا سے ملاقات کی۔ جناب راجناتھ سنگھ نے کہا کہ دونوں ملکوں نے پرامن اور خوشحال مستقبل کے اپنے مشترکہ خواب کی بنیاد پر امن اور خوشحالی میں نمایاں طور پر تعاون کیا ہے۔


    انسانی اسمگلنگ کی روک تھام اور مقابلے میں تعاون کے موضوع پر ہندوستان اور متحدہ عرب امارات کے درمیان مفاہمتی دستاویز پر دستخط ہوئے (13.4.2016)


    وزیراعظم جناب نریندر مودی کی صدارت والی مرکزی کابینہ نے انسانی اسمگلنگ کی روک تھام اور مقابلے میں تعاون کے موضوع پر ہندوستان اور متحدہ عرب امارات کے درمیان مفاہمتی دستاویز (اے ایم یو) پر دستخط کو اپنی منظوری دے دی ہے۔ اس مفاہمتی دستاویز سے دونوں ملکوں کی دوستی مزید مستحکم ہوگی اور انسانی اسمگلنگ خصوصاً خواتین اور بچوں کی اسمگلنگ کی روک تھام، بچاؤ اور منتقلی کے موضوعات پر باہمی تعاون میں اضافہ ہوگا۔


    دہشت گردی کے موضوع پر ہند۔ مالدپ مذاکرات (11.4.2016)


    مالدیپ کے صدر کے دورہ ہند کے دوران حکومت مالدیپ نے دہشت گردی کے مقابلے سے متعلق اپنی تشویشات کے پیش نظر صلاحیت سازی کی ضرورت پر زور دیا۔ فریقین نے دہشت گردی اور بنیاد پرستی کے مقابلے نیز دہشت گرد مخالف کارروائیوں، خفیہ معلومات کے تبادلے اور صلاحیت سازی کے شعبے میں تعاون میں اضافے کی مربوط کوششوں کے تئیں اپنے عزم کا ایک بار پھر اعادہ کیا۔


    جناب کرن رجیجو نے ’’ایشیا میں مشترکہ قدریں اور جمہوریت‘‘ کے موضوع پر ٹوکیو میں معنقدہ سمپوزیم میں شرکت کی (19.1.2016)


    وزیر مملکت (داخلہ) جناب کرن رجیجو نے اس بات پر زور دیا کہ سمواد/ مذاکرات اچھے رشتوں می اہم کردار ادا کرتے ہیں۔ اکیسویں صدی ایشیائی صدی ہوگی۔ اس لئے جمہوری سماج کو غیر متصادم روایات اور جمہوری قدروں کے تحفظ کے لئے مل کر کام کرنا ہوگا۔


    وزیر داخلہ نے آندھر پردیش اور تمل ناڈو میں راحت رسانی کے کاموں کا جائزہ لیا (130.12.2016)


    وزیر داخلہ راج ناتھ سنگھ نے تمل ناڈو اور آندھرا پردیش میں وردہ سمندری طوفان کی تباہکاریوں کے بعد راحت رسانی کی صورتحال کا جائزہ لینے کے لئے ایک اعلی سطحی میٹنگ طلب کی۔ این ڈی آر ایف نے وردہ سمندری طوفان سے متاثرہ آندھراپردیش، پوڈوچیری اور تمل ناڈو میں مختلف مقامات پر 19 سیلاب اور بچاؤ ٹیمیں تعینات کی تھیں۔


    منی پور میں زلزلے کے بعد این ڈی ایم اے کی مربوط کارروائی اور راحت رسانی (4.1.2016)


    ریاست منی پور کے تمرنگلانگ ضلع میں4 جنوری 2016 کو 6.7 شدت کا زلزلہ آیا تھا۔ نیشنل ڈیزاسٹر منیجمنٹ (این ڈی ایم اے) نے فوری طور پر کارروائی کی اور بچاؤ نیز راحت رسانی کے لئے ریاستی حکومتوں، وزارت امور داخلہ، وزارت دفاع، وزارت ٹیلی کام اور دوسری متعلقہ سرکاری محکموں اور ایجنسیوں کےساتھ اشتراک میں کارروائی شروع کردی۔ منی پور میں جاری راحت رسانی کے کاموں کا جائزہ لینے کے لئے کابینہ سکریٹری جناب پی کے سنہا کی صدارت میں نیشنل کرائسس منیجمنٹ کمیٹی کی میٹنگ منعقد ہوئی۔


    این ڈی آر ایف کے ذریعہ سیلاب کے دوران بچاؤ اور راحت رسانی کی کارروائی (22.8.2016)


    نیشنل ڈیزاسٹر رسپانس فورس (این ڈی آر ایف) کے ذریعہ اترپردیش ، بہار، راجستھان، گجرات اور مدھیہ پردیش کے سیلاب سے متاثرہ متعدد اضلاع میں بچاؤ اور راحت رسانی کا کام انجام دیا تھا۔این ڈ آر ایف کی 56 سیلاب بچاؤں ٹیموں نے مختلف ریاستوں کے سیلاب سے متاثرہ علاقوں میں کارروائی کی اور بچاؤ اور راحت رسانی کے کاموں میں متعلقہ ریاستوں کی انتظامیہ کی مدد کی۔ این ڈی آر ایف کی ٹیموں نے اس مانسون سیزن کے دوران 53 ہزارسے زائد افراد کو محفوظ مقامات تک پہنچایا /بچایا اور12200 ضرورت مند افراد کو طبی امداد مہیا کرائیں۔


    این ڈی آر ایف کے ذریعہ مہاراشٹر کے رائے گڑھ ضلع میں سیلاب سے بچاؤ اور محفوظ مقامات پر پہنچانے کی کارروائی(5.8.2016)


    این ڈی آر ایف اور دیگر ایجنسیوں کے ذریعہ مہاراشٹر کے رائے گڑھ ضلع میں بڑےپیمانے پر تلاش کی کارروائی انجام دی گئی۔ ساوتری ندی اور اس کے آس پاس کے علاقوں میں لاپتہ ہونے والے متاثرین کا پتہ لگانے کے لئے این ڈی آر ایف کی چار ٹیموں کو تعینات کیا گیا تھا۔


    حیدرآباد، کرناٹک اور تلنگانہ کے بارش سے متاثرہ علاقوں میں این ڈی آر ایف کی تعیناتی(25.9.2016)


    آندھرا پردیش ، کرناٹک اور تلنگانہ کے بھاری بارش سے متاثرہ اضلاع میں جہاں سیلاب جیسی صورتحال کی وجہ سے معمولات زندگی درہم برہم ہوگئےتھے، این ڈی آر ایف کی ٹیموں نے مقامی انتظامیہ کے ساتھ رابطہ قائم کیا اور صورتحال کی دن رات نگرانی کی۔


    این ڈی آر ایف نے حادثے کا شکار ریل کی مسافر بوگیوں سے 54 زخمیوں کو باہر نکالا(20.11.2016)


    این ڈ آر ایف کی پانچ بچاؤ اور تلاشی ٹیموں نے حادثے کا شکار پٹنہ۔ اندور ایکسپریس کی حادثے کی شکار بوگیوں میں پھنسےمتاثرین کو باہر نکالنے کی انتھک کوشش کی۔ این ڈی آر ایف کی فوری کارروائی کی وجہ سے شدید طور پر زخمی 16 افراد سمیت مسافر ڈبوں سے 54 مسافروں کو باہر نکالا گیا اور 31 لاشوں پٹری سے اتری ریل گاڑی کی بوگیوں باہر نکالا گیا۔


    حکومت نے جموں و کشمیر اور ہماچل پردیش میں سبسی ڈائزڈ ہیلی کاپٹر خدمات کو منظوری دی (9.9.2016)


    حکومت نے تجربے کی بنیاد پر ریاست جموں کشمیر اور ہماچل پردیش میں ہیلی کاپٹر خدمات شروع کرنے کو اپنی منظوری دی۔ اس خیال کے تحت ناقابل رسائی مقامات کا انتخاب کرنا چاہیے۔


    پولیس میں خواتین سے متعلق ساتویں قومی کانفرنس (6.1.2016)


    وزیر داخلہ جناب راج ناتھ سنگھ نے پولیس میں خواتین سے متعلق ساتویں قومی کانفرنس کا افتتاح کیا۔ انہوں نے کہا کہ پولیس میں خواتین کی نمائندگی معقول حد تک نہیں ہے۔ حکومت نے انہیں معقول نمائندگی دینے کا عزم مصمم کررکھا ہے۔


    سوتنترتا سینک سمان پنشن اسکیم کے تحت مجاہدین آزادی کی پنشن میں اضافہ (18.8.2016)


    مرکزی پنشن یافتہ مجاہدین آزادی اور ان پر انحصار کرنے والے اہل افراد کی موجودہ پنشن اسکیم پر نظرثانی کی گئی ہے۔ نظرثانی شدہ اسکیم 15.8.2016 سے نافذ العمل ہوگئی ہے۔


    پٹھان کوٹ سے متعلق جے آئی ٹی کی جانچ کے نتائج (27.4.2016)


    پاکستان سے آئی چار رکنی مشترکہ تفتیشی ٹیم (جے آئی ٹی) نے پٹھان کوٹ ہوائی اڈہ دہشت گردانہ حملے سے متعلق این آئی اے کی وساطت سے اہم چشم دید گواہوں اور متاثرین کا انٹرویو لینے نیز ظاہرہ شواہد جمع کرنے اور جائزہ لینے کے لئے ہندوستان کا دورہ کیا تھا۔ پاکستان کی جے آئی ٹی نے پاکستان میں کی گئی تفتیش کے نتائج سے این آئی اے کو مطلع کیا ہے۔ یہ معاملہ دونوں ملکوں میں زیر تفتیش ہے۔ حکومت اس معاملے میں پاکستان کی متعلقہ انتطامیہ کے ساتھ رابطے میں ہے۔


    ۔۔۔۔۔۔۔۔۔۔۔


    م ن ۔ ش س۔ ک ا ۔


    (03/01/2016)


    U- 29

    
    
    (Release ID: 1479951) Visitor Counter : 2