      جدید اور قابل تجدید توانائی کی وزارت

      قابل تجدید توانائی کے شعبے کی ریاستی سرکاروں کے ساتھ جائزہ میٹنگ
      Posted On: 25 JAN 2017 12:20PM by PIB Delhi


    ’’ارون‘‘ موبائل ایپلی کیشن جاری کی گئی


    نئیدہلی۔ 25 ؍جنوری۔نئی اور قابل تجدید توانائی کی وزارت (ایم این آر ای) کی جانب سے پچھلے دنوں قابل تجدید توانائی کے شعبے سے متعلق ریاستی سرکار کے افسران کے ساتھ ایک جائزہ میٹنگ کااہتمام کیا۔ اس موقع پر چھتوں پر نصب شمسی نظام ، ’’ارون ۔ اٹل روف ٹاپ سولر یوزر نیوی گیٹر ‘‘اور روف ٹاپ سسٹموں سے متعلق اطلاعاتی گائیڈ بھی جاری کی گئی۔

    23 اور 24 جنوری 2017 کو اہتمام کی جانے والی اس جائزہ میٹنگ کے اختتام اجلاس سے خطاب کرتے ہوئے ایم این آر ای کے سکریٹری جناب راجیو کپو ر نے قابل تجدید توانائی کے لئے خریداری کی ذمہ داریوں یعنی رینیویبل پرچیز آبلیگیشن (آر پی او ایس) سے مطابقت بنائے رکھنے پر زور دیا اور ملک بھر میں قابل تجدید توانائی کے نظام کی خریداریوں کی بروقت ادائیگی کیلئے معقول فضا سازگار کرنے اور قابل تجدید توانائی کی تنصیبات قائم کرنے کی ضرورت پر زور دیا۔

    اس موقع پر جناب راجیو کپور نے سولر پی وی پروگرام کے 12 آف گریڈ زمروں کو ایوارڈ سے بھی نوازا۔ جن میں شمسی لالٹین، گھروں میں روشنی کرنے شمسی نظام، سولر پاور پیکس ، سولر اسٹریٹ لائٹس، سولر پاورپلانٹس ، سولر پمپ (آبپاشی کیلئے) ، سولر/ منی مائیکرو گریڈ ، سولر پمپ (پینے کے پانی کیلئے) ، بینک اسکیم ۔ سولر ہوم سسٹمس، بینک اسکیم ۔ سولر پمپس کولڈ اسٹوریج اور آر او کے نظام شامل ہیں۔ اس موقع پر سکریٹری موصوف نے ریاستوں کی قابل تجدید توانائی کی ایجنسیوں کی ایسوسی ایشن کو سالانہ ایوارڈ سے بھی نوازا۔

    U-350
    
    
    (Release ID: 1481186) Visitor Counter : 2