      کامرس اور صنعت کی وزارتہ

      ربڑ کی کاشت کرنے والوں کو ربڑ کیلئے زرخیز مٹی کی اطلاعات فراہم کرنے کا نظام
      Posted On: 24 JAN 2017 11:52AM by PIB Delhi


    نئیدہلی۔ 24 ؍جنوری۔تجارت و صنعت کی وزیر محترمہ نرملا سیتارمن نے ربڑ کی کاشت کرنے والوں کیلئے ،ربڑ کیلئے زرخیز مٹی کی اطلاعات فراہم کرنے والے نظام (آر یو بی ایس آئی ایس) سے متعلق آن لائن سسٹم کا آغاز کیا ہے۔ اس نظام کے تحت ربڑ کی کاشت کرنے والوں کو ربڑ کے مخصوص پودوں کی پودکاری کیلئے معقول کیمیاوی کھادوں کے مرکب کے بارے میں اطلاع فراہم کی جائے گی۔ یہ مشورہ انہیں مٹی کی کیفیت کو ذہن میں رکھتے ہوئے دیا جائے گا۔ اس نظام کا آغاز کل نئی دہلی میں محترمہ نرملا سیتارمن کے ہاتھوں عمل میں آیا ہے۔ تجارت کی سکریٹری محترمہ ریتا ٹی ٹوٹیا اور وزارت کے دیگر سینئر افسران اور ربڑ بورڈ کے ذمہ داران بھی اس موقع پر موجود تھے۔


    واضح رہے کہ آر یو بی ایس آئی ایس کو ربڑ تحقیق انسٹی ٹیوٹ آف انڈیا (آر آر آئی آئی) نے ربڑ بورڈ کے تحت وضع کیا ہے۔ اس عمل میں تین ایجنسیوں یعنی انڈین انسٹی ٹیوٹ آف انفارمیشن ٹیکنالوجی اینڈ مینجمنٹ، کیرلا، نیشنل بیورو آف سوائل سروے اور لینڈ یوز پلاننگ ، آئی سی اے آر اور نیشنل ریموٹ سنسنگ سینٹر ، آئی ایس آر او سے بھی تعاون واشتراک حاصل کیا ہے۔ آئی ایس آر او ،ربڑ کی کاشت کرنے والوں کے نشان ہائے انگشت فراہم کراتا ہے اور کسی خاص رقبے میں کس قدر مقدار میں کیمیاوی کھادوں کی ضرورت ربڑ کی کاشت کیلئے درکار ہے اس کاتعین کرتا ہے۔ یہ طریقہ کار ربڑ کی کاشت والی مٹی کیلئے ازحد مؤثر ، ہمہ گیر اور سائنسی طریقہ انتظام ہے۔ کیمیاوی کھادوں کے اندھادھند اور بغیر سوچے سمجھے استعمال کو روکنے، ساتھ ہی ساتھ مٹی میں وقوع پذیر ہونے والے انحطاط سے بچنے کے لئے آر یو بی ایس آئی ایس بہت مفید ذریعہ ثابت ہوگا، جس کے نتیجے میں ربڑ کی پیداوار کی لاگت کم کرنے اور اس کی پیداواریت بڑھانے اور ماحولیات میں رونما ہونے والی آلودگی سے بچنے میں مدد ملے گی۔

    کوٹایم (کیرلا) کیلئے سائنٹفک اور صارف دوست آن لائن کیمیاوی کھادوں کی سفارش کے اس نظام کا آغاز،ابھی اس ربڑ کی کاشت والے سب سے بڑے ضلع کیلئے کیا گیا ہے۔ بعدازاں اس کی توسیع روایتی طور پر ربڑ کی کاشت کرنے والے تمام خطوں تک یعنی اسی سال کیرلا اور تملناڈو کی دونوں ریاستوں تک کردی جائے گی۔

    U-325
    
    
    (Release ID: 1481075) Visitor Counter : 2