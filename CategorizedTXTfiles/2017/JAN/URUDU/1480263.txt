      کامرس اور صنعت کی وزارتہ

      تجارت وصنعت کی وزیر اور جاپان کی معیشت ، تجارت وصنعت کے وزیر کی باہم ملاقات
      Posted On: 10 JAN 2017 2:47PM by PIB Delhi


    نئی دہلی، 10 ۔جنوری ۔تجارت وصنعت کی وزیر محترمہ نرملا سیتا رمن نے جاپان کی معیشت ، تجارت اور صنعت کے وزیر عالیجناب ہیروشیگے سیکو کی قیادت میں جاپان سے آئے وفد کا خیر مقدم کیا اور کہا کہ حال میں میں بھارت کے محترم وزیر اعظم کا ماہ نومبر 2016 کا دورہ ٔجاپان دونوں ممالک کے مابین شراکت داری کو مزید مستحکم کرنے کے معاملے میں بڑا کامیاب رہا ہے۔ انہوں نے توقع ظاہر کی کہ آئندہ منعقد ہونے والی گجرات سربراہ ملاقات کے پس منظر میں جاپانی وفد کے ساتھ بامعنی تبادلہ خیالات ہوں گے ۔ محترمہ نرملا سیتا رمن نے کہا کہ بھارت – جاپان جامع اقتصادی شراکتداری معاہدہ (سی ای پی اے ) کا نفاذ مستحکم طریقے سے ہورہا ہے اور اس کی رفتار کو مہمیز کرنے کی ضرورت ہے تاکہ بھارت – جاپان باہمی تجارت کے تمام تر مضمرات کو بروئے کار لایا جاسکے ۔


    جاپان کی معیشت ، تجارت اور صنعت کے وزیر عالیجناب ہیروشیگے سیکو نے میک ان انڈیا اوربھارت کی ترقی کے لئے حکومت ہند کی جانب سے کئے گئے دیگر متعدد اقدامات کا خیر مقدم کرتے ہوئے کہا کہ بھارت – جاپان تعاون کے لئے وسیع مضمرات موجود ہیں ۔ انہوں نے کہا کہ 25 جاپانی کمپنیاں وائی برینڈ گجرات سمٹ یعنی فعال گجرات سربراہ ملاقات میں پورے جوش وخروش سے حصہ لے رہی ہیں ۔ جاپان کے وزیر نے کہا کہ جاپان چیمبرس آف کامرس اینڈ انڈسٹری ان انڈیا (جے سی سی آئی آئی ) کی جانب سے منتقلی قیمت جائزے کے سلسلے میں نیز دیگر معاملات میں وقتآََ فوقتاََ جو موضوعات اٹھائے جاتے رہے ہیں انہیں حل کرنے اور ان کا تصفیہ کرنے کی غرض سے اقدامات کرنے کی ضرورت ہے تاکہ بھارت میں افزوں پیمانے پر جاپانی سرمایہ کاری عمل میں آسکے ۔ جاپانی وفد کے مندوبین نے بھارت میں اپنی کاروباری موجودگی کا ذکر کیا اورکہا کہ وہ اپنی تجارت کو گوناگوں شکل دینا چاہتے ہیں۔زراعت ، بجلی ، الیکٹرانک ، ریلوے ، لاجسٹکس ، مینوفیکچرنگ اے ٹی ایم وغیرہ کے معاملے میں کاروباربڑھانا چاہتے ہیں اوربھارت کی ترقی میں حصہ بھی لینا چاہتے ہیں ۔

    جاپان کے وفد نے بھارت اور جاپان کے مابین حقوق املاک دانشوراں (آئی پی آر ) کے معاملے میں بھی باہمی تعاون بڑھانے کے تئیں بھی دلچسپی کا اظہار کیا اور ارادہ ظاہر کیا کہ وہ بھارتی آئی پی آر تجزیہ کاروںکو جاپان میں تربیت دینے کے خواہشمند ہیں۔ انہوں نے آئی پی آر تعاون کے معاملے میں بھارت اور جاپان کے مابین ایک اعلیٰ سطحی میٹنگ کے اہتمام کی ضرورت پر بھی زور دیا اور جاپانی ایم ای ٹی آئی وزیر نے کہا کہ وہ بھارت کے 100 آئی پی آر تجزیہ کاروں کو اپنے یہاں تربیت دینے کے خواہشمند ہیں۔

    محترمہ نرملا سیتا رمن نے جاپانی وفد سے کہا کہ وہ کسُم کے بیج ، سرمی مچھلی اور بھارت کی جینرک ادویہ کی جاپان کو برآمد بڑھانے کے لئے اقدامات کریں ۔ انہوں نے کہا کہ بھارت میں قائم جاپانی صنعتی ٹاؤن شپ اپنی نوعیت کے لحاظ سے تبدیلی کی خصوصیت کی حامل ہوگی اور بھارت – جاپان اقتصادی تعاون کو مستحکم بنانے اور جاپانی سرمایہ کاری کو بڑ ھاوا دینے میں مفید ثابت ہوگی۔ لاجسٹک محاذ پر بھارت کا منصوبہ یہ ہے کہ ایک لاجسٹک یونیورسٹی قائم کی جائے جس میں جاپان اپنا تعاون دے ۔

    طرفین نے ایک دوسرے کا شکریہ ادا کرتے ہوئے اس امید کا اظہار کیا کہ ہمہ گیر ربط وضبط سے دونوں ممالک کے مابین تعلقات مزید مستحکم ہوں گے۔

    م ن ۔ رم


    U-115

    

    
    (Release ID: 1480263) Visitor Counter : 2