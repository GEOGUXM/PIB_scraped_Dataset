      نیتی آیوگ

      ڈیجیٹل ادائیگی کی مقبولیت میں اضافہ
      Posted On: 19 JAN 2017 6:20PM by PIB Delhi


    نئی دہلی، 19 جنوری /نوٹ بندی کے فیصلے کے بعد ڈیجیٹل ادائیگی کے نظام اور کیش لیس معیشت کو فروغ دینے کی حکومت کی کوششوں نے لوگوں میں زبردست مقبولیت حاصل کی ہے۔ مختلف عمر، پیشوں اور شعبۂ حیات سے تعلق رکھنے والے لوگوں نے لکی گراہک یوجنااورڈیجی دھن ویاپاریوجنا میں بڑے پیمانے پر حصہ لیا،جس سے ڈیجیٹل لین دین میں کافی اضافہ ہوا۔


    پورے ملک میں منعقدہ 24 ڈیجی دھن میلوں میں 3.81لاکھ صارفین اور 21ہزار تاجروں کو 60.90کروڑ روپےکاپرائز وِنرقرار دیا گیا ہے۔ تفصیلات بتاتے ہوئےقانون و انصاف، الیکٹرانکس اور اطلاعاتی ٹیکنالوجی کے مرکزی وزیر جناب روی شنکر پرساد نے کہا کہ الیکٹرانکس اور اطلاعاتی ٹیکنالوجی کے محکمے کے تحت کام کرنے والے کامن سروِس سینٹرس نے 1.94 کروڑشہریوں اور 5.93لاکھ تاجروں کو اب تک تربیت دی ہے تاکہ وہ ڈیجیٹل ادائیگی کے نظامات کے توسط سے لین دین کرسکیں۔ پورے ملک میں منعقدہ 24 ڈیجی دھن میلوں میں صارفین کے لئے نیتی آیوگ کی لکی ڈرا اسکیموں،‘‘لکی گراہک یوجناایل جی وائی’’ اور تاجروں کے لئے ڈیجی دھن ویاپار یوجنا، ڈی وی وائی کے تحت یومیہ اور ہفتہ وار انعامات کا اعلان کیاگیا۔ لکی وِنرمیں اڈیشہ کے رام پور کے موبائل کی دوکان کے مالک 24 سالہ آشوتوش مشرا، گھاٹ کوپرممبئی کے 24سالہ جادھوامت انل، ناسک کے 24سالہ منگیش اننت راؤ جادھو ، السور، بنگلورو کی 42 سالہ سُمن سپرا، آندھراپردیش کی 54سالہ خاتون خانہ ترپتا دیوی وغیرہ کے نام شامل ہیں۔ وِنرز کی یہ فہرست مختلف شعبہ حیات سے تعلق رکھنے والے لوگوں کے نام پر مشتمل ہے، جس میں چھوٹے کسان، آنگن واڑی کارکنان، خاتون خانہ، مزدوروغیرہ شامل ہیں۔ نیشنل پیمنٹس کارپوریشن آف انڈیا سےجو اعدادوشمار موصول ہوئے ہیں، ان سے پتہ چلتاہے کہ ڈیجیٹل پیمنٹ کے طریقۂ کار کو اپنانےکےلئے لوگوں کا ردعمل انتہائی مثبت ہے۔سب سے زیاد ہ وِنرز والے پانچ ریاستوں میں مہاراشٹر ، آندھراپردیش، تمل ناڈو، اترپردیش اور کرناٹک کے نام شامل ہیں۔ اس عمل میں مرداورخواتین دونوں کی سرگرم شراکت داری دیکھی گئی، جبکہ انعا م پانے والے زیادہ ترلوگوں کی عمر 21سے 30 سال کے درمیان ہے۔


    مذکورہ دونوں اسکیموں کا آغاز 25/دسمبر 2016 کو ہوا تھا اور یہ 14/اپریل 2017 تک چلتی رہے گی۔ اس اسکیم کا مقصد ڈیجیٹل پیمنٹ کوفروغ دینے کے لئے صارفین اور تاجروں کو مراعات دینا ہے۔ایک ہزارروپے فی کس کے حساب سے روزانہ 15ہزار وِنر زکو انعام دینے میں ڈیڑھ کروڑ روپے خرچ ہوتے ہیں۔ اس کے علاوہ 14ہزاروِنرز ہفتہ وارڈرا کے لئے کوالیفائی کرتے ہیں، جنہیں فی ہفتہ 8.3کروڑسےزیادہ کا انعام دیا جاتا ہے۔ وہ صارفین اور تاجران جو ادائیگی کے لئے روپے کارڈ، بی ایچ آئی ایم (بھیم)، یوپی آئی (بھارت انٹرفیس فار منی/یونیفائیڈ پیمنٹ انٹرفیس) *99# (اِسٹار نائن نائن ہیش)پر مبنی یو ایس ایس ڈی پر مبنی خدمات اور آدھارسے مربوط پیمنٹ سروِ س (اے ای پی ایس) کا استعمال کرتے ہیں، وہ یومیہ اور ہفتہ وار لکی ڈرا میں حصہ لینے کے اہل ہیں۔ یہ لکی ڈرا پورے ملک میں ڈیجی دھن میلوں میں منعقد کئے جا رہے ہیں۔ لوگوں میں ڈیجیٹل پیمنٹ کے تئیں بیداری پیدا کرنے کے لئے پورے ملک میں ایک سو سے زیادہ ڈیجی دھن میلوں کا انعقاد کیاجائےگا۔ اب تک 25/دسمبر 2016سے پورے ملک میں 24 ڈیجی دھن میلوں کا انعقاد ہوچکا ہے۔ اِن میں نئی دہلی، گروگرام، لدھیانہ، پنجی، دہرادون ، لکھنؤ، رانچی، رائے پور، ممبئی، میرٹھ، ہلدوانی، امرتسر،پونے، پٹنہ، وجے واڑہ، چنڈی گڑھ، گواہاٹی، کوچی، بلاسپور، بوکارو، دادرونگرحویلی، بنگلورو، جموں اور حیدرآباد میں منعقد ڈیجی دھن میلے شامل ہیں۔ یہ مشق اب تک 12ریاستوں اور مرکز کے زیرِ انتظام 3علاقوں میں کی جا چکی ہے۔یکم فروری سے ان میلوں کا انعقاد 21ریاستوں اورمرکز کے زیرانتظام علاقوں کے مختلف شہروں میں کیاجائے گا۔ مستقبل میں جن ڈیجی دھن میلوں کا انعقاد کیاجانا ہے، ان کا نظام الاوقات حسبِ ذیل ہے:


    یکم فروری 2017تک لکی گراہک اسکیم کاڈراجن شہروں میں نکالاجائےگا، ان کی فہرست:
                                                       
1   19/جنوری/2017    مدھیہ پردیش             بھوپال    
                                                       
                                                       
2   20/جنوری/2017    اروناچل پردیش           ایٹہ نگر  
                                                       
                                                       
3   21/جنوری/2017    اڈیشہ                   بھوبنیشور 
                                                       
                                                       
4   22/جنوری/2017    مہاراشٹر                تھانے     
                                                       
                                                       
5   23/جنوری/2017    چھتیس گڑھ               بھیلائی   
                                                       
                                                       
6   24/جنوری/2017    مدھیہ پردیش             اِندور    
                                                       
                                                       
7   25/جنوری/2017    کرناٹک                  منگلور    
                                                       
                                                       
8   26/جنوری/2017    راجستھان                جےپور     
                                                       
                                                       
9   27/جنوری/2017    انڈومان و نکوبار جزائر  پورٹ بلیئر
                                                       
                                                       
10  28/جنوری/2017    تمل ناڈو                چنئی      
                                                       
                                                       
11  29/جنوری/2017    گجرات                   احمد آباد 
                                                       
                                                       
12  30/جنوری/2017    مدھیہ پردیش             گوالیار   
                                                       
                                                       
13  31/جنوری/2017    ہریانہ                  فریدہ آباد
                                                       
                                                       
14  یکم /فروری/2017  راجستھان                الور      
                                                       

      پسِ منظر:


      لکی گراہک یوجنااورڈیجی دھن ویاپار یوجنانام کے انعامات کا آغاز نئی دلی میں 25/دسمبر 2016کو خزانے اور کارپوریٹ امور کے مرکزی وزیر جناب ارون جیٹلی اور الیکٹرانکس و اطلاعات ٹیکنالوجی اور قانون و انصاف کے مرکزی وزیر جناب روی شنکر پرساد نے ڈیجیٹل ادائیگی کے تئیں لوگوں کو رغبت دلانے کے لئے کیاتھا۔ یہ لکی ڈرا 14/اپریل 2017تک ملک کے 100مختلف شہروں میں منعقد کئے جانے والے 100سے زیادہ ڈیجی دھن میلوں میں نکالے جانےکی تجویز رکھی گئی ہے۔ ان اسکیموں کی نمایاں خصوصیات حسب ذیل ہیں:


      * اسکیم کے تحت صارفین اور تاجروں کے ذریعے 9/نومبر 2016سے 14/اپریل 2017تک کئے جانے والے لین دین پرائز کے اہل ہوں گے۔


      * ایسے سبھی لین دین چاہے وہ یومیہ یا ہفتہ وار ڈرا میں انعام کے اہل قرار دیئے گئے ہوں، 14/اپریل 2017کو نکالے جانے والے میگا ڈرا میں شمولیت کے اہل ہوں گے۔


      * صارفین کے لئے ایک کروڑ، 50لاکھ اور 25لاکھ کے تین میگا پرائز رکھے گئے ہیں۔


      * تاجروں کے لئے بھی تین میگا پرائز رکھے گئے ہیں، جو 50لاکھ، 25لاکھ اور 12لاکھ کے ہوں گے۔


      * مختلف مراکز پر ڈرا کے فاتحین کو انعامات این پی سی آئی کے سینئراہلکاروں کے ذریعے حکومت ہند کے سینئروزیر ، نیتی آیوگ ا و رعوام الناس کے نمائندوں کی موجودگی میں دیئے جاتے ہیں۔


      * اس اسکیم کے لئے مجموعی طورپر 340کروڑ روپے کی رقم مختص کی گئی ہے، جس میں سے 300 کروڑ روپے صارفین اور تاجروں پر خرچ کئے جائیں گے، جبکہ باقیماندہ 40 کروڑروپے کی رقم تشہیراورعوامی بیداری پر خرچ کی جائے گی۔


      * اسکیم کے تحت مجموعی پرائز وِنرز کی تعداد 18.75لاکھ رہنے کا امکان ہے۔


    ( م ن ۔ م م ۔ ک ا )


    UN- 268


    
    
    

    

    
    (Release ID: 1480769) Visitor Counter : 2