      صدر جمہوریہ کا سکریٹریٹ

      غیر مقیم ہندوستانیوں کو بھارت کی داستان کو چار وانگ ِ عالم میں شہرت دینے کی
      صدر جمہوریہ ہند کی تلقین
      صدر جمہوریہ ہند نے پرواسی بھارتیہ سمان ایوارڈ تفویض کئے
      Posted On: 10 JAN 2017 2:50PM by PIB Delhi


    نئی دہلی، 10 ۔جنوری ۔صدر جمہوریہ ہند جناب پرنب مکھرجی نے بنگلورو میں پراواسی بھارتی دوس کنونشن کے چودھویں ایڈیشن میں اختتامی خطبہ دیا اور پراواسی بھارتیہ سمان ایوارڈ تفویض کئے ۔


    اس موقع پراظہار خیال کرتے ہوئے صدر جمہوریہ ہند نے امید ظاہر کی کہ بھارت نژاد غیر ملکی ہندوستانی ، جو پوری دنیا میں پھیلے ہوئے ہیں ، وہ بھارت کی داستان کو پوری دنیا میں عام کرنے کے نقیب بنے رہیں گے۔ انہوں نے کہا کہ جو لوگ بہترین مغربی ٹکنالوجی سے واقف ہوتے ہیں ، تاہم اپنی ثقافتی روایات انہیں عزیز رہتی ہیں او ر وہ بھارت کی دیرینہ روایات کو اپنے سے علیحدہ نہیں کرتے ، ایسے لوگ دو طرح سے استفادہ کرتے ہیں۔مغرب اور مشرق کی ہم آہنگی ،جس کی وہ نمائندگی کرتے ہیں ، انہیں ایک منفرد حیثیت عطا کرتی ہے اور انہیں ایک ایسا موقع فراہم ہوتا ہے ، جس کے تحت وہ اپنی مادر وطن سے حاصل شدہ علم وحکمت کو اس ملک کے لوگوں تک پہنچاتے ہیں ، جہاں وہ جاکر بس جاتے ہیں۔ اپنے میزبان ملک میں بھارت کی روایات کی جھلک پیش کرنے کے ساتھ ساتھ جس ملک میں بسے ہوتے ہیں ، وہاں کے ثقافتی ورثے کو بھی بھارت لے آتے ہیں۔ اس بات کو ہمارے اس عقیدے سے تقویت ملتی ہے جو کہتا ہے وسودھیو کٹمب ، یعنی ساری دنیا ایک کنبہ ہے ۔

    صدر جمہوریہ نے کہا کہ جہاں ایک طرف ہم عالمی برادری میں اپنا جائز مقام حاصل کرنے کے لئے کوشاں ہیں وہیں ہماری اپنی عظیم اور داخلی قدیم قوت بھی مد نظر رہنی چاہئے ۔ اس امر پر توجہ مرکوز کی جانی چاہئے کہ روزگار کی تلاش میں ملک سے باہر جانے والے عارضی تارکین وطن کو ہنر مندی کو بہتر بنانے کا پورا موقع مل سکے۔ حکومت ہند کی جانب سے چلائے جانے والے ہنر مندی ترقیات پروگراموں اور بیرون ملک جانے والی ورک فورس میں ہنر مندی کی جو کمیاں ہیں ، انہیں دور کرنے کے پہلو کو باہم مربوط کیا جانا ضروری ہے اور اگر ہم ایسا کرسکے تو ان کے لئے روزگار حاصل کرنا اور زیادہ اجرت پانا آسان ہوسکے گا۔

    صدر جمہوریہ ہند نے غیر مقیم ہندوستانی کنبوں میں بھارتی خواتین اور لڑکیوں کے بیاہے جانے سے متعلق تشاویش کا بھی ذکر کیا ۔ انہوں نے کہا کہ حکومت اور اس کی ایجنسیاں اس طر ح کے معاملات سے دوچار رہتی ہیں ، تاہم اس شعبے کی تشاویش مقامی کمیونٹی تنظیموں کے ذریعہ زیادہ بہتر طریقے سے نمٹائی جاسکتی ہیں۔ انہوں نے غیر ممالک میں سرگرم بھارتی برادری کی تنظیموں سے کہا کہ وہ مذکورہ شعبے میں حکومت کی جانب سے کی جانے والی کوششوں میں اپنا تعاون دیں ۔

    صدر جمہوریہ ہند نے اس موقع پر وزیر اعظم جناب نریندر مودی کے ذریعہ خارجہ پالیسی کے موضوع پر کی گئی منتخبہ تقاریر کے ایک مجموعے کا بھی اجرأ کیا۔

    م ن ۔ رم

    U-116
    
    
    (Release ID: 1480264) Visitor Counter : 2