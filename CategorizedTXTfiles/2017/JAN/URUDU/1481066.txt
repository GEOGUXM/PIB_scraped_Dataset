      عملے، عوامی شکایات اور پنشن کی وزارت

      حکومت نے آل انڈیا سروسز کے عہدیداروں کے خلاف تحقیقات کیلئے وقت مقرر کیا
      Posted On: 23 JAN 2017 8:30PM by PIB Delhi


    نئی دہلی، 23 ؍جنوری،حکومت نے آل انڈیا سروسز کے عہدیداروں اور ارکان کے خلاف تحقیقات وقت پر مکمل کرنے کیلئے ایک مقررہ حد اور نظام الاوقات طے کئے ہیں۔ شمال مشرقی خطے کی ترقی کے مرکزی وزیر مملکت، پی ایم او میں وزیر مملکت اور عملے، عوامی شکایات ، پنشن، ایٹمی توانائی اور خلاء کے وزیر مملکت ڈاکٹر جتیندرسنگھ نے کہا کہ آل انڈیا سروسز (اے آئی ایس) کے ضابطہ-1969 میں ترمیم کی گئی ہے تاکہ تحقیقات کے مختلف مرحلوں کیلئے وقت کی ایک محصوص حد مقرر کی جائے تاکہ اے آئی ایس کے عہدیداروں اور ممبروں کے خلاف تادیبی عمل کو ایک مقررہ وقت میں مکمل کیا جاسکے۔


    ترمیم شدہ ضابطوں کے مطابق محکمہ جاتی تحقیقات مکمل کرنے اور رپورٹ داخل کرنے کیلئے 6 ماہ کی مدت مقرر کی گئی ہے۔ اگر 6 ماہ کے اندر ایسا ممکن کرنا نہ کو تو تحریری طور پر اس کی وجوہات کی وضاحت کرنے کے بعد اضافی وقت دیا جاسکتا ہے، جو ایک وقت میں 6 ماہ سے زیادہ نہیں ہوگا اور یہ اجازت تادیبی اتھارٹی کے ذریعے دی جاسکے گی تاکہ تحقیقات مکمل کرنے کی جوابدہی کو یقینی بنایا جاسکے۔ اس کے علاوہ قصور وار عہدیداروں کی طرف سے فرد جرم کے بارے میں اپنی وضاحت دینے کیلئے 30 دن کا وقت طے کیا گیا ہے جس میں تادیبی اتھارٹی مزید 30 کا اضافہ کرسکتی ہے۔ لیکن کسی بھی صورت میں یہ مدت 90 دن سے زیادہ نہیں ہوسکتی۔ اسی طرح قصوروار عہدیدار پر جرمانہ عائد کرنے سے متعلق یو پی ایس سی کے مشورے کو بھیجنے کیلئے 15 دن کی مدت فراہم کی گئی ہے۔ البتہ اس میں 45 دن سے زیادہ کا اضافہ نہیں ہوسکتا۔

    ڈاکٹر جتیندر سنگھ نے کہا کہ حکمرانی کے دوران ہر قسم کے عمل کو مقررہ وقت میں پورا کرنے اور جواب زیادہ جواب دیہی پیدا کرنے کی خاطر وزیراعظم نریندر مودی کی قیادت والی مرکزی حکومت کے جذبات کو دھیان میں رکھتے ہوئے آل انڈیا سروس کے ضابطوں میں ترمیم کی گئی ہے۔ انہوں نے مزید کہا کہ ضابطوں میں نئی ترمیم سے کام کو مقررہ مدت میں مکمل کرنے اور کسی قسم کی سستی نہ دکھانے کے کام کرنے کاکلچر مضبوط ہوگا۔

    اس دوران اترپردیش ریاستی سماجی فلاحی بورڈ (یو پی ایس ایس ڈبلیو بی) کی چیئرپرسن محترمہ ڈاکٹر روپال اگروال نے ڈاکٹر جتیندرسنگھ سے ملاقات کی اور بورڈ میں مختلف کارکنوں کی کارکردگی کے بارے میں اپنا جائزہ پیش کیا۔ انہوں نے کچھ عہدیداروں کی طرف سے بھول چوک کے کاموں کے بارے میں وزیر موصوف کو بھی بتایا۔ ڈاکٹر جتیندر سنگھ نے ڈاکٹر روپال اگروال کے ذریعہ اٹھائے گئے مختلف امور کا بھی نوٹس لیا۔ انہوں نے کہا مرکزی حکومت عورتوں، بچوں اور سماج کے کمزور طبقوں کو اوپر اٹھانے سے متعلق پروگراموں کو اعلیٰ ترجیح دیتی ہے۔ انہوں نے ڈاکٹر روپال اگروال کو یقین دلایا کہ انہوں نے جن معاملات اٹھایا ہے وہ متعلقہ عہدیداروں کے نوٹس میں لائے جائیں گے۔

    (23- 01 - م ن۔و ا ۔ق ر۔2017 )
    U- 3 23 ,
    
    (Release ID: 1481066) Visitor Counter : 2