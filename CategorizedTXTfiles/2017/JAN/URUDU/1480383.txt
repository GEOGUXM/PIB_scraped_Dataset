      وزارت دفاع

      کلواری درجے کی آبدوز ملک کے لئے خود کفالت اور اندرون ملک سازوسامان کی تیاری کا ایک سنگ میل ہے : ڈاکٹر
      Posted On: 12 JAN 2017 12:40PM by PIB Delhi


    سبھاش بھامرے


    آبدوز خندیری کی شمولیت

    نئی دہلی، 12 ۔جنوری ۔بھارتی بحریہ کے تحت دوسری آبدوز، خندیری، اسکور پن کلاس کی خفیہ آبدوز ہے ، جسے آج دفاع کے وزیر مملکت ڈاکٹر سبھاش بھامرے نے سمندر میں اس آبدوز پر ضروری تجربات کرنے کی غرض سے لانچ کیا ہے۔ بحریہ کے عملے کے سربراہ ایڈمرل سنیل لانبہ اور دیگر عمائدین، مزگاؤں ڈاک شپ یارڈ لمیٹیڈ میں آج اس کے لانچ کئے جانے کے موقع پر موجود تھے اور انہوں نے اس عمل کا بہ نفس نفیس ملاحظہ کیا۔

    توقع کی جاتی ہے کہ مذکورہ آبدوز اس سال کے اواخر تک یہ بحریہ کو ڈلیور کردی جائے گی۔ اس آبدوز کو اس کلاس کی سابق آبدوز ’فاکس ٹراٹ ‘ کلاس کی آبدوز کے نام پر موسوم کیا گیا ہے ، جسے بحریہ کی روایات کے مطابق، 1989 میں ڈی -کمیشن کردیا گیا تھا ۔ واضح رہے کہ فی الوقت چھ اسکورپن آبدوزوں کی تیاری مزگاؤ ڈاک شپ یارڈ لمٹیڈ (ایم ڈی ایل ) کے تحت چل رہی ہے۔ یہ کام ان 75 پروجیکٹوں کے تحت انجام دیا جارہا ہے جن کے سلسلے میں میسرز ڈی سی این ایس ، فرانس سے ٹکنالوجی کی منتقلی کے سلسلے میں اشتراک کیا گیا ہے۔ اس درجے کی پہلی آبدوز ،کلواری فی الوقت بحری تجربات سے گزر رہی ہے اور توقع ہے کہ 2017 کے وسط تک ،اسے بحریہ میں شامل کرلیا جائے گا۔ بحریہ میں شمولیت کے بعد یہ آبدوزیں بحریہ کی روائتی آبدوز آرم کا بنیادی جزو بن جائیں گی ۔

    اس موقع پر اظہار خیال کرتے ہیں ڈاکٹر سبھاش بھامرے نے کہا کہ پروجیکٹ 75 کلواری ملک کے لئے خود کفالت اوراندرون ملک سازوساما ن کی تیاری کی سمت ایک کلیدی سنگ میل کی حیثیت رکھتا ہے۔ بحریہ کےسربراہ ایڈ مرل سنیل لانبہ نے اظہار خیال کرتے ہوئے کہا کہ آبدوز خندیری ، کاموازنہ دنیا کی بہترین آبدوزوں کے ساتھ کیا جاسکتا ہے اوریہ آبدوز، ہمارے جہاز سازوں کے سالہاسال کے تجربے اور مہارت کی بیّن مثال ہے۔ انہوں نے کہا کہ بھارتی بحریہ 2017 میں 75 آبدوزوں کو اپنے بیڑے میں شامل کرکے جشن طلائی کا اہتمام کرے گی اور یہ ہماری آبدوز تیارکرنے کی صلاحیتوں کے ایک نئے باب کا آٓغاز بھی ہوگا۔

    خندیری کا متعارف کرایا جانا ، اس شپ یارڈ کے لئے بھی ایک سنگ میل ہے ۔ اس سے پہلے بھی یہ شپ یارڈ -2 ششوکمار کلاس کی آبدوزیں 1990 میں ڈلیور کرچکی ہے اور اب اس شپ یارڈ نے اپنے آپ کو بھارتی بحریہ کے لئے آبدوز تیار کرنے والی شپ یارڈ کے طور پر مستحکم کرلیا ہے۔ واضح رہے کہ مزگاؤں ڈاک شپ یارڈ لمیٹیڈ کا آغاز ایسٹ ایڈیا کمپنی کے لئے بہت چھوٹے پیمانے پر خشک گودی صلاحیتیں بہم پہنچانے کی غرض سے کیا گیا تھا ، وہی ایم ڈی ایل آج سرکردہ دفاعی سرکاری دائرہ کا ر کے شعبے کی صنعت کی شکل لے چکی ہے اور اس گودی نے پی -15 بی ڈسٹرائرس اور پی- 17 اے ،کلاس خفیہ فری گیٹ ،جیسی حالیہ چیزیں بھی بحریہ کے لئے تیار کرکے دی ہیں ۔

    U-150
    
    
    (Release ID: 1480383) Visitor Counter : 2