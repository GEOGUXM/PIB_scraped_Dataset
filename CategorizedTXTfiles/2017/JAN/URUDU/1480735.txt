      صحت اور خاندانی بہبود کی وزارت

      جے پی نڈا نے، ’’فوڈ کمپوزیشن اِن نیوٹریشن اینڈ ہیلتھ‘‘ کے موضوع پر بین الاقوامی اجتماع کا افتتاح کیا اور انڈین فوڈ کمپوزیشن ٹیبل (آئی ایف سی ٹی) کا اجراء کیا
      ہندوستان اب فوڈ کمپوزیشن کے مکمل اعداد وشمار رکھنے والے اہم ملکوں کی فہرست میں شامل ہوگیا ہے: جے پی نڈا

      Posted On: 19 JAN 2017 1:54PM by PIB Delhi

    نئی دہلی۔ 19 ؍جنوری۔مرکزی وزیر صحت وخاندانی بہبود جناب جے پی نڈا نے ، ’’فوڈ کمپوزیشن اِن نیوٹریشن اینڈ ہیلتھ‘‘ کے موضوع پر ایک بین الاقوامی اجتماع کاافتتاح کرتے ہوئے کہا کہ 1971 کے بعد یہ پہلا موقع ہے جب فوڈ کمپوزیشن پر اس قدر بیش قیمت اعداد وشمار کا اجراء کیا جارہا ہے جس میں ملک بھر سے حاصل ہونے والے غذائی تجزیے کے اعداد وشمار شامل ہیں۔ اس موقع پر جناب نڈا نے مریضوں کی غذا کے تجزیے میں کیے جانے والے علاج کے طریقوں سمیت ہر قسم کی غذائی اندازہ کاری کے لئے ایک اہم حوالے کی تصنیف کی حیثیت رکھنے والے انڈین فوڈ کمپوزیشن ٹیبلز (آئی ایف سی ٹی) کا بھی اجراء کیا۔ اس تقریب میں خاندانی فلاح وبہبود کے وزیر مملکت جناب فگن سنگھ کلستے نے بھی شرکت کی۔


    جناب نڈا نے اس موقع پر مزید کہا کہ ایک جامع غذائی اعداد وشمار کا ذخیرہ تغذیاتی کمی پر قابو پانے کی سمت میں کام کرنے والے محققین اور پالیسی سازوں کی ضرورتوں کی تکمیل کریگا۔ انہوں نے کہا کہ پالیسی ساز اور محققین آج ہندوستان کے لوگوں کو حاصل ہونے والی غذائی اشیاء کا تجزیہ کر سکیں گے۔ تاہم ہمیں یہ بھی دیکھنا ہوگا کہ عا م آدمی اس سائنسی دستاویز کا استعمال کس طریقے سے کرتا ہے۔ جناب نڈا نے افسران کو ہدایت کی کہ ایسا ایک موبائل ایپ تیار کیا جائے جسے استعمال کرکے ہر شخص اپنی بہتری میں اضافہ کرسکے۔

    جناب نڈا نے انڈین کونسل آف میڈیکل ریسرچ (آئی سی ایم آر) اور نیشنل انسٹی ٹیوٹ آف نیوٹریشن (این آئی این) حیدر آباد کو مختلف اقسام کی ہندوستانی غذاؤں پر تغذیاتی معلومات کی جامع تدوین کے لئے مبارکباد دی۔ انہوں نے کہا خواتین واطفال کی ترقی کے محکمے ، غذائی افزودگی یعنی فوڈ پروسیسنگ ، صحت ، زراعت اور منصوبہ بندی جیسی وزارتوں اور محکموں کے افسران اور وزراء آئی ایف سی ٹی 2017 کے فوائد حاصل کرسکیں گے۔

    ’’فوڈ کمپوزیشن اِن ٹیوٹریشن اینڈ ہیلتھ‘‘ کی انتہائی اہم دستاویز کے اجراء کی غرض سے فوڈ کمپوزیشن اینڈ نیوٹریشن اینڈ ہیلتھ کے موضوع پر ایک بین الاقوامی اجتماع کا بھی کیا گیا ہے۔ اس اجتماع میں مختلف متعلقہ دعویدار اور فوڈ کمپوزیشن کے اعداد وشمار استعمال کرنے والے اُن نئے چیلنجوں اور مواقع سے رو برو ہوسکیں گے جن کا مقصد ملک میں پائیدار طریقے سے غذائی صورتحال میں بہتری پیدا کرنا ہے۔

    اس تقریب میں صحت سے متعلق اُمور کی تحقیق کے محکمے کی سکریٹری ڈاکٹر سومیہ سوامی ناتھن ، آئی سی ایم آر کے ڈائریکٹر جنرل جناب اے کے شری واستو ، فوڈ پروسیسنگ کی صنعتوں کی وزارت کے سکریٹری جناب آشیش بہوگنا ، فوڈ سیفٹی اسٹینڈرڈس اتھارٹی آف انڈیا کے چیئرمین جناب ترلوچن مہاپاترا، زراعتی تحقیق کے محکمے کے سکریٹری اور ڈی جی آئی سی اے آر نے بھی شرکت کی۔

    ڈبلیو ایف پی کے کنٹری ڈائریکٹر جناب حمید نورو، ایف اے او کے آئی این ایف او او ڈی ایس کے شعبے کے کوارڈینیٹر جناب رتھ کرانڈیا، معروف سائنسدانو ں اور وزارت کے متعدد سرکردہ افسران نے بھی اس تقریب میں شرکت کی۔

    ۔۔۔۔۔۔۔۔۔۔۔۔۔۔۔۔۔۔۔۔۔۔

    م ن ۔س ش ۔ ع ن

    U-264
    
    
    (Release ID: 1480735) Visitor Counter : 2