      وزارت دفاع

      پنِاکا راکٹ کامیابی سے داغا گیا
      Posted On: 13 JAN 2017 11:41AM by PIB Delhi


    نئی دہلی، 13 ۔جنوری ۔پناکا راکٹ کو گائڈیڈ پناکا میں بدل کر کل چنڈی پورمیں لانچ کامپلیکس – III ، آئی ٹی آر سے کامیابی کے ساتھ خلأ میں داغ دیا گیا ۔ پناکا راکٹ مارک – II ، جو پناکا مارک – I سے وضع کیا گیا ہے ، نیوی گیشن ، گائڈینس اورکنٹرول کِٹ سے آراستہ ہے اور گائڈیڈ پناکا کی شکل میں وضع کیا گیا ہے۔ اس تبدیلی نے خاطر خواہ طورپر پناکا کے رینج اور اس کے اچوک ہونے میں اضافہ کیا ہے ۔ ٹیسٹ فائرنگ ، مشن کے تمام تر مقاصد کے بموجب عمل میں آئی ۔ چنڈی پورمیں لگے ہوئے تمام راڈار ، الیکٹرو آپٹیکل ، ٹیلی میٹری نظام کے تحت اس راکٹ کی نقل وحرکت کو زیر نگرانی رکھا گیا اور پورا عمل اپنے طے شدہ راستے پر راکٹ کے ذریعہ مکمل ہونے کا نظارہ کیا گیا۔ گائڈیڈ پناکا مشترکہ طورپر اے آر ڈی ای پُنے ، آر سی آئی حیدرآباد اور ڈی آر ڈی ایل حیدرآباد نے وضع کیا ہے ۔ آئی ٹی آر چنڈی پور نے اس کے دائرہ کار اور اس کے داغے جانے کے لئے درکار اعانت فراہم کی ہے۔


    اے آر ڈی ای کے ڈائریکٹر ڈاکٹر کے ایم راجن ، آر سی آئی حیدرآباد کے ڈائریکٹر جناب بی ایچ وی ایس نرائن مورتی ، آئی ٹی آر چنڈی پور کے ڈائریکٹر ڈاکٹر بی کے داس ، چنڈی پور کے پی ایکس ای ڈائریکٹر جناب آر اپاؤ راج نے داغے جانے کے پورے آپریشن کی نگرانی کی ۔ مسلح دستوں کی ایک ٹیم نے اس ٹیسٹ فلائٹ کا ملاحظہ کیا ۔وزیردفاع کے ایس اے ڈاکٹر جی ستیش ریڈی بھی ٹیسٹ فائرنگ کے دوران موجود تھے ۔

    وزیردفاع جناب منوہر پاریکر نے اس کامیاب ٹیسٹ فلائٹ کے لئے ڈی آر ڈی او ،صنعت اور مسلح دستوں کو مبارکباد پیش کی ہے۔ ڈی جی (اے سی ای ) جناب پی کے مہتہ اور دفاعی تحقیق وترقی کے محکمے کے سکریٹری اور ڈی آر ڈی او کے چئیر مین ڈاکٹر ایس کرسٹوفر نے بھی ان تمام ٹیموں کو اپنی جانب سے مبارکباد پیش کی ہے ، جنہوں نے اس کامیاب ٹیسٹ فائرنگ میں حصہ لیا۔

    U-169

    

    
    (Release ID: 1480460) Visitor Counter : 2