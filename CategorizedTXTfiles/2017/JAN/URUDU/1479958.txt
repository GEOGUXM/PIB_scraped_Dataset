      کابینہ

      زراعت اور متعلقہ شعبوں سے متعلق ہندستان اور پرتگال کے درمیان مفاہمت نامے کو کابینہ کی منظوری
      Posted On: 04 JAN 2017 6:02PM by PIB Delhi


    
    نئی دہلی، 4 جنوری / وزیراعظم جناب نریند ر مودی کی صدارت میں کابینہ نے ہندستان اور پرتگال کے درمیان زراعت اور اس سےمتعلقہ شعبوں میں تعاون کےلئے ایک مفاہمت نامے پر دستخط کئے جانے کو اپنی منظوری دے دی ہے۔
    
    اس مفاہمت نامے میں ان شعبوں سے متعلق متعدد سرگرمیوں کا احاطہ کیا گیا ہےجن میں سائنسی اور تکنالوجی اطلاعات کا تبادلہ، پودوں اور پودوں سے تیار کی جانے والی مصنوعات کی تجارت، فائیو سینٹری امور سے متعلق معلومات کا تبادلہ، تربیتی پروگرام ، سمینار اور ماہرین و مشیروں کے دورے شامل ہیں۔
    
    اس مفاہمت نامہ میں ایک مشترکہ ور کنگ گروپ کی تشکیل کی بات بھی کہی گئی ہے جو کہ دونوں ملکوں کے نمائندوں پر مشتمل ہوگا۔ اس گروپ کا کام موجودہ مفاہمت نامے کے نفاذ کی نگرانی کرنا ، زرعی تعاون کی نگرانی کرنا ، زرعی تعاون سے متعلق ٹھوس تجاویز تیار کرنا اور زراعت اور اس سے متعلقہ شعبوں میں مستقبل میں باہمی تعاون کےلئے رہنما ہدایات اور ترجیحات کا تعین ہوگا۔
    
    یہ مفاہمت اسی دن سے نامزد ہوجائے گا جس دن اس پر دستخط کئے جائیں گے اور یہ پانچ سال تک برقرار رہے گا اور اس کی خود بخود اتنی ہی مدت کے لئے تجدید ہوجائے گی الا یہ کہ کوئی فریق اس معاہدہ کو کالعدم قرار دینے کےمقصد سے اس کی مدت ختم ہونے سے چھ ماہ قبل تحریری طور پر اس سے مختلف کوئی موقف اختیار کرے۔
    
    ( م ن ۔ م م ۔ ج )
    
    Uno – 44

    
    
    (Release ID: 1479958) Visitor Counter : 2