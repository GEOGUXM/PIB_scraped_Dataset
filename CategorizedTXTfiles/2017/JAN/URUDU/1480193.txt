      امور داخلہ کی وزارت

      وزیرداخلہ نے رانچی میں سی آئی ایس ایف کے رہائشی کمپلیکس کا سنگ بنیاد رکھا
      Posted On: 09 JAN 2017 1:54PM by PIB Delhi


    

    نئی دلّی ،09جنوری ؍ مرکزی وزیر داخلہ جناب راج ناتھ سنگھ نے کہا ہے کہ نوٹ بندی کے بعد سے بائیں بازو کے انتہا پسندوں (ایل ڈبلیو ای ) کو بڑاجھٹکا لگا ہے ۔ انہوں نے کہا ہے کہ بائیں بازو کی انتہا پسندی کے مسئلے کو لگاتار کوششوں کے ذریعہ چند برسوں میں حل کیا جا سکتا ہے ۔
    وزیر داخلہ جناب راج ناتھ سنگھ گزشتہ روز اپنے دورہ جھار کھنڈ کے دوران رانچی میں سی آئی ایس ایف کے مشرقی سیکٹر ہیڈ کوارٹر کا افتتاح اور سی آئی ایف ایف کے رہائشی کمپلیکس کاسنگ بنیاد رکھنے کی تقریب کے بعد ایک اجتماع سے خطاب کر رہے تھے ۔
    وزیرداخلہ نے کہا کہ جمہوریت میں تشدد کے لئے کوئی جگہ نہیں ہے ۔ بائیں بازو کے انتہا پسند گروپوں کو تشدد کو ترک کردینا چاہئیے ۔ انہوں نے کہا کہ ہند مخالف طاقتیں ہندوستان کی ترقی کو پسند نہیں کرتی ہیں ۔ وہ تشدد اور دہشت گردی کاسہارالیتی ہیں ۔ہمیں دہشت گردی کا مقابلہ کرنے کی ضرورت ہے ۔
    وزیرداخلہ نے کثیرجہتی فورس کے طورپرمتعدد چیلنجوں کا مقابلہ کرتے ہوئے منفرد کردارادا کرنے کے لئے سی آئی ایس ایف کی ستائش کی ۔یہ نہ صرف کلیدی حیثیت کی حامل تنصیبات کی حفاظت کرتی ہے بلکہ بائیں بازو کے انتہاپسندی سے متاثرہ علاقوں میں بھی مصروف عمل رہتی ہے ۔ سی آئی ایس ایف کو فنڈ کی فراہمی کی یقین دہانی کراتے ہوئے وزیرداخلہ نے کہا کہ جب کسی بھی فورس کابنیادی ڈھانچہ ترقی کرتا ہے تو اس سے فوج کی صلاحیتوں کو تقویت دینے میں مدد ملتی ہے ۔
    جھار کھنڈ کے وزیر اعلیٰ جناب رگھوبرداس نے اپنے خطاب میں بائیں بازو کی انتہا پسندی کے مسئلے کا مقابلہ کرنے کے لئے ریاستی حکومت کی کوششوں کو اجاگرکیا ۔ انہوں نے سینٹرل ٹریننگ اسکول کے لئے سی آئی ایس ایف کو 100 ایکڑ اراضی دینے کا اعلان کیا ۔
    وزیرداخلہ نے جھارکھنڈ ریاست میں وزیر اعلیٰ اور سینئر افسران کے ساتھ بائیں بازو کی انتہا پسندی کی صورت حال کاجائزہ لیا۔
    سی آئی ایس ایف کے ڈائریکٹر جنرل جناب او پی سنگھ نے کہاکہ سی آئی ایس ایف کیمپس رانچی میں پہلی مرتبہ ایک ڈاگ ٹریننگ اسکول قائم کیا گیا ہے ۔
    وزیر داخلہ نے رانچی میں سی آئی ایس ایف کے مشرقی سیکٹرکے ہیڈکوارٹر میں ایک پودا بھی لگایا ۔
    جھار کھنڈ کے شہری ترقی کے وزیر جناب سی پی سنگھ اورمقامی ایم پی جناب رام ٹہل چودھری کے علاوہ دیگر اہم شخصیات بھی اس موقع پرموجود تھیں ۔
    
    U. 103
    
    

    
    (Release ID: 1480193) Visitor Counter : 2