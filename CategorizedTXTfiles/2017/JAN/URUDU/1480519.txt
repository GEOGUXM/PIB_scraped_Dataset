      وزارت دفاع

      لیفٹننٹ جنرل سرت چند نے برّی فوج کے نائب سربراہ کا عہدہ سنبھالا
      Posted On: 13 JAN 2017 8:29PM by PIB Delhi


    



    نئی دہلی۔ 13 ؍جنوری، لیفٹننٹ جنرل سرت چند نے آج بری فوج کے نائب سربراہ کا عہدہ سنبھالا اور امر جوان جیوتی پر شہیدوں کو خراج عقیدت پیش کیا۔ بری فوج کے نائب سربراہ کا عہدہ سنبھالنے سے پہلے لیفٹننٹ جنرل سرت چند جنوب مغربی کمان کی قیادت کررہے تھے۔


    لیفٹننٹ جنرل سرت چند نے جون 1979 میں گڑھوال رائفلس میں کمیشن (شمولیت) حاصل کیا تھا۔ اپنے 38 سال سے زیادہ کی مدت پر محیط کیرئیر میں انھوں نے سبھی آپریشنل مراکز پر اپنی خدمات انجام دیں اورر کمان کےہر مرحلے میں متعدد سرگرم جنگی سرگرمیوں میں قائدانہ کردار نبھایا۔
    جنرل سرت چند بری فوج کے نائب سربراہ کی حیثیت سے آرمی ہیڈکوارٹر پر جنرل اسٹاف برانچ کی قیادت کریں گے اور بری فوج کے سربراہ کو اپنی ذمہ داریاں نبھانے میں اہم تعاون دیں گے۔ وہ فوجی کارروائیوں، انٹلی جنس اور لاجسٹکس ڈائریکٹوریٹس کی براہ راست نگرانی کے ذریعے فوج کی آپریشنل فعالیت کو یقینی بنانے کے لئے ذمہ دار ہوں گے۔ وہ فوج کے اندر اور باہر ایک سے زیادہ حصص داروں پر مشتمل اہم امور کے سلسلے میں فیصلہ سازی کے عمل میں تال میل کا کام انجام دیں گے۔

    ۔۔۔۔۔۔۔۔۔۔۔۔۔۔۔۔۔۔۔۔۔۔

    13 .01.17
    (م ن ۔م م۔ن ر)

    U- 186
    
    
    (Release ID: 1480519) Visitor Counter : 2