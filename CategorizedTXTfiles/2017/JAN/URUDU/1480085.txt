      کامرس اور صنعت کی وزارتہ

      پود کاری کے شعبے کو تعاون دینے کے لئے محکمٔہ تجارت کی مشاورتی کمیٹی کی میٹنگ
      Posted On: 06 JAN 2017 12:41PM by PIB Delhi


    نئی دہلی، 06 ۔جنوری ۔تجارت وصنعت کی وزارت کے تحت ،تجارت کے محکمے کی مشاورتی کمیٹی کی میٹنگ کل یہاں منعقد ہوئی ۔کل منعقدہ میٹنگ میں گفت وشنید کا موضوع : ’’ بھارت میں پود کاری کے شعبے کو تقویت دینے کے لئے کموڈٹی بورڈو ں کی کارکردگی ‘‘ تھا۔ تجارت وصنعت کی وزارت کی وزیر مملکت (آزادانہ چارج ) محترمہ نرملا سیتا رمن نے اس میٹنگ کی صدارت کی ۔ اس میٹنگ میں جن اراکین پارلیمنٹ نے حصہ لیا ان میں جناب دنیش ترویدی ، محترمہ جیوتی دھروے ، جناب اجے سنچیتی ، جناب نریش گجرال اور جناب ویالا رروی کے نام شامل ہیں۔ محکمہ تجارت کے افسران اور پود کاری کموڈٹی بورڈو ں کے سربراہان بھی اس موقع پر موجود تھے ۔


    اراکین کو بھارت میں ٹی بورڈ ، کافی بورڈ ، مصالحوں کے بورڈ ، ربر بورڈ کی کارکردگی کے سلسلے میں جانکاری دینے کے ساتھ ساتھ انہیں اس شعبے میں ہونے والی پیش رفت اورترقی سے بھی آگاہ کیا گیا ۔ حکومت کی جانب سے حال ہی میں کئے گئے اقدامات نیز خودکموڈٹی بورڈ کی جانب سے کی گئی کوششوں مثلاََ موسمیاتی تبدیلی کے سلسلے میں برعکس اثرات کی روک تھام کے اقدامات ، وزیراعظم کی کرشی سنچائی یوجنا ، نوتشکیل شدہ بیمہ اسکیم برائے پود کاری شعبہ، جس کا مقصد پودکاری سے وابستہ افرادکو برعکس موسمی حالات اور قیمتوں کی مار سے بچانا ہے، وغیرہ کے بارے میں تفصیلی جانکاری دی گئی ۔اس کے علاوہ آرگینک کاشت کاری کو فروغ دینے کے سلسلے میں کی جارہی متعلقہ کوششوں اور کموڈٹیز کے لئے کوالٹی معیارات کے سلسلے میں کئے گئے اقدامات پربھی گفت وشنید ہوئی۔

    م ن ۔ رم
    U-81
    
    (Release ID: 1480085) Visitor Counter : 2