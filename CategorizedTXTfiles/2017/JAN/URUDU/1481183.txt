      وزارت دفاع

      گائیڈیڈ پناکا میزائیل کا کامیاب آزمائشی تجربہ
      Posted On: 25 JAN 2017 12:19PM by PIB Delhi


    نئیدہلی۔ 25 ؍جنوری۔ڈی آر ڈی او نے گزشتہ روز آئی ٹی آر ،چاندی پور کے لانچ کمپلیکس ۔ 3 سے رات کے 12بجکر 45 منٹ پرگائیڈیڈ پناکا میزائل داغے جانے کا کامیاب آزمائشی تجربہ کیا۔ اس آزمائشی تجربے کا مقصد مسافت ،رہنمائی اور کنٹرول کِٹ سے لیس پناکاراکٹ مارک ۔ II کی پرواز کے فاصلے میں اضافہ کرنا ہے۔ جس کے بعد پناکا میزائیل کو گائیڈیڈ میزائیل کی شکل دے دی گئی ہے۔ اس موقع پر آئی ٹی آر ، چاندی پور میں نصب راڈار ، الیکٹرو آپٹیکل اور ٹیلی میٹری سسٹمس کی مشینوں نے خلا میں اس راکٹ کی پرواز کے راستے پر نظر رکھی۔ یہ گائیڈیڈ پناکامیزائیل اے آر ڈی ای پنے، آر سی آئی اور ڈی آر ڈی ایل حیدر آباد کے ذریعے مشترکہ طور سے تیار کیا گیا ہے اور آئی ٹی آر چاندی پور نے اس راکٹ کی پرواز کے تجربے کی سہولت اور مدد فراہم کی۔


    مرکزی وزیر دفاع جناب منوہر پاریکر نے اس موقع پر فوج اور ڈی آر ڈی او کو بہت ہی کم وقت میں گائیڈیڈ پناکامیزائیل تیار کرنے کیلئے مبارکباد دی ۔ اس کے ساتھ ہی وزارت کے دفاع کے دفاع اورتحقیق وترقی کے محکمے کے سکریٹری اور ڈی آر ڈی او کے چیئرمین ڈاکٹر ایس کرسٹوفر نے بھی مسلح فوج اور ڈی آر ڈی او کے درمیان ملکر کام کرنے کی ایک روشن مثال قرار دیا۔ علاوہ ازیں ڈی آر ڈی او کے آرما مینٹ اینڈ کمبیٹ انجینئرنگ سسٹم کے محکمے کے ڈائرکٹر جنرل جناب پروین کے، مہتا نے بھی اس موقع پر پناکامیزائیل تیار کرنے والی ٹیم کو اس کامیاب کوشش پر مبارکباد دی۔

    ڈپٹی چیف آف آرمی اسٹاف (پی اینڈ ایس) لیفٹیننٹ جنرل سبرتا ساہا ، ڈی جی آرٹیلری لیفٹیننٹ جنرل پی کے سریواستو اور متعدد سینئر افسران نے اس کامیاب پرواز کا مشاہدہ کیا اور مبارکباد دی۔

    U-348
    
    
    (Release ID: 1481183) Visitor Counter : 2