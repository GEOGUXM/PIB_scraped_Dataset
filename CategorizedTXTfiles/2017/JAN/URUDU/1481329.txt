      وزارت اطلاعات ونشریات

      اطلاعات و نشریات سکریٹری نے ہندوستان میں فلموں کے تحفظ کے لیے عالمی سہولیات فراہم کرنے کے لئے این ایف ایچ ایم کے تحت فلم کنڈیشن اسیسمنٹ پروجیکٹ کا آغاز کیا
      حکومت ملک کے فلمی ورثہ کو تحفظ فراہم کرنے کی سمت میں مصروف عمل ہے: اجے متل

      Posted On: 28 JAN 2017 8:43PM by PIB Delhi

    
    نئی دہلی، 28 جنوری اطلاعات و نشریات کی وزارت میں سیکرٹری جناب اجے متل نے کہا ہے کہ "اطلاعات و نشریات کی وزارت ملک کی فلمی اور غیر فلمی ورثہ کے تحفظ کے لئے مصروف عمل ہے اور عالمی معیار کے مطابق فلمی اور غیر فلمی مواد کو بچانے کے لئے تمام ممکن قدم اٹھا رہی ہے۔ وہ آج یہاں پونے میں فلم کنڈیشن اسیسمنٹ پروجیکٹ کے آغاز کے موقع پر بات چیت کر رہے تھے جو قومی فلمی ورثہ مشن، این ایف ایچ ایم کے نفاذ کا پہلا مرحلہ ہے۔
    
    مزید وضاحت کرتے ہوئے جناب متل نے کہا "یہ دنیا میں اپنی نوعیت کا پہلا منصوبہ ہے جس میں حکومت فلموں کے تحفظ کے پہلو کی سمت میں کثیر رقم خرچ کر رہی ہے جس کے ذریعہ بیش بہا فلمی ورثہ آنے والی نسلوں کے لئے دستیاب کرایا جا سکے گا۔ این ایف ایچ ایم میں تقریبا 1,32,000 فلموں کے ریلوں کی صورت حال کا جائزہ لیا جائے گا اور ان ریلوں کے تحفظ کے لئے ضروری اقدامات اٹھائے جائیں گے۔ پہلے مرحلے کے دوران، ہر فلم کی ریل نشاندہی کی جائے گی اور آر ایف آئی ڈی کے ذریعہ ان کی نگرانی کی جائے گی۔
    
    اس موقع پر جناب متل نے غیر فلمی مواد کی ڈیجیٹل کاری کے لیے این ایف ایچ ایم کی پہل کا بھی آغاز کیا۔ سیکرٹری موصوف نے کہا حکومت کی ڈیجیٹل انڈیا پہل کی سمت میں یہ ایک قدم ہے جس میں ملک کی غیر فلمی ورثہ کی ڈیجیٹل کاری کی جائے گی۔ ان کا دوبارہ تعین کیا جائے گا اور وسیع پیمانے پر انہیں لوگوں کو فراہم کئے جائیں گے۔ این ایف ایچ ایم بڑی تعداد میں پوسٹروں، تصاویر، گیتوں کے نوٹ بک، اشتہاروں، پریس تراشہ، سلائڈ، گلاس نیگٹیوز وغیرہ جیسی فلموں کے معاون مواد کا محافظ رہا ہے جن کی اس عمل کے دوران ڈیجیٹل کاری کی جائے گی اور ان کا دوبارہ تعین کیا جائے گا۔
    
    این ایف ایچ ایم ملک کے بیش بہا سینما کے ثقافتی ورثہ کے تحفظ، ڈیجیٹل کاری اور ان کا از سر نو تعین کرنے کے لئے حکومت ہند کا ایک قابل بھروسہ مشن ہے۔ نیشنل فلم آرکائیو آف انڈیا (این ایف اے آئی ) اس منصوبے کے نفاذ کے لئے نوڈل تنظیم ہے۔ منصوبے کے نفاذ، جو فلم کنڈیشن اسیسمنٹ مشن کے پہلے مرحلے کے لانچ کے ساتھ شروع ہوا تھا، کے لئے 597.41 کروڑ روپے مختص کئے گئے ہیں ۔
    
    ) م و۔رض ۔ م ج۔ت ح۔2017۔01۔28)
    
    U-376

    
    
    (Release ID: 1481329) Visitor Counter : 2