      سماجی انصاف اور تفویض اختیارات کی وزارت

      تھاور چند گہلوت نے سلور جوبلی ایکسپو کا دورہ کیا
      Posted On: 10 JAN 2017 2:45PM by PIB Delhi


    

    نئی دلّی ،10جنوری ؍ وزارت سماجی انصاف اور با اختیار بنانے کے وزیر جناب تھاور چند گہلوت نے نیشنل بیک ورڈ کلاسس فائننس اینڈ ڈیولپمنٹ کارپوریشن ( این بی سی ایف ڈی سی ) کے زیر اہتمام ہینڈ لوم ہاٹ ، جن پتھ میں منعقدہ سلور جوبلی ایکسپو کا گزشتہ روز دورہ کیا ۔ وزیر موصوف نے یہاں کافی وقت گزارا اور یہاں جموں و کشمیر ، ہماچل پردیش ،ہریانہ ، دلّی ، راجستھان ، اترپردیش ، مدھیہ پردیش ، آسام اور منی پور سے نمائش حصہ لینے کے لئے آئے ہوئے کاریگروں سے ملاقات کی جو دو ہفتے چلنے والی اس نمائش میں اپنی مصنوعات فروخت کر رہے ہیں ۔ یہ نمائش 2 جنوری ، 2016 سے چل رہی ہے ۔ استادہ کنندگان کی پیش رفت پر اطمینان کا اظہار کرتے ہوئے انہوں نے این بی سی ایف ڈی سی کی اسکیموں کے تحت ہنر مندی تربیت حاصل کر کے قرض حاصل کرنے والوں کی حوصلہ افزائی کی ۔ یہ قرض 4 سے 6 فیصد سالانہ کی شرح پردیئے جا رہے ہیں ۔
    اس موقع پر موجود مذکورہ کارپوریشن کے ایم ڈی نے وزیر موصوف کو یقین دلایا کہ این بی سی ایف ڈی سی کے ساجھے دار بینک قرض طلب کرنے والے کاریگروں کو مدعو کر کے قرض کے حصول سے کی کارروائی سے متعلق آگاہ کریں گے ۔
    بعد ازاں وزیر موصوف نے وہاں ملبوسات کی خریداری بھی کی اور ہینڈ لوم ہاٹ پر دستیاب کیش لیس سہولیات کا استعمال کرتے ہوئے ڈیجیٹل کے ذریعہ ادائیگی کی ۔ وزیر موصوف کے اس اقدام کی ستائش کرتے ہوئے وزارت ٹیکسٹائل اور ہینڈ لوم کے اپیکس سوسائٹیوں کے افسران نے یقین دلایا کہ وہ ہینڈ لوم ہاٹ میں آنے والے خریداروں اور دوکانداروں کے درمیان ڈیجیٹل لین دین کے پیغام کو پھیلائیں گے ۔
    ۔ ۔ ۔ ۔
    U. 117
    ( م۔ر۔ر۔10/01/17 )

    
    
    (Release ID: 1480261) Visitor Counter : 2