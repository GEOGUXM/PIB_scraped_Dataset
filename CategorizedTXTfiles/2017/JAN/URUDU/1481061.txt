      وزارت خزانہ

      مالی ذمہ داری اور بجٹ بندوبست کمیٹی کی رپورٹ وزیر خزانہ کے سپرد
      Posted On: 23 JAN 2017 8:16PM by PIB Delhi



    نئی دہلی۔ 23 ؍جنوری، ریونیو اور اخراجات کے سابق سکریٹری اور سابق رکن پارلیمنٹ جناب این کے سنگھ کی سربراہی والی مالی ذمہ داری اور بجٹ بندوبست (ایف آر بی ایم) کمیٹی نے آج اپنی رپورٹ مرکزی وزیر خزانہ جناب ارون جیٹلی کو قومی راجدھانی کے نارتھ بلاک میں واقع اُن کے دفتر میں سپرد کی۔ کمیٹی کے دیگر ممبران میں ریزرو بینک آف انڈیا (آر بی آئی) کے گورنر ڈاکٹر اُرجت آر پٹیل، سابق فائنانس سکریٹری جناب سمت بوس، چیف اقتصادی مشیر ڈاکٹر اروند سبرامنین اور نیشنل انسٹی ٹیوٹ آف پبلک فائنانس اینڈ پالیسی (این آئی پی ایف پی) کے ڈائرکٹر ڈاکٹر رتھن رائے بھی اس موقع پر موجود تھے۔ حکومت رپورٹ کا جائزہ لے گی اور مناسب اقدام کرے گی۔



    اس سے قبل حکومت نے مئی 2016 میں سابق ریونیو اور اخراجات سکریڑی اور سابق رکن پارلیمنٹ جناب این کے سنگھ کی صدارت میں مالی ذمہ داری اور بجٹ بندوبست (ایف آر بی ایم) ایکٹ کا جائزہ لینے کے لئے ایک کمیٹی قائم کی تھی۔ یہ کمیٹی ریزرو بینک آف انڈیا (آر بی آئی) کے گورنر ڈاکٹر اُرجت آر پٹیل، سابق فائنانس سکریٹری جناب سمت بوس، چیف اقتصادی مشیر ڈاکٹر اروند سبرامنین اور نیشنل انسٹی ٹیوٹ آف پبلک فائنانس اینڈ پالیسی (این آئی پی ایف پی) کے ڈائرکٹر ڈاکٹر رتھن رائے پر مشتمل تھی۔


    اس کمیٹی کو وسیع ٹرمس اور ریفرنس (ٹی او آر) یعنی ذمہ داری سونپی گئی، جس میں موجودہ ایف آر بی ایم قانون کا معاصر تبدیلیوں، ماضی میں برآمد نتائج، عالمی اقتصادی ترقیات اور بہترین بین الاقوامی طور طریقوں کی روشنی میں جامع جائزہ لینا اور ملک کے لئے مستقبل کے مالی خاکے کے بارے میں صلاح و مشورہ دینا تھا۔ بعد میں کمیٹی کے ٹی او آر کو مزید وسیع کردیا گیا تھا اور کمیٹی چوتھے مالیاتی کمیشن اور اخراجات بندوبست کمیشن کی مخصوص سفارشات کے بارے میں بھی اُس کی رائے طلب کی گئی تھی۔ بنیادی طور پر اس کا مقصد مالی امور کے اداراہ جاتی خاکے کو مضبوط کرنا اور بجٹ میں نئے سرمایہ جاتی اخراجات سے متعلق مخصوص معاملات کو تقویت دینا ہے۔


    کمیٹی نے متعلقہ افراد و اداروں کی ایک بڑی تعداد کے ساتھ صلاح و مشورہ کیا ۔ اس نے معروف قومی اور بین الاقوامی تنظیموں اور اس شعبے کے ماہرین سے بھی اُن کی رائے لی۔ کمیٹی نے حکومت ہند کی متعدد وزارتوں کے ساتھ ساتھ ریاستی حکومتوں کے ساتھ بھی تبادلہ خیال کیا۔

    23 .01.17
    (م ن ۔م م۔ن ر)

    U- 320

    Word: 449
    
    
    (Release ID: 1481061) Visitor Counter : 2