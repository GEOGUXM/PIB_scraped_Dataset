      کارپوریٹ امور کی وزارتت

      سی سی آئی نے ریلوے کے ٹینڈروں میں تجارتی سازباز کرنے والے بولی دہندگان پر جرمانہ عائد کیا
      Posted On: 20 JAN 2017 12:44PM by PIB Delhi


    نئی دہلی۔ 20 ؍جنوری۔ہندوستان کے مسابقتی کمیشن (سی سی آئی) نے 2013 میں برش کے بغیر ڈی سی پنکھوں کی فراہمی کے لئے جاری کئے گئے ریلوے کے ٹینڈروں میں تجارتی ساز باز کا ارتکاب کرنے والی تین بولی دہندہ فرموں پر جرمانہ عائد کیا ہے۔


    سی سی آئی نے اس معاملے میں کمپٹیشن ایکٹ 2002 (قانون) کی دفعہ 19 کے تحت سینٹرل بیورو آف انویسٹی گیشن نئی دہلی سے موصولہ معلومات کی بنیاد پر ایک حتمی حکم نامہ جاری کیا ہے۔

    اس سلسلے میں سی سی آئی نے اپنے فیصلے میں کہا ہے کہ زیر نظر تینوں فرموں نے ریلوے کو برش کے بغیر ڈی سی پنکھوں کی فراہمی کے لئے جاری کیے جانے والے ٹینڈروں کی منظوری کیلئے مندرجہ بالا قانون کی دفعہ 3(3)(c) اور اس قانون کی دفعہ 3(1) کے ساتھ پڑھی جانے والی 3(3)(d) کی خلاف ورزی کرتے ہوئے تجارتی ساز باز کرکے بولیاں دیے جانے / ملی جلی بولیاں دینے کے جرم کا ارتکاب کیا ہے۔ ان فرموں کے ذریعے مسابقتی قاعدوں کی خلاف ورزی ، ٹینڈر وں کے لیے دی جانے والی شرحوں کی باہمی شراکت کا جرم پایہ ثبوت تک پہنچ چکاہے اور ان ٹینڈر کی مدت اور ایک فرم کے اعتراف سے اس تجارتی ساز باز کا طریقہ کارسامنے آیا ہے اور اس امر کی تصدیق ہوئی ہے کہ ان فرموں کے سربراہوں نےٹینڈر کی بولی دیے جانے کے عمل میں شرحوں کے سلسلے میں باہمی ساز باز کی ہے۔

    اس کے مطابق میسرز ویسٹرن الیکٹرک اینڈ ٹریڈنگ کمپنی پر 2.09 کروڑ روپئے کا جرمانہ عائد کیا گیا ہے اور میسرز پیرامیڈ الیکٹرونکس پر 62.37 لاکھ روپئے اور میسرز آر کنور الیکٹریکلس پر 62.01 لاکھ روپئےکا جرمانہ عائد کیا گیاہے۔ یہ جرمانے مذکورہ ایکٹ کی دفعہ 27(بی) کی رو سے عائد کیے گئے ہیں اس کے ساتھ ہی کمیشن نے تجارتی ساز باز کی مدت ، اس ساز باز سے متاثر ہونے والے ٹینڈروں کی مقدار اور ان کی مالیت سمیت تمام متعلقہ شواہد پر غور وخوض کے بعدیہ جرمانے عائد کیا گیا ہے۔

    م ن ۔س ش ۔ ع ن

    U-285
    
    
    (Release ID: 1480854) Visitor Counter : 2