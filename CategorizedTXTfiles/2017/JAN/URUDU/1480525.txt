      اقلیتی امور کی وزارتت

      اقلیتی امور کے وزیر مملکت(آزادانہ چارج) کی اینگلو-انڈین معاشرے کے نمائندگان سے ملاقات
      Posted On: 13 JAN 2017 8:41PM by PIB Delhi


    


    نئی دہلی، 13 / جنوری، اقلیتی امور (آزادانہ چارج) اورپارلیمانی امورکےوزیرمملکت جناب مختارعباس نقوی نے کہا ہے کہ مرکزی حکومت سماج کے ہر طبقے کی مجموعی ترقی کے لئے عہد بستہ ہے۔ آج نئی دلی میں اینگلو-انڈین معاشرے کی ایک میٹنگ سے خطاب کرتے ہوئے وزیر موصوف نے کہا کہ حکومت، سماج کے تمام طبقات کو سماجی، اقتصادی، تعلیمی اعتبارسے بااختیار بنانے کے مقصدکیلئے کام کر رہی ہے۔


    جناب نقوی نے کہا کہ اقلیتی امور کی وزارت، تمام اقلیتوں کو بااختیار بنانے کی غرض سے مختلف فلاحی اسکیموں کا مؤثرڈھنگ سے اور کامیاب نفاذ کر رہی ہے۔ بغیر‘‘ سست روی کے بااختیاربنانا/مستحکم بنا’’ ہمارا بنیادی اصول ہے۔ انہوں نے زوردے کر کہاکہ سماج کے غریب اور کمزورطبقات کی فلاح و بہبود کے لئے فنڈس کی کوئی کمی نہیں ہے۔


    جناب نقوی نے کہاکہ اس سچائی کے باوجود کہ اینگلو انڈین معاشرہ ، آبادی کا ایک چھوٹا سا حصہ ہے، لیکن ملک کی ترقی میں اس کا اہم رول ہے۔ اس معاشرے کو، اقلیتوں کے لئے فراہم کی گئی فلاحی اسکیموں کا زیادہ سے زیادہ فائدہ حاصل کرنا چاہئے۔ اقلیتی امور کی وزارت، عالمی پیمانے کے 5 تعلیمی ادارے قائم کر رہی ہے اور اینگلو-انڈین معاشرہ کو بھی حکومت کے اس فیصلے سے فائدہ حاصل ہوگا۔


    اینگلو-انڈین معاشرے کے نمائندگان کی جانب سے معاشرے کے مثبت، تعمیری اور ثمرآور سماجی، اقتصادی اور تعلیمی استحکام کے لئے فراہم کئے گئے مشوروں پر جناب نقوی نے معاشرے کے ممبران کو یقین دلایا کہ اقلیتی امور کی وزارت ان کے مشوروں پر سنجیدگی سے غور کرے گی۔


    مذکورہ معاشرے کے ممبران نے اس میٹنگ کا انعقاد کرنے کے لئے جناب مختارعباس نقوی کا شکریہ ادا کیا۔جناب نقوی نے انہیں یقین دلایا کہ ان کی وزارت اینگلو انڈین معاشرے کے مسائل پر ممبران کے ساتھ مسلسل رابطے میں رہے گی۔ مذکورہ میٹنگ میں نامزد ممبرانِ پارلیمنٹ پروفیسر رچرڈ ہیں اورجارج بیکر، نامزد ممبران اسمبلی جناب ایلوس اسٹیفن سن(تلنگانہ)، محترمہ ونیشانیرو(کرناٹک)، جناب فلپ توچر(آندھرپردیش)، جناب گلین جوزف(جھارکھنڈ)، آل انڈیااینگلوانڈین ایسوسی ایشن کے صدر بیری اوبرین اور معاشرے کے دیگر معروف لوگوں نے شرکت کی۔


    ۔۔۔۔۔۔۔۔۔۔۔

    
    
    م ن ۔ ش ت۔ ک ا ۔

    (13/01/2016)

    U- 180

    

    
    (Release ID: 1480525) Visitor Counter : 2