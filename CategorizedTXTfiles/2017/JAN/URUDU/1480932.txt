      وزارت سیاحت

      کچھ کی کھاڑی میں سیاحت، ثقافت، کھیل کود اور نوجوانوں کے امور کے فروغ اور ترقی سے متعلق قومی کانفرنس
      Posted On: 20 JAN 2017 8:16PM by PIB Delhi


    نئی دہلی، 20 ؍جنوری، حکومت گجرات کے تعاون سے سیاحت، ثقافت، کھیل کود اور نوجوانوں کے امور کی وزارت کے زیر اہتمام ایک سہ روزہ کانفرنس کا آج گجرات میں واقع کچھ کی کھاڑی میں آغاز ہوا۔ اس کانفرنس کا مقصد سیاحت، ثقافت ، کھیل کود اور نوجوانوں کے امور کو فروغ و ترقی دینا ہے۔ اس کانفرنس کا موضوع سیاحت، ثقافت، کھیل کود اور نوجوانوں کے امور میں ہم آہنگی لانا اور ریاستی اور مرکز کے زیر انتظام علاقوں کے ساتھ ہم آہنگی پیدا کرنا ہے تاکہ ایک بھارت، سریشٹھ بھارت کے تصور کو مضبوط کیا جاسکے۔ مہمان خصوصی وزیراعظم جناب نریندر مودی نے ویڈیو کانفرنسنگ کے ذریعے افتتاحی خطبہ دیا۔ اس موقع پر ثقافت وسیاحت کے وزیر مملکت (آزادانہ چارج) ڈاکٹر مہیش شرما، کھیل کود اور نوجوانوں کے امور کے وزیر مملکت (آزادانہ چارج) جناب وجے گوئل، گجرات کے وزیراعلیٰ جناب وجے بھائی آر روپانی، حکومت گجرات کے کھیل کود ونوجوانوں اور ثقافتی امور کے وزیر مملکت جناب گن پتھ سنگھ وساوا، حکومت گجرات کے قبائلی امور اور ریاستوں کے سیاحتی وزراء ، وزراء، سکریٹریز، سینئر افسران اور متعدد معزز شخصیات موجود تھیں۔اس موقع پر گجرات کے وزیراعلیٰ جناب وجے بھائی آر روپانی نے ایک بھارت، سریشٹھ بھارت کے تحت ایک کوئیز مقابلے کا افتتاح کیا۔ اس موقع پر ’’دامیکنگ آف رن اتسو‘‘ نامی فلم کی اسکریننگ بھی کی گئی۔

    ا س کانفرنس کا مقصد مرکز اور ریاستوں؍ مرکز کے زیر انتظام علاقوں کے منصوبہ بند اشتراک سے تین اہم شعبوں یعنی سیاحت، ثقافت، کھیل کود اور نوجوانوں کے امور کے درمیان ایک اسٹریٹجک منصوبہ وضع کرنا ہے۔ جس کا اہم مقصد ’’ایک بھارت سریشٹھ بھارت‘‘ ہے۔ اس تین روزہ مذاکرے اور بحث ومباحثے کے درمیان متعدد کلیدی اور اہم موضوعات پر تبادلہ خیال ہوگا، جس میں دیہی سیاحت، قبائلی اوڈیسی، مقامی میلوں اور تہواروں، ہندوستانی ثقافت، سیاحت اور کھیل سے متعلق وراثتوں اور مواقع سے بھرپور دیگر شعبہ جات میں بین ریاستی تبادلے کی حوصلہ افزائی کرنا اور اسے پروان چڑھانا ہے۔

    وزیراعظم کے تصور کے تحت ایک بھارت سریشٹھ بھارت کے تناظر میں ریاستوں اور حکومتوں کے درمیان باہمی افہام تفہیم اور تعاون کو فروغ دینا بھی اس کانفرنس کے بنیادی مقاصد میں شامل ہے تاکہ یہ آنے والے دنوں میں بہتر نتائج کیلئے مل جل کر کام کرسکیں۔ اس کانفرنس میں ہونے والی گفتگوؤں سے ملک میں سیاحت، ثقافت، کھیل کود اور نوجوانوں کے امور کی صورت حال کو بہتر بنانے کی نئی راہیں کھلیں گی تاکہ ان شعبوں کے حوالے سے بھی دنیا میں بھارت کو دیکھا جاسکے۔

    کل دوسرے دن ایک مکمل اجلاس ہوگا جس کا موضوع سیاحت، ثقافت، کھیل کود اور نوجوانوں کے امور میں ہم آہنگی پیدا کرنا اور ریاستوں اور مرکز کے زیر انتظام علاقوں کے ساتھ ایک مطابقت پیدا کرنا ہے تاکہ ایک بھارت، سریشٹھ بھارت اور اس کے بعد کے تصور کو حقیقت کا روپ دیا جاسکے۔ جس میں سیاحت اور ثقافت کے سکریٹری، کھیل کود کے سکریٹری، نوجوانوں کے امور کے سکریٹری، فروغ انسانی وسائل (اعلیٰ تعلیم) کے سکریٹری موضوعاتی پرزنٹیشن دیں گے اور ریاستوں ؍ مرکز کے زیر انتظام علاقوں کے وزراء اور سکریٹری انٹروینشن کریں گے۔ مکمل اجلاس کے بعد ایک ورکشاپ بھی ہوگا جس کا موضوع سیاحت، ثقافت، کھیل کود اور نوجوانوں کے امور میں باہمی تال میل ہوگا۔ ورکشاپ میں حصہ لینے والوں کو 8 ورکنگ گروپوں میں تقسیم کیا جائے گا۔ ہر گروپ میں چار ریاستیں؍ مرکز کے زیر انتظام علاقے ہوں گے۔ تیسرے دن ورکنگ گروپ کے ذریعے دیئے گئے پرزنٹیشن پر اوپن ہاؤس ڈسکشن ہوگا۔

    ۔۔۔۔۔۔۔۔۔۔۔

    U- 300
    
    
    (Release ID: 1480932) Visitor Counter : 2