      نوجوانوں کے امور اور کھیل کود کی وزارت

      سیاحت، ثقافت، کھیل کود اور نوجوانوں کے امور کے وزراء اور سکریٹریوں کی قومی کانفرنس
      Posted On: 19 JAN 2017 5:56PM by PIB Delhi


    نئی دہلی، 19 جنوری /سیاحت، ثقافت، کھیل کوداور نوجوانوں کے امور کے مرکزی اور ریاستی/مرکز کے زیر انتظام علاقوں کے وزراء اور سکریٹریوں کی تین روزہ قومی کانفرنس کل سے گجرات کے کَچھ میں ہوگی۔ وزیراعظم ویڈیوکانفرنسنگ کے ذریعے افتتاحی خطبہ دیں گےاور کانفرنس کے اختتام پر اس کے نتائج اور حصولیابیوں کے سلسلے میں کانفرنس کے شرکاء کے ساتھ تبادلۂ خیال بھی کریں گے۔


    ایسا پہلی مرتبہ ہو رہا ہے کہ سیاحت ، ثقافت، کھیل کود اور نوجوانوں کے امور کے وزراء کی میٹنگ ایک ساتھ اور وہ بھی کَچھ جیسی جگہ پر ہو رہی ہے ۔


    کانفرنس کا مقصد سیاحت، ثقافت، کھیل کوداور نوجوانوں کے امور کے درمیان ضروری موافقت کا حصول اور مرکزی اور ریاستی و مرکز کے زیرانتظام علاقوں کی حکومتوں کے درمیان ایک بہتر تال میل قائم کرناہے۔کانفرنس کے دوران سیاحت، ثقافت اور نوجوانوں کی فلاح و بہبود کے لئے کھیل کود سے متعلق سہولتوں کے استعمال کے لئے ایک کارروائی منصوبہ تیار کرنے کی بھی ہوگی۔


    کانفرنس کے دوران شعبہ جاتی امورپربھی بات چیت ہوگی، جو سکریٹریوں کے گروپ کے تبادلۂ خیال سے ابھرکرسامنے آئیں گے۔ کھیلوں سے متعلق ایسے شعبہ جاتی امور میں تعلیم کے ساتھ کھیل کومربوط کرنا ، کھیلوں کوآئین کی مشترکہ فہرست میں لانا، اگلے تین اولمپکس کے لئے حکمتِ عملی تیار کرنا، نشان زد یونیورسٹیوں میں اسپورٹس سائنس کے محکمہ جات قائم کرنا، زمینی سطح پر کھیلوں کا فروغ اور اسکولی مقابلوں اور یونیورسٹی سطح کے کھیلوں کے معیار کو بہتر بنانا شامل ہیں۔


    ثقافتی پہلوؤں کو کھیل تقریبات کےساتھ جوڑنے سے سیاحتی مراکز وجود میں آئیں گے، جن سے کھیلوں اورسیاحت دونوں کو فائدہ ہوگا۔ محکمۂ کھیل متعدد بڑے کھیل پروگرام منعقد کرتا ہے، جس میں حال ہی میں منعقد کئے گئے جنوب ایشیائی کھیل 2016، مجوزہ فیفا انڈر-17فٹبال ورلڈکپ، ہمالین ریجن اسپورٹس فیسٹیول اورگووامیں منعقد ہونے والے قومی کھیل شامل ہیں۔ ان کھیلوں میں ملک کی ثقافت کے ساتھ ساتھ جن جگہوں پر ان کھیلوں کا انعقاد ہوتا ہے، وہاں کی ثقافت کی نمائش کی جا سکتی ہے۔ اسی طرح سے پابندیٔ وقت کے ساتھ ہر سال ثقافت اور سیاحت کی وزارتوں کے اشتراک اور تال میل سے آبی کھیل ، فضائی کھیل، ایڈوینچر کھیل وغیرہ منعقد کئے جا سکتے ہیں۔


    کھیل کوداورنوجوانوں کے امور کے مرکزی وزیر جناب وجے گوئل کانفرنس کے تینوں روز اس سے خطاب کریں گے۔انہوں نے اس امید کا اظہار کیا ہے کہ اس کانفرنس کے توسط سے جو ہم آہنگی پیدا ہوگی، ا س سے سبھی متعلقہ شعبوں میں ترقی کو رفتار ملے گی۔انہوں نے اس جانب بھی اشارہ کیا کہ گزشتہ تین مہینوں کے اندر یہ دوسر ا موقع ہوگا، جب ریاستوں اور مرکز کے زیر انتظام علاقوں کے کھیل کود کے وزراء ایک ساتھ آئیں گے۔ کھیل کوداورنوجوانوں کےامورکےریاستی/مرکز کے زیرانتظام علاقوں کے وزراء کی سابقہ میٹنگ نئی دلی میں 15/نومبر 2016 کو ہوئی تھی۔ جناب گوئل نے کہا کہ ملک میں کھیلوں کے فروغ اور ترقی کے لئے مرکزاور ریاستوں کےد رمیان ضروری تعاون اور تال میل کے حصول کے لئے اس طرح کی میٹنگس کا ہوتے رہناضروری ہے۔


    ( م ن ۔ م م ۔ ک ا )


    UN- 273


    

    
    (Release ID: 1480760) Visitor Counter : 2