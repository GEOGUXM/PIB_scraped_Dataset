      زراعت اور کاشتکاروں کی فلاح و بہبود کی وزارت

      2014سے بہار میں ناریل کی اسکیموں کیلئے ناریل ترقیاتی پورٹل نے 409.06 لاکھ روپئے منظورکئے ہیں:جناب رادھا موہن سنگھ
      Posted On: 12 JAN 2017 6:19PM by PIB Delhi


    


    نئی دہلی، 12 / جنوری، جناب رادھا موہن سنگھ نے کہا ہے کہ مرکزی حکومت بہار میں ناریل کی پیداوار اور اس سے وابستہ سرگرمیوں کو فروغ دینے کا پختہ ارادہ رکھتی ہے۔ جناب سنگھ نے بتایا کہ 2014ء سے بہار میں ناریل کی کاشت کی اسکیموں کیلئے مجموعی طورسے 409.06 لاکھ روپئے منظور کئے جا چکے ہیں۔ مرکزی وزیرزراعت نے یہ بات پٹنہ میں کسانوں کے تربیتی مرکز اور علاقائی دفتر کی عمارت کی سنگِ بنیاد رکھے جاتے وقت کہی۔ یہ دن ناریل ترقیاتی بورڈ کے یوم قیام بھی ہے۔ 12/جنوری کو ہی ناریل ترقیاتی بورڈ قائم کیاگیا تھا۔


    مرکزی وزیرزراعت نے کہا کہ 2009 میں ناریل ترقیاتی بورڈ کاعلاقائی دفترپٹنہ سے گوہاٹی منتقل کردیاگیاتھا۔ بہار میں ناریل کی پیداوار کے امکانات پرغورکرنے کیلئے مرکزی حکومت نے ایک مرکزی ٹیم قائم کی تھی۔ اس ٹیم نے سفارش کی ہے کہ بورڈ کا ایک نیا اورچوتھاعلاقائی دفترپٹنہ میں قائم کیاجائے۔


    جناب رادھا موہن سنگھ نے بتایا کہ ناریل کی پیداوارمیں ہندوستان عالمی لیڈر ہے۔ ناریل 16ریاستوں اور 3 مرکزی علاقوں میں اگایا جاتاہے۔اس سے ملک میں ایک کروڑ کسان کنبوں کو روزی ملتی ہے۔


    جناب سنگھ نے بتایا کہ شمالی بہار میں کوسی علاقہ ناریل کی کاشت کیلئے موزوں ہے۔ دریائے کوسی کے دونوں طرف تقریباً 50 ہزار ہیکٹیئرسیراب آراضی ہے، جو ناریل کی کاشت کے لئے موزوں ہے۔


    جناب رادھا موہن سنگھ نے کہا کہ پٹنہ دفترسے منسلک ایک کسانوں کے تربیتی مرکزی مرکز کا بھی آغاز کردیاگیاہے۔کسانوں کا تربیتی مرکز توقع ہے کہ کسانوں کو ترکیبیں سکھائے گا۔ یہ مرکز ریاست میں ناریل کی کاشت اور صنعت کو مضبوط کرےگا۔


    ۔۔۔۔۔۔۔۔۔۔۔

    
    م ن ۔ اش۔ ک ا ۔

    (12/01/2016)

    U- 159
    
    
    (Release ID: 1480424) Visitor Counter : 2