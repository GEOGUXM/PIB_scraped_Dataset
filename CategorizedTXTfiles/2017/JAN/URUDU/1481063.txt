      وزارت خزانہ

      سرکاری حصص کی نیلامی
      Posted On: 23 JAN 2017 8:18PM by PIB Delhi



    نئی دہلی۔ 23 ؍جنوری، حکومت ہند نے قیمت پر مبنی نیلامی کے ذریعے ( i ) کم از کم مشتہر قیمت 2000 کروڑ روپے کے عوض سرکاری اسٹاک نمبر 2022 کا 6.84 فیصد اور ( ii ) کم از کم مشتہر قیمت 5000 کروڑ روپے کے عوض سرکاری اسٹاک نمبر 2026 کا 6.97 فیصد ( iii ) کم از کم مشتہر قیمت 2000 کروڑ روپے کے عوض سرکاری اسٹاک نمبر 2034 کا 7.73 فیصد اور ( iv ) کم از کم مشتہر رقم 2000 کروڑ روپے کے عوض سرکاری اسٹاک نمبر 2046 کا 7.06 فیصد فروخت کرنے کا فیصلہ کیا ہے۔ یہ نیلامیاں کثیر قیمتوں کے طریقہ کار کو بروئے کار لاتے ہوئے کی جائیں گی۔ ان نیلامیوں کی انجام دہی ریزرو بینک آف انڈیا، ممبئی آفس، فورٹ، ممبئی کے ذریعے 27 جنوری 2017 بروز جمعہ کی جائیں گی۔



    سرکاری اسٹاک کی فروخت کے لئےمشتہر رقم کے پانچ فیصد تک کی نیلامیاں سرکاری حصص کی نیلامی میں غیر مسابقتی بولی (بڈنگ) کی سہولت کی اسکیم کے مطابق اہل افراد اور اداروں کو الاٹ کی جائیں گی۔


    نیلامی کے لئے مسابقتی اور غیر مسابقتی دونوں طرح کی بولیاں الیکٹرانک شکل میں ریزرو بینک آف انڈیا کے کور بینکنگ سالیوشن (ای- کُبیر) نظام پر 27 جنوری 2017 کو جمع کی جانی چاہئیں۔ غیر مسابقتی بولیاں صبح 10 بجکر 30 منٹ اور 11 بجنر 30 منٹ کے دوران جمع کی جائیں ۔ جبکہ غیر مسابقتی بولیاں صبح 10 بجکر 30 منٹ سے لے کر 12 بجے دوپہر کے درمیان جمع کرائی جائیں۔


    نیلامیوں کے نتائج کا اعلان 27 جنوری 2017 کو کیا جائے گا اور کامیاب بولی لگانے والوں کے ذریعے ادائیگی 30 جنوری 2017 بروز پیر کی جائے گی۔


    ۔

    
    (م ن ۔م م۔ن ر)

    U- 321

    Word: 295
    
    
    (Release ID: 1481063) Visitor Counter : 2