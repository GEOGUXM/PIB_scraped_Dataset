      وزارت اطلاعات ونشریات

      بھارتی سنیما کے قومی میوزیم کے افتتاح کیلئے الٹی گنتی شروع
      Posted On: 10 JAN 2017 6:48PM by PIB Delhi


    

    نئی دہلی، 10 / جنوری، ممبئی میں فلم ڈویژن کے حدودمیں بھارتی سنیماکے قومی میوزیم این ایم آئی سی کے افتتاح کے لئے الٹی گنتی شروع ہو گئی ہے۔ سرکردہ فلم ساز شیام بنیگل کی سربراہی میں میوزیم ایڈوائزری (مشاورتی) کمیٹی نے فلم صنعت سے جڑے لوگوں سے اپیل کی ہے کہ وہ آگے آئیں اور وہ نیشنل میوزیم کے لئے نادر فنی نمونے ، پرانے آلات اور دیگر یادگاری سامان کا عطیہ دیں، جو بھارت میں سنیما کے ایک صدی پرانے سفر کی تاریخ ہے۔


    میوزیم ایڈوائزری کمیٹی نے ، جس کی ممبئی میں میٹنگ ہوئی تھی۔ میوزیم کے مرحلے دو میں موضوعاتی نمائش کے لئے بھی اپنی ہاں بھر دی ہے۔ ثقافت کی وزارت کے تحت کولکاتہ میں سائنس میوزیم کی قومی کونسل میوزیم کو منظم کر رہی ہے۔


    اطلاعات و نشریات کے سکریٹری اجے متّل نے جو میٹنگ میں خصوصی طورپر مدعو کئے گئےتھے، کہا کہ حکومت این ایم آئی سی کو زبردست اہمیت دیتی ہے تاکہ اسے بھارتی سنیما کے مختلف پہلوؤں کوپیش کرنے کے لئے ایک پلیٹ فار کے طورپر بنایاجاسکے۔


    ا س موقع شیام بنیگل نے کہا کہ فلم میوزیم کا دورہ کرنے سے ایک فائدہ مندتجربہ حاصل ہوتاہے اور ہم کو میوزیم میں تبادلۂ خیال کے متعدد شعبے رکھنے چاہئے، جہاں آنے والے مہمان میوزیم میں کلاسک فلموں کی کلپ دیکھ سکیں اور نادر ریکارڈنگ سن سکیں یا یہ سن سکیں کہ کس طرح پرانے زمانے میں سنیما تیار کیاجاتا تھا۔


    این ایم آئی سی ہندوستان میں اپنے قسم کا پہلا قومی فلم میوزیم ہوگا۔


    ۔۔۔۔۔۔۔۔۔۔۔

    م ن ۔ ح ا۔ ک ا ۔

    (10/01/2016)

    U- 121
    
    
    (Release ID: 1480291) Visitor Counter : 2