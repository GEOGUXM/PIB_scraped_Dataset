      وزارت آیوش

      سال کے اواخر کا جائزہ: آیوش کی وزارت
      Posted On: 03 JAN 2017 6:07PM by PIB Delhi


    نئی دہلی، 4 جنوری / آیوش کی وزارت نے علاج کے متبادل طریقوں کو مستحکم اور مقبول کرنے کے لئے 2016 میں بہت سے اہم اقدامات کئے ہیں۔ اس وزارت کو محض 2 سال پہلے قائم کیا گیا تھا جبکہ اس نے عوام کو مناسب خرچے، قابل اعتبار اور آسانی سے دستیاب طبی سہولیات فراہم کرانے کےلئے بہت سے پروگراموں کا انعقاد کیا۔


    تحقیق کو فروغ دینے کے لئے بہت سی مفاہمتی قراردادوں پر دستخط کئے گئے تاکہ ہومیوپیتھی آیوروید اور دیگر روایتی طبی طریقوں کےمیدان میں دیگر ملکوں کے ساتھ تعاون کو بڑھاوا دیا جاسکے۔


    کسی بھی مریض کا کسی بھی طرح علاج ہونا چاہئے ۔ اس نظریہ کے ساتھ آیوش طبی نظام میں بھارت کے حفظان صحت کو درپیش چیلنجوں کا حل تلاش کرنے کے لئے خاطر خواہ صلاحیت موجود ہے۔ اس نظام میں آیوروید، یوگ نیچر و پیتھی، یونانی، سووا، رگپا اور ہیومیوپیتھی شامل ہیں۔ وزارت علاج کے ان طریقوں کو فروغ دینے کے لئے لگاتار کوششیں کررہی ہیں۔


    یوگ کے بین الاقوامی دن کی تقریبات:


    حکومت ہند ہر سال 21 جون کو یوگ کا بین الاقوامی دن منانے کےلئے عالمی سطح پر قیادت کررہی ہے اور وہ اس موقع کو بین الاقوامی سرحدوں تک حفظان صحت کے اس کلی نظریے کی تشہیر کے لئے استعمال کرتی ہے۔ بھارت میں یوگ کے تربیتی پروگراموں میں تقریباً 50 لاکھ لوگوں نے شرکت کی۔


    یہ پروگرام 2016 میں یوگ کے بین الاقوامی دن کے طور پر ایک مہینے تک منعقد کئے گئے جس سے بھارت میں احتیاط پر مبنی حفظان صحت کے نظام کو فروغ دینے میں اس بے نظیر کام کو انجام دیا گیا۔


    یوگ کا دوسرا بین الاقوامی دن منایا گیا۔ اس موقع پر قومی اور بین الاقوامی سطح پر یوگ سے متعلق مختلف پروگرام منعقد کئے گئے جس میں عوامی سطح پر یوگ بھی کرایا گیا۔ عوامی یوگ نمائش کا اصل پروگرام چندی گڑھ میں 4 جون 2016 کو منعقد کیا گیا۔ وزیراعظم نریندرمودی نے دو انعامات کا ، قومی سطح پر اور بین الاقوامی سطح پر اعلان کیا جو یوگ میں غیر معمولی تعاون کے لئے ہیں۔ وزیر اعظم نے رواں سال کے دوران ذیابیطس کے لئے یوگ پر توجہ دینے کا اعلان کیا۔ تعلیمی تحقیق و تربیت کی قومی کونسل این سی ای آر ٹی نے انسانی وسائل کی فروغ کی وزارت اور آیوش کی وزارت کے تحت ایک قومی یوگ اولمپیاڈ کا اہتمام کیا۔


    اقوا م متحدہ کے 191 رکن ممالک نے یوگ کا دوسرا بین الاقوامی دن منایا۔ اس سلسلہ میں پروگرام 18 سے 29 تاریخ تک پورے ہفتے منعقد کئے گئے۔


    آیوروید کے پہلے دن کی تقریبات


    آیوش کی وزارت نے آیور وید اور ذیابیطس پر دن بھر کا ایک سمینار منعقد کرکے 28 اکتوبر 2016 کو پہلا قومی آیووید دن منایا۔ نئی دہلی کے کونسٹی ٹیوشن کلب میں قومی آیوروید دن کے موقع پر ایک سمینار منعقد کیا گیا، جس کا عنوان تھا ‘‘ ذیابیطس کی روک تھام اور کنٹرول کے لئے آیوروید’’ اس موقع پر ایک دستاویزی فلم کی نمائش کی گئی جس کا تعلق آیوروید اور ذیابیطس سے تھا اور اس کا عنوان تھا‘‘ آیوروید کے ذریعہ ذیابیطس کی روک تھام اور کنٹرول کے لئے ایک پروٹوکول’’۔


    قومی آیوش مشن


    حکومت ہند نے 2014-9-29 کو قومی آیوش مشن این اے ایم کو منظوری دی اور نوٹی فکیشن جاری کیا۔ جس میں آیوش خدمات کی بہتر فراہمی کی بات کہی گئی ہے۔ جس کے تحت آیوش کے تعلیمی اداروں کو مستحکم کرنا، آیوروید سدھا، اور یونانی و ہومیوپیتھی دواؤں (اے یو اینڈ ایچ) کے معیار کو برقرار رکھے جانے کی سہولت مہیا کرنا او بارہویں منصوبے کے دوران ، ریاستوں / مرکز کے زیر ا نتظام علاقوں میں اے ایس یو اینڈ ایچ کے خام سامان کی لگاتار دستیابی شامل ہے۔


    بین الاقوامی تعاون


    آیوش کی وزارت نے آیوش کے طبی نظام کی طبی نظام کی عالمی سطح پر مقبولیت کےلئے مندرجہ ذیل سرگرمیاں انجام دیں۔


    نئی دہلی میں 4-3 مارچ کو 2016 کو روایتی دواؤں پر ایک دو روزہ بھارت –امریکہ ورکشاپ منعقد کی گئی ۔ ورکشاپ نئی دہلی میں امریکی سفارتخانے میں ڈی ایچ ایچ ایس کے ساتھ مل کر منعقد کی گئی اس ورکشاپ کے انعقاد سے دواؤں کے روایتی طریقوں کے میدان میں امریکہ کے ساتھ مستقبل میں شراکت داری کی راہ ہموار ہوگی۔


    Yerevan اسٹیٹ میڈیکل یونیورسٹی (وائی ایس ایم یو) میں ہومیوپیتھی کا شعبہ قائم کرنے کے لئے ایک مفاہمتی قرار دار اور اونٹاریو میں کالج اور ہومیوپیتھی کے ساتھ ہومیوپیتھک داوؤں میں تحقیق و تعلیم کے میدان میں تعاون سے متعلق ایک مفاہمتی قرارداد پر 9 اپریل 2016 کو دستخط کئے گئے۔ یہ دستخط دہلی میں ہومیوپیتھی کے عالمی دن کے موقع پر بین الا قومی کنونشن کے دوران کئے گئے۔


    آیوش دواؤں کو تجارتی شکل دینا


    تحقیق کو فروغ دینے والی قومی کارپوریشن نے ملیریا کےعلاج کے لئے آیورویدک دوا آیوش -64 اور ذیابیطس کے علاج کےلئے آیوش -82 کو تیار کرنے کا لائسنس جاری کیا۔ یہ دونوں دوائیں آیورویدک سائنسز میں تحقیق سے متعلق مرکزی کونسل نے تیار کی ہیں ، جو آیوش کی وزارت کے تحت ایک خود مختار تنظیم ہے۔


    این آر ڈی سی نے آیوش -82 تیار کرنے کے لئے 2016 میں 5 کمپنیوں کو لائسنس دیا ہے۔


    تحقیق کو ترقی دینے والی قومی کارپوریشن نے اب تک 13 آیورویدک ٹکنالوجیوں کو لائسنس دیا ہے۔ یہ ٹکنالوجیاں آیوش کے سی سی آر اے ایس نے بھارت میں 33 سے زیادہ کمپنیوں نے تیار کی ہیں۔


    قومی ادارے


    شیلانگ میں آیوروید اور ہومیوپیتھی کے شمال مشرقی ادارے کا افتتاح 22 دسمبر 2016 کو کیا گیا۔ افتتاح کی یہ رسم آیوش کےوزیر مملکت آزادانہ چارج نے انجام دی۔ یہ ایک جدید ترین ادارہ ہے جس کے تحت آیوروید ک کالج اور ہومیوپیتھک کالج اپنا کام انجام دیں گے۔ ان کالجوں کے ساتھ اسپتال بھی ہے جس میں آیوروید کےلئے 100 بستر اور ہومیوپیتھی کے لئے 50 بستر دستیاب کرائے گئے ہیں ۔ اس ادارے کا مقصد شمال مشرقی خطے اور سکم کے عوام کو بہتر طبی /کلینکل سہولیات فراہم کرانا ہے۔


    تعلیمی پالیسی


    وزارت نے انڈر گریجویٹ/ پوسٹ گریجویٹ نصابات میں داخلے کی اجازت دینے یا اس سے انکار کرنے کی غرض سے اے ایس یو کالجوں کے کیس کو عملی جامعہ پہنانے کےلئے ایک پالیسی تیار کی ہے۔ یہ پالیسی تعلیمی سال 17-2016 کے لئے آئی ایم سی سی قانون 1970 کی 13 سی / 13 اے شق کے تحت تیار کی گئی ہے۔


    طبی پودوں سےمتعلق قومی بورڈ


    طبی پودوں سے متعلق قومی بورڈ ، حکومت ہند کی ایک قرارداد کے تحت قائم کیا گیا ہے جو مند رج ذیل اسکیم پر عمل کررہا ہے تاکہ ملک میں طبی پودوں کے شعبے کو ترقی دی جاسکے۔


    طبی پودوں کے لئے انٹرنیٹ پر مارکیٹنگ


    حیدر آباد میں قائم سی ڈی اے سی کے ساتھ این ایم پی بی نے ایک آن لائن پلیٹ فارم www.echarak.in اور موبائل ایپ e.charak کا آ غاز کیا گیا ہے۔ ایسے کسی بھی اینڈرائڈ فون میں گوگل پلے اسٹور جاکر ڈاؤن لوڈ کیا جاسکتا ہے۔ یہ ایپ اور آن لائن پلیٹ فارم خریداروں اور فروخت کرنے والوں کے درمیان رابطہ قائم کرائے گا۔


    جن طبی پودوں کی زیادہ مانگ ہے، منڈی میں ان کی قیمت کی معلومات یکجا کرنا


    نئی دہلی میں فیڈریشن آف میڈیسنل اور ایرمیٹک پلاٹس اسٹیک ہولڈرز (آئی ایف ڈی ایم اے بی ایس) کے ساتھ شراکت داری میں این ایم پی بی، زیادہ مانگ والے طبی پودوں کی قیمتیں ، جڑی بوٹیوں کی دس بڑی منڈیوں سے جمع کررہی ہے۔ یہ ماہانا قیمیتں بھی فریقوں کے لئے این ایم پی بی ٹی ویب سائٹ پر شائع کی جاتی ہیں۔


    طبی پودوں کے سلسلے میں 365 دن کی مہم


    جیسا کہ وزیراعظم کے دفتر نے خواہش ظاہر کی تھی این ایم پی بی نے 365 دن کی ایک مہم 20 اور 21 اگست 2016 کو جے پور میں شروع کی تھی جس کا مقصد طبی پودوں سے متعلق بیداری لانا تھا۔


    ( م ن ۔ ا س ۔ ج )


    Uno. 35

    
    
    (Release ID: 1479961) Visitor Counter : 3