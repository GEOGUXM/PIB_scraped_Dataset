      سماجی انصاف اور تفویض اختیارات کی وزارت

      جناب تھاور چند گہلوت نے دیویانگ جنوں کو اے ڈی آئی پی اسکیم کے تحت معاون آلات اور دیگر ساز وسامان تقسیم کیے
      Posted On: 30 JAN 2017 11:49AM by PIB Delhi

      نئی دہلی۔ 30 ؍جنوری۔سماجی انصاف اور تفویض اختیارات کے وزیر جناب تھاور چند گہلوت نے حکومت ہند کی اے ڈی آئی پی اسکیم کے تحت 1544 دیویانگ جنوں کو اے ڈی آئی پی کیمپ واقع ڈاکٹر بھیم راؤ امبیڈکر اسپورٹس کمپلکس ، تری لوک پوری ، دلّی میں مفت معاون آلات اور دیگر ساز وسامان تقسیم کیے۔ سماجی انصاف اور تفویض اختیارات کی وزارت میں وزیر مملکت جناب کرشن پال گُرجر ، رکن پارلیمنٹ ، مشرقی دلّی حلقہ انتخاب جناب مہیش گری، ڈی او ای پی ڈبلیو ڈی کے جوائنٹ سکریٹری جناب اونیش کمار اوستھی ، اے ایل آئی ایم سی او کے سی ایم ڈی جناب ڈی آر سرین اور دیگر متعدد عمائدین بھی اس موقع پر موجود تھے۔
      اس موقع پر اظہار خیال کرتے ہوئے جناب تھاور چند گہلوت نے کہا کہ ان کی وزارت دیویانگ جنوں کو ہر ممکن مدد فراہم کرنے کیلئے عہد بند ہے تاکہ یہ افراد ایک باوقار زندگی گزار سکیں ۔ انہوں نے کہا کہ اب ان تمام افراد کو یعنی دیویانگ جنوں کو یونیورسل آئیڈنٹیٹی کارڈ فراہم کرائے جائیں گے ، جنہیں عام طور پر تسلیم کیا جائے گا ۔ جناب کرشن پال گرجر نے اپنی تقریر میں کہا کہ اس طرح کے اے ڈی آئی پی کیمپوں کے اہتمام کا مقصد دیویانگ جنوں کو قومی دھارے میں لانا ہے۔
      واضح رہے کہ جسمانی معذوری کے شکار افراد کو بااختیار بنانے کیلئے ایک قائمہ عہد کے طور پر مفت آلات اور معاون ساز وسامان حکومت ہند کی اے ڈی آئی پی اسکیم کے تحت فراہم کرائے جاتے ہیں ۔ یہ کیمپ جس کا اہتمام مصنوعی اعضاء مینوفیکچرنگ کارپوریشن آف انڈیا (اے ایل آئی ایم سی او) نے معذوری کے شکار افراد کو باختیار بنانے کے محکمے ، سماجی انصاف اور تفویض اختیارات کی وزارت کے زیر اہتمام کا کیا تھا۔ اس کام میں ضلع انتظامیہ ، مشرقی دلّی کابھی قریبی تعاون شامل تھا۔
      مجموعی طور پر 1544 افراد کو جنہیں الگ الگ نوعیتوں کی معذوری لاحق تھی ، 2904 معاون آلات اور دیگر ساز وسامان مفت فراہم کرائے گئے جن کی مالیت 180 لاکھ تھی۔ یہ کام اس کیمپ کے تحت حکومت ہند کی اے ڈی آئی پی اسکیم کے تحت عمل میں آیا۔ ان تمام استفادہ کنندگان کو گزشتہ برس جون اور جولائی کے دوران مشرقی دلّی میں منعقدہ تجزیاتی کیمپ کے دوران پہلے سے ہی شناخت کرلیا گیا تھا۔
      م ن ۔۔ ع ن
    
    
    (Release ID: 1481357) Visitor Counter : 2