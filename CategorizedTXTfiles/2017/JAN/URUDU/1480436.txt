      عملے، عوامی شکایات اور پنشن کی وزارت

      ڈاکٹر جتیندر سنگھ نے رضاکار ایجنسیوں کی قائمہ کمیٹی کی 29 ویں میٹنگ کی صدارت کی
      Posted On: 12 JAN 2017 7:50PM by PIB Delhi


    نئی دہلی، 12 جنوری،شمال مشرقی خطے کی ترقی کے مرکزی وزیر مملکت (آزادانہ چارج) وزیراعظم کے دفتر میں وزیر مملکت، عملے، عوامی شکایات، پنشن، ایٹمی توانائی اور خلا کے وزیر مملکت ڈاکٹر جتیندر سنگھ نے آج یہاں رضاکار ایجنسیوں کی قائمہ کمیٹی (ایس سی او وی اے) کی 29 ویں میٹنگ کی صدارت کی۔ اس میٹنگ کا اہتمام عملے، عوامی شکایات اور پنشن کی وزارت کے پنشن اور پنشنرس کی فلاح کے محکمے کی طرف سے کیا گیا تھا اور اس طرح کی پچھلی میٹنگ 27 جون 2016 کو ہوئی تھی۔ میٹنگ کے دوران ڈاکٹر جتیندر سنگھ نے کہا کہ آج کی بات چیت انتہائی معنی خیز اور کارآمد رہی۔ اس طرح پنشن اور پنشنرس کی فلاح کے محکمے کے کام کاج کی عکاسی ہوتی ہے۔ وزیر موصوف نے کہا کہ ملک میں تقریباً 50 سے 55 لاکھ پنشن یافتگان ہیں اور تقریباً 88 فیصد پنشن کھاتے ادھار سے منسلک کردیئے گئے ہیں۔


    انہوں نے کہا کہ کم سے کم پنشن 9 ہزار روپے فی کس بڑھائی گئی ہے اور امدادی رقم جو پہلے 10 سے 15 لاکھ روپے تھی بڑھاکر25 سے 35 لاکھ روپے کردی گئی ہے۔ انہوں نے کہا کہ ہم کوپینشنرس کے تجربے سے سیکھنا چاہیے۔ انہوں نے کہا کہ ریٹائرڈ ملازمین صحت مند ہیں اور وہ ہندوستان کے موثر ورک فورس ہیں۔ میٹنگ میں 28 ویں اسکووا کی میٹنگ کی ایکشن ٹیکین رپورٹ پر تبادلہ خیال ہوا۔ اس موقع پر پنشن اور پنشنرس کی فلاح کے محکمہ کے سکریٹری سی وشواناتھ اور محکمے کے دیگر سینئر افسران بھی موجود تھے۔


    ۔۔۔۔۔۔۔۔۔۔۔

    م ن۔ ح ا ۔ ن ا۔

    (12- 0 1 -17)

    U- 164
    
    
    (Release ID: 1480436) Visitor Counter : 2