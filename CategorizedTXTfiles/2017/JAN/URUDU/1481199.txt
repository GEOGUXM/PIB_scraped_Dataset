      وزیراعظم کا دفتر

      رائے دہندگان کے قومی دن کے موقع پر شہریوں کو وزیراعظم کی مبارکباد
      Posted On: 25 JAN 2017 1:41PM by PIB Delhi


    نئیدہلی۔ 25 ؍جنوری۔وزیراعظم جناب نریندر مودی نے رائے دہندگان کے قومی دن کے موقع پر شہریوں کو مبارکباد پیش کی ہے۔ انتخابات کو جمہوریت کا جشن قرار دیتے ہوئے وزیراعظم نے یہ بھی کہا ہے کہ ہر اہل ووٹر کو اپنے حق رائے دہندگی کا استعمال کرناچاہئے ۔ وزیر اعظم نے نوجوانوں کو تلقین کی ہے کہ 18 برس کی عمر کو پہنچتے ہی ،انہیں اپنے آپ کو بطور ووٹر، درج رجسٹر کرانے کی سعی کرنی چاہئے۔ وزیراعظم نے اپنے پیغام میں کہا ہے کہ میں رائے دہندگان کے قومی دن کے موقع پرانہیں مبارکباد پیش کرتا ہوں ۔ ہم الیکشن کمیشن کوبھی ہدیہ تہنیت پیش کرتے ہیں اور ہماری جمہوریت میں کمیشن کے اہم کردار کو سلام کرتے ہیں۔


    وزیراعظم نے کہا ہے کہ انتخابات جمہوریت کا جشن ہوتے ہیں ۔ یہ عوام کی اس قوت فیصلہ کا اظہار کرتے ہیں، جو جمہوریت میں سب سے اعلیٰ حیثیت رکھتی ہے۔ وزیراعظم نے کہا ہے کہ میں تمام اہل رائے دہندگان سے گزارش کرتا ہوں کہ وہ اپنے حق رائے دہندگی کا استعمال ضرور کریں۔ انہوں نے نوجوانوں کو تلقین کی ہے کہ وہ 18 برس کی عمر کو پہنچتے ہی اپنے آپ کو بطور ووٹر درج رجسٹر کرانے کی فکر کریں۔

    U-352
    
    
    (Release ID: 1481199) Visitor Counter : 2