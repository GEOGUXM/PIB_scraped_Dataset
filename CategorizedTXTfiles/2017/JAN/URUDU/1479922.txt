      کامرس اور صنعت کی وزارتہ

      صنعتی پالیسی اور فروغ کے محکمے کی بڑی پہل قدمیاں اور حصولیابیاں 2016
      Posted On: 04 JAN 2017 3:13PM by PIB Delhi


    اقتصادی ترقی کے لئے براہ راست غیر ملکی سرمایہ کاری پالیسی اصلاحات


    حقوق املا ک دانشوراں (آئی پی آر ) پالیسی وضع کی گئی


    صنعتی گلیاروں کی مربوط ترقی کے لئے قومی صنعتی گلیارہ ترقیات اور نفاذ ٹرسٹ (این آئی سی ڈی آئی ٹی)


    میک ان انڈیا اور اسٹارٹ اپ انڈیا کے تحت ترغیبات


    نئی دہلی،04۔جنوری ۔


    براہ راست غیر ملکی سرمایہ کاری:


    2016 کی کنسولیڈیٹیڈ ایف ڈی آئی پالیسی :

      * اس سلسلے کا نواں ایڈیشن سات جون 2016 کوجاری کیا گیا۔اس میں گزشتہ ایف ڈی آئی سرکلر کے اجرا یعنی 12 مئی 2015 سے لے کر اب تک ہونےوالی تمام تر ایف ڈی آئی پالیس ترامیم کا ذکر ہے ۔
      * اسے آسان اور سرمایہ کار دوست بنایا گیا ہے اور یہ پالیسی براہ راست غیر ملکی سرمایہ کاری کے سلسلے میں غیر ملکی سرمایہ کاروں کو مختلف النوع تجاویز کی جانکاری دینے کے لئے آسانی سےدستیاب دستاویز کا کام دے گی۔

    پالیسی اصلاحات :

      * گھریلو پونجی ، ٹکنالوجی اور ہنر مندیوں کو تیز رفتار اقتصادی ترقی کو بروئے کا ر لانے کے لئے استعمال کرنے کے پہلو کو تقویت دینے کے لئے 20 جون 2016 کو ڈی آئی پی پی نے براہ راست غیر ملکی سرمایہ پالیسی اصلاحات کا اعلان کیا تھا۔ یہ پالیسی ترامیم پریس نوٹ کے اجرا کی تاریخ یعنی 24 جون 2016 سے نافذ ہوگئی تھیں ۔
      * ان اصلاحات میں منجملہ دیگر چیزوں کے بھارت میں منظور شدہ طریقے سے تیار ہونے والی خردنی مصنوعات کی ای – تجارت کے لئے دفاع کے شعبے میں 49 فیصد سے بھی زائد کی براہ راست غیر ملکی سرمایہ کاری اور 100 فیصد تک کی سرمایہ کاری کے پہلو شامل ہیں۔
      * حکومت نے اپنے پریس نوٹ نمبر 6 (2016 ) مورخہ 25 اکتوبر 2016 کو مالی خدمات اور این بی ایف سی کے سلسلے میں ایف ڈی آئی پالیسی پر نظرثانی کی تھی۔
      * مالی خدمات میں غیر ملکی سرمایہ کاری مالی شعبے کے ریگولیٹروں کے ذریعہ منظم ہوتی ہے اور خودکارراستے سے یہ غیر ملکی براہ راست سرمایہ کاری 100 فیصد تک ہوسکتی ہے۔
      * ایسی مالی خدمات میں ، جو کسی مالی شعبے کے ریگولیٹر کے تحت نہیں آتی یا جہاں مالی خدمات کا ایک حصہ ہی ریگولیٹ ہوتا ہے یا جہاں ریگولیٹری دوربینی کا فقدان پایا جاتا ہے ، حکومت کی منظوری سے ایسے معاملات میں 100 فیصد تک کی غیر ملکی سرمایہ کاری کی اجازت دی جاسکتی ہے۔
      * آمد :
      * گزشتہ مالی سال (16-2015) کے دوران مجموعی ایف ڈی آئی حصولیابیاں 55.6 بلین رہیں ، جو اس سے قبل کے مالی سال یعنی 15-2014 کے مقابلے میں 23 فیصد کا اضافہ یا پھر 45.1 امریکی ڈالر کا اضافہ ظاہر کرتی ہیں۔
      * رواں مالی سال کے دوران اپریل – اکتوبر 17-2016 کے دوران براہ راست غیر ملکی سرمایہ کاری 27.82 بلین امریکی ڈالر کے بقدر رہی۔ جبکہ اپریل – اکتوبر 2015 اور 2016 کے مقابلے میں یہ زیادہ ہے، جبکہ اُس زمانے میں یہ سرمایہ کاری 21.87 بلین امریکی ڈالر کے بقدر رہی تھی۔
      * مساوی سرمایہ حصص میں مینوفیکچرنگ کا حصہ 41.5 فیصد کے بقدر ہوتا ہے ، جبکہ 2014 سے 2016 کے دوران غیر مینوفیکچرنگ 5 فیصدرہی :
      * حقوق املاک دانشوراں :
      * حقوق املاک دانشوراں (آئی پی آر ) پالیسی :
      * مئی 2016 میں ، حکومت نے پہلی مرتبہ قومی حقوق املاک دانشوراں کے سلسلے میں ایک جامع پالیسی اپنائی تاکہ حقوق املاک دانشوراں کے سلسلے میں ایک لائحہ عمل مرتب کیا جاسکے۔
      * اس کا مقصد بھارتی حقوق املاک دانشوراں کے ایکو نظام میں اصلاح لانا ہے۔ امید کی جاتی ہے کہ ملک میں ایک جدید کاری مہم چلائی جائے گی اور اس کے ذریعہ خلاقانہ بھارت – جدت طرازانہ بھارت “रचनात्मक भारत; अभिनवभारत”. کے لئے جدی کاری کی ایک مہم چلائی جاسکے گی ۔
      * اس پالیسی کے مقاصد میں آئی پی آر بیداری میں اضافہ لانا آئی پی آر ایس کے سلسلے میں پوری نسل کو ترغیب دینا ، مضبوط اور کڑے آئی پی آر قوانین متعارف کرانا ، آئی پی آر انتظامیہ کو جدید کاری سے ہم آہنگ کرنا اور انہیں خدمات سے متعلق استحکام بخشنا ، آئی پی آر کی مالیت کو تجارتی سرگرمیوں اور انفورسمنٹ کی مددسے تقویت دینا اور آئی پی آر خلاف ورزیوں کے معاملے میں سماعت کے لئے عدالتی میکانزم کی فراہمی اور انسانی وسائل کی ترقی اور فروغ اور یہاں پڑھانے ،تربیت اور تحقیق کے لئے صلاحیت سازی اور آئی پی آر ایس میں ہنر مندی ترقیات کو فروغ دینا ہے۔
      * اس پالیسی کی منظوری کے بعد حقوق املاک دانشوراں سے متعلق ایک سیل قائم کیا گیا ہے جو ایک پیشہ ورانہ باڈی کے طور پر کام کرے گا اور اس پالیسی کے ساتھ شناخت شدہ مقاصد کے لئے بھی کام کرے گا ۔
      * حقوق املاک دانشوراں کے شعبے میں برطانیہ ،سنگا پور اوریورپی یونین کے ساتھ مفاہمتی عرضداشت پر دستخط ہوئے ۔
      * سی آئی پی اے ایم کے زیر اہتمام بھارت - امریکہ ورکشاپ کا اہتمام کیا گیا ، جس کا مقصد سی آئی پی اے ایم متعلقہ امورکی دیکھ بھال تھا۔
      * ٹریڈ مارک فائلنگ میں تقریباََ دس فیصد کا اضافہ ہوا اور ٹریڈ مارک کی جانچ پڑتال میں بھی 2016 کے مالی سال کے دوران تقریباََ 250 فیصد کا اضافہ ہوا اور یہ اضافہ 2015 کے مالی سال میں ماہ نومبر تک جاری رہا۔
      * ٹریڈ مارک کے تحت جس قدر معاملات التوا میں پڑے ہوئے ہیں ان میں تین مہینوں کی کمی آئی ہے اور مارچ 2017 تک اس میں مزید کمی آئے گی اور یہ محض ایک مہینے کی رہ جائے گی۔
      * صنعتی بنیادی ڈھانچہ :
      * قومی صنعتی گلیارہ ترقیات اور نفاذ ٹرسٹ (این آئی سی ڈی آئی ٹی ):
      * دلی –ممبئی صعنتی گلیارہ پروجیکٹ نفاذ ٹرسٹ انڈیا (ڈی ایم آئ سی پی آئی ٹی ایف ٹرسٹ ) اب ازسرنو تشکل دیا گیا ہے اور اس میں مربوط صنعتی گلیاروں کی ترقیات کے پہلو کو بھی شامل کیا گیا ہے۔
      * یہ ایک اعلی ٰ اختیاراتی باڈی ہوگی اور ڈی آئی پی پی کے تحت ملک میں تمام ترصنعتی گلیاروں کے لئے تال میل پر مبنی متحدہ ترقیات کا خاکہ پیش کرے گی۔
      * یہ انجمن حکومت ہند کے سرمائے کو منظم طریقے سے نیز ادارہ جاتی فنڈ کے طور پر گلیاروں کی ترقیات کے استعمال کرے گی۔ یہ باڈی صنعتی گلیاروں کے پروجیکٹوں کے سلسلے میں تمام مرکزی کوششوں میں اپنا تعاون دے گی اور پروجیکٹوں کے نفاذ پر بھی نگرانی رکھے گی۔
      * مجموعی تخمینہ جاتی اخراجات کو ابھی حال ہی میں بڑھایا گیا ہے اور 31 مارچ 2022 تک کے لئے 17550 کردیا گیا ہے ۔
      * دلی – ممبئی صنعتی گلیارہ :
      * 79 مربع کلومیٹر (3179.20 ہیکٹئر ) پر مشتمل بدکن خطے میں شیندرا بدکن صنعتی علاقے کے حصہ اول کے مرحلہ دوئم کے لئے ٹرنک بنیادی ڈھانچے کی تعمیر کومنظوری ، جس کے لئے 6414.21 کروڑروپے کا تخمینہ جاتی پروجیکٹ تیار کیا جائے گا۔
      * مرحلہ وار طریقے سے ڈی ایم آئی سی ٹرسٹ کے مساوی سرمایہ حصص کے 49فیصد کے طور پر2397.20 کروڑروپے کی سرمایہ کاری جو سٹی / نوڈ ایس پی وی کی شکل میں ہوگی اور مختلف ٹرنک بنیادی ڈھانچے کے لئے مختلف پیکج والے ٹھیکداروں کے انتخاب کے لئے ای پی سی ٹینڈروں کا اجرا ۔
      * ایس بی آئی اے کو مینوفیکچرنگ ہب کے طور پر ترقی دینے سے براہ راست اور بالواسطہ بڑے فوائد حاصل ہوں گے ، جن میں روزگار ، ذیلی اکائیوں کا قیام اور سماجی – اقتصادی فوائد کی گنجائش ہوگی۔
      * نوتشکیل شدہ صنعتی بنیادی ڈھانچے کو بہتر بنانے کی اسکیم (ایم آئی آئی یوایس) :
      * اس اسکیم کے تحت موجودہ صنعتی پارکوں ، اداروں میں بنیادی ڈھانچے کو بہتر بنانے کے لئے پروجیکٹ شروع کئے گئے ہیں۔ گرین فیلڈ پروجیکٹوں کو بھی پسماندہ علاقوں اور شمال مشرقی خطے میں پروجیکٹ کی لاگت کی 50 فیصد مرکزی گرانٹ سے شروع کیا جاسکتا ہے تاہم اس کی حد 50 کروڑروپے سے زائد نہ ہوگی۔
      * 24 پروجیکٹوں کو حتمی منظوریاں دی جاچکی ہیں اور ان میں 71 کروڑ کی مرکزی گرانٹ شامل ہے ۔ 6 پروجیکٹ ایسے ہیں ، جن میں 129.91 کروڑروپے کی مرکزی گرانٹ کے سللسلے میں اصولاََ منظوری دی گئی ہے۔181.92 کروڑروپے کی مرکزی امداد بھی 31 اکتوبر 2016 تک 22 پروجیکٹوں کے سلسلے میں جاری کی جاچکی ہے ۔
      * صنعت کو تقویت :
      * بھارتی چمڑا ترقیات پروگرام :
      * بھارتی چمڑاترقیات پروگرام کےتحت چلائی جانے والی اہم سرگرمیوں میں ایک سرگرمی اس شعبے سے وابستہ افراد کو بے روزگار نوجوانوں کے لئے پلیس منٹ سے وابستہ ہنر مندی ترقیات کی تربیت فراہم کرنا ہے۔
      * 17-2016 کے دوران 1.44 لاکھ افراد کو تربیت فراہم کرنے کے نشانے کے برخلاف 60705 بے روزگار افراد کو تربیت فراہم کی گئی ہے ، جن میں سے 48752 تربیت حاصل کرنے والے افراد چمڑا صنعت اور جوتے چپل کی صنعت میں روز گار حاصل کرچکے ہیں ۔
      * اداارہ جاتی بنیادہ ڈھانچے کو منظم بنانے کے لئے جوتے چپل کے ڈیزائن اورترقیات کے ادارے کی دو نئی شاخیں بنور (پنجاب ) اور انکلیشور (گجرات ) میں قائم کی گئی ہیں۔
      * نیلور، آندھرا پردیش میں 125 کروڑروپے کی سرکاری امداد سے میگل لیدر کلسٹر کے قیام کے لئے منظوری دی گئی تھی ۔
      * سرمایہ کاری فروغ :
      * میک ان انڈیا :
      * میک ان انڈیا پہل قدمی کے دوسال مکمل ہونے کے موقع پر 11 شعبوں یعنی بجلی ، کانکنی ، موٹر گاڑ ی ، ٹیلی مواصلات ، ٹیکسٹائل اور ملبوسات ، الیکٹرانک اور اطلاعاتی ٹکنالوجی ، ہنر مندی ترقیات ، چمڑا اور بندر گاہ اور جہاز رانی سیاحت اور خوراک ڈبہ بندی کے لئے حصولیابیوں کی رپورٹیں جاری کی جاچکی ہیں۔
      * کاروبار کرنا آسان بنانا :
      * عالمی بینک کی 2017 کی کاروبار کرنے کی تفصیلات پر مبنی رپورٹ سے ظاہر ہوتا ہے کہ پہلی مرتبہ ’فاصلے سے سرحد کی جانب : ‘ کا طریقہ کار،جس کے تحت بھارت اور عالمی طریقہ ہائے کار کے مابین واقع خلیج کا تعین کیا جاتا ہے ،اس میں لگاتار دو برسوں کے دوران بہترین طریقہ ہائے کار اپنانے کے معاملے میں اضافہ دیکھا گیا ہے۔ گزشتہ ایک سال کے دوران اس میں 27 سے 53.93 فیصد کا اضافہ درج کیا گیا ہے ۔ یعنی 2.5 فیصدکی بہتری نظر آئی ہے۔
      * بھارت اور برطانیہ کے مابین بھارت میں کاروبار کو آسان بنانے کے لئے ایک مفاہمتی عرضداشت پر دستخط کئے گئے ۔ برطانوی حکومت کے تعاون اور اشتراک سے کاروبار کو آسان بنانے کے لئے ایک قومی کانفرنس کا بھی اہتمام کیا گیا جس کا مقصد بہترین طریقہ ہائی کار کے بارے میں اطلاعات کی ترویج واشاعت تھا۔
      * لگارات کوششوں کے نتیجے میں ریاستوں کو بھی ان تمام کوششوں میں شامل کرنے کے لئے آگے لایا گیا ہے۔31 اکتوبر 2016 کو جاری کی گئی 340 نکات کے کاروباری اصلاحات پر مبنی لائحہ عمل میں ریاستوں / مرکزی انتظام کے علاقوں کی درجہ بندی سے ظاہر ہوتا ہے کہ ریاستوں / مرکزی انتظام کے علاقوں کے ذریعہ قومی پیمانے پر نفاذ کا اوسط 48.93 فیصد ہے جو گزشتہ برس کے 32 فیصد کے اوسط کے مقابلے میں خاطر خواہ طور پر زیادہ ہے۔
      * اس سے یہ بھی ظاہر ہوتا ہے کہ 12 ریاستوں نے گزشتہ برس کے مقابلے میں 90 فیصد سے زائد کی کامیابی حاصل کی ہے۔
      * اسٹارٹ اپ انڈیا :
      * اسٹارٹ اپ انڈیا کے لئے سرمایہ : 129 کروڑروپے ،جس کا اقرار ایس آئی ڈی بی آئی نے وینچرفنڈوں کے لئے کیا ہے۔
      * آر بی آئی نے نوٹی فکیشن جار ی کرکے غیرملکی وی سی کو مساوی سرمایہ سے وابستہ یا قرض سے وابستہ معاملات میں سرمایہ کاری کرنے کی اجازت بھارتی اسٹارٹ اپ کے لئے دے دی ہے اور اس معاملے میں آر بی آئی کی اجازت لینی ضروری نہیں ہے۔
      * سرکاری محکموں اور سی پی ایس یو میں پروکیورمنٹ کے لئے طے شدہ قواعد وضوابط میں نرمی کے لئے نوٹی فکیشن جاری کیا گیا۔
      * 10 اسٹارٹ اپ مراکز کے لئے فنڈ جاری کیا گیا اور 9 ٹکنالوجی کاروبار فروغ مراکز کو منظوری دی گئی ۔
      * اٹل ٹنکرنگ تجربہ گاہیں قائم کی گئی ہیں ۔ نیتی آیوگ نے 257 اسکولوں کی فہرست جاری کی ہے ۔
      * شمال مشرقی اور ہمالیائی ریاستوں کی صنعتوں کے ئے ترغیبات:
      * شمال مشرقی صنعتی اور سرمایہ کاری فروغ پالیسی 2007 پر 22 نومبر 2016 کے نوٹی فکیشن کے ذریعہ نظر ثانی کی گئی ہے اور ایسی نئی صنعتی اکائیوں کو درج رجسٹر کرانے کا عمل بحال کیا گیا ہے ، جنہوں نے یکم دسمبر 2014 یا اس کے بعد اپنے یہاں پروڈکشن شروع کردیا ہے۔
      * نیتی آیوگ کے سی ای او کی قیادت میں کمیٹی نے اس خطے کے لئے ایک نئی صنعتی پالیسی کا لائحہ عمل تجویز کیا ہے۔
      * بین الاقوامی تعاون :
      * کوریا پلس یہ ایک خصوصی پہل قدمی ہے جس کے تحت بھارت میں کوریا کی سرمایہ کاری کو فروغ دیا جائے گا۔اسے 18 جون 2016 کو نافذ کیا گیا تھا اور اس میں صنعت کی وزارت ، تجارت اورتوانائی ، حکومت جمہوریہ کوریا اور کوریا کی تجارتی سرمایہ کاری اور فروغ ایجنسی ( کے او ٹی آر اے ) اور انویسٹ انڈیا کے تین نمائندگان شامل ہیں۔

    م ن ۔ رم


    U-38

    
    
    (Release ID: 1479922) Visitor Counter : 2
    
    
    
    
    

*