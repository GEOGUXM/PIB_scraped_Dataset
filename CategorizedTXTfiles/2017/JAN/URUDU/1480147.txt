      نوجوانوں کے امور اور کھیل کود کی وزارت

      نوجوان ہندوستانی تارکین وطن کے دن کے موقع پر بنگلور میں وجے گوئل کا خطاب
      Posted On: 07 JAN 2017 7:08PM by PIB Delhi


    


    نئی دہلی، 07 جنوری 2017؛ کھیل اور نوجوانوں کے امور کے مرکزی وزیر مملکت (آزاد چارج) جناب وجے گوئل نے کہا کہ وزیر اعظم جناب نریندر مودی کے فعال قیادت میں موجودہ حکومت ملک کو متحد، مضبوط اور جدید بنانے کی سمت میں 'سب کا ساتھ سب کی ترقی' کے اصول پر چلتے ہوئے ' ایک بھارت بہترین بھارت 'بنانے کی جانب گامزن ہے۔ بنگلور میں نوجوان ہندوستانی تارکین وطن کے دن کی تقریب کے افتتاحی اجلاس سے خطاب کرتے ہوئے انہوں نے کہا کہ کئی بے مثال شروعات کی گئی ہیں اور یہ ہندوستان کا بے حد شاندار دور ہے۔ انہوں نے کہا کہ ملک کو عالمی پیداوار کا مرکز کے طور پر تیار کرنے کے لئے 'میک ان انڈیا مہم' کی آغاز کی گئی ہے۔ ڈیجیٹل انڈیا کے آغاز کا ہدف ڈیجیٹل طور پر با اختیار بنانے کے ساتھ ہی ملک کو علم پر مبنی صنعت میں بدلنا ہے۔ 'اسکل انڈیا' کے آغاز کا مقصد ملک کے نوجوانوں کو ہندوستان کے ساتھ ہی بیرون ملک میں مل رہے موقعوں کے لئے بھی تیار کرنا ہے۔ ملک کے بنیادی ڈھانچے کو تیار کرنے کے لئے اسمارٹ سٹی پروجیکٹ سمیت کئی اسکیمیں شروع کی گئی ہیں۔ ملک کو صاف اور ہرا بھرا رکھنے کے لئے 'سووچھ بھارت مشن' اور 'گنگا صفائی مشن' کا آغاز کیاگیا ہے۔


    مرکزی وزیر مملکت نے کہا کہ حکومت ہندوستان میں نوجوانوں کی توانائی بروئے کار لا کر ملک کی اقتصادی شرح کو ترقی اور روزگار بڑھانے کے لئے کرے گی تاکہ ملک تیز رفتار ترقی کرے۔ 'ابتدائی انڈیا' مہم کا آغاز ہو چکا ہے اور اس کی حوصلہ افزائی کرنے کے لئے ہندوستان میں ٹیکس اور غیرٹیکس مراعات منصوبہ بندی شروع کی گئی ہے۔

    جناب گوئل نے کہا کہ حکومت کے ان تمام منصوبوں میں تمام متعلقہ لوگوں کا تعاون ضروری ہے۔ اس کے لئے بھاری مقدار میں سرمایہ کاری کی بھی ضرورت ہو گی۔ دنیا میں پھیلے ہندوستانی نژاد نوجوان جدید اور ترقی پذیر ہندوستان کی اس حوصلہ مندانہ منصوبہ بندی میں بڑا کردار ادا کرسکتے ہیں۔ حکومت بیرون ملک میں رہ رہے ہندوستانیوں تک اس منصوبہ کو پہنچانے کے لئے قوانین کو آسان کرنے سمیت کئی اقدامات کر رہی ہے۔

    جناب گوئل نے کہا نوجوان کسی بھی ملک کی آبادی کو سب سے زیادہ متحرک اور فعال بنانے والے ہوتے ہیں۔ ہندوستان دنیا کے سب سے نوجوان ممالک میں سے ایک ہے۔ یہاں کی کل آبادی میں 35 سال سے نیچے کی آبادی کا حصہ 65 فیصد ہے۔ اندازے کے مطابق 2020 تک ملک کی 50 فیصد آبادی کی عمر 28 سال یا اس سے کم ہے۔ جبکہ امریکہ میں یہ عمر 38 سال، چین میں 42 سال اور جاپان میں 48 سال ہے۔

    انہوں نے کہا کہ ہندوستانی نوجوان ہمیشہ سے بے حد فعال ، مستعد اور مہارت کا رجحان رکھنے والا رہا ہے۔ بڑی تعداد میں ہندوستانی نوجوان دنیا کے مختلف ممالک میں گئے ہیں جہاں انہوں نے بہتر کام کئے ہیں، اچھی کمائی کی ہے اور اپنے ساتھ ہی ملک کا بھی نام روشن کیا ہے۔ تارکین وطن میں سے زیادہ تر انتہائی پڑھے لکھے اور انتہائی ہنرمند پیشہ ور ہیں، جنہوں نے اپنے کام کی جگہ میں انتہائی کامیابی حاصل کی ہے۔ ہندوستانی انفارمیشن ٹیکنالوجی کے پیشہ ور افراد کا دنیا بھر میں نام ہے۔

    جناب گوئل نے کہا کہ نوجوانوں کو معاشرے کی خدمت اور دوسرے ملک کی ترقی کے کاموں سے جوڑ کر وزارت ان کی شخصیت اور قیادت کی مہارت میں نکھار لانے کی کوشش کر رہی ہے۔ اسے دو رضاکار اداروں 'قومی سروس اسکیم' اور 'نہرو یووا کیندر سنگٹھن ' کے ذریعے کیا جا رہا ہے۔ فی الحال نہرو یووا کیندر سنگٹھن کے دیہی علاقوں میں 3.06لاکھ نیوتھ کلب کے ذریعہ 86 لاکھ نوجوان رضاکار جڑے ہوئے ہیں۔ جبکہ 36 لاکھ سے زیادہ سینئر سیکنڈری اسکول اور کالج کے نوجوان قومی سروس اسکیم سے منسلک ہیں۔ قومی سروس اسکیم کا آغاز 1969 میں مہاتما گاندھی کی یوم پیدائش پر ہوا تھا۔ مہاتما گاندھی نے ایک بار کہا تھا 'خود کی شناخت کرنے کا بہترین طریقہ ہے ملک کی خدمت کے لئے خود کو وقف کر دو'۔ انہی مثالوں پر چلتے ہوئے قومی سروس اسکیم کا اصول ہے '' میں نہیں آپ ''۔ ہمارے پاس راجیو گاندھی نیشنل یوتھ ڈویلپمنٹ انسٹی ٹیوٹ بھی ہے جو کہ نوجوانوں کی ترقی کے میدان میں ہمارا اہم ادارہ ہے۔

    جناب گوئل نے کہا کہ بیرون ملک رہ رہے ہندوستانی جو سماج کی خدمت کرنا چاہتے ہیں وہ نہرو یووا کیندر سنگٹھن ، نیشنل سروس اسکیم اور راجیو گاندھی نیشنل یوتھ انسٹی ٹیوٹ کے ساتھ مل کر مضبوط ہندوستان بنانے کی سمت میں کام کر سکتے ہیں۔

    ۔۔۔۔۔۔۔۔۔۔۔۔۔۔۔۔۔۔۔۔۔۔



    (م ن ۔ رض۔ م ج۔ ۔ت ح ۔ 2017۔01۔07 )

    U - 90

    

    
    (Release ID: 1480147) Visitor Counter : 2