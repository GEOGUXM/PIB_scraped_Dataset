      سائنس اور ٹیکنالوجی کی وزارت

      وزیراعظم آج احمد آباد میں نوبل انعام یافتگان سے ملاقات کریں گے
      Posted On: 09 JAN 2017 3:19PM by PIB Delhi


    نئی دہلی،09۔جنوری ۔سائنس، زندگی پر اثر انداز ہوتی ہے ۔ وزیراعظم جناب نریندرمودی چاہتے ہیں کہ سائنس اور ٹکنالوجی کو ملک کی تیز رفتار ترقی کا ایک ذریعہ بنادیا جائے ۔ گزشتہ ایک ہفتے کے دوران انہوں نے مختلف اعلانات اور اقدامات کے ذریعہ اپنے اس عہد کو ُدہرایا ہے ۔ تین جنوری 2017 کو انہوں نے تروپتی میں انڈین سائنس کانگریس کے جلسے سے خطاب کرتے ہوئے سائنسدانوں کو سائنس کے توسط سے ملک کو، ترقی سے ہم آہنگ کرنے کے لئے کوشاں ہونے کی تلقین کی تھی ۔انہوں نے جس ویب سائٹ کا حوالہ دیا تھا وہ درج ذیل ہے:


    http://pib.nic.in/newsite/erelease.aspx?relid=156086


    جناب نریدنر مودی نے اسی شام دلی واپں آکر حکومت ہند کے سکریریٹری حضرات کے ساتھ ایک میٹنگ کا اہتمام کیا تھا تاکہ سائنس کو اختیار کرکے ملک میں نقل وحمل اور مواصلات کی سہولتوں کو مہمیز کیا جاسکے ۔اگلے روز انہوں نے سائنس اور ٹکنالوجی ، توانائی اور ماحولیات کے سکریٹریوں کے ساتھ بھی ایک میٹنگ کا اہتمام کیا تھا ۔ان تمام میٹنگوں اور ملاقاتوں میں ان کا مطمح نظر یہی رہا تھا کہ کس طرح سے سائنس کے ذریعہ اعلیٰ درجے کی ترقی حاصل کی جاسکتی ہے۔


    آج وزیر اعظم موصوف متعدد نوبل انعام یافتگان سے ملاقات کریں گے اوران کے ساتھ ملک کی ترقی کے مقصد کو ذہن میں رکھتے ہوئے سائنس اور ٹکنالوجی کے ذریعہ اس تصور کو عملی جامہ پہنانے کے لئے گفت وشنیدکریں گے ۔ یہ میٹنگ احمد آباد میں ّسائنس سٹی میں منعقد ہوگی ، جہاں بھارت میں نوبل میڈیا اولین نوبل پرائز سیریز کا اہتمام کررہی ہے ۔ یہیں پر اتفاق سے حکومت گجرات کی جانب سے سرگر م گجرات دو سالہ سربراہ ملاقات کا بھی اہتمام کیا جارہا ہے۔


    گزشتہ برس سائنس اور ٹکنالوجی کی وزارت ، حکومت ہند کے تحت نوبل میڈیا اور بایو ٹکنالوجی کے محکمے کے مابین ایک مفاہتمی عرضداشت پر دستخط ہوئے تھے ، جس کا تعلق بھارت میں آئندہ پانچ سالوں کے دوران نوبل پرائز سیریز سے متعلق تقریب کے اہتمام سے تھا۔ واضح رہے کہ نوبل پرائز سیریز اپنی نوعیت کا ایک منفرد پروگرام ہے ،جس کے تحت کانفرنسوں ، خطبات ، گول میز تبادلہ خیالات اور نمائشوں وغیرہ کا اہتمام کیا جاتا ہے ۔ نوبل انعام یافتگان اور دیگر ماہرین تا حیات سیکھنے والوں کو یکجا کرکے یہ پروگرام جدت طرازی اور خلاقیت کے انداز فکر کو مہمیز کرنا چاہتا ہے۔


    مذکورہ معاہدے کے بعد حکومت ہند کے تحت بایو ٹکنالوجی کے محکمے ، حکومت گجرات اور نوبل میڈیا کے مابین ایک سہ فریقی مفاہمتی عرضداشت پر دستخط ہوئے تھے۔ اسی کے بموجب نوبل پرائز سیریز کی اولین تقریب یعنی انڈیا 2017 کا اہتمام وائی برینٹ گجرات سے قبل کی ایک تقریب کے طور پر کیا جارہا ہے تاکہ یہ نمایاں کیا جاسکے کہ سائنس اور تحقیق کس طرح تمام تر مہارتوں اورانسانی فلاح وبہبود کے مقصد کے حصول کے لئے اہمیت رکھتی ہیں اور سائنس کس طرح سے انداز حیات پر اثر انداز ہوتی ہے۔


    کانفرنس اور میٹنگ کے علاوہ جن کے تحت گاندھی نگر، دلی اور بنگلور میں خطبات ، راؤنڈ ٹیبلوں اور دیگر سرگرمیوں کا اہتمام کیا جانا ہے ، نوبل پرائز سیریز انڈیا 2017 کے تحت نوبل فاؤنڈیشن کے ذریعہ پانچ ہفتے کی سائنسی نمائش کا اہتمام بھی کیا جائے گا، جس میں نوبل میوزیم ، اسٹاک ہام سویڈن سے بھی نمائندگی ہوگی ۔ اس کا اہتمام سائنس سٹی احمد آباد میں کیا جائے گا۔ دلی اور بنگلور میں بارہ اورتیرہ جنوری کو خطبات کا اہتمام کیا جائے گا۔


    نوبل پرائز سیریز انڈیا 2017 ، وائی برینٹ گجرات کے تحت آج یعنی 9 جنوری 2017 کو شروع ہوگی اور اس کا رسمی افتتاح یعنی نوبل پرائز سیریز سائنس نمائش کا افتتاح وزیر اعظم جناب نریندر مودی کے ہاتھوں عمل میں آئے گا ۔ بعد ازاں وزیر اعظم اس کانفرنس اور نمائش میں شریک ہونے کی غرض سے بھارت آنے والے مختلف نوبل انعام یافتگا ن سے گفت وشنید کریں گے ۔


    کیمسٹری میں نوبل پرائز حاصل کرنے والے ڈاکٹر وینکٹ رمن رام کرشنن ، نفسیات اور ادویہ میں نوبل پرائز حاصل کرنے والے ڈاکٹر رچرڈ رابرٹس ، طبیعات اورادویات میں نوبل پرائز حاصل کرنے والے ڈاکٹر ہیرولڈ ورمس ، طبیعات اور ادویہ میں نوبل پرائز حاصل کرنے والے ڈاکٹر رینڈی شیکمان ، طبیعات اورادویہ میں نوبل پرائز حاصل کرنے والے ڈیوڈ گراس ، طبیعات میں نوبل پرائز حاصل کرنے والے ادایونتھ ، کیمسٹری میں بوبل پرائز حاصل کرنے والے ڈاکٹر سرگے ہیروشے اور طبیعات میں نوبل پرائز حاصل کرنے والے ڈاکٹر ولیم ای موئرنر نے اپنی شرکت کی تصدیق کی ہے ۔سائنس اور ٹکنالوجی کے وزیراور ای ایس ڈاکٹر ہرش وردھن بھی اس موقع پر موجود ہوں گے ۔


    10 جنوری کو ان تمام نوبل انعام یافتگان کے ساتھ پینل تبادلہ خیالات ہوں گے، جنہیں پورے ملک اور پوری دنیا کے سامنے براہ راست پیش کیا جائے گا۔ دوپہر بعد وزیر اعظم سی ای تبادلہ خیالات کا افتتا ح کریں گے ،جس میں تمام تر نوبل انعام یافتگا ن شرکت کریں گے۔


    م ن ۔ رم


    U-104

    
    
    (Release ID: 1480196) Visitor Counter : 2