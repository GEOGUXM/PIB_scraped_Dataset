      وزارت دفاع

      فضائیہ کے عملے کے سربراہ کا، یوم جمہوریہ ،این سی سی کیمپ- 2017 کا دورہ
      Posted On: 10 JAN 2017 12:57PM by PIB Delhi


    نئی دہلی، 10 ۔جنوری ۔ائیر چیف مارشل بی ایس دھنووا ، پی وی ایس ایم ، اے وی ایس ایم ،وائی ایس ایم ، وی ایم ، اے ڈی سی نے این سی سی یوم جموریہ کیمپ- 2017 ، واقع دلی کینٹ کا ،کل دورہ کیا ۔ کیمپ میں پہنچنے پر فضائیہ کے سربراہ کا خیر مقدم ڈی جی این سی سی لیفٹیننٹ جنرل ونود وششٹ وی ایس ایم نے کیا ۔


    فضائیہ کے سربراہ نے این سی سی کے تینوں ونگوں یعنی آرمی ، نیوی اور ائیر فورس پر مشتمل چاق وچوبند این سی سی کیڈٹوں کی جانب سے پیش کئے گئے گارڈ آف آنر کا معائنہ کیا ۔بعد ازاں کیڈٹس نے شاندار بینڈ ڈسپلے کا بھی مظاہرہ کیا ۔


    فضائیہ کے سربراہ نے 17 این سی سی ڈائریکٹوریٹس کے ذریعہ محتلف سماجی بیداری موضوعات پر بہت عمدہ طریقے سے ترتیب دئے گئے ’’فلیگ ایریا ‘‘کا بھی معائنہ کیا ۔کیڈٹس نے انہیں اپنے اپنے نمونوں کے بارے میں بھی مختصر جانکاری دی ۔ اس کے بعد فضائیہ کے سربراہ نے این سی سی کی تحویل میں فارغ التحصیل افراد کے فوٹوگرافوں ، ماڈلوں اور دیگر این سی سی کی دیگر حصولیابیوں پر مبنی اشیأ سے سجے ہوئے ’’ ہال آف فیم ‘ یعنی شہرت کے ہال کا بھی ملاحظہ کیا ۔


    فضائیہ کے سربراہ نے دیگر ممتاز مہمانان کے ساتھ این سی سی آڈیٹوریم میں باصلاحیت کیڈٹوں کے ذریعہ پیش کئے گئے ثقافتی پروگراموں کا بھی لطف اٹھایا ۔


    اس موقع پر کیڈٹس کو ان کے دلکش پروگراموں ، بہترین پریڈ مظاہرے وغیر ہ پرمبارکباد پیش کرتے ہوئے ائیر چیف مارشل بی ایس دھنووا نے ہمارے ملک کے نوجوانوں کو این سی سی کے ذریعہ اپنے نصب العین ’’ اتحاداور نظم وضبط ‘‘کے تحت بہترین تربیت میں ڈھالنے کے لئے این سی سی جیسی مقتدر تنظیم کے بے مثال کردار کی تعریف کی ، جس کے توسط سے وہ ایک مضبوط ملک کی تعمیر کی ذمہ داریاں سنبھالنے لائق بن سکتے ہیں۔


    م ن ۔ رم


    U-114

    

    
    (Release ID: 1480253) Visitor Counter : 2