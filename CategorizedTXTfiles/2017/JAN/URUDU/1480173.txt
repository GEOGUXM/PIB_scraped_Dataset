      وزیراعظم کا دفتر

      بنگلورو میں 14 ویں یوم ہندوستانی تارکین وطن کنونشن کے افتتاح پر وزیر اعظم کے خطاب کا اقتباس
      Posted On: 08 JAN 2017 8:20PM by PIB Delhi

      نئی دہلی، 08 جنوری عزت مآب اور دوستوں ،
      سب سے پہلے میں پرتگال کے ، سابق صدر ، وزیر اعظم ، عظیم قائد اور عالمی رہنما جناب ماریو سوریس کے انتقال پر پرتگال کی حکومت اور وہاں کے عوام کے تئیں اپنی گہری تعزیت پیش کرتا ہوں ۔ وہ ہندوستان اور پرتگال کے مابین سفارتی تعلقات کو از سر نو قائم کرنے والے معمار تھے ۔ اس رنج و غم کی گھڑی میں ہم پوری طرح پرتگال کے ساتھ ہیں ۔
      سورینام کے نائب صدر عزت مآب جناب مائیکل اشون ادھن ،
      پرتگال کے وزیر اعظم عزت مآب ڈاکٹر انٹونیو کوستا ،
      کر ناٹک کے گورنر جناب واجو بھائی والا
      کرناٹک کے وزیر اعلی جناب سدّا رمیا
      عزت مآب وزراء
      ہندوستان اور بیرون ممالک سے آئی ہوئی ہستیاں
      اور ان تمام میں سب سے اہم بیروں ممالک میں رہنے والے ہندوستانیوں کا عالمی کنبہ
      مجھے اس 14 ویں یوم ہندوستانی تارکین وطن کے موقع پر آپ سبھی کا استقبال کرتے ہوئے نہایت خوشی ہورہی ہے ۔ آپ سبھی ہزاروں کی تعداد میں دور دراز سے آکر ہمارے ساتھ شریک ہوئے ہیں ۔ مزید کروڑوں لوگ ڈیجیٹل پلیٹ فورم کے ذریعہ جڑیں گے ۔
      یہ سب سے بڑے ہندوستانی تارک وطن مہاتما گاندھی کے ہندوستان واپس آنے کی یاد میں منائی جانے والی تقریب ہے ۔
      ایک ایسا تہوار ہے جس میں ایک طرح سے میزبان بھی آپ ہی ہیں اور مہمان بھی آپ ہی ہیں ۔ یہ تہوار ایک قوم کا اس کی بیرون ملک رہنے والی نسل سے ملنے کا تہوار ہے ۔ اس تقریب کی اصل پہچان اور شان آپ ہیں ۔ آپ کی اس تہوار میں شرکت ہمارے لیے نہایت فخر کا باعث ہے ۔ آپ سب کا تہہ دل سے استقبال کرتا ہوں ۔
      ہم لوگ بنگلورو کے خوبصورت شہر میں اس تقریب کو منارہے ہیں ۔ میں وزیر اعلیٰ سدّا رمیا جی اور ان کی پوری حکومت کی اس تقریب کے انعقاد کے تئیں کوششوں اور تعاون کے لیے شکریہ ادا کرنا چاہتا ہوں ۔
      ان کی کامیابیاں ، شہرت جو انہوں نے اپنے سماج اور عالمی طور پر حاصل کی ہیں وہ ہم سب کے لیے نہایت حوصلہ افزا ہے ۔
      یہ دنیا بھر میں رہنے والے ہندوستانی تارکین وطن کی کامیابی ، عظمت اور تجارت کا عکاس بھی ہے ۔ بیرون ممالک رہنے والے 30 ملین سے زیادہ ہندوستانی تارکین وطن ہیں ۔ ان کا نقش قدم پوری دنیا میں ہے ۔ لیکن بیرون ممالک رہنے والے ہندوستانی قابل قدر ہیں نہ صرف اپنی تعداد کی وجہ سے ۔ وہ لوگ قابل احترام ہیں اپنی خدمات کے باعث جو انہوں نے ، اپنے عقیدے اور اہداف سے قطع نظر ہندوستان ، مختلف سماجوں اور ممالک، جہاں وہ لوگ اجنبی سرزمین میں رہتے ہیں ، عالمی برادری کے تئیں پیش کی ہیں ۔ ہندوستانی تارکین وطن ہندوستانی ثقافت ، اقدار کے بہترین نمائندے ہیں ۔ ان کی سخت کوشی ، ڈسپلن ، قانون پسندی اور امن پسند فطرت بیرون ممالک رہنے والے دیگر تارکین وطن کے لیے رول ماڈل ہے ۔
      آپ کے محرک متعدد، مقصد مختلف ، راہیں جدا ، منزلیں تمام لیکن احساس ایک - ہندوستانیت ۔ ہندوستانی تارکین وطن جہاں رہیں اسے کرم بھومی مانا ، جہاں سے آئے اسے مرم بھومی مانا ۔ ہندوستانی تارکین وطن جہاں رہے وہاں کی ترقی کی اور جہاں کے ہیں وہاں بھی عظیم خدمات انجام دیں ۔
      دوستوں ، ہماری حکومت کے لیے اور ذاتی طور پر میرے بیرون ملک رہنے والی ہندوستانی برادری ترجیح کا ایک بنیادی شعبہ رہا ہے ۔ میں نے اپنے امریکہ ، برطانیہ ، آسٹریلیا ، جنوبی افریقہ ، متحدہ عرب امارات ، قطر ، سنگاپور ، فیجی ، چین ، جاپان ، جنوبی کوریا ، کینیا ، ماریشش ، شیچلس ، ملیشیا اور دیگر ممالک دورے کے دوران سینکڑوں ہزاروں بھائیوں اور بہنوں سے ملاقات کی اور ان سے باتیں کیں ۔
      ہمارے پائیدار اور منظم آؤٹ ریچ کے نتیجے میں ہندوستانی تارکین وطن میں ہندوستان کی سماجی و اقتصادی تبدیلیوں کے ساتھ جڑنے کی ایک نئی توانائی ، خواہش پیدا ہوئی ہے ۔
      ہندوستانی تارکین وطن کے ذریعہ سالانہ تقریبا 69 بلین ڈالر ترسیلات زر نے ہندوستانی معیشت کے تئیں غیر معمولی خدمات ہیں ۔ ہندوستانی تارکین وطن میں ملک کی ترقی کے لئے قابل ستائش حوصلہ ہے ۔ وہ ملک کی ترقی میں ایک شراکت دار ہیں ۔ ہماری ترقی کے سفر میں آپ ہمارے قابل قدر شراکت دار ہیں۔ ہندوستان کے برین ڈرین کو برین گین میں بدلنے کی ہماری کوششوں میں آپ شریک ہیں۔
      این آر آئی اور پی آئی او نے اپنے منتخبہ شعبوں میں عظیم خدمات انجام دی ہیں ۔ ان میں قدآور سیاست داں ، مشہور سائنس داں ، ممتاز ڈاکٹر ، ذہین ماہرین تعلیم ، اقتصادیات موسیقار، معروف انسان دوست، صحافی ، بینک کار، انجینئر او وکلاء شامل ہیں ۔ اور معاف کریں ، کیا میں نے ہم اپنے مشہور اطلاعاتی ٹکنالوجی پیشہ وروں کاذکر کیا ؟ کل 30 ہندوستانی تارکین وطن صدر جمہوریہ سے پرواسی بھارتیہ سمان ایوارڈ وصول کریں گے جو ہندوستان اور بیرون ملک مختلف شعبوں میں ان کی خدمات کی شناخت میں میں دیا جاتا ہے ۔
      دوستوں ، پس منظر اور پیشہ سے قطع نظر بیرون ملک رہنے والے تمام ہندوستانیوں کی بہبود اور تحفظ ہماری سب سے اعلی ترجیح ہے ۔ اس کے لیے ہم سب اپنے انتظامی نظم و نسق کے ماحولیاتی نظام کو مستحکم کر رہے ہیں ۔ خواہ معاملہ ان کے پاسپورٹ کے گم ہونے کا ہو ، قانونی مشاورت کی ضرورت ہو ، طبی امداد ہو ، پناہ حاصل کرنا ہو یا ان کے جسد خاکی کو ہندوستان لانے کا مسئلہ ہو میں نے ہندوستان کی تمام سفارت خانوں کو ہدایت کی ہے کہ وہ بیرون ملک رہنے والے ہندوستانیوں کے مشکلات کے ازالے کے لیے سرگرم رہیں ۔
      بیرو ن ملک رہنے والے ہندوستانیوں کی ضرورتوں کے تئیں ہمارا رد عمل میں رسائی ، حساسیت ، رفتار اور جلد بازی شامل ہے ۔ ہندوستانی سفارت خانوں کی روزانہ چوبیس گھنٹہ ہیلپ لائن ، ہندوستانیوں کے ساتھ اوپن ہاؤس میٹنگ ، کونسلر کیمپوں، پاسپورٹ سروس کے لیے ٹوئٹر سیوا اور فوری رسائی کے سوشل میڈیا پلیٹ فورم ہمارے چند اقدامات ہیں جنہیں ہم نے ایک واضح پیغام دینے کے لیے کئے ہیں کہ ہم آپ کے ساتھ ہیں جب کبھی آپ کو ہماری ضرورت ہو۔
      دوستوں ، آج تقریباً 7 ہندوستانی طلباء ہیں جو بیرون ملک تعلیم حاصل کر رہے ہیں ۔ مجھے اچھی طرح واقفیت ہے کہ بیرون ملک رہنے والے ہندوستانی ہندوستان کی ترقی سے جڑنے کے لیے بے قرار ہیں ۔ ان کا سائنس اور ہندوستان کے علم کا ملن ہندوستان کو اقتصادی ترقی بے انتہا بلندیوں پر لےجائے گا۔ میری ہمیشہ یہ کوشش اور اعتماد رہا ہے کہ باصلاحیت اور کامیاب تارکین وطن کو ہندوستان کی ترقی کی کہانی سے جڑنے کا پورا موقع ملنا چاہیے خاص طور سے سائنس و ٹکنالوجی کے شعبوں میں ۔
      اس کے لیے ہم نے کئی اقدامات کئے ہیں ۔ لیکن سب سے اہم ہے کہ ہندوستانی تارکین وطن اس کے ذریعہ ملک کی ترقی کا ایک اہم حصہ بن سکیں ۔
      دوستوں ، ہمارے ہندوستانی تارکین وطن کئی نسلوں سے بیرون ممالک میں رہ رہے ہیں ۔ ہر نسل کے تجربات نے ہندوستان کو مزید قابل صلاحیت بنایا ہے ۔ جیسے نئے پودوں پر ہمارے اندر ایک نیا احساس پیدا ہوتا ہے اسی طرح بیرون ملک رہنے والے نوجوان ہندوستانی تارکین وطن بھی ہمارے لیے خاص ہیں ۔ ہم ہندوستانی تارکین وطن کی نوجوان نسل سے قریبی اور مضبوط رابطہ رکھنا چاہیں گے ۔
      دوستوں ، آج ہندوستان ایک نئی ترقی کی طرف گامزن ہے ۔ ایسی ترقی جو نہ صرف اقتصادی ہے بلکہ سماجی، سیاسی، اورانتظامی ہے۔ اقتصادی شعبوں میں پی او آئی اور این آر آئی کے لیے بیرون ملک براہ راست سرمایہ کار کے ضوابط کو مکمل طور پرآسان بنایا گیا ہے۔
      دوستوں ، ہم نے کالے دھن کے خلاف ایک چیلنج اٹھایا ہے۔ کالا دھن ہماری سیاست، ملک اور سماج اور حکومت کو آہستہ آہستہ کھوکھلی کر رہا ہے۔ کالے دھن کے کچھ سیاسی پجاری ہماری کوششوں کو عوام مخالف بتاتے ہیں۔ کالے دھن کو ختم کرنے میں حکومت ہند کی پالیسیوں کی جو حمایت تارکین وطن نے کی ہے اس کے لئے میں ان کا شکریہ ادا کرتا ہوں ۔
      ) م و۔رض ۔ م ج۔ت ح۔ 2017 ۔ 01 ۔ 08 )

    U-95

    
    
    (Release ID: 1480173) Visitor Counter : 2