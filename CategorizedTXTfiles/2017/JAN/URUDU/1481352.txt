      وزیراعظم کا دفتر

      یوم انسداد جزام کے موقع پر وزیراعظم کا پیغام
      Posted On: 30 JAN 2017 11:35AM by PIB Delhi

      نئی دہلی۔ 30 ؍جنوری۔وزیراعظم جناب نریندر مودی نے جزام کے قابل علاج مرض کو بھارت سے کُلی طور پر ختم کرنے کیلئے اجتماعی کوششوں کی تلقین کی ہے۔
      یوم انسداد جزام کے موقع پر اپنے ایک پیغام میں وزیراعظم نے کہا ہے کہ شفایاب ہوئے افراد کی سماجی ۔اقتصادی ترقی کیلئے ہمیں مل جل کر کام کرنا ہوگا اور یہ دیکھنا ہوگا کہ وہ تعمیر قوم کے کام میں کس طرح اپنا تعاون دے سکتے ہیں۔ انہوں نے کہا کہ ہمیں اس امر کو یقینی بنانے کیلئے سخت محنت کرنی ہوگی کہ کس طرح سے ہمارے ملک کے یہ شہری پورے وقار کے ساتھ ایسی زندگی بسر کرسکیں جس کا خواب مہاتما گاندھی نے دیکھا تھا۔
      وزیراعظم نے اس موقع پر تلقین کی ہے کہ مہاتما گاندھی کو جزام سے متاثر افراد کے تئیں ہمہ وقت تشویش لاحق رہتی تھی ۔ ان کا نظریہ یہ تھا کہ نہ صرف ان کا علاج کیا جائے بلکہ انہیں اپنے معاشرے کے قومی دھارے میں بھی شامل کیا جائے۔
      وزیراعظم نے کہا ہے کہ قومی انسداد جزام پروگرام کے تحت ملک سے جزام کے مرض کے خاتمے کی کوششیں مہاتما گاندھی کے نظریے کو ایک طرح کا خراج عقیدت ہے۔ انہوں نے اس موقع پر 1955 میں شروع کئے گئے اس پروگرام کا بھی ذکر کیا۔ انہوں نے کہا ہے کہ جزام کے انسداد کا مقصد یہ ہے کہ عوام الناس کے صحت سے متعلق اس مسئلے کو ہمیشہ کیلئے ختم کردیا جائے یعنی اس بیماری کے پھیلاؤ کی شرح کو 10 ہزار افراد کی آبادی پر قومی سطح پر ایک فرد سے بھی نیچے لایا جائے اور یہ مقصد 2005 میں حاصل کرلیا گیا ہے۔ انہوں نے کہا کہ اگرچہ جزام لاحق ہونے والوں کی شناخت کے عمل میں تھوڑی سی کمی آئی ہے تاہم تشخیص کے موقع پر واضح بدنمائی میں اضافہ ہوا ہے۔ انہوں نے کہا ہے کہ بطور ملک ہمیں کسی بھی ایسی کوشش سے فروگذاشت نہیں کرنا چاہئے کہ ہم اس مرض کی روک تھام کیلئے ہر ممکن قدم اٹھائیں اور ساتھ ہی ساتھ اس مرض سے وابستہ سماجی لعنت کے نظریے کو بھی ختم کریں۔
      وزیراعظم نے کہا ہے کہ 2016 میں قومی صحتی مشن کے تحت خصوصاً دشوار گزار علاقوں میں جزا م کی اوائل ادوار میں ہی شناخت کی حکمت عملی کے تحت سہ رخی طریقہ کار اپنایا گیا تھا ۔ 2016 میں ایک خصوصی جزام شناخت مہم چلائی گئی تھی جس کے نتیجے میں 32 ہزار سے زائد معاملات کی تصدیق ہوئی تھی اور ان تمام افراد کا علاج ومعالجہ شروع کیا گیا تھا۔ اس کے علاوہ جزام کے مریضوں سے قریبی رابطے میں آنے والے افراد کو بھی ایسی ادویہ دی گئیں تھیں جس سے خود انہیں جزام لاحق ہونے کے امکانات کو کم سے کم کیاجاسکے۔
      ۔۔۔۔۔۔۔۔۔۔۔۔۔۔۔۔۔۔۔۔۔۔
      م ن ۔ ع ن
    
    
    (Release ID: 1481352) Visitor Counter : 2