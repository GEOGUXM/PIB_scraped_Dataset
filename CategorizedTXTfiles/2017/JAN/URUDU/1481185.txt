      امور داخلہ کی وزارت

      جموں کے دور دراز علاقوں کے 40 اسکولوں بچوں نے وزیر مملکت برائے داخلہ ہنس راج گنگا رام اہیر سے ملاقات کی
      Posted On: 25 JAN 2017 12:19PM by PIB Delhi


    نئیدہلی۔ 25 ؍جنوری۔جموں کے خطے کے دور دراز علاقوں کے 20 لڑکوں اور 20 بچیوں کی اسکولی ٹیم نے گزشتہ روز مرکزی وزیر مملکت برائے داخلہ جناب ہنس راج گنگا رام اہیر سے ملاقات کی۔ 12 سے 18 برس تک کی عمروں کے بچوں کی یہ ٹیم 15 جنوری 2017 سے 29 جنوری 2017 تک بھارت درشن کے سیاحتی دورے پر ہے۔ اس سفر کا اہتمام بارڈر سیکورٹی فورس (بی ایس ایف) کی جانب سے کیا گیا ہے۔


    اس موقع پر جناب اہیر نے بچوں کی حوصلہ افزائی کرتے ہوئے کہا کہ ملک کے اتحاد اور یکجہتی کو مضبوط بنایا جائے اور یہاں سے اس پیغام کو لیکر اپنے گھر واپس جائیں ۔ سرحد پار کے دشمن کی مذموم حرکتوں کی طرف اشارہ کرتے ہوئے جناب اہیر نے ان بچوں کی حوصلہ افزائی کرتے ہوئے کہا کہ انہیں ایسے عناصر کے خلاف ہمہ وقت محتاط رہنا چاہئے ۔

    اس موقع پر بی ایس ایف کے ڈائرکٹر جنرل جناب کے کے شرما نے وزیر موصوف کا خیرمقدم کیا اور انہیں اسکولی بچوں کی ٹیم کی تفصیلات سے آگاہ کیا۔ انہیں بتایا کہ بھارت درشن سے نہ صرف یہ کہ تصورات کے آفاق میں وسعت پیدا ہوتی ہے بلکہ بچوں کو ملک کی ہمہ جہتی سے بھی روشناس ہونے کا موقع حاصل ہوتا ہے۔

    بچوں کے اس دورے کا مقصد ان بچوں کو ملک کی مالامال تاریخی وراثت اور ہمہ جہت سماجی شبیہہ سے واقف کرانا ہے اور انہیں صنعتوں ، ٹیکنالوجی اور سائنسی میدانوں میں ہونے والی ترقیوں سے روشناس کرانا ہے۔

    U-349
    
    
    (Release ID: 1481185) Visitor Counter : 2