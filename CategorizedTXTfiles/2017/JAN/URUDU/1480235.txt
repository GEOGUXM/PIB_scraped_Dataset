      وزارت دفاع

      وزارت دفاع۔ ختم سال کا جائزہ۔ 2016
      Posted On: 09 JAN 2017 8:17PM by PIB Delhi

      نئیدہلی، 9 جنوری،موجودہ اور ابھرتے ہوئے چیلنجوں کا مقابلہ کرنے کے لئے اسلحہ اور آلات کی قلت دور کرنے کے لئے ملک میں ان کی تیاری کے لئے مضبوط دفاعی ڈھانچے کی تیاری 2016 میں وزارت دفاع کی اہم کامیابیوں میں نمایاں ہیں۔
      اس سال میں سابق فوجیوں کی بہبود میں بھی پیش رفت ہوئی اور ایک رینک ایک پنشن اسکیم کے فنڈ سابق فوجیوں اور ان کے کنبوں کے کھاتوں تک پہنچے جس کابے تابی سے انتظار تھا۔اس کے دوران دفاعی سفارتکاری کے حصہ کے طور پر ہند نے پڑوسیوں اور مشرق بعید کے ممالک نیز ترقی یافتہ ممالک کے ساتھ باہمی بات چیت، جہازوں کے دوروں اور باہمی اور سہ رخی فوجی مشقوں کے ذریعہ رابطے قائم کئے۔ صلاحیت میں تیزی سے اضافہ کرنے اور مسلح افواج کی حملہ آور صلاحیت بڑھانے کے لئے وزارت دفاع کی دفاعی آلات کے حصول کی کونسل نے ایک لاکھ کروڑ روپے کی اہم حصولیابیوں کی تجاویز کو منظوری دی۔
      نیا دفاعی حصولیابی کا طریقہ کار 2016 بھاری حصولی کے لئے قائم کیا گیا اور یکم اپریل سے عمل میں آگیا۔ ڈی پی پی2016 کی نگاہ میک ان انڈیا کے نظریہ کے حصول پر ہے اور وہ اس کے تحت ہندوستان میں ہی ڈیزائن کئے گئے، تیار کئے گئے اور مینو فیکچر کئے گئے سامان کی حصولی پر نگاہ رکھے ہوئے ہے۔ وہ اندرون ملک تیار رکردہ کل پرزوں کے استعمال پر بھی توجہ مرکوز کئے ہوئے ہے۔
      وزارت دفاع نے ان کمپنیوں کے ساتھ سودا کرنے کے لئے جرمانہ کے لئے رہنما خطوط جاری کئے ہیں جو 21 نومبر کے بعد وجود میں آئی ہیں۔ ان رہنما خطوط میں مالی جرمانے یا معطلی کے رہنما خطوط شامل کئے گئے ہیں۔ جو وزارت دفاع کو سامان فروخت کرنے کے لئے ٹھیکے حاصل کرنے کی کوشش کررہے ہیں۔ ان میں کمپنیاں، ٹرسٹ، سوسائٹیاں نیز افراد اور ایسوسی ایشن شامل ہیں جن کے ساتھ وزارت دفاع نے ٹھیکے یا سمجھوتے پر دستخط کئے ہیں۔
      ہند کی بری فوج
      جموں و کشمیر کی رواں صورتحال: جموں و کشمیر میں سکیورٹی کی صورتحال ایک اہم موڑ پر ہے۔ پچھلے مہینوں میں جنگ بندی کی خلاف ورزی کے واقعات میں کا اضافہ ہوا جن میں پاکستان نے بھاری اسلحہ کا استعمال کیا۔ اس کی وجہ سے سی ایف وی پر ڈ جی ایم او کی بات چیت میں کمی آئی جو 23 نومبر کو منعقد ہوئی۔ فوج نے کنٹرول لائن پر اندرون ملک دیگر سکیورٹی فورسز کے اشتراک سے درپردہ جنگ کو روکنے کی زوردار کوششیں کررہی ہے تاکہ وادی کشمیر میں حالات کو معمول پر لایا جاسکے۔
      حقیقی کنٹرول لائن پر صورتحال: ہندوستان اور چین کے درمیان مشترکہ طور سے نشان لگائی ہوئی کوئی حقیقی کنٹرول لائن نہیں ہے۔ اکثر حقیقی کنٹرول لائن کے بارے میں مختلف تصور کی وجہ سے ایسی صورتحال پیدا ہوجاتی ہے جو اگر حقیقی کنٹرول لاین کا مشترکہ تصور ہو تو اس سے گریز کیا جاسکتا تھا۔ فوج باقاعدگی سے اپنے سرحدی عملہ کے ذریعہ حقیقی کنٹرول لائن پر ہونے والے کسی بھی واقعہ کے بارے میں معاملہ مقررہ طریقوں سے چین کے ساتھ اٹھاتی ہے۔
      کنٹرول لائن پر سرجیکل اسٹرائک: اس بات کی ٹھوس معلومات ملنے پر کہ دہشت گردٹیموں نے کنٹرول لائن پر اور ریاست کے اندر دہشت گردوں کی دراندازی کو کور دینے کے لئے توپیں اور بندوقیں کلیدی جگہ پر نصب کرلی ہیں ۔ ہندوستانی فوج نے 29 ستمبر کو اس قسم کے کئی لانچ پیڈز پر سرجیکل اسٹرائک کی تاکہ دہشت گردوں کی دراندازی کو روکا جاسکے۔ اس کارواائی کا مقصد اس بات کو یقینی بنانا تھا کہ یہ دہشت گرد بربادی نہ کرنے پائیں اور شہریوں کی جان خطرے نہ پڑے ۔دہشت گردی کی سرکوبی کی ان کی کارروائیوں میں دہشت گردوں اور ان کے حامیوں کو کافی جانی نقصان پہنچایا گیا۔
      تربیتی اجتماعات اور فوجی مشقیں
      ہند فرانس مشترکہ فوجی مشقیں شکتی2016، جو باہمی مشقوں میں ساتویں تھی،6۔ 16 جنوری 2016 کو ہوئیں۔ یہ مشقیں دو مرحلوں میں ہوئیں۔ دونوں فوجوں نے بین الاقوامی ماحول میں دہشت گردی کی سرکوبی کی کارروائیوں کے بارے میں اپنے قیمتی تجربات سے ایک دوسرے کو مطلع کیا۔
      ہند۔ نیپال مشترکہ فوجی مشقیں سوریہ کرن9، پنچ شول بریگیڈ/ سنٹرل کمان کے زیر سرپرستی،8۔21 فروری کو ہوئیں۔ ہندوستانی فوج کی توپخانہ بٹالین اور نیپالی فوج کی شری رُدر دھوج بٹالین نے اس میں شرکت کی۔
      ہند۔ انڈونیشیا مشترکہ مشقیں گرودا کشتی۔4، باہمی مشقوں میں چوتھی اور یہ انڈونیشیا میں ماگے لانگ میں 10 سے 23 مارچ کے دوران ہوئیں۔ اس میں جنوبی کمان کی توپخانہ بٹالین اور 503 ایریون بٹالین، انڈونیشین آرمی نے مشترکہ طور پر شرکت کی۔
      ایکسرسائز فورس ۔18: سب سے بڑی زمینی فوجوں کی کثیر قومی تربیت 8 مارچ کو پونہ میں مکمل ہوئی۔ فوج کے سربراہ جنرل دلبیر سنگھ نے افتتاحی تقریب کی صدارت کی۔ ایک ہفتہ کی ان مشقوں میں آسیان پلس ممالک کے 300 غیر ملکی شرکا اور مشاہدین نے حصہ لیا۔ ان مشقوں میں لیفٹننٹ کرنل صوفیہ قریشی کو 400 فوجیوں کی ٹکڑی کی قیادت کے لئے چنا گیا۔18 ملکوں کی فوجی مشقوں میں وہ پہلی ہندوستانی خاتون ہیں جن کو ہندوستانی فوج کی قیادت کے لئے چنا گیا،
      مشقیں شتروجیت: سی او اے ایس جنرل دلبیر سنگھ نے 22 اپریل کو راجستھان میں شتروجیت مشقوں کا مشاہدہ کیا۔ یہ مشق باقاعدہ تربیتی مشقوں کا حصہ ہے۔
      مشقیں چکرویو۔2: اپریل میں اسٹرائک فورس کی شتروجیت مشقوں کے بعد پوٹ فارمیشن نے راجستھان میں چکرویو۔2 فوجی تربیتی مشقیں منعقد کیں۔ یہ مشقیں پوٹ کور نے ریگستانی زمین پر فضائیہ کے اشتراک کے ساتھ تیزی سے جمع ہونے اور منصوبوں پر عمل کرنے کے مقصد سے ہوئیں۔ یہ کامیاب رہیں۔
      مشقیں جل راحت: یکم جون کو وزیراعظم کے جاری کردہ قومی تباہکاری انتظام منصوبہ 2016 کے مقاصد کے حصول کے لئے اور سب سے زیادہ تباہی کے خطرہ سے دوچار علاقوں کی نشاندہی کرنے اور بری فوج، این ڈی آر ایف اور ریاستی ڈی ایم اے اور ریاستی ایمرجنسی سروسز کے اشتراک سے گوہاٹی میں شانتی پور علاقہ میں دریائے برہم پتر کے کنارے 29 جون کو مظاہرے کےلئے جل راحت مشقیں کی گئیں۔
      میتری مشقیں: ہندوستانی بری فوج اور شاہی تھائی لینڈ فوج کی مشترکہ مشقیں 15سے30 جولائی کے درمیان تھائی لینڈ میں ہوئیں۔ ان کا مقصد دونوں فوجوں کی ٹکڑیوں کو شہری ماحول میں دہشت گردی کی سرکوبی کی کارروائیوں کی تربیت دینا تھا۔ ان مشقوں کا مقصد دونوں بری افواج کے درمیان باہمی تعاون اور مل جل کر کارروائی کرنے کی صلاحیت کو بڑھانا تھا۔
      یدھ ابھیاس مشقیں: ہند۔ امریکہ دفاعی تعاون کو جاری رکھنے کے حصے کے طور پر 12 ویں مشترکہ مشقیں یدھ ابھیاس 2016 ، 14 سے 27 ستمبر تک اتراکھنڈ میں چوبیٹا میں کرائی گئیں۔ یہ مشقیں بین الاقوامی دہشت گردی کی سرکوبی کے لئے اقوام متحدہ کی سرپرستی میں ہونے والی طویل ترین مشقوں میں سے ایک ہے۔
      ہندوستانی بری فوج کی میڈیکل ٹیم نے ستمبر میں تھائ لینڈ میں آسیان پلس ممالک کی مشترکہ مشقوں میں شرکت کی۔ یہ مشقیں قدرتی آفات کے دوران انسانی ہمدردی کی کارروائیوں پر مبنی تھی۔
      ہندوستان۔ قزاخستان مشترکہ مشقیں: ہند۔ قذاق تعلقات کو مضبوط کرنے کی جاری کوششوں کے حصے کے طور پر دونوں نے مشقیں کیں۔ یہ مشقیں قذاقستان کے کراگنڈا علاقہ میں کی گئیں۔
      اندر۔2016 مشقیں: ہند۔ روس دوستی کو مزید مضبوط کرنے کی جاری کوششوں کے حصہ کے طور پر دونوں طرف کی فوجوں نے 22 ستمبر سے 2 اکتوبر تک اندر۔ 2016 مشترکہ مشقوں میں شرکت کی۔ گیارہ روزہ مشقوں کا مقصد اقوام متحدہ کی سرپرستی میں نیم پہاڑی اور جنگلاتی سرزمین پر دہشت گردی کی سرکوبی اور شورش کی سرکوبی کی کارروائی میں حصہ لینا تھا۔ یہ مشقیں 249 ویں کمبائنڈ آرمس رینج، سرگی وہسکی میں ہوئیں۔
      چین۔ ہند مشترکہ مشقیں: سرحدی دفاعی تعاون سمجھوتہ 2013 کے تحت ہندوستان اور چین کے درمیان ربط ضبط اور تعاون بڑھانے کی جاری پہل کے حصہ کے طور پر ہندوستان اور چین کی بری فوجوں نے 19 اکتوبر کو اپنی دوسری مشترکہ فوجی مشقیں کیں۔ اس سے قبل پہلی مشترکہ مشقیں مشرقی لداخ میں چوسول چھاؤنی میں 6 فروری کو ہوئی تھیں۔
      ہند۔ چین۔ مشترکہ تربیتی مشقیں: چھٹی ہند۔چین مشترکہ مشقیں ’’ہاتھوں میں ہاتھ 2016‘‘ پونہ میں 16 سے 27 نومبر کے درمیان ہوئیں۔ ان مشقوں کا مقصد دونوں فوجوں کے درمیان اعتماد اور بھروسہ بڑھانا ہے جس کی اقوام متحدہ کے تحت دہشت گردی کی سرکوبی کی کارروائیوں میں ضرورت ہوسکتی ہے۔ مشترکہ مشقیں خطہ میں امن، خوشحالی اور استحکام کی اقدار کی سربلندی کی جانب ایک اہم قدم ہے۔
      ایڈونچر سرگرمیاں
      ایوریسٹ اور لاہوتسے چوٹیوں کو سر کرنے کی فوجی مہم
      ایوریسٹ اور لاہوتسے چوٹیوں کو سر کرنے کے لئے ہندوستانی بری فوج کے کی ٹیم کو بری فوج کے نائب سربراہ لیفٹننٹ جنرل ایم ایم ایس رائے نے 29 مارچ کو نئی دہلی سے جھنڈی دکھاکر روانہ کیا۔ 30 ممبروں پر مشتمل ٹیم کی قیادت لیفٹننٹ کرنل آر ایس جموال نے کی جو ایک معروف کوہ پیما ہیں۔
      ہرمکھ چوٹی کو سر کرنے کی چنار کور سنیٹنری مہم
      تین مرتبہ ایوریسٹ کی چوٹی سر کرنے والے کرنل ایس ایس شیخاوت کی سرکردگی میں 45 ارکان پر مشتمل بری فوج کی ٹیم نے چنار کور کی صد سالہ تقریبات کے حصہ کے طور پر 21 مئی کو ہرمکھون کی مشکل چوٹی کو سرکرلیا۔ ہرمکھ ہمالیائی سلسلہ کے شمال مغرب میں واقع ہے۔
      ماؤنٹ جوگین III کے لئے ہند۔ کرغستان کی مشترکہ مہم
      23ارکان پر مشتمل ٹیم نے گڑھوال ہمالیہ کے ہر سیل سیکٹر میں 30 اگست سے 25 ستمبر تک چوٹی کو سر کرنے کی مہم چلائی۔ اس ٹیم میں کرغز فوج بھی شامل تھی۔ مہم کامیاب رہی۔
      انسانی دوستی کی مدد اور تباہی میں راحت
      وویکا نند پل گرنے کا سانحہ: کولکتہ میں 31 مارچ کو وویکا نند پل گرگیا۔ سول حکام نے بچاؤ کارروائی کے لئے فوراً فوج سے مدد کی درخواست کی۔ جائے حادثہ پہنچنے کے بعد سول انتظامیہ اور این ڈی آر ایف کے ساتھ مل کر بچاؤ کا کام کیا گیا۔
      کھیل
      یوگا کا بین الاقوامی دن۔2016: اس سال تقریباً 4 لاکھ جوانوں اور افسروں نے یوگا کے بین الاقوامی دن 2016 میں ملک کے طول و عرض میں شرکت کی۔
      ہندوستانی فوج کے ڈیئر ڈیولز نے تین عالمی ریکارڈ قائم کئے: کور آف سگنلز کی ڈیئر ڈیولز ٹیم نے 9 ستمبر کو جبلپور میں سگنل ٹریننگ سنٹر میں تین نئے عالمی ریکارڈ قائم کئے۔ موٹر سائیکل کی سیٹ پر لگاتار کھڑے ہوکر ٹیم کے کپتان، کیپٹن من پرین سنگھ نے 2 گھنٹے 24 منٹ اور 12 سیکنڈ میں 75.2 کلومیٹر کا فاصلہ طے کرکے عالمی ریکارڈ توڑا۔ ہینڈل بار رائڈنگ کا عالی ریکارڈ، تازہ زمرہ کے تحت لانس حولدار سندیپ کمار نے ایک گھنٹہ 27 منٹ 31 سیکنڈ میں 4.69 کلومیٹر کا فاصلہ طے کرکے نیا عالمی ریکارڈ قائم کیا۔ تیز رفتاری کے ساتھ سرپرفٹبال رکھ کر 100 میٹر موٹر سائیکل چلانے کا نیا عالمی ریکارڈ 17.4 سیکنڈ میں صوبیدار آزاد سنگھ نے قائم کیا۔
      متفرق سرگرمیاں
      ڈائرکٹوریٹ آف انڈین آرمی ویٹرنر شروع کیا گیا: بری فوج کے سربراہ جنرل دلبیر سنگھ نے 14 جنوری کو دلی کینٹ میں ڈائرکٹوریٹ آف انڈین آرمی ویٹرنزکا افتتاح کیا۔ یہ ڈائرکٹوریٹ پرانے فوجیوں کو کئی طرح کی امداد اور سہارے کی خدمات فراہم کرے گا اور یہ پرانے فوجیوں ، ان کی بیویوں اور ان کے بچوں کی شکایتوں کا ایک جگہ ازالہ کرے گا۔ نئے ڈائرکٹوریٹ کا افتتاح پہلے ویٹرنزڈے کی تقریبات کے ساتھ ہوا۔
      فوج کے لئے آئی کیو ایم پی بیٹا ورژن کا اجراء: بری فوج کے نائب سربراہ لیفٹننٹ جنرل ایم ایم رائے نے 29 جنوری کو آئی کیو ایم پی مکمل اجرا سے قبل ابتدائیہ جاری کیا۔ ڈی جی آئی ایس کے ٹاٹا کنسل ٹینسل سروسز لمیٹیڈ کی مدد سے وضع کیا ہے۔
      سلنگز کور کو کلر عطا کیا گیا: بری فوج کے سربراہ جنرل دلبیر سنگھ نے 15 فروری کو گوری شنکر پریڈ گراؤنڈ، فرسٹ سگنل ٹریننگ سنٹر جبلپور میں بری فوج کور آف سگنلز کو کلر عطا کیا۔
      ویٹرنز کے لئے ملٹی اسپیشلٹی ڈینتل ونگ : آرمی ڈینٹل کور کی پلیٹم جبلی تقریب کے موقع پر فوج کے سربراہ جنرل دلبیر سنگھ نے 10 فروری کو آرمی ڈینٹل کلینک (ریسرچ اینڈ ریفرل) دہلی میں ویٹرنز کے لئے ملٹی اسپیلشٹی ڈینٹل ونگ کا افتتاح کیا۔
      کارڈیو تھوراسک ویسکولر کلینک کا افتتاح: بری فوج کے سربراہ جنرل دلبیر سنگھ نے 16 اپریل کو کارڈیو تھوراسک ویسکولر کلینک کا افتتاح کیا۔ یہ کلینک آرمی ہاسپٹل (ریسرچ اینڈ ریفرل) دہلی کے احاطہ میں نئے قائم شدہ 200 بستروں والے کارڈیو تھوراسک ویسکولر سائنس سینٹر کا حصہ ہے۔
      ڈیفنس کمیونی کیشن نیٹ ورک: وزیر دفاع جناب منوہر پاریکر نے 30 جون کو نئی دہلی میں ڈیفنس کمیونی کیشن نیٹ ورک قوم کے نام وقف کیا۔ انہوں نے مشترکہ طور پر کام چلانے میں آسانی کے لئے کمیونی کیشن سسٹم وضع کرنے پر تینوں افواج کی تعریف کی۔ انہوں نے اس نیٹ ورک کو محفوظ رکھنے کی ضرورت پر زور دیا۔
      آرمی اسکل ٹریننگ سنٹر: بری فوج کی عورتوں کی بہبود کی ایسوسی ایشن کی صدر محترمہ نمیتا سہاگن نے 22 اگست کو دہلی میں آرمی اسکل ٹریننگ سنٹر کے تجرباتی پروجیکٹ کا افتتاح کیا۔ اس موقع رپ اسکل ڈیولپمنٹ اینڈ انٹرپرینورشپ کے وزیر مملکت جناب راجیو پرتاپ روڈی اور بری فوج کے سربراہ جنرل دلبیر سنگھ اور دیگر سینئر عہدیدار بھی موجود تھے۔ اس کے افتتاح کے ساتھ ہندوستانی بری فوج نے فوجی عملہ اور ان کے جیون ساتھی/ بچوں کو بھی ہنرمندی کے نقشہ میں لانے کا مشن شروع کیاہے۔ بری فوج کا عملہ ان کے جیون ساتھی/ بچے جو اے ایس ٹی سی میں حصہ لیں گے ان کو این ایس ڈیسی سے سرٹی فکیٹ ملے گا اور وہ پردھان منتری کوشل وکاس یوجنا اسکیم کے تحت روزگار / کاروبار کے اہل ہوجائیں گے۔
      آرمی ویب سائٹ پر میک ان انڈا پورتل ڈالا گیا ہے: بری فوج کے سربراہ جنرل دلبیر سنگھ نے نئی دہلی میں منعقدہ ’’میک پروجیکٹس‘‘ پر سمینار کے دوران 31 اگست کو آرمی ڈیزائن بیورو کے قیام کا رسمی طور سے اعلان کیا۔ جنرل دلبیر سنگھ نے فوج کی ویب سائٹ پر میک ان انڈیا پورٹل بھی ڈالا۔
      ملٹری اسٹیشن کا افتتاح: صدر جمہوریہ ہند جناب پرنب مکھرجی نے 8 اکتوبر کو مغربی بنگال میں برہام پور ملٹری اسٹیشن کا افتتاح کیا۔ یہ ملٹری اسٹیشن جو مرشد آباد سے 25 کلومیٹر کے فاصلہ پر واقع ہے ایک مثالی ملٹری اسٹشن کے طور پر تیار کیا گیا ہے جس میں جدید ترین تربیت اور فوج کی انتظامی سہولیات ہیں۔
      سابق فوجیوں کی بہبود
      اوروپ: ون رینک و پنشن پر عمل کرنے کے لئے زائچوں کے ساتھ تفصیلی ہدایات 3 فروری کو جاری کردی گئیں۔
      ای سی ایچ ایس: حکومت سابق فوجیوں کو معیاری اور قابل استطاعت علاج معالجہ کی سہولیات فراہم کرنے کے لئے خصوصی اقدامات کررہی ہے۔ صحت کی دیکھ بھال کی اصلاحات کے حصہ کے طور پر سابق فوجیوں کنٹری بیوٹری صحت اسکیم کو پوری طرح ڈیجیٹل کردیا گیا ہے۔ اس اسکیم کے تحت کل تقریباً 50 لاکھ لوگوں کا احاطہ کیاگیا ہے۔ آج کل یہ اسکیم 28 علاقائی مرکزوں اور 426 پالی کلینک کے ذریعہ چلائی جارہی ہے۔ ای سی ایچ ایس کا فائدہ پانے والوں کو بغیر رقم کے علاج فراہم کرنے کےلئے 1445 سول اسپتالوں کو پینل میں شامل کرلیا گیا ہے۔
      ایم اے پی: اگلے اور بلند مقامات پر تعینات جوانوں کی طویل عرصہ تک اپنے کنبوں سے علیحدگی اور مشکلات کا خیال کرتے ہوئے وزارت فوج کے عملہ کے لئے ترجیحی بنیاد پر شادی شدہ رہائش پروجیکٹ تیزی سے آگے بڑھانے کے اقدامات کررہی ہے۔ اس سے شادی شدہ عملے کو اپنی تعیناتی کی جگہ پر تقریباً دو لاکھ یونٹ فراہم ہوں گے۔ ایم اے پی کے تیسرے اور آخری مرحلہ پر جلد ہی عمل کی توقع ہے جس سے 71 ہزر مکانات فراہم ہوں گے۔ دوسرے مرحلہ کی بنیاد رکھنے کی رسم 21 دسمبر کو میرٹھ ملٹری اسٹیشن پر دفاع کے وزیر مملکت ڈاکٹر سبھاش بھمرے نے ایک تقریب میں ادا کی۔
      ہندوستانی بحریہ: گہرے سمندر میں اپنی صلاحیت بڑھانے کی خاطر ہندوستانی بحریہ نے 6 مزید آبدوزیں حاصل کرنے کا انتخاب کیا جس کے لئے دفاعی حصول کی کونسل نے 80 ہزار کروڑ روپے کی منطوری دی ہے۔
      میڈن سی ٹرائلز آف کلویری۔ اسکارپین کلاس کی
      پہلی آبدوز: اس پروجیکٹ کے تحت غیر ملکی اشتراک سے ہندوستان کے اندر 6 روایتی آبدوزیں بنائی جارہی ہے۔ پہلی اسکارپین کلاس آبدوز جو مزگاؤں ڈاک شپ بلڈرز لمیٹڈ ممبئی میں بنائی جارہی ہے۔ پہلی آزمائش کے لئے یکم مئی کو سمندر میں اتاری گئی۔ اس آزمائش میں آبدوز کے مختلف سسٹم درست پائے گئے۔ یہ آبدوز آجکل گہرے سمندر میں آزمائش پر ہے اور اسے 2017 کے اوائل میں بیڑے میں شامل کئے جانے کی توقع ہے۔
      آپریشن اور مشقیں
      انسانی ہمدردی کی امداداور تباہی میں راحت رسانی
      دوواڑہ، وشاکھا پٹنم میں آگ بجھانے میں مدد: 27 اپریل کو بایومیکس کمپنی نے 12 بایو ڈیزل ٹینکوں میں آگ لگ گئی۔ ریاستی انتظامیہ کی درخواست پر ایچ کیو ای این سی نے فضا سے نگرانی کے لئے دو طیارے چلائے اور آگ کی نوعیت کا تخمینہ لگایا۔ این کیو آر ٹ کی ٹیموں اور ایمبولینس جس کے ساتھ طبی عملہ بھی تھا تیزی کے ساتھ جائے حادثہ پر بھیجی گئیں۔ ان کے ساتھ آگ بجھانے کے انجن اور عملہ بھی تھا۔
      سری لنکا کو امداد: سری لنکا کی حکومت کی مدد کی درخواست کے جواب میں وزیراعظم جناب نریندر مودی نے اعلان کیا کہ ہندوستان ایمرجنسی بنیاد پر سری لنکا کے مختلف حصوں میں سیلاب اور چٹانیں سرکنے سے متاثرہ لوگوں کو مدد فراہم کرے گا۔ لہذا ہندوستانی بحریہ کے دو جہاز، آئی این ایس ستلج اور آئی این ایس سنینا 20 مئی کو سری لنکا تعینات کئےگئے تاکہ سمندری طوفان روانوسے متاثرہ لوگوں کو مدد فراہم کی جائے۔ یہ جہاز 40.30 ٹن امداد سامان کے ساتھ 20 مئی کو کوچی سے روانہ ہوئے اور 21 مئی کو کولمبو بندرگاہ پہنچے۔ ایک چیتک ہیلی کاپٹر بھی تعینات کیا گیا۔
      اندرا بحریہ ( نیوی ) ، 2016 ء : اندرا نیوی مشق کا نواں ایڈیشن ، بحریۂ ہند اور بحریۂ روس کے مابین باہمی سالانہ سمندری مشقیں ، جن کا اختتام خلیج بنگال میں 14 تا 21 دسمبر ، 2016 ء کے دوران ہوا ۔ اس مشق کا اولین مقصد دونوں ملکوں کی بحریہ کے درمیان بین عملیت ( انٹر ۔ آپریبلٹی ) کو فروغ دینے کے علاوہ سمندری حفاظتی سرگرمیوں کے تئیں عام سمجھ اور طریقۂ کار کو فروغ دینا ہے ۔ اس کے دائرے میں بندر گاہی مرحلے میں بڑے پیمانے پر پیشہ ورانہ تبادلۂ خیال اور سمندر میں مختلف بحری سرگرمیوں سے متعلق نظریات کو وسعت دینا ہے ۔ اندرا نیوی ملکوں کے مابین بحریہ مشقیں ہیں ، جو دونوں ملکوں کے درمیان اسٹریٹیجک رشتوں کا خلاصہ کرتی ہیں ۔ مذکورہ مشقوں کا آغاز ، 2003 ء میں ہوا تھا اور وقت کے ساتھ ان کے دائرے میں توسیع ہونے کے ساتھ ساتھ ان سرگرمیوں / مشقوں کی پیچیدگی میں بھی اضافہ ہوا ہے ۔
      ہند ۔ میانمار گشتی اشتراک ( آئی ایم سی اوآر ) : ہند ۔ میانمار کو آرڈینیٹیڈ پیٹرول ( گشتی اشتراک ) ( آئی ایمس ی او آر ) کا چوتھا ایڈیشن 13 فروری تا 16 فروری کے دوران انڈمان سمندر میں انٹرنیشنل میری ٹائم باؤنڈری لائن ( آئی ایم بی ایل ) پر عمل میں آیا ۔ اس مشق میں ہندوستان کے آئی این ایس سوریہ اور آئی این ایس بِترا نے اور میانمار کی جانب سے آنگ زییا اور ایف اے سی 563 جہازوں نے حصہ لیا ۔
      سیچلز میں خصوصی اقتصادی زون ( ای ای زیڈ ) کی نگرانی کے لئے پی ۔ 8 آئی کی تعیناتی
      ہندوستانی بحریہ نے 20 تا 23 مارچ ، 2016 ء میں سیچلز میں خصوصی معاشی زون کی نگرانی کے لئے جاسوسی طیارے پی ۔ 8 آئی کی تعیناتی کی ماضی میں بھارتی بحریہ سیچلز کے ای ای زیڈ نگرانی مشن آئی این جہازوں کی تعیناتی کے ذریعہ سال میں دو مرتبہ انجام دیتی رہی ہے ۔ فرسٹ ٹریننگ اسکوائڈرن جہازوں کی تعیناتی آخری مرتبہ اکتوبر ، 2015 ء میں کی گئی تھی ۔ پہلی مرتبہ سیچلز کی تعیناتی عمل میں آئی ہے ۔
      بین الاقوامی بحری دفاعی نمائش ( ڈی آئی ایم ڈی ای ایکس ) کے لئے آئی این ایس بیاس کا دوحہ ، قطر دورہ : آئی این ایس بیاس نے دو سال میں ایک مرتبہ ہونے والی نمائش دوحہ بین الاقوامی دفاعی نمائش ( ڈی آئی ایم ڈی ای ایکس ) کے پانچویں ایڈیشن میں 28 مارچ تا 2 اپریل ، 2016 ء کے دوران شرکت کی ۔
      مالے ، مالدیپ میں جہازوں کی تعیناتی : مغربی بیڑے کے جہازوں آئی این ایس وکرمادتیہ : ، آئی این ایس میسور اور آئی این ایس دیپک نے 15 تا 18 فروری ، 2016 ء کے دوران مالے ، مالدیپ کا دورہ کیا ۔
      ماریشس میں جہازوں کی تعیناتی : آئی این ایس ٹابر ، جو ایک جاسوسی جنگی جہاز ہے ، نے 10 سے 13 مارچ ، 2016 ء کے دوران پورٹ لوئس ، ماریشس کا دورہ کیا ۔ اس دورے کا اولین مقصد ماریشس کے قومی دن کے موقع پر تقریبات میں شرکت کرنا اور دونوں ملکوں کے درمیان موجودہ دوستانہ تعلقات کو مستحکم کرنا ہے ۔
      فرسٹ اسکوائڈرن کے جہازوں ( آئی ٹی ) نے تھائی لینڈ اور سری لنکا کا دوری کیا : فرسٹ اسکوائڈرن پر مشتمل آئی این ایس تیر ، آئی این ایس سجاتا ، سیل ٹریننگ شپ ( ایس ٹی ایس ) سدرشیا نیلونگ نے آئی سی جی ایس وَرون کے ساتھ ( زیر تربیت افسران / کیڈروں کے ہمراہ ) اسپرنگ ٹرم 2016 ء کے دوران بیرون ممالک تعیناتی کے حصے کے طور پر بالترتیب 4 تا 8 اپریل ، 2016 ء اور 15 تا 19 اپریل ، 2016 ء کے دوران پھوکیٹ ، تھائی لینڈ اور کولمبو ، سری لنکا کا دورہ کیا ۔
      اے ایل ایچ کی مالے میں تعیناتی : بھارتی بحریہ کے ایک جدید ترین لائٹ ( ہلکے ) ہیلی کاپٹر ایم کے ۔ III کو مالدیپ میں تعینات کیا گیا ۔ ہیلی کاپٹر کو لامواتول میں کادھو جزیرے پر تعینات کیا گیا ۔ مذکورہ ہیلی کاپٹر کی تعیناتی کا مقصد ایم این ڈی ایف کو تلاشی اور بچاؤ مہم ، آفات کے وقت اخراج ، ساحلی نگرانی ، بحری جاسوسی ، مواصلات اور لوجسٹک خدمات میں تعاون کرنا ہے ۔
      ہندوستا نی جنگی جہازوں کا مسقط ، اومان کا دورہ : آئی این ایس دہلی ، آئی این ایس ترکش اور آئی این ایس دیپک نے 21 تا 24 مئی ، 2016 ء کے دوران مسقط کا دورہ کیا ۔ یہ دورہ 20 سے 22 مئی ، 2016 ء کے دوران وزیر دفاع جناب منوہر پاریکر کے دورے کے ساتھ منسلک تھا ۔ دورے کےاختتام پر ہماری بحریہ کے جہازوں نے رائل نیوی آف اومان کے ساتھ پیسیج مشق ( پی اے ایس ایس ای ایکس ) میں بھی حصہ لیا ۔
      تمام خواتین عملے کے ساتھ آئی این ایس وی مہادیئی نے کیپ ٹاؤن / ماریشس کا دورہ کیا : بھارتی بحریہ کے سیلنگ جہاز مہادیئی
      ( آئی این ایس مہادئیی ) نے دو ملکوں کا سفر تمام خواتین عملے کے ساتھ مئی ۔ جون میں پورٹ لوئس ، ماریشس اور نومبر ۔ دسمبر میں کیپ ٹاؤن جنوبی افریقہ کادورہ کیا ۔ کشتی کی کمان لیفٹننٹ کمانڈر ورتِکا جوشی ( ایک بحری معمار ) کے ہاتھ میں تھی ۔ یہ دونوں بحری سفر مہادیئی کے تمام خواتین عملے پر مشتمل کھلے سمندر میں پہلا سفر تھا ۔ یہ خواتین عملہ فی الحال ، 2017 ء میں گلوب کے پورے دائرے کا بحری چکر لگانے کے لئے زیرتربیت ہے ۔ یہ سیل بوٹ ، کیپ سے رِیو تک دوڑ میں یکم جنوری ، 2017 ء کو حصہ لے گا ۔
      کیم رینے خلیج ، ویتنام کے لئے ہندوستانی جنگی جہازوں کا دورہ : ہندوستان کی ’’ ایکٹ ایسٹ ‘‘ پالیسی کا مظاہرہ کرنے اور ہندوستان کی بحریہ کی سرگرمیوں کے فروغ کے لئے آئی این ایس ستیوڑہ اور آئی این ایس کرچ نے 30 مئی سے 3 جون کے دوران کیم رینے خلیج ، ویتنام کا چار روزہ دورہ کیا ۔ یہ تعیناتی جنوبی چین کے سمندر اور مغربی بحر الکاہل میں مشرقی بیرے کی تعیناتی کے حصے کے طور پر کی گئی ۔
      ہندوستانی جنگی جہازوں کی خلیج سوبک ، فلپائن کا دورہ : ہندوستان کی ایسٹ ایکٹ پالیسی کا مظاہرہ کرنے اور ہندوستانی بحریہ کی سرگرمیوں کے فروغ کے لئے آئی این ایس سہیادری اور آئی این ایس شکتی نے 30 مئی سے 2 جون تک فلپائن کی خلیج سوبک کا دورہ کیا ۔
      ہندوستانی جنگی جہازوں کا پورٹ کیلانگ ، ملیشیا کا دورہ :آئی این ایس سہیادری ، آئی این ایس شکتی اور آئی این ایس کرچ نے 15 جولائی ، 2015 ء کو پورٹ کیلانگ ماریشس کا چار روزہ دورہ کیا ۔
      آئی این ایس ستپوڑہ کی تعیناتی : ہند ۔ بحرالکاہل خطے میں امن و سکون اور خوشحالی کے تئیں ہندوستان کے عزم اور ہندوستانی بحریہ سرگرمیوں کے فروغ کے لئے آئی این ایس ستپوڑہ نے 13 تا 15 اگست کے دوران پورٹ مجورو کا دو روزہ دورہ ، مغربی بحر الکاہل میں بحری سرگرمیوں کے حصے کے طور پر پون پیئی کا دورہ ، 18 تا 20 اگست ، 2016 ء کو مائکرو نیشیا اور 31 اگست سے 4 ستمبر ، 2016 ء کے دوران سنگا پور کا چار روزہ دورہ کیا ۔
      پورٹ وکٹوریا میں بھارتی جنگی جہاز : سیچلز کے ساتھ ہندوستان کے عہد کے مظاہرے اور بحرِ ہند خطے میں سمندری سلامتی و تحفظ کے لئے آئی این ایس کولکاتہ ، آئی این ایس تری کنڈ اور آئی این ایس آدتیہ نے 26 تا 28 اگست سے پورٹ وکٹوریہ کا دو روزہ دورہ کیا ۔ یہ جہاز ہندوستانی بحریہ کے مغربی بیڑے کاحصہ ہیں اور مغربی بحری کمان کے تحت ممبئی میں تعینات ہیں ۔
      ہندوستانی جنگی جہاز تری کنڈ نے اینٹ سرانانا ، میڈا گاسکر کادورہ کیا : بحر ہند میں سمندری ہمسایوں کے ساتھ تعاون کے فروغ کے لئے ہندوستان کی کوششوں کا مظاہرہ کرنے کے لئے ، آئی این ایس تری کنڈ نے اینٹ سرانانا کا تین روز پر مشتمل ( 31 اگست سے 3 ستمبر ، 2016 ء ) دورہ کیا ۔ یہ دورہ ، افریقہ کے مشرقی ساحلی ممالک اور مغربی بحر ہند کے جزائر ممالک میں مغربی بیڑے کی تعیناتی کے حصے کے طور پر کیا گیا ۔ یہ جہاز بھارتی بحریہ کے مغربی بیڑے کا حصہ ہے اور مغربی بحری کمان کے تحت ممبئی میں تعینات ہے ۔
      بھارتی جنگی جہازوں کی پورٹ لوئس ، ماریشس اور ممباسہ ، کینیا کا دورہ : ماریشس اور کینیا کے ساتھ اپنے تعلقات کے استحکام کا مظاہرہ کرنے اور بحر ہند خطے میں سمندری سلامتی کے لئے ، آئی این ایس کولکاتہ اور آئی این ایس آدتیہ نے پورٹ لوئس کا 1 تا 4 ستمبر ، 2016 ء کے دوران تین روزہ دورہ اور ممباسہ ، کینیا کا 10 تا 13 ستمبر کو دورہ کیا ۔
      بھارتی جنگی جہاز تِری کنڈ نے دارالسلام ، تنزانیااورمپوتو موزامبیق کا دورہ کیا:تنزانیااورموزامبیق سے اپنے رشتوں کے استحکام کے عہد کے مظاہرے کے لئے آئی این ایس تری کنڈ نے 6/ستمبر سے 9/ستمبر2016 تک دارالسلام اور 17/ستمبر سے 20 ستمبر2016 تک مپوتوموزامبیق کے دورے پر رہا۔ یہ دورہ افریقہ کے مشرقی ساحل اور جزیرہ ملک میں تعینات کا ایک حصہ تھا۔
      مغربی بیڑے کے جہازوں نے جنوبی افریقہ کا دورہ کیا:جنوبی افریقہ کے ساتھ اپنے رشتوں کے استحکام کے عزم کے مظاہرے خطہ اور بحرہند میں بحری سلامتی کے لئے آئی این ایس کولکاتہ، آئی این ایس تری کنڈ اور آئی این ایس تری کنڈاور آئی این ایس آدتیہ نے 20/ستمبرسے ڈربن کا تین روزہ دورہ کیا۔
      آئی این ایس سمترا نے سُرابیا، انڈونیشیاءاورسووا، فیجی کا دورہ کیا:ہندوستان کی ‘‘ ایکٹ ایسٹ ’’ پالیسی پر عمل کرتے ہوئے اور د وست ممالک کے اپنے رشتوں کے استحکام کے لئے بھارتی بحریہ کے ساحل سے دورگشتی جہاز ستمرا نے 10سے12/اکتوبر کے دوران سرابیاانڈونیشیاء اور 29-26اکتوبر2016 تک سووا، فیجی کا دورہ کیا۔
      فرسٹ ٹریننگ اسکواڈرن نے پھوکیٹ، تھائی لینڈ، یانگون، میانماراور چٹ گونگ، بنگلہ دیش کا دورہ کیا:آئی این ایس، آئی این ایس سجاتا، سیل ٹریننگ شپ(ایس ٹی ایس) سدرشینی اور آئی سی جی ایس ورن پر مشتمل فرسٹ ٹریننگ اسکواڈرن نے 27تا31/اکتوبر، 2016 کے دوران موسم خزاں کے وقفے ٹرن 2016 کے دوران بیرون ممالک میں تعیناتی کے طورپر پھوکیٹ، تھائی لینڈ کا دورہ کیا، جبکہ ٹریننگ اسکواڈرن نے یانگون، میانمار کا دورہ 2/نومبرسے6/نومبر2016 اورچٹ گونگ، بنگلہ دیش کے دورے پر 11نومبرسے15نومبر، 2016 تک رہا ۔
      آئی این ایس سمترا نے سڈنی پورٹ، آسٹری کا دورہ کیا:ہندوستان کی ‘‘ ایکٹ ایسٹ’’ پالیسی پر عمل درآمد کی غرض سے اور دوست ممالک سے تعلقات کے استحکام کے لئے بھارتی بحریہ کے ساحل سے دور گشتی جہاز سماترانے سڈنی، آسٹریلیا کا تین روزہ دورہ 4 سے 7 نومبر 2016 کے دوران کیا۔
      آئی این ایس شاردل نے پورٹ لوئس، ماریشش اورپورٹ وکٹوریا، سیچلزکا دورہ کیا:آئی این ایس شاردل نے 23 نومبر 2016 سے تین روز کے لئے پورٹ لوئس، ماریشش میں اور اس کے بعد پورٹ وکٹوریا سیچلز کے دورے پر رہا۔ بھارتی بحریہ کا آئی این ایس شاردل سطح آب اور پانی کے اندر رہ کر نگرانی کر سکتا ہے۔ اس جہاز کو جنوبی بحر ہند میں تعینات کرنے کا مقصد ساگرسکیورٹی اورخطے میں تمام ممالک کو ترقی کے مواقع فراہم کرانا ہے۔
      آئی ایف آر آکلینڈ اور نیوزی لینڈ میں:بھارتی بحریہ کا ساحل سے دور گشتی جہاز آئی این ایس سمترا نے 16-22 نومبرکے دوران آک لینڈ اورنیوزی لینڈ کا دورہ کیا۔ ا س جہاز نے رائل نیوزی لینڈ بحریہ کی تقریب‘‘ انٹرنیشنل نیول رِویو2016 میں بھارت کی نمائندگی کی۔
      جہازوں، پن ڈبّیوں او رطیاروں کی تفویض /شروعات اور آزمائش:آئی این ایس کدمت:پروجیکٹ 28(پی-28)زمرے کا دوسرا جہاز کدمت، پن ڈوبی بھیدی/مخالف ایک چھوٹا جنگی جہاز ہے، جس کا ڈیزائن ہندوستان ہی میں بحریہ کی تنظیم، ڈائریکٹوریٹ آف نیول ڈیزائن نے تیار کیا ہے اور اسے ایم /ایس گارڈن رینج شپ بلڈرس اینڈ انجینئرس لمیٹیڈ نے بنایا ہے۔ اس جہاز کو وشاکھاپٹنم کے نیول ڈاک یارڈ کو 7/جنوری 2016 کو سونپا گیا۔
      یارڈ2007/2078/2097 کا آغاز:مارچ، نومبر اور دسمبر 2016 میں ایل سی یو ایم کے IV پروجیکٹ کے چھٹے، ساتویں اور آٹھویں جہازوں کوگارڈن رینج شپ بلڈرس اینڈ انجینئرس لمیٹیڈ کو سونپا گیا۔
      سی ہیریئر کا اخراج اورآئی این ایس 300 میں مِگ 29 جنگی طیارے کی شمولیت: بھارت بحریہ ایئر اسکواڈرن(آئی این ایس300) سے آئی این ایس ہنساکوگوامیں 11/مئی 2016 کو وداع کیاگیا، جبکہ مگ-29 کے جنگی طیاروں کو کامیابی کے ساتھ کم سے کم ممکنہ وقفے میں آئی این ایس وکرمادتیہ میں شامل کیاگیا۔
      آئی این ایس تارمگلی: بھارتی بحریہ کو، اعلیٰ قسم کے گھات لگا کر حملہ کرنے والے فاسٹ اٹیک کرافٹ آئی این ایس تار مگلی کو23/مئی 2016 کو نیول ڈاک یارڈ، وشاکھاپٹنم کو سونپا گیا۔ وشاکھا پٹنم میں تعینات یہ جہاز بحریہ کے آفیسر-اِن-چارج(آندھراپردیش) کے تحت رہے گا اور اسےمشرقی ساحل کے ساتھ گشت اور نگرانی کے لئے تعینات کیاگیا ہے۔
      جی آر ایس ای یارڈ 2112(ایف او-ڈبلیو جے ایف اے سی لانچ: 30/جنوری 2016 کو گارڈن ریج شپ بلڈرس اینڈ انجینئرس لمیٹیڈ( جی آر ایس ای)، کو لکاتہ میں منعقدہ ایک تقریب میں فالو-آن-واٹر جیٹ فاسٹ ایکٹ کرافٹ(ایف او-ڈبلیو جے ایف اے سی) کے سلسلے میں چوتھے کو بھارتی بحریہ کے سپرد کیاگیا۔
      مارموگووا-پروجیکٹ 15 بی کے دوسرے جہاز کا آغاز:ہندوستان کے ملک میں ڈیزائن اور تعمیر کئے گئے جنگی طیارہ ایک اور اہم میل کا پتھر ثابت ہوا، جب 17/ستمبر 2016 کو پروجیکٹ 15 بی کے دوسرے جنگی جہاز گائیڈیڈ میزائل ڈیسٹرایرکو، مارموگوواڈوک شپ بلڈرس لمیٹیڈ(ایم ڈی ایل) ممبئی میں لانچ کرنے میں کامیابی حاصل ہوئی۔ اس جہاز کا وزن 2844 ٹن ہے اور اسے پہلی مرتبہ لانچنگ تقریب کے دوران پانی میں اتارا گیا۔
      آئی این ایس چنئی:وزیردفاع جناب منوہر پریکر نے، نیول ڈوک یارڈ ممبئی میں 21/ نومبر 2016 کو پی 15 اے کے گائیڈیڈ میزائل ڈیسٹرایر، آئی این ایس چنئی کو بھارتی بحریہ کے سپرد کیا۔
      بھارتی فضائیہ:
      حصولیابیاں:
      رافیل حصول سودا: فرانس کے ساتھ دیرینہ رافیل سودے 23/ستمبر 2016 کو نئی دہلی میں دستخط کئے گئے، جس کے تحت فرانس 36رافیل جنگی جیٹ ہندوستان کو فراہم کرے گا۔ دو انجنوں والا یہ طیارہ مختلف جنگی مشنوں میں کثیر رول جیسے فضائی ، دفاع، زمینی حملہ، جاسوسی، اینٹی شپ اسٹرائک وغیرہ انجام دینے کی صلاحیت رکھتا ہے۔
      تیجس کی شمولیت:یکم جولائی 2016 کو ہلکا جنگی طیارہ(ایل سی اے) تیجس کو بھارتی فضائیہ کے اسکواڈرن 45 میں شامل کیاگیا۔ اپنے طے شدہ جائے وقوع کوئمبٹور کے نزدیک سولورمیں جانے سے پہلے اسکواڈرن کو تقریباً دو سال تک بنگلورسے آپریٹ کیاجائےگا۔ یہ پہلاجنگی اسکواڈرن ہے، جو بھارتی فضائیہ کے ترواننتاپورم کے صدردفترجنوبی فضائی کمان کا حصہ ہوگا۔
      آپریشنز/کارروائیاں: اے ایل جی کی تجد ید کاری: بھارتی فضائیہ نے 8/اے ایل جی کے لئے بشمول بنیادی ڈھانچہ کے تقریباً ایک ہزارکروڑروپے کی لاگت کے پروجیکٹ کی نشاندہی کی تھی، جس کے لئے حکومتِ اروناچل پردیش اور وزارتِ دفاع کے درمیان ایک مفاہمت نامے پرجون/2009 میں دستخط کئے گئے تھے۔ اس کے تحت زیرو، الانگ، میچوکا، پاسی گھاٹ اور توتنگ کے پانچ اے ایل جی کی تجدید اور ان میں کام سال 2016 میں شروع کیاگیا۔
      لکھنؤ-آگرہ ایکسپریس وے پر جنگی کارروائی: میراج -2000 اور ایس یو-30 نے 30/نومبر 2016 کو نوتعمیر لکھنؤ-آگرہ ایکسپریس واے پر ‘‘ ٹچ اینڈ گو’’ کارروائی کو جنگی کارروائی کے حصے کے طورپر کامیابی کے ساتھ انجام دیا۔
      ایکسرسائز /مشقیں-مشق آئرن فِسٹ2016:صدرجمہوریہ جناب پرنب مکھرجی اور وزیراعظم جناب نریندر مودی کی موجودگی میں 18/مارچ 2016 کو راجستھان کے پوکھرن فائرنگ رینج میں ہندوستانی فضائیہ نے اپنی جنگی اور فائرنگ طاقت کا مظاہرہ کرنے کے لئے دن-رات پر مشتمل ایک مشق انجام دی۔ اس ایوینٹ میں 6 موضوعات پر مشتمل 6 پیکیجز ، جن میں جنگی، ٹرانسپورٹ اور ہیلی کاپٹروں سمیت 180 طیاروں نے حصہ لیا۔
      مشکل کارروائیاں:اے پی سنکٹ موچن:جنگ سے بے حال جنوبی سوڈان کو راجدھانی جوبا میں پھنسے ہوئے ہندوستانی شہریوں کو نکالنے کا کام فضائیہ کے طیاروں نے انجام دیا۔ ‘‘ آپریشن سنکٹ موچن’’ کے نام سے جانے جانے والے جنگی طیارے سی-17 گلوب ماسٹر میں سے ایک خارجی امور کے وزیر مملکت جنرل وی کے سنگھ نے راجدھانی جوبا کا بھی دورہ کیا۔
      بیرون ممالک کے ساتھ دفاعی تعاون: مشق لال جھنڈا یوایس ایف کے ساتھ:امریکہ کے الاسکا کے ایلس فورس ایئر بیس کی میزبانی میں ایک جدید ترین جنگی تربیتی مشق‘‘ ریڈ فلیگ الاسکا 16-1 کا انعقاد بین الاقوامی دفاعی اشتراک کے حصے کے طورپر کیا گیا۔
      ڈیزرٹ ایگل:یہ بھارتی فضائیہ (آئی اے ایف) اور متحدہ عرب امارات ایئرفورس کے درمیان دوطرفہ مشقوں کی سیریز میں دوسری مشق تھی۔ 22/مئی 2016 سے شروع ہونے والی یہ جنگی مشق 10 روز پر مشتمل تھی ، جس میں ہندوستانی فضائیہ اور متحدہ عرب امارات ایئرفورس نے الدھافراایئربیس سے فضائی جنگی مشقوں میں حصہ لیا۔
      ہندو ستان کو خاتون جنگی پائلٹ ملی: ہندوستانی فضائیہ میں پہلی بار 3 خاتون جنگی پائلٹ کو 18 جون کو ڈنڈی گل میں واقع ایئرفورس میں منعقدہ کمبائن گریجویشن پریڈ میں کمیشن ملا ہے۔ اس طرح ایک تاریخ رقم ہوئی ہے۔ اس کے ساتھ ہی ہندوستان دنیا کے ان منتخب ممالک میں شامل ہو گیا ہے، جس کے پاس خاتون جنگی پائلٹ ہیں ، ان جنگی خاتون پائلٹوں میں فلائنگ آفیسر اوانی چترویدی، بھاؤنا کنٹھ اور موہنا سنگھ کے نام قابل ذکر ہیں۔ اس کے ساتھ ہی 12/اگست کو ہندوستانی فضائیہ کے مارشل ارجن سنگھ ڈی ایف سی نے نئی دہلی میں ان تینوں خاتون پائلٹوں کوفضائیہ میں شامل کیا ہے۔
      اعزا ز اور ایوارڈ
      سبروتومکھرجی اسپورٹس ایجوکیشن سوسائٹی کے لئے راشٹریہ کھیل پروتساہن پُرسکار: زمینی سطح پر فٹبال کو مقبول بنانے کی ان کی کوششوں کا اعتراف کرتے ہوئے نوجوانوں کے امور اور کھیل کود کی وزارت نے 27/اگست کو ‘ سبروتو مکھرجی اسپورٹس ایجوکیشن ساسوئٹی’ (ایس ایم ایس ای ایس) کو کھیل کود کو مقبول بنانے کے لئے قومی کھیل کود ایوارڈ‘‘ راشٹریہ کھیل پروتساہن پرسکار ’ دیاتھا۔ ایس ایم ایس ای ایس مشہور سبروتو کپ فٹبال ٹورنامنٹ کا اہتمام کرتاہے۔
      صدرجمہوریہ کے معیارات کےایوارڈز: صدرجمہوریہ جناب پرنب مکھرجی نے 4/ مارچ کو جام نگر کے ایئر فورس اسٹیشن میں منعقدہ پریڈ میں 28 اکیوپمنٹ ڈپارٹمنٹ اور 119 ہیلی کاپٹر یونٹ کو پُروقار پریسی ڈنشیئل اسٹینڈرڈ سے نوازا۔ صدرجمہوریہ نے ایئرفورس اسٹیشن انبالہ میں 10/نومبر کو 501 سگنل یونٹ اور 30 اسکواڈرن کو بھی پریسی ڈنشیئل اسٹینڈرڈ سے نوازا تھا۔
      تنظیم برائے دفاعی تحقیق و ترقی( ڈی آر ڈی او)
      اگنی-5کا کامیاب تجربہ: ڈی آر ڈی او کے ذریعہ 26/دسمبر کو اڈیشہ میں واقع ڈاکٹر عبدالکلام جزیرےسے سطح سے سطح تک مار کرنے والی بین برّاعظمی میزائل اگنی-5 کا کامیاب تجربہ کیا۔ میزائل کی کامیاب پرواز سے اندرونِ ملک میزائل کی صلاحیتوں کو تقویت ملی ہے اور ملک کی دفاعی حیثیت میں اضافہ ہوا ہے۔ میزائل کی پرواز کے دوران تمام رڈار ، ٹریکنگ سسٹم اور رینج اسٹیشنوں نے اس کے پرواز کی کارکردگی کا پتہ لگایااور نگرانی کے ساتھ مشن کے مقاصد حاصل کئے۔ اگنی میزائل -5کی یہ چوتھی پرواز اور روڈ موبائل لانچرکینسٹر سے دوسری بار داغی گئی۔
      ہلکاجنگی طیارہ(ایل سی اے)‘ تیجس’: اندرونِ ملک تیار ایل سی اے جدید ٹیکنالوجی سے آراستہ سنگل سیٹر، سنگل انجن، سُپر سونک، ہلکا، ہر موسم میں کارآمد، کثیر مقصدی، سپریئر جنگی طیارہ ہے، جو فضا سے زمین پر اور فضاسے سمندرمیں حملہ کر سکتا ہے۔ سال کے دوران جنوری 2016 میں بحرین انٹرنیشنل ایئرشو میں شرکت کے ساتھ ہی ‘تیجس’ نے بین الاقوامی سطح پر اپنا مقام بنایاہے۔ ہندوستان ایروناٹکس لمیٹیڈ (ایچ اے ایل) نے یکم جولائی 2016 کو بنگلورو کے اے ایس ٹی ای میں منعقدہ ایک تقریب میں 2/ تیجس طیارے ہندوستانی فضائیہ کے حوالے کئے۔ ایچ اے ایل نے ایل سی اے کے پہلے اسکواڈرن کے نام سے فلائنگ ڈیگرس -45 بنائے گا۔
      پیشگی فضائی وارننگ اور کنٹرول( اے ای ڈبلیو اینڈ سی) نظام: اے ای ڈبلیو اینڈ سی نظام میں فضائی حملے اور سمندر کی سطح پر اہداف نیز دشمن کی کارروائیوں کا پتہ لگانے اور ان سے متعلق پیشگی وارننگ کے لئے طیاروں پر سینسرنصب ہوتے ہیں۔ تمام مشن نظام کو پہلے 2 طیاروں میں شامل کیا گیا ہے اور ان کی تیاری کا عمل آخری مرحلے میں ہے اور تیسرے طیارے پر اس نظام کی تنصیب کا عمل جاری ہے۔ گرا ؤنڈ سسٹم ، جن کے نام مشن پلاننگ اور انالائسس اسٹیشن(ایم آئی پی اے ایس) ، آپریٹرٹریننگ اسٹیشن اور جانچ کے خودکارآلات کی تنصیب کا عمل مکمل ہو گیا ہے۔ زمینی سطح پر تلاش کا نظام جی ای ایس کو مربوط فضائی کمان اور کنٹرول اسٹیشن(آئی اے سی سی ایس) میں شامل کیاگیا ہے۔
      درمیانی بلندی پرزیادہ دنوں تک برداشت یو اے وی‘ رُستم-2’ : رستم –II- 24 گھنٹے تک برداشت کی صلاحیت کے ساتھ تینوں مسلح افواج کے لئے خفیہ کھوج، نگرانی اورجاسوسی (آئی ایس آر) کرنے کے لئے تیار کیاگیاکثیر مقصدی غیر انسانی طیارہ ہے۔ زیرتبصرہ سال کے دوران 8/اگست سے اس کی تجرباتی پرواز شرو ع ہوئی ہے۔ ڈی آر ڈی او نے بھی گزشتہ ماہ نومبر میں چِتردُرگ میں ایروناٹیکل ٹسٹ رینج (اے ٹی آر) سےرستم-2 کی پہلی کامیاب پرواز کرائی تھی۔
      ہیوی ڈراپ سسٹم(ایچ ڈی ایس): اے این-32 طیار ے سے 3 ٹن اور آئی ایل-76 طیارے سے 7 ٹن اور 16 ٹن وزن کے اسلحہ گرانےکی صلاحیت کے ساتھ ہیوی ڈراپ سسٹم قبل ہی تیار کر لیا گیا ہے۔ فوج نے 3 ٹن کے ایچ ڈی ایس کےلئے 159 سیٹ کے او ایف بی کی خریداری کی خواہش ظاہر کی ہے۔ فوج نے شامل کرنے کے لئے پی-7 ایچ ڈی ایس کو قبول کر لیا ہے۔ پی-16 ایچ ڈی ایس کےلئے کل 6 یو اے ٹی ٹی مکمل کر لیا گیا ہے اور اس نظام میں رہنمائی کی ضرورتوں کے مطابق تمام مطلوبہ اشیاءکو شامل کر لیا گیا ہے۔
      کنٹرولڈ ایریئل ڈلیوری سسٹم (سی اے ڈی ایس): ایئرڈراپ ٹیکنالوجی کسی مخصوص مقام پر سامان حرب ضرب کی تیزی سے تعیناتی کے لئے ایک اہم صلاحیت ہے۔ سی اے ڈی ایس اپنی فضائی اکائی کے ساتھ رام ایئر پیراشوٹ (آر اے پی) کے اترنےکےکنٹرول کے ذریعہ مقررہ ہدف کی جانب اپنی پرواز کے لئے راستہ تلاش کرتاہے۔ ڈی آر ڈی او کے ذریعہ 500 کلومیٹر تک کے وزنی اے یو ڈبلیو کوکامیابی کے ساتھ تیار کیاگیاہے۔
      زمین سے فضاء میں مار کرنے والی میزائل ‘ آکا ش ’ : درمیانی رینج کی سطح سے ہوا میں مار کرنے والی میزائل ‘آکاش’ تیار کرلی گئی ہے اور اسے ہندوستانی فضائیہ (آئی اے ایف) اور بری فوج میں شامل کر لیا گیا ہے۔ زیرتبصرہ سال کےد وران آکاش کے آرمی ورژن کا فوجی مشق میں استعمال کیا گیا۔ مسلح افواج کے ذریعہ دیئے گئے آرڈرپر اس کی کل پیداوار میں فضائیہ کی آٹھ اسکواڈرن ، بری فوج کی دو رجمنٹوں کےلئے میزائل شکن نظام شامل ہے، جس کی کل مالیت 23900 کروڑ روپئے ہے۔ اندرون ملک تیار اس نظام نے ملک میں دفاعی صنعتی بنیاد کو تقویت پہنچائی ہے۔ ڈی آر ڈی او مذکورہ سال میں آکاش کے دو نئے پروجیکٹ بھی شروع کئے ہیں۔
      طویل فاصلاتی سطح سے ہوا میں مار کرنے والی میزائل(ایل آر ایس اے ایم): ایل آر ایس اے ایم، ڈی آر ڈی او، ہندوستانی بحریہ اور اسرائیل کی ، اسرائیل ایرواسپیس انڈسٹریز(آئی اے آئی) کا ایک مشترکہ ترقی پروگرام ہے۔ اس میزائل کو ہندوستانی بحریہ کے تین گائیڈیڈ میزائل ڈِسٹرائرسےآراستہ کرناہے۔ ایل آر ایس اے ایم کا تجربہ نشانے کے طورپر بَنشی جٹ -80کےساتھ درمیان میں فضا میں روکنے کی صلاحیت کو ثابت کرنے کی غرض سے ماہ ستمبر میں آئی ٹی آر کے دوران کیاگیاتھا۔
      درمیانی رینج کی سطح سے فضا میں مار کرنے والی میزائل(ایم آر ایس اے ایم) : دشمن کے جنگی طیاروں اور گائیڈیڈہتھیاروں جیسے ہوائی اہداف کو فضا میں ہی روک کر اپنے ملک کی سرحدوں اورزمینی افواج کی حفاظت کے لئے ہندوستانی فضائیہ کے ذریعہ ایم آر ایس اے ایم تیار کیا جا رہا ہے۔ یہ نظام، ڈی آر ڈی، ہندوستانی فضائیہ اور آئی اے آئی، اسرائیل کے ذریعہ مشترکہ طورپرتیار کیاگیاہے۔ زیرِتبصرہ سال کے دوران نشانہ سے لوگوں کو ہٹانے ، طویل فاصلاتی ڈٹکشن کا پتہ لگانے اور رڈارکاپتہ لگانے(ایل بی ایم ایف ایس ٹی اےآر)، ٹارگٹ پر نشانہ لگانے اور رڈارکاپتہ لگانے نیز اے ایس پی جنریشن کے لئے ماہ جون اور جولائی میں تین کامیاب تجربے کئے گئے۔
      ٹینک شکن میزائل‘‘ پی آر او ایس پی آئی این اے’’:گولہ داغو اوربھول جاؤ اور حملہ کی اعلیٰ صلاحیتوں کے ساتھ ‘‘ ناگ’’ ٹینک شکن میزائل کی تیسری جنریشن ہے، جسے دن اور رات دونوں وقت استعمال کیاجا سکتا ہے۔ اسے خصوصی طورپر موڈیفائیڈ توپ خانہ کمبیٹ وہیکل(آئی سی وی)بی ایم پی-2وہیکل‘‘این اے ایم آئی سی اے’’ پر لگایا گیاہے۔ زیرتبصرہ سال کے دوران شدید گرمی کے ماحول میں آئی آئی آر سیکرکی صلاحیتوں کے مظاہرے کےمقصدسے‘‘ ناگ’’ کی گائیڈیڈتجرباتی پرواز کرائی گئی تھی۔
      تا بکار مخالف نئے جنریشن کی میزائل(این جی اے آر ایم) :ڈی آر ڈی او، این جی اے آر ایم کی ڈیزائن اور تیاری میں مصروف ہے۔ مناسب تبدیلی کے بعد ایس یو-30 ایم کے آئی طیارے میں اس میزائل کو استعمال کے لئے شامل کیا جائے گا۔ زیرتبصرہ سال کے دوران ایس یو-30 ایم کے آئی طیارے کے ساتھ ایئرفورس اسٹیشن پر پروازکااس کا چھوٹا تجربہ کیا گیا۔
      اسمارٹ انٹی ایئرفیلڈاسلحہ(ایس اے اے ڈبلیو):ایس اے ایس ڈبلیو ایک طویل فاصلاتی، محتاط ہواسے زمین پر نگاہ رکھنے والا نظام ہے، جس میں جگواراورایس یو-80ایم کےآئی طیارےسےزمین پراپنےہدف کونشانہ بنانے کی صلاحیت ہے۔زیرتبصرہ سال کے دوران ایس اے اے ڈبلیو کو جگوارسی ایل پی میں میکنیکل، الیکٹریکل اورفضائی اعتبارسےشامل کیاگیااوراس اے اے ڈبلیو او بی سی اور جگوار ایم سی کے درمیان مواصلاتی نظام کامیابی کےساتھ مکمل ہوا۔ 24/دسمبرکوڈی آر ڈی او نے اندرون ملک تیار ایس اے ایس ڈبلیو کا کامیاب تجربہ کیاگیا اور فضائیہ کے طیارے میں 120 کلوگرام کلاس کا اسمارٹ ہتھیار تیارکیاگیا۔یہ 100 کلومیٹر تک محتاط انداز میں زمین پر حملہ کرنے پوری صلاحیت رکھتاہے۔
      ایڈوانس ٹوئیڈآرٹیلری گن سسٹم(اے ٹی اے جی ایس) : ڈی آر ڈی او نے ہندوستانی بری فوج کے توپ خانے کے لئے 155 ایم ایم x 52 کیلیبر کے اے ٹی ا ے جی ایس کی ڈیزائن اورتیاری کا کام شروع کر دیا ہے۔ یہ توپ اپنے ہدف پر صحیح نشانہ لگانے والی اور فاصلےپرحملہ کرنے والی توپ ہے۔ اس کا گن سسٹم اے سی سی سی ایس –شکتی کمانڈ اورکنٹرول نیٹ ورک کے مساوی ہوگا۔ یہ توپ ہندوستانی بحریہ کے زیراستعمال ہے۔
      گولوں کا نیا سلسلہ: ڈی آر ڈی او کے ذریعہ 6 قسم کے گولے ڈیزائن اور تیار کئے جا رہے ہیں یعنی سافٹ ٹارگیٹ بلاسٹ میونیشن‘نیپن’ ، ٹینک شکن گولہ‘و ی بھو’ ٹینک شکن بار گولہ‘وِشال’، رک رک کرسمت کی جانب بڑھنے والاگولہ پرتھ، ٹینک شکن گولہ ‘پرچنڈ’ اور اوپرنیچے جانے والاگولہ ‘اُلکا’ ان موجودہ گولوں کی کارکردگی کو مزید بہتر بنانا ہے۔ زیر تبصرہ سال کے دوران یوزرس نے ‘نِپن’ کے مرحلہ ایک اور 2 کا تجربہ مکمل کرلیا۔
      120 ایم ایم کے ارجن ٹینک کے لئے اندرتک داخل ہونے والے اوردھماکہ کرنے (پی سی بی) والےاور حرارتی-بیرک گولے: پی سی بی گولے لائن آف کنٹرول پر بنے بنکروں ، ہلکے کنکریٹ کے ڈھانچے، انتظامی عمارتوں، میدان کی قلعہ بندی اور مشین گن کی چوکیوں کوتوڑنے کے لئے ڈیزائن کئے گئے ہیں۔ ٹی بی گولے ہلکی موٹرگاڑیوں، توپ خانے وغیرہ کو تباہ کرنے کے لئے ڈیزائن کئے گئے ہیں۔ ارجن ٹینک کے لئے خصوصی طورپرڈیزائن کئے گئے 120 ایم ایم ، پی سی بی اور ٹی بی ٹینک کے گولوں کا فو ج کی سرگر م شمولیت میں چاندی پور کے پی ایکس ای میں جنوری میں فائرنگ کا تجربہ کیاگیا۔
      جدید ہلکے ٹوڈارے سونار(اے ایل ٹی اے ایس): اے ایل ٹی ایس سطح سمندرسے نیچے کے حالات میں کام کرنے والی آبدوزوں کا پتہ لگانےاور ان کونشانزد کرنے نیز ان کی درجہ بندی کے لئے مؤثر حساس نظام سے لیس ہے۔ یہ آبدوزشکن جنگوں میں مفید ہےاور ہلکی رفتارسے حملہ کرنے کی صلاحیت رکھنے والی خاموش آبدوزوں کا پتہ لگاکرانہیں تباہ کرتاہے۔ زیرتبصرہ سال کے دوران اس کا تکنیکی تجربہ کیاگیا، جس میں متحرک اور غیرمتحرک دونوں حالات میں آبدوز کا پتہ لگایاگیا۔ ٹوئنگ کی سب سے زیادہ رفتار 16 ناٹس ہے، جس کا کامیابی کے ساتھ مظاہرہ بھی ہواہے۔
      ہل لگے جدید سونار سسٹم(ایچ یو ایم ایس اے) کا اپگریڈ: یہ نظام اگست 2014 میں آئی این ایس تلوارپر نصب کیاگیااوراس کے تین تکنیکی تجربے کئے گئے۔ اپریل 2015 میں اس کا کامیاب تجربہ کیاگیا، جس میں این ایس کیوآر پیمانے کا 80 فیصد سے زیادہ نشانہ حاصل کیاگیا۔ آئی این ایس تلوار چونکہ اپگریڈ کرنے کے لئے تیارتھا، اس لئے اس سونارنظام کو آئی این ایس ترشول پر نصب کیاگیا۔ ماہ اپریل کے دوران آئی این ایس ترشول پر ا س کا بہتر تجربہ ہوا۔ بعدازاں وزیردفاع کے ذریعہ سونارسسٹم کو نومبرمیں بحریہ کے سپردکردیاگیا۔
      متحرک غوطہ خورکاپتہ لگانے والا سونار(پی ڈی ڈی ایس) : ڈی آر ڈی او نے 2016 میں پی ڈی ڈی ایس سسٹم کے ڈیزائن اور تیاری کے لئے ایک نیا ٹی ڈی پروجیکٹ شروع کیا ہے۔ یہ نظام مضافات اور اس کے اطراف میں غوطہ خور اورغوطہ خوروں کو لے جانے والی گاڑیاں جیسے چھوٹے نشانوں کا پتہ لگانے کی صلاحیت رکھتا ہے۔ جب بھی ضرورت ہو، تو یہ نظام تنصیب اور وہاں سے ہٹا لیاجائےگا۔ یہ تبصرہ سال کے دوران اس کا چھوٹا نمونہ تجربہ گاہ میں تیار کیاگیااور جنوری میں کلماون کے وی اےآرآئی میں اس کا تجربہ کیاگیا۔ مارچ 2016 میں آئی این ایس ساگردھونی پراسے نصب کیاگیااوراس کی تیاری کی گئی۔ سی ڈی آر کا کام جولائی میں مکمل ہو گیا۔
      ہندوستانی بحریہ کی چھوٹی کشتیوں، طیاروں اور ہیلی کاپٹروں کیلئے ای ڈبلیو نظام ‘سمدریکا ’:ڈی آر ڈیو نے 7-ای ڈبلیو نظام کے سلسلے کی تیاری کاکام شروع کردیا ہے۔ جہاز پر مبنی نظام میں ای ڈبلیو سوٹ ‘شکتی’، کمنٹ نَین’ اور ای ایس ایم‘تُشار’شامل ہیں۔ ہواپرمبنی نظام میں کمنٹ ‘سرودھاری’، ای ایس ایم‘سارنگ’اور ‘سارکشی’ نیز ای ایس ایم اور کمنٹ‘نکاش’شامل ہیں۔ مذکورہ بالا ہر ایک نظام کا ڈیزائن تیار کرلیاگیاہےاورہارڈورک حاصل کیا جارہاہے۔ میسرز بی ای ایل ، ای ڈبلیو نظام کے لئے اہم پیداواری ایجنسی ہوگی۔
      جدیدترین مِگ -29 ایئرکرافٹ کیلئے داخلی ای ڈبلیو نظام: ڈی-29 وارننگ اور جیمنگ کے لئے ایک مربوط نظام ہے، جو آرڈبلیوآر، ای سی ایم اور ای ایس ایم کے پورے عم کو محیط ہے اور اس کا استعمال متعدد خطرات والے راڈارکو جام کرنے کے لئے جدیدترین اورمتحرک سطح والی لڑیوں کے طورپرکیاجاتاہے۔ اس نظام کی مدد سےایئرکرافٹ کوروشن کرنے والے آر ایف ذرائع کی اصل پوزیشن کا پتہ لگایاجاتا ہے اور اطلاعات فراہم ہوتی ہیں۔ اسی طرح اس کے ذریعہ مناسب جیمنگ تکنیک کو منطبق کیاجاتاہے۔ سال 2016 کےدوران 26 پروازوں کو اس مقصد کے لئے مکمل کیاگیا۔ نئے سافٹ ویئر ایلسیراکاکامیاب تجربہ کیاگیااورپھراس کوایئرکرافٹ پرنصب کیاگیا۔
      ڈیجیٹل راڈاروارننگ ریسیور(ڈی آر-118): ڈی آر118 نئی نسل کا راڈاروارننگ ریسیور(آرڈبلیوآر ) ہے، جو کسی بھی جنگی طیارے، نقل وحمل والے طیارے یاہیلی کاپٹرپرنصب کرنے کے لئےڈیزائن اورتیارکیاگیا ہے۔ یہ ریسیور مزاحمت کرنے کا متحمل ہےاورفضائی، سمندری اورزمینی سطح پرحاصل کردہ اشیاء کی شناخت کرتاہے۔ مزید برآں یہ وارننگ ریسیور پے بینڈ فریکوئنسی تک کے میزائل راڈار کو ٹریک کرتاہے۔ شناخت شدہ ایمئرس (راڈارز)سےطیارےپر سوارعملے کو اشارہ فراہم ہوتاہے۔ انہیں پائلٹ کیبن میں متعلقہ ایم ایف ڈی صفحہ سے متعلق اشارات نظرآتے ہیں۔ ہرایک اخراج کنندہ کے پیداہونے پر طیارے پر سوارعملہ کو مرکب آڈیووارننگ فراہم ہوتاہے۔ سال 2016 کے دوران ہارڈویئراورسافٹ ویئرارتباط کے پہلے سنگ میل کو حاصل کیاگیا۔ اس کے لئے مختلف جزوی قبولیت ٹیسٹ کے طریقۂ کار کو اپنایا گیا، جو کہ بر یلی میں ہندوستانی فضائیہ اوراعلیٰ درجۂ حرارت والے انٹیناٹرائل کے ذریعہ مشترکہ طورپرانجام دیا گیا۔
      جنگی ایئرکرافٹ(سو-30-ایم کے آئی) کیلئے ڈول کلرمیزائل اپروچ وارننگ سسٹم(ڈی سی ایم اے ڈبلیو ایس):ڈی سی ایم اے ڈبلیو ایس جنگی طیارے کو درپیش میزائل خطرات کے بارے میں پائلٹ کووارننگ فراہم کرتاہے۔ خطرے کے اعلان ہونے کے بعد ڈی سی ایم اے ڈبلیو ایس طیارے کے پائلٹ کو سمعی اور بصری تصویر فراہم کرتا ہے اور طیارے پر موجود ایم سی کے ذریعہ اس سے مقابلہ کرنے والے سسٹم کو متحرک کردیتا ہے۔ ڈی سی ایم اے ڈبلیو ایس خاموشی سے برداشت کرنے والا ایک میزائل اپروچ وارننگ سسٹم ہے۔ اس نظام کو اسرائیل کی کمپنی ایلسرا اور اسرائیل کی وزارت دفاع نے مشترکہ طورپر تیار کیا ہے، اس نظام کو تیار کرنے کا عمل مکمل ہوگیاہے۔
      ایس-بینڈ ہب اورگراؤنڈ سیٹ کوم ٹرمنلز:دفاعی تحقیق و ترقی کی تنظیم ڈی آر ڈی او نے مین پیک سیٹ کوم ٹرمنل(ایم ایس ٹی)، سیٹ کوم میسیجنگ ٹرمنل(ایس ایم ٹی)اور ہینڈہیلڈسیٹ کوم ٹرمنل(ایچ ایس ٹی) کے نام سے ٹرمنل ہارڈویئرکی تین اقسام کو پورا کیاہے۔ چوتھے قسم سیٹ کوم آن دی موو(ایس او ٹی ایم)ٹرمنل کو ڈی آر ڈی او نے بی ای ایل کے ساتھ مل کر تیار کیا ہے۔
      سرحدی نگرانی نظام:دفاعی تحقیق و ترقی کی تنظیم ڈی آر ڈی او ، ای او پے لوڈ پر مشتمل سرحدی نگرانی نظام کی ڈیزائننگ اور ترقی میں مصروف ہے۔ اس میں سرحدی علاقوں میں دن و رات نگرانی کیلئے رات والے اور دن والے کیمرہ ایل آر ایف، جی پی ایس، ڈی ایم سی اور بی ایف ایس آر(ایکس آر)شامل ہیں تاکہ سرحدی علاقوں میں انسان کے ذریعہ نگرانی کو آسان بنایاجاسکےاور کسی بھی دراندازی کا پتہ چلنے پرخودکارطریقےسے پتہ چل سکے۔ سال 2016 کے دوران لیہند اور لداخ کے علاقے میں بی اوایس ایس کی دو اکائیوں کا پتہ لگایاگیااورپھرتنصیب کاکام مکمل ہوا۔ جی او سی اورکورپس کمانڈر ہیڈکوارٹرمیں کارکردگی کا مظاہرہ کیاگیا۔
      دفاعی اپلیکیشن کیلئے مائیکرو ویوچیف کی اندرون ملک تیاری: چَیف ، جوابی تدبیریاکسی کا رروائی کے خلاف جوابی عمل کے طورپر سب سے زیادہ استعمال ہونے والے مؤثرالیکٹرانک آلات میں سے ایک ہے۔ اس پروجیکٹ کا مقصد چیف کا رٹریج کواندرون ملک تیارکرنا ہے تاکہ چیف کارٹریج کی تیاری میں ٹیکنالوجی خلاء کو پورا کیا جا سکے۔ اس کے تحت بے حد عمدہ قسم کے المونیئم فائبرکواندرون ملک تیار کیاگیا ہے اور کم صلاحیت والے پائلٹ پلانٹ کا قیام کیاگیا ہے۔
      سال 2016 کے دوران اندرون ملک تیار کردہ چیف کارٹریج کے لئے محدود کوالیفکیشن ٹیسٹ کو آر ایم سی اے(اے اے) پونے کے نمائندوں کی موجودگی میں انجام دیا گیا۔
      بلیٹ پروف جیکٹ:ڈی آر ڈی او ، جی ایس کیو آر کے تحت بلیٹ پروف جیکٹ(بی پی جے) اصلی نمونہ تیار کرنے میں مصروف ہے۔ اس کے لئے ڈی آر ڈی او مختلف جدید ترین بیلیسٹک اشیاء کو استعمال کر رہا ہے تاکہ اے کے 47 (ایم ایس سی اینڈ ایچ ایس سی)، 7.62 ایس ایل آر اور 9 ایم ایم ایس ایم سی مار گرانے والی گولیوں کا مقابلہ کیا جا سکے۔ پوزرٹرائل کے لئے کل 150 بلیٹ پروف جیکٹ مہیاکرائے جائیں گے۔
      سرحدی شاہراہوں کی تنظیم:مالی سال 17-2016 کے دوران سرحدی شاہراہوں کی تنظیم (بی آر او) نے اسٹریٹجک اہمیت والے 10 کلیدی شاہراہوں اور اہم پلوں کی تعمیر کا کام جنگی پیمانے پر شروع کیا۔ اس کے لئے بی آر او نے متحرک انداز میں افرادی قوت اور وسائل کا استعمال کیا۔ یہ پروجیکٹ درج ذیل ہیں:
      · ہند-چین سرحد پرشیوک ندی کے اوپر 470 فٹ اونچے ہمانک سیتو کی تعمیر۔
      · سیاحوں اور فوجی عملے دونوں کی آمدورفت کو بہتر بنانے کے لئے پنگانگ ٹسوکو جوڑنے کے لئے سلتک سیتو کی تعمیر۔
      · جموں و کشمیر میں دنیرا-باسولی-بھدیروا کوجوڑنے کے لئے 14.74 کلومیٹر طویل 529 میڑچوڑے کیبل والا اٹل سیتو۔
      · جموں وکشمیر کے کٹھوا ضلع میں پارول-کورینو-راجپورہ روڈ کو جوڑنے کےلئے 1020 میٹر چوڑا اُجھ بریج جو کہ قومی شاہراہ نمبر 44 کا متبادل موڑ ہے۔
      · جموں و کشمیر میں اخنور-پلّن والا روڈ پر 13.40 کلومیٹر سڑک میں واقع 453 میٹر جودھ بریج کا کام مکمل ہو چکا ہے۔
      · جموں وکشمیر میں بیری پتن-لنکاروڈپر0.29 کلومیٹر سڑک پرواقع 55 میٹر چوڑے برج دبنیاربریج کی تعمیر کا کام مکمل ہو چکا ہے۔
      · پروجیکٹ ہیراک کے تحت گھاٹیاباگرا- کیپولیکھ کوجوڑنے کے لئے 100 فٹ چوڑا اکیوپمنٹ بریج کا کام مکمل ہو چکا ہے۔
      · ارونانک پروجیکٹ کے تحت سبان سیری ندی کے اوپر گیلین سینیاک پر 200 فٹ ڈی ڈی آر بیلی بریج تقریباً لائم کنگن سے 20 کلومیٹر آگے دریا اور ساری شوکے سنگم پر شروع کیاگیاہے۔
      · میزروم میں کاؤچاؤ-پھورا-ٹوکایوروڈ کوجوڑنے کے لئے کچاؤندی کے اوپر100 فٹ اونچے بیلی بریج کو عوام کے لئے کھول دیاگیا۔
      م ن۔ا ش۔ش س۔ ش ت ۔ ن ا۔ک ا۔ ع ا۔
      (06- 0 1 -17)
      U- 89
    
    
    (Release ID: 1480235) Visitor Counter : 2