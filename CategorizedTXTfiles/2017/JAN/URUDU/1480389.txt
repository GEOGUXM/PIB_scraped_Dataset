      قانون اور انصاف کی وزارت

      لاء کمیشن نے قانونی فرموں کی خدمات حاصل کرنے کی تردید کی
      Posted On: 12 JAN 2017 2:00PM by PIB Delhi


    
    نئی دلّی ،12جنوری؍ بھارت کے لاء کمیشن کے نوٹس میں یہ بات آئی ہے کہ بعض اخبار اور ای ۔ میگزینوں میں اس طرح کی خبریں شائع ہوئی ہیں کہ لاء کمیشن اپنے کام کو نمٹانے کے لئے قانونی فرموں کی خدمات حاصل کر رہا ہے ۔ کمیشن اس بات کی وضاحت کرنا چاہے گا کہ متعدد وکیل ، ریسرچ ایسوسی ایٹس ، تعلیمی ادارے ، لاء اسکولوں کے فیکلٹی ممبران وغیرہ ، وقتاً فوقتاً لاء اس درخواست کے ساتھ کمیشن سے رجوع کرتے ہیں کہ انہیں متعلقہ زیر غور مضمون سے وابستہ کام کے سلسلے میں ورکنگ پیپرز داخل کرنے کے لئے کمیشن سے وابستہ ہونے کی اجازت دی جائے ۔
    
    لاء کمیشن اپنے ضوابط کے مطابق کام کرتا ہے اور پیرا نمبر 5 حوالہ جاتی شرائط کے مطابق ’’ نامور یونیورسٹیوں ؍ لاء اسکولوں اور ملک میں پالیسی ریسرچ اداروں کے ساتھ کام میں ساجھے داری کے فروغ ‘‘ کی توقع کرتا ہے ۔ اس کے پیش نظر ، کمیشن ان اداروں کے ذریعہ کئے گئے مطالعات کے کام کو قبول کرنے کے لئے ہمیشہ کھلا ہے ۔ تاہم اس کا یہ مطلب قطعی نہیں ہے کہ کمیشن اپنے کام کی تکمیل کے لئے کسی تیسرے فریق کی خدمات حاصل کر رہاہے ۔ کمیشن اس بات کی بھی وضاحت کرتا ہے کہ اس نے اپنے پروجیکٹ کسی کو بھی تفویض نہیں کئے ہیں ۔اس لئے اس طرح کی خبریں کہ کمیشن نے کسی کی خدمات حاصل کی ہیں ، قطعی غلط اور بے بنیاد ہیں ۔
    
    ۔ ۔ ۔ ۔ U. 152 ( م۔ر۔ر ۔12/01/17)
    

    
    (Release ID: 1480389) Visitor Counter : 2