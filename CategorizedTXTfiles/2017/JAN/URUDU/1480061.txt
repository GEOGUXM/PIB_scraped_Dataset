      کامرس اور صنعت کی وزارتہ

      تجارتی ترقی اور فروغ کونسل کی دوسری میٹنگ نئی دہلی میں منعقد
      Posted On: 05 JAN 2017 7:31PM by PIB Delhi


    نئی دہلی، 5 جنوری،8 ریاستوں کے وزرا، دیگر ریاستوں کے ایڈیشنل چیف سکریٹریوں اور پرنسپل سکریٹریوں نیز مرکز ی کونسل کے دیگر ممبران کا تجارتی ترقی اور فروغ کونسل کی دوسری میٹنگ میں استقبال کرتے ہوئے کامرس اور صنعت کی مرکزی وزیر محترمہ نرملا سیتا رمن نے مرکز کے ساتھ مل کر ہندوستان کی برآمدات کو فروغ دینے کےلئے ریاستوں کے سرگرم رول اور جاری کوششوں کی ستائش کی۔


    کامرس اور صنعت کی وزیر نے کونسل کے ممبران کو ہندوستان کی برآمدات پر مخالف اثرات مرتب کرنے والے عوامل یعنی تجارت میں حائل رکاوٹوں اور بنیادی ڈھانچے کی کمیوں پر کام کرنے کی ہدایت کی۔ انہوں نے کہا کہ کونسل کی پہلی میٹنگ میں بین الاقوامی تجارت کو فروغ دینے کےلئے ریاستوں اور مرکز کے زیر انتظام علاقوں سے سازگار ماحول تیار کرنے پرتعمیری تبادلہ خیال کیا گیا تھا۔ مرکز نے پہلی میٹنگ میں ریاستوں کے ذریعہ اٹھائے گئے مسائل کو حل کرنے کی کوشش کی تھی۔


    ہندوستانی برآمدات پر عالمی کسادبازاری کے اثرات کو کم کرنے کے لئے وزیر کامرس نے ریاستوں کو ہدایت دی کہ ہندوستان کی برآمدات میں مختلف شعبوں کو شامل کریں اور نئے بازار تلاش کریں۔


    محترمہ نرملا سیتا رمن نے ریاستی حکومتوں سے ٹیسٹنگ، سرٹی فکیشن، اسٹوریج ار پیکجنگ کی سہولیات فراہم کرانے کے لئے مرکزی ایجنسیوں کے ساتھ اشتراک بڑھائیں۔


    انہوں نے بتایا کہ ہر ماہ ڈبلیو ٹی اور ممبران ممالک کے ذریعہ جاری کردہ ہندوستانی ٹریڈ پورٹل پر 150 -100 ایس پی ایس نوٹی فکیشن اور اتنی ہی تعداد میں ٹی بی ٹی نوٹی فکیشن دیکھے جاسکتے ہیں۔ اس میں 50 سے 60 فیصد پیمانے ہماری تجارت پر اثر ڈالنے کی صلاحیت رکھتے ہیں۔ تین شعبوں کی خصوصی ضروریات کو موٹے طور پر زرعی اور سمندری اشیا، جنگلاتی پیداوار اور صنعتی مصنوعات میں بانٹا جاسکتا ہے۔


    وزیر موصوفہ نے برآمداتی حکمت عملیوں کو غیر ملکی تجارتی پالیسی اور ریاستوں میں ایکسپورٹ کمشنروں کی تقرری کے لئے درکار تیاری کی جانب ریاستوں کی توجہ مبذول کرائی۔ انہوں نے ریاستوں سے ایکسپورٹ کمشنروں کو برآمدکاروں کے ساتھ بات چیت کرنے کے لئے واحد ونڈو اور مرکزی پوائنٹ بنانے کو کہا۔


    کونسل کی میٹنگ سے خطب کرنے والی دیگر شخصیات میں آسام کے وزیر چندر موہن پٹواری، آندھرا پردیش کے وزیر جناب پی نارائن، چھتیس گڑھ کے وزیر جناب امر اگروال گجرات کے وزیر جناب روہت بھائی پٹیل، جھارکھنڈ کے وزیر جناب سی پی سنگھ، کیرلا کے صنعت اور تجارت کے وزیر جناب اے سی معین الدین، مدھیہ پردیش کے وزیر جناب راجندر شکلا، راجستھان کے صنعت کے وزیر جناب شیکوال شامل تھے۔


    دیگر ریاستوں نے بھی اپنی ریاستوں سے متعلقہ میدانوں کےلئے خصوصی تجاویز اور آرا پیش کیں۔ زیادہ تر ریاستوں نے خصوصی طور پر اسائڈ (اے ایس آئی ڈ ای) کو بحال کرنے پر زور دیا۔


    جن اعلی تجارتی اداروں نے میٹنگ میں شر کت کی اور اپنی تجاویز پیش کیں، ان میں ایف آئی ای او، فکی، ایسوچیم اور سی آئی آئی شامل ہیں۔


    م ن۔ش ت ۔ ن ا۔


    (05- 0 1 -17)

    U- 67

    

    
    (Release ID: 1480061) Visitor Counter : 2