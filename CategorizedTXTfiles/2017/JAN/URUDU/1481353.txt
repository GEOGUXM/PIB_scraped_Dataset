      نوجوانوں کے امور اور کھیل کود کی وزارت

      نابینا افراد کیلئے کرکٹ کے کھیل کی سہولت فراہم کرنے کیلئے کھیل کود کے وزیر کی یقینی دہانی
      Posted On: 30 JAN 2017 11:44AM by PIB Delhi

      نئی دہلی۔ 30 ؍جنوری۔نوجوانوں کے اُمور او رکھیل کود کے وزیر مملکت (آزادانہ چارج) جناب وجئے گوئل نے اپنی وزارت اور اسپورٹس اتھارٹی آف انڈیا کی جانب سے ملک میں نابینا افراد کیلئے کرکٹ کے کھیل کی سہولت کو فروغ دینے کے لئے یقین دہانی کرائی ہے۔ بھارت میں نابینا افراد کیلئے کرکٹ ایسوسی ایشن (سی اے بی آئی) کے ذریعے منعقدہ دوسرے عالمی ٹی ۔20 کرکٹ برائے نابینا افراد کی چمپئن شپ کے مقابلے کا افتتاح کرتے ہوئے وزیر موصوف نے کہا ہے کہ کھیل کود کا محکمہ منظوری دینے کے سلسلے میں سی اے بی آئی کی تجویز پر غور کریگا تاکہ نابینا کرکٹروں کے لئے تقریبات کے اہتمام کیلئے حکومت کی جانب سے مالی امداد مل سکے۔
      جناب گوئل نے کہا ہے کہ حکومت نابینا افراد کیلئے کرکٹ کے کھیل کے تئیں مثبت رجحان رکھتی ہے اور حال ہی میں شیکھر نائیک نام کے نابینا کرکٹر کو یوم جمہوریہ کے موقع پر پدم شری کیلئے منتخب کیا گیا ہے۔ انہوں نے کہا ہے کہ بھارت میں دوسرے ٹی ۔20 عالمی کپ کا انعقاد اپنے آپ میں خود اس بات کا اظہار ہے کہ حکومت اس سلسلے میں سب کو شامل کرکے اور ساتھ لیکر چلنے کی پالیسی پر کاربند ہے اور معاشرے کے تمام تر طبقات کو ساتھ لیکر چلنے کی خواہشمند ہے اور نابینا کرکٹروں کو بھی ان کی اپنی صلاحیتوں کے کھیل کود کے میدان میں باقاعدہ مظاہرے کیلئے یکساں مواقع فراہم کرانے میں دلچسپی رکھتی ہے۔
      دوسرے عالمی ٹی۔20 کرکٹ برائے نابینا افراد چمپئن شپ کے انعقاد کے سلسلے میں بھارت سمیت تمام تر10 مندوب ممالک کے تئیں اپنی نیک تمناؤں کااظہار کرتے ہوئے کھیل کے وزیر نے کہا ہے کہ وہ دن دور نہیں ہے جب نابینا افراد کیلئے کرکٹ کو باقاعدہ طور پر استحکام حاصل ہوگا اور ا سے پیشہ ورانہ طور پر بھی تسلیم کیا جائے گا اور تمام تر اہم شراکت دار جو کھیل کود کے فروغ سے وابستہ ہیں، اپنی جانب سے اس میں زیادہ سے زیادہ تعاون دیں گے۔

    م ن ۔ ع ن

    
    
    (Release ID: 1481353) Visitor Counter : 2