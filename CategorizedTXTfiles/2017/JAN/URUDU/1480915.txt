      آبی وسائل، دریائی ترقیات اور گنگا احیاء کی وزارت

      نمامی گنگے پروجیکٹ میں کارپوریٹ کی شمولیت
      Posted On: 20 JAN 2017 7:30PM by PIB Delhi


    نئی دلّی ، 20 جنوری / آبی وسائل ، دریاؤں کے فروگ اور گنگا کی بحالی کی وزارت کے تحت گنگا کی صفائی کی قومی مہم ( این ایم سی جی ) نے نمامی گنگے میں کارپوریٹ کو شامل کرنے کی اپنی کوششوں کی کڑی میں کل ( بروز جمعرات ) کو نئی دلّی میں ایک ورک شاپ کا انعقاد کیا ۔


    گنگا کی بحالی کے لئے سی ایس آر کی سرگرمیوں پر منعقدہ ورک شاپ میں سرکاری شعبے کی مختلف اینٹر پرائزوں ، بینکوں اورکارپوریٹس شعبے کے متعدد نمائندگان نے سرگرمی کے ساتھ حصہ لیا ۔ ان نمائندگان نے نہ صرف ورک شاپ میں حصہ لیا بلکہ این ایم سی جی اور سرکاری و کارپوریٹ شعبوں کے اداروں نے اشتراک کے بڑے میدانوں میں ، نمامی گنگے پروگرام کے تحت جاری مختلف سرگرمیوں میں بھی گہری دلچسپی دکھائی ۔


    ورک شاپ میں مہارتن ، نورتن اور دیگر پی ایس یو ، جن میں او این جی سی ، کول انڈیا لمیٹیڈ ، بی ایچ ای ایل ، گیل انڈیا لمیٹیڈ ، سیل ، این سی پی ٹی لمیٹیڈ ، آئل انڈیا لمیٹیڈ ، پیٹرو نیٹ ایل این جی لمیٹیڈ وغیرہ کے نمائندوں نے اس تقریب میں شرکت کی ۔ پرائیویٹ اور سرکاری شعبے کے بینکوں جیسے ایس بی آئی ، پنجاب نیشنل بینک ، بینک آف انڈیا ، ایچ ڈی ایف سی ، آئی سی آئی سی آئی ، یس بینک ، او بی سی بینک اوریوکو بینکوں وغیرہ نے ورک شاپ میں محرک طور پر حصہ لیا اور گنگا کی صفائی کے لئے اپنے پر عزم نظریات و خیالات کا تبادلہ کیا ۔ 20 سے زائد بینکوں نے ورک شاپ میں حصہ لیا ۔ آدتیہ برلا گروپ جے ایس ڈبلیو اور ٹاٹا سنز جیسی کمپنیوں نے ورک شاپ میں حصہ لیا اور اپنے قیمتی نظریات کو ساجھا کیا ۔


    اجلاس سے خطاب کرتے ہوئے این ایم سی جی کے ڈائریکٹر جنرل جناب یو پی سنگھ نے مشترکہ دلچسپی سے متعلق میدانوں پر روشنی ڈالنے سے قبل نمامی گنگے پروگرام کے تحت سیویج ٹریٹمنٹ ، دریاؤوں کی صفائی ، حیاتیاتی تنوع اور سرکاری شراکت داری کے مختلف پروجیکٹوں کے خاکے پر تبادلۂ خیال کیا ۔ جناب سنگھ نے سرکاری اور نجی شعبے کے اہم اشتراک پر زور دیتے ہوئے تمام شراکت داروں کو این ایم سی جی کے ساتھ اپنے بیش قیمتی نظریات اور آراء کو بانٹنے اور ساجھا کرنے کے لئے مدعو کیا ۔ صاف گنگا فنڈس پر روشنی ڈالتے ہوئے موصوف نے کہا کہ یہ مرکزی وزیر خزانہ کی سربراہی میں ایک ٹرسٹ ہے ، جس کا قیام 2014 ء میں عمل میں آیا تھا ۔ کلین گنگا فنڈس میں تعاون ایک نوٹیفائیڈ سی ایس آر سرگرمی ہے ۔ باہمی رابطہ سیشن خصوصاً سوال جواب وقفے کے دوران بہت سی کمپنیوں نے اپنی سی ایس آر سرگرمیوں پر روشنی ڈالی اور اس شعبے میں این ایم سی جی کے ساتھ کام کرنے اور پانچ ریاستوں میں گنگا کے طاس میں نمامی گنگے سرگرمیوں میں اپنا تعاون دینے کی خواہش ظاہر کی ۔


    U. No. 292

    
    
    (Release ID: 1480915) Visitor Counter : 2