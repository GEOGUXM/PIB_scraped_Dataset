      ఆర్థిక మంత్రిత్వ శాఖ

      దేశ ప్రగతి కోసం త్రిదిశాత్మకమైన మార్పులకు శ్రీకారం చుట్టిన కేంద్ర ప్రభుత్వం; అవే ‘జెఎఎమ్’, జిఎస్ టి, ఇంకా నోట్ల చట్టబద్ధత రద్దు: కేంద్ర ఆర్థిక శాఖ మంత్రి శ్రీ అరుణ్ జైట్లీ -‘ఆంధ్ర ప్రదేశ్ అభివృద్ధికి కేంద్రం పూర్తి మద్దతును అందిస్తుంది’
      -“దేశంలో సులభతర వ్యాపారానికి అనువైన ప్రాంతాలలో ఒకటో స్థానంలో నిలిచిన ఆంధ్ర ప్రదేశ్”

      Posted On: 27 JAN 2017 3:54PM by PIB Hyderabad

    కేంద్ర ఆర్థిక శాఖ మంత్రి శ్రీ అరుణ్ జైట్లీ సిఐఐ - భాగస్వామ్య శిఖరాగ్ర సమావేశాన్ని ఈ రోజు విశాఖపట్నంలో ప్రారంభించారు . ఈ సందర్భంగా ఆయన ప్రారంభోపన్యాసమిస్తూ , ఆంధ్ర ప్రదేశ్ అభివృద్ధి చెందేందుకు కేంద్రం సంపూర్ణ మద్దతును అందిస్తుందన్నారు . ప్రభుత్వ నివేదికల ప్రకారం ఆంధ్ర ప్రదేశ్ దేశంలోనే సులభంగా వ్యాపారం చేసుకోవడానికి అనువైన ప్రాంతాలలో ఒకటో స్థానం సంపాదించుకొందని మంత్రి వెల్లడించారు . ఆంధ్ర ప్రదేశ్ కు చట్టాల రూపంలోనూ , కేంద్ర ప్రభుత్వం తరఫునా చేసిన వివిధ వాగ్దానాలను నెరవేర్చడం జరిగిందని ఆయన అన్నారు . కేంద్రం ఒకదాని తరువాత మరొకటిగా అన్ని వాగ్దానాలను తీరుస్తుందని ఆర్థిక మంత్రి తెలిపారు . కేంద్ర ప్రభుత్వ మద్దతుతో ఆంధ్ర ప్రదేశ్ దేశంలోకెల్లా అత్యంత ఉత్తమమైన రాష్ట్రాలలో ఒకటిగా అభివృద్ధి చెందనుందని శ్రీ జైట్లీ అన్నారు .


    ఆంధ్ర ప్రదేశ్ కు ఉన్న అత్యంత దీర్ఘమైన కోస్తా తీర ప్రాంతం ఈ రాష్ట్రం ఆర్థికంగా అభివృద్ధి చెందడానికి తోడ్పడగలదని శ్రీ అరుణ్ జైట్లీ చెప్పారు . పోలవరం ప్రాజెక్టును కేంద్రం అందించే సహాయంతో ఆంధ్ర ప్రదేశ్ పూర్తి చేయగలిగిందంటే గనక , వ్యవసాయ రంగంలో అగ్రగామి రాష్ట్రాలలో ఒకటిగా ఆంధ్ర ప్రదేశ్ ఒకటిగా నిలువగలుగుతుందని శ్రీ జైట్లీ అన్నారు . అసమానమైన రీతిలో ఆంధ్ర ప్రదేశ్ విభజనకు లోనైందని , కానీ రెండున్నర సంవత్సరాల వ్యవధిలోనే ఈ రాష్ట్రం పూర్తి శక్తితో ఎదిగి , రెండంకెల స్థాయి జిడిపి ని అందుకొందని మంత్రి చెప్పారు . రానున్న రెండేళ్లలో ఆంధ్ర ప్రదేశ్ జాతీయ జిడిపి కన్నా మిన్నగా 4-5 శాతం వృద్ధి రేటును నమోదు చేయగలుగుతుందన్నారు . దేశంలోని ఇతర రాష్ట్రాలతో పోలిస్తే , ఆంధ్ర ప్రదేశ్ భారీ వ్యవసాయ దిగుబడులను , భారీ సేవల రంగాన్ని , పెద్ద సేద్యపు నీటిపారుదల పథకాల వంటివి కలిగివుందని ఆర్థిక మంత్రి గుర్తు చేశారు . కేంద్ర ప్రభుత్వం అనేక కేంద్ర సంస్థలను ఆంధ్ర ప్రదేశ్ లో రికార్డు సమయంలో నెలకొల్పినట్లు శ్రీ జైట్లీ తెలిపారు .


    దేశంలో ప్రజల వైఖరిలో మార్పు వచ్చిందని , వారు దేశాభివృద్ధికి అరమరికలు లేని మనస్సుతోను , ప్రభుత్వ విధానాలకు మరియు సంస్కరణలకు సకారాత్మకమైన దృక్పథంతోను మద్దతు పలుకుతున్నారని కేంద్ర ఆర్థిక శాఖ మంత్రి శ్రీ అరుణ్ జైట్లీ అన్నారు . కేంద్రం , రాష్ట్ర ప్రభుత్వాలు కలిసి దేశాభివృద్ధి కోసం పనిచేయాలని సూచించారు . భారతదేశంలో పెట్టుబడులలో 90 శాతం పెట్టుబడులు మౌలిక రంగం , గ్రామీణ అభివృద్ధి , మరియు రవాణా రంగంలో ఉన్నాయని వివరించారు . దేశాన్ని పురోగతిపథంలో నడిపేందుకు కేంద్ర ప్రభుత్వం మూడు దిశలలో పరివర్తనకు కంకణం కట్టుకుందని , అవే జెఎఎమ్ ( జన్ ధన్ యోజన - ఆధార్ - మొబైల్ .. JAM), జిఎస్ టి ( వస్తువులు , సేవల పన్ను ) తో పాటు నోట్ల చెలామణి రద్దు అని శ్రీ అరుణ్ జైట్లీ విశదీకరించారు . బహుళ పన్నులను నివారించడం కోసం , పన్నుల పైన పన్నులు వేసే పద్ధతిని తొలగించడం కోసం , అవినీతిని నిర్మూలించడం కోసం కేంద్ర ప్రభుత్వం వస్తువులు , సేవల పన్ను ను ( జిఎస్ టి ) తీసుకువస్తోందని కేంద్ర ఆర్థిక మంత్రి శ్రీ జైట్లీ తెలిపారు . శ్రీ జైట్లీ టైమ్ ఇండియా పురస్కారాలను విజేతలకు ప్రదానం చేశారు .


    

    ***

    
    
    (Release ID: 1481277) Visitor Counter : 15
    
    

      Background release reference

      CII Partnership Summit 2017
      This link will take you to a webpage outside this websiteinteractive page. Click OK to continue.Click Cancel to stop : CII Partnership Summit 2017
      Read this release in: English