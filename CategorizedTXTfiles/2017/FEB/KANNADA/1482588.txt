      ರಾಸಾಯನಿಕ ಮತ್ತು ರಸಗೊಬ್ಬರ ಸಚಿವಾಲಯ

      ಔಷಧ ಮತ್ತು ವೈದ್ಯಕೀಯ ಉಪಕರಣಗಳ ಕ್ಷೇತ್ರಗಳಲ್ಲಿ ಆಕರ್ಷಕ ಹೂಡಿಕೆಯ ಗುರಿಯಾಗಿ ಭಾರತವನ್ನು ಪ್ರತಿಬಿಂಬಿಸುವ ಗುರಿ: ಶ್ರೀ ಅನಂತಕುಮಾರ್ ಎರಡನೇ ‘ಇಂಡಿಯಾ ಫಾರ್ಮಾ 2017 ಅಂಡ್ ಇಂಡಿಯಾ ಮೆಡಿಕಲ್ ಡಿವೈಸ್ 2017: ಜವಾಬ್ದಾರಿಯ ಆರೋಗ್ಯ ಶುಶ್ರೂಷೆಗಾಗಿ’
      Posted On: 13 FEB 2017 4:10PM by PIB Bengaluru


    ಔಷಧ ಮತ್ತು ವೈದ್ಯಕೀಯ ಉಪಕರಣಗಳ ಕ್ಷೇತ್ರಗಳಲ್ಲಿ ಆಕರ್ಷಕ ಹೂಡಿಕೆಯ ಗುರಿಯಾಗಿ ಭಾರತವನ್ನು ಪ್ರತಿಬಿಂಬಿಸುವ ಗುರಿ : ಶ್ರೀ ಅನಂತಕುಮಾರ್ ಎರಡನೇ ‘ ಇಂಡಿಯಾ ಫಾರ್ಮಾ 2017 ಅಂಡ್ ಇಂಡಿಯಾ ಮೆಡಿಕಲ್ ಡಿವೈಸ್ 2017: ಜವಾಬ್ದಾರಿಯ ಆರೋಗ್ಯ ಶುಶ್ರೂಷೆಗಾಗಿ ’

    ಕಾರ್ಯಕ್ರಮಕ್ಕೆ ಕರ್ನಾಟಕದ ಆತಿಥ್ಯ


    ಭಾರತೀಯ ಔಷಧ ಮತ್ತು ವೈದ್ಯಕೀಯ ಉಪಕರಣಗಳ ಕೈಗಾರಿಕೆ , ಅದರ ಬೆಳವಣಿಗೆ ಸಾಧಯತೆ , ಸರ್ಕಾರದ ನೀತಿ ಉಪಕ್ರಮಗಳು ಮತ್ತು ಕಾಳಜಿ ವಹಿಸ ಬೇಕಾದ ಸಮಸ್ಯೆಗಳ ಕುರಿತು ಗಮನ ಹರಿಸುವುದಕ್ಕಾಗಿ ಎಫ್ ‍ ಐಸಿಸಿಐ ಕೈಗಾರಿಕಾ ಸಭೆಯನ್ನು ಆಯೋಜಿಸಿದೆ .


    ಬೆಂಗಳೂರು , ಫೆಬ್ರವರಿ 11, 2017: ರಾಸಾಯನಿಕಗಳು ಮತ್ತು ರಸಗೊಬ್ಬರಗಳ ಇಲಾಖೆಯ ಔಷಧವಸ್ತುಗಳ ವಿಭಾಗ , ಈಗ ಭಾರತೀಯ ವಾಣಿಜ್ಯ ಮತ್ತು ಕೈಗಾರಿಕೆಗಳ ಮಹಾ ಸಂಸ್ಥೆಗಳ ಒಕ್ಕೂಟ ( ಎಫ್ ‍ ಐಸಿಸಿಐ ) ಜೊತೆಯಾಗಿ ಇಂಡಿಯಾ ಫಾರ್ಮಾ ಅಂಡ್ ಇಂಡಿಯಾ ಮೆಡಿಕಲ್ ಡಿವೈಸ್ 2017 ಎಂಬ ಔಷಧ ವಸ್ತುಗಳು ಮತ್ತು ವೈದ್ಯಕೀಯ ಉಪಕರಣಗಳನ್ನು ಕುರಿತ ಅಂತಾರಾಷ್ಟ್ರೀಯ ಪ್ರದರ್ಶನ ಮತ್ತು ವಿಚಾರ ಸಂಕಿರಣದ ಎರಡನೇ ಅಧ್ಯಾಯವನ್ನು ಬೆಂಗಳೂರಿನಲ್ಲಿ ಉದ್ಘಾಟಿಸಿವೆ . ಜವಾಬ್ದಾರಿಯ ಆರೋಗ್ಯ ಶುಶ್ರೂಷೆ ಎಂಬ ದೃಷ್ಟಿಕೋನದೊಂದಿಗೆ ಈ ಕಾರ್ಯಕ್ರಮವನ್ನು ಬೆಂಗಳೂರಿನಲ್ಲಿ ಫೆಬ್ರವರಿ 11, 2017 ರಿಂದ ಫೆ . 13 2017 ರವರೆಗೆ ಆಯೋಜಿಸಲಾಗುತ್ತಿದೆ .


    ಉದ್ಘಾಟನಾ ಕಾರ್ಯಕ್ರಮದಲ್ಲಿ ಹಾಜರಿದ್ದ ಪ್ರಮುಖರಲ್ಲಿ ರಾಸಾಯನಿಕ ಮತ್ತು ರಸಗೊಬ್ಬರ ಹಾಗೂ ಸಂಸದೀಯ ವಿದ್ಯಮಾನಗಳ ಗೌರವಾನ್ವಿತ ಕೇಂದ್ರ ಸಚಿವ ಶ್ರೀ ಅನಂತಕುಮಾರ್ , ಕರ್ನಾಟಕದ ಗೌರವಾನ್ವಿತ ಮುಖ್ಯಮಂತ್ರಿ ಶ್ರೀ ಸಿದ್ದರಾಮಯ್ಯ , ಕೇಂದ್ರ ಅಂಕಿ ಅಂಶಗಳು ಮತ್ತು ಕಾರ್ಯಕ್ರಮ ಅನುಷ್ಠಾನ ಇಲಾಖೆಯ ಗೌರವಾನ್ವಿತ ಸಚಿವ ಶ್ರೀ ಡಿ . ವಿ . ಸದಾನಂದಗೌಡ , ಕೇಂದ್ರ ರಾಸಾಯನಿಕಗಳು ಮತ್ತು ರಸಗೊಬ್ಬರ ಇಲಾಖೆಯ ರಾಜ್ಯಸಚಿವ ಶ್ರೀ ಮನ್ ‍ ಸುಖ್ ಎಲ್ . ಮಾಂಡವಿಯಾ , ಕೇಂದ್ರ ವಾಣಿಜ್ಯ ಮತ್ತು ಕೈಗಾರಿಕಾ ಇಲಾಖೆಯ ರಾಜ್ಯ ಸಚಿವೆ ಶ್ರೀಮತಿ ನಿರ್ಮಲಾ ಸೀತಾರಾಮನ್ , ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಇಲಾಖೆಯ ರಾಜ್ಯಸಚಿವೆ ಶ್ರೀಮತಿ ಅನುಪ್ರಿಯೆ ಪಟೇಲ್ ಮತ್ತು ಕರ್ನಾಟಕದ ಕುಟುಂಬ ಕಲ್ಯಾಣ ಸಚಿವರು ಹಾಜರಿದ್ದರು .


    ಮೂರು ದಿನಗಳ ಅಂತಾರಾಷ್ಟ್ರೀಯ ಪ್ರದರ್ಶನಕ್ಕೆ ಕರ್ನಾಟಕ ಆತಿಥ್ಯ ವಹಿಸುತ್ತಿದ್ದು ಜವಾಬ್ದಾರಿಯ ಆರೋಗ್ಯ ಶುಶ್ರೂಷೆ ಕುರಿತು ಬದ್ಧತೆಯ ಕಾರ್ಯಕ್ರಮ ರೂಪಿಸುವ ದೃಷ್ಟಿಕೋನವನ್ನು ಇದು ಎತ್ತಿಹಿಡಿದಿದೆ . ಜೊತೆಗೆ ಈ ಕ್ಷೇತ್ರದಲ್ಲಿ ಸ್ವದೇಶಿ ಉತ್ಪಾದನೆಯನ್ನು ಹೆಚ್ಚಿಸುವುದಲ್ಲದೆ ಔಷಧ ರಫ್ತಿಗೆ ಚಾಲನೆ ನೀಡಿ ಒಟ್ಟಾರೆ ಔಷಧ ಕ್ಷೇತ್ರದ ಬೆಳವಣಿಗೆಯನ್ನು ಹೆಚ್ಚಿಸುವ ಉದ್ದೇಶ ಇಟ್ಟುಕೊಳ್ಳಲಾಗಿದೆ .


    ಈ ದ್ವಂದ್ವ ಸಮ್ಮೇಳನಗಳನ್ನು ಫಾರ್ಮಾ ಕುಂಭ ರೂಪದಲ್ಲಿ ಉದ್ದೇಶಿಸಿ , ಕೇಂದ್ರ ರಾಸಾಯನಿಕಗಳು ಮತ್ತು ರಸಗೊಬ್ಬರ ಇಲಾಖೆಯ ಗೌರವಾನ್ವಿತ ಸಚಿವರಾದ ಶ್ರೀ ಅನಂತ್ ಕುಮಾರ್ ಅವರು ಮಾತನಾಡಿ , ಇಂದು ಜನೌಷಧಿಗಳ ಜಾಗತಿಕ ಮಾರುಕಟ್ಟೆ ರಫ್ತಿನಲ್ಲಿ ಭಾರತ ಶೇ .20 ರಷ್ಟು ಕೊಡುಗೆ ನೀಡುತ್ತಿದೆ . ಇದರಿಂದ ಜಾಗತಿಕವಾಗಿ ಜನೌಷಧಗಳನ್ನು ಪೂರೈಸುವ ಅತ್ಯಂತ ದೊಡ್ಡ ಪೂರೈಕೆದಾರ ದೇಶ ನಮ್ಮದಾಗಿದೆ . ಮುಂಬರುವ ವರ್ಷಗಳಲ್ಲಿ ಇದು ಮತ್ತಷ್ಟು ವಿಸ್ತರಿಸುವ ನಿರೀಕ್ಷೆ ಇದೆ . ಔಷಧ ವಸ್ತುಗಳ ಕೈಗಾರಿಕೆ ಕಳೆದ ಎರಡು ದಶಕಗಳಲ್ಲಿ ಭಾರತದಲ್ಲಿ ಯಶಸ್ವಿ ಕಥೆ ಹೊಂದಿದೆ . ಕಳೆದ ವರ್ಷ ಎರಡಂಕಿಯ ಬೆಳವಣಿಗೆಯೊಂದಿಗೆ ಕೈಗಾರಿಕೆ 2020 ನೇ ವರ್ಷದ ಹೊತ್ತಿಗೆ 25 ಶತಕೋಟಿ ಯುಎಸ್ ಡಾಲರ್ ಮೌಲ್ಯವನ್ನು ತಲುಪುವ ನಿರೀಕ್ಷೆ ಇದ್ದು ಜಾಗತಿಕವಾಗಿ ಭಾರತ 6 ನೇ ಅತ್ಯಂತ ದೊಡ್ಡ ಮಾರುಕಟ್ಟೆಯಾಗಲಿದೆ ಎಂದರು .


    ಕಾರ್ಯಕ್ರಮವನ್ನು ಉದ್ದೇಶಿಸಿ ಕೇಂದ್ರ ರಾಸಾಯನಿಕ ಮತ್ತು ರಸಗೊಬ್ಬರ ಇಲಾಖೆಗಳ ಗೌರವಾನ್ವಿತ ರಾಜ್ಯ ಸಚಿವರಾದ ಶ್ರೀ ಮನ್ ‍ ಸುಖ್ ಎಲ್ . ಮಾಂಡವೀಯ ಅವರು ಮಾತನಾಡಿ , ಈ ಕ್ಷೇತ್ರಕ್ಕೆ ಪ್ರಸ್ತುತವಾದ ಮೂಲ ವಿಷಯಗಳನ್ನು ಕುರಿತು ಚಿಂತನೆ ನಡೆಸಲು ಕೈಗಾರಿಕೆಯ ನಾಯಕರನ್ನು ಒಂದುಗೂಡಿಸುವುದಕ್ಕಾಗಿ ಸಮ್ಮೇಳನವನ್ನು ವಿನ್ಯಾಸಗೊಳಿಸಲಾಗಿದೆ . ಜೊತೆಗೆ ನಿಬಂಧನೆಗಳ ಸಮನ್ವಯವನ್ನು ಕೈಗೊಂಡು ಮಾರಾಟವನ್ನು ಪರಿಣಾಮವಾಗಿ ಹೆಚ್ಚಿಸಿ ಗಡಿಗಳಾಚೆಗೆ ಅತ್ಯುತ್ತಮ ಅಭ್ಯಾಸಗಳನ್ನು ಹಂಚಿಕೊಳ್ಳುವುದು ಕಾರ್ಯಕ್ರಮದ ಉದ್ದೇಶವಾಗಿದೆ ಎಂದರು .


    ಭಾರತೀಯ ವೈದ್ಯಕೀಯ ಉಪಕರಣಗಳು -2017 ಕುರಿತು ಒತ್ತು ನೀಡಿ ಶ್ರೀ ಮಾಂಡವೀಯಾ ಅವರು ಮಾತನಾಡಿ , ಭಾರತದಲ್ಲಿ ವೈದ್ಯಕೀಯ ತಂತ್ರಜ್ಞಾನ ಕ್ಷೇತ್ರ ಕ್ಷಿಪ್ರಗತಿಯಲ್ಲಿ ಬೆಳವಣಿಗೆ ಕಾಣುತ್ತಿದ್ದು ಜೊತೆಗೆ ದೇಶದ ಎಲ್ಲೆಡೆ ರೋಗನಿದಾನ ಮತ್ತು ಚಿಕಿತ್ಸಾತ್ಮಕ ಆರೈಕೆಯನ್ನು ತಲುಪಿಸಲು ಇದು ಮತ್ತಷ್ಟು ಬೃಹತ್ ಬೆಳವಣಿಗೆಯ ಸಾಧ್ಯತೆ ಹೊಂದಿದೆ . ಪ್ರಸ್ತುತ 6 ಶತಕೋಟಿ ಯುಎಸ್ ಡಾಲರ್ ಮೌಲ್ಯವನ್ನು ಹೊಂದಿರುವ ಈ ಕ್ಷೇತ್ರ 2020 ರವರೆಗೆ ವರ್ಷದಿಂದ ವರ್ಷಕ್ಕೆ ಶೇ .15 ರಷ್ಟು ಬೆಳವಣಿಗೆಯ ಹಾದಿಯಲ್ಲಿದೆ . ಭಾರತದ ನಗರ ಪ್ರದೇಶಗಳಿಂದ ಆಚೆಗೆ ಆರ್ಥಿಕ ಸ್ಥಿತಿ ವಿಸ್ತರಿಸುವ ಸಮಯದಲ್ಲಿ ಹೆಚ್ಚುತ್ತಿರುವ ಬೇಡಿಕೆಯಿಂದ ಈ ಮಾರುಕಟ್ಟೆ ದೃಢವಾಗಿ ಮುಂದುವರಿಯುವ ಸಾಧ್ಯತೆ ಬಲವಾಗಿದೆ . ಪ್ರಸ್ತುತ ಬೆಳವಣಿಗೆಯ ಒಲವಿನಲ್ಲೂ ಕೂಡ ತನ್ನ ನೈಜ ಸಾಮಥ್ರ್ಯವನ್ನು ಹೊರತರಲು ಈ ಕ್ಷೇತ್ರ ಪರಿವರ್ತನೆಗಾಗಿ ಎದುರು ನೋಡುತ್ತಿದೆ ಎಂದರು .


    ಕರ್ನಾಟಕದ ಗೌರವಾನ್ವಿತ ಮುಖ್ಯಮಂತ್ರಿ ಶ್ರೀ ಸಿದ್ದರಾಮಯ್ಯ ಅವರು ಮಾತನಾಡಿ , ವೈದ್ಯಕೀಯ ಉಪಕರಣಗಳು ಮತ್ತು ಔಷಧ ವಸ್ತುಗಳ ಕ್ಷೇತ್ರದಲ್ಲಿ ಪರಸ್ಪರ ಸಂಬಂಧಿತ ಸಮ್ಮೇಳನಕ್ಕೆ ಕರ್ನಾಟಕ ಎರಡನೇ ಬಾರಿಗೆ ಆತಿಥ್ಯ ವಹಿಸುತ್ತದೆ . ರಾಜ್ಯ ಔಷಧ ವಸ್ತುಗಳ ಕೈಗಾರಿಕೆ 264 ಉತ್ಪಾದನಾ ಘಟಕಗಳನ್ನು ಹೊಂದಿದ್ದು ಇದರಲ್ಲಿನ ಸಣ್ಣ , ಮಧ್ಯಮ , ಬೃಹತ್ , ಸಾರ್ವಜನಿಕ ಕ್ಷೇತ್ರದ ಮತ್ತು ಬಹುರಾಷ್ಟ್ರೀಯ ಸಂಸ್ಥೆಗಳು 25,000 ಜನರಿಗೆ ನೇರ ಉದ್ಯೋಗಾವಕಾಶ ನೀಡಿವೆ . ಔಷಧವಸ್ತುಗಳ ರಫ್ತಿನಲ್ಲಿ ರಾಜ್ಯ 5 ನೇ ಸ್ಥಾನ ಹೊಂದಿದ್ದು , ಅದರ ಶೇ . 40 ರಷ್ಟು ಔಷಧ ಉತ್ಪನ್ನಗಳು ಸಾಗರೋತ್ತರವಾಗಿ ರಫ್ತಾಗುತ್ತಿವೆ . ಔಷಧ ಕ್ಷೇತ್ರದಲ್ಲಿ ಹೂಡಿಕೆಯ ನೆಚ್ಚಿನ ಗುರಿಯಾಗಲು ಈ ಸಮ್ಮೇಳನ ನಮಗೆ ಅವಕಾಶ ನೀಡುತ್ತದೆ ಅಲ್ಲದೆ ರಾಜ್ಯವನ್ನು ಔಷಧ ವಸ್ತುಗಳು ಮತ್ತು ಆರೋಗ್ಯ ಶುಶ್ರೂಷೆ ಕ್ಷೇತ್ರದಲ್ಲಿ ಕೇಂದ್ರಬಿಂದುವನ್ನಾಗಿಸಲು ಕೂಡ ಅವಕಾಶ ಪೂರೈಸುತ್ತಿದೆ ಎಂದರು .


    ಇಂಡಿಯಾ ಫಾರ್ಮಾ ಪ್ರದರ್ಶನ ಪೂರ್ಣಗೊಳಿಸಿದ ಫಾರ್ಮುಲೇಷನ್ ‍ ಗಳಿಂದ ಆರಂಭಿಸಿ ಸಕ್ರಿಯ ಔಷಧ ಘಟಕಾಂಶಗಳು ( ಎಪಿಐ ), ಜೈವಿಕ ಔಷಧ ವಸ್ತುಗಳು , ಸೂಕ್ಷ್ಮ ರಸಾಯನಿಕಗಳು , ಮಧ್ಯವಸ್ತುಗಳು , ನೈಸರ್ಗಿಕ ಅಂಶಗಳು ಮುಂತಾದ ಔಷಧ ಕೈಗಾರಿಕೆಯ ಎಲ್ಲ ವಿಭಾಗಗಳನ್ನು ಇಂಡಿಯಾ ಫಾರ್ಮಾ ಪ್ರದರ್ಶನ ಒಳಗೊಂಡಿರುತ್ತದೆ . ರೋಗ ತಡೆಯುವ ವಿಭಾಗದಿಂದ ಆರಂಭವಾಗಿ ಚಿಕಿತ್ಸೆಯ ಆರೈಕೆಯಲ್ಲಿನ ವಿಭಾಗಗಳ ವೈದ್ಯ - ತಂತ್ರಜ್ಞಾನದ ನವೀನತೆಗಳ ಪ್ರದರ್ಶನಗಳನ್ನು ಇಂಡಿಯಾ ಮೆಡಿಕಲ್ ಡಿವೈಸ್ ಪ್ರದರ್ಶನ ಒಳಗೊಂಡಿರುತ್ತದೆ . ಪ್ರದರ್ಶನದಲ್ಲಿ ಮುಂಚೂಣಿಯ ಔಷಧ ವಸ್ತುಗಳ ಮತ್ತು ವೈದ್ಯಕೀಯ ಉಪಕರಣಗಳ ಕಂಪನಿಗಳು ತಮ್ಮ ಪರಿಣತಿ ಮತ್ತು ಉತ್ಪನ್ನಗಳನ್ನು ಪ್ರದರ್ಶಿಸಲಿವೆ .


    ಈ ಬಾರಿಯ ಕಾರ್ಯಕ್ರಮ ವೈದ್ಯಕೀಯ ಉಪಕರಣಗಳಿಗೆ - ಭವಿಷ್ಯವನ್ನು ರೂಪಿಸುವುದು - ಸೂಕ್ತ ಆಯ್ಕೆಗಳನ್ನು ಮಾಡುವುದು ಮತ್ತು ಔಷಧ ಕ್ಷೇತ್ರಕ್ಕೆ ಭಾರತೀಯ ಔಷಧ ವಸ್ತುಗಳ ಕ್ಷೇತ್ರದ ಭವಿಷ್ಯವನ್ನು ರೂಪಿಸುವುದು ಎಂಬ ತಿರುಳುಗಳನ್ನು ಆಧರಿಸಿದೆ . ಸಮಕಾಲೀನ ನೀತಿ ಹಸ್ತಕ್ಷೇಪ , ವಹಿವಾಟು ಸುಲಭಗೊಳಿಸುವುದು , ಅತ್ಯುತ್ತಮ ಅಭ್ಯಾಸಗಳನ್ನು ಹಂಚಿಕೊಳ್ಳುವುದು , ಜಾಗತಿಕ ನಿಯಂತ್ರಣ ಚೌಕಟ್ಟಿನೊಂದಿಗೆ ಸಹಭಾಗಿತ್ವ ಪೋಷಿಸುವುದು ಮುಂತಾದವುಗಳ ಕುರಿತು , ಜೊತೆಗೆ ಈ ಕ್ಷೇತ್ರದಲ್ಲಿನ ಸಂಶೋಧನೆ ಮತ್ತು ಅಭಿವೃದ್ಧಿ ಅಲ್ಲದೇ ಉತ್ಪಾದನಾ ಕ್ಷೇತ್ರಗಳಲ್ಲಿ ಹೂಡಿಕೆಗಾಗಿ ಜಾಗತಿಕ ಆಕರ್ಷಣೀಯತೆಯಲ್ಲಿ ಭಾರತವನ್ನು ಮುಂಚೂಣಿಯಲ್ಲಿ ತರುವಂಥ ಸುಧಾರಣೆಗಳ ಬಗ್ಗೆ ಚರ್ಚೆ ನಡೆಸುವಂತೆ ಈ ಮೂರು ದಿನಗಳ ಕಾರ್ಯಕ್ರಮದಲ್ಲಿನ ಉಪಕ್ರಮಗಳು ಗಮನ ಕೇಂದ್ರೀಕರಿಸುವಂತೆ ವಿನ್ಯಾಸಗೊಳಿಸಲಾಗಿದೆ .


    ರಾಸಾಯನಿಕ ಮತ್ತು ರಸಗೊಬ್ಬರ ಹಾಗೂ ಸಂಸದೀಯ ವಿದ್ಯಮಾನಗಳ ಕೇಂದ್ರ ಸಚಿವ ಶ್ರೀ ಅನಂತಕುಮಾರ್ ಮಾತನಾಡಿ , ಔಷಧ ವಸ್ತುಗಳು ಮತ್ತು ವೈದ್ಯಕೀಯ ಉಪಕರಣಗಳ ಕ್ಷೇತ್ರದಲ್ಲಿ ರಫ್ತು ಹೆಚ್ಚಿಸಲು ಸಣ್ಣ ಮತ್ತು ಮಧ್ಯಮ ಉದ್ಯಮಗಳನ್ನು ಪ್ರೋತ್ಸಾಹಿಸಬೇಕಾದ ಅಗತ್ಯವನ್ನು ಒತ್ತಿ ಹೇಳಿದರು . ಭಾರತೀಯ ಮತ್ತು ಅಂತಾರಾಷ್ಟ್ರೀಯ ಆರೋಗ್ಯಶುಶ್ರೂಷೆ ಸಮುದಾಯಕ್ಕೆ ತಮ್ಮ ಉತ್ಪನ್ನಗಳನ್ನು ಪ್ರದರ್ಶಿಸಲು ಭಾರತೀಯ ಔಷಧ ವಸ್ತುಗಳು ಮತ್ತು ವೈದ್ಯಕೀಯ ಉಪಕರಣ ಕೈಗಾರಿಕೆಗೆ ಉತ್ಕ ø ಷ್ಟ ವೇದಿಕೆಯನ್ನು ಈ ಸಮ್ಮೇಳನ ಸಂದರ್ಭ ನಡೆಯುವ ಇತರೆ ಕಾರ್ಯಕ್ರಮಗಳು ನೀಡಲಿವೆ ಅಲ್ಲದೇ ನೂತನ ಉದ್ಯಮ ಅವಕಾಶವನ್ನು ಸೃಷ್ಟಿಸಲಿದೆ . ಭಾರತೀಯ ಆರ್ಥಿಕ ಕ್ಷೇತ್ರದ ಆರೋಗ್ಯ ಮತ್ತು ಔಷಧ ವಿಭಾಗದಲ್ಲಿ ಭಾರತವನ್ನು ಸ್ವಾವಲಂಬಿ ರಾಷ್ಟ್ರವನ್ನಾಗಿಸುವ ಪರಿಶ್ರಮಕ್ಕೆ ಇದು ಬಹಳ ಮುಖ್ಯವಾಗಿದೆ ಎಂದು ತಿಳಿಸಿದರು .


    ಪೂರ್ಣಗೊಳಿಸಿದ ಫಾರ್ಮುಲೇಷನ್ ‍ ಗಳಿಂದ ಆರಂಭಿಸಿ ಸಕ್ರಿಯ ಔಷಧ ಘಟಕಾಂಶಗಳು ( ಎಪಿಐ ), ಜೈವಿಕ ಔಷಧ ವಸ್ತುಗಳು , ಸೂಕ್ಷ್ಮ ರಸಾಯನಿಕಗಳು , ಮಧ್ಯವಸ್ತುಗಳು , ನೈಸರ್ಗಿಕ ಅಂಶಗಳು ಮುಂತಾದ ಔಷಧ ಕೈಗಾರಿಕೆಯ ಎಲ್ಲ ವಿಭಾಗಗಳನ್ನು ಇಂಡಿಯಾ ಫಾರ್ಮಾ ಪ್ರದರ್ಶನ ಒಳಗೊಂಡಿರುತ್ತದೆ . ಕಾರ್ಯಕ್ರಮದ ಎರಡನೇ ಆವೃತ್ತಿಯಲ್ಲಿ ಔಷಧ ಮತ್ತು ವೈದ್ಯಕೀಯ ಉಪಕರಣ ಕ್ಷೇತ್ರದ 250 ಕ್ಕೂ ಹೆಚ್ಚಿನ ಪ್ರದರ್ಶಕರು , 24 ಕ್ಕೂ ಹೆಚ್ಚಿನ ದೇಶಗಳ ಖರೀದಿದಾರರು , ಆರು ದೇಶಗಳ ಅಂತಾರಾಷ್ಟ್ರೀಯ ನಿಯಂತ್ರಕರು ( ಯುಎಸ್ ‍ ಎಫ್ ‍ ಡಿಎ - ಯುಎಸ್ ‍ ಎ , ಪಿಎಂಡಿಎ - ಜಪಾನ್ , ಎಂಒಎಚ್ - ಮಲೇಷ್ಯಾ ಇತ್ಯಾದಿ ), 29 ರಾಯಭಾರಿ ಕಚೇರಿ ಅಧಿಕಾರಿಗಳು , 10,000 ಕ್ಕೂ ಹೆಚ್ಚಿನ ಉದ್ಯಮ ಸಂದರ್ಶಕರು . ಈ ಮೂರು ದಿನದ ಕಾರ್ಯಕ್ರಮದಲ್ಲಿ ಭಾಗವಹಿಸಲಿದ್ದಾರೆ . ಕರ್ನಾಟಕ ಆತಿಥೇಯ ರಾಜ್ಯವಾಗಿ ಭಾಗವಹಿಸುತ್ತಿದ್ದು , ಚತ್ತೀಸ್ ‍ ಗಢ ಪಾಲುದಾರ ರಾಜ್ಯವಾಗಿದೆ .


    ***


    

    
    (Release ID: 1482588) Visitor Counter : 7