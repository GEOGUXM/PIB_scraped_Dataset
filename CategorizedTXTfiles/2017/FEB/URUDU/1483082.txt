      اقلیتی امور کی وزارتت

      اب تک 20 لاکھ لوگ دوسر ی ہنر ہاٹ دیکھنے پہنچے
      Posted On: 20 FEB 2017 7:40PM by PIB Delhi


    نئی دلّی ، 20 فروری / اقلیتی امور کی وزارت کا دوسرا ’’ ہنر ہاٹ ‘‘ لوگوں میں کافی مقبول ہو گیا ہے اور اب تک 20 لاکھ سے زیادہ لوگ ہنر ہاٹ دیکھنے پہنچے ۔ آج وزیر اعظم کے دفتر میں مرکزی وزیر مملکت و شمال مشرقی خطے کی ترقی کے وزیر مملکت ڈاکٹر جتیندر سنگھ اور اقلیتی امور کے وزیر مملکت ( آزادانہ چارج ) جناب مختار عباس نقوی نے نئی دلّی میں کناٹ پلیس کے پاس بابا کھڑگ سنگھ مارگ پر واقع ہنر ہاٹ کا دورہ کیا ۔ ڈاکٹر سنگھ نے ملک بھر کے دست کاری کے مختلف اسٹالوں کا معائنہ کیا اور ماسٹر دست کاروں کی حوصلہ افزائی کی ۔ انہوں نے ہنر ہاٹ کی کامیابی کے لئے اقلیتی امور کی وزارت کو مبارکباد دی ۔ ڈاکٹر سنگھ نے کہا کہ ہنر ہاٹ روایتی آرٹس / دست کاری کے فروغ کے لئے ایک موقع فراہم کرے گا اور روایتی ماسٹر ( استاد ) دست کاروں کی حوصلہ افزائی کرے گا ۔ اس موقع پر جناب نقوی نےکہا کہ دوسرا ہنر ہاٹ کرافٹ اور کھانے پینے کا سنگم کے موضوع پر مبنی ہے اور دوسرے ہنر ہاٹ کو زندگی کے مختلف شعبوں سے تعلق رکھنے والے لوگوں کے زبردست حوصلہ افزائی ملی ہے اور انہوں نے اچھا رد عمل کا اظہارکیا ہے ۔ دست کاری اور مختلف کھانوں کے علاوہ لوگ مختلف ثقافتی پروگراموں ، قوالیوں اور غزل کابھی لطف لے رہے ہیں ۔


    ہنر ہاٹ کا فیس بک پیج 16 فروری ، 2017 ء کو لانچ کیا گیا تھا ۔ اس میں دوسرے ہنر ہاٹ کے بارے میں معلومات شامل ہیں ، جس کا اہتمام اقلیتی امور کی وزارت کی طرف سے کیا گیا ہے ۔ اس میں ریاستوں کے بارے میں بھی تفصیلات ہیں ، جہاں سے دست کار آئے ہیں ۔ فیس بک پیج میں ہنر ہاٹ کی فوٹوز ، ویڈیو کے علاوہ دست کاری ، دیگر اشیا ء اور کھانے کی تفصیلات بھی دستیاب ہیں۔ لوگ اس فیس بک پیج پر ہنر ہاٹ کی براہ راست تمام سرگرمیاں بس دیکھ سکتے ہیں ۔


    تمام ریاستوں اور مرکز کے زیر انتظام علاقوں کے 100 سے زیادہ دست کار اور کھانا پکانے کے 30 سےز یادہ ماہرین دوسرے ہنر ہاٹ کے تقریباً 130 اسٹالوں میں حصہ لے رہے ہیں ۔ چنندہ دست کاروں میں کئی ریاستوں اور قومی سطح کے ایوارڈ یافتگان شامل ہیں ۔ اقلیتی امور کی تمام ریاستوں میں ہنر ہب قائم کرنے کا منصوبہ بنا رہی ہے ، جہاں ہنر ہاٹ اور دیگر ثقافتی پروگراموں کااہتمام کیا جائے گا ۔


    دوسرے ہنر ہاٹ کی زبردست کامیابی کے بعد وزارت ملک کے مختلف حصوں میں بڑے پیمانے پر اس طرح کے مزید پروگرام کے اہتمام کا بھی منصوبہ بنا رہی ہے ۔ ان ہنر ہاٹ کا اہتمام عنقریب مستقبل میں ممبئی ، کولکاتہ ، حیدر آباد ، لکھنؤ ، پٹنہ ، گوہاٹی اور دوسرے مقامات پر کیا جائے گا ۔


    ( م ن ۔ ح ا ۔ ع ا ۔ 20 – 02 – 2017 )

    
    
    (Release ID: 1483082) Visitor Counter : 2