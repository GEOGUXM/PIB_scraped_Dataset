      ایٹمی توانائی کا محکمہ

      ڈاکٹر جتیندر سنگھ نے میڈیا کو مختلف محکموں کے تحت بجٹ مختص کئے جانے کے مختلف پہلوؤں سے آگاہ کیا
      Posted On: 08 FEB 2017 12:34PM by PIB Delhi


    نئیدہلی، 08 ۔فروری۔شمال مشرقی خطے کی ترقیات کی وزارت (ڈی او این ای آر ) کے وزیر مملکت (آزادانہ چارج ) اور وزیر اعظم کے دفتر میں پرسونل پبلک گریوانسیز اینڈ پنشنز ، ایٹمی توانائی اور خلائی امور کی وزارت کے وزیر مملکت ڈاکٹر جتیندر سنگھ نے گزشتہ روز میڈیا کو مختلف محکموں میں ضروری اقدامات اور کام کاج کے لئے بجٹ مختص کئے جانے کے پہلوؤں سے روشناس کرایا ۔


    اس موقع پر اس محکمے کے (ڈی او پی ٹی ) کے سکریٹری جناب بی پی شرما ،ڈی اے آر پی جی کے سکریٹری جناب سی وشو ناتھ ، ڈی او این ای آر کی وزارت کے سکریٹری جناب نوین ورما ،خلائی امور کے محکمے کے سکریٹری جناب اے ایس کرن کمار ، ایٹمی توانائی کے محکمے کے سکریٹری ڈاکٹر شیکھر بسو ، شمال مشرقی کونسل کے سکریٹری جناب رام موئیوا اور متعدد سینئر افسران موجود تھے۔

    ڈاکٹر جتیندر سنگھ نے شمال مشرقی خطے کی ترقیات کی وزارت کے لئے بجٹ مختص کئے جانے کی واقفیت بہم کراتے ہوئے میڈیا کو بتایا کہ شمال مشرقی خطے کی ترقیات کی وزارت کے لئے مرکزی بجٹ 18-2017 میں بجٹ مختص کئے جانے کے سرمائے میں اضافہ کردیا گیا ہے ۔ 6.2 فیصد کے بقدر اضافے کے ساتھ اب اس وزارت کے لئے مختص کئے جانے والا سرمایہ 2682.45 کروڑروپے ہوگیا ہے جب کہ 17-2016 کے بجٹ میں یہ رقم 2524.42 کروڑروپے تھی ۔

    اس موقع پر عملہ ،عوامی شکایات اور پنشن کی وزارت کی کامیابیوں کی تفصیل بیان کرتے ہوئے جناب جتیندر سنگھ نے کہا کہ اس وزارت کی جانب سے 2015 میں شروع کی جانے والی بھرتی کی مہم کے نتیجے میں دِویانگ جنوں کے لئے 15694 خالی پڑی اسامیوں پر 13.50 فیصد تقرر کئے جاچکے ہیں اور گروپ سی ،ڈی اور بی (غیر گزیٹیڈ )اسامیوں کے لئے یکم جنوری 2016 سے انٹرویوز کئے جانے کاسلسلہ جاری ہے۔انہوں نے بتایا کہ 28 اکتوبر 2016 کو شروع کیا جانے والا ایمپلائز آن لائن ایپ سینئیر سرکاری افسرا ن کے تقر ر کے بارے میں افسران اورمیڈیا کے افراد کو بروقت معلومات فراہم ہوسکے گی۔ ڈاکٹر جتیندر سنگھ نے ایم ایم پی کے تحت مرکزی وزارتوں / محکموں میں ای – آفس کی عمل آوری پرتبصرہ کرتے ہوئے کہا کہ اب تک 11 وزارتوں اور محکموں نے ای –آفس پروگرام پر کامیاب عمل آوری کرلی ہے اورتوقع ہے کہ 31 مارچ 2017 تک 55 مزید وزارتیں اور محکمے ای –آفس کی عمل آوری کا کام مکمل کرلیں گی۔ انہوں نے بتایا کہ ساتویں مرکزی تنخواہ کمیشن سی پی سی نے پنشن کی کمترین رقم 3500 سے بڑھا کر 9 ہزار روپے کردی ہے۔

    وزیر موصوف کی ان تفصیلات کے بعد میڈیا کے افراد نے بھی ڈاکٹر جتیندر سنگھ سے گفتگو کی اور مختلف سوالات پوچھے اور متعلقہ محکموں کے سکریٹریوں نے میڈیا کے سوالات کے جواب دئے ۔

    U-573
    
    
    (Release ID: 1482107) Visitor Counter : 2