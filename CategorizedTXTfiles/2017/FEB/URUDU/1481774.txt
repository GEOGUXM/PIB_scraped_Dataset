      بھارتی چناؤ کمیشن

      پنجاب اسمبلی انتخابات ، 2017 ء سے متعلق حقائق پر ایک نظر
      Posted On: 03 FEB 2017 7:11PM by PIB Delhi


    نئی دلّی ، 03 فروری / 4 فروری ، 2017 ء کو پنجاب میں اسمبلی انتخابات کے لئے ووٹ ڈالے جائیں گے ۔ کل 117 اسمبلی حلقوں میں رائے دہندگان اپنے حق رائے دہی کا استعمال کریں گے ۔ پنجاب میں رائے دہند گان کی کل تعداد 19879069 ہے ۔ ان میں سے مرد ووٹروں کی تعداد 10503108 ہے ، جب کہ خواتین ووٹروں کی تعداد 9375546 اور مخنث ووٹروں کی تعداد 415 ہے ۔ کل 1145 امید وار اسمبلی انتخابات میں اپنی قسمت آزما رہے ہیں ۔ خواتین امید واروں کی تعداد 81 ہے ، جب کہ مخنث امید واروں کی تعداد ایک ہے ۔ سب سے زیادہ امید وار اسمبلی حلقہ نمبر 114 سانور میں ہیں ۔ یہاں کل 81 امید وار میدان میں ہیں ۔ سب سے کم امید وار اسمبلی حلقہ نمبر 22 کھیم کرن اور حلقہ نمبر 55 فتح گڑھ صاحب میں کھڑے ہیں ۔ دونوں حلقوں میں صرف 5 امید وار میدان میں ہیں ۔ اسمبلی حلقہ نمبر 113 گھانور میں ایسا انتخابی حلقہ ہے ، جہاں ایک سے زیادہ خاتون امید وار یعنی 4 خواتین اپنی قسمت آزما رہی ہیں ۔ پنجاب اسمبلی انتخابات میں بی جے پی کے 23 ، بی ایس پی کے 110 ، کانگریس کے 116 ، این سی پی کے 7 ، شرو منی اکالی دَل کے 94 ، سی پی آئی کے 23 امید وار حصہ لے رہے ہیں ، جب کہ آزاد امید واروں کی کل تعداد 304 ہے ۔ اسی طرح 468 دیگر امید وار بھی اسمبلی انتخابات لڑ رہے ہیں ۔ اس طرح یہاں امید واروں کی کل تعداد 1145 ہے ۔ رقبے کے اعتبار سے سب سے بڑا اسمبلی حلقہ گل ہے ، جو درج فہرست ذاتوں کے امید وار کے لئے مختص ہے ۔ اسی طرح حلقہ نمبر 112 ڈیرہ بسی ایسا حلقہ ہے ، جہاں سب سے زیادہ ووٹر ہیں ، جب کہ اسمبلی حلقہ نمبر 26 بھولاتھ ایسا حلقہ ہے ، جہاں سب سے کم ووٹر ہیں ۔ اسمبلی حلقہ نمبر 83 لامبی اے سی میں سیدھا مقابلہ ہے ۔ پنجاب اسمبلی انتخابات کے دوران کل 45671 الیکٹرونک ووٹنگ مشین استعمال کی جائیں گی ۔ پولنگ مراکز کی کل تعداد 22615 ہے ۔

    U. No. 485
    
    
    (Release ID: 1481774) Visitor Counter : 2