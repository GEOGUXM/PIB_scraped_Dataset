      اسٹیل کی وزارت

      میک ان اسٹیل کانفرنس سے وزیر فولاد کا خطاب
      Posted On: 17 FEB 2017 8:06PM by PIB Delhi


    نئی دہلی،17؍فروری، وزیر فولاد جناب چودھری بریندرسنگھ نے آج نئی دہلی میں ’’میک ان اسٹیل‘‘ کانفرنس سے خطاب کیا۔ اس موقع پر اسٹیل سکریٹری محترمہ ارونا شرما، سیل (ایس اے آئی ایل) کے چیئرمین جناب پی کے سنگھ، ایسر ( اسسار) کے مینجنگ ڈائریکٹر جناب پی کے سنگھ، میسکو اسٹیل کے سی ایم ڈی جناب ریٹا سنگھ اور دیگر اہم شخصیات نے شرکت کی۔


    کانفرنس سے خطاب کرتے ہوئے انہوں نے منتظمین کی کانفرنس کا عنوان ’’میک ان اسٹیل‘‘ چننے کیلئے ستائش کی اور کہا کہ کانفرنس کا یہ عنوان بہت زیادہ مناسب اور متعلق ہے۔ انہوں نے کہا کہ گزشتہ 6 ماہ سے جب سے انہوں نے اپنا عہدہ سنبھا لا ہے، مختلف شراکت داروں سے ملاقات کرنے اور مختلف اسٹیل پلانٹس اور کانوں کا دورھ کرنے کے بعد وہ اس نتیجے پر پہنچے ہیں کہ صنعت فولاد ایک محرک اور مرتعش صنعت ہے جس میں ملازمین اس صنعت کو جو ایک مستحکم معیشت کی تعمیر میں بلڈنگ بلاک ہے کیلئے فولاد پیدا کرنے کیلئے سخت محنت کرتے ہیں اور 24 گھنٹے کام کرتے ہیں۔ خام مال اور بازار کیلئے بین الاقوامی رابطے بنانے کیلئے یہ صنعت عالمی فولاد بازار کے بدلتے ہوئے رجحانات پر منحصر ہے۔


    اسٹیل صنعت ملک کیلئے بہت اہم ہے کیونکہ مجموعی طور پر جی ڈی پی میں یہ سب سے زیادہ معاشی رابطے رکھنے والی صنعتوں میں سے ایک ہے۔ جی ڈی پی میں فولاد آؤٹ-پٹ ملٹی پلائر اثرات کی حیثیت رکھتی ہے اور اس کے اثرات جی ڈی پی پر 1.4 گنا زیادہ پڑتے ہیں۔ اس طرح اگر فولاد صنعت کا فروغ ایک فیصد ہوتا ہے تط اس کے تناسب میں جی ڈی پی پر اس کا اثر 1.4 فیصد ہوگا۔ جبکہ اس صنعت کے ایمپلائمنٹ ملٹی پلائر اثرات 7 گنا ہیں، یعنی اگرچہ آؤٹ پٹ میں اضافہ ہوتا ہے تو اس صنعت میں نوکری کے مواقع 7 گنا زیادہ ہوں گے۔


    وزیر موصوف نے کہا کہ ہندوستان نے 2016 میں دنیا کی سب سے تیز رفتار اہم فولاد معیشتوں میں اپنا مقام برقرار رکھا ہے۔ ہم سب کو اس پر فخر ہے اور ہمیں پورا اعتماد ہے کہ ہندوستان عالمی فولاد صنعتوں میں ترقی کے رجحان کو برقرار رکھے گا۔ اس کیلئے ہم سب کو مل کر کام کرنا ہوگا۔


    انہوں نے کہا کہ میرے نظریئے میں اس صنعت میں 5 ایسے اہم میدان ہیں جن پر توجہ مرکوز کرنے کی ضرورت ہے اور انہیں یاد رکھنے کیلئے ہم نے ایک لفظ برائڈ چنا ہے جس کا ہر حرف اس صنعت کو آگے لے جانے کیلئے بالکل صحیح طریقے سے وضاحت کرتا ہے۔


    اس لفظ کی وضاحت اس طرح ہے :


    - پی کا مطلب ہے پیداوار اور قوت پیداوار۔


    - آر کا مطلب ہے تحقیق اور ترقی۔


    - آئی کے معنی ہیں، انڈین میڈاسٹیل (ہندوستان میں بنائی گئی فولاد )


    - ڈی کے معنی ہیں، اسٹیل کی مانگ (ڈیمانڈ) ،اور


    - ای کا مطلب ہے عمدہ کوالٹی۔


    جناب سنگھ نے کہا کہ مذکورہ اہم میدان ’’میک ان اسٹیل‘‘ نظریئے کیلئے بہت اہم ہیں جو صنعت کے مختلف حصوں میں فولاد کے استعمال کو زیادہ سے زیادہ کرنے میں مدد کریں گے۔


    ۰۰۰۰۰۰۰۰


    (17-02- م ن۔ش ت۔ق ر۔2017 )


    U-767, Word:555

    
    
    (Release ID: 1482998) Visitor Counter : 2