      وزارت دفاع

      خریدو اور بناؤ(بھارتی زمرہ)کے تحت بھارتی بحریہ نے پہلے معاہدے کو حتمی شکل دی
      Posted On: 17 FEB 2017 7:56PM by PIB Delhi


    نئی دہلی، 17 ۔فروری، نووا انٹیگریٹیڈ سسٹم لمیٹیڈ اور بھارتی بحریہ نے سطح پر نگرانی والے رَڈار(ایس ایس آر) کی حصولیابی کے لئے ایک معاہدے کو آج حتمی شکل دی ہے۔ یہ معاہدہ اپنی نوعیت کے لحاظ سے وہ پہلا معاہدہ ہے، جو خریدو اور بناؤ(بھارتی زمرہ) کے تحت کیاگیا ہےاور حکومت کی ‘میک اِن انڈیا’ پہل قدمی سے ہم آہنگ ہے۔ نوواانٹیگریٹیڈسسٹم لمیٹیڈ ٹاٹاایڈوانسڈ سسٹم لمیٹیڈ کے تحویل کی ایک ذیلی اکائی ہے، جو اندرون ملک ٹَرما ،ڈینمارک کے تعاو ن و اشتراک سے جدید ترین ٹیکنالوجی کا حامل رَڈار تیار کرے گی۔ اس معاہدے کو اپنے سلسلے کا وہ پہلا معاہدہ بھی کہاجا سکتا ہے، جس کے ذریعے بھارتی نجی صنعت، بھارتی بحریہ کے اعلیٰ تکنیکی سینسر والے آلات کی تیاری کے کام میں شامل ہونے جا رہی ہے۔ ایس ایس آر کی حصولیابی، بھارتی بحریہ کے منصوبے کا ایک حصہ ہے، جو اس نے اپنے بیڑے کو جدید ترین بنانے کی غرض سے وضع کر رکھا ہے اور ان رڈاروں کا استعمال زیرتعمیر بحری جہازوں پر آن بورڈ کیاجائےگا۔ مسلح دستوں کو جدید ترین بنانے کی حکومت کی کوششوں اور نجی صنعت کے تعاون و اشتراک سے ایک بھارتی دفاعی بنیاد کی فراہمی کے مقصد کو اس معاہدے پرعمل سے زبردست تقویت حاصل ہوگی۔


    U-773
    
    
    (Release ID: 1482994) Visitor Counter : 2