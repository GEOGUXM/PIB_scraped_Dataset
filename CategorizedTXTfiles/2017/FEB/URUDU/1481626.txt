      خلا ء کا محکمہ

      سیاحوں اور لانچ گاڑیوں کو بنانا
      Posted On: 02 FEB 2017 6:02PM by PIB Delhi


    نئی دہلی، 2 فروری،شمال مشرقی خطے کی ترقی کے وزیر مملکت (آزادانہ چارج)، وزیراعظم کے دفتر، عملے، عوامی شکایات اور پنشن، ایٹمی توانائی اور خلائی شعبے کے وزیر مملکت ڈاکٹر جتیندر سنگھ نے آج راجیہ سبھا میں پوچھے گئے سوال کے تحریری جواب میں بتایا کہ ہندوستان کے پاس اس وقت مدار میں 39 آپریشنل سیارچے گردش کررہے ہیں جن میں 17 سیارچے زمینی مشاہدے (موسمیات سمیت)، 13 مواصلات، 7 نیوی گیشن (جہاز رانی) اور 2 خلائی سائنس سے متعلق سیارچے ہیں۔ ان سیارچوں کا استعمال مرکزی اور ریاستی حکومتوں اور پرائیویٹ اداروں کے کام کاج میں وسائل کے انتظام، بنیادی ڈھانچے کی منصوبہ بندی، آفات سے نمٹنے سے متعلق تعاون، موسم کی پیشگی اطلاعات فراہم کرانے، سیٹلائٹ مواصلات اور نیوی گیشن جیسے میدانوں میں تعاون دے رہے ہیں۔ ان میدانوں میں ابھرتی ہوئی مانگوں اور ضروریات نیز خدمات کے تسلسل کو برقرار رکھنے کے لئے ان کی صلاحیت میں اہم اضافہ کرنے کی ضرورت ہے۔


    ملک کی بڑھتی ہوئی ضروریات کے پیش نظر زمینی مشاہدے، مواصلات اور نیوی گیشن کے میدانوں میں موجودہ لانچوں کی صلاحیت میں اضافہ کرنا ایک دباؤ یا رکاوٹ ہے۔ اسرو ملک میں بھارتی خلائی پروگرام کو زیادہ سے زیادہ تعاون دینے کے لئے اس میدان میں صنعتی صلاحیت میں اضافہ کرنے اور اس کے فروغ کےلئے سمجھدار اور ماہر طبقے سے کام کررہا ہے۔ اسرو، خلا سے متعلق ہارڈویئر جیسے راکٹ انجن اور اسٹینجر، پروپیلنٹ ٹینکس، خلائی طیارہ ڈھانچے، سمشی پنیل، تھرمل کنٹرول نظام، الیکٹرونک پیکج وغیرہ جو سیارچوں اور لانچ گاڑیوں کے لئے ضروری ہیں کی مینوفیکچرینگ کے لئے بھارتی صنعت کی شراکت داری میں توسیع کرنے کے لئے توجہ مرکوز کررہا ہے۔


    ملک میں ہی لانچ صلاحیت کو قائم کرنے کی غرض سے اسرو مربوط نظاموں/ ذیلی نظاموں جس میں وینڈر کے ذریعہ اسرو کے ڈیزائن کے مطابق اسیمبل (جوڑنے) کرنے اور جانچنا شامل ہے کے پروڈکشن کے لئے بھارتی صنعت کے زیادہ بڑے رول کے لئے ممکنات اور طریقہ کار پر کام کررہا ہے۔


    U- 455

    

    
    (Release ID: 1481626) Visitor Counter : 2