      شہری ہوابازی کی وزارت

      شہری ہوابازی کی وزارت نے شہری ہوابازی کے شعبے میں ترقی کو تحریک دی
      Posted On: 02 FEB 2017 8:40PM by PIB Delhi


    نئیدہلی، 2 فروری، شہری ہوابازی کے وزیر جناب اشوک گجاپتی راجو نے آج قومی دارالحکومت نئی دہلی میں راجیو گاندھی نیشنل اویئشن یونیورسٹی کے پہلے ایگزیکیٹیو ترقیاتی پروگرام کا افتتاح کیا۔ اس موقع پر اظہار خیال کرتے وزیر موصوف نے کہا کہ شہری ہوابازی کی یونیورسٹی کو علم اور معلومات کو پھیلانے میں اہم کردار ادا کرنا چاہئے اور اس بات کو بھی دیکھنا چاہیے کہ اس کو شہری ہوابازی کے شعبے کی ترقی میں عملی طور پر نافذ کیا جارہا ہے یا نہیں۔ جناب راجو نے کہا کہ ہنر مندی کا فروغ شہری ہوابازی شعبے کی ترقی کے لئے بیحد اہم ہے اور آنے والے برسوں میں ہنرمند افراد اور ملازمین کی مانگ میں یقیناً اضافہ ہونے والا ہے۔


    انہوں نے یونیورسٹی سے کہا کہ وہ اپنی سرگرمیوں میں شہری ہوابازی اکیڈمی کے ساتھ اشتراک و تعاون کرے۔


    اس موقع پر شہری ہوابازی کے وزیر مملکت جناب جینت سنہا نے کہا کہ ملک میں بہتر بنیادی ڈھانچہ اور نقل و حمل کی سہولتوں کےلئے ضروری تھا کہ شہری ہوابازی کے شعبے میں تربیت یافتہ اور ہنرمند افراد کی بڑھتی ہوئی مانگ کو پورا کیا جاسکے۔انہوں نے یونیورسٹی کو مشورہ دیا کہ وہ اختراعی بنے اور تحقیقی پروگراموں کو شامل کرے۔


    شہری ہوابازی کی وزارت کے سکریٹری جناب آر این چودھری نے کہا کہ راجیو گاندھی نیشنل ایویئشن یونیورسٹی کو نہ صرف تربیتی کورسز کرانے چاہئیں بلکہ اسے شہری ہوابازی کے شعبے میں فکر گاہ اور شوچ کا مرکز بننا چاہئے۔


    U- 469
    
    
    (Release ID: 1481660) Visitor Counter : 2