      صحت اور خاندانی بہبود کی وزارت

      نو عمر بالغان کے لئے ’ ساتھیا ‘ ریسورس کِٹ اور ’ ساتھیا صلاح ‘ موبائل ایپ لانچ
      Posted On: 20 FEB 2017 7:42PM by PIB Delhi


    نئی دلّی ، 20 فروری / صحت اور کنبہ بہبود کے سکریٹری جناب سی کے مشرا نے آج یہاں نو عمر بالغان کے لئے ’ ساتھیا ‘ ریسورس کٹ اور ’ ساتھیا صلاح ‘ موبائل ایپ لانچ کیا ۔ اِن دونوں چیزوں کا اجرا ء راشٹریہ کشور سواستھیہ کاریہ کرم ( آر کے ایس کے ) پروگرام کے ایک جزو کے طور پر کیا گیا ہے ۔ اس پروگرام کے تحت کلیدی عنصر یہ ہے کہ اس کے ذریعے پیئر ایجو کیٹرس (ساتھیا ) کو متعارف کرایا گیا ہے ، جو نو عمر بالغان کی صحت سے متعلق خدمات کے لئے مطالبات کے حالات ساز گار کرنے کے لئے کام کرتے ہیں اور نو عمر بالغان کی صحت سے متعلق تمام تر امور کے سلسلے میں معقول جانکاریاں فراہم کرتے ہیں ۔ یہ جانکاریاں اپنے رفقائے کار کو بھی دیتے ہیں ۔ ساتھیا کے تحت اس کام کو آسان بنانے کے لئے اور انہیں تمام ضروری عناصر سے آراستہ کرنے کی غرض سے وزارت صحت نے ساتھیا ریسورس کٹ ( ساتھیا صلاح موبائل ایپ سمیت ) لانچ کیا ہے ۔


    ریسورس کٹ اور موبائل ایپ کو متعارف کراتے ہوئے جناب سی کے مشرا نے کہا کہ ہمارے ملک میں 253 ملین نو عمر بالغان افراد ہیں ، جو دنیا میں سب سے بڑی تعداد ہے اور جب آر ایم این سی ایچ پروگرام کو عالمی سطح پر لانچ کیا گیا تھا تو ہندوستان پہلا ایسا ملک تھا ، جس نے اس میں پلس اے یعنی نو عمر بالغان کے عنصر کو آر ایم این سی ایچ میں شامل کیا تھا ، جس کو آج آرایم این سی ایچ پلس اے پروگرام بنا دیا ہے ۔ انہوں نے زوردے کر کہا کہ نو عمر بالغان ایک گراں قدر سرمایہ ہیں ، جو مستقبل میں ملک کی معیشت کے لئے سب سے بڑا منافع ثابت ہوں گے ۔ لہٰذا اُن کی صحت اور خیریت سب سے بڑی ترجیح ہے ۔ ملک کے نو عمر بالغان کی صحت اور ترقی سے متعلق ضرورتوں کی تکمیل کے لئے صحت و کنبہ بہبود کی وزارت نے جنوری ، 2014 ء میں راشٹریہ کشور سواستھیہ کاریہ کرم ( آر کے ایس کے ) کا آغاز کیا تھا ۔ آر کے ایس کے کے تحت نو عمر بالغان کے لئے 6 اسٹریٹیجک ترجیحات کی نشاندہی کی گئ ہے ، جو کہ غذائیت ، جنسی اورتولیدی صحت ( ایس آر ایچ ) ، غیر متعدی امراض ( این سی ڈی ) ، کسی چیز کا غلط استعمال ، زخم اور تشدد اور دماغی صحت ہیں ۔


    جناب مشرا نے کہا کہ آر کے ایس کے پروگرام کا سب سے اہم جزو پیئر ایڈویکٹر ( گروپ مبلغین ) ہیں اور اس کٹ کو اس لئے لانچ کیا گیا ہے تاکہ یہ انہیں اپنی برادری کے نو عمر بالغان کے ساتھ رابطہ کرنے میں مدد کر سکے ۔ اس ریسورس کٹ میں i ) ایکٹیوٹی بُک ، ii ) بھرانتی – کرانتی گیم ، iii ) کیوشچن – آنسر بُک اور iv ) پیئر ایڈوکیٹر ڈائری شامل ہیں ۔ اس کٹ کے علاوہ موبائل ایپ ’ ساتھیا صلاح ‘ ( جسے گوگل پلے اسٹور سے ڈاؤن لوڈ کیا جا سکتا ہے ) بھی ہے ، جو نو عمر بالغوں کو اُس وقت اطلاعات کے ایک ذریعے کے طور پر تیار ملتا ہے ، جب وہ کسی پیئر ایڈویکٹر سے رابطہ نہ کر پائیں ۔


    اس لانچنگ پروگرام کے وزارت کے سینئر اہلکاروں کے علاوہ ، جو لوگ موجود تھے ،اُن میں ڈیولپمنٹ پارٹنرس ( یو این ایف پی اے ، پی ایف آئی ) کے نمائندے بھی شامل ہیں ، جنہوں نے اس ریسورس کٹ کی تیاری میں تعاون دیا ہے ۔


    ( م ن ۔ م م ۔ ع ا ۔ 20 – 02 – 2017 )

    
    
    (Release ID: 1483083) Visitor Counter : 2