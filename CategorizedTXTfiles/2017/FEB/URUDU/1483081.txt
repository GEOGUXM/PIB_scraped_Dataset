      صدر جمہوریہ کا سکریٹریٹ

      صدر جمہوریۂ ہند نے شری رام کالج سے عمدگی کے اعلیٰ ترین معیارات
      قائم کرنے کی اپیل کی

      Posted On: 20 FEB 2017 7:37PM by PIB Delhi

    نئی دلّی ، 20 فروری / صدر جمہوریہ ٔ ہند جناب پرنب مکھرجی نے آج نئی دلّی میں شری رام کالج آف کامرس کی 90 ویں سالگرہ کی افتتاحی تقریب سے خطاب کیا ۔ اس موقع پر اظہارخیال کرتے ہوئے صدر جمہوریہ نے کہاکہ ہندوستانی اعلیٰ تعلیمی اداروں کی عالمی درجہ بندی رہی ہے ۔ کئی سالوں کی کوششوں کے بعد وہ اس بات سے مطمئن ہوئے ہیں کہ ملک میں اعلیٰ تعلیم کے درس و تدریس کے تین اداروں نے اعلیٰ مقامات حاصل کئے ہیں ۔ انہوں نے کہا کہ نئی دلّی کا شری رام کالج آف کامرس بہت اچھا کام کر رہا ہے ۔ اب اسے عمدگی کے اعلیٰ ترین معیارات قائم کرنے کی طرف بڑھنا چاہیئے ۔


    تحقیق اور اختراع کی اہمیت کو اجاگر کرتے ہوئے صدر جمہوریہ نے کہا کہ جرمنی ایسا واحد ملک تھا ، جو 2008 ء کے مالی بحران اور یورو زون بحران سے متاثر نہیں ہوا ۔ اس کی وجہ ملک کے اندر موجود تحقیق و ترقی کی ٹھوس بنیاد تھی ۔ ساتھ ہی ساتھ عالمی درجہ کے ادارے تھے ، جو اُس نے قائم کئے ہیں ۔


    صدر جمہوریہ نے کہاکہ پچھلی کئی دہائیوں سے شری رام کالج آف کامرس نے ایک ابھرتی ہوئی قوم کی ضرورتوں کی تکمیل کے لئے تعلیم کو مربوط کرنے کے لازمی تقاضے کی تکمیل کی ہے اور ساتھ ہی ساتھ تجارت اور معیشتوں کے معاملے میں روٹی روزی اور پیشہ ورانہ ہنر مندیوں کو بھی فروغ دیا ہے ۔ یہ بات حوصلہ افزاں ہے ۔ اس کے بانی سر شری رام کی بصیرت اور ان کا تصور یہ تھا کہ ایک ایسا ادارہ قائم کیا جائے ، جو نو جوان اذہان کوصنعت و کاروبار ، اقتصادی انتظام کی ضروریات کے لحاظ سے تربیت فراہم کر سکے اور ان کا یہ خواب جامع طور پر شرمندۂ تعبیر ہوا ہے ۔ آج ہم صنعت ، تعلیمی ربط و ضبط کی بات کرتے ہیں ۔ اس کا سہرا بھی شری رام کالج آف کامرس کے بانی کے سر جاتا ہے ۔ آج سے تقریباً ایک صدی پہلے اس کے بانیان کے اساتذہ اور طلباء کے لئے حقیقی زندگی اور صنعتی واقفیت کے پہلو پر زور دیا تھا ۔


    صدر جمہوریہ نے کہا کہ ایک کلاس روم کامطلب اصل دنیا کی پیچیدگیوں او حقائق کے مابین تال میل پیدا کرنا ہوتا ہے ۔ انہوں نے کہا کہ وہ اس بات سے خوش ہیں کہ وقت کے امتحان میں کھرا ترتے ہوئے شری رام کالج آف کامرس نے نہ صرف تعلیم میں عمدگی برقر ار رکھی ہے بلکہ ایسے طلبا بھی پیدا کئے ہیں ، جنہوں نے پیشے کے لحاظ سے بہت نمایاں کام کئے ہیں ۔


    ( م ن ۔ ح ا ۔ ع ا ۔ 20 – 02 – 2017 )


    

    
    (Release ID: 1483081) Visitor Counter : 2