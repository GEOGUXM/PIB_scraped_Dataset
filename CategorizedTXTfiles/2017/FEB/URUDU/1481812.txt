      اقلیتی امور کی وزارتت

      مرکزی بجٹ 2017-18 سے اقلیتوں کی سماجی و اقتصادی تعلیمی با اختیار بنانے میں مدد ملے گی:
      
      مختار عباس نقوی
      
      بجٹ میں اقلیتوں کے لئے 2600 کروڑ روپے سے زیادہ مختلف اسکالر شپ، فیلوشپ اور مہارت کی ترقی کے منصوبے: جناب نقوی
      
      اقلیتی طبقہ کے کاریگروں / دستکاروں کے لئے دوسرے ’’ہنر ہاٹ‘‘ کا انعقاد 11 سے 26 فروری، 2017 تک نئی دہلی میں ہوگا
      Posted On: 04 FEB 2017 8:19PM by PIB Delhi


    
    نئی دہلی،04فروری 2017؛ اقلیتی امور کے مرکزی وزیر مملکت (آزادانہ چارج)، جناب مختار عباس نقوی نے کہا ہے کہ مرکزی حکومت نے اس بار اقلیتی امور کی وزارت کے بجٹ میں بڑا اضافہ ہے۔18-2017 کے لئے اقلیتی امور کی وزارت کا بجٹ بڑھا کر4195.48 کروڑ روپے کر دیا گیا ہے۔ یہ گزشتہ بجٹ کے3827.25کروڑ روپے کے مقابلے368.23 کروڑ روپے یعنی9.6 فیصد زیادہ ہے۔ جناب نقوی نے کہا کہ بجٹ میں اضافہ سے اقلیتوں کو سماجی و اقتصادی اور تعلیمی طور پر با اختیار بنانے میں مدد ملے گی۔
    
    جناب نقوی نے کہا کہ مرکزی حکومت اقلیتوں کو بہتر تعلیم دینے کے ساتھ ہی ان کی مہارت کی ترقی پر بھی زور دے رہی ہے تاکہ اقلیتی برادری کے نوجوانوں کو بہتر روزگار کے مواقع مہیا کرائے جا سکیں۔ جناب نقوی نے کہا کہ اس بار کے بجٹ میں 2600 کروڑ روپے سے زیادہ مختلف اسکالر شپ، فیلوشپ اور مہارت کی ترقی کے منصوبوں جیسے "سیکھو اور کماؤ"، "نئی منزل"، "نئی روشنی"، "استاد"، "غریب نواز مہارت کی ترقی کے مرکز "،" بیگم حضرت محل اسکالر شپ "پر خرچ کئے جانے کی تجویز ہے۔ اس کے علاوہ کثیر علاقائی ترقیاتی پروگرام (ایم ایس ڈی پی) کے تحت بھی تعلیمی ترقی کی سرگرمیوں کے انفراسٹرکچر پر رقم خرچ کی جائے گی۔ میرٹ کم-مینس اسکالرشپ پر393.54 کروڑ روپے، پری میٹرک اسکالرشپ پر 950 کروڑ روپے، پوسٹ-میٹرک اسکالرشپ پر 550 کروڑ روپے، "سیکھو اور کماؤ" پر گزشتہ سال کے مقابلے 40 کروڑ روپے کے اضافہ کے ساتھ 250 کروڑ روپے، "نئی منزل" پر 56 کروڑ روپے کے اضافہ کے ساتھ 176 کروڑ روپے، مولانا آزاد فیلوشپ اسکیم پر 100 کروڑ روپے خرچ کئے جانے کی تجویز ہے۔ مولانا آزاد ایجوکیشن فاؤنڈیشن کے لئے 113 کروڑ روپے کا انتظام کیا گیا ہے۔
    
    جناب نقوی نے کہا کہ اقلیتی فرقوں کے ہنر کو فروغ دینے، انہیں ملک و بیرون ملک مارکیٹ مہیا کرانے کے لئے "استاد" منصوبہ بندی کے تحت 22 کروڑ روپے کا انتظام کیا گیا ہے۔ اس کے علاوہ "کثیر جہتی ترقیاتی پروگرام" (ایم ایس ڈی پی) کے لئے گزشتہ برس کے 141 کروڑ روپے کو مزید بڑھا کر اس بار کے بجٹ میں 1200 کروڑ روپے کا انتظام کیا گیا ہے۔ ایم ایس ڈی پی کا مقصد اقلیتی اکثریتی علاقوں میں بنیادی انفراسٹرکچر جیسے اسکول، ہسپتال، سڑک، "سدبھاؤ منڈپ" وغیرہ مہیا کرانا ہے۔
    
    جناب نقوی نے کہا کہ18-2017 میں 35 لاکھ سے زیادہ طالب علموں کو مختلف اسکالر شپ دی جائے گی۔ 2 لاکھ سے زائد نوجوانوں کو روزگار سے متعلق ٹریننگ دی جائے گی۔ اس کے علاوہ اقلیتوں کی سماجی و اقتصادی اور تعلیمی ترقی اور انہیں با اختیار بنانے میں معزز وزیر اعظم کا نیا 15 نکاتی پروگرام اہم کردار ادا کر رہا ہے۔ اس اسکیم میں 11 وزارتوں اور محکموں کے 24 منصوبے شامل ہیں۔ مختلف وزارتیں اپنے فنڈ کا تقریباً 15 فیصد اقلیتوں کی ترقی پر خرچ کر رہے ہیں۔ بجٹ 18-2017 میں اس پروگرام کے تحت مختلف وزارتوں / محکموں کی طرف سے خرچ کئے جانے والے بجٹ میں تقریباً 19 فیصد کا اضافہ کیا گیا ہے۔
    
    جناب نقوی نے کہا کہ گزشتہ بجٹ میں اعلان شدہ 3827 کروڑ میں سے تقریباً 2800 کروڑ روپے اسکالر شپ، ٹریننگ سمیت دیگر تعلیمی سرگرمیوں کے لئے خرچ کئے گئے۔ ان میں 1816 کروڑ روپے کے اسکالر شپ شامل ہیں۔ گزشتہ سال تقریباً 90 ہزار اقلیتی طبقے کے نوجوانوں کو "سیکھو اور کماؤ" کے تحت تربیت دی گئی۔
    
    تقریباً 70 ہزار خواتین کو "نئی روشنی" کے تحت تربیت دی گئی۔ اس کے علاوہ ایم ایس ڈی پی کے تحت 650 کروڑ روپے تعلیمی انفراسٹرکچر کی ترقی پر خرچ کیے گئے ہیں۔
    
    گزشتہ 6 ماہ میں تقریباً 262 کروڑ کی لاگت سے تقریباً 200 "سدبھاؤنا منڈپ" اور 16 "گروکل" قسم کے رہائشی اسکولوں کو منظوری دی گئی ہے۔ "سدبھاؤنا منڈپ" مختلف قسم کی سماجی و تعلیمی و ثقافتی اور مہارت کی ترقی کی سرگرمیوں کے مکمل مرکز ہوں گے ساتھ ہی یہ کسی آفت کے وقت راحت مرکز کے طور پر بھی استعمال کئے جا سکیں گے۔ اس کے علاوہ اب تک ہم نے 16 "گروکل" قسم کے اسکولوں کو منظوری دی ہے جن میں تلنگانہ میں 7، آندھرا پردیش میں 6، کرناٹک میں 2 اور جھارکھنڈ میں 1 رہائشی اسکول شامل ہیں۔ ساتھ ہی ہم جو مدرسے مرکزی دھارے کی تعلیم بھی دے رہے ہیں انہیں بھی مدد دے رہے ہیں۔
    
    اقلیتوں کو با اختیار بنانے کے لئے کی جا رہی ہماری کوششوں میں "پروگریس پنچایت"، "ہنر ہاٹ"، "گروکل جیسے اسکولوں کے قیام، "غریب نواز اسکل ڈیولپمنٹ سینٹر شروع کرنا، طالبات کے لئے "بیگم حضرت محل اسکالرشپ"، اقلیتوں کے لئے 5 عالمی تعلیمی ادارے قائم کرنا اور 500 سے زیادہ اعلی تعلیمی معیار سے بھرپور رہائشی اسکول اور روزگار پرمرکوز مہارت کی ترقی کے مراکز شامل ہیں۔ اس کے علاوہ 12 ویں پنج سالہ منصوبہ بندی میں ایم ایس ڈی پی میں مختلف ریاستوں کو تقریباً 5300 کروڑ روپے منظور کئے گئے۔
    
    "ہنر ہاٹ"
    
    جناب نقوی نے کہا کہ اقلیتی برادری کے کاریگروں / دستکاروں کے ہنر کو حوصلہ دینے اور انہیں ملک و بیرون ملک کے مارکٹ مہیا کرانے کے لئے دوسرے "ہنر ہاٹ" کا انعقاد 11 سے 26 فروری، 2017 کے درمیان اسٹیٹ امپوريا كامپلیكس، بابا کھڑک سنگھ مارگ، کناٹ پلیس، نئی دہلی میں کیا جائے گا۔ "دستکاری اور فن کا سنگم" اس "ہنر ہاٹ" کی خاصیت ملک کے مختلف حصوں سے لائے گئے دستکاری اور روایتی پکوان ہوں گے۔
    
    جناب نقوی نے کہا کہ اس نمائش کا اہتمام اقلیتی امور کی وزارت کی استاد (ترقی کے لئے روایتی فن / دستکاری میں تربیت کو اپ گریڈ) کی اسکیم کے تحت قومی اقلیتی ترقی اور فنانس کارپوریشن (این ایم ڈی ایف سی) کے ذریعے کیا جا رہا ہے۔ "دستکاری اور فن کا سنگم" کا مقصد اقلیتی طبقوں کے دست کاروں /خانساموں کے بے مثال نمونے اور کھانا پکانے کی ترکیبوں کی وراثت کی نمائش، حوصلہ افزائی اور فروخت سے، ان کے ہنر کو حوصلہ دینا ہے۔
    
    اس ’’ہنر ہاٹ‘‘کے لئے تقریباً 24 ریاستوں کے دست کاروں اور پکوانوں کے ماہرین سے تقریباً 500 درخواست موصول ہوئی ہیں۔ جناب نقوی نے کہا کہ 100 کاریگر / کاریگر اور 30 شیف اپنے ہنر کو لوگوں کے سامنے رکھیں گے۔ یہ "ہنر ہاٹ" میں کل 130 اسٹال لگائے جائیں گے۔ یہ "ہنر ہاٹ" میں فن اور شلپ کے ساتھ ساتھ ملک کے مختلف ترکیبیں "باورچی كھانا" بھی ہوگا۔
    
    اس نمائش میں پہلی بار دستکاری اور ہتکرگھا کے بے مثال نمونے جیسے مكرانا ماربل کی مصنوعات، سیکر سے بندھیج، راجستھان سے موجری، تلنگانہ سے بنجارہ کڑھائی، علی گڑھ سے ہاتھ سے بنے تالے اور ڈور ہینڈل، ناگالینڈ کے کوکون ڈےكوریٹو پروڈکٹ اور میزورم کے روایتی شلپ کی نمائش کی جائے گی۔ 13 ریاستوں کے پکوان کے ماہرین کی طرف سے طرح طرح کی پکوانیں لائی جا رہی ہیں۔ ان کے پکوانوں میں لکھنؤ کا اودھی، مغلئی، راجستھان سے دال باٹی چورما اور پلیٹ، مغربی بنگال سے سندیش اور رس گلا، کیرل سے مالاباری فوڈ، بہار کا لٹٹی چوکھا وغیرہ شامل ہیں۔
    
    جناب نقوی نے کہا کہ انہیں یقین ہے کہ گزشتہ سال نومبر میں پرگتی میدان میں لگائے گئے پہلے "ہنر ہاٹ" کی طرح ہی اس بار بابا کھڑک سنگھ مارگ ، کناٹ پلیس پر لگ رہے "ہنر ہاٹ " کو بھی کامیابی ملے گی۔
    
    (م ن ۔ رض۔ م ج۔ ۔ت ح ۔2017۔02۔04)
    
    U - 503

    
    
    (Release ID: 1481812) Visitor Counter : 2