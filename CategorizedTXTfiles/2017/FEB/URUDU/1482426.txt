      عملے، عوامی شکایات اور پنشن کی وزارت

      ڈاکٹر جتیندر سنگھ نے 47 واں لال بہادر شاستری میموریل خطبہ دیا
      Posted On: 10 FEB 2017 10:44AM by PIB Delhi


    
    نئی دہلی،10۔فروری ۔ شمال مشرقی خطے کی ترقیات ، وزیر اعظم کے دفتر میں وزیر مملکت ،عملہ ، عوامی شکایات ،پنشن ، ایٹمی توانائی اور خلائی سائنس کے وزیر مملکت (آزادانہ چارج ) ڈاکٹر جتیندر سنگھ نے کل یہاں 47 واں لال بہادرشاستری میموریل لیکچر دیا ۔ ڈاکٹر جتیندر سنگھ نے کہا کہ حکومت کی جانب سے غریبوں اورکاشتکاروں کے فائدے کے لئے ،فوجیوں کے فائدے کے لئے متعدداسکیمیں مرکزی حکومت کی جانب سے چلائی گئی ہیں جو لال بہادر شاستری کی اُس عہد بندگی کو ایک طرح کا خراج عقیدت ہے جو آنجہانی معاشرے کے دبے کچلے ،نچلے طبقے کے افراد اور کاشتکاروں یعنی کسانوں اور سپاہیوں یعنی فوجی جوانوں کے تئیں رکھتے تھے ۔
    
    اس سلسلے میں اعداد وشمار کا حوالہ دیتے ہوئے ڈاکٹر جتیندر سنگھ نے انکشاف کیا کہ سال 2016 کے دوران 31 دسمبر 2016 تک 3 کروڑ 66 لاکھ 64 ہزار کاشتکارو ں پر حال ہی میں شروع کی گئی پردھان منتری کسان بیمہ یوجنا کے ذریعہ احاطہ کیا جاچکا ہے اور اس اسکیم کے تحت 13536 کروڑروپے پہلے ہی جاری کئے جاچکے ہیں ۔اسی طرح کاشتکاروں کی فلاح وبہبود کے لئے سوائل ہیلتھ کارڈ اسکیم شروع کی گئی ہے ۔ مرکزی حکومت نے سوائل ہیلتھ کارڈ اسکیم کے تحت 460 مٹی کی جانچ کی تجربہ گاہیں قائم کرنے کی غرض سے 216.37 کروڑروپے پہلے ہی جاری کردئے ہیں ۔ ڈاکٹر جتیندر سنگھ نے کہا کہ صرف اتنا ہی نہیں بلکہ وزیر اعظم جناب نریندر مودی نے کاشتکاری کے سائنسی پہلوؤں پر بھی زور دیا ہے۔ اور اس کے نتیجے میں 17-2016 کے مرکزی بجٹ میں زرعی تعلیم کے لئے 650 کروڑ روپے کی رقم مختص کی گئی ہے جبکہ 14-2013 کے دوران صرف 405 کروڑروپے کی رقم ہی مختص کی گئی تھی ۔انہوں نے دسمبر 2015 سے نیم کی آمیزش والی یوریا کی کیمیاو ی کھاد کے لئے حکومت کی جانب سے جاری کئے گئے احکام کا حوالہ دیتے ہوئے بتایا کہ شمال مشرقی کے لئے نامیاتی کاشتکاری کا مشن بھی شروع کیا گیا ہے ۔
    
    ڈاکٹر جتیندر سنگھ نے فوج اور نیم فوجی دستوں کے عملے کے لئے حکومت کی جانب سے کئے گئے مختلف فلاحی اقدامات کا ذکر کیا اورکہا کہ ون رینک ون پنشن (او آر او پی ) اسکیم بھی منظور کی گئی ہے ،جس کے لئے 1100 کروڑروپے کی رقم مختص کی گئی ہے اور 6500 کی رقم پہلے ہی جاری کی جاچکی ہے ۔ انہوں نے سبکدوش فوجیوں کے لئے لگائے جانے والے روزگار میلوں ،خصوصی بھرتی مہمات کا بھی ذکر کیا جس کے نتیجے میں مئی 2014 سے اپریل 2016 کے دوران 1416 افسران (سبکدوش )اور 62415 جونئیر سطح کے فوجی ملازمین (سبکدوش )کو ازسرنو روزگار حاصل ہوا ہے۔
    
    زراعت اور کاشتکاروں کی بہبود کے وزیر مملکت جناب پرشوتم روپا لہ بھی اس موقع پر موجود تھے۔
    
    م ن ۔س ش۔ رم
    
    U-660

    
    
    (Release ID: 1482426) Visitor Counter : 2