      وزارت خزانہ

      ہندوستان اور ایشیائی ترقیاتی بینک کے درمیان 2500 کلومیٹرطویل
      Posted On: 28 FEB 2017 8:16PM by PIB Delhi


    مشرقی ساحلی اقتصادی کوریڈورکےپہلے مرحلے کیلئے 375ملین امریکی ڈالر کے قرضوں اور گرانٹس پر دستخط


    نئی دہلی، 28 ۔فروری،ایشیائی ترقیاتی بینک(اے ڈی بی)اورحکومت ہند نے 800 کلومیٹر طویل وشاکھاپٹنم-چنئی صنعتی کوریڈورکوتیارکرنے کیلئے 1375ملین امریکی ڈالر کے قرضوں اور گرانٹس پر دستخط کئے ہیں۔ وشاکھا پٹنم-چنئی صنعتی کوریڈور مجوزہ 2500 کلومیٹر طویل مشرقی ساحلی اقتصادی کوریڈور(ای سی ای سی) کا پہلا مرحلہ ہے۔ اس کوریڈور سے مینوفیکچرنگ کو فروغ دینے کیلئے حکومت ہند کی میک ان انڈیا پالیسی کے تحت ہندوستان کے مشرقی ساحلی علاقوں میں ترقی کی رفتار تیز ہونے کی امید ہے۔ ساتھ ہی ایشیاء کی عالمی متحرک پیداواری نیٹ ورک کے ساتھ ہندوستانی معیشت کو جوڑنے کیلئے ایکٹ ایسٹ پالیسی کے تحت بھی ہے۔

    وشاکھاپٹنم-چنئی صنعتی کوریڈورکی ترقی کیلئے ایشیاء کی ترقیاتی بینک نے ستمبر 2016میں 631ملین امریکی ڈالر کے قرضوں اور گرانٹس کی منظوری دی تھی۔ اس کے بعد 23 فروری 2017 کو ہندوستان اور ایشیائی ترقیاتی بینک کے درمیان اس پر دستخط کئے گئے۔ اے ڈی بی کے ذریعہ منظورشدہ قرضوں میں سے 500 ملین امریکی ڈالر سے آندھراپردیش کی ریاست میں وشاکھاپٹنم، کاکی ناڈا، امراوتی اور یرپیڈو-سری کالاہستی کوریڈورسے متصل چاراہم مراکز میں کلیدی بنیادی ڈھانچہ تیار کرنے کا کام کیاجائے گا۔ 245 ملین امریکی ڈالر کے پہلے حصے پر آج دستخط کئے گئے۔ اس رقم سے شاکھاپٹنم اور یرپیڈو-سری کالاہستی کے چارحصوں میں سے دوحصوں میں اعلیٰ معیار کے داخلی بنیادی ڈھانچے کو تیار کرنے کیلئےذیلی پروجیکٹوں کو امداد فراہم کی جائے گی۔

    اے ڈ ی بی کے ذریعہ منظور شدہ فنڈز کے ایک دوسرے حصے 125ملین امریکی ڈالر پر 23فروری 2017 کو دستخط کئے گئے۔ یہ پالیسی پر مبنی قرض ہے، جو کوریڈور کے بندوبست میں مصروف اداروں کی صلاحیت سازی کے علاوہ آسان تجارتی عمل کو فروغ دینے کیلئے امداد فراہم کرنے اور صنعتی ترقی کو تحریک دینے کیلئے صنعتی اور شعبہ جاتی پالیسیوں کو امداد فراہم کرنے کیلئے استعمال کیا جائے گا۔

    اے ڈی بی کے انڈیاریذیڈنٹس مشن کے نائب کنٹری ڈائریکٹر ایل بی سونڈجاجانے اے ڈی بی کی طرف سے اس قرض معاہدہ پر دستخط کئے۔ انہوں نے کہ ‘‘ اے ڈی بی صنعتی کوریڈور کی ترقی میں تعاون کر رہا ہے۔ اس کے تحت تسلی بخش اور مناسب ٹرانسپورٹ نظام بنایا جائےگا۔ صنعتی بستیوں میں پانی اور بجلی کی سپلائی کا مناسب انتظام کیاجائےگا، جس میں ہنرمند کام کرنے والے افراد ہوں گے۔ صنعت درست پالیسیوں کے ذریعے اس کی حمایت کی جائے گی۔

    اس معاہدے پر ہندوستان کی جانب سے آندھراپردیش ریا ستی حکومت میں مالیات کے اسپیشل سکریٹری ہیمالونی وینکٹپّا نے دستخط کئے۔ اس موقع پر انہوں نے کہا ‘‘ ہم اندازہ کرتے ہیں کہ سال 2025 تک اس صنعتی کوریڈور میں سالانہ صنعتی پیداوار میں چار گنا اضافہ ہو جائے گا۔ 2015 میں صنعتی پیداوار کی مالیت 16 بلین امریکی ڈالر ہے، جو بڑھ کر 64 ملین امریکی ڈالر ہو جائے گی۔ بشرطیکہ اگلے چند برسوں میں سرمایہ کاری کے مواقع کو زیادہ سے زیادہ توسیع دی جائے۔

    یہ پروجیکٹ اقتصادی کوریڈور تیار کرنے کے عمل کیلئے اور میک ان انڈیا کے مقاصد کو پورا کرنے کیلئے کلیدی اہمیت کا حامل ہے۔ ہم پُرخلوص امید کرتے ہیں کہ اس پروجیکٹ کے ذریعہ صنعتی ترقی کو فروغ دینے اوراعلیٰ معیار کے روزگار پیدا کرنے کی حکومت آندھراپردیش کی کوششوں میں بے مدد ملے گی’’۔

    اے ڈی بی قرضوں کے ساتھ ساتھ وسیع پیمانے پر عطیہ دینے والے اور ایشیائی ترقیاتی بینک کے زیر انتظام شہری آب و ہوا کی تبدیلی سے متعلق ٹرسٹ فنڈ (یو سی سی آر ٹی ایف) کی جانب سے 5ملین امریکی ڈالر گرانٹ کے معاہدے پر دستخط کئے گئے ہیں تاکہ آب و ہوا کی تبدیلی کی روک تھام کے لئے بنیادی ڈھانچے کی تعمیر کی جائے۔ 846 ملین امریکی ڈالر کے اس پروجیکٹ میں حکومت ہند 215 ملین امریکی ڈالر کی اضافی فنڈ فراہم کرے گی۔

    U-894
    
    
    (Release ID: 1483431) Visitor Counter : 3