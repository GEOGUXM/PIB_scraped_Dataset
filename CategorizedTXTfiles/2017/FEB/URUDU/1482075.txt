      وزارت خزانہ

      ٹیکس دہندگان کے ذریعے کالے دھن کا اعلان
      Posted On: 07 FEB 2017 6:41PM by PIB Delhi


    نئی دلّی ، 07 فروری / وزارت خزانہ میں وزیر مملکت جناب سنتوش کمار گنگوار نے آج راجیہ سبھا میں ایک سوال کے تحریری جواب میں بتایا ہے کہ بھارت میں نقد شکل میں پکڑے گئے کالے دھن کی فی صد کا کوئی سرکاری تخمینہ دستیاب نہیں ہے ۔


    گزشتہ مالی سال ( 2015-16 ء ) کے دوران 4164 کروڑ روپئے کے بقدر کے غیر اعلان شدہ غیر ملکی اثاثے روشنی میں آئے تھے ، جن کا اعلان 648 انکشافات کے ذریعے کیا گیا تھا اور یہ انکشاف 30 ستمبر ، 2015 ء کو غیر اعلان شدہ غیر ملکی آمدنی اور اثاثوں سے متعلق موقع کے تحت تین مہینوں کی مدت کے اندر ایک مرتبہ کئے جانے کے موقع کے تحت کیا گیا تھا ۔ اس سلسلے میں 2015 ء کا ٹیکس ایکٹ بھی نافذ کیا جانا تھا ۔ اس طرح کے معاملات کے تحت ٹیکس اور جرمانے کی شکل میں 2476 کروڑ روپئے کی رقم وصول کی گئی ہے ۔


    حکومت نے کالے دھن کے مسئلے سے نمٹنے کے لئے متعدد اقدامات کئے ہیں ۔ خاص طور پر غیر ممالک میں چھپائے گئے کالے دھن کو کھوج نکالنا اہم مقصد ہے ۔ اس طرح کے اقدامات میں پالیسی سطح کے اقدامات ، بنیادی سطح پر موثر نفاذ کے اقدامات ، مضبوط قانونی اور انتظامی فریم ورک کی فراہمی ، سرمایہ بہم پہنچانے کے لئے سسٹم اور عمل کو مضبوط کرنا اور اس پر توجہ دینا اور اطلاعاتی ٹیکنا لوجی کے استعمال میں اضافے کے ذریعے اطلاعات کو مربوط کرنا اور جمع کرنا وغیرہ شامل ہیں ۔


    ( م ن ۔ ۔ ع ا ۔ 07 – 02 – 2017 )

    
    
    (Release ID: 1482075) Visitor Counter : 2