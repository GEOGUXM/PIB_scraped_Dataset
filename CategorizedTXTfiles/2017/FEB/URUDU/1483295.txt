      شہری ترقی کی وزارت

      گجرات میں 6 کلو میٹر طویل دوارکا درشن سرکٹ کے فروغ کے لئے
      ‘‘ ہردے ’’ کے تحت 16.27 کروڑ روپے مختص

      Posted On: 23 FEB 2017 7:08PM by PIB Delhi

    نئی دہلی، 23 فروری / شہری ترقیات کی وزارت نے آج گجرات میں 6 کلو میٹر طویل بیٹ دوارکا درشن سرکٹ کے فروغ کے لئےمرکزی اسکیم وراثت شہری ترقی اور توسیع یوجنا (ہردے ۔ا یچ آر آئی ڈی اے وائی) کے تحت 16.27 کروڑ روپے مختص کئے ہیں۔


    شہری ترقی کی وزارت کے سیکریٹری جناب راجیو گوبا کی سربراہی میں قومی ہردے بااختیار کمیٹی نے گجرات کے ضلع دوارکا میں مشہور دوارکا دِش حویلی اور ہنومان کی ڈانڈی ، جوہنومان جی اور ان کے بیٹے مکردھوج کا واحد مندر ہے، کو جوڑنے کے لئے کنیکٹنگ سرکٹ کو منظوری دے دی ہے ۔ سرکٹ مضافات میں دو اہم آبی ذخائر رنچھوڑتالو اور شنکر دھرجھیل ہیں۔


    درشن سرکٹ کے تحت سڑکوں /گلیوں اور راہ گیروں کے لئے فٹ پاتھ، ساحل سمندر کی نزدیک سائیکل ٹریک، شجر کاری ، بینچوں کا انتظام ، آرام گاہیں، لباس تبدیل کرنے کےکمرے، پینے کا پانی نیز بیت الخلا کی سہولت ، کرافٹ اور فوڈ بازار، علامات ،ایل ای ڈی روشنی کی سہولت اور کمرے وغیرہ حاصل کرنے کے لئے مقامات کا فروغ شا مل ہے۔


    ہردے (ایچ آر آئی ڈےوائی کے تحت بنیادی ڈھانچے کی ترقی کا دوارکا بیٹ دوارکا سمیت 12 مخصوص شہروں میں 21 جنوری 2015 میں شروع کیا گیا۔ اس منصوبے پر اب تک 500 کروڑ روپے خرچ ہوچکے ہیں۔ اس کے علاوہ 12 مشن شہروں میں 420 کروڑ روپے کے مختلف پروجیکٹوں کو بھی منظوری دی گئی ہے۔


    ( م ن ۔ ش ت ۔ ج )


    
    
    

    
    (Release ID: 1483295) Visitor Counter : 3