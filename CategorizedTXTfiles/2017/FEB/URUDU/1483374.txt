      کامرس اور صنعت کی وزارتہ

      ایشیائی منڈیوں کے سلسلے میں تجارتی پہل قدمیاں مضبوط بھارت۔ سی ایل ایم وی عمودی لائحہ عمل کا راستہ ہموار کر یں گی۔ وزیر تجارت
      Posted On: 28 FEB 2017 2:29PM by PIB Delhi

      نئی دہلی۔ 28 ؍فروری۔تجارت وصنعت کی وزیر محترمہ نرملا سیتارمن نے کہا ہے کہ گزشتہ دس برسوں کے دوران سی ایل ایم وی ممالک کے ساتھ تجارت میں 1.5 بلین امریکی ڈالرمیں دس بلین ڈالروں سے زیادہ کا اضافہ ہوا اور توقع کی جاتی ہے کہ بھارت ان ممالک کے ساتھ مزید تجارتی پہل قدمیوں میں شریک کار بن سکے گا تاکہ بھارت۔ سی ایل ایم وی عمودی لائحہ عمل ایشیائی منڈی کیلئے اپنایا جاسکے۔ جئے پور میں منعقدہ چوتھے بھارت ۔ سی ایل ایم وی (کمبوڈیا، لاؤ پی ڈی آر ، میانمار اور ویتنام) تجارتی اجتماع کا افتتاح کرتے ہوئے وزیر موصوفہ نے کہاکہ ان تمام ممالک کی حکومت اور تجارتی برادری کو بھارت کی جانب سے کیے جانے والے اقدامات میں سرگرمی سے شرکت کرنی چاہئے اور وہ اس کے لئے مدعو بھی ہیں تاکہ مینوفیکچرنگ صلاحیتوں کو مستحکم بنایا جاسکے۔ وزیر موصوفہ نے کہا کہ بھارت نے صحت اور حفظان صحت ، مینوفیکچرنگ، زراعت، مچھلی پالن، ہنرمندی جیسے شعبوں میں تجارت کو فروغ دینے کیلئے اچھے امکانات موجود ہیں۔ وزیر موصوفہ اشارہ کیا کہ بھارت کے پاس ان ممالک کے ساتھ تجارت کو فروغ دینے کیلئے سیدھے راستے موجود ہیں۔ میانمار سے حاصل ہونےو الی آرگینک زرعی پیداوار، قدر وقیمت کی حامل کافی اور کالی مرچ ، جو ویتنام سےحاصل ہوتی ہے، لاؤ پی ڈی آر کو کی جانے والا دو پہیوں اور تین پہیوں کی گاڑیوں کی برآمدات وغیرہ شعبے اچھے امکانات کے حامل ہیں۔ انہوں نے کہا کہ یہ تمام ممالک بھارت میں مختلف شعبوں میں دستیاب ہنرمندی پر مبنی وسائل کے زبرست مضمرات اور امکانات سے فائدہ اٹھا سکتے ہیں۔ محترمہ سیتارمن نے کہا کہ اس اجتماع کے دوران جن موضوعات پر گفت وشنید کی جانی ہے وہ تمام موضوعات بڑی باریک بینی سے منتخب کیے گئے ہیں تاکہ ایک دوسرے کی معیشت کے ساتھ مربوط کیے جاسکیں۔
      وزیر موصوفہ نے صحت کے شعبے میں بھارت کی قوت اور مضمرات کا ذکر کرتے ہوئے اعلان کیا کہ بھارت 28، 29 مارچ 2017 کے دوران میانمار میں بی ایس ایم ۔ نمائش کا اہتمام کریگا ۔ اس اجتماع میں بھارت حفظان صحت کے شعبے یعنی ادویہ ، طبی ٹیکنالوجی اور صحتی خدمات کے سلسلے میں اپنی مہارت اور اپنی قوت کی ایک جھلک پیش کریگا۔ وزیر موصوفہ نے تمام ممالک کو حکومت اور تجارتی برادری دونوں کے نمائندگان کے توسط سے اس میں شامل ہونے کی دعوت دی۔ انہوں نے مزید کہا کہ زراعت، مچھلی پالن ، آبی جانوروں کی پرورش، ہنرمندی ، شمسی اور ہوائی توانائی وغیرہ کے شعبوں میں بھارت کے پاس جو اہلیت درکار ہے وہ اس خطے کو ایک قائدانہ راستہ دکھا سکتی ہے۔ انہوں نے اس اجتماع میں شریک ہونے والے سی ایل ایم وی خطے کے تجارتی اداروں سے کہا کہ وہ اپنے ملک روانہ ہونے سے پہلے کچھ کاروباری سودوں کو حتمی شکل دے کر روانہ ہوں۔
      راجستھان کی وزیراعلیٰ محترمہ وسوندھرا راجے نے افتتاحی اجلاس کے دوران خصوصی خطاب کیا۔ وزارتی سطح کنٹری وفود کی قیادت سلطنت کمبوڈیا کی تجارت کی وزارت کے سکریٹری آف اسٹیٹ عالی جناب چھؤوں دارا نے کی۔ میانمار کے تجارت کے وزیر ڈاکٹر تھان منٹ اور ویتنام کے صنعت کے نائب وزیر جناب کاؤ کاک ہنگ بھی ان کے شانہ بہ شانہ شریک تھے۔ لاؤ پی ڈی آر کے وفد کی قیادت سفیر عالی جناب ساؤتھم سخونیہوم نے کی۔ اس اجتماع میں ان ممالک سے آئے ہوئے افسرو ں اور تجارتی وفود نے بھی شرکت کی۔

    م ن ۔ ۔ ع ن

    
    
    (Release ID: 1483374) Visitor Counter : 3