      زراعت اور کاشتکاروں کی فلاح و بہبود کی وزارت

      موسم برسات17-2016کے مربوط نمونہ سروے کی بنیاد پر اہم مویشیوں کی تعداد کا تخمینہ
      Posted On: 16 FEB 2017 7:54PM by PIB Delhi


    نئی دہلی، 16 ؍فروری،مربوط نمونہ سروے باقاعدگی سے ہونے والا سروے ہے جو ملک بھر میں 15 فیصد نمونوں کے عام اصول کی بنیاد پر کیا جاتا ہے۔ یہ سروے تمام ریاستوں؍ مرکز کے زیر انتظام علاقوں کے تمام دیہاتوں اور شہروں کے چنندہ گاؤوں؍ شہروں میں ریاستوں اور مرکز کے زیر انتظام علاقوں کے ذریعہ کرایا جاتا ہے۔ نمونہ سروے کا خاکہ چنندہ گاؤوں؍ شہروں کی مویشی شماری کی تازہ ترین فہرست پر تیار کیا جاتا ہے۔


    عام اصول کے مطابق، 15 فیصد (ہرموسم میں 5 فیصد) مویشیوں کی تعداد کا تخمینہ، سیمپل رینڈم، سیمپلنگ ودآؤٹ ریپلسمنٹ (ایس آر ایس ڈبلیو او آر) کے ذریعہ ایک ریاست کے چنندہ دیہاتوں؍ شہروں کے تمام مویشیوں اور پولٹری آبادی کے دو آزاد ضمنی نمونوں سے لگایا جائے گا۔ اس کے ساتھ ساتھ، پیداوار شرح کا تفصیلی تخمینہ لگانے کیلئے، ہر ضمنی نمونے سے پانچ نمونے چنے جائیں گے۔ نمونوں کی تعداد میں اضافہ یا کمی ہر ضلع میں گاؤوں کی تعداد کے مطابق ہوگا۔

    سروے کی مدت: موسم برسات کیلئے سروے کی مدت یکم جولائی 2016 یا 31 اکتوبر 2016 تک تھی۔

    کلیدی انکشافات: سروے کےکلیدی انکشافات کا خلاصہ درج ذیل ہے:

    دودھ کی پیداوار: سال 2015-16 (موسم برسات) کے 52.21 ملین ٹن کی کل دودھ پیداوار میں اضافہ ہوا ہے اور یہ 2016-17 (موسم برسات) کے دوران 54.50 ملین ٹن ہوگئی جو 54.50 فیصد کے بقدر ہوگئی۔ یہ اضافہ 4.38 فیصد کے بقدر ہے۔موسم برسات میں سب سے زیادہ دودھ پیدا کرنے والی 5 ریاستیں اترپردیش، راجستھان، مدھیہ پردیش، گجرات اور آندھراپردیش ہیں۔

    انڈوں کی پیداوار: 2015-16 (موسم برسات) کےد وران انڈوں کی پیداوار کل 27.33 بلین تھی جس میں 2016-17 (موسم برسات) کے دوران اضافہ ہوکر 29.09 فیصد بلین ہوگیا جو 6.42 فیصد کے بقدر ہے۔ موسم برسات میں انڈوں کی پیداوار والی 5 ریاستیں ہیں: تمل ناڈو، آندھراپردیش، تلنگانہ، مغربی بنگال اور ہریانہ۔

    گوشت کی پیداوار: سال 2016-17 (موسم برسات) کے دوران گوشت کی کل پیداوار میں بھی اضافہ ہوا ہے اور یہ 2015-16 کے 2.24 ملین ٹن کے مقابلے میں 2016-17 میں 2.43 ملین ٹن ہوگئی ہے اور اس میں 8.74 فیصد کے بقدر اضافہ ہوا ہے۔ موسم برسات کے دوران سب سے زیادہ گوشت پیدا وار کرنے والی پانچ پہلی ریاستیں ہیں: اترپردیش، مہاراشٹر، مغربی بنگال، آندھراپردیش اور تلنگانہ۔

    اون کی پیداوار: اون کی کل پیداوار میں 2016-17 (موسم برسات) میں کمی آئی ہے اور یہ 2015-16 (موسم برسات) کے 5.91 ملین کلو گرام کے مقابلے میں 2016-17 (موسم برسات) کے دوران گھٹ کر 5.78 ملین کلو گرام رہ گئی۔ موسم برسات کے دوران سب سے زیادہ اون پیدا کونے والی اولین پانچ ریاستیں ہیں: کرناٹک، گجرات، مہاراشٹر، ہماچل پردیش اور جموں وکشمیر ہیں۔

    U- 7 54
    
    
    (Release ID: 1482903) Visitor Counter : 2