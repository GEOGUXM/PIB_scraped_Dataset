      زراعت اور کاشتکاروں کی فلاح و بہبود کی وزارت

      216میں شروع کی گئی پنڈت دین دیال اوپادھیائے اُنّت کرشی شکشا اسکیم کے تحت5.35 کروڑ روپے کے فنڈ سے زرعی تعلیم کے100 مراکز کھولے جارہے ہیں:رادھاموہن سنگھ
      
      سی اے یو امپھال میں 6 نئے کالج کھولے گئے اور کالجوں کی تعداد بڑھ کر 13 ہوگئی:جناب سنگھ
      
      آچاریہ این جی رنگا زرعی یونیورسٹی آندھرا پردیش کو 122.5 کروڑ روپے کی رقم جاری کی گئی
      Posted On: 14 FEB 2017 8:40PM by PIB Delhi


    
    نئی دہلی،14؍فروری،زراعت اور کاشتکاروں کی بہبود کے وزیر جناب رادھاموہن سنگھ نے کہا ہے کہ زرعی تعلیم کے شعبے میں گریجویٹ کی سطح تک کے تمام تر کورسز کو روزگار سے جوڑا جارہا ہے اور انہیں پیشہ وارانہ ضروریات سے ہم آہنگ کیا جارہا ہے۔ اس سے روزی روٹی کمانے میں طلباء کو مدد ملے گی۔ جناب رادھاموہن سنگھ نے کہا ہے کہ گزشتہ سال سے ملک کی تمام تر زرعی یونیورسٹیوں میں پانچویں دین رپورٹ نافذ کی گئی ہے اور اس کا نفاذ 2016-17 کے تعلیمی سال سے ہوگا۔ وزیر زراعت نے یہ تمام تفصیلات نئی دہلی میں منعقدہ وائس چانسلر اور ڈائریکٹر حضرات کی سالانہ میٹنگ کے دوران فراہم کیں۔ اس موقع پر زراعت اور کاشتکاروں کی فلاح بہبود کے وزیر مملکت جناب پرشوتم روپالا، زرعی تحقیق اور تعلیم کے محکمہ کے سکریٹری اور آئی سی اے آر کے ڈائریکٹر جنرل ترلوچن موہاپاترا اور زرعی یونیورسٹیوں کےپانچ وائس چانسلر بھی موجود تھے۔
    
    جناب سنگھ نے کہا کہ نوجوان اس ملک کی قوت ہے اور زراعت کی مجموعی ترقی کیلئے یہ بات لازم ہے کہ یہ نوجوان اس شعبے کی جانب راغب ہوں، لہذا زرعی یونیورسٹیاں اور تحقیقی ادارے ایک ازحد اہم کردار ادا کرتے ہیں۔ آئی اے آر نے اس سمت میں ایک اسکیم شروع کی ہے جس کانام ’’اسٹوڈنٹ ریڈی ہے‘‘۔ اس اسکیم کے تحت 2016-17 سے طلباء کو فراہم کی جانے والی اسکالرشپ ایک ہزار روپے سے بڑھاکر تین ہزار روپے کردی گئی ہے اس کے علاوہ ’’آریہ‘‘ نام کی دوسری اسکیم بھی کامیابی سے نافذ کی جارہی ہے۔ وزیر موصوف نے بتایا کہ پنڈت دین دیال اوپادھیائے اُنّت کرشی اسکیم 2016 میں اس مقصد سے شروع کی گئی تھی کہ زرعی شعبے کو فروغ دیا جاسکے۔ اس اسکیم کے تحت 100 مراکز کھولے گئے ہیں اور ان کیلئے 5.35 کروڑ روپے کی رقم فراہم کرائی گئی ہے۔
    
    جناب سنگھ اطلاع دی کہ نئی یونیورسٹیوں اور کالجوں کے کھلنے کے بعد بہت سی دیگر پہل قدمیاں زرعی تعلیم کو فروغ دینے کی غرض سے اٹھائی جارہی ہیں۔ ان میں سے بہار کی راجندر ایگریکلچر یونیورسٹی، پوسا کو اپ گریڈ کرکے راجندر سینٹرل ایگریکلچر یونیورسٹی، پوسا ،بہار بنادیا گیا ہے اور اس یونیورسٹی کےتحت 4 نئے کالج کھولے گئے ہیں۔ موتیہاری میں مربوط زرعی نظام سے متعلق ایک قومی تحقیقی مرکز کھولا گیا ہے۔ سی اے یو ، امپھال میں 6 نئے کالج کھولے گئے ہیں اور اس طرح اب کالجوں کی تعداد بڑھ کر 13 ہوگئی ہے۔ رانی لکشمی بائی مرکزی زرعی یونیورسٹی، جھانسی، بندیل کھنڈ میں چار نئے کالج کھولے گئے ہیں جن میں دو اترپردیش اور دو مدھیہ پردیش میں واقع ہیں۔
    
    جناب رادھاموہن سنگھ نے بتایا کہ آئی اے آر آئی-جھارکھنڈ کا قیام عمل میں آیا اور اس کے تحت مختلف کورسوں میں طلباء زیر تعلیم ہیں۔ ملک کی شمال مشرقی ریاستوں میں زرعی تعلیم کو فروغ دینے کیلئے آسام میں آئی اے آر آئی کیلئے اراضی شناخت کی گئی ہے۔ آندھراپردیش اور تلنگانہ میں ایس کے ٹی ایل ایس ایچ یو کے تحت آچاریہ این جی رنگا زرعی یونیورسٹی کے لئے 122.5 کروڑ روپے کی رقم جاری کی گئی ہے۔ وزیر زراعت نے بتایا کہ بین الاقوامی تعلقات کے معاملے میں، غیر ملکی حکومتوں اور غیر ملکی یونیورسٹیوں نیز بین الاقوامی اداروں سے تعلقات کو مستحکم بنایا گیا ہے۔ برکس زرعی پلیٹ فارم (ایک طرح کا نیٹ ورک) کے قیام کیلئے مفاہمت عرضداشت پر دستخط کئے گئے ہیں، افغانستان کی وزارت زراعت افغانستان میں افغان قومی سائنس اور ٹیکنالوجی یونیورسٹی (اے این اے ایس ٹی یو) کے قیام کیلئے مدد دے رہی ہے۔ یہ یونیورسٹی میانمار میں جدید ترین زرعی تحقیقی اور تعلیمی مرکز کے قیام کیلئے بھی امداد فراہم کررہی ہے۔ اسی طرح افریقی براعظم میں بھی تعاون کا ہاتھ بڑھایا جارہا ہے۔
    
    جناب سنگھ نے امید ظاہر کی کہ اس کانفرنس سے پی ایس پی یعنی پیداواریت، ہمہ گیریت اور منافع میں اضافہ ہوگا۔ جناب رادھاموہن سنگھ نے کہا کہ ’’تجربہ گاہ سے اراضی تک کا پروگرام‘‘ آگے بڑھایا جانا چاہئے اور اس کام میں کے وی کے ادارے اہم رول ادا کرسکتے ہیں۔ جنا ب رادھاموہن سنگھ نے کہا کہ کاشتکاروں کی آمدنی دوگنی کرنے کے حکومت کے نشانے کے حصول کیلئے آئی سی اے آر کے تمام اداروں کو اقتصادی لحاظ سے افادی ماڈل وضع کرنے چاہئیں۔ اداروں کیلئے ضروری ہے کہ وہ ڈیجیٹائزیشن کے شعبے میں ایک دوسرے کے ساتھ تال میل بناکر سرگرمی سے کام کریں۔ آخر میں وزیرزراعت نے کانفرنس میں موجود تمام نمائندگان سے گزارش کی کہ وہ تحقیق اور تعلیم کے شعبوں میں تال میل بناکر کام کریں اور اس طرح تعمیر ملک کے کام میں اپنا تعاون دیں۔
    
    (14-02-م ن۔ ۔ق ر۔2017) U-714, Word:901

    
    
    (Release ID: 1482712) Visitor Counter : 2