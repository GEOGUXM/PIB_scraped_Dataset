      پیٹرولیم اور قدرتی گیس کی وزارت

      دوہزار پندرہ سولہ (16-2015) میں ’’پہل ‘‘کے تحت 3.56 کروڑفرضی /نقلی کھاتوں کی شناخت
      Posted On: 07 FEB 2017 12:18PM by PIB Delhi


    ایک اعشاریہ صفر پانچ کروڑ ایل پی جی صارفین نے رضاکارانہ طور پر ایل پی جی پر اپنی چھوٹ واپس کی


    نئیدہلی، 07 ۔فروری۔پٹرولیم اور قدرتی گیس کے وزیر مملکت (آزادانہ چارج )جناب دھرمیندر پردھان نے لوک سبھا میں اپنے ایک تحریری جواب میں بتایا کہ سرکاری اسکیم ’’پہل ‘‘ کے تحت سال 15-2014 اور 16-2015 میں علی الترتیب 3.34 کروڑ اور 3.56 کروڑ فرضی / نقلی کھاتوں کی شناخت کی گئی ۔ انہو ں نے بتایا کہ مالی سال 15-2014 اور16-2015 کے دوران ایل پی جی پر خسارہ علی الترتیب 40569 کروڑ اور 16074رہا۔پچھلے سال صارفین کی کھاتوں میں نقدی کی راست منتقلی (پہل) کی اسکیم سمیت متعدد وجوہ سے چھوٹ کی رقم کم درج ہوئی ۔

    29 جنوری 2017 تک ایک کروڑ پانچ لاکھ 46 ہزار 90 ایل پی جی صارفین نے اپنی ایل پی جی پر دی جانے والی چھوٹ واپس کردی ۔ اس کے ساتھ ہی سرکار نے ایک اطلاع نامہ جاری کیا ہے جس میں کہا گیا ہے کہ اگرکھاتے دار یا اس کی بیوی کی سالانہ قابل ٹیکس آمدنی دس لاکھ یااس سے زائد ہو گی ۔ یہ آمدنی پچھلے مالی سال میں اگر ہوئی تو ایل پی جی پر دی جانے والی سبسڈی ایل پی جی کے صارفین کو نہیں دی جاسکے گی۔

    U-538
    
    
    (Release ID: 1481940) Visitor Counter : 2