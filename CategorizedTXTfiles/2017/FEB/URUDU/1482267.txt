      بہت چھوٹی، چھوٹی اور درمیانی صنعتوں کی وزارت

      درج فہرست ذاتوں /در ج فہرست قبائل صنعت کاروں کے لئے ایم ایس ایم ای اسکیمیں
      Posted On: 09 FEB 2017 12:28PM by PIB Delhi


    نئیدہلی، 09 ۔فروری۔ایم ایس ایم ای کے وزیر مملکت جناب ہری بھائی پارتھی بھائی چودھری نے راجیہ سبھا میں ایک سوال کے تحریری جواب میں بتایا ہے کہ چھوٹی ،بہت چھوٹی اور اوسط درجے کی صنعتی اکائیوں کے لئے متعدداسکیمیں ایم ایس ایم ای کی وزارت کی جانب سے چلائی گئی ہیں جن میں نیشنل مینوفیکچرنگ مسابقتی پروگرام (این ایم سی پی ) وزیراعظم کا روزگار پیدا کرنے والا پروگرام (پی ایم ای جی پی ) ، کھادی اور دیہی صنعتوں اور ریشے وغیرہ سے متعلق بین الاقوامی تعاون اسکیم ،کارکردگی اورکریڈٹ ریٹنگ اسکیم ، مارکیٹنگ امداد اورتکنالوجی کی اصلاح سے متعلق اسکیمیں ، بہت چھوٹی اور چھوٹی صنعتی اکائیوں کے لئے قرض گارنٹی فنڈ وغیرہ کی اسکیمیں شامل ہیں۔


    مذکورہ تمام تر اسکیموں کے تحت جو فوائد دستیاب ہیں وہ فوائد ایس سی اور ایس ٹی برادریوں سمیت تما م تر ایم ایس ایم ای استحقاق کے حاملین کو حاصل ہیں۔محترم وزیر اعظم نے 18 اکتوبر 2016 کو قومی درج فہرست ذاتوں /درج فہرست قبائل کے ہب (مرکز ) کا افتتاح کیا تھا۔اس مرکز کے قیام کا مقصد یہ تھا کہ درج فہرست ذاتوں اور درج فہرست قبیلوں کے صنعت کار وں کو پیشہ ورانہ امداد فراہم کی جاسکے تاکہ مرکزی حکومت مائیکرواور چھوٹی صنعتوں سے متعلق آرڈر کے سلسلے میں اپنی ذمہ داریوں سے عہدہ برآ ہوسکے اور اسٹینڈ اپ انڈیا کی پہل قدمیوں کے تحت نافد ہونے والے کاروباری طریقوں کو اختیار کرسکے ۔وزیرموصوف نے بتایا کہ 2016 سے 2020 کے دوران ایس سی ایس ٹی ہب اسکیم کے تحت بجٹی تخمینے کی رقم 490 کروڑروپے کے بقدر ہے۔ ایس سی ایس ٹی ہب کے تحت ایک خصوصی مارکیٹنگ امداد اسکیم ، سنگل پوائنٹ رجسٹریشن اسکیم کے لئےسبسڈی کی سہولت دستیاب ہے۔ پرفارمنس اور کریڈٹ ریٹنگ اسکیموں کے لئے بھی سبسڈی فراہم کی جارہی ہے۔ نئے ایس سی ایس ٹی اور موجودہ ایس سی ایس ٹی ،ایم ایس ایم ای صنعت کاروں کے لئے ایک خصوصی قرض سے وابستہ سبسڈی اسکیم بھی متعارف کرائی گئی ہے جو مینو فیکچرنگ سرگرمیوں کے لئے دستیباب ہے اور یہ اسکیم بھی ایس سی ایس ٹی ہب کے تحت منظور کی گئی ہے۔

    وزیر موصوف نے وضاحت کرتے ہوئے بتایا کہ 2013 میں کی گئی چھٹی اقتصادی مردم شماری کے مطابق جو اعداد وشمار اورپروگراموں کے نفاذ کی وزات کے تحت اعدادوشمار کے مرکزی دفتر نے انجام دی تھی ، ملکیت کے لحاظ سے 5.85 کروڑادارے ایسے ہیں جن میں سے 5.23 کروڑادارے نجی ملکیت والے ادارے ہیں۔ ایس سی اور ایس ٹی افراد کی ملکیت والے نجی اداروں کی تعداد 59.72 لاکھ زرعی اداروںکی شکل میں ہیں ۔ 15.62 لاکھ غیر زرعی اداروںکی شکل میں ہیں ،44.10 لاکھ درج فہرست ذاتوںکی ملکیت میں ہیں اور 28.13 لاکھ زرعی ادارے نیز 11.01 لاکھ مثبت غیر زرعی ادارے 17.12 لاکھ درج فہرست قبائل کے زیر تحویل ہیں۔ ان اعدادوشمار میں چھوٹی ، بہت چھوٹی اوراوسط درجے کے صنعتی اداروںکی تعداد شامل ہے۔ وزیرموصوف نے بتایا کہ اس زمرے میں بڑے اداروں کی تعداد نستباََ کم ہے۔

    U-615
    
    
    (Release ID: 1482267) Visitor Counter : 2