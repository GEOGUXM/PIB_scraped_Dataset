      وزارت سیاحت

      ڈاکٹر مہیش شرما نے ای ویزا پر آنے والے سیاحوں کے لئے پری لوڈڈ سم کارڈ کا آغاز کیا
      Posted On: 15 FEB 2017 6:47PM by PIB Delhi


    نئی دہلی، 15 فروری، سیاحت اور ثقافت کے وزیر مملکت ( آزادانہ چارج) ڈاکٹر مہیش شرما نے آج یہاں ای۔ ویزا پر بھارت میں آنے والے غیر ملکی سیاحوں کو پری لوڈڈ سم کارڈ فراہم کرنے کےلئے حکومت ہند کی سیاحت کی وزارت کی ایک پہل کا آغاز کیا۔ اس موقع پر اظہار خیال کرتے ہوئے انہوں نے کہا کہ اس انوکھی پہل سے غیر ملکی سیاحوں کو بھارت میں اپنی آمد کے بعد اپنے رشتے داروں اور جان پہچان کے لوگوں کے ساتھ رابطہ قائم کرنے میں آسانی ہوگی۔ اس سے پہلے سیاحت کی وزارت نے 12 غیر ملکی زبانوں میں ہفتے کے ساتوں دن 24 گھنٹے ٹورسٹ ہیلپ لائن نمبر 1800111363 بھی لانچ کیا تھا۔ تاکہ غیر ملکی سیاح اپنی ہی زبان میں درکار معلومات حاصل کرسکیں۔ وزیر موصوف نے ٹریول اینڈ ٹور سیکٹر کے ایک نمائندہ کو سم پر مشتمل پہلی کِٹ پیش کی سیاحت کی وزارت کے سکریٹری جناب ونود زتشی ، مواصلات کی وزارت کے سکریٹری جناب جے ایس دیپک اور دیگر سینئر افسران بھی اس موقع پر موجود تھے۔


    یہ پہل بھارت سنچار نگم لمیٹیڈ (بی ایس این ایل) کے اشتراک سے شروع کی گئی ہے۔ جہاں بی ایس این ایل ان غیر ملکی سیاحوں کو پری لوڈڈ سم کارڈز تقسیم کرے گا جو ای ویزا پر ہندوستان آرہے ہیں۔


    یہ سہولت شروع میں نئی دہلی کے اندراگاندھی اور بعد میں باقی 15 بین الاقوامی ہوائی اڈوں کا احاطہ ہوسکے گا جہاں فی الحال ای۔ ویزا سہولت دستیاب ہے۔


    پری لوڈڈ سم کارڈ حاصل کرنے کے لئے بی ایس این ایل غیر ملکی سیاحوں سے ای۔ ویزا کی نقل اور پاسپورٹ کے پہلے صفحے کی فوٹو کاپی جمع کرے گا۔ یہ سہولت ای ویزا پر ہندوستان میں آنے والے سیاحوں کےلئے ہی دستیاب ہوگی۔ سم کارڈ 50 روپے کے ٹاک ٹائم اور 50 ایم بی انٹرنیٹ ڈاٹا کے ساتھ ہوں گے اور یہ کارڈ فوراً ایکٹی ویٹ ہوجائیں گے جس سے انہیں اس سہولت کو فوراً استعمال کرنے میں آسانی ہوگی۔


    اس پہل کا مقصد غیر ملکی سیاحوں کو کنکٹی وٹی فراہم کرنا ہے تاکہ وہ اپنے رشتے داروں اور عزیزوں کے ساتھ رابطے میں رہیں ۔ اس پہل کا مقصد غیر ملکی سیاحت کی مدد کرنا بھی ہے تاکہ وہ کسی بھی طبی ہنگامی صورت کے دوران کسی امداد یا رہنمائی کے لئے دستیاب سیاحت کی وزارت کی ہفتے کے ساتوں دن 24 گھنٹے کثیر لسانی ٹول فری ہیلپ لائن کے ساتھ رابطہ کرسکیں۔


    U- 733
    
    
    (Release ID: 1482815) Visitor Counter : 2