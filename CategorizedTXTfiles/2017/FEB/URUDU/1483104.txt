      عملے، عوامی شکایات اور پنشن کی وزارت

      عوامی انتظامیہ میں عمدگی حاصل کرنے کیلئے وزیراعظم کی جانب سے ایوارڈ ،یوم سول سروسز کے موقع پر دیے جائیں گے ایوارڈز دو زمروں یعنی ترجیحاتی پروگراموں کے نفاذ میں عمدگی اور جدت طرازی پر مبنی عوامی حکمرانی کے زمروں میں دیے جائیں گے
      پانچ ترجیحاتی پروگراموں کی شناخت نفاذ میں عمدگی کے پروگراموں کے طور پر کی گئی ہے

      Posted On: 20 FEB 2017 12:04PM by PIB Delhi

    
    نئی دہلی۔21؍فروری۔وزیراعظم کے عوامی انتظامیہ میں عمدگی کے ایوارڈ اس مقصد سے قائم کئے گئے ہیں کہ ضلع /اداروں اور مرکزی اور ریاستی حکومتوں کی جانب سے کیے گئے قابل تعریف اور غیرمعمولی اور جدت طراز پر مبنی کاموں کا اعتراف کیا جائے۔ مذکورہ ایوارڈ ،یوم سول سروسز یعنی 21اپریل 2017 کو دیے جائیں گے ۔ اس سلسلے میں تقریب کا اہتمام ، عوامی شکایات اور پنشن کی وزارت کے تحت عوامی انتظامیہ اصلاحات اور عوامی شکایات کے محکمے، عمل کی جانب سے کیا جائے گا۔ مجموعی طور پر ترجیحاتی پروگراموں کے زمرے میں 15 ایوارڈ اور جدت طرازی کے زمرے میں دو ایوارڈ دیے جانے ہیں۔
    
    2017 کے وزیراعظم کے ایوارڈ (وزیراعظم کا ایوارڈ) کے لئے وسیع پیمانے پر شرکت کو یقینی بنانے کیلئے جدت طرازی پر مبنی مسابقتی طریقہ کار اپنایا گیا ہے۔ ملک بھر کے اضلاع اور مرکزی وریاستی حکومتوں کے اداروں کو اس اسکیم کے تحت ایک دوسرے سے مسابقت کرنے کی ترغیب دی گئی تھی۔ ایک آن لائن ویب پورٹل انتظامی اصلاحات اور عوامی شکایات کے محکمے کی جانب سے قائم کیا گیا تھا تاکہ آن لائن رجسٹریشن کاکام مکمل ہوسکے۔ اس سلسلے میں درخواستیں یکم جنوری 2017 سے 25 جنوری 2017 کے دوران آن لائن پورٹل کے توسط سے طلب کی گئی تھیں۔ اضلاع اور ریاستی و مرکزی حکومت کے اداروں کی جانب سے شرکت کے سلسلے میں زبردست دلچسپی کا اظہار کیا گیا اور 1515 درخواستیں ملک بھر کے 600 اضلاع اور ریاستی اور مرکزی انتظام کے علاقوں کی جانب سے ترجیحاتی پروگرام کے زمرے کے تحت موصول ہوئی تھیں۔ 830 درخواستیں مرکزی/ ریاستی / ضلعی اداروں کی جانب سے جدت طرازی پر مبنی زمرے کے تحت وصول ہوئیں۔ موصولہ تمام تر درخواستوں کا مجموعی طور پر ایک اعلیٰ سطحی کمیٹی کے ذریعے تین سطحوں پر جائزہ لیا جائے گا ۔ ان میں سے منتخبہ امیدواران کو پرزنٹیشن دینے کیلئے طلب کیا جائےگا اور ایک کال سینٹر کے توسط سے ان کے سلسلے میں عوام کی رائے بھی لی جائے گی۔ جائے موقعہ مطالعات بھی کیے جائیں گے تاکہ پروگراموں کے نفاذ /اقدامات کی جانکاری حاصل ہوسکے۔
    
    درج ذیل ترجیحاتی پروگراموں کو اس اسکیم کےتحت نشان زد کیا گیا ہے۔
    
    1 پردھان منتری کرشی سینچائی یوجنا (پی ایم کے ایس وائی)
    
    2 پردھان منتری فصل بیمہ یوجنا (پی ایم ایف بی وائی)
    
    3 دین دیال اپادھیائے گرام جیوتی یوجنا (ڈی ڈی یو جی جے وائی)
    
    4 ای۔ نیشنل ایگریکلچر مارکٹ (ای۔ این اے ایم)
    
    5 اسٹینڈ اپ انڈیا / اسٹارٹ اپ انڈیا
    
    ترجیحاتی پروگراموں سے متعلق ایوارڈز کے علاوہ مرکزی حکومت کے اداروں / ریاستی حکومتوں ، اضلاع کو ماحولیاتی تحفظ ، تباہکاری انتظام ، آبی تحفظ ، توانائی، تعلیم اور حفظان صحت، خواتین اور بچوں پر مرتکز اقدامات وغیرہ کے لئے بھی ایوارڈز دیے جائیں گے۔
    
    گزشتہ برس وزیراعظم جناب نریندر مودی نے 21اپریل 2016 کو 10ویں یوم سول سروسز کے موقع پر ترجیحاتی پروگراموں پر نفاذ میں عمدگی کے لئے ایوارڈز دیے تھے۔ ترجیحاتی پروگراموں کیلئے پردھان منتری جن دھن یوجنا(پی ایم جے ایس وائی) ، ناگاؤں ، آسام کو شمال مشرقی اور پہاڑی ریاستوں کے زمرے میں ایوارڈ دیا گیا تھا۔ مرکزی انتظام کے علاقوں کے زمرے میں چھتیس گڑھ اور 24نارتھ پرگنہ، مغربی بنگال کو دیگر ریاستوں کے گروپ میں انعام ملا تھا۔ سوچھ بھارت مشن (گرامین) کے تحت مغربی سکم اور راجستھان میں بیکانیر کو بالترتیب شمال مشرق اور پہاڑی ریاستوں کے زمرے میں اور دیگر ریاستوں کے زمرے میں ایوارڈ دیے گئے تھے۔ سوچھ ودیالیہ پروگرام کے تحت جموں اور کشمیر میں اننت ناگ کو اور دادرا اور نگر حویلی اور آندھراپردیش میں اننتھا پورم کو بالترتیب شمال مشرقی اور پہاڑی ریاستوں ، مرکزی انتظام کے علاقوں اور دیگر ریاستی گروپوں کے تحت انعام سے نوازا گیا تھا۔ مٹی کی صحت کی جانچ پڑتال سے متعلق کارڈ اسکیم کے نفاذ کے معاملے میں ہماچل پردیش کے تحت ہمیرپور اور چھتیس گڑھ میں بلرام پور کو شمال مشرقی اور پہاڑی ریاستوں اور دیگر ریاستوں کے زمرے میں یہ ایوارڈز دیے گئے تھے۔
    
    م ن ۔ ۔ ع ن
    
    Words-765 U-803

    
    
    (Release ID: 1483104) Visitor Counter : 2