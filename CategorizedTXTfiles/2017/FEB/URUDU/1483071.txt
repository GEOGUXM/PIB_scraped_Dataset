      مواصلات اور اطلاعاتی ٹیکنالوجی کی وزارت

      ہندوستان نے ٹیلی کوم سیکٹر میں آسیان ملکوں کو تکنیکی معلومات فراہم کرنے کی پیشکش کی
      Posted On: 20 FEB 2017 6:22PM by PIB Delhi


    نئی دہلی،20۔فروری،بھارت نے آج آسیان ملکوں کو مقابلہ جاتی قیمتوں پر محفوظ آئی سی ٹی مصنوعات کی پیشکش کی ہے اور ‘‘جانیئے کیسےاور جانیئے کیوں’’ یعنی تکنیکی معلومات فراہم کرنے کے اپنے عزم کو بھی دوہرایا ہے، جبکہ ہندوستان، ہندوستان کی مواصلاتی مصنوعات اور خدمات کی خریداری کے لئے طویل مدتی رقم فراہم کرنے کا خواہشمند ہے۔ آج یہاں انڈیا ٹیلی کوم 2017 کا افتتاح کرتے ہوئے مواصلات کے وزیر جناب منوج سنہا نے کہا کہ ہندوستان کی ٹیلی کوم کمپنیاں تکینیکی معلومات فراہم کرنے کی خواہشمند ہیں اور کسی بھی میزبان ملک میں تمام ٹیلی کوم ایکوسسٹم کو فروغ دینے کے لئے مصنوعات کے مشترکہ پروجیکٹ کے لئے معاہدہ کرنے کی بھی خواہشمند ہیں۔ آسیان-ہندوستان تعلقات کے 25سال مکمل ہونے کے موقع پر منعقد کئے گئے پروگرام میں وزیر موصوف نے شریک ملکوں سے اپیل کی کہ وہ اس بات کو یقینی بنائیں کہ ہندوستانی ٹیلی کوم مصنوعات اور خدمات ان کی پہلی پسند ہونی چاہئے، کیونکہ یہ ڈیجیٹل کنکٹی ویٹی اقدامات کو تیز کرتی ہیں۔ جناب سنہا نے کہا کہ نومبر 2015میں آسیان ہندوستان کی 13ویں چوٹی کانفرنس کے دوران وزیر اعظم جناب نریندر مودی نے ایک ارب ڈالر کے قرض کا وعدہ کیاتھا تاکہ ان پروجیکٹوں کو فروغ دیا جا سکے، جو ہندوستان اور آسیان کے درمیان فزیکل اور ڈیجیٹل کنکٹی ویٹی کو تعاون دیتے ہیں۔ وزیر موصوف نے کہا کہ دونوں فریقوں کے پاس عوام کو خدمات فراہم کرنے کے لئے ہنر مندی، وافر منڈیاںاور نئی ٹیکنالوجی کو فروغ دینے کی صلاحیت موجود ہے۔


    جناب سنہا نے کہا کہ ہندوستان کی مواصلاتی صنعت نے پچھلے ایک دہائی میں زبردست ترقی کی ہے اور ہندوستان کے پاس دنیا میں دوسرا سب سے بڑا مواصلاتی نیٹ ورک ہے۔ دنیا میں موبائل کی سب سے کم شرحوں کا ذکر کرتے ہوئےجناب سنہا نے کہا کہ ہندوستان نے دنیا کی دوسری سب سے بڑی انٹرنیٹ مارکیٹ بننے کے لئے امریکہ کو پہلے ہی پیچھے چھوڑ دیا ہے ، جہاں 220 ملین سے زیادہ براڈبینڈ صارفین اور 450ملین سے زیادہ استعمال کرنے والے ہیں۔ صرف ہمارا چین کے بعد نمبر ہے۔ اپنے خطاب میں ٹیلی کوم کے سکریٹری جناب جے ایس دیپک نے کہا کہ ہندوستانی ٹیلی کوم مصنوعات اور ڈیزائن زیادہ قابل استطاعت ہیں اور مقابلہ جاتی بھی ہیں اور ہندوستانی کمپنیاں سب سے مشکل علاقوں میں خدمات بھی فراہم کر سکتی ہیں۔

    ٹیلی کوم کانفرنس سے خطاب کرتے ہوئے وزارت خارجہ کی وزارت میں سکریٹری (مشرق) محترمہ پریتی سرن نے کہا کہ آسیان کے ساتھ کنکٹی ویٹی بڑھانا ہندوستان کے لئے ایک ترجیح ہے۔ انہوں نے کہا کہ آسیان ممبرملکوں کو ہندوستانی ٹیلی مواصلات اور آئی ٹی صفت کے ادارہ جاتی ماہرین سے فائدہ اٹھانا چاہئے۔ ٹیلی کوم سامان اور خدمات کی برآمدات کے فروغ کی کونسل ٹی ای پی سی میانمار، تھائی لینڈ، سنگاپور، ملیشیاء، انڈونیشیاء، ویتنام، کمبوڈیا، برونئی، فلپائن اور لاؤس کے ٹیلی مواصلات کے وزیروں سینئر سرکاری عہدیداروں اور صنعتی سربراہوں کے ساتھ دوروزہ پروگرام کا اہتمام کر رہی ہے۔ اس میں بنگلہ دیش اور بھوٹان کے نمائندے بھی حصہ لے رہے ہیں۔

    م ن ۔ح ا۔ ک ا
    
    
    (Release ID: 1483071) Visitor Counter : 2