      نوجوانوں کے امور اور کھیل کود کی وزارت

      نابیناؤں کے ذریعے 2017 کےٹی۔20 عالمی کرکٹ کپ جیتنے پر کھیل کود او رنوجوانوں کے اُمور کے وزیر جناب وجئے گوئل کی بھارتی کرکٹ ٹیم کو مبارکباد
      Posted On: 20 FEB 2017 11:58AM by PIB Delhi


    
    نئی دہلی۔21؍فروری۔نوجوانوں کے اُمور اور کھیل کود کے وزیر مملکت (آزادانہ چارج) جناب وجئے گوئل نے 2017 کے نابیناؤں کے ٹی۔20 عالمی کرکٹ کپ جیتنے کے لئے بھارتی کرکٹ ٹیم کو مبارکباد دی ہے۔ وزیر موصوف نے یہ مبارکباد اپنی رائش گاہ پر منعقدہ ایک تقریب میں دی ہے۔ بھارتی ٹیم نے 12فروری 2017 کو فائنل مقابلوں میں پاکستان کو شکست دے کر ورلڈ کپ حاصل کیا ہے۔
    
    اس موقع پر اظہار خیال کرتے ہوئے جناب گوئل نے کہا کہ ریو پیرالمپکس 2016 میں پیراایتھلیٹ مقابلے کے اہتمام کے بعد جو کامیابی حاصل ہوئی ہے بھارت نے اسی سلسلے کو آگے بڑھاتے ہوئے نابیناؤں کے کرکٹ کا اہتمام کرکے بھارتی کھیل کود کی تاریخ میں ایک نئے باب کا اضافہ کیا ہے اور ٹی۔20 کو بھارت میں برقرار رکھا ہے۔ انہوں نے کہا کہ حکومت نے ملک میں کھیل کود کو فروغ دینے کا عہد کررکھا ہے۔ ان کی وزارت سی اے بی آئی کو کھیل کود فیڈریشن کے طور پر منظوری دینے پر غور کرے گی۔ جناب گوئل نے یہ بھی کہا کہ 2017 کے نابیناؤں کے عالمی کپ کی فتحیاب ٹیم کو ملنے والی انعامی رقم میں کسی طرح کی کوئی غلط فہمی نہیں ہے اور وزارت وہی طریقہ کار اپنائے گی جو 2012 میں نقد انعامات کی فراہمی کیلئے اپنایا گیا تھا جب نابیناؤں کیلئے منعقدہ اولین ٹی۔20 عالمی کپ میں بھارتی ٹیم نے کرکٹ کے سلسلے میں کامیابی حاصل کی تھی۔
    
    جناب وجئے گوئل نے نئی دہلی میں 2017 کے کیمپین کے لئے ٹیم کو گرم جوشانہ انداز میں الوداع کہی ۔ موصوف بھارت میں نابیناؤں کیلئے کرکٹ ایسوسی ایشن کو امداد کے طور پر 30 لاکھ روپئے دیے جانے کی تجویز کو پہلے ہی اپنی منظوری دے چکے ہیں۔
    
    م ن ۔ ۔ ع ن
    
    Words-347 U-804

    
    
    (Release ID: 1483103) Visitor Counter : 2