      شمال مشرقی ریاستوں کی ترقی کی وزارت

      شمال مشرقی خطے کی ترقی کی وزارت ، شمال مشرق میں تیز پور یونیورسٹی
      کے ساتھ ملکر صنعت کاری کو حوصلہ افزائی کریں گی

      Posted On: 23 FEB 2017 7:10PM by PIB Delhi

    نئی دہلی، 23 فروری / شمال مشرقی خطے کی ترقی کی وزارت (ڈونر) تیز پور یونیورسٹی کے محکمہ پیشہ ورانہ انتظامیہ اور شمال مشرقی مالی کارپوریشن لمٹیڈ (این ای ڈی ایف آئی) مشترکہ طور پر شمال مشرقی خطے میں (این ای آر)صنعت کاری، حوصلہ افزائی کے لئے بزنس آئیڈیا چیلنج کے ساتھ سامنے آئی ہیں۔ سالانہ صنعتی اکادمی کے بین ادارہ پروگرام سپمرک کے ذریعہ جس میں شمال مشرقی خطے کی ترقی کی وزارت پہلی مرتبہ ہوگی، خطے میں صنعت کاری کا جذبہ پیدا ہوا ہے۔


    مذکورہ پروگرام (ایوینٹ ) 3 مارچ 2017 کو منعقد کیا جائے گا اور یہ پروگرام اس سلسلہ کا 17 واں ایڈیشن ہوگا ۔ پائنیرنگ بزنس آئیڈیا چیلنج- 2017 اس تقریب کا ایک حصہ ہوگا جس کا انعقاد طلبا کو صنعت کاری کی جانب راغب کرنے اور ان کی حوصلہ افزائی کے لئے کیا جاتا ہے۔ اس مقابلے میں شمال مشرقی خطےسے تعلق رکھنے والا کوئی بھی طالب علم جس کے پاس تجارتی تصورات ہوں ، حصہ لے سکتا ہے۔ اس میں فتح حاصل کرنے والوں کو نہ صرف انعامات سے سرفراز کیا جاتا ہے بلکہ اسے ممکنہ سرمایہ کاری کے لئے فنڈنگ ایجنسیوں کے سامنے اپنے خیالات پیش کرنے کا بھی موقع ملتا ہے ۔ مقابلے میں پہلا ، دوسرا اور تیسرا مقام حاصل کرنے والے اداروں کو بالترتیب بیس ہزار، پندرہ ہزار اور دس ہزار روپے کے انعام سے سرفراز کیا جاتا ہے۔ مقابلہ 26 فروری 2017 تک کھلا رہے گا اور اس کی متعلقہ تفصیلات تیز پور یونیورسٹی کی ویب سائٹ اور پر dare.2compete.com دستیاب ہیں۔


    حال ہی میں یونیورسٹی کیمپس میں منعقد ابتدائی سرگرمی پریس کانفرنس سے خطاب کرتے ہوئے پروفیسر شبھرنگوشیکھر سرکار نے اپنے خطاب میں (سمپرک 2017 فیکلٹی کو آرڈینیٹر) حکومت ہند شمال مشرقی خطے کی وزارت کی کوششوں کی ستائش کی اور کہا کہ وزارت این ای آر میں صنعت کاری کی حوصلہ افزائی کے لئے بہت سنجیدہ ہے اور امید ہے کہ مقابلہ اس خطے کے قدرتی وسائل پر مبنی صنعت کاری کے لئے بیداری سیل اور سیل کی جانب ایک پلیٹ فارم فراہم کرے گا۔


    سپمرک 2017 میں طلبا کو صنعت کاری کی جانب راغب کرنے کے لئے مختلف اجلاس منعقد کئے جائیں گے جن میں نمایاں اور معروف ترقی یافتہ صنعت کار خطاب کریں گے۔ ہندستان کی خارجہ پالیسی ایکٹ ایسٹ پالیسی پر بھی ایک اجلاس اس تقریب میں منعقد کیا جائےگا۔ اس کے علاوہ فنڈنگ ایجنسیوں کے ذریعہ بھی مختلف سوالات کا جواب دینے کےلئے ایک خصوصی اجلاس کا اہتمام کیا جائے گا۔


    تقریب میں بطور مہمان خصوصی حکومتِ ہند کی شمال مشرقی خطے کی ترقی کی وزارت کے سکریٹری جناب نوین ورما شرکت کریں گے ۔ ڈونر وزارت کے جوائنٹ سکریٹری اور شمال مشرقی خطے ترقیاتی مالی کارپوریشن لمیٹیڈ کے چیرمین اور منیجنگ ڈائریکٹر جناب بی پال مکتے بھی دیگر اہم شخصیت کے ساتھ تقریب میں شرکت کریں گے۔ میہر کانتی چودھری، تیز پور یونیورسٹی کے وائس چانسلر تقریب کی صدارت کر یں گے او رافتتاح اجلاس سے خطاب کریں گے۔


    ( م ن ۔ ش ت ۔ ج )


    

    
    (Release ID: 1483296) Visitor Counter : 3