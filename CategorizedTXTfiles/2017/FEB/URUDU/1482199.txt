      یو پی ایس سی

      مرکزی مسلح پولیس فورسز (اسسٹنٹ کمانڈنٹس) امتحان2016 کے نتائج کا اعلان
      Posted On: 08 FEB 2017 7:25PM by PIB Delhi


    نئی دہلی،8؍فروری،یونین پبلک سروس کمیشن کے ذریعہ 26 جون 2016 کو منعقدہ تحریری امتحان اور 9 جنوری تا 2 فروری 2017 کے دوران لئے گئے انٹرویو کی بنیاد پر مرکزی مسلح پولیس فورسز (اسسٹنٹ کمانڈنٹس) امتحان 2016 کے حتمی نتائج کا اعلان کردیا گیا ہے۔ مرکزی مسلح پولیس فورسز یعنی سنٹرل ریزرو پولیس فورس (سی آر پی ایف)، بارڈر سکیورٹی فورس (بی ایس ایف)، انڈو-تبت بارڈ پولیس (آئی ٹی بی پی) اور ششتر سیما بل (ایس ایس بی) میں اسسٹنٹ کمانڈنٹس (گروپ-اے) کےعہدوں پر تقرری کیلئے میرٹ کی بنیاد پر امیدواروں کا اعلان کردیا گیا ہے۔ کل 189 امیدواروں کو کامیاب قرار دیا گیا ہے۔ کامیاب امیدواروں میں 89 جنرل زمرہ کے 52 او بی سی زمرہ کے، 34 ایس سی زمرے کے اور 14 ایس ٹی زمرہ کے ہیں۔ جنرل زمرے میں تین امیدوار سابق فوجی زمرہ کے بھی ہیں۔ اسی طرح او بی سی زمرہ میں 4 امیدار سابق فوجی زمرہ کے ہیں۔ حکومت متعدد سروسز اور عہدوں پر امیدواروں کی تقرری دستیاب خالی جگہوں کی بنیاد پر اور امیدواروں کی اہلیت اور اسناد کی جانچ پڑتال کے بعدکرے گی۔


    یونین پبلک سروس کمیشن کے کیمپس میں واقع اگزامینیشن ہال کے نزدیک امیدواروں کیلئے ایک سہولتی کاؤنٹر بنایا گیا ہے ۔ امیدوار اس امتحان سے متعلق کسی بھی قسم کی معلومات اور جانکاری یہاں آکر صبح 10 بجے سے لے کر شام 5 بجے تک تمام کام کے دنوں میں حاصل کرسکتے ہیں۔ اسی طرح امیدوار ٹیلی فون نمبر 011-23385271 اور 011-23381125 پر فون کرکے حاصل کرسکتے ہیں۔ امتحان کے نتائج یونین پبلک سروس کمیشن کی ویب سائٹ: www.upsc.gov.in . پر بھی دستیاب ہیں۔ تاہم امیدواروں کے ذریعہ حاصل کئے گئے نمبرات کی جانکاری نتائج کے اعلان کے پندرہ دن بعد دی جائے گی۔
    
    
    (Release ID: 1482199) Visitor Counter : 2