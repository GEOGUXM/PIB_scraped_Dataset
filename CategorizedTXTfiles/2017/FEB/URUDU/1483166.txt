      نائب صدر جمہوریہ ہند کا سکریٹریٹ

      افریقہ ۔بھارت تعلقات کے محرکات ہماری مشترکہ چنوتیوں، مشترکہ مفادات اور باہمی منافع کے نظریے پر مبنی ہیں۔ نائب صدر جمہوریہ ہند
      Posted On: 22 FEB 2017 11:47AM by PIB Delhi


    نئی دہلی۔ 22 ؍فروری۔نائب صدر جمہوریہ ہند جناب ایم حامد انصاری نے کہا ہے کہ ہمارے مشترکہ تاریخی اور ثقافتی روابط ، ہماری ایک دوسرے کی ضروریات کی تکمیل کرنے والی قوت اور صلاحیتیں جو ہمیں فطری اقتصادی اور تجارتی شراکت دار بناتی ہیں ، ترقیاتی چنوتیوں سے نمٹنے کیلئے ہمارا مشترکہ طریقہ کار اور ہمارا نظریہ ، ہمارا تعاون ، ان کا تعلق امن اور سلامتی سے وابستہ معاملات اور مسائل کو حل کرنے کیلئے ہمارے مشترکہ تناظر سے ہے۔ نیز عالمی افریقہ۔ بھارتی تعلقات کے محرکات جو ہماری مشترکہ چنوتیوں ، مشترکہ مفادات اور باہمی منافع کے نظریے پر مبنی ہیں، ان کا مقصد ایک ہمہ گیر بنیادوں والے مستقبل کی تعمیر ہے۔ موصوف کیگالی ، روانڈا میں یونیورسٹی آف روانڈا میں ’روانڈا ، بھارت اور افریقہ ۔ تعاون کے تقاضے‘ کے موضوع پر خطبہ دے رہے تھے۔ روانڈا کے وزیر تعلیم ڈاکٹر مسافری پپیاس ملمبا اور یونیورسٹی آف روانڈا کے شیخ الجامعہ ڈاکٹر مائیک او نیل بھی اس موقع پر موجود تھے۔


    جناب ایم حامدا نصاری نے کہا کہ آج کا نوجوان لغزشوں سے بچنے کی صلاحیت کا حامل ہے اور اس کے ساتھ ماضی کی بندشیں بھی نہیں ہیں اور وہ آگے کی جانب دیکھتا ہے۔ ایک ایسے مستقبل کی فکر کرتا ہے جس میں رہنما اصول یہ ہوکہ تعاون کا راستہ اپنایا جائے اور اختلافات اور تنازعات سے دامن بچاتے ہوئے مقاصد کے حصول کی جانب قدم بڑھایا جائے تاکہ باہمی مفادات کا تحفظ ہوسکے اور خودپرستانہ خود غرضی اور لالچ جیسے عناصر سے قطع نظر کیا جاسکے۔ انہوں نے روانڈا کے عوام کو ان کی متاثر کن ترقی کے لئے داد وتحسین سے نوازا اور کہا کہ ترقی کے اثرات ہر جگہ نظر آتے ہیں اور ساتھ ہی یہ تمام ترقی قیادت کی دور اندیشی اور بصیرت افروز پالیسیوں کے نتیجے میں ممکن ہوسکی ہے اور روانڈا کے لوگوں نے اس کے لئے کڑی محنت کی ہے۔ انہوں نے کہا کہ بھارت اپنے آپ کو روانڈا کا مضبوط ترقیاتی شراکت دار تصور کرتا ہے۔

    وزیر اعظم جناب نریندر مودی کا حوالہ دیتے ہوئے نائب صدر جمہوریہ ہند نے کہا کہ بھارت اور افریقہ کے مابین ایک مضبوط جذباتی ربط رہا ہے اور اس کی بنیاد ہماری مشترکہ جدوجہد آزادی ، جو نوآبادیاتی نظام کے خلاف لڑی گئی تھی اور جس کا مقصد ہمارے عوام کیلئے خوشحالی لانا تھا،کی تاریخ میں مضمر ہے۔ ہمارا طریقہ کار یہ رہا ہے کہ سہولتوں کا مطالبہ نہ کیاجائے ، نہ حقوق کا تقاضا کیا جائے بلکہ افریقہ کے ترقیاتی مقاصد میں اپنی جانب سے تعاون دیاجائے کیوں کہ ان تمام مقاصد کا تعین، خود افریقی عوام کی جانب سے کیا گیا ہے۔

    نائب صدر جمہوریہ ہند نے کہا کہ بھارت کی خواہش یہ رہی ہے کہ جدت طرازی پر مبنی میکانزم وضع کیاجس میں ہمارے رعایتی قرض کی پیشکش بھی شامل ہو اور افریقہ میں ہمارے شراکت داروں کی ضروریات کی تکمیل ہوسکے اور ان کی صلاحیتوں میں اضافہ ہوسکے تاکہ وہ قرض کے جال میں نہ پھنس جائیں ۔ انہوں نے کہا کہ ایسے وقت میں جب عالمی پیمانے پر سیاسی اور اقتصادی صورتحال غیریقینی اور اتھل پتھل کا شکار ہے، ترقی پذیر معیشتوں کیلئے یکجہتی کے ایک نئے جذبے کے ساتھ ایک دوسرے کے ساتھ تعاون کرنا لازمی ہوگیا ہے اور اس کی اہمیت از سر نو اُجاگر ہوئی ہے۔ انہوں نے کہا کہ اس طرح کے تعلق میں بہت سے مضمرات پوشیدہ ہیں جو بھارت اور افریقی شراکت داروں کیلئے مفید ہیں اور انہیں یہ موقع فراہم کرتے ہیں وہ اس کی توسیع سے خاطر خواہ طور پر مستفید ہوسکیں۔

    U-821
    
    
    (Release ID: 1483166) Visitor Counter : 2