      کابینہ

      کابینہ نے ‘پردھان منتری گرامین ڈیجیٹل ساکشرتا ابھیان’ کو 6 کروڑ دیہی کنبوں پر احاطہ کرنے کی غرض سے منظوری دی
      Posted On: 09 FEB 2017 12:42PM by PIB Delhi



    نئی دہلی۔ 09 ؍فروری، مرکزی کابینہ نے وزیر اعظم جناب نریندر مودی کی قیادت میں ‘پردھان منتری گرامین ڈیجیٹل ساکشرتا ابھیان’ (پی ایم جی ڈی آئی ایس ایچ اے) کو منظوری دے دی ہے تاکہ 6 کروڑ دیہی کنبوں کو ڈیجیٹل لحاظ سے خواندہ بنایا جاسکے۔ اس پروجیکٹ کے بجٹی تخمینہ جاتی اخراجات 2351.38 کروڑ روپے کے ہیں تاکہ مارچ 2019 تک دیہی بھارت میں ڈیجیٹل خواندگی متعارف کرائی جاسکے۔ یہ قدم وزیرخزانہ کے ذریعے بجٹ 17-2016 میں کئے گئے اعلان کے مطابق اٹھایا گیا ہے۔



    پی ایم جی ڈی آئی ایس ایچ اے سے توقع کی جاتی ہے کہ یہ دنیا کا سب سے بڑا ڈیجیٹل خواندگی پروگرام ثابت ہوگا۔ اس اسکیم کے تحت 17-2016 کے مالی سال کے دوران 25 لاکھ امیدواران، 18-2017 کے دوران 275 لاکھ امیدواران 19-2018 کے دوران 300 لاکھ امیدواران کو تربیت دی جائے گی۔ مساوی انداز میں جغرافیائی ترویج کو یقینی بنانے کے لئے 250 ہزار گرام پنچایتوں میں سےہر ایک گرام پنچایت سے توقع کی جاتی ہے کہ وہ اپنے تحت اوسطاً 200 سے 300 امیدواروں کو درج رجسٹر کرے گی۔


    ڈیجیٹل لحاظ سے خواندہ افراد کمپیوٹر/ ڈیجیٹل رسائی آلات کو آپریٹ کرسکیں گے۔ ان آلات میں ٹیبلیٹ، اسمارٹ فون وغیرہ شامل ہیں۔ یہ افراد ای- میل ارسال کریں گے اور موصول کریں گے۔ انٹرنیٹ پر درکار اطلاعات کو تلاش کریں گے، سرکاری خدمات تک رسائی حاصل کریں گے، اطلاعات حاصل کرنے کے لئے جستجو کریں گے اور نقدی کے بغیر لین دین وغیرہ کا کام بھی انجام دیں گے ۔ لہٰذا ان تمام امور کے ذریعے وہ تعمیر قوم کے عمل میں حصہ لیں گے۔


    اس اسکیم کا نفاذ الیکٹرانکس اور اطلاعاتی ٹیکنالوجی کی وزارت کی کلی نگرانی میں ریاستی حکومتوں/ مرکزی انتظام کے علاقوں کے ساتھ قریبی تال میل بناکر ان کے ذریعے متعین کردہ ریاستی نفاذ ایجنسیوں، ضلعی ای- گورننس سوسائٹیوں وغیرہ کے ذریعے عمل میں آئے گا۔


    پس منظر


    این ایس ایس او کی جانب سے تعلیم کے موضوع پر جو سروے انجام دیا گیا تھا ، اس کے نتیجے میں یہ بات سامنے آئی تھی کہ دیہی کنبوں میں محض چھ فیصد کنبے ایسے ہیں جن کے پاس ایک کمپیوٹر دستیاب ہے۔ اس سے یہ بات نمایاں ہوتی ہے کہ 15 کروڑ سے زائد دیہی کنبے یعنی 16.85 کروڑ میں سے 94 فیصد افراد کے پاس کمپیوٹر نہیں ہے اور ان تمام کنبوں میں سے بڑی تعداد میں ایسے لوگ ہوں گے جو ڈیجیٹل لحاظ سے خواندہ ہوجائیں گے۔ پی ایم جی ڈی آئی ایس ایچ اے ، ڈیجیٹل انڈیا پروگرام کے تحت شروع کی جارہی ہے اور یہ اسکیم دیہی علاقوں میں 6 کروڑ سے زائد کنبوں کو ڈیجیٹل لحاظ سے خواندہ بنانے کے مقصد پر احاطہ کرے گی۔ اس اسکیم کے ذریعے شہریوں کو بااختیار بنایا جاسکے گا کیونکہ انہیں کمپیوٹر / ڈیجیٹل رسائی آلات استعمال کرنے کی جانکاری ہوجائے گی اور وہ اس کے توسط سے اطلاعات حاصل کرسکیں گے۔


    کیونکہ حکومت کا زور موبائل فون کے توسط سے نقدی کے بغیر لین دین کے سودوں کو فروغ دینے کا ہے، اس اسکیم سے متعلق نصابی مواد میں ڈیجیٹل والیٹ یعنی ڈیجیٹل بٹوے، موبائل بینکنگ، یونائیٹڈ پیمنٹ انٹر فیس (یو پی آئی) ان اسٹرکچرڈ سپلیمنٹری سروس ڈاٹا (یو ایس ایس بی) یعنی غیر مرعی معاون خدمات کے اعداد اور آدھار پر مبنی پیمنٹ سسٹم یعنی ادائیگی کا نظام وغیرہ کو شامل کیا جائے گا اور ان پر زور بھی دیا جائے گا۔


    U- 619
    
    
    (Release ID: 1482278) Visitor Counter : 2