      پیٹرولیم اور قدرتی گیس کی وزارت

      پٹرولیم کے وزیر ہائیڈروکاربنس تعلقات مستحکم کرنے کی غرض سے میانمار کے دورے پر
      گزشتہ بارہ برسوں کے دوران اوّلین بھارتی پٹرولیم وزیر کا دورہ میانمار
      Posted On: 23 FEB 2017 12:48PM by PIB Delhi


      ﻿

      نئی دہلی۔23؍فروری۔پٹرولیم و قدرتی گیس کے وزیر مملکت (آزادانہ چارج) جناب دھرمیندر پردھان ہائیڈروکاربنس کے شعبے میں ہمسایہ ممالک کے ساتھ علاقائی تعاون بڑھانے کی غرض سے فی الحال میانمار کے سرکاری دورے پر گئے ہیں۔
      
      بھارت اور میانمار کے مابین تاریخی اور قریبی تعلقات رہے ہیں اور وقت کی کسوٹی پر کھرے اترے ہیں۔ ہم دونوں ممالک کے مابین طویل ارضی اور بحری سرحدیں ہیں۔ لُک ایسٹ پالیسی کے ایک اہم عنصر کے طور پر بھارت میانمار کو ایشیائی ممالک کیلئے دوستی کے پُل کے طور پر دیکھتا ہے۔
      
      جناب پردھان کا دورہ میانمار کی اسٹیٹ کونسلر ڈاؤآنگ سان سوکی کے اکتوبر 2016 کے بھارت کے دورے کے سلسلے کی ایک کڑی ہے۔ جناب پردھان کا یہ دورہ وزارتی سطح کا دونوں ممالک کے دوران عمل میں آنے والا یہ پہلا دورہ ہے اور کسی بھاری پٹرولیم وزیر کا گزشتہ بارہ برسوں کے دوران ہونے والا پہلا دورہ بھی ہے۔
      
      دورے کے دوران جناب پردھان نے میانمار کے اپنے ہم عہد ہ یعنی میانمار کے بجلی اور توانائی کے وزیر جناب یو پی زِن تُن سے بھی ملاقات کی ہے۔ وزیر موصوف نے ان سے ہائیڈروکاربن کے شعبے میں باہمی ربط وضبط بڑھانے کے سلسلے میں بات چیت کی ہے۔ دونوں وزراء نے بھارتی تیل کمپنیوں اور گیس کپنیوں کے ذریعے میانمار کے ترقی پذیر شعبے میں شراکت کے موجودہ اور آئندہ کے امکانات پر بھی بات چیت کی ہے۔ فی الحال او این جی سی ویدیش لمیٹیڈ (او وی ایل) اور جی اے آئی میانمار میں گیس پیدا کرنے والے بلاکوں میں سرمایہ لگا رکھا ہے۔ او وی ایل اور آئل انڈیا لمیٹیڈ نے تیل کی کھوج والے بلاکوں میں پیسے لگا رکھے ہیں۔ میانمار میں اُبھرتے ہوئے شعبوں میں بولی لگانے کے سلسلے میں بھارتی کمپنیوں کو جو دلچسپی ہے وزیر موصوف نے میانمار کے اپنے ہم عہدہ کو اس سے باخبر کیا ہے۔ وزیر موصوف نے میانمار میں بھارتی تیل اور گیس کمپنیوں کے ذریعے شراکت کے مختلف تجاویز کے بارے میں بھی اپنی جانب سے پیشکش کی ہے۔ انہوں نے میانمار میں ریفائنریوں کو سپلائی اور اُن کی حالت بہتر بنانے کے کام میں بھی دلچسپی دکھائی ہے اور پٹرولیم مصنوعات ، ایل پی جی ، ویکس ، پٹروکیمیکلس وغیرہ سپلائی کرنے کی بات کہی ہے۔ بھارت کی قدرتی گیس گرڈ کو میانمار کے ساتھ مربوط کرنے کے سلسلے میں بھی وزیر موصوف نے پیشکش کی ہے تاکہ سی جی ڈی نیٹ ورک کے ذریعے وہاں کے شہروں کی ترقی ہوسکے او ر ایل این جی کی بہم رسانی بھی ممکن ہوسکے۔ میانمار کے وزیر توانائی جناب یو پی زِن تُن نے تعلقات کو مضبوط بنانے کے تئیں دلچسپی دکھائی ہے اور بھارت کو تیل اور گیس کے تمام شعبوں میں سرمایہ کاری کرنے کی دعوت دی ہے۔ جناب پردھان بنفس نفیس شوئے گیس پیداوار سہولت دیکھنے گئے جس میں او وی ایل اور جی آئی ایل نے مشترکہ طور پر سرمایہ لگا رکھا ہے۔ انہوں نے میانمار کو ہائیڈروکاربنس کے شعبے کے افسران کو تربیت فراہم کرنے میں مدد دینے کی پیشکش بھی رکھی ہے۔
      
      دونوں وزراء نے ہائیڈرو کاربن کے شعبے میں مستقبل میں تعلقات کو مزید مستحکم بنانے کے پہلو پر بھی بات چیت کی ہے اور اپنی اپنی جانب سے تعلقات کو مستحکم بنا نے کی خواہش کا اظہار کیا ہے۔
      
      م ن ۔ ۔ ع ن
      
      Words-603 U-846
      
    
    
    (Release ID: 1483256) Visitor Counter : 3