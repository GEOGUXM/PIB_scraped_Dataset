      زراعت اور کاشتکاروں کی فلاح و بہبود کی وزارت

      مویشیوں کے چارے کے پیداوارمیں بہتری لانے کے موضوع پر قومی ورکشاپ
      Posted On: 28 FEB 2017 8:18PM by PIB Delhi


    نئی دہلی، 28 ۔فروری،زراعت اور کسانوں کی بہبود کے مرکزی وزیر مملکت جناب پرشوتم روپالانے کہا ہے کہ زراعت ملک میں دیہی معیشت کی ریڑھ کی ہڈی کی حیثیت رکھتی ہے اور ڈیری کا اس میں اہم کردار ہے۔ اگرچہ ہندوستان دنیا میں دودھ کی پیداوار کرنے والا سب سے بڑا ملک ہے۔ تاہم فی مویشی پیداواریت میں اضافے کا وافر امکان موجود ہے۔ جناب روپالانے یہ باتیں آج آنند میں چارے کی پیداواری صلاحیت کو بہتر بنانے اور مویشیوں کے چارے کے طورپر کام آنے والے پودوں کے کوالٹی کنٹرول کے پہلوؤں سے متعلق ورکشاپ کا افتتاح کرتے ہوئے کہیں۔ اس ورکشاپ کا اہتمام قومی ڈیری ترقیاتی بورڈ (این ڈی ڈی بی) نے کیا ہے۔ رکن پارلیمنٹ جناب دلیپ پٹیل، این ڈی ڈی بی کے چیئرمین جناب دلیپ رتھ اور ایف اے او ، روسم سے وابستہ ڈاکٹر ایچ پی ایس مکّر اس موقع پر موجود تھے۔ ورکشاپ میں پورے ملک سے تعلق رکھنے والے تقریباً 200 مویشیوں کے چارے کے طورپر کام آنے والے پودوں سے وابستہ پیشہ ور افراد نے حصہ لیا۔


    جناب روپالا نے کہا کہ چونکہ دودھ کی مانگ میں اضافہ ہوا ہے۔ لہذاڈیری سے متعلق مویشیوں کی پیداواری صلاحیت میں بھی اضافہ ہونا چاہئے۔ انہوں نے کہا کہ اب وقت آ گیا ہے کہ ہم عمدہ معیار کےچارےاورمویشیوں کے لئے تیار کئے جانے والے مکسچرکی دستیابی کیلئے اپنی کوششوں پر پھر توجہ مرکوز کریں اور مختلف تقسم کے مویشیوں کیلئے کمپاؤنڈمویشی چارے کی مختلف اقسام کو فروغ دینے پر توجہ دیں۔ معیاری چارے کی پیداوار کویقینی بنانے کے لئے ہنرمند تربیت یا فتہ افرادی قوت، عمدہ قسم کے پودوں اور مشینری اور تکنیکی مہارت کی ضرورت ہے تاکہ درست قسم کے چارے کی پیداوار کی جا سکے۔ جناب روپالا نے اس ورکشاپ کے انعقاد کے لئے این ڈی ڈی بی کا شکریہ ادا کیا۔ وزیر موصوف نے اس امید کا اظہار کیا کہ اس ورکشاپ میں تبادلہ خیال کے بعد ایسی راہیں کھلیں گی، جن سے چارے کی پیداوارسےمتعلق عالمی معیار کو حاصل کیاجاسکے گا۔ وزیر موصوف نے این ڈی ڈی بی سے درخواست کی کہ وہ حکومت ہند کے ذریعے بجٹ میں جو رقم مختص کی گئی ہے، اس کا استعمال ڈیری ٹیکنالوجی کی جدید کاری کے کام میں کرے۔

    جناب پرشوتم روپالا نے این ڈی ڈی بی کے ‘‘ کیٹل فیڈ نالج پورٹل’’ یعنی مویشیوں کے چارے سے متعلق معلوماتی پورٹل کا بھی افتتاح کیا۔ یہ کمپاؤنڈ مویشی چارے کی پیداوار کے مختلف پہلوؤں پر مشتمل باہمی تبادلۂ خیال کا ایک معلوماتی پلیٹ فارم ہے۔ اس پورٹل پر چارے کی تیاری کے سب سے سستے فارمولے، چارے میں شامل اجزاء کے سپلائروں ، کچے مال کی خصوصیات اور اطلاعات کے اشتراک سے متعلق معلومات بھی فراہم ہوں گی۔

    جناب دلیپ پٹیل نے اس موقع پر ایک کتابچہ جاری کیاہے، جس کا عنوان ہے‘‘ انڈراسٹینڈنگ یوریوون’’ یعنی اپنے مویشی کی سمجھ۔ استقبالیہ تقریر کرتے ہوئے این ڈی ڈی بی کے چیئرمین جناب دلیپ رتھ نے کہا کہ ہندوستان میں دودھ کی پیداوار کا ماڈل یہ ہے کہ اس میں مویشیوں کو چارے والے پودوں کے باقیات اور زرعی ذیلی مصنوعات کو بنیاد بنایا جاتا ہے۔ اس کے علاوہ کنبے کے افراد کی محنت اس میں شامل کی جاتی ہے، جس سے اس سے متعلق وسائل میں اضافہ ہو جاتا ہے۔ اسی پس منظر میں مویشیوں کے لئے کمپاؤنڈ مویشی چارے کی اہمیت بڑھ جاتی ہے جس سے مویشیوں کی غذائیت میں اور بالآخر دودھ کی پیداوارمیں اضافہ ہوتا ہے۔

    U- 899
    
    
    (Release ID: 1483433) Visitor Counter : 3