      نوجوانوں کے امور اور کھیل کود کی وزارت

      وجے گوئل نے گاندھی نگر میں پیرا ایتھلیٹوں کے لئے وقف پہلے تربیتی سینٹرکی عمارت کا سنگ بنیادرکھا
      Posted On: 06 FEB 2017 12:06PM by PIB Delhi


    نئیدہلی، 06 ۔فروری۔پیرا اییتھلیٹوں نے ریو اولمپک کھیل 2016 میں 4 میڈل جیت کر بین الاقوامی کھیل کود کے منظر نامے میں ہندوستان کے لئے باعث افتخار مقام حاصل کیا تھا۔ وزیر اعظم نریندر مودی نے ریو اولمپک 2016 میں گولڈ میڈل جیتنے والے پیرا اتھلیٹ دیویندرجھاجھریا سے ملاقات کے بعد اپنی اس خواہش کا اظہار کیا تھا کہ ہندوستان میں ایک عالمی معیار کا پیرا ایتھلییٹک سینٹر قائم کیا جانا چاہئے۔کھیل کود اور نوجوانوں کے امور کے وزیر مملکت (آزادانہ چارج )جناب وجے گوئل نے اس سلسلے میں پیش رفت کرتے ہوئے اسپورٹ اتھارٹی آف انڈیا گاندھی نگر کے احاطے میں جسمانی معذور کھلاڑیوں کے لئے ایک مرکز مہارت قائم کئے جانے کی منظوری دے دی۔ یہ ملک میں پیرا ایتھلیٹوں کے لئے قائم کیا جانے والا پہلا تربیتی مرکز ہوگا۔ جناب وجے گوئل نے گزشتہ روز گاندھی نگر کے سیکٹر 25 میں پیرا کھلاڑیوں کے مرکز مہارت کے احاطے کی دیوار کا سنگ بنیاد رکھا۔


    اس موقع پر اپنی تقریر میں جناب وجے گوئل نے کہا کہ اگر کھلاڑیوں کو کوئی پیشہ ورانہ مسئلہ درپیش ہوتو وہ ان سے رجوع کرسکتے ہیں ۔ انہوں نے کہا کہ ملک میں باصلاحیت کھلاڑیوں کا پتہ لگانے کی غرض سے جلد ہی ایک ٹیلنٹ سرچ پورٹل بھی شروع کیا جائے گا۔ انہوں نے کہا کہ جسمانی لحاظ سے معذور کھلاڑیوں کا یہ مرکز مہارت قومی اور بین الاقوامی سطح پر ان کی صلاحیتوں اور ہنر مندیوں کو پیش کرے گا۔

    واضح ہوکہ اس مجوزہ مرکز مہارت کی تعمیر کے لئے 50 کروڑ روپے کا بجٹ مختص کیا گیا ہے ۔اس میں پیرا ایتھلیٹوں کی تربیت کے لئے عالمی معیار کی سہولیات دستیاب کرائی جائیں گی تاکہ یہ کھلاڑی ایشیائی کھیلوں ،دولت مشترکہ کھیلوں اور اولمپک کھیلوں جیسے مختلف بین الاقوامی کھیل کود مقابلوں میں اپنی کھیل کود کی صلاحیتوں کا مظاہرہ کرسکیں ۔یہ مرکز، مرکزِ زمرہ بندی کی خدمات بھی انجام دے گا۔ علاوہ ازیں اس مرکز کی جانب سے انٹر نیشنل پیرا لمپک کمیٹی کے اشتراک سے پورے سال مختلف سمینار ،تعلیمی پروگرام اورورکشاپ بھی اہتمام کئے جائیں گے ۔

    U-510
    
    
    (Release ID: 1481827) Visitor Counter : 2