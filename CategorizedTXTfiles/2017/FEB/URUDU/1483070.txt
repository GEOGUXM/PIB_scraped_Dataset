      مکانات اور شہری غریبی کے خاتمے کی وزارت

      پی ایم اے وائی (شہری) کے تحت شہری غریبوں کیلئے
      مزید 90 ہزارسے زیادہ سستے مکانات کی تعمیر کو منظوری

      Posted On: 20 FEB 2017 6:19PM by PIB Delhi

    نئی دہلی،20۔فروری،ہاؤسنگ اور شہری انسداد غریبی کی وزارت نے آج پردھان منتری آواس یوجنا (پی ایم اے وائی) شہری کے تحت 5،590کروڑکی سرمایہ کاری اور 1،188کروڑروپے کی مرکزی امداد سے شہری غریبوں کے فائدے کیلئے مزید 90ہزار 95 سستے مکانات کی تعمیر کو منظوری دی۔


    مدھیہ پردیش کے 49 شہروں اور قصبوں میں 5،260کروڑ کی سرمایہ کاری اور 1،071کروڑروپے کی مرکزی امداد سے 82،262 مکانات کی تعمیر کو منظوری دی گئی۔ جموں و کشمیر کے 24شہروں اور قصبوں میں 240کروڑروپے کی سرمایہ کاری اور 74کروڑروپے کی مرکزی امداد سے 4،915مکانات کی تعمیر کو منظوری دی گئی۔ دادرو ناگر حویلی کی راجدھانی سِلواسا میں 26کروڑروپے کی سرمایہ کاری اور 12کروڑروپے کی مرکزی امداد سے 803سستے مکانات کی تعمیر کو منظوری دی گئی ہے۔

    آج جتنے مکانات کی تعمیر کو منظوری دی گئی ہے، ان میں پی ایم اے وائی (شہری) اسکیم کے بینی فیشیری لیڈ کنسٹرکشن (بی ایل سی) کے تحت 46،823نئے مکانات کی تعمیر ، جموں وکشمیر میں بی ایل سی کے تحت 773مکانات کا اضافہ اور مدھیہ پردیش میں ایفرڈیبل ہاؤسنگ اِن پارٹنرشپ (اے ایچ پی) اسکیم کے تحت 42،499 نئے مکانات کی تعمیر شامل ہیں۔

    مدھیہ پردیش میں مزید 39،763نئے مکانات بی ایل سی اسکیم کے تحت بنائے جائیں گے، جس میں مستحق استفادہ کنندگان کواپنی نجی زمین پر مکانات کی تعمیر کے کام میں مدد دی جائے گی۔

    مدھیہ پردیش میں جتنے مکانات کی تعمیر کو منظوری دی گئی ہے، ان کی شہر وار تفصیل اس طرح ہے:اندور-30،789 مکانات، رتلام-6،419 مکانات، ساگر-3،156مکانات، اُجّین-2،884 مکانات، کٹنی-2،800 مکانات، شیوپوری-2،625 مکانات، چھِندواڑہ-2،508 مکانات، ناگدا-2،073 مکانات، جبل پور-2،012 مکانات، دتیہ-1،726 مکانات، سنگرولی-1،716 مکانات، ڈابرا-1،720 مکانات، وِدیشا-1،513، داموہ-1،480 مکانات، سیوہور-1،200 مکانات، سِدِّھی-1،057 مکانات، آستھا-1،000 مکانات اور اونچے ہار-1،000 مکانات۔

    جموں کشمیر میں سرینگر میں 663 سستے مکانات کی تعمیر کو منظوری دی گئی ہے۔ ریاست کے جن دیگر شہروں میں جتنے سستے مکانات کی تعمیر کو منظوری دی گئی ہے، اس کی تفصیل اس طرح ہے:ہَندواڑہ-602 مکانات، بَڈگام-476 مکانات، بارہمولہ-393 مکانات، ڈوڈا-306 مکانات، پُلوامہ-270 مکانات، کارگل-261 مکانات، سوپور-205 مکانات، گاندربل-185 مکانات، بھادرواہ-176 مکانات، شوپیاں-159 مکانات، آر ایس پورا-143 مکانات، سانبا-121 مکانات، کشتواڑ-113 مکانات، لیہہ-99 مکانات اور پونچھ-96مکانات۔

    اس منظوری کے ساتھ پردھان منتری آواس یوجنا(شہری) کے تحت جتنے سستے مکانات کی تعمیرکو منظوری دی گئی ہے، اس سے مدھیہ پردیش میں ایسے مکانوں کی مجموعی تعدا د بڑھ کر 1،87،135اورجموں و کشمیر میں 5،864 ہو گئی ہے۔

    آج د ی گئی منظوری کے ساتھ ہی پی ایم اے وائی (شہری) کے تحت 89،072کروڑروپے کی مجموعی سرمایہ کاری اور 25،819کروڑروپے کی مرکزی امداد سے شہری غریبوں کے مفاد میں منظور کئے گئے مجموعی مکانات کی اب تک کی تعداد 16،51،687 ہو گئی ہے۔

    پی ایم اے وائی (شہری) کی بی ایل سی اور اے ایچ پی ذیلی اسکیم کے تحت ہر استفادہ کنندہ کو ڈیڑھ لاکھ روپے کی مرکزی امداد دی جاتی ہے۔

    
    م ن ۔م م۔ ک ا
    
    
    (Release ID: 1483070) Visitor Counter : 2