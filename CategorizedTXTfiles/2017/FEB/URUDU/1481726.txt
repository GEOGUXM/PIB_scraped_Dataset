      شہری ترقی کی وزارت

      شہری ترقیات کی وزارت نے آئندہ تین مالی برسوں کے دوران مزید چھ ریاستوں میں اٹل مشن منصوبوں کو منظوری دی
      Posted On: 03 FEB 2017 5:31PM by PIB Delhi


    نئی دہلی، 3 فروری / شہری ترقیات کی وزارت نے ایک ہی مرحلہ میں چھ ریاستوں میں سرمایہ کاری کی اجازت دی ہے تاکہ شہری بنیادی ڈھانچہ کو آئندہ تین مالی برسوں یعنی 2017 سے 2020 کے دوران بہتر بنایا جاسکے اور یہ کام اٹل مشن برائے احیا اور شہری تبدیلی (اے ایم آر یو ٹی) کے تحت مکمل کیا جائے گا۔


    چھ ریاستوں میں 42 مشنوں کے تحت مختلف شہروں میں 2863 کروڑ روپے کی سرمایہ کاری عمل میں آئے گی جس میں تمام تر شہری کنبوں کو پانی کی سپلائی فراہم کرنے کے لئے 1432 کروڑ روپے کی امداد فراہم کی جائے گی اور فی کس یومیہ 135 لیٹر پانی فراہم کرایا جائے گا اور ساتھ ہی ساتھ گندے پانی کی نکاسی اور نالیوں کے سلسلہ کو بہتر بنایا جائے گا۔ غیر موٹر گاڑی کی نقل و حمل کو فروغ دیا جائے گا ۔ پارکوں اور سبزہ زاروں کی گنجائش نکالی جائے گی۔


    آئندہ مالی سال کے دوران جن 6 ریاستوں میں سرمایہ کاری عمل میں آنی ہے ان میں کرناٹک 2070 کروڑ روپے کی سرمایہ کاری عمل میں آئے گی جس میں 955 کروڑ روپے کی مرکزی مالی امداد شامل ہوگی۔ جھارکھنڈ میں 555 کروڑ روپے کی سرمایہ کاری عمل میں آئے گی اور سات شہروں میں اس کی جانے والی سرمایہ کاری میں مرکز کا حصہ 262 کروڑ روپے کا ہوگا۔ ہماچل پردیش میں 115 کروڑ روپے کی سرمایہ کاری عمل میں آئے گی جس میں مرکز کی مالی امداد 103 کروڑ روپے کی ہوگی۔ اروناچل پردیش میں 53 کروڑ روپے کی سرمایہ کاری عمل میں آئے جس میں مرکز کی 47 کروڑ روپے کی امداد شامل ہوگی۔ ناگالینڈ میں 45 کروڑ روپے کی سرمایہ کاری عمل میں آئے گی جس میں مرکزی مالی امداد 41 کروڑ روپے کے بقدر ہوگی۔ پڈوچیری میں 24 کروڑ روپے کی سرمایہ کاری عمل میں آئے میں اور مرکزی حکومت پورے پروجیکٹ کے اخراجات برداشت کرے گی۔


    عنصر کے لحاظ سے اخراجات کی تفصیلات کا گوشوارہ (کروڑ روپیوں میں) درج ذیل ہے۔


    ۔

                                                                                                                                   
ریاست / مرکز انتظامیہ کے علاقے  آبی سپلائی  گندے پانی کی نکاسی  نالوں کا انتظام  شہری نقل و حمل  پارک اور سبزہ زاروں کے لئے گنجائش
                                                                                                                                   
                                                                                                                                   
کرناٹک                          822          1061                119              21              47                               
                                                                                                                                   
                                                                                                                                   
جھارکھنڈ                        346          197                 -                -               13                               
                                                                                                                                   
                                                                                                                                   
ہماچل پردیش                     31           27                  14               40              3                                
                                                                                                                                   
                                                                                                                                   
ا رناچل پردیش                   -            22                  30               -               1                                
                                                                                                                                   
                                                                                                                                   
ناگالینڈ                        -            6                   29               8               3                                
                                                                                                                                   
                                                                                                                                   
پڈوچیری                         22           1                   -                -               1                                
                                                                                                                                   

    UNO- 479


    

    
    (Release ID: 1481726) Visitor Counter : 2