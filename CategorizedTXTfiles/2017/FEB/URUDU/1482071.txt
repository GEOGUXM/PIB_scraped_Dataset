      وزارت خزانہ

      ماہ نومبر ، 2016 ء میں بڑے کرنسی نوٹوں کا چلن ختم ہونے کے بعد جن دھن بینک کھاتوں میں جمع کرائی گئی رقم
      Posted On: 07 FEB 2017 6:39PM by PIB Delhi


    نئی دلّی ، 07 فروری / وزارت خزانہ میں وزیر مملکت جناب سنتوش کمار گنگوار نے آج راجیہ سبھا میں ایک سوال کے تحریری جواب میں بتایا ہے کہ 8 نومبر ، 2016 ء کو مخصوص نوعیت کے بینک نوٹوں کا چلن ختم ہونے کے بعد انکم ٹیکس محکمے نے جن دھن کھاتوں سمیت بینک کھاتوں میں جمع کرائی گئی نقد رقم کے سلسلے میں اطلاعات جمع کی ہیں ۔ ایسی اطلاعات کو آئی ٹی ڈی کے ڈاٹا بیس پر دستیاب اطلاعات کی بنیاد پر متعلقہ شخص کے پروفائل یعنی کوائف سے اس کا موازنہ کیا گیا ہے ۔ 9 نومبر ، 2016 ء سے 10 جنوری ، 2017 ء کے دوران جن دھن کھاتوں میں جمع کرائی گئی رقم سمیت بینکوں میں جمع کرائی گئی دیگر رقومات سمیت 5100 سے زائد نوٹس ان کھاتوں کے تجزیہ کے بعد جاری کئے گئے ہیں ۔ 1100 سے زائد تلاشی اور ضبطی کی کارروائیاں بھی کی گئی ہیں ، جن کے نتیجے میں 513 کروڑ روپئے نقد سمیت 610 کروڑ روپئے سے زائد کی بیش قیمت اشیاء ضبط کی گئی ہیں ۔ 110 کروڑ روپئے سے زائد کی نئی کرنسی بھی مذکورہ ضبطی میں شامل ہے ۔ ان کارروائیوں میں 10 جنوری ، 2017 ء تک غیر اعلان شدہ آمدنی 5400 کروڑ روپئے سے زائد ہے ۔ قابل گرفت معاملات کوضروری کارروائی کے لئے انفورسمنٹ ڈائریکٹوریٹ اور سی بی آئی کے حوالے کر دیا گیا ہے ۔


    ’ آپریشن کلین منی ‘ کے تحت آئی ٹی ڈی کے ذریعے 31 جنوری ، 2017 ء تک اس سلسلے میں متعدد اقدامات کئے گئے ہیں ۔

    ( م ن ۔ ۔ ع ا ۔ 07 – 02 – 2017 )

    
    
    (Release ID: 1482071) Visitor Counter : 2