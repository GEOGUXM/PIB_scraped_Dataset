      وزارت دفاع

      ایڈمیرل سنیل لامبا نے نوئیڈا کے شہید اسمارک میں شہیدوں کو خراج عقیدت پیش کیا
      Posted On: 18 FEB 2017 7:11PM by PIB Delhi


    نئی دہلی، 18 فروری بحریہ کے سربراہ، پی وی ایس ایم، اے وی ایس ایم، اے ڈی سی ایڈمیرل سنیل لامبا نے آج صبح نوئیڈا سنستھا کی جانب سے منعقدہ ایک رسمی تقریب کے دوران شہیدوں کو خراج تحسین پیش کیا اور ’شہید اسمارک‘ میں گل پوشی کی۔ اس موقع پر خطاب کرتے ہوئے بحریہ کے سربراہ نے کہا کہ فضائیہ اور بحریہ کے کے ان جوانوں کو خراج عقیدت پیش کرنا ان کے لئے ایک اعزاز کی بات ہے۔ انہوں نے اس موقع پر ان جانباز شہداء کے خاندانوں کو بھروسہ دلاتے ہوئے کہا کہ مسلح افواج ہمارے سمندری اور سرحدی علاقوں کی حفاظت کو یقینی بنانے میں ان کے دکھائے ہوئے راستے پر مضبوطی سے آگے بڑھتی رہیں گی۔


    اس تقریب میں بڑی تعداد میں جانی مانی شہری اور فوجی شخصیات، آئی اے ایس اور آئی پی ایس افسران، سابق فوجیوں، اسکول کے طالب علموں اور عام شہریوں نے حصہ لیا جو وہاں ان شہیدوں کو خراج عقیدت پیش کرنے کے لئے آئے تھے۔

    کسی بھی ملک کی عظمت اس کے شہریوں کی جانب سے ان بہادر مسلح افواج کے شہید جوانوں کو خراج تحسین پیش کرنے میں ظاہر ہوتی ہے جنہوں نے مادر وطن کی حفاظت اور سلامتی کے لئے اپنی اولین قربانی دی ہے ۔ نوئیڈا ٹاؤن شپ کے ذریعہ تعمیر کیا گیا’نوئیڈا شہید اسمارک‘ ایک ایسا ہی منفرد سہ رخی فوجی میموریل ہے جس نے شہیدوں کی یادوں اور ان کی روح کو زندہ رکھا ہے۔

    شہیدوں کا احترام کرنے کے لئے اس طرح کی جنگی یادگار قائم کرنے کا تصور 1998 میں پیش کیا گیا تھا۔ موجودہ میموریل ان تمام مسلح افواج کے جوانوں کو ایک خراج تحسین ہے جنہوں نے آزادی کے بعد سے مختلف فیصلہ کن فتوحات کے لئے اپنی سب سے بڑی قربانی دی ہے۔ آج نوئیڈا شہید اسمارک (این ایس ایس) ایک علامتی سنگ میل ہے جو نہ صرف ان بہادر جوانوں کی یاد تازہ رکھتا ہے اور آنے والے نسل کے لئے ترغیب کا باعث ہے بلکہ ان لوگوں کے تئیں ہماری لازوال شکر گزاری کا اظہار بھی جنہوں نے اپنی عظیم قربانی محض اس لیے پیش کی کہ ہم ایک بہتر مستقبل کا مشاہدہ کر سکیں۔ ہر سال این ایس ایس سنستھا فروری کے مہینے میں ہمارے جوانوں کو خراج عقیدت پیش کرنے کے لئے سالانہ گل پوشی کی تقریب کا اہتمام کرتی ہے۔

    جنگ کے بہادروں کے تئیں خراج تحسین اس موقع پر موجود تمام افراد کے دلوں کو فخر کے احساس سے معمور کردیا۔

    U-777

    
    
    (Release ID: 1483017) Visitor Counter : 2