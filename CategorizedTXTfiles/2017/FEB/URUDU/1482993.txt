      امور داخلہ کی وزارت

      کرن ریجی جو نے سی اے پی ایف کی جائزہ میٹنگ کی صدارت کی
      Posted On: 17 FEB 2017 7:54PM by PIB Delhi


    نئی دہلی، 17 ۔فروری،وزیرمملکت برائے امورداخلہ جناب کرن ریجی جو نے مرکزی مسلح پولیس فورسیز (سی اے پی ایف)کے ڈائریکٹرزجنرل کے ساتھ جائزہ میٹنگ کی آج یہا ں صدارت کی۔ میٹنگ کے دوران سی اے پی ایف کے کام کاج سے متعلق متعدد امورپرتبادلۂ خیال کیاگیا۔میٹنگ میں اضافی بٹالین کے قیام ، علاقائی سینٹرز اور مراکز کی تشکیل، فورسیزکا کیڈرجائزہ، سی اے پی ایف عملہ سے متعلق مکانات کے ایشوز ،فورسیز میں خواتین کی نمائندگی، بی ایس ایف ایئر ونگ کا جائزہ، ٹریننگ مراکز ، خالی اسامیوں کو بھرنے، مشکل علاقوں میں سڑکوں کی تعمیراورزمین کی خریداری سے متعلق امور پر بات چیت ہوئی۔ 19اپریل 2016کو منعقدہ سابقہ میٹنگ میں ایکشن ٹیکن رپورٹ پر بھی تبادلۂ خیال ہوا۔


    میٹنگ سے خطاب کرتے ہوئے وزیر موصوف نے کہا کہ حکومت فورسیزکی دلچسپی اور لگن کی ستائش کرتی ہے۔ وزیراعظم جناب نریندر مودی اور وزیرداخلہ جناب راج ناتھ سنگھ کی قیادت میں حکومت جوانوں کی حوصلہ افزائی کرنے اور ان کی دیکھ ریکھ کرنے کے لئے تمام طرح کی کوششیں کر رہی ہے۔جناب ریجی جو نے یہ بھی کہا کہ فورسیز کے سینئر افسران کومستقل بنیادپربی او پی ایس اور آپریشنلزہیڈکوارٹرز کا دورہ کرتے رہنا چاہئے۔ ان کے اس دورے سے جوانوں کا حوصلہ بڑھے گا۔ سی اے پی ایف کے متعدد ایشوز کاجائزہ لیتے ہوئے انہوں نے کہا کہ جوانوں نے جومسائل اٹھائےہیں، وزارت داخلہ ان پر غور کرے گی اور ہر ایک معاملے میں وہ ہر ممکن مدد کرے گی۔ وزیرموصوف نے سی اے پی ایف میں خواتین کی واجب نمائندگی پر بھی زور دیا۔ انہوں نے کہا کہ حکومت کے طے کردہ خواتین ریزرویشن کے ہدف کو پانے کےلئے افواج کوکوششیں کرنی چاہئے۔

    سی اے پی ایف (سی آر پی ایف، سی آئی ایس ایف، بی ایس ایف، این ایس جی، اے آر ایس، ایس ایس بی، آئی ٹی بی پی)کے ڈائریکٹرز جنرلاوروزارت داخلہ اور سی اے پی ایف کے سینئر افسران نے بھی میٹنگ میں حصہ لیا۔

    U-772

    
    
    (Release ID: 1482993) Visitor Counter : 2