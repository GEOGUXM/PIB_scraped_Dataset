      کانکنی کی وزارت

      جناب بلوندر کمار کے ہاتھوں مرکزی علم طبقات الارض پروگرامنگ بورڈ کی 56ویں میٹنگ کا افتتاح
      Posted On: 09 FEB 2017 12:45PM by PIB Delhi



    نئی دہلی۔ 09 ؍فروری، کانکنی کی وزارت کے تحت جیولوجیکل سروے آف انڈیا کے مرکزی علم طبقات الارض پروگرامنگ بورڈ (سی جی پی پی) کی 56 ویں میٹنگ کانکنی کی وزارت کے سکریٹری جناب بلوندر کمار کی صدارت میں نئی دلی میں 9 سے 10 فروری 2017 کے دوران منعقد ہورہی ہے، جس کا افتتاح سکریٹری موصوف کررہے ہیں۔ مذکورہ دو روزہ میٹنگ کے دوران، بورڈ تمام تر 12 سی جی پی بی موضوعات کمیٹی کی سفارشات پر غور و خوض کرے گا اور ساتھ ہی ساتھ ریاستی جیولوجیکل پروگرامنگ بورڈوں پر بھی توجہ مرکوز کرے گا اور 18-2017 کے لئے فیلڈ سیزن پروگرام کو بھی حتمی شکل دے گا۔ جی ایس آئی نے گفت و شنید اور غور و خوض کے لئے تقریباً 817 پروگرام وضع کئے ہیں اور انہیں حتمی شکل دی ہے اس میں تقریباً 198 پروگرام معدنیاتی تلاش و جستجو سے متعلق ہیں۔ پروگراموں کو حتمی شکل دیتے وقت حکومت ہند کی جانب سے متعین کردہ پالیسی فیصلوں کی روشنی میں ترجیحات اور اہمیت کو مدنظر رکھا جاتا ہے۔ گذشتہ برس جی ایس آئی نے مجموعی طور پر 803 پروگراموں کا نفاذ کیا تھا جس میں سے 214 پروگرام معدنیاتی تلاش و جستجو سے متعلق ہیں۔



    سینٹرل جیولوجیکل پروگرامنگ بورڈ (سی جی پی بی) کانکنی کی وزارت کے تحت جیولوجیکل سروے آف انڈیا کا ایک اہم پلیٹ فارم ہے جس کے تحت سالانہ فیلڈ سیزن پروگراموں کو حتمی شکل دی جاتی ہے۔ سی جی پی بی کے اراکین اور دیگر شراکت دار مثلاً ریاستی حکومتیں، مرکزی/ ریاستی حکومتوں کی تلاش و کھوج کی ایجنسیاں، پی ایس یو وغیرہ کام کاج کے سلسلے میں اپنی اپنی تجاویز مشترکہ شکل میں جی ایس آئی کے روبرو پیش کرتی ہیں۔ حکومت ہند کی جانب سے متعین کردہ ترجیحات اور اراکین اور شراکت داروں کی جانب سے پیش کی گئی تجاویز کی فوری اہمیت اور تقاضوں وغیرہ کو مدنظر رکھتے ہوئے جی ایس آئی کے سالانہ پروگرام کو، جس کا تعلق سروے اور نقشہ بندی ، تلاس و جستجو، تحقیق و ترقیات، تربیت و صلاحیت سازی سے ہوتا ہے، آنے والے مالی سال کے لئے،حتمی شکل دی جاتی ہے۔


    کانکنی کی وزارت ، حکومت ہند نے 13 مارچ 2009 کو نوٹی فیکیشن جاری کرکے سی جی پی بی کمیٹی کو 12 موضوعاتی امور پر مبنی گروپوں کی شکل میں از سر نو تشکیل دیا ہے۔ اس تشکیل نو کا اہم مقصد، ریاستوں اور دیگر شراکت داروں کو جی ایس آئی کے ساتھ اشتراک کرنے اور رابطہ قائم کرنے کا وسیع تر موقع فراہم کرنا ہے تاکہ وہ اپنی سرگرمیوں کو دوہرے پن سے بچتے ہوئے وسعت دے سکیں۔


    بجلی، کوئلہ، نئے اور قابل احیا توانائی وسائل اور کانکنی کے وزیر مملکت (آزادانہ چارج) جناب پیوش گوئل 10 فروری 2017 کو اختتامی اجلاس سے خطاب کریں گے۔


    سی جی پی بی میٹنگ میں کانکنی کی وزارت، جی ایس آئی کے سینئر افسران، دیگر مرکزی وزارتوں کے افسران، کانکنی اور علم طبقات الارض کے ریاستی ڈائریکٹوریٹ، کانکنی صنعت اور سرکاری دائرہ کار کی صنعتوں اور دیگر شراکت داروں کے نمائندگان بھی شرکت کررہے ہیں۔


    U- 622
    
    
    (Release ID: 1482281) Visitor Counter : 2