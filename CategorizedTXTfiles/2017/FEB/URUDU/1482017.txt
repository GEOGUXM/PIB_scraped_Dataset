      بھاری صنعتوں اور سرکاری کمپنیوں کی وزارت

      دیہی علاقوں میں خصوسی نوعیت کی حفظان صحت کی اکائیاں
      Posted On: 07 FEB 2017 4:45PM by PIB Delhi

      نئیدہلی، 7 فروری،صحت اور خاندانی فلاح و بہبود کی وزارت میں وزیر مملکت جناب فگن سنگھ کلستے نے آج یہاں راجیہ سبھا میں ایک تحریری جواب میں بتایا کہ عوامی صحت ایک ریاستی موضوع ہے۔ یہ ریاستی سرکاروں کی اہم ذمہ داری ہے کہ وہ عوام کو حفظان صحت فراہم کرائیں۔ البتہ ریاست کے مخصوص پروگرام نفاذ منصوبوں (پی آئی پی ایس) کے مطابق ڈاکٹروں اور نیم طبی عملے کی تربیت اور بنیادی ڈھانچے کے قیام سمیت حفظان صحت کی موجودہ سہولتوں کو مستحکم کرنے کے لئے این سی ڈی فلیکسی پول کے تحت ریاستوں/مرکز کے زیر انتظام علاقوں کو مالی اور تکنیکی امداد فراہم کی جارہی ہے۔ انہوں نے کہا کہ حکومت صحت کے قومی مشن کے تحت ضلع سطح پر کینسر ، ذیابیطس ، دل کی بیماریوں کی روک تھام کے لئے قومی پروگرام نافذ کررہی ہے۔ اس نے حفظان صحت کی موجودہ سہولتوں کو مستحکم کرکے بہتر حفظان صحت کی خدمات فراہم کرانے پر توجہ دی ہے۔
      انہوں نے کہا کہ حکومت نے 11 ویں پانچ سالہ منصوبے سے قومی شاہراہوں پر سرکاری اسپتالوں میں ٹروما کیئر سہولیات کو فروغ دینے کے لئے صلاحیت سازی منصوبے کے دوران حکومت نے ٹروما کیئر سہولیات کے قیام کے لئے قومی شاہراہوں پر 17 ریاستوں میں 116 اسپتالوں کی نشاندہی کی ہے اور ان کو فنڈ فراہم کیا ہے۔ 116 میں سے 99 پہلے ہی کام کررہے ہیں اور تین زیر تعمیر ہیں۔ اس کے علاوہ 12 ویں پانچ سالہ منصوبے کے دوران 85 اسپتالوں/ میڈیکل کالجوں میں ٹروما کیئر سہولیات قائم کرنے کی تجویز ہے۔
      م ن۔ ح ا۔ ن ا۔
      (07- 0 2 -16)

    U- 549

    
    
    (Release ID: 1482017) Visitor Counter : 2