      صدر جمہوریہ کا سکریٹریٹ

      صدر جمہوریہ نے راشٹرپتی بھون کا سالانہ 'اديانوتسو' کا آغاز کیا
      Posted On: 04 FEB 2017 8:16PM by PIB Delhi


    
    نئی دہلی،04فروری 2017؛ صدر جمہوریہ جناب پرنب مکھرجی نے آج (4 فروری، 2017) کو راشٹرپتی بھون کا سالانہ 'اديانوتسو' کا آغاز کیا۔
    
    مغل گارڈن عام لوگوں کے لئے کل سے 12 مارچ، 2017 (پیر کو چھوڑ کر جو کہ انتظامی دن ہے) تک صبح ساڑھے نو بجے سے شام چار بجے تک کھلا رہے گا۔ لوگ مغل گارڈن، ہربل گارڈن، بونسائی گارڈن اور میوزیکل گارڈن کا لطف بھی اٹھا سکیں گے۔ اس مدت کے دوران گارڈن کو دیکھنے جانے کے لئے کوئی آن لائن بکنگ نہیں ہوگی۔
    
    عام لوگوں کے لئے داخلہ اور خروج کا راستہ نارتھ ایونيو کے قریب پریسیڈنٹ اسٹیٹ کے گیٹ نمبر 35 سے ہوگا۔ زائرین سے پانی کی بوتل، برفکیس ، ہینڈ بیگ / خواتین پرس، کیمرے، ریڈیو / ٹرانجسٹر، باکس، چھتری، خوراک اجزاء وغیرہ نہ لانے کی درخواست کی جاتی ہے۔ ایسی چیزیں لانے پر انہیں داخلہ گیٹ پر جمع کر دیا جائے گا۔ بہر حال، گارڈن کو دیکھنے کے لئے آنے والے لوگوں کے لئے پینے کے پانی، بیت الخلا، ابتدائی طبی امداد / طبی سہولت؛ سینئر شہریوں، عورتوں اور بچوں کے لئے آرام کمرے کی سہولیات مہیا کرائی جائیں گی۔
    
    مغل گارڈن خصوصی طور پر کسانوں، معزوروں، فوجی / فورسز اور دہلی پولیس کے جوانوں کی طرح خصوصی طبقے کے زائرین کے لئے 10 مارچ، 2017 کو صبح ساڑھے نو بجے سے شام چار بجے تک کھلے رہیں گے۔ داخلہ اور باہر جانے کا راستہ گیٹ نمبر 35 کے ذریعے ہوگا۔
    
    ٹیكٹائل گارڈن 10 مارچ، 2017 کو 11 بجے سے شام چار بجے تک بینائی سے محروم لوگوں کے لئے کھلا رہے گا۔ داخلہ اور باہر جانے کا راستہ چرچ روڈ پر واقع گیٹ نمبر 12 سے ہوگا۔
    
    \ (م ن ۔ رض۔ م ج۔ ۔ت ح ۔2017۔02۔04)
    
    U - 502

    
    
    (Release ID: 1481809) Visitor Counter : 2