      صحت اور خاندانی بہبود کی وزارت

      خوراک کو محفوظ اور تغذیہ بخش بنانے کیلئے سائنٹفک پینل
      Posted On: 14 FEB 2017 8:36PM by PIB Delhi


    
    
    نئی دہلی،14۔فروری، خوراک سلامتی اور معیارات اتھارٹی آف انڈیا(ایف ایس ایس اے آئی) ، جو مختلف خوردنی اشیاء میں تحفظاتی عناصر متعارف کرکے آبادی میں پائی جانے والی تغذیاتی کمی کو دور کرنے کیلئے کوشاں ہے، نے ‘‘ خوراک تحفظ اور تغذیہ’’ کے سلسلے میں ایک سائنٹفک پینل تشکیل دیا ہے۔ یہ پینل بھارتی غذا میں عام طور پر پائی جانے والی تغذیہ کی اہم کمیوں اور ڈائٹ سروے اور معتمد سائنسی شواہد کی بنیاد پر مخصوص ٹارگیٹ گروپوں کیلئے تغذیہ کی کمی کا تعین بطورخاص کرے گا اور عوام الناس کی تغذیہ جاتی ضروریات اور کمیوں کو پورا کرنے کیلئے حکمت عملیاں طے کرے گا۔ یہ گروپ سماج کے کمزور طبقات کی تغذیہ ضروریات پر بھی نظر رکھے گا اور یہ دیکھے گا کہ چکنائی ، چینی اور نمک وغیرہ کو صحت کی ضروریات کے مطابق خوراک کا حصہ بنانے کے ساتھ ساتھ معقول خوراک تحفظ اور استحکام کے معیارات میں کس طرح کی اصلاحات درکار ہیں۔ یہ تمام صورتحال پر نظرثانی کرے گا۔ یہ گروپ ضابطہ ذاتی اور متعلقہ ٹیکنالوجی موضوعات پر بھی توجہ مرکوز کرے گااور جدید ترین رِسک تجزیہ طریقہ ہائے کار کا استعمال کر کے صنعتوں کی تجاویز پر نظر ثانی کرے گا اور مؤثر نگرانی جانچ پڑتال اور متعلقہ قواعد و ضوابط کے نفاذ کیلئے معیاراتی سیمپلنگ اور جانچ کے طریقوں کی تشخیص بھی کرے گا۔
    
    مذکورہ سائنٹفک پینل ایسا ہے، جس میں 11 ممتاز ماہرین اور سائنسی علوم کے ماہرین شامل ہیں۔ ان میں میدانتا کے ڈاکٹر امبریش متل، اے آئی آئی ایم ایس کے ڈاکٹر سی ایس پنداون میجر جنرل(ڈاکٹر) آر کے ماروا (سبکدوش)، سینٹ جان میڈیکل کالج کے ڈاکٹر انوراکُرپد ، سی ایس آئی آر –انڈین انسٹی ٹیوٹ آف ٹاکسیکولوجی تحقیق کے ڈاکٹر یوگیشورشکلاء، سیتا رام بھارتی انسٹی ٹیوٹ آف سائنس اینڈ ریسرچ کے پروفیسر ایس پی ایس سچ دیو، نیشنل انسٹی ٹیوٹ آف نیوٹریشن کے ڈاکٹر کے ایم نائر ، نیوٹریشن فاؤنڈیشن آف انڈیا کے ڈاکٹر پی رام چندرن، نیشنل ڈیرے ریسرچ انسٹی ٹیوٹ کے ڈاکٹر سمت اروڑا، ایم ایس یونیورسٹی بڑودا کے ڈاکٹر سری ماؤنائر، بھارتی ودیا پیٹھ کے پروفیسر ہرسُل کر جیسی جید شخصیات کے نام شامل ہیں۔ ان شخصیات کے علاوہ خوراک تحفظ کے شعبے میں مثلا گیہوں کے آٹے، چھنے ہوئے گیہوں کے آٹے، چاول ، دودھ، خوردنی تیل اور نمک وغیرہ کے شعبوں کے سائنٹفک پینل کے اراکین بھی اس میں شامل ہیں۔ اس کے علاوہ خواتین اور بچوں کی ترقیات کی وزارت، صحت اور کنبہ بہبود کی وزارت، بائیو ٹیکنالوجی کے محکمے اور طبی تحقیق کی بھارتی کونسل کے اراکین بھی پینل کے ساتھ کام کریں گے۔
    
    بھارت میں عام طور پر ناقص تغذیہ کی صورتحال تمام ایج گروپوں میں دیکھی جا سکتی ہے۔ (2007-2006)کے قومی کنبہ جاتی صحتی سروے کے مطابق نیز 2006 کے عالمی بینک کے سروے کے مطابق تقریبا 70 فیصد اسکولی بچے آئرن کی کمی اور خون کی کمی اور 57 فیصد اسکولی بچے وٹامن اے کی کمی اور متعلقہ ناقص تغذیہ کمیوں سے دو چار ہیں۔ عالمی بینک کے 2006 کے سروے کے مطابق 85 فیصد اضلاع میں آیوڈین کی کمی پائی جاتی ہے۔ فولیٹ کی کمی کی وجہ سے نیورل ٹیوب کے نقائص پیدا ہوتے ہیں اور بھارتی پس منظر میں یہ صورتحال عام طور پر درپیش ہے، جو8-5.0 1000/ پیدائشوں میں دیکھی جاتی ہے۔ ایک تخمینے کے مطابق نوزائیدہ بچوں کے 70-50 فیصد پیدائشی نقائص کا سدباب کیا جا سکتا ہے۔
    
    ایف ایس ایس اے آئی نے معیاربندی اور ضابطہ ذاتی ادارے کے طور پر صحت عامہ کے اس پہلو پر توجہ دی ہے تاکہ ان تمام نقائص سمیت وٹامن کی کمی سے لاحق ہونے والی دیگر پریشانیوں کا سدباب کیا جا سکے اور خوراک میں ضروری عناصر کی شمولیت کے ذریعے ناقص تغذیہ کے مسئلے کو حل کیا جا سکے۔
    
    م ن ۔ ک ا
    
    U- 715 (14.02.17)

    
    
    (Release ID: 1482709) Visitor Counter : 2