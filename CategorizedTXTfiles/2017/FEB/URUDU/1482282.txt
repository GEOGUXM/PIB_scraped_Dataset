      کابینہ

      کابینہ کو بھارت - ویتنام کے مابین خارجی خلا کا استعمال پرامن مقاصد کے لئے کرنے کے مقصد سے کئے گئے معاہدہ سے آگاہ کیا گیا
      Posted On: 09 FEB 2017 12:48PM by PIB Delhi



    نئی دہلی۔ 09 ؍فروری، مرکزی کابینہ نے وزیر اعظم جناب نریندر مودی کی قیادت میں منعقدہ اپنے اجلاس میں بھارت اور ویتنام کے مابین خارجی خلا کے پرامن مقاصد کے استعمال سے متعلق معاہدے کے ضمن میں آگاہی حاصل کی ہے۔ مذکورہ معاہدے کے خاکے پر تین ستمبر 2016 کو دستخط کئے گئے تھے۔



    مذکورہ معاہدے کے فریم ورک کے ذریعے خلائی سائنس، ٹیکنالوجی اور ارضیاتی پہلوؤں سے ریمورٹ سینسنگ سمیت ایپلی کیشن ، سیارچہ مواصلات اور سیارچے پر مبنی تلاش و جستجو، خلائی سائنس اور سیارچہ تلاش و جستجو، خلائی سیارچوں کے استعمال اور خلائی نظام، زمینی نظام اور اسپیس ٹیکنالوجی کے سلسلے میں باہمی دلچسپی کے مضمرات پر کام کرنے کا راستہ ہموارہوگا۔


    اس معاہدہ فریم ورک کے توسط سے ویتنام کے ساتھ تعاون استوار ہوگا اور اس کے نتیجے میں بنی نوع انسان کی فلاح و بہبود کے لئے خلائی ٹیکنالوجیوں کے استعمال کے شعبے میں مشترکہ سرگرمیوں کو فروغ حاصل ہوگا۔ مذکورہ معاہدہ فریم ورک ، ریموٹ سینسنگ اور کرّہ ارض اور سیارچہ مواصلات، سیارچہ تلاش و جستجو، اسپیس سائنس اور بیرونی خلائی تلاش و جستجو کے شعبوں میں نئی تحقیقی سرگرمیوں اور ایپلی کیشن کے امکانات کو بھی مہمیز کرے گا۔


    U- 621
    
    
    (Release ID: 1482282) Visitor Counter : 2