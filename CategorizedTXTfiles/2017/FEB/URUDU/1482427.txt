      امور داخلہ کی وزارت

      این ایس جی کے ذریعہ ’’کاؤنٹرآئی ای ڈی حکمت عملی ‘‘ کے موضوع پر17 ویں بین الاقوامی سمینار کا اہتمام
      Posted On: 10 FEB 2017 10:46AM by PIB Delhi


    
    نئی دہلی،10۔فروری ۔’’کاؤنٹر- آئی ای ڈی حکمت عملی ‘‘کے موضوع پر17 ویں بین الاقوامی مذاکرے کا اہتمام این ایس جی کی جانب سے کیا گیا تھا جو کل یہاں اختتام پذیر ہوا ۔ نیشنل سکیورٹی گارڈ یعنی این ایس جی کے ذریعہ منعقدہ اس مذاکرے میں بارہ ممالک کے 33 بین الاقوامی مندوبین اور بھارت کی مختلف ریاستوں سے آئے ہوئے 225 مندوبین نے اس میں شرکت کی ۔ اس مذاکرے کا موضوع تھا :’’دہشت گردی اورآئی ای ڈی کی چنوتیوں سے نمٹنے کے لئے قومی اوربین الاقوامی خصوصی دستوںمیں تال میل ‘‘
    
    اطلاعات ونشریات کے وزیر مملکت کرنل راجیہ وردھن سنگھ راٹھور نے کل این ایس جی کیمپس واقع مانیسر ہریانہ میں بطور مہمان خصوصی اس موقع پر شرکت کی ۔ ان کے کلیدی خطبے سے پہلے این ایس جی کی بم شیل میگزین کا اجرأ عمل میں آیا ۔وزیر موصوف نے این ایس جی کے ذریعہ لیفٹیننٹ کرنل نرنجن ای کے کی یاد میں تعمیر کردہ ’’ نرنجن آڈیٹوریم کا بھی افتتاح کیا ، جو اُ ن کے تئیں ایک خراج عقیدت تھا ۔واضح رہے کہ کرنل نرنجن جنوری 2016 میں پٹھان کوٹ آپریشن کے دوران شہید ہوگئے تھے۔ شہید لیفٹیننٹ کرنل نرنجن کے والدین بھی اس موقع پر موجود تھے۔
    
    افتتاح کے بعد دن بھر چلنے والے تبادلٔہ خیالات آئی ای ڈی کے ضمن میں متعلقہ مختلف پہلوؤں سے مربوط تھے اور ملک کے اندر کے بہت سے ماہرین نیز آسٹریلیا ، برطانیہ ، امریکہ ،جاپان ،روس اور اسرائیل کے مختلف النوع ماہرین نے موضوع کے مختلف پہلوؤں روشنی ڈالی ۔ این ایس جی کیمپس مانیسر میں ایک سٹی ایکسپو 2017 کا بھی اہتمام کیا گیا تھا تاکہ صنعتوں کو کاؤنٹر ٹیررزم یعنی انسداد دہشت گردی کے شعبے میں اپنے جدید ترین سازوسامان کو منظر عام پر لانے کا موقع مل سکے ۔اس کے علاوہ آئی ای ڈی کی نمائش ، آئی ای ڈی دھماکوں کی نوعیت اور مستقبل کے آئی ای ڈی کا بھی اہتمام کیا گیا تھا ۔
    
    مذاکرے کے دوسرے دن این ایس جی کے ڈائریکٹر جنرل جناب سدھیر پرتاپ سنگھ نے مانک شاہ آڈیٹوریم واقع نئی دلی میں مہمان خصوصی اور خارج امور کے وزیر جناب ایم جے اکبر اور مندوبین کا خیر مقدم کیا ۔اپنے کلیدی خطبے میں جناب ایم جے اکبر نے زور دے کر کہا کہ وسیع ترترقیاتی تناظر کے حصول کے لئے دہشت گردی سے نمٹنے کی بہت ضرورت ہے ۔ متعدد ممتاز مقررین مثلاََ ایس کے پلئی جو بھارت کے ہوم سکریٹری رہ چکے ہیں، شری ایس جی کے پلئی ، جناب لوک ناتھ بہیرہ ، ڈی جی پی کیرالہ جناب پردیپ کپورسینٹرل ڈائریکٹر ،سی آئی آر اے ، قومی تکینکی تحقیقی ادارے ، ڈاکٹر پی کمارگرو اور کرنل سیبستین فورجا (فرانس ) نے سماجی میڈیا اور سائبر اسپیس کے مختلف النوع پہلوؤں پر روشنی ڈالی اور یہ بتایا کہ کس طریقے سے سائبر اسپیس کا استعمال رجحانات کے مطابق اور دہشت گردی کے نتیجے میں درپیش خطرات کے ضمن میں کیا جاسکتا ہے ۔
    
    دوپہر بعد کے اجلاس میں جناب کے سی ورما سابق سکریٹری آر این اے ڈبلیو ، لیفٹیننٹ جنرل پی سی کٹوچ (سبکدوش ) ، میجر جنرل وی کے شرما (سبکدوش ) ، لیفٹیننٹ ایس ایچ لِدّر (سبکدوش) اورکرنل سائمن اوڑی نے صلاحیت سازی کے مختلف پہلوؤں اور بین الاقوامی تعاون کے موضوعات پر روشنی ڈالی۔اختتامی خطبہ جناب راجیو جین نے دیا جو انٹیلی جنس بیورو کے ڈائریکٹر ہیں ۔ انہوں نے اپنی تقریر کے دوران انتہا پسندی اور دہشت گردی کی حکمت عملی اورانتہا پسندی پر توجہ مرکوز رکھی ۔مذکورہ دوروزہ سمینا ر لیفٹیننٹ جنرل جی سی کٹوچ (سبکدوش ) ، سی اے ٹی ایس کے ڈائریکٹر کی جانب سے شکریہ اد ا کرنے کے ساتھ اختتام پذیر ہوا۔
    
    م ن ۔ رم
    
    U-658

    
    
    (Release ID: 1482427) Visitor Counter : 2