      نائب صدر جمہوریہ ہند کا سکریٹریٹ

      ہمیں سلامتی کے انسانی عناصر کو بیدار کرنے کیلئے ہمہ گیر ڈھانچہ درکار ہے۔نائب صدر جمہوریہ ہند
      نائب صدر جمہوریہ ہند نے چھٹواں پروفیسر مونس رضا میموریل لیکچردیا

      Posted On: 28 FEB 2017 2:19PM by PIB Delhi
      نئی دہلی۔ 28 ؍فروری۔نائب صدر جمہوریہ ہند جناب ایم حامد انصاری نے کہا ہے کہ ہمیں ہمہ گیریت کو فروغ دینے اور سلامتی کےماحولیاتی اور انسانی عناصر کو زیادہ سے زیادہ یقینی بنانے کیلئے ہمہ گیریت کے ایک ڈھانچے کی فراہمی کی جانب آگے بڑھنا ہوگا تاکہ لگاتار پیمانے پر انسانی ترقیات کو یقینی بنایا جاسکے۔ان خیالات کا اظہار نائب صدر جمہوریہ ہند نے پروفیسر مونس رضا میموریل ٹرسٹ کے زیر اہتمام چھٹویں پروفیسر مونس رضا میموریل لیکچر دینے کے دوران کیا ہے۔
      پروفیسر مونس رضا کے بارے میں اظہار خیال کرتے ہوئے نائب صدر جمہوریہ ہند نے کہا کہ انہوں نے جتنے نمایاں کام انجام دیے ان کی تابناکی سے روایتی انسانی حدود اور ماحولیاتی سائنس کے مابین قائم فاصلے مٹ گئے تھے اور اُنہوں نے بڑی حسن وخوبی سے جغرافیہ کے فطری اور سماجی ۔ اقتصادی عناصر کو ہم آہنگ کرکے پیش کیا تھا۔ ساتھ ہی ساتھ انسانی منظرنامے پر پڑنے والے اس کے اثرات کو بھی مدنظر رکھا تھا۔ اگرچہ پیدائش کے لحاظ سے وہ ایک مسلم تھے تاہم اپنی بصیرت اور اکتسابی علوم کے نظریے سے وہ مارکسسٹ بھی تھے اور مابعدالطبیعات کے نظریے سے انہیں مادیت پرست بھی کہا جاسکتا ہے۔ مونس صاحب بھارتی منظر نامے کے سماجی تقاضوں سے بخوبی واقف تھے۔
      نائب صدر جمہوریہ ہند نے کہا کہ ہمہ گیر ترقی محض ٹیکنالوجی ترقیات ، سیاسی نظم وضبط یا مالی ذرائع حاصل کرکے ہی نہیں یقینی بنائی جاسکتی بلکہ اس کے لئے ہمیں اپنا انداز فکر بھی بدلنا ہوگا۔
      نائب صدر جمہوریہ ہند نے کہا کہ بنی نوع انسان کی سلامتی کے تئیں جو نظریہ قائم ہے وہ بڑی باریکی سے ہمہ گیر انسانی ترقیات سے وابستہ ہے اور اس کے تحت نہ صرف یہ کہ اقتصادی نشوونما کے راستے ہموار کیے جانے ضروری ہیں بلکہ اقتصادی ترقی کے فوائد بھی مساویانہ طور پر تمام لوگوں تک پہنچنا ضروری ہے۔ ماحولیات کے تحفظ اور احیاء کی بجائے اس کی پامالی پر اظہار افسوس کرتے ہوئےنائب صدر جمہوریہ ہند نے اشارہ کیا کہ ضرورت اس بات کی ہے کہ عوام کو حاشیے پر پہنچانے کے بجائے انہیں بااختیار بنانے پر توجہ مرکوز کی جائے۔ افزوں طور پر یہ بات نمایاں ہوتی جارہی ہے کہ جن ترقیاتی نظریات کا انحصار صرف اقتصادی اقدار پر ہوتا ہے، وہ ہمیشہ ناکافی ثابت ہوتی ہیں۔
      جناب ایم حامد انصاری صاحب نے کہا کہ ریاستہائے متحدہ امریکہ کی نئی انتظامیہ کے اراکین کی جانب سے جن خیالات کا اظہار کیا جارہا ہے ان سے موسمیاتی تبدیلی کے سلسلے میں ہمہ گیر عالمی لائحہ عمل اور اس کے مستقبل کے بارے میں سوال پیدا ہوگیا ہے اور اس کے تحت فوری نصب العینوں کو خطرہ لاحق ہوسکتا ہے ۔ ساتھ ہی ساتھ موسمیات میں ہونے والی برعکس تبدیلی کے تئیں ہم نے جو عہدبندیاں کی ہوئی ہیں ان پر بھی برعکس اثرات مرتب ہوسکتے ہیں اور ہمہ گیریت کا نظریہ متاثر ہوسکتا ہے۔ موصوف نے مزید کہا کہ عالمی نظام میں بیرونی تقاضوں سے نظریں ہٹاکر زیادہ سے زیادہ داخلی احساس پیدا کرنا اور اس کے لئے فکر درکار ہے۔ اس کے لئے عالمی تعاون کو مستحکم بنانے کے لئے چنوتیاں بھی سامنے آئیں گی۔ افسوس کے ساتھ کہنا پڑتا ہے کہ خلائی سیاروں میں سیر کرنے والے زمین کے باسی اب بھی اپنے ذاتی مفادات کے تنازعات میں الجھے ہوئے ہیں اور اب بھی اس تباہ کن راستے کو بدلنے کے لئے کیا کچھ درکار ہے اس سلسلے میں اتفاق رائے نہیں ہوسکا ہے ۔

    م ن ۔ ۔ ع ن

    
    
    (Release ID: 1483373) Visitor Counter : 33