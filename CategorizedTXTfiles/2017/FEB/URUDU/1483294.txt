      وزارت خزانہ

      مرکزی وزیر خزانہ کل پانچ روزہ سرکاری دورے پر لندن کے لئے روانہ ہوں گے
      Posted On: 23 FEB 2017 7:05PM by PIB Delhi


    نئی دہلی، 23 فروری، خزانہ اور کارپوریٹ امور کے وزیر جناب ارون جیٹلی کل علی الصبح برطانیہ میں لندن کے پانچ روزہ سرکاری دورے پر روانہ ہوں گے۔ وہ 24 سے 28 فروری تک اس دورے پر رہیں گے۔ 25 فروری 2017 بروز ہفتہ وزیر خزانہ ’بھارت میں یکسر تبدیلی: اگلی دہائی کے لئے ویژن‘ کے موضوع پر لندن اسکول آف اکنومکس میں ایک لکچر دیں گے۔ 26 فروری 2017، یعنی اتوار کے روز وزیر خزانہ ارون جیٹلی بھارتی ایوان و تجارت کی فیڈریشن، فکی، برٹش کونسل اور برطانیہ میں بھارتی ہائی کمیشن میں منعقد ایک استقبالیہ میں شرکت کریں گے۔


    27 فروری 2017 بروز پیر وزیر خزانہ ارون جیٹلی لندن اسٹاک ایکسچنج میں بازار کھولنے کی تقریب میں شرکت کریں گے جس کے بعد وہ امکانی سرمایہ کاروں اور مالی تکنیکی لیڈروں اور دیگر تاجروں کے ساتھ ایک گول میز میٹنگ کریں گے۔ بعد میں وزیر خزانہ ارون جیٹلی برطانیہ۔ بھارت تجارتی کونسل کے ایک سو سے زیادہ سینئر تجارتی لیڈروں کے ساتھ تجارتی گفتگو کریں گے جس کے بعد وزیر خزانہ برطانیہ کے وزیر خارجہ ریٹائرڈ بورس جانسن سے ملاقات کریں گے۔


    وزیر خزانہ اسی دن شام میں بکنگھم پلیس میں ملکہ معظمہ کی جانب سے دیئے جانے والے ایک استقبالیہ میں شرکت کریں گے۔


    28فروری 2017 کو، یعنی منگل کے دن وزیر خزانہ ارون جیٹلی اپنے برطانوی ہم منصب سے ملاقات کریں گے۔ اس کے بعد جناب ارون جیٹلی شام کو وطن واپس روانہ ہونے سے پہلے برطانوی صنعت کنفیڈریشن کے ذریعہ منعقد سی ای اوز کی ایک میٹنگ میں شرکت کریں گے۔ وزیر خزانہ برطانیہ کا اپنا پانچ روزہ سرکاری دورہ مکمل کرنے کے بعد پہلی مارچ 2017 کو علی الصبح قومی دارالحکومت پہنچیں گے۔


    م ن۔ و ۔ ن ا۔
    
    
    (Release ID: 1483294) Visitor Counter : 3