      وزارت دفاع

      ڈی آر ڈی او کے نوجوان سائنسدانوں کی میٹنگ
      Posted On: 14 FEB 2017 4:10PM by PIB Delhi



    نئی دہلی۔ 14 ؍فروری، ڈی آر ڈی او کے نوجوان سائنسدانوں کی میٹنگ (وائی ایس ایم) 2017 کا افتتاح ڈی ڈی آر اینڈ ڈی کے سکریٹری اور چیئرمین نے بنگلوروں کے یلیہنکا میں کیا۔ اس میٹنگ کا افتتاح ایرو انڈیا سمینار سے الگ کیا گیا ۔ یہ پہلی بار ہے کہ جب یہ تقریب ایرو انڈیا کی تقریبات کے دوران منعقد کی گئی تاکہ نوجوان سائنسدانوں کو اس بڑی تقریب میں شامل ہونے کا موقع ملے۔



    وائی ایس ایم ایک دو روزہ تکنیکی تقریب ہے جس میں پورے بھارت کے ڈی آر ڈی او کی لیباریٹریوں سے وابستہ نوجوان سائنسدانوں نے شرکت کی۔ اس پروگرام میں شرکت کرنے والوں پر زور دیا گیا کہ وہ مختلف کھلے مقابلوں میں پورے جوش و جذبے اور ٹیم سازی کی سرگرمیوں کے ساتھ حصہ لیں۔ میٹنگ کے دوران ڈی آر ڈی او کے اندرونی اور بیرونی ماہرین اور مقررین نے نوجوان ذہنوں میں جذبہ پیدا کرنے کے لئے اپنے خیالات کا اظہار کیا۔


    اس میٹنگ سے ڈی آر ڈی سے وابستہ نوجوان سائنسدانوں کو ایک موقع ملا کہ وہ ایک دوسرے اپنے سائنسی تجربات سے واقف کرائیں، تنظیم کے سربراہ کے سامنے اپنی کارکردگی رکھیں اور اپنی تخلیقی اور اختراعی صلاحیتوں کا اظہار کریں۔ منتظمین میں 35 سال سے کم عمر کے نوجوان سائنسداں شامل ہیں ، جنہیں ڈی آڑ ڈی او کے صدر دفتر میں مکمل خود مختاری دی گئی ہے جو اس تقریب کا شروع سے آخر تک اپنے مطابق انعقاد کریں۔


    U- 709
    
    
    (Release ID: 1482663) Visitor Counter : 2