      شہری ترقی کی وزارت

      شہروں میں تیزی کے ساتھ خدمات کی ڈلیوری اور وسائل کو جمع
      Posted On: 28 FEB 2017 8:20PM by PIB Delhi


    کرنے کیلئے اعلیٰ معیار کی وسیع اصلاحات کرنے پر ریاستوں نے رضامندی ظاہر کی


    نئی دہلی، 28 ۔فروری،ریاستوں اور مرکز کے زیر انتظام خطوں نے آج شہری ترقیات کی وزارت کے ذریعے تجویز کردہ 5 تبدیلی لانے والے شہری اصلاحات پر اپنی رضامندی کا اظہار کیا۔ اس کا مقصد شہریوں کے لئے خدمات کی ڈلیوری کو بہتربنانااور شہروں میں بنیادی ڈھانچے کی مانگ کو پورا کرنے کے لئے ضروری وسائل کو فروغ دینا ہے۔ مزید براں ان ریاستوں اور مرکز کے زیر انتظام خطوں نے شہری ترقیات کے وزارت کے ذریعے مجوزہ نئی اسکیموں اور پالیسیوں کی بھی حمایت کی۔ ان نئی اسکیموں اور پالیسیوں میں منتقلی پر مبنی ترقیاتی پالیسی ، آلودگی سے پاک ہونے کی شہری اسکیم، میٹرو پولیسی، خوشگوارزندگی والے شہروں کا اشاریہ اور شیور مینیجمنٹ پالیسی شامل ہیں۔ شہری ترقیات کے وزیر ایم وینکیانائیڈو کی صدارت میں ‘‘ شہری ترقیات پر قومی مشاورتی ورکشاپ’’ کے موضوع پر منعقدہ ایک روزہ ورکشاپ میں ریاستوں اور مرکز کے زیر انتظام خطوں کی جانب سے یہ اتفاق رائے ہوا۔ اپنے افتتاحی خطاب میں جناب نائیڈو نے کہا کہ شہروں کے درمیان مسابقہ بڑھتا جا رہا ہےاورتمام ریاستوں میں اس وقت تک مطلوبہ سرمایہ کاری نہیں ہو سکتی ہے، جب تک کہ ریاستیں صاف ستھری نہ بن جائیں اور شہروں میں ضروری شہری بنیادی ڈھانچے کو یقینی نہ بنا لیاجائے۔ انہوں نے کہا کہ صرف سرمایہ کاری کے ذریعے ہی تیز رفتار ترقی ممکن ہو سکتی ہے۔ انہوں نے ریاستوں اور مرکز کے زیر انتظام خطوں سے کہا کہ وہ ٹھوس فضلات کے بندوبست کو یقینی بنائیں۔

    U-901
    
    
    (Release ID: 1483436) Visitor Counter : 3