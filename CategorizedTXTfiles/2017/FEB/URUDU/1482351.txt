      کوئلے کی وزارت

      کوئلہ کے تبادلے کے لئے معاہدہ
      Posted On: 09 FEB 2017 5:26PM by PIB Delhi


    نئی دہلی، 9 فروری،بین وزارتی ٹاسک فورس نے گجرات اسٹیٹ الیکٹریسٹی کارپوریشن لمیٹیڈ (جی ایس ای سی ایل) کے لئے تقریباً 1.2 ملین کوئلے کو ساؤتھ ایسٹرن کول فیلڈس لمیٹیڈ (ایس ای سی ایل) سے لانے کے بجائے ویسٹرن کول فیلڈس لمیٹیڈ (ڈبلیو سی ایل) سے لانے کی سفارش کی ہے۔ اس طرح گجرات اسٹیٹ الیکٹریسٹی کارپوریشن لمیٹیڈ (جی ایس ای سی ایل) کی نقل و حمل کی لاگت میں سالانہ 100 کروڑ روپے کی بچت ہوگی۔ یہ بات آج لوک سبھا میں بجلی، کوئلہ، نئی اور قابل تجدید توانائی، نیز کانکنی کے وزیر مملکت (آزادانہ چارج) جناب پیوش گوئل نے ایک سوال کے تحریری جواب میں بتائی۔


    وزیر موصوف نے مزید کہا کہ اس کے علاوہ جی ایس ای ایس ایل اور نیشنل تھرمل پاور کارپوریشن (این ٹی پی سی) کے سیپات ٹی پی پی کے درمیان 1.3 ملین ٹن کوئلہ کے تبادلہ کو لاگو کردیا گیا ہے۔ اس کے ذریعہ جی ایس ای سی ایل کو سالانہ 458 کروڑ روپے کی بچت ہوگی۔


    فی الحال گجرات اسٹیٹ الیکٹریسٹی کارپوریشن لمیٹیڈ (جی ایس ایس ای سی ایل) کو ویسٹرن کول فیلڈس لمیٹیڈ (ڈبلیو سی ایل) کے ذریعہ اعلان شدہ قیمت پر اور کوئلہ تبادلے کی مقدار کے حساب سے کوئلہ کی سپلائی کی جارہی ہے۔ کوئلہ تبادلہ کے لئے تمام شرائط و ضوابط مثلاً کوئلہ کان اور بندرگاہ پر کوئلہ کا تبادلہ جیسے امور این ٹی پی سی اور جی ایس ای سی ایل کے درمیان آپسی اتفاق رائے سے طے کئے گئے ہیں۔ کوئلہ کو لادتے وقت نمونے کی جانچ اور تجزیے کے لئے تیسرے فریق کی گنجائش دستیاب ہے اور سنٹرل انسٹی ٹیوٹ آف مائننگ اینڈ فیول ریسرچ (سی آئی ایم ایف آر) کوئلے کے نمونے اورتجزیے کے لئے تیسرافریق ہے۔ کوئلہ کمپنی اور کوئلہ کی صارف بجلی کمپنی دونوں ہی کوئلہ کو لادتے وقت کوئلہ کے نمونے اور تجزیے میں آنے والے خرچ کو باہم ملکر برداشت کریں گے۔ کوئلہ کے نمونے کی جانچ اور تجزیے کا کام حکومت کی لیباریٹری میں کیا جاتا ہے۔


    م ن۔ م ع ۔ ن ا۔
    
    
    (Release ID: 1482351) Visitor Counter : 2