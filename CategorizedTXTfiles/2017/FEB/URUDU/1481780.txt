      امور داخلہ کی وزارت

      جناب کرن ریجیجو نے ’داخلی قوت اور قدرتی آفات سے
      Posted On: 03 FEB 2017 7:18PM by PIB Delhi


    نمٹنے کی صلاحیت ‘ کے موضوع پرپروگرام کا افتتاح کیا


    نئی دلّی ، 03 فروری / داخلی امور کے وزیر مملکت جناب کرن ریجیجو نے آج یہاں ’ داخلی قوت اور قدرتی آفات سے نمٹنے کی صلاحیت ‘ کے موضوع پرمنعقدہ ایک پروگرام کا افتتاح کیا ۔ اس پروگرام کا اہتمام قومی قدرتی آفات ردّ عمل فورس کی جانب سے کیا گیا تھا ۔ اس موقع پر گرو دیو سری سری روی شنکر بھی بہ نفس نفیس موجود تھے ۔


    افتتاح کے دوران جناب کرن ریجیجو نے کہا کہ سلامتی دستے ہمیشہ جسمانی فٹنیس پر توجہ مرکوز کرتے ہیں اور اپنی ذہنی فٹنس کے بارے میں انہیں اکثر خیال نہیں رہتا ۔ انہوں نے کہا کہ ایسی صورت حال بھی پیداہو جاتی ہے ، جب صورت حال کا سامنا کرنے کے لئے جسمانی قوت کے ساتھ ساتھ روحانی اور ذہنی قوت بھی درکار ہوتی ہے ۔


    وزیر موصوف نے کہا کہ بھارت ایک ایسا ملک ہے ، جہاں اکثر قدرتی آفات آتی رہتی ہیں ۔ یہ آفات قدرتی اور کبھی انسانی ہاتھوں کی پیدا کردہ ہوتی ہیں ۔ این ڈی آر ایف یعنی نیشنل ڈزاسسٹر رسپونس فورس بھارت کی پیشہ ورانہ اہم ایمرجنسی فورس ہے ، جو اس طرح کے ہنگامی حالات سے نمٹتی ہے ۔ انہوں نے کہا کہ آفات ہمیشہ ایک چنوتی لے کر آتی ہیں ، جن سے ہمیں نمٹنا ہوتا ہے ۔ جناب ریجیجو نے کہا کہ 12 سال کی مختصر مدت کے اندر این ڈی آر ایف ملک کی از حد پابند عہد فورس بن گئی ہے ، جسے بھارت اور بیرون بھارت ہر جگہ تعریف و توصیف حاصل ہوئی ہے ۔ انہوں نے کہا کہ این ڈی آر ایف نے نہ صرف یہ کہ اعتماد کمایا ہے بلکہ عوام سے عزت بھی حاصل کی ہے ۔ انہوں نے یقین دہانی کرائی کہ حکومت این ڈی آر ایف کو اس کی تمام تر کوششوں میں تعاون فراہم کرے گی ۔


    این ڈی آر ایف ڈائریکٹر جنرل جناب آر کے پچنندا نے کہا کہ این ڈی آر ایف ملک میں ایک خصوصی نوعیت اور خصوصیات والی فورس ہے ، جو قدرتی آفات کا سامنا کرنے میں ماہر ہے اور این ڈی آر ایف نے اب تک پانچ ملین سے زائد زندگیاں بچائی ہیں ۔ انہوں نے کہا کہ این ڈی آر ایف نہ صرف زندگی بچاتی ہے بلکہ لوگوں کو یہ بھی سکھاتی ہے کہ ہنگامی صورت حال کا سامنا کیسے کیا جائے۔ انہوں نے کہا کہ اب تک 47 لاکھ سے زائد افراد کو تربیت دی جا چکی ہے ۔


    U. No. 4 95

    
    
    (Release ID: 1481780) Visitor Counter : 2