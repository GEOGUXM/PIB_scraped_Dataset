      مواصلات اور اطلاعاتی ٹیکنالوجی کی وزارت

      غیر مجاز ایجنسیوں اورویب سائٹوں کے خلاف یو آئی ڈی اے آئی کا ناقابل برداشت رویہ
      Posted On: 03 FEB 2017 7:25PM by PIB Delhi


    نئی دہلی، 3 فروری / منفرد شناخت کے لئے ہندستانی اتھارٹی (یو آئی ڈی اے آئی) نے منفرد شناختی نمبر آدھار کارڈ جاری کرنے کے لئے غیر قانونی طور پر خدمات فراہم کرنے اور لوگوں سے زیادہ رقم وصول کرنے پر غیر مجاز ایجنسیوں ، ویب سائٹوں اور موبائیل اپلی کیشن کے خلاف بالکل برداشت نہ کرنے کا رویہ اپنایا ہوا ہے۔ یو آئی ڈی اے آئی نے اب تک ایسے 12 ویب سائٹوں کو بند کردیا ہے۔ جبکہ گوگل پلے اسٹور میں دستیاب 12 موبائل ا پلی کیشن کو بھی بند کردیا ہے۔ علاوہ ازیں یو آئی ڈی اے آئی نے مزید 26 غیر قانونی اور دھوکہ دھڑی کرنے والی ویب سائٹوں اور اپلی کیشنوں کو بھی بند کرنے کے احکامات جاری کئے ہیں۔


    منفرد شناخت کےلئے ہندستانی اتھارٹی (یو آئی ڈی اے آئی) کے علم میں یہ بات آئی تھی کہ گوگل پلے اسٹور کے ذریعہ ڈاون لوڈ کئے جانے والے کچھ جعلی اور دھوکہ کرنے والے ویب سائٹوں اور موبائل اپلی کیشن پر غیر قانونی طور پر ا ٓدھار کا رڈ بننے سےمتعلق خدمات فراہم کی جارہی ہے۔ ان ویب سائٹوں پر آن لائن آدھار کارڈ ڈاؤن لوڈ کرنےکا عمل، آ دھار کارڈ بننے کی جانکاری اور دیگر خدمات مہیا کرانے کا کھیل جاری تھا۔ اس طرح عام شہریوں سے غیر قانونی طور پر آدھار نمبر اور اندراج کی تفصیلات جمع کیا جارہا تھا۔


    یو آئی ڈی اے آئی کے سی ای او ڈاکٹر اجےبھوشن پانڈے نے کہا کہ یو آئی ڈی اے آئی نے ان ویب سائٹوں اور موبائل اپلی کیشن کے مالکان کو اپنی مرضی سے آدھار کارڈ سے متعلق خدمات فراہم کرنے کا اختیار نہیں دیا ہے۔


    یو آئی ڈی اے آئی عام شہریوں کو مشورہ دیتی ہے کہ آدھار کارڈ کے کھوجانے کی صورت میں وہ یو آئی ڈی اے کی سرکاری ویب سائٹ www. Uidia.gov.in پر جاکر مفت میں اپنا آدھار کارڈ ڈاون لوڈ کریں ۔ ڈاؤن لوڈ کیا ہواآدھار کارڈ اصلی ادھار لیٹر کی طرح ہی بالکل درست اور جائز ہے۔


    Uno 492


    

    
    (Release ID: 1481783) Visitor Counter : 2