      اقلیتی امور کی وزارتت

      حج کوٹہ
      Posted On: 08 FEB 2017 7:20PM by PIB Delhi


    نئی دہلی،8؍فروری، اقلیتی امور کے وزیر مملکت (آزادانہ چارج) جناب مختار عباس نقوی نے آج لوک سبھا میں ایک سوال کے تحریری جواب میں بتا یا کہ حج 2017 کیلئے ہندوستان اور سعودی عرب کے درمیان دستخط کئے گئے سالانہ دوطرفہ معاہدے کے مطابق ہندوستان سے ایک لاکھ 70 ہزار 25 عازمین حج کا کوٹہ ہے۔ ان میں سے ایک لاکھ 25 ہزار 25 عازمین حج کی سیٹیں حج کمیٹی آف انڈیا کیلئے مختص ہیں اور 45 ہزار عازمین حج کی سیٹیں نجی ٹور آپریٹروں کیلئے مختص ہیں۔ جبکہ پچھلے برس ہندوستان کیلئے ایک لاکھ 36 ہزار 20 عازمین حج کا کوٹہ تھا۔ ان میں ایک لاکھ 20 عازمین حج کی سیٹیں حج کمیٹی آف انڈیا کیلئے اور 36 ہزار سیٹیں نجی ٹور آپریٹروں کیلئے مختص تھیں۔


    حج کمیٹی آف انڈیا کیلئے مختص کل سیٹوں کو آندھراپردیش، مہاراشٹرا اور تلنگانہ سمیت تمام ریاستوں۔ مرکز کے زیر انتظام علاقوں کی علائی حج کمیٹی کے درمیان 2011 کی مردم شماری کی بنیاد پر مسلم آبادی کے تناسب کے لحاظ سے تقسیم کردیا جاتا ہے۔

    سپریم کورٹ نے اپنے ایک فیصلے میں کہا تھا کہ حج سبسڈی ایک ایسی شے ہے جس کو بالکل ختم کیا جانا چاہئے اور مرکزی حکومت کو حکم دیا تھا کہ بتدریج حج سبسڈی کو گھٹاکر دس سال کے اندر بالکل اس کو ختم کردیا جائے۔ اس کے مطابق شہری ہوابازی کی وزارت جو عازمین حج کے سفرسے متعلق بندوبست کیلئے ذمہ دار ہے، 2012 سے حج کیلئے دی جانے والی سبسڈی کو رفتہ رفتہ کم کررہی ہے۔

    انہوں نے مزید کہا کہ ہر سال حج ہوائی سفر کمیٹی (ایچ اے ٹی سی) کی تشکیل کی جاتی ہے تاکہ عازمین حج کے سفر سے متعلق امور کو دیکھا جاسکے۔ دو جنوری 2017 کو اس کمیٹی کی تشکیل کی جاچکی ہے۔

    
    
    (Release ID: 1482197) Visitor Counter : 2