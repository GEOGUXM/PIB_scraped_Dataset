      وزیراعظم کا دفتر

      ’عدالتی اصلاحات۔ حالیہ عالمی رجحانات ‘کے موضوع پر شائع کتاب کا وزیراعظم کے ہاتھوں اجراء
      اولین نسخہ صدر جمہوریہ ہند کو پیش کیا گیا
      Posted On: 23 FEB 2017 12:45PM by PIB Delhi


      ﻿

      نئی دہلی۔23؍فروری۔وزیر اعظم جناب نریندر مودی نے یہاں ’عدالتی اصلاحات۔ حالیہ عالمی رجحانات‘ کے موضوع پر شائع کتاب کا اجراء کیا اور اس کا اوّلین نسخہ صدر جمہوریہ ہند جناب پرنب مکھرجی کو پیش کیا۔
      
      اس موقع پر اظہار خیال کرتے ہوئے وزیراعظم نے کہا کہ بھارت کو بدلتی ہوئی ٹیکنالوجی کے ساتھ قدم سے قدم ملاکر چلنا ہے اور اپنے آپ کو عالمی نظام سے ہم آہنگ رکھنا ہے۔ انہوں نے کہا کہ بھارت کے پاس اہم عالمی کردار ادا کرنے کا موقع دستیاب ہے اور اس طرح کا کردار ادا کرنے کیلئے بھارت کو تیزی سے رونما ہونے والی تبدیلیوں کو معقول پالیسیاں وضع کرکے آگے بڑھنا ہوگا۔
      
      وزیراعظم نے اس موقع پر اظہار خیال کرتے ہوئے یاد دہانی کرائی کہ انہوں نے پہلے ایک دن میں ایک قانون منسوخ کرنے کا وعدہ کیا تھا اور تاحال مرکزی حکومت تقریباً 1200 قوانین منسوخ کرچکی ہے۔ انہوں نے کہا کہ مؤثر حکمرانی عدلیہ کے وزن کو کم سے کم کرنے کی اہل ہوتی ہے۔ م ن ۔ ۔ ع ن
      
      Words-221 U-848
      
    
    
    (Release ID: 1483252) Visitor Counter : 3