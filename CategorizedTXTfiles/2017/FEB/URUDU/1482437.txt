      شہری ہوابازی کی وزارت

      سیاحت اور کاروبار میں اضافے کے لئے ہندوستان اور برطانیہ کے درمیان پروازوں میں اضافے پر اتفاق
      Posted On: 10 FEB 2017 12:51PM by PIB Delhi


    نئی دہلی، 10 ۔فروری ۔ پچھلے ہفتہ کے نتیجہ خیزمذاکرات کے بعد ہندوستان اور برطانیہ کے درمیان پروازوں میں مزید ااضافے پر اتفاق رائے ہوگیا ہے ۔اب چنئی اورکولکتہ جیسے ہندوستان کے اہم شہروں سے پروازوں کی محدود تعداد ختم کرکے بڑی تعداد میں مسافروں کی سہولت کے لئے پروازوں میں اضافہ کردیا گیا ہے۔ اس کے ساتھ ہی ساتھ ہندوستان اور برطانیہ کے درمیان سیاحت اورتجارت کو فروغ دینے کا مقصد بھی اس معاہدے میں کارفرما ہے۔ واضح ہوکہ برطانیہ کو ایک بین الاقوامی ملک کی حیثیت دینے کی خاطر نئے تجارتی شراکتدار بنانا سرکار کے منصوبوں میں کلیدی حیثیت رکھتا ہے ۔ اس کے علاوہ نئے برآمداتی بازار قائم کرنے ، ملازمتوں کے مواقع پیدا کرنے اور معاشی نمو میں اضافہ بھی برطانیہ کو بین الاقوامی ملک کی حیثیت دئے جانے کے لئے ضروری سمجھا جارہا ہے۔اس معاہدے کے تحت اب کوڈ شئیر کی حامل ہندوستان کی سبھی فضائی کمپنیاں برطانیہ کے سبھی شہروں تک پرواز کرسکیں گی اور اسی طرح برطانوی فضائی کمپنیاں گھریلو کوڈ شئیر کے ذریعہ ہندوستان کے سبھی بین الاقوامی ہوائی اڈوں کے لئے پروازیں کرسکیں گی۔


    اس معاہدے پر ہندوستان کی جانب سے شہری ہوابازی کے مرکزی وزیر جناب پوسا پتی اشوک گجپتی راجو اوربرطانیہ کی جانب سے لارڈ احمد نے دستخط کئے ۔لارڈ احمد سی اے پی اے انڈیا ایوی ایشن سمٹ 2017 کے لئے برطانوی کمپنیوں کے ایک وفد کے سربراہ کی حیثیت سے ہندوستان آئے ہوئے ہیں۔

    اس موقع پر وزیر برائے شہری ہوابازی جناب پوسا پتی اشوک گجپتی راجو نے کہا کہ ہندوستان اوربرطانیہ کے درمیان پروازوں میں اضافہ ہمارے کاروباریوں اور سیاحوں کے لئے ایک حوصلہ افزا خبر کی حیثیت رکھتا ہے ۔برطانیہ کے ساتھ ہمارے تعلقات پہلے سے ہی مضبوط رہے ہیں اور ہم ایسی تبدیلیو ں کا خیر مقدم کرتے ہیں جن سے نہ صرف آگے چل کر کاروباری سرگرمیوں کو فروغ حاصل ہوگا بلکہ عوام سے عوام کی رابطہ کاری میں بھی اضافہ ہوگا۔ جنا ب راجو نے مزید کہ انہیں یقین واثق ہے کہ اس معاہدے سے ہمارے دونوں ملکوں کی معیشتوں کے متعدد شعبوں کو ہمہ جہت راست اور بالاواسطہ فوائد حاصل ہوں گے ۔

    ہندوستانی سیاحوں کا سفر برطانیہ کی برطانیہ کی معیشت کے لئے اہم عنصر کی حیثیت رکھتا ہے ۔ 2015 میں 4 لاکھ 42 ہزار ہندوستانی شہریوں نے برطانیہ کا سفر کیا جس سے برطانوی معیشت کو 433 ملین برطانوی پاؤنڈ کا فائدہ حاصل ہوا۔

    اس معاہدے پر دستخط کے بعد برطانوی وزیر برائے شہری ہوابازی لارڈ احمد نے کہا کہ ہندوستان نہ صرف ہمارے انتہائی قریبی حلیف ملک بلکہ ہمارے کلیدی شراکتدار کی حیثیت رکھتا ہے اور اس نئے معاہدے سے دونوں ملکوں کے کلیدی تعلقات کو مزید استحکام حاصل ہوگا۔ ہم تجارت اور سیاحت کے ایسے نئے مواقع پیش کررہے ہیں جن سے نہ صرف ہماری معیشتوں کو فروغ حاصل ہوگا بلکہ ملازمت کے نئے مواقع پیدا ہوں گے اور نئے کاروباری رابطے قائم ہوسکیں گے ۔ یہ معاہدہ ہندوستان اوربرطانیہ کے لئے ایک حوصلہ افزا خبر کی حیثیت رکھتا ہے اور اب ایک مزید نئے معاہدے پردستخط کے بعد کھلی تجارت قائم ہوسکے گی جس سے ہمارے تجارتی رابطوں کو استحکام حاصل ہوگا ۔

    واضح ہوکہ ہندوستان شہری ہوابازی کے ایک تیزی سے وسعت اختیار کرنے والے اہم بازار کی حیثیت رکھتا ہے اور اس معاہدے کے دستخط کے بعد فضائی کمپنیاں نئی خدمات اور نئے فضائی راستے قائم کرسکیں گی ۔ واضح ہوکہ ہندوستان اوربرطانیہ کے درمیان تنازعوں میں اضافے کا یہ فیصلہ دراصل فضائی کمپنیوں کے لئے کاروباری اہمیت کا حاصل ہے۔

    م ن ۔س ش۔ رم

    U-662
    
    
    (Release ID: 1482437) Visitor Counter : 2