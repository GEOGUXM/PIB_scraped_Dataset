      سماجی انصاف اور تفویض اختیارات کی وزارت

      این ایس ایف ڈی سی اور ترقیاتی کمشنر (دست کاری) کے درمیان مفاہمت نامے پر دستخط
      Posted On: 20 FEB 2017 6:28PM by PIB Delhi


    نئی دہلی، 20 ۔فروری،آج سماجی انصاف و تفویض اختیارات کے تحت کام کرنے والے قومی درج فہرست ذات ، مالیاتی و ترقیاتی کارپوریشن، این ایس ایف ڈی سی اور کپڑے کی وزارت کےتحت کام کرنے والے ترقیاتی کمشنر ( دستکاری ) کے درمیان ایک مفاہمت نامے پر سماجی انصاف و تفویض اختیارات کے وزیر جناب تھاور چند گہلوت اور کپڑے کی وزیر محترمہ اسمرتی زوبن ایرانی کی موجودگی میں دستخط کئے گئے۔ دونوں وزارتوں کے سینئرافسرا ن ، ترقیاتی کمشنر ( دستکاری ) اور این ایس ایف ڈی سی بھی ا س موقع پر موجو د تھے۔


    اس مفاہمت نامے کا بنیادی مقصد ہینڈی کرافٹ ، کین اور بمبو، مصنوعی جویلری، ٹیکسٹائلس ( ہاتھ کے چھپے ہوئے، ہاتھ کے ذریعے کشیدہ کاری کئے ہوئے ) گڑیوں اور کھلونوں، پتھرپرنقش و نگار سازی، جوتے چپلوں وغیرہ کے شعبے میں کلسٹر سطح پر اعلیٰ معیار کی دستکاری سے متعلق مصنوعات کی پیداواراور مارکیٹنگ کے فروغ کے ذریعے درج فہرست ذات سے تعلق رکھنے والے دستکاروں اور ان کے کنبوں کی مدد کرنا ہے۔

    قابل ذکر ہے کہ زراعت کے بعد دستکاری کا شعبہ دوسرا سب سے بڑا اقتصادی سرگرمی سے متعلق شعبہ ہے۔ ملک میں درج فہرست ذاتوں سے تعلق رکھنے والے دستکاروں کی تعداد تقریباً 12 لاکھ ہے۔ ان میں سے زیادہ تر درج فہرست ذات کے دستکارمتعدد طرح کی دستکاریوں جیسے آسام میں کین اور بمبو ، گجرات اور پنجاب میں ٹیکسٹائلس ( ہاتھ سے چھپے ہوئے ) اترپردیش میں میٹل کے برتن ، کرناٹک میں گڑیوں اور کھلونوں ، آندھراپردیش میں تھیئٹر کاسٹیومز اور پپیٹ ( کٹھ پتلی ) وغیرہ سے متعلق کاموں میں مشغول ہیں۔

    اس کوشش میں مفاہمت نامے پر دستخط کرنے والے دونوں فریق درج فہرست ذات سے تعلق رکھنے والے دستکاروں کے درمیان ایسے دستکاروں کی کثیرآبادی والے علاقوں میں الیکٹرانک / پرنٹ میڈیامیں اشتہارات اور بیداری سے متعلق پروگراموں کے توسط سےترقیاتی کمشنر ( دستکاری ) کے ذریعے چلائی جانے والی اسکیموں کو مقبول بنانے کا کام کیا جائے گا اور صلاحیت سازی کے کام میں ایک دوسرے کے ساتھ تعاون کیاجائےگا۔ صلاحیت سازی سے متعلق کاموں میں اِسکل اپگریڈیشن اور مطلوبہ نتائج حاصل کرنے کے لئے درج فہرست ذات کے دست کاروں اوران کے کنبوں کی اقتصادی ترقی شامل ہے۔

    دونوں فریقوں کے ذریعے درج فہرست ذات کے دستکاروں کو مارکیٹنگ سے متعلق تعاون دستیاب کرانے کے لئے نمائشوں / میلوں کا انعقاد کیاجائےتاکہ وہ اپنی آمدنی میں اضافہ کر سکیں۔ دونوں فریق کلسٹروں میں درج فہرست ذات کے فنکاروں کی ہنرمندی کو اپگریڈ کرنے سے متعلقہ ہنرمندی پروگراموں کا اہتمام کریں گے۔ اس کا مقصد معلومات اور تجربات کا اشتراک کرنا بھی ہوگا۔ ان کوششوں سے ملک میں درج فہرست ذات کے دستکاروں / صنعت سازوں کو مارکیٹنگ روابط بھی دستیاب ہوں گے۔

    م ن ۔م م۔ ک ا

    
    
    (Release ID: 1483074) Visitor Counter : 2