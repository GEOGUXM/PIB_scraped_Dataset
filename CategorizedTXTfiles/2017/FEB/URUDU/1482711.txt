      کیمیکلز اور فرٹیلائزر کی وزارت

      سب کے لئے واجبی لاگت پر کوالٹی کی حامل حفظان صحت خدمات فراہم کرنے کا مشن
      ملک میں دل کے مریضوں کے لئے ایک اچھی خبر: جناب اننت کمار

      Posted On: 14 FEB 2017 8:39PM by PIB Delhi

    
    نئی دہلی، 14 فروری / کیمیاوی اشیا اور کیمیاوی کھادوں اور پارلیمانی امور کے وزیر جناب اننت کمار نے آج یہاں بتایا ہے کہ وزیراعظم جناب نریندرمودی کے اس خواب کو شرمندہ تعبیر کرنے کے لئے جس کے تحت ملک کے ہر فرد کو واجبی قیمتوں پر کوالٹی کی حامل حفظان صحت کی خدمات فراہم کرائی جانی ہیں، حکومت ہند نے ایک نوٹی فکیشن جاری کرکے دل کے امراض میں کام آنے والی چند اہم ادویہ کی قیمتوں کا تعین کردیا ہے ۔ اس قدم سے دل کے امراض میں درکار اہم ادویہ کی لاگت میں تقریباً 380 فی صد تخفیف واقع ہوجائے گی۔
    
    جناب اننت کمار نے بتایا ہے کہ اب خالص دھاتی اسٹنٹ (بی ایم ایس) کے طے شدہ قیمتیں ، جن میں منڈی کا حصص 10 فی صد کا ہوگا ، اسے 7260 روپے متعین کردیا ہے اور ادویہ سے متعلق اسٹنٹ یعنی ڈی ای ایس ، جن میں منڈی حصص 90 فی صد کے بقدر ہوگا، کی قیمت 29600 روپے متعین کردی گئی ہے۔ ان قیمتوں میں ویٹ اور دیگر مقامی ٹیکس شامل نہیں ہیں۔
    
    وزیر موصوف نے مزید بتایا کہ چونکہ بیشر ریاستوں میں اس اسٹنٹ پر پانچ فی صد ویٹ عائد ہوتا ہے لہذا بی ایم ایس اور ڈی ای ایس کی کم از کم خوردہ قیمت بالترتیب 7623 روپے اور 31080 روپے ہوگی۔ نیشنل فارماسیوٹیکل اتھارٹی (این پی پی اے) نے 60 دنو ں کے اندر قیمتوں کا تعین کیا ہے۔
    
    وزیر موصوف نے بتایا کہ یہ قدم ایک فیصلہ کن قدم ہے اور اس سے دل سے متعلق امراض کی ادویہ کی قیمتوں میں وصول کئے جانے والے من مانے محصولات کا خاتمہ ہوگا اور اس کے ساتھ ہی نئی قیمتوں کا کوئی بڑا برعکس اثر صنعت پر مرتب نہیں ہوگا۔ منڈی میں بی ایم ایس اور ڈی ای ایس کی اوسط قیمت بالترتیب 45 ہزار روپے اور ایک لاکھ 21 ہزار تھی۔ اب یہ قیمت گھٹ کر بالترتیب 7623 روپے اور 31080 روپے ہوگئی ہے۔ اس طرح سے قیمتوں میں تخفیف کی بنیاد پر مریضوں کو فی اسٹینٹ 80 سے 90 ہزار روپے کا فائدہ ہوگا اور ایک سال میں 4450 کروڑ روپے کی مجموعی راحت فراہم ہوسکے گی۔
    
    جناب کمار نے اطلاع دی ہے کہ صحت اور کنبہ بہبود کی وزارت نے 19 جولائی 2016 کو ، کورونری ا سٹینٹس یعنی دل کے امراض میں ، آنے والی ادویہ وغیرہ کو لازمی ادویہ کی قومی فہرست 2015 (این ایل ای ایم 2015) میں شامل کرلیا ہے اور کیمیاوی اشیا اور کیمیاوی کھادوں کی وزارت نے ان ادویہ کو ادویہ قیمتوں سےمتعلق کنٹرول آرڈر (ڈی پی سی یو) 2013 کے تحت شیڈول ایک میں ، 21 دسمبر 2016 کو شامل کرلیا ہے۔
    
    اس موقع پر کیمیاوی ادویہ کے محکمہ کے سکریٹری جناب جے پریہ پرکاش ، این پی پی اے کے چیئرمین جناب بھوپیندر سنگھ ، این پی پی اے کی رکن سکریٹری محترمہ شرمیلا میری جوزف بھی موجود تھیں۔
    
    ( م ن ۔ ۔ ج )
    
    Uno 718

    
    
    (Release ID: 1482711) Visitor Counter : 2