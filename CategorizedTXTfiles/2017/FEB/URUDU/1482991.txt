      وزارت خزانہ

      ایس پی ایم سی آئی ایل کے 11ویں یوم تاسیس سے متعلق تقریب میں مرکزی وزیر خزانہ نے ممتازخدمات کے لئے ایوارڈز عطا کئے
      Posted On: 17 FEB 2017 7:51PM by PIB Delhi


    نئی دہلی، 17 ۔فروری،مرکزی وزیر خزانہ جناب ارون جیٹلی نے سکیورٹی پرنٹنگ اینڈ مِنٹنگ کارپوریشن آف انڈیا لمیٹیڈ(ایس پی ایم سی آئی ایل) یعنی تمسکات کی طباعت و اشاعت سے متعلق ہندوستانی کارپوریشن کے 11ویں یوم تاسیس سے متعلق نیشنل میڈیا سینٹر نئی دہلی میں منعقدہ تقریب میں ممتاز خدمات کیلئے ایوارڈ عطا کئے۔ انہوں نے کہا کہ ایس پی ایم سی آئی ایل نے دنیا میں نوٹ بندی کے سب سے بڑے عمل میں ایک اہم کردار ادا کیا۔ اس تقریب میں اقتصادی امور کے سکریٹری جناب شکتی کانت داس اور ایس پی ایم سی آئی ایل کے اعلیٰ افسران نے بھی شرکت کی۔


    ایس پی ایم سی آئی ایل کے 26 ملازمین کو 16-2015 کے دوران متعدد شعبوں میں ان کی ممتاز کار کر دگی کے لئے ایوارڈس دیئے گئے۔ان کے علاوہ ایس پی ایم سی آئی ایل کی مختلف اکائیوں کو متعلقہ شعبوں میں بہترین کار کردگی کے لئے بھی ایوارڈ دیئے گئے۔ جن شعبوں میں یہ ایوارڈ دیئے گئے ان کی تفصیل اس طرح ہے:1. پروڈکٹی ویٹی یعنی پیداواریت کے لئے انڈیا گورنمنٹ مِنٹ، ممبئی، 2.توانائی تحفظ کے لئے انڈیا سکیورٹی پریس، ناسک، 3.ماحولیات اور تحفظ کے لئے انڈیا گورنمنٹ مِنٹ ، نوئیڈا، 4.تربیت و ترقی کے لئے سکیورٹی پیپر مِل، ہوشنگ آباد، 5.ویجلینس یعنی نگرانی کے لئے بینک نوٹ پریس، دیواس اور 6. سرکاری زبان (جناب شنکردیال سنگھ شیلڈ) کے لئے کرنسی نوٹ پریس ، ناسک۔ سی ایم ڈی کپ انڈیا سکیورٹی پریس، ناسک کو دیا گیا۔ یہ ایوارڈ متعلقہ اکائیوں کے جی ایم /اے جی ایم نے وصول کئے۔

    مجمے سے خطاب کرتے ہوئے مرکزی وزیرخزانہ نے ایس پی ایم سی آئی ایل کوقرض سے پاک ہونے کے لئے مبارکباد دی اور کہاکہ ایس پی ایم سی آئی ایل نہ صرف پیسے چھاپتا ہے بلکہ حکومت کے لئے پیسے بھی کماتاہے۔انہوں نے 100 فیصد حسن کار کردگی کے ساتھ کام کرنے کے لئے ایس پی ایم سی آئی ایل کے ملازمین کی ستائش کی۔ انہوں نے مزید کہا کہ جب نوٹ بندی کی تاریخ رقم کی جائے گی، اس میں ایک ایس پی ایم سی آئی ایل پر بھی تحریر کیا جائے گا۔

    اس موقع پر اظہارخیال کرتے ہوئےاقتصادی امور کےسکریٹری جناب شکتی کانب داس نے 500 اور 2000 کے کرنسی نوٹ چھاپنے کے لئے کمر کسنے اور نوٹ بندی کے دوران 3 شفٹوں میں کام کرنے کےلئے ایس پی ایم سی آئی ایل کے ملازمین کی ستائش کی۔ انہوں نے مزید کہا کہ ایس پی ایم سی آئی ایل نے اپنی ناسک اور دیواس اکائیوں سے ہوائی جہاز کے ذریعے کرنسی نوٹ پہنچانے کا انتظام کیا۔ انہوں نے ایس پی ایم سی آئی ایل کی پرانی مشینوں کی جدید کاری کی ضرورت پر بھی زور دیا۔

    سکیورٹی پرنٹنگ اینڈ مِنٹنگ کارپوریشن آف انڈیا لمیٹیڈ (ایس پی ایم سی آئی ایل) جو کہ مِنی رینٹا کٹیگری-1، شیڈیول –اے کی مرکزی زمر ے کی سرکاری کمپنی (سی پی ایس ای) ہے، کا قیام 13جنوری2006کو عمل میں آ یا تھا۔ اس کے قیام کا مقصد حکومت ہند کی 4 منٹس ، 2 کرنسی پریس ، 2 سکیورٹی پریس اور ایک سکیورٹی پیپر مِل کا بندوبست کرنا تھا۔ یہ کام اس سے پہلے براہ راست حکومت ہند(وزارتِ خزانہ) کے ذریعے انجام دیا جاتا تھا۔ کارپوریشن کا مکمل مالکانا حق مرکزی حکومت کے پاس ہے۔

    ایس پی ایم سی آئی ایل سے خدمات حاصل کرنے والوں میں ریزروبینک آف انڈیا شامل ہے، جو اس سے کرنسی نوٹ چھپوانے کا کام کراتا ہے۔اس میں ریاستی حکومتیں بھی شامل ہیں، جو نَن جوڈیشیئل اسٹیمپ پیپرز اور دیگر متعلقہ اسٹیمپس کی طباعت کراتی ہے۔ اس میں محکمۂ ڈاک بھی شامل ہے، جو پوسٹل اسٹیشنری، ٹکٹ وغیرہ کی طباعت اس سے کراتا ہے۔سکیورٹی پریس متعدد قسم کے سکیورٹی آئیٹمس بھی تیار کرتا ہے، جن میں چیک، ریلوے وارنٹ ، انکم ٹیکس ریٹرن آرڈر فارم ، سیونگ انسٹرومنٹ، یادگار ڈاک ٹکٹ وغیرہ شامل ہیں۔ ایس پی ایم سی آئی ایل یہ کام مختلف کلائنٹس کے لئے کرتا ہے۔ ایس پی ایم سی آئی ایل وزارت خارجہ اور وزارت داخلہ کے لئے پاسپورٹ، ویزا اسٹیکراور دوسرے سفری دستاویزات کی طباعت کا کام بھی کرتا ہے۔ وزارت خزانہ کا اقتصادی امور کا محکمہ (ڈی ای اے)بھی اس کا کلائنٹ ہے، جو اس سے سکے بنوانے کا کام کرتا ہے۔

    کارپوریشن نے اکتوبر2010 میں بھارتی ریزروبینک نوٹ مدرن پرائیویٹ لمیٹیڈ(بی آر بی این ایم پی ایل) کے ساتھ مل کر ایک جوائنٹ وینچر (مشترکہ کمپنی) بھی قائم کی ہے، جسے بینک نوٹ پیپر مل انڈیا پرائیویٹ لمیٹیڈ(بی این پی ایم آئی پی ایل) کا نام دیا گیا ہے۔ یہ مشترکہ کمپنی سی ڈبلیو بی این جیسے اہم ادارے کی کاغذی ضرورتوں کی پیداوار کرنے ، درآمدات کا متبادل فراہم کرکے غیر ملکی زرمبادلہ کو بچانے اور بینک نوٹ پیپر کی پیداوارمیں ہندوستان کو خودکفیل بنانے جیسے کاموں کو دیسی طریقے پر انجام دیئے جانے کے عمل میں قائدانہ کردار ادا کرے گی۔

    کارپوریشن کے سیلس ٹرن اوور میں اضافہ ہوا ہےاور یہ بڑھ کر16-2015 میں 4647.57 کروڑ تک پہنچ گیا ہے، جبکہ اس سے پچھلے سال یعنی 15-2014 یہ ٹرن اوور 4413.85 کروڑ روپے رہا تھا۔ اس طرح سے اس میں 5.30فیصد کا اضافہ درج کیاگیا۔ کارپوریشن کو سرکاری کمپنیوں کے محکمے (ڈی پی ای) نے مسلسل چھٹے سال ممتاز ریٹنگ نے نوازا ہے۔

    U-766
    
    
    (Release ID: 1482991) Visitor Counter : 2