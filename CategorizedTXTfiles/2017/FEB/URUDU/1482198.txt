      اقلیتی امور کی وزارتت

      حج سبسڈی
      Posted On: 08 FEB 2017 7:22PM by PIB Delhi


    نئی دہلی،8؍فروری،اقلیتی امور کے وزیر مملکت (آزادانہ چارج) جناب مختار عباس نقوی نے آج لوک سبھا میں ایک سوال کے تحریری جواب میں اطلاع دی ہے کہ عازمین حج کے ہوائی سفر کے بندوبست کی ذمہ داری شہری ہوابازی کی وزارت کے پاس ہے۔ حج کمیٹی آف انڈیا کے ذریعہ شہری ہوابازی کی وزارت کو اس کیلئے مجاز بنایا گیا ہے۔ عازمین حج کے ذریعہ ہوائی سفر کا کرایہ حج کمیٹی آف انڈیا کو ادا کیا جاتا ہے۔ معینہ رقم کا فیصلہ ہر سال کیا جاتا ہے۔ حج کمیٹی آف انڈیا عازمین حج کا ہوائی سفر کا کرایہ شہری ہوابازی کی وزارت کو ادا کرتی ہے اور بقیہ کرایہ سبسڈی کے طور پر شہری ہوابازی کی وزارت ائیرلائنسوں کو ادا کرتی ہے۔ حکومت نے سال 2013 کے دوران حج کیلئے کل سبسڈی بشمول سروس ٹیکس 680.03 کروڑ روپے ادا کئے، جبکہ سال2013 میں حج کمیٹی آف انڈیا کے ذریعہ فی مسافر کرایہ 28 ہزار روپے طے کیا گیا تھا۔ حکومت نے سال 2014 میں 577.07 کرو ڑروپے کی حج سبسڈی طے کی تھی۔ اسی طرح حکومت نے سال 2015 میں 529.51 کروڑ روپے اور سال 2016 میں 405.00 کروڑ روپے بطور حج سبسڈی ادا کئے۔


    انہوں نے بتایا کہ سپریم کورٹ کی ہدایت کے مطابق حج سبسدی میں لگاتار کمی کی جارہی ہے اور اس کو دس سال کے عرصے میں بالکل ختم کرنا ہے۔ لہذا سال 2012-13 کے دوران حج کی سبسڈی 836.56 کروڑ روپے تھی جو گھٹ کر 2016-17 میں 405 کروڑ روپے ہوگئی ہے۔

    ۰۰۰۰۰۰۰۰
    
    
    (Release ID: 1482198) Visitor Counter : 2