      ماحولیات، جنگلات اور موسمیاتی تبدیلی کی وزارت

      سائنس ایکسپریس ملک کے 6لاکھ دیہاتوں میں پہنچنی چاہئے : انل مادھو د وے
      
      سائنس ایکسپریس کو وزیر ریلوے ، وزیر صحت اور وزیر ماحولیات نےہر ی جھنڈی دکھا کر روانہ کیا
      
      تبدیلی آب و ہوا انسانیت کےلئے ایک بڑ ا خطرہ ہے جس سے مشترکہ کوششوں سے نمٹا جاسکتا ہے: سریش پربھو
      
      آئندہ برسوں میں اس طرح کی 4 مزید ریل گاڑیاں چلائی جانی چاہئیں: ہرش وردھن

      Posted On: 17 FEB 2017 7:49PM by PIB Delhi

    نئی دہلی، 17 فروری / 9 ویں مرحلے کی سائنس ایکسپریس کلائمیٹ ایکشن اسپیشل (ایس ای سی اے ایس) کو تین وزرا نے مشترکہ طور پر آج یہاں صفدر جنگ ریلوے اسٹیشن سے ہری جھنڈی دکھا کر روانہ کیا۔ اس موقع پر ماحولیات ، جنگلات اور تبدیلی آب و ہوا کے وزیر مملکت (آزادانہ چارج) جناب انل مادھو د وے اور سائنس اور ٹکنالوجی کے مرکزی وزیر ڈاکٹر ہرش وردھن بھی ر یلوے اسٹیشن پر موجود تھے۔ جبکہ ریلوے کے مرکزی وزیر جناب سریش پربھو نے فلیگ آف ایونٹ میں ویڈیو کانفرنسنگ کےذریعہ شرکت کی۔


    اس موقع پر اجتماع سےخطاب کرتے ہوئے جناب د وے نےکہا کہ مستقبل میں سائنس ایکسپریس کو ملک کے تمام 6.5 لاکھ گاوؤں میں پہنچنا چاہئے۔ انہوں نے زور دے کرکہا کہ جب تک یہ ریل عوام میں تحریک لانے نیز ا نہیں یکسر تبدیل کرنے اور لوگوں میں تبدیلی آب و ہوا کے اثرات سے لڑنے کے لئے انفرادی کارروائی اور پہل کرنے کی حوصلہ افزائی کرنے والی گاڑی نہیں بنتی ہے تو یہ اپنی زمینی کوششوں کو لوگوں تک پہنچانے میں کامیاب نہیں ہوپائے گی اور سمینار وں میں محض بحث اور تبادلہ خیال کا نقطہ بننے تک محدود رہ جائے گی ۔ انہوں نے مزید کہا کہ تبدیلی آب وہوا کےلئے ہر شخص کو کیا کرنا چاہئے، حکومت کو کیا کرنا چاہئے اور سماج کو کیا کرنا چاہئے ، ہر ایک کا رول واضح ہونا چاہئے۔


    ریلوے کے وزیر جناب سریش پربھو نے اپنے خطاب میں کہا کہ آب وہوا کی تبدیلی انسانیت کےلئے ایک بڑ اخطرہ ہے اور ہم اس خطرے سے مشترکہ کوششوں کے ساتھ ہی لڑسکتے ہیں۔ انہوں نے کہا کہ وزیراعظم جناب نریندر مودی کی قیادت میں ہندستان نے تبدیلی آب و ہوا پرلائحہ عمل تیار کرنے کےلئے پیرس اجلاس نے کلیدی کردار ادا کیا ہے۔ وزیر موصوف نے بتایا کہ سائنس ایکسپریس نہ صرف آب و ہوا کی تبدیلی کےمضر اثرات کا پیغام لوگوں تک پہنچاتی ہے بلکہ یہ اس اہم مسئلے پر مباحثے اور تبادلہ خیال کےلئے پلیٹ فارم بھی مہیا کراتی ہے۔


    ڈاکٹر ہرش وردھن نے ا س موقع پر اپنے پیغام میں کہا کہ آئندہ برسوں میں اس طرح کی چار مزید ریل گاڑیاں چلائی جانی چاہئے تاکہ یہ تحریک اور زیادہ بڑی تحریک بن کر ابھرے ۔


    ( م ن ۔ ش ت ۔ ج )


    Uno 770

    
    
    (Release ID: 1482989) Visitor Counter : 2