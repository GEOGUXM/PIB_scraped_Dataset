      امور داخلہ کی وزارت

      این ڈی ایم اے اتراکھنڈ میں زلزلے کے تئیں تیاری سے متعلق فرضی مشق کریگی
      Posted On: 20 FEB 2017 6:32PM by PIB Delhi


    نئی دہلی،20۔فروری،قومی آفات بندوبست اتھارٹی (این ڈی ایم اے) اس ہفتے اتراکھنڈ کے سبھی اضلاع میں زلزلے سے متعلق تیاریوں کے ضمن میں 2 موک ایکسرسائز (فرضی مشق) کرے گی۔ یہ مشقیں ریاستی حکومت کے اشتراک سے کی جائیں گی، جس میں شدید نوعیت کے زلزلے کی صورتحال میں متعدد متعلقہ محکموں کی تیاری کاجائزہ لیاجائےگا۔


    پہلی مشق کل کی جائے گی، جس میں دہرادون، ٹہری گڑھوال، ہری دوار، اترکاشی، چمولی، پوڑی گڑھوال اور رودرپریاگ اضلاع کا احاطہ کیاجائےگا۔ اس سلسلے میں آج ویڈیو کانفرنسنگ کے ذریعے ایک کوآرڈینیشن کانفرنس اور ایک ٹیبل ٹاپ ایکسرسائز کا اہتمام کیاگیا۔ این ڈی آر ایف ، صحت، پولیس ، تعلیم، آگ بجھانے، سول ڈیفنس، عوامی روابط ، نقل و حمل وغیرہ جیسے سبھی متعلقہ محکموں کے سینئر افسروں نے تیاری سے متعلق ان میٹنگوں میں شرکت کی۔

    ایسی ہی ایک اور کوآرڈینیشن کانفرنس اور ٹیبل –ٹاپ ایکسرسائز بدھ کے روز منعقد کی جائے گی۔ اس کے بعد جمعرات کے روز دوسری فرضی مشق کی جائے گی، جس میں پتھوراگڑھ، باگیشور، چمپاوت ، الموڑا، نینی تال اور اودھم سنگھ نگر اضلاع کا احاطہ کیاجائےگا۔

    ان مشقوں میں ایسے حالات سے نبردآزمائی کی جائے گی، جو زلزلوں کی وجہ سے پیدا ہوتی ہے اور ان میں سبھی شرکاء کو آفات بندوبست کے کلیدی پہلوؤں کے بارے میں تربیت دی جائے گی، جن میں انسیڈینٹ رسپونس ٹیموں اور ایمرجنی آپریشن مراکز(ای او سی ) کی تشکیل ، اس کام میں حصہ لینے والی مختلف ایجنسیوں کے درمیان تال میل متاثرین کو باہرنکالنااور طبی تیاری شامل ہیں۔

    جہاں ان مشقوں کا مقصد کلیدی حصص داروں کی تیاری اور ریسپونس سے متعلق میکانزم کو بہتر بناناہے، وہیں ان مشقوں سے علاقوں کی نشاندہی میں بھی مدد ملے گی، جہاں سدھارکی ضرورت ہے۔ ان مشقوں کی قیادت کرنے والے این ڈی ایم اے ماہر میجرجنرل وی کے دتّہ(سبکدوش) نے کہا کہ ان فرضی مشقوں سے خلاء کو پُرکرنے میں مدد ملے گی اور اس سے بہتر مواصلت یقینی بنے گی،جس سے حقیقی حالات میں مختلف ایجنسیوں کے درمیان تال میل میں بہتری آئے گی۔ انہوں نے اتراکھنڈ میں مستقل طورپر اس طرح کی مشقیں کرتے رہنے کی ضرورت پر زور دیا، کیونکہ یہ پوری پہاڑی ریاست زلزلے سے متعلق پانچویں یا چوتھے زون میں آتی ہے او رماضی میں یہاں شدت کے زلزلے آئے ہیں۔

    ڈرِلز کے بعد حالات کا تجزیہ بھی کیاجائےگا تاکہ جو کمیاں ، جو خطرات پائے جائیں، ان پر اور ان سے نمٹنے کے طورطریقوں کو بہتر بنانے پر تبادلۂ خیال کیا جا سکے۔

    قابل ذکر ہے کہ این ڈی ایم اے اپنے طورپر ملک کے مختلف حصوں میں اس طرح فرضی مشقیں کرتی رہتی ہےتاکہ مختلف قسم کے آفات سے نمٹنے میں کے تئیں تیاری اور اس سے متعلق میکانزم کو بہتر بنایا جا سکے۔این ڈی ایم اے اب تک مختلف ریاستوں اور مرکز کے زیر انتظام علاقوں میں 500سےزیادہ فرضی مشقیں کر چکی ہے۔آئندہ ماہ یہ پڈوچیری میں سیلاب اور سنامی سے متعلق تیاریوں کے ضمن میں فرضی مشق کرے گی۔

    
    م ن ۔م م۔ ک ا
    
    
    (Release ID: 1483075) Visitor Counter : 2