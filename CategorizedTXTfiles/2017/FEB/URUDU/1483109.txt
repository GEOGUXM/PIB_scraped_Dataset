      نیتی آیوگ

      بھارت میں ڈیجیٹل ادائیگی ایک عوامی تحریک
      Posted On: 21 FEB 2017 1:37PM by PIB Delhi


    
    نئی دہلی۔21؍فروری۔نیتی آیوگ کی دو ترغیبی اسکیموں ’’لکّی گراہک یوجنا‘‘ اور ’’ڈیجی دھن ویاپار یوجنا‘‘ کو شروع ہوئے 58 دن ہوئے ہیں ان اسکیموں کا مقصد ڈیجیٹل ادائیگیوں کو فروغ دینا ہے اور عوام کی طرف سے ان اسکیموں کے تئیں کافی حوصلہ افزا ردعمل سامنے آیا ہے۔
    
    بھارت میں ان دو اسکیموں کے ذریعے ڈیجیٹل ادائیگیوں کو ایک عوامی تحریک کی شکل میں شروع کرنے سے ملک بھر میں پیش رفت ہوئی ہے اور اب زیادہ سے زیادہ لوگ ڈیجیٹل لین دین کا طریقہ اختیار کررہے ہیں۔
    
    ادائیگیوں سے متعلق بھارت کے قومی کارپوریشن این پی سی آئی کی طرف سے جاری تازہ ترین جو یہ اسکیمیں چلا رہا ہے تقریباً 10 لاکھ صارفین اور تاجروں کو 20 فروری 2017 تک انعا م جیتنے والوں کے طور پر 153 کروڑ 50 لاکھ سے زیادہ پیسہ دیا گیا ہے۔
    
    کچھ اہم نکات
    
    • 9 لاکھ 8 ہزار فاتحین 9 لاکھ 2ہزار سے زیادہ صارفین اور 56 ہزار تاجر ہیں۔
    
    • 120 صارفین نے ایک ایک لاکھ روپئے جیتے ہیں۔
    
    • 4ہزار تاجروں نے 50-50 ہزار روپئے کی رقوم جیتی ہیں۔
    
    • مہاراشٹر ، تملناڈو ، اترپردیش، آندھراپردیش اور دلّی چوٹی کی پانچ ایسی ریاستیں / مرکز کے زیر انتظام علاقے بن کر سامنے آئے ہیں جن میں جیتنے والوں کی تعداد سب سے زیادہ ہے۔
    
    • پورے خطے میں خواتین اور مردوں میں سرگرم شرکت کا جذبہ دیکھا گیا۔
    
    • جیتنے والوں کا تعلق مختلف سماجی و معاشی پس منظر سے ہے، جن میں کسان، تاجر، چھوٹے صنعتکار، پیشہ ور افراد ، گھریلو خواتین ، طلباء سے لیکر ریٹائرڈ افراد تک شامل ہیں۔
    
    • اگرچہ زیادہ تر جیتنے والوں کی عمر 21 سے 30 سال ہے لیکن 60 سال سے زیادہ عمر کے لوگوں کی تعداد بھی اچھی خاصی ہے۔
    
    • جیتنے والوں میں 15 سے 66 سال کی عمر تک کے لوگ شامل ہیں ، جس سے اس بات کی نفی ہوگئی ہے کہ بوڑھے لوگ ڈیجیٹل لین دین کا طریقہ اختیار کرنے کیلئے ٹیکنالوجی کا استعمال نہیں کرسکتے۔
    
    جیتنے والوں کے الگ الگ بیانات ہیں کہ انہوں نے کس طرح ڈیجیٹل پیمنٹ کے طریقے کو اپنایا اور اس سے ان کی زندگی میں کس طرح آسانی پیدا ہوئی۔22 سالہ صابر دلّی کا ایک ٹیکسی ڈرائیور ہے جس نے صارفین کے زمرے میں لکّی گراہک یوجنا کے تحت ایک لاکھ روپئے جیتے ہیں۔ ڈیجیٹل ادائیگی کا طریقہ اس کے لئے ایک نعمت ثابت ہوا ہے کیوں کہ اسے اپنی ماں اور معذور بہن کی دیکھ بھال بھی کرنی پڑتی ہے اس کے والد کا انتقال ہوچکا ہے اور اس کے پاس بینک کی قطاروں میں کھڑے ہونے کا وقت نہیں ہے۔ 29 سال بھیم سنگھ گیہوں اُگانے والا کسان ہے جس کا تعلق ہریانہ کے شہر حصار سے ہے۔ اس نے بھی اس اسکیم میں جیت حاصل کی ہے۔ وہ تھوک دوکانداروں سے مال خریدنے کیلئے ڈیجیٹل ادائیگی کا طریقہ استعمال کرتا ہے۔ تملناڈو کے کوئمبٹور شہر سے تعلق رکھنےو الے29 سالہ انجینئرنگ کے طالب علم جیتنی ایس ایف اور ایک چھ سالہ بچے کی ماں بھی اس اسکیم کے تحت ایک لاکھ روپئے جیت چکی ہے۔
    
    تاجروں میں 42 سالہ دامودر پرساد کھنڈیلوال ہے، جو راجستھان کے الور میں ایک کرانہ اسٹور کا مالک ہے۔ اس نے تاجروں کے زمرے میں ڈیجی دھن ویاپار یوجنا کے تحت ہفتے وار انعام 50 ہزار روپئے کے طور پر حاصل کیا ہے۔ ممبئی میں 32 سالہ منجو آر گوڑا ایک فاسٹ فوڈ ریستوراں کی مالک ہیں، انہوں نے بھی اس اسکیم کے تحت 50 ہزار روپئے کا انعام حاصل کیا ہے۔
    
    انعام جیتنے والوں سے متعلق اعداد وشمار کے تجزیے سے پتہ چلتا ہے کہ انعا م حاصل کرنے والوں کا تعلق سماج کے جغرافیائی مختلف طبقوں سے ہے ، جن میں ہر ریاست میں دیہی اور شہری علاقےشامل ہیں۔
    
    نیتی آیوگ پورے بھارت کے 110 شہروں میں ڈیجی دھن میلوں کا انعقاد کرتا رہا ہے ۔ جس کا آغاز 25 دسمبر 2016 کو کیا گیا تھا۔ یہ ڈیجی دھن میلے 14 اپریل 2017 تک روزانہ منعقد کیے جائیں گے۔ اب تک 59 ڈیجی دھن میلوں کا انعقاد کیا جاچکا ہے ، اس طرح لین دین کا یہ طریقہ ڈیجیٹل ادائیگیوں کی تحریک بن چکا ہے۔
    
    م ن ۔ ۔ ع ن
    
    Words-706 U-806

    
    
    (Release ID: 1483109) Visitor Counter : 2