      وزارت اطلاعات ونشریات

      معتبر، قابل انحصار، بھروسے مند اطلاع حکومت کا علامتی نشان ہوتی ہے: جناب وینکیا نائیڈو
      Posted On: 07 FEB 2017 1:44PM by PIB Delhi


    وزیر اطلاعات و نشریات نے سالانہ ریفرنس انڈیا/بھارت 2017 کا اجرا کیا


    وزیر موصوف نے سووچھتا پکھواڑہ رپورٹ کارڈ جاری کیا


    رپورٹ میں دفتری عمارتوں کی خالی جگہوں کی بازیابی، شکایات میں تخفیف اور متروکہ سازو سامان کی نیلامی پر توجہ مرکوز کی گئی ہے


    نئی دہلی۔07؍فروری، اطلاعات و نشریات کے وزیر جناب وینکیا نائیڈو نے سالانہ ریفرنس انڈیا/ بھارت 2017 کے اجرا کے لئے منعقد ہ تقریب میں شریک ہوکر ، پبلی کیشن ڈویژن کی آن لائن ڈیجیٹل لائبریری کا اجرا کرتے ہوئے کہا ہے کہ ‘‘معتبر، قابل انحصار، بھروسے مند اطلاع حکومت کا علامتی نشان ہوتی ہے۔’’ اسی اصول پر عمل کرتے ہوئے انڈی ائیر بک 2017 میں بھارت سے متعلق حقیقی اطلاعات پر مبنی علم کا ایک خزانہ فراہم کرایا گیا ہے، ملک کو حقیقی آئینے میں دیکھا اور پرکھا گیا ہے۔ یہ بات لازمی ہے کہ نئی نسلوں تک رسائی حاصل کرنے کے لئے کتب، رسائل، جرائد تمام تر قومی زبانوں میں شائع کئے جائیں۔ پبلی کیشن ڈویژن نے بھارت پنورما اور ورثے پر احاطہ کرتے ہوئے عوام میں مطالعے کا ذوق و شوق پیدا کرنے کی غرض سے ایک آئیڈیل پلیٹ فارم فراہم کرایا ہے۔


    سالانہ انڈیا ائیر بک کے الیکٹرونک نسخے کا اجرا کرتے ہوئے وزیر موصوف نے کہا کہ ای- ورژن جدید ترین تکنیکی نکات کا حامل ہے اور اس کا موازنہ بہترین بین الاقوامی معیارات سے کیا جاسکتا ہے۔ ای- بک میں گوناگوں قاری دوست خصوصیات مثلاً درکار مواد کو تلاش کرنا، حوالہ جات وغیرہ مضمر ہیں اور اس کی قیمت بھی شائع شدہ کتاب کے مقابلے میں 25 فیصد کم ہے۔ وزیر موصوف نے کہا کہ حکومت کی جانب سے چلائی جانے والی ڈیجیٹل مہم کو مہمیز کرتے ہوئے پبلی کیشن ڈویژن نے زائد از 750 کتب کو ڈیجیٹل شکل دے دی ہے اور مارچ 2017 کے آخیر تک بارہویں منصوبے کی اسکیم کے مطابق ایک ہزار کتابوں کو ڈیجیٹائز کرنے کے لئے کمر بستہ ہے۔ اس موقع پر وزیر موصوف نے پبلی کیشن ڈویژن کی جانب سے تشکیل کردہ آن لائن ڈیجیٹل کتب خانے کا بھی آغاز کیا۔ اس کتب خانے میں 750 سے زائد کتابیں دستیاب ہیں اور انہیں ڈی پی ڈی بک گیلری میں براؤزنگ کرکے مفت پڑھا جاسکتا ہے۔ جناب نائیڈو نے اس موقع پر اظہار خیال کرتے ہوئے ڈیجیٹل انداز حیات اور اس کے فوائد پر بطور خاص زور دیا۔ انھوں نے کہا کہ ڈیجیٹل طریقے سے علم کا تبادلہ بھی ممکن ہے اور نقد رقم کی ڈیجیٹل منتقلی کے توسط سے ملک میں کالے دھن اور بدعنوانی پر قدغن لگانے میں مدد ملے گی۔


    جناب نائیڈو نے 16 سے 31 جنوری 2017 کے دوران دو ہفتوں کی مدت پر مشتمل سووچھتا پکھواڑے کے دوران وزارت اطلاعات و نشریات کے ذریعے اپنے اور اپنی میڈیا اکائیوں کے تحت چلائی جانے والی سرگرمیوں اور اٹھائے جانے والے اقدامات کا بھی سرسری جائزہ پیش کیا ۔ وزارت اطلاعات و نشریات نے سووچھ بھارت ابھیان کو فروغ دینے کی غرض سے اگست 2016 سے جولائی 2017 کے دوران موضوع پر مبنی سووچھتا کلینڈر کو عملی شکل دینے کے لئے ایک سرگرم منصوبہ وضع کیا تھا۔ وزارت نے سووچھتا کے نطریے کو جدید ترین نظریات سے ہم آہنگ کرنے کے لئے قدم اٹھائے تاکہ نہ صرف یہ کہ دفاتر کو صاف ستھرا بنایا جاسکے بلکہ پرانی فائلوں، فرنیچر، پرانے عدالتی مقدمات، التوا میں پڑی فائلوں، سروس ریکارڈوں، بین وزارتی اور سرکاری خط و کتابت وغیرہ کے غیر ضروری انبار سے بھی چھٹکارہ حاصل کیا جاسکے اور ایسی تمام پرانی اور غیر مستعمل اشیا کی نیلامی بھی عمل میں آسکے جنھوں نے غیر ضروری طور پر جگہ گھیر رکھی ہو۔


    وزیر موصوف نے پرانے فرنیچر، پرانی فٹنگ، الیکٹرانک اور الیکٹریکل سازو سامان، فاضل اشیا ہٹاکر دفاتر میں کشادہ جگہیں نکالنے کے اقدامات کے فوائدکو بھی نمایاں کیا۔ انھوں نے کہا کہ وزارت نے ستمبر سے نومبر 2016 کے دوران خصوصی مہم چلاکر60624 مربع فٹ خالی جگہیں حاصل کرنے میں کامیابی حاصل کی ہے۔ متروکہ سازو سامان کی نیلامی سے 14 لاکھ 21 ہزار 484 روپے کی رقم حاصل ہوئی ہے۔ جہاں تک شکایات کے ازالے کی بات ہے ، جناب نائیڈو نے کہا کہ گذشتہ ایک برس کے دوران 4132 شکایتوں کا ازالہ کیا جاچکا ہے۔


    وزیر موصوف نے کہا کہ وزارت کی جانب سے سووچھ بھارت مشن میں عوامی تعاون حاصل کرنے کے لئے جدید ترین طریقے اپنائے گئے تھے اور اس سلسلے میں سووچھ بھارت مختصر فلمی میلے، اسٹریٹ پلے یا نکڑ ناٹک کا اہتمام، ‘‘سووچھتا کے موضوع پر بہترین شعبے کا ایوارڈ’’ وغیرہ کا بھی انتظام کیاگیا تھا۔ پانچ منٹ کا ایک خصوصی بلیٹن- سووچھتا سماچار- بھی ہفتے میں ساتوں دن ڈی ڈی نیوز کے ذریعے پیش کرنے کا اہتمام کیا گیا تھا۔ سووچھتا کے پیغام کو عام لوگوں تک پہنچانے کے لئے آئی آئی ایم سی نے اس سلسلے میں کمیونٹی ریڈیو سمیت ریڈیو کے پلیٹ فارم کا استعمال وسیع پیمانے پر کیا۔


    وزارت اطلاعات نشریات کے وزیر مملکت کرنل راجیہ وردھن سنگھ راٹھور، وزارت اطلاعات و نشریات کے سکریٹری جناب اجے متل، پینے کے پانی اور صفائی ستھرائی کی وزارت کے سکریٹری شری پرمیشورم ائیر اور وزارت کے دیگر سینئر افسران بھی اس موقع پر موجود تھے۔


    U-540

    
    
    (Release ID: 1481957) Visitor Counter : 2