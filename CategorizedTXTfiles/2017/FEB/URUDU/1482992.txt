      شمال مشرقی ریاستوں کی ترقی کی وزارت

      ناگالینڈکے طلبہ کے ایک گروپ نے ڈاکٹر جتیندرسنگھ سے کی ملاقات
      Posted On: 17 FEB 2017 7:53PM by PIB Delhi


    نئی دہلی، 17 ۔فروری،شمال مشرقی خطے کی ترقی (آزادانہ چارج) ، وزیراعظم دفتر، عملہ، عوامی شکایات ،پنشن، ایٹمی توانائی اور خلاء کے مرکزی وزیر مملکت ڈاکٹر جتیندرسنگھ کی آج یہاں ناگالینڈ کے طلبہ کےایک گروپ سے ملاقات ہوئی۔ یہ طلبہ میدزی فیما(ناگالینڈ)سےدلی اورجےپورکے نیشنل انٹیگریشن ٹورپر یہاں آئے ہوئے ہیں۔ اس ٹورکا اہتمام 41آسام رائفلز نے کیا ہے۔ان طلبہ کا تعلق ناگالینڈ کے اسکول آف ایگریکلچرل سائنسزاینڈرورل ڈیولپمنٹ سے ہے۔


    ملاقات کے دوران طلبہ نے کہا کہ وہ ناگالینڈ میں امن و سلامتی کی اپیل کرتے ہیں۔ انہوں نے کہا کہ ناگالینڈ میں گزشتہ چند دنوں سےکرفیو کی صورتحال ہے اور ہم اپنے دلی دورے کےدوران امن کا پیغام بھی لے کر آئے ہیں۔ان طلبہ نے قومی راجدھانی کی زیارت کرنے پرخوشی کا اظہار کیااور وزیرموصوف کےساتھ اپنے تجربات بانٹے۔

    اس موقع پر بولتے ہوئے ڈاکٹر جتیندرسنگھ نے کہاکہ کسی بھی جگہ کسی بھی قسم کی ترقی کے لئے امن شرط اولین ہے۔انہوں نے کہا کہ ناگالینڈ میں اس وقت جو صورت حال ہے اور جس پر طلبہ نے اظہار تشویش کیاہے، ہم اس معاملے میں طلبہ کے ساتھ ہیں۔ڈاکٹرجتیندرسنگھ نے کہا کہ کسی بھی انتشارسے نوجوان سماج میں سب سے زیادہ متاثر ہوتے ہیں۔

    ڈاکٹر جتیندرسنگھ نے اس موقع پر ان طلبہ کے تئیں اپنی نیک تمناؤں کا اظہارکیااور مستقبل میں ان کی کامیابی کے لئے دعائیں دیں۔انہوں نے کہا کہ طلبہ کو اپنے دلی اور جے پور دورے کے دوران ہندوستان کی متنوع ثقافت کا مشاہدہ کرنا چاہئےاورجب وہ واپس اپنی ریاست لوٹیں، انہیں اپنے اس دورے کے تجربات دوسرے لوگوں کے ساتھ شیئرکرنی چاہئں۔

    خیال رہے کہ نیشنل انٹیگریشن ٹور کے اہتمام کا مقصد شمال مشرق کے طلبہ کو ایکسپوزردینا ہےاورانہیں بقیہ ہندوستان کی ثقافت اورروایت سے روشناس کرانا ہے۔ ان طلبہ نے اکشردھام مندر، قطب مینار، حوض خاص ولیج اور دلی ہاٹ کادورہ کیا۔یہ طلبہ جےپور، راجستھان جانے سے پہلےانڈیاگیٹ، لال قلعہ اور دلی کے چنددیگرمقامات پر بھی جائیں گے۔

    U-771
    
    
    (Release ID: 1482992) Visitor Counter : 2