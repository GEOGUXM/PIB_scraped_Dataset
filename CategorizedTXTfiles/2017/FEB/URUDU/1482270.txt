      وزیراعظم کا دفتر

      راجیہ سبھا میں صدر کے خطبے پر شکریہ کی تحریک کے جواب میں وزیر اعظم کی تقریر
      Posted On: 09 FEB 2017 12:30PM by PIB Delhi


    نئیدہلی، 09 ۔فروری۔وزیر اعظم جناب نریندر مودی نے راجیہ سبھا میں صدر جمہوریہ کے خطبے پر شکریہ کی تحریک کے جواب میں حسب ذیل تقریرکی ۔


    ’’ نوٹ بندی پر ایوان کے متعددممبران نے اپنے اپنے خیالا ت کا اظہار کیا ہے او ر اب اس پر خاطر خواہ بحث بھی ہوئی ہے ۔ بدعنوانی اور کالے دھن کے خلاف جنگ کوئی سیاسی لڑائی نہیں ہے اور اس کے لئے محض کسی ایک پارٹی کو ذمہ دار قرارنہیں دیا جاسکتا ۔ بدعنوانی نے غربأ اوردرمیانہ درجے کے لوگوں پر انتہائی مضر اثرات مرتب کئے ہیں۔آج جولو گ ہمارے نظام کے ساتھ جعل سازی کررہے ہیں ان کے ساتھ سختی سے نمٹنا ہوگا تاکہ غربأ کے ہاتھوں کو مضبوط کیا جاسکے ۔

    نوٹ بندی کے بعد تقریباََ700 ماؤ نوانوں نے ہتھیار ڈال دئے ہیں اور اس تعداد میں مسلسل اضافہ ہورہا ہے ۔ آج ہمارے درمیان ایک افقی تقسیم پیدا ہوگئی ہے جس میں جہاں ایک طرف ہندوستانی عوام اور حکومت ہند کھڑی ہوئی ہے اور دوسری طرف ہمارے سیاسی لیڈروںکا گروپ موجود ہے۔

    آج ہندوستان ان غلطیوںکو درست کرنے کی کوشش کررہا ہے جو ہمارے سماج میں درآئی ہیں۔ہمیں عملی تبدیلیوں کی کوششیں مسلسل جاری رکھنی چاہئیں اور ہمیں اپنے ملک کی طاقت کو کم نہیں سمجھنا چاہئے۔ ہمارے اداروں کو سیاست سے بالا تر رکھا جانا چاہئے اور ریزرو بینک آف انڈیا کو اس تنازعے میں نہیں گھسیٹا جانا چاہئے ۔

    جہا ں تک حکمرانی کے امور کا تعلق ہے ، ان پر بہت کچھ کیا جاچکا ہے جس سے ہمارا عام لوگ مستحکم ہوئے ہیں۔ سرکاری ای- مارکیٹ پلیس کے ذریعہ سرکار کے ذریعہ کی جانے والی خریدار ی میں موجود زبردست شفافیت بہر حال دیکھی جاسکتی ہے۔

    میں سؤچھ بھارت کے پیغام کو آگے بڑھانے اور اس کے بارے میں بیدار ی پیدا کرنے کے لئے میڈیا کا شکرگزار ہوں ۔ اس پروگرام کے تحت ملک کے دیہی علاقوں میں صفائی ستھرائی میں اضافہ ہوا ہے ۔ ہمیں صفائی ستھرائی کو عوامی تحریک بنادینا چاہئے اور ہم سب کومل کر اس کاز کے لئے کام کرنا چاہئے۔

    ’’ایک بھارت ،سریشٹھ بھارت ‘‘ کے اقدام میں ہم سبھی کو ملک کے مختلف خطوں کی ثقافتوں اور اہلیتوں کے بارے میں جاننے اور اس کی اندازہ کاری کرنے کا موقع ملا ہے۔‘‘

    U-616
    
    
    (Release ID: 1482270) Visitor Counter : 2