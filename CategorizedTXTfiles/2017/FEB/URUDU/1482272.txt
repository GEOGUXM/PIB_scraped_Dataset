      امور داخلہ کی وزارت

      راج ناتھ سنگھ نے ’’ ویرپّن –قزاق کا تعاقب ‘‘ نامی تصنیف کا اجرأ کیا
      Posted On: 09 FEB 2017 12:34PM by PIB Delhi


    نئیدہلی، 09 ۔فروری۔مرکزی وزیر داخلہ جناب راج ناتھ سنگھ نے گزشتہ روز ایک تقریب میں وزارت داخلہ کے سینئر مشیر سلامتی جناب کے وجے کمار کی تصنیف :’’ ویرپّن – قزاق کا تعاقب ‘‘ نامی تصنیف کا اجرأ کیا ۔یاد رہے کہ جنا ب کے وجے کمار 2004 میں ’’ آپریشن کوکون ‘‘ کے دوران اسپیشل ٹاسک فورس کے ذریعہ ویرپن کے مارے جانے کی مہم میں اسپیشل ٹاسک فورس کے چیف کی حیثیت سے پیش پیش تھے ۔ وہ نئے آئی پی ایس افسران کے لئے مثالی نمونۂ عمل کی حیثیت رکھتے ہیں۔


    اس موقع پر اپنی تقریر میں جناب راج ناتھ سنگھ نے کہا کہ یہ تصنیف سے ہمیں زبردست حوصلہ حاصل ہوگا اور اس سے اس خوفناک جنگلی قزاق کا صفایا کئے جانے کے طریقہ کار کی معلومات حاصل ہوسکے گی۔ اس جنگلی قزاق کے سر پر ایک دہائی سے قبل ہی 5 کروڑروپے کے انعام کا اعلان کیا گیا تھا ۔جناب راج ناتھ سنگھ نے کہا کہ وجے کمار جی نے حال کے برسوں میں انسداد نکسل نوازی کی مہم میں وزارت داخلہ کے ذمہ دار کی حیثیت سے زبردست خدمات انجام دی ہیں۔

    اس موقع پر اپنے خیالات کا اظہار کرتے ہوئے جناب وجے کمار نے کہا ’’ آپریشن کوکون ‘‘ کے دوران ویرپن کے مارے جانے کے نتیجے میں اس آپریشن کو حاصل ہونے والی کامیابی نے ہمیں یہ سبق دیا ہے کہ جنگل کسی کے ساتھ تفریق وامتیاز نہیں کرتا ۔ اس کا سلوک پیدل سپاہیوں اور کمانداروں کے ساتھ یکساں طور پر سخت ہوتا ہے۔

    اس موقع پر سینئر پولیس آفیسر جناب ڈی آر کارتی کئین ،سینئر صحافی جناب شیکھر گپتا اور روپا پبلی کیشن کے منجنگ ڈائریکٹر جناب کپیش – جی مہرا نے بھی اپنے خیالات کا اظہار کیا۔

    جناب کے وجے کمار 1975 کے بیج کے تامل ناڈو کیڈر کے آئی پی ایس افسر ہیں۔وہ 2008 میں سردار ولبھ بھائی پٹیل نیشنل پولیس اکیڈمی کےسربراہ کے انتہائی اہم منصب کی ذمہ داری بھی اداکرچکے ہیں۔ انہوں نے سینٹرل ریزرو پولیس فورس کے ڈائریکٹر جنرل کے منصب کی بھی خدمات انجام دی ہیں ۔

    U-617
    
    
    (Release ID: 1482272) Visitor Counter : 2