      زراعت اور کاشتکاروں کی فلاح و بہبود کی وزارت

      جناب رادھاموہن سنگھ نے ناروے کے وزیرزراعت جناب جان جارج ڈیل سے ملاقات کی
      Posted On: 16 FEB 2017 8:01PM by PIB Delhi


    نئی دہلی، 16 ۔فروری،زراعت اور کسانوں کی بہبودکے مرکزی وزیر جناب رادھا موہن سنگھ نے آج نئی دلی میں، ناروے کے وزیر زراعت ایچ ای جناب جان جارج ڈیل سے ملاقات کی۔ اس موقع پر جناب سنگھ نے کہا کہ ہندوستان اور ناروے روایتی طورپر قریبی رشتے میں بندھے ہوئے ہیں اور مستقبل میں باہمی رشتوں کو برقرار رکھنے کے لئے ہماری کوششیں جاری رہیں گی۔ جناب رادھا موہن سنگھ نے مزید کہا کہ ہندوستان اور ناروے کے مابین ماہی گیری کے شعبے میں باہمی تعاون میں اضافہ ہوا ہے اور اس شعبے میں روابط کو مزید مستحکم کرنے کے بے پناہ گنجائش ہے۔


    وزیر موصوف نے کہا کہ دونوں ممالک آب و ہوا پر مبنی اسمارٹ ماہی گیری تکنیکوں کو فروغ دینے اور متعارف کرانے، کم استعمال شدہ ماہی وسائل کی تسخیر کے لئے ٹیکنالوجیز کو تلاش کرنے اور فروغ دینے ، سمندری پروڈکٹس کی برآمد میں اضافہ کرنے کے لئے آپس میں تعاون کر سکتے ہیں۔ انہوں نے مزید کہا کہ ناروے، ہندوستان میں دودھ کی پیداوار میں اضافہ کرنے کے لئے ڈیری کے میدان میں تعاون کرنے پر بھی غور کر رہا ہ ے۔

    وزیر زراعت نے ناروے کی وزارت زراعت کے بایو ایکونومی ریسرچ ادارے(این آئی بی آئی او) کے ذریعہ ہندوستان کی ریاستوں آندھرپردیش، تلنگانہ اور تمل ناڈو میں کلائیماواٹر، کلائیما رائس اور کلائیما اڈاپٹ کے تحقیقاتی کام کی ستائش کی۔ انہوں نے امید ظاہر کی کہ ناروے دیگر ریاستوں میں بھی ریسرچ پروگرام کی توسیع کرنے پر غور کرے گا۔

    U- 759
    
    
    (Release ID: 1482906) Visitor Counter : 2