      PIB Headquarters

      జీవ శాస్త్రాల సంబంధిత పరిశోధనలో న్యూక్లియర్ మాగ్నెటిక్ రిసొనెన్స్ వర్ణమాపనం (ఎన్ఎమ్ఆర్ స్పెక్ట్రొస్కోపీ) ఒక అద్వితీయమైన స్ట్రక్చరల్ బయాలజీ ఉపకరణం: నోబెల్ పురస్కార గ్రహీత ప్రొఫెసర్ శ్రీ కర్ట్ వుత్రిచ్
      Posted On: 08 FEB 2017 9:25PM by PIB Hyderabad


    నోబెల్ పురస్కార గ్రహీత అయిన ప్రొఫెసర్ శ్రీ కర్ట్ వుత్రిచ్ ఈ రోజు హైదరాబాద్ లోని ఉప్పల్ రోడ్ లో ఉన్న ఐఐసిటి ఆడిటోరియం లో జరిగిన సిఎస్ఐఆర్- సెంటర్ ఫర్ సెల్యులార్ అండ్ మాలెక్యులార్ బయాలజీ (సిసిఎమ్ బి) ప్లాటినమ్ జూబ్లీ ఉపన్యాసమిచ్చారు. మౌలిక పరిశోధన రంగంలో ఆయన తనకు ఉన్న 50 సంవత్సరాల సుదీర్ఘ అనుభవాన్ని ఈ సందర్భంగా ఆయన సభికులతో పంచుకొన్నారు. ఆటమిక్ రిజొల్యూషన్ లో బయలాజికల్ మాక్రొమాలిక్యూల్స్ యొక్క స్వరూపాలను , చలనశీలతను నిర్ధారించగల ఒక ప్రయోగాత్మకమైన సాంకేతిక విజ్ఞ‌ాన మర్మం న్యూక్లియర్ మాగ్నెటిక్ రిసొనెన్స్ వర్ణమాపనం (ఎన్ఎమ్ఆర్ స్పెక్ట్రొస్కోపీ) యేనని కూడా ఆయన వివరించారు. ప్రొఫెసర్ శ్రీ కర్ట్ వుత్రిచ్ ప్రయోగశాలలో మొదటిసారిగా అభివృద్ధిపరచిన సాంకేతిక పరిణామాలు బయోమాలిక్యులార్ ఎన్ఎమ్ఆర్ ను ఒక విశిష్టమైన నిర్మాణాత్మక బయాలజి ఉపకరణంగా రుజువుపరచగలిగాయి. బయలాజికల్ మాక్రొమాలిక్యూల్స్ ఇన్ సొల్యూషన్ యొక్క త్రీ డైమెన్షనల్ స్ట్రక్చర్ ను నిర్ధారించడంలో తోడ్పడే న్యూక్లియర్ మాగ్నెటిక్ రిసొనెన్స్ వర్ణమాపనాన్ని అభివృద్ధిపరచినందుకు గాను రసాయనిక శాస్త్రంలో 2002 సంవత్సర నోబెల్ బహుమతిని ప్రొఫెసర్ శ్రీ కర్ట్ వుత్రిచ్ కు ప్రదానం చేశారు. ఆయన కనుగొన్న అంశంలో ఔషధ నమూనా , ప్రయోగాలలో ఒక ప్రొటీన్ ను ఎలా సులువుగా సంబాళించవచ్చనే విషయం , ప్రొటీన్ లలో క్రియాశీల సైట్స్ యొక్క విశ్లేషణ , కాంపెన్సేటింగ్ మ్యూటేషన్ ల శోధన , సీక్వెన్స్- టు- స్ట్రక్చర్-టు ఫంక్షన్ ప్యారడైమ్ ద్వారా విధులను అంచనా వేయవచ్చన్న సంగతి , అంతే కాకుండా ప్రయోగాత్మకమైన స్ట్రక్చర్ డిటర్మినేషన్ కు కూడా దీనిని ఉపయోగించుకోవచ్చన్న అభిప్రాయం వంటివి సమర్థమైన ఉపయోగాలుగా పరిగణించబడ్డాయి. పిడిబి డేటాబేస్ లో 10,000కు పైగా స్ట్రక్చర్ ల అండదండలతో న్యూక్లియర్ మాగ్నెటిక్ రిసొనెన్స్ వర్ణమాపనం నేటి కాలంలో నూతన శిఖరాలను అధిరోహించింది. అది అనేక పెద్ద పెద్ద మాక్రొమాలిక్యులార్ అసెంబ్లీ లను పరిష్కరించడానికి సమర్థమైందిగా కూడా పేరుతెచ్చుకొన్నది.


    ఎన్ఎమ్ఆర్ టెక్నిక్ ను స్ట్రక్చర్ కోసం , ఇంకా.. బయలాజికల్ మాక్రొమాలిక్యూల్స్ ను విశ్లేషించడం కోసం ఉపయోగిస్తున్న చురుకైన పరిశోధక బృందాలు ప్రస్తుతం సిసిఎమ్ బి లో పనిచేస్తున్నాయి. అటువంటి బృందాలలో ఒక బృందం సి.ఎలెగాన్స్ లోని ఆర్ఎన్ఎఐ పాథ్ వే లో నిర్మాణపరమైన ప్రాతిపదికను , ద్రోసోఫిలా ను గురించి ఆరా తీయడంలో నిమగ్నమై ఉన్నది. జీన్ సైలెన్సింగ్ కాంప్లెక్స్ యొక్క వ్యవస్థలో ఇమిడివున్న నిర్మాణాన్ని , ఈ ప్రక్రియలోని కన్ ఫ్రంటేషనల్ డైనమిక్స్ ను అర్థం చేసుకోవడానికి కృషి చేస్తోంది. మోడల్ ఆర్గానిజమ్ లలో మేధోపరమైన కార్యకలాపాన్ని మ్యాపింగ్ చేసేందుకు కూడా ఎన్ఎమ్ఆర్ ఇమేజింగ్ నే సిసిఎమ్ బి వినియోగించుకొంటున్నది. అల్ జీమర్స్ , పార్కిన్సన్స్ , మానసిక కుంగుబాటు , వ్యసనపరత్వం వంటి మెదడు సంబంధిత వ్యాధుల యొక్క జీవక్రియ ప్రాతిపదికను ఆకళింపు చేసుకోవడంపైన ఈ పరిశోధన తన దృష్టిని కేంద్రీకరించింది. సిసిఎమ్ బి డైరెక్టర్ శ్రీ రాకేశ్ కె. మిశ్రా కూడా ఈ కార్యక్రమంలో పాల్గొన్నారు.


    ***

    
    
    (Release ID: 1482206) Visitor Counter : 15
    
    

      Background release reference

      NUCLEAR MAGNETIC RESONANCE
      This link will take you to a webpage outside this websiteinteractive page. Click OK to continue.Click Cancel to stop : NUCLEAR MAGNETIC RESONANCE
      Read this release in: English