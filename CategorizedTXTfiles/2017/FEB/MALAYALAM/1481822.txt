      നഗരവികസന മന്ത്രാലയം

      അമൃത് പദ്ധതി നാലു സംസ്ഥാനങ്ങളില്‍ക്കൂടി;
      42 ദൗത്യ നഗരങ്ങളില്‍ 2863 കോടിരൂപ നിക്ഷേപിക്കും; നഗര അടിസ്ഥാനസൗകര്യ വികസനത്തിന് 1432 കോടി രൂപ

      Posted On: 03 FEB 2017 6:38PM by PIB Thiruvananthpuram

    2017-20 ല്‍ നഗരങ്ങളിലെ അടിസ്ഥാന സൗകര്യങ്ങള്‍ വികസിപ്പിക്കുന്നതിന് അടല്‍ മിഷന്‍ ഫോര്‍ റിജുവനേഷന്‍ ആന്റ് അര്‍ബന്‍ ട്രാന്‍സ്ഫര്‍മേഷന്‍ (അമൃത്) പദ്ധതിക്കു കീഴില്‍ 6 സംസ്ഥാനങ്ങള്‍ക്കായി കേന്ദ്ര ഗണ്‍മെന്റ് മൊത്തം 2863 കോടി രൂപ അനുവദിച്ചു. 42 ദൗത്യ നഗരങ്ങളിലാണ് പദ്ധതി നടപ്പിലാക്കുക. ഇവിടങ്ങളില്‍ എല്ലാ ഭവനങ്ങളിലും കുടിവെള്ള ടാപ്പുകള്‍ സ്ഥാപിക്കല്‍, ഒരാള്‍ക്ക് പ്രതിദിനം 135 ലിറ്റര്‍ ജലം ലഭ്യമാക്കല്‍, അഴുക്കുചാല്‍ ശൃംഖല മെച്ചപ്പെടുത്തല്‍, യന്ത്ര സഹായമില്ലാത്ത സഞ്ചാരമാര്‍ഗങ്ങള്‍ പ്രോത്സാഹിപ്പിക്കല്‍, പാര്‍ക്കുകളും ഹരിതാഭയാര്‍ന്ന ഇടങ്ങളും വികസിപ്പിക്കല്‍ എന്നിവക്കായി 1432 കോടി രൂപ കേന്ദ്രസഹായം നല്‍കും.
    
    കര്‍ണ്ണാടക-: 2070 കോടിരൂപ (കേന്ദ്ര സഹായം:995 കോടി രൂപ), ജാര്‍ഖണ്ഡ്- 555 കോടി രൂപ (കേന്ദ്ര സഹായം: 262 കോടി രൂപ), ഹിമാചല്‍ പ്രദേശ്- 115 കോടിരൂപ (കേന്ദ്ര സഹായം:103 കോടി രൂപ), അരുണാചല്‍ പ്രദേശ്- 53 കോടി രൂപ (കേന്ദ്ര സഹായം: 47 കോടി രൂപ), നാഗാലാന്റ്- 45 കോടി രൂപ (കേന്ദ്ര സഹായം: 41 കോടി രൂപ), പുതുച്ചേരി-24 കോടി രൂപ, (മുഴുവന്‍ പദ്ധതിച്ചെലവും കേന്ദ്രം വഹിക്കും) എന്നിങ്ങനെയാണ് പദ്ധതിയുടെ നിക്ഷേപ രൂപരേഖ.
    

    
    (Release ID: 1481822) Visitor Counter : 4