      മന്ത്രിസഭ

      പ്രധാനമന്ത്രി കൗശല്‍ കേന്ദ്രങ്ങള്‍ രാജ്യവ്യാപകമാക്കും.
      ''സങ്കല്‍പ്പ്'' ജിവിതോപാധി പ്രോല്‍സാഹന പദ്ധതി 4000 കോടി രൂപ ചെലവില്‍ നടപ്പാക്കും.

      Posted On: 01 FEB 2017 6:19PM by PIB Thiruvananthpuram

    പ്രധാനമന്ത്രി കൗശല്‍ കേന്ദ്രങ്ങളുടെ എണ്ണം നിലവിലെ 60ല്‍ നിന്ന് രാജ്യമാകെയുള്ള 600ല്‍ അധികം ജില്ലകളിലേക്ക് വ്യാപിപ്പിക്കുമെന്ന് പാര്‍ലമെന്റില്‍ പൊതുബഡ്ജറ്റ് 2017-18 അവതരിപ്പിച്ച് കേന്ദ്ര ധന, കോര്‍പറേറ്റ് കാര്യ മന്ത്രി ശ്രീ. അരുണ്‍ ജയ്റ്റ്‌ലി പറഞ്ഞു. രാജ്യമെമ്പാടുമായി 100 ഇന്ത്യാ അന്തര്‍ദേശീയ നൈപുണ്യ കേന്ദ്രങ്ങള്‍ സ്ഥാപിക്കുമെന്ന് അദ്ദേഹം പറഞ്ഞു. മികച്ച പരിശീലനവും വിദേശ ഭാഷകളില്‍ കോഴ്‌സുകളും ഈ കേന്ദ്രങ്ങള്‍ നല്‍കും. രാജ്യത്തിനു പുറത്ത് തൊഴില്‍ അവസരങ്ങള്‍ തേടുന്ന നമ്മുടെ യുവജനങ്ങള്‍ക്ക് ഇത് സഹായകമാകും.
    
    2017-18 സാമ്പത്തിക വര്‍ഷത്തില്‍ 4,000 കോടി രൂപ ചെലവിട്ട് സങ്കല്‍പ്പ് (സ്‌കില്‍ അക്യുസിഷന്‍ ആന്റ് നോളജ് അവയര്‍നെസ് ഫോര്‍ ലൈവ്‌ലിഹുഡ് പ്രമോഷന്‍ പ്രോഗ്രാം- ജീവിതോപാധി പ്രോല്‍സാഹന ബോധവല്‍ക്കരണത്തിനുള്ള നൈപുണ്യം ആര്‍ജ്ജിക്കല്‍, അവബോധ പദ്ധതി )നടപ്പാക്കുമെന്നും ധനമന്ത്രി ശ്രീ. അരുണ്‍ ജയ്റ്റ്‌ലി പറഞ്ഞു. മൂന്നര കോടി യുവജനങ്ങള്‍ക്ക് വിപണിയില്‍ പ്രസക്തിയുള്ള പരിശീലനം സങ്കല്‍പ്പ് വഴി നല്‍കും.
    

    
    (Release ID: 1481581) Visitor Counter : 3