      തെരഞ്ഞെടുപ്പ് കമ്മീഷന്‍

      പഞ്ചാബ് നിയമസഭാ തെരഞ്ഞെടുപ്പ് : ഒറ്റ നോട്ടത്തില്‍
      Posted On: 03 FEB 2017 6:36PM by PIB Thiruvananthpuram


    പഞ്ചാബില്‍ നാളെ (ജനുവരി 4, ശനിയാഴ്ച) നിയമസഭാ തെരഞ്ഞെടുപ്പ് നടക്കുന്ന ആകെയുള്ള 117 മണ്ഡലങ്ങളിലായി 1145 സ്ഥാനാര്‍ത്ഥികള്‍ മത്സരരംഗത്തുണ്ട്. 1,98,79,069 വോട്ടര്‍മാരില്‍ 1,05,03,108 പുരുഷന്മാരും, 93,75,546 സ്ത്രീകളും, 415 പേര്‍ മൂന്നാം ലിംഗക്കാരുമാണ്.
    
    ഒരു മൂന്നാം ലിംഗസ്ഥാനാര്‍ത്ഥിയും 81 സ്ത്രീകളും മത്സരരംഗത്തുണ്ട്. ഏറ്റവും കൂടുതല്‍ പേര്‍ മത്സരരംഗത്തുള്ളത് സനൗര്‍ മണ്ഡലത്തിലാണ് -18 സ്ഥാനാര്‍ത്ഥികള്‍. ഏറ്റവും കുറവ് ഖേം കരണ്‍, ഫത്തേഗഡ് സാഹിബ് മണ്ഡലങ്ങളിലും - 5 വീതം. ഗനൗര്‍ മണ്ഡലത്തില്‍ നാല് പേര്‍ വനിതാ സ്ഥാനാര്‍ത്ഥികളാണ്.
    
    ബിജെപി 23 സീറ്റിലും, ബിഎസ്പി 110 സീറ്റിലും കോണ്‍ഗ്രസ് 116 സീറ്റിലും മത്സരിക്കുന്നു. എന്‍സിപി 7 സീറ്റിലും, ശിരോമണി അകാലി ദള്‍ 94 സീറ്റിലും, സിപിഐ 23 സീറ്റിലും, സ്വതന്ത്രര്‍ 304 സീറ്റിലും ജനവിധി തേടുന്നു. രജിസ്റ്റര്‍ ചെയ്തതും എന്നാല്‍ അംഗീകാരമില്ലാത്തതുമായ കക്ഷികളുടെ 468 സ്ഥാനാര്‍ത്ഥികളും മത്സരരംഗത്തുണ്ട്. പട്ടിക ജാതി സംവരണമുള്ള ഗില്‍ മണ്ഡലമാണ് വ്യാപ്തിയുടെ കാര്യത്തില്‍ ഏറ്റവും വലിയ മണ്ഡലം. വോട്ടര്‍മാരുടെ എണ്ണത്തില്‍ വലിയ മണ്ഡലം ദേരാ ബസ്സിയും, ചെറുത് ഭോലാതുമാണ്. ലാംബി മണ്ഡലത്തില്‍ നേരിട്ടുള്ള മത്സരവും നടക്കുന്നു. 22,615 പോളിങ്ങ് സ്‌റ്റേഷനുകളിലായി 23,056 ബാലറ്റ് യൂണിറ്റുകളും, 22615 കണ്‍ട്രോള്‍ യൂണിറ്റുകളും സ്ഥാപിച്ചിട്ടുണ്ട്.
    *********************

    
    
    (Release ID: 1481821) Visitor Counter : 5