      PIB Headquarters

      ശ്രീ ചിത്ര ഇന്‍സ്റ്റിറ്റ്യൂട്ടിലെ ഇക്കൊല്ലത്തെ ജി. പാര്‍ത്ഥസാരഥി പ്രഭാഷണം എസ്. രാമദുരൈ നിര്‍വ്വഹിക്കും
      Posted On: 14 FEB 2017 5:03PM by PIB Thiruvananthpuram

      	
      കേന്ദ്രശാസ്ത്രസാങ്കേതികവകുപ്പിന് കീഴിലുള്ള തിരുവനന്തപുരത്തെ ശ്രീചിത്തിര തിരുനാള്‍ ഇന്‍സ്റ്റിട്യൂട്ട് ഫോര്‍ മെഡിക്കല്‍ സയന്‍സസ് ആന്റ് ടെക്‌നോളജിയുടെ നാലാമത് ജി. പാര്‍ത്ഥസാരഥി പ്രഭാഷണം മറ്റെന്നാള്‍ (2017 ഫെബ്രുവരി 17 വെള്ളി) ടാറ്റാ ടെക്‌നോളജീസ് ലിമിറ്റഡ്, എയര്‍ഏഷ്യ (ഇന്ത്യ) ലിമിറ്റഡ്, ടാറ്റാ അഡ്വാന്‍സ്ഡ് സിസ്റ്റംസ് ലിമിറ്റഡ് തുടങ്ങിയ സ്ഥാപനങ്ങളുടെ ചെയര്‍മാനായ ശ്രീ സുബ്രമണ്യന്‍ രാമദുരൈ നിര്‍വ്വഹിക്കും.
      	 1996 മുതല്‍ 2009 വരെ ടാറ്റാ കണ്‍സള്‍ട്ടന്‍സി സര്‍വ്വീസസിന്റെ ചീഫ് എക്‌സിക്യൂട്ടീവ് ഓഫീസറും 2009 മുതല്‍ 2014 വരെ വെസ്‌ചെയര്‍മാനുമായിരുന്നു ശ്രീ രാമദുരൈ. ടാറ്റാഗ്രൂപ്പിന്റെ സോഷ്യല്‍ റെസ്‌പോണ്‍സിബിലിറ്റി സ്‌ക്കില്‍ ഡവലപ്പ്‌മെന്റ് വിഭാഗത്തിന്റെ ഉപദേശകസമിതിയായ ടാറ്റാ സ്‌ട്രൈവിന്റെ ഇപ്പോഴത്തെ ചെയര്‍മാനാണിദ്ദേഹം. ഹിന്ദുസ്ഥാന്‍ യൂണിലിവര്‍ ലിമിറ്റഡ്, ഏഷ്യന്‍ പെയ്ന്റ്‌സ് ലിമിറ്റഡ്, പിരമല്‍ എന്റര്‍പ്രൈസസ് ലിമിറ്റഡ് തുടങ്ങിയ സ്ഥാപനങ്ങളുടെ ഡയറക്ടര്‍ ബോര്‍ഡില്‍ സ്വതന്ത്ര ഡയറക്ടര്‍സ്ഥാനവും വഹിക്കുന്നു.
      	 ഇന്‍സ്റ്റിറ്റ്യൂട്ടിന്റെ പ്രഥമ പ്രസിഡന്റായിരുന്ന ശ്രീ ജി പാര്‍ത്ഥസാരഥി (ജി.പി) യെ ആദരിക്കുന്നതിനായി 2013 മുതല്‍ ഓരോ വര്‍ഷവും ജി. പാര്‍ത്ഥസാരഥി പ്രഭാഷണം നടത്തിവരുന്നു. ജി. പാര്‍ത്ഥസാരഥി ഇന്‍സ്റ്റിട്യൂട്ട് പ്രസിഡന്റായിരുന്ന കാലത്താണ് ശ്രീചിത്ര, പുരോഗതിയുടെ പാതയിലേക്ക് വളര്‍ന്നത്. പ്രഥമപ്രസിഡന്റ് എന്ന നിലയില്‍ സ്ഥാപകഡയറക്ടറായ പ്രൊഫ. എം. എസ്. വലിയത്താനോടൊപ്പം ഇന്‍സ്റ്റിട്യൂട്ടിന് രൂപം നല്‍കുന്നതില്‍ ജി. പി. നിര്‍ണായക പങ്ക് വഹിച്ചിട്ടുണ്ട്. ശാസ്ത്രഗവേഷകരും ഡോക്ടര്‍മാരും യോജിച്ചുള്ള പ്രവര്‍ത്തനങ്ങളിലൂടെ സാങ്കേതികവിദ്യകള്‍ വികസിപ്പിക്കുകയും, ഉന്നതനിലവാരമുള്ള ചികിത്സയ്ക്ക് ഉപയോഗപ്പെടുത്തുകയും ചെയ്യുന്ന പൈതൃകമാണ് ശ്രീ. ജി. പാര്‍ത്ഥസാരഥി താന്‍ ലാളിക്കുകയും പുഷ്ടിപ്പെടുത്തുകയും ചെയ്ത ഇന്‍സ്റ്റിട്യൂട്ടിന് വേണ്ടി നിലനിറുത്തിയത്.
    
    
    (Release ID: 1482726) Visitor Counter : 4
    
    
      Read this release in: English