      മാനവവിഭവശേഷി വികസന മന്ത്രാലയം

      കേന്ദ്രീയ വിദ്യാലയങ്ങളില്‍ 6,000 ലധികം അദ്ധ്യാപകരെ നിയമിക്കും : കേന്ദ്ര മന്ത്രി പ്രകാശ് ജാവ്‌ദേക്കര്‍
      Posted On: 23 FEB 2017 5:02PM by PIB Thiruvananthpuram

      	 രാജ്യത്തെ കേന്ദ്രീയ വിദ്യാലയങ്ങളിലെ അദ്ധ്യാപക ദൗര്‍ലഭ്യം കണക്കിലെടുത്ത് 6,000 പേരെ കൂടി നിയമിക്കുന്നതിനുള്ള നടപടിക്രമങ്ങള്‍ ആരംഭിച്ചതായി കേന്ദ്ര മാനവശേഷി വികസന മന്ത്രി ശ്രീ. പ്രകാശ് ജാവ്‌ദേക്കര്‍ അറിയിച്ചു. ഇതു സംബന്ധിച്ച വിജ്ഞാപനം അടുത്ത് തന്നെ പുറപ്പെടുവിക്കുമെന്നും അദ്ദേഹം പറഞ്ഞു. സ്ഥലം ലഭിക്കുന്നതിനുള്ള ബുദ്ധിമുട്ടുകള്‍ കണക്കിലെടുത്ത് മെട്രോ നഗരങ്ങളിലുള്‍പ്പെടെ പുതുതായി കേന്ദ്രീയ വിദ്യാലയങ്ങള്‍ തുടങ്ങുന്നതിന് ആവശ്യമായ സ്ഥലത്തിന്റെ വിസ്തൃതിയില്‍ ഇളവ് അനുവദിക്കും. ആറ് മെട്രോ നഗരങ്ങളില്‍ ഇപ്പോഴത്തെ നാല് ഏക്കറിന് പകരം രണ്ടര ഏക്കറും, രാജ്യത്തെ മറ്റ് സ്ഥലങ്ങളില്‍ ഇപ്പോഴത്തെ എട്ട് ഏക്കറിന് പകരം അഞ്ച് ഏക്കര്‍ മതിയാകും. ഇക്കൊല്ലം മുതല്‍ കേന്ദ്രീയ വിദ്യാലയങ്ങളിലെ പ്രവേശനത്തിന് ഓണ്‍ലൈന്‍ സംവിധാനം ഏര്‍പ്പെടുത്തുമെന്നും മന്ത്രി അറിയിച്ചു. ന്യൂഡല്‍ഹിയിലെ ശാദ്രയില്‍ കേന്ദ്രീയ വിദ്യാലയത്തിന്റെ പുതിയ കെട്ടിടത്തിന് തറക്കല്ലിടുകയായിരുന്നു ജാവ്‌ദേക്കര്‍.
    
    
    (Release ID: 1483279) Visitor Counter : 3