      PIB Headquarters

      കേരളത്തിന് രണ്ട് പുതിയ കേന്ദ്രീയ വിദ്യാലയങ്ങള്‍ പരിഗണനയില്‍
      Posted On: 06 FEB 2017 4:31PM by PIB Thiruvananthpuram


    കാസര്‍ഗോഡ് ജില്ലയിലെ നീലേശ്വരത്തും, പത്തനംതിട്ട ജില്ലയിലെ കോന്നിയിലും ഓരോ കേന്ദ്രീയവിദ്യാലയങ്ങള്‍ അനുവദിക്കുന്ന കാര്യം പരിഗണനയിലാണെന്ന് കേന്ദ്ര മനുഷ്യ വിഭവശേഷി സഹമന്ത്രി ശ്രീ. ഉപേന്ദ്ര ഖുഷ് വാഹ അറിയിച്ചു. ലോക് സഭയില്‍ രേഖാമൂലം നല്‍കിയ മറുപടിയിലാണ് അദ്ദേഹം ഇക്കാര്യം അറിയിച്ചത്. കൊല്ലം ജില്ലയിലെ കൊട്ടാരക്കര, കോഴിക്കോട് ജില്ലയിലെ ഉള്ള്യേരി, എറണാകുളം ജില്ലയിലെ തൃക്കാക്കര എന്നിവയടക്കം അഞ്ച് നിര്‍ദ്ദേശങ്ങളാണ് സംസ്ഥാന ഗവണ്‍മെന്റില്‍ നിന്ന് ലഭിച്ചത്. ഇവയില്‍ രണ്ട് എണ്ണം മാത്രമാണ് നിശ്ചിത മാനദണ്ഡങ്ങള്‍ക്ക് അനുസൃതമായിട്ടുള്ളതെന്ന് കേന്ദ്ര ധനമന്ത്രി പറഞ്ഞു.
    
    രാജ്യത്തെ ഓരോ ജില്ലയിലും ഒന്നുവീതം ജവഹര്‍ നവോദയ വിദ്യാലയങ്ങള്‍ തുടങ്ങാനുള്ള നവോദയ വിദ്യാലയ പദ്ധതി പ്രകാരം കേരളത്തിലെ 14 ജില്ലകളിലും ജവഹര്‍, നവോദയ വിദ്യാലയങ്ങള്‍ സ്വന്തം കെട്ടിടങ്ങളില്‍ പ്രവര്‍ത്തിച്ചു വരികയാണെന്ന് ശ്രീ. ഖുഷ് വാഹ വ്യക്തമാക്കി.
    

    
    (Release ID: 1481855) Visitor Counter : 7