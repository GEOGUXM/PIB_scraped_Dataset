      മന്ത്രിസഭ

      കേന്ദ്ര ബജറ്റ് 2017 ല്‍ പ്രഖ്യാപിച്ച പ്രധാനപ്പെട്ട നേരിട്ടുള്ള നികുതി നിര്‍ദ്ദേശങ്ങള്‍
      Posted On: 01 FEB 2017 6:28PM by PIB Thiruvananthpuram


    കേന്ദ്ര ബജറ്റിലെ നേരിട്ടുള്ള നികുതി നിര്‍ദ്ദേശങ്ങള്‍ താഴെപ്പറയുന്നു
    
    താങ്ങാവുന്ന ഭവന നിര്‍മ്മാണം:
    1. താങ്ങാവുന്ന ഭവന നിര്‍മ്മാണ മേഖലയില്‍ നികുതി ഒഴിവാക്കി നല്‍കുന്ന മൂന്ന് പദ്ധതികള്‍
    എ) 30 മുതല്‍ 60 വരെ ചതുരശ്ര മീറ്റര്‍ ഏരിയ കാര്‍പറ്റ് ഏരിയായാണ് കണക്കാക്കുക. ഇത് ബില്‍റ്റ് അപ് ഏരിയയായി പരിഗണിക്കില്ല.
    ബി) 4 മെട്രാപൊളിറ്റന്‍ നഗരങ്ങളില്‍ ഇത് 30 ചതുരശ്ര മീറ്ററും രാജ്യത്തിന്റെ മറ്റു ഭാഗങ്ങളില്‍ 60 ചതുരശ്ര മീറ്ററുമാണ്.
    പൂര്‍ത്തിയാക്കേണ്ട സമയപരിധി 3 വര്‍ഷത്തില്‍നിന്ന് 5 വര്‍ഷമായി വര്‍ദ്ധിപ്പിച്ചു.
    
    2. കെട്ടിട നിര്‍മ്മാതാക്കളുടെ നോഷണല്‍ റെന്റല്‍ ഇന്‍കം ടാക്‌സ് കംപ്ലീഷന്‍ സര്‍ട്ടിഫിക്കറ്റ് ലഭിച്ച് 1 വര്‍ഷത്തിനു ശേഷം മാത്രമേ ഈടാക്കൂ.
    
    3. സ്ഥാവര വസ്തുവകകളിന്‍മേലുള്ള മൂലധന നേട്ട നികുതിയില്‍ മാറ്റം
    എ. ദീര്‍ഘകാലാടിസ്ഥാനത്തിലുള്ള മൂലധനനേട്ടം കണക്കാക്കുന്നതിന് കൈവശം വെക്കേണ്ട കാലപരിധി മൂന്നു വര്‍ഷത്തില്‍നിന്ന് രണ്ടു വര്‍ഷമായി കുറച്ചു.
    ബി. സ്ഥാവരമടക്കം ആസ്തികളുടെ ചെലവ് കണക്കാക്കുന്നതിനുള്ള അടിസ്ഥാന വര്‍ഷം 1.04.1981 ല്‍ നിന്ന് 1.04.2001 ആയി മാറ്റി നിശ്ചയിച്ചു.
    4. മൂലധന നിക്ഷേപം നികുതി അടക്കാതെ നിക്ഷേപിക്കാവുന്ന സാമ്പത്തിക ഇന്‍സ്ട്രുമെന്റുകള്‍ വിപുലീകരിക്കും.
    5. സംയുക്ത വികസന കരാറുകളില്‍, പദ്ധതി പൂര്‍ത്തിയാവുന്ന വര്‍ഷത്തിലാണ് മൂലധന നേട്ട നികുതി അടക്കേണ്ടത്.
    6. ആന്ധ്രാ പ്രദേശ് തലസ്ഥാനത്തിന്റെ കാര്യത്തില്‍ ലാന്റ് പൂളിംഗ് സംവിധാനം വഴി 2.6.2014 വരെ കൗമാറിയ ഭൂമി ഉടമകളെ മൂലധനനേട്ടത്തില്‍നിന്ന് ഒഴിവാക്കി.
    
    വളര്‍ച്ച പ്രോത്സാഹിപ്പിക്കുന്നതിനുള്ള സംവിധാനങ്ങള്‍
    1. വിദേശ സ്ഥാപനങ്ങള്‍ ഇന്ത്യയില്‍ നല്‍കിയിട്ടുള്ള വായ്പക്ക് ലഭിക്കുന്ന പലിശയില്‍ 5 ശതമാനം നിരക്കില്‍ കണ്‍സഷണല്‍ വിത്ത്‌ഹോള്‍ഡിംഗ്. ഇത് 30.06.2017 മുതല്‍ മൂന്നു വര്‍ഷത്തേക്ക് തുടരും.
    2. സ്റ്റാര്‍ട്ടപ്പുകള്‍ക്ക് കഴിഞ്ഞ വര്‍ഷം പ്രഖ്യാപിച്ച ഇന്‍കം ടാക്‌സ് ഹോളിഡേ പദ്ധതിക്കു കീഴില്‍ രണ്ട് ഇളവുകള്‍.
    എ. പ്രൊമോട്ടറുടെ ഒറിജിനല്‍ നിക്ഷേപത്തില്‍ കുറവു വരാത്തിടത്തോളം കാലം 51 ശതമാനം ഓഹരികള്‍ കൈവശം വെക്കണമെന്ന ഉപാധി മയപ്പെടുത്തും.
    ബി. 7 വര്‍ഷത്തില്‍ മൂന്നു വര്‍ഷത്തേക്ക് ഇളവുകള്‍ ലഭിക്കും. നേരത്തേ ഇത് 5 വര്‍ഷത്തില്‍ മൂന്ന് വര്‍ഷം ഇളവുകള്‍ എന്നതായിരുന്നു.
    3. മാറ്റ്/എ.ടി.എം ക്രെഡിറ്റ് കാരി ഫോര്‍വേര്‍ഡ് ചെയ്യാന്‍ പറ്റിയ സമയപരിധി 10 വര്‍ഷത്തില്‍നിന്ന് 15 വര്‍ഷമായി ഉയര്‍ത്തി.
    4. 2015-16 ല്‍ 50 ലക്ഷംവരെ വിറ്റുവരവുള്ള കമ്പനികളുടെ കോര്‍പറേറ്റ് ആദായ നികുതി 30% ത്തില്‍ നിന്ന് 25% ആയി കുറക്കും. ഇത് നിലവിലെ 6.67 ലക്ഷം കമ്പനികളില്‍ 96% ത്തിനും പ്രയോജനം ചെയ്യും.
    5. ബാങ്കുകളുടെ എന്‍.പി.എ കുറക്കാനുള്ള വ്യവസ്ഥ ലാഭത്തിന്റെ 7.5% ആയിരുന്നത് 8.5% ആക്കി ഉയര്‍ത്തി.
    
    ഡിജിറ്റല്‍ സാമ്പത്തിക വ്യവസ്ഥയ്ക്ക് പ്രോത്സാഹനം
    1. ചെറുകിട കച്ചവടക്കാര്‍ക്ക് ഡിജിറ്റല്‍, മറ്റ് മാര്‍ഗങ്ങളില്‍ വിറ്റുവരവിന്റെ 6 ശതമാനം വരുമാനം ആയി കണക്കാക്കും.
    2. പണം ചെലവു ചെയ്യാന്‍ അനുവദിച്ചിരുന്നത് നിലവില്‍ 20,000 ആയിരുന്നത് 10000 ആയി കുറച്ചു.
    3. മൂന്നു ലക്ഷത്തില്‍ക്കൂടുതല്‍ തുക പണമായി കൈമാറ്റം ചെയ്യാന്‍ പാടില്ല. ഇത് ലംഘിക്കുന്നവര്‍ക്ക് തുല്യ തുക പണമായി ഈടാക്കും.
    
    തെരഞ്ഞെടുപ്പ് ഫണ്ടിംഗില്‍ സുതാര്യത
    1. രാഷ്ട്രീയ പാര്‍ട്ടികള്‍ക്ക് വ്യക്തികളില്‍നിന്ന് പണമായി സ്വീകരിക്കാവുന്ന തുക 2000 രൂപയായി നിജപ്പെടുത്തി.
    2. രാഷ്ട്രീയ പാര്‍ട്ടികള്‍ക്ക് സംഭാവന നല്‍കുന്നതിന് ഇലക്ടറല്‍ ബോണ്ടുകള്‍ അവതരിപ്പിക്കും.
    3. രാഷ്ട്രീയ കക്ഷികള്‍ തങ്ങളുടെ റിട്ടേണുകള്‍ ആദായനികുതി നിയമത്തില്‍ പറഞ്ഞിട്ടുള്ള സമയ പരിതിക്കുള്ളില്‍ സമര്‍പ്പിച്ചിരിക്കണം.
    
    
    ***

    
    
    (Release ID: 1481533) Visitor Counter : 2