      മന്ത്രിസഭ

      ജി.എസ്.ടി. കൗണ്‍സിലില്‍ നിലനിന്നിരുന്ന മിക്കവാറും എല്ലാ തര്‍ക്കങ്ങളും സമവായത്തിലൂടെ പരിഹരിച്ചുവെന്ന് കേന്ദ്ര ധനമന്ത്രി
      ഏപ്രില്‍ 2017 മുതല്‍ തന്നെ ചരക്ക് സേവന നികുതി (ജി.എസ്.ടി) നടപ്പാക്കുന്നതിന് വാണിജ്യ വ്യവസായമേഖലകളില്‍ വിശാലമായ എത്തിച്ചേരല്‍ നടത്തി.

      Posted On: 01 FEB 2017 6:09PM by PIB Thiruvananthpuram

    വളരെ ചൈതന്യവത്തായ ചര്‍ച്ചകളിലൂടെ സമവായം കണ്ടെത്തി ജി.എസ്.ടി കൗണ്‍സില്‍ നിലവിലുണ്ടായിരുന്ന മിക്കവാറും എല്ലാ പ്രശ്‌നങ്ങള്‍ക്കും പരിഹാരം കണ്ടതായി പാര്‍ലമെന്റില്‍ ബജറ്റ് അവതരിപ്പിച്ചുകൊണ്ട് കേന്ദ്ര ധനകാര്യ മന്ത്രി അരുണ്‍ ജെയ്റ്റിലി വ്യക്തമാക്കി. ഭരണഘടനാ ഭേദഗതിയുടെ അടിസ്ഥാനത്തില്‍ സ്വീകരിക്കേണ്ട നടപടികളെല്ലാം തന്നെ നല്ലരീതിയില്‍ സര്‍ക്കാര്‍ സ്വീകരിച്ചിട്ടുണ്ട്, ജി.എസ്.ടി കൗണ്‍സിലിന്റെ രൂപീകരണം ഉള്‍പ്പെടെ. നികുതി നിരക്കുകള്‍, നിയമം നടപ്പാക്കുമ്പോള്‍ സംസ്ഥാനങ്ങള്‍ക്ക് നല്‍കേണ്ട നഷ്ടപരിഹാരം, ഈ നികുതിയില്‍ നിന്നും ഒഴിവാക്കേണ്ടവ, കരട് ജി.എസ്.ടി, ഐ.ജി.എസ്.ടി, നഷ്ടപരിഹാര നിയമങ്ങള്‍, ജി.എസ്ടി. ഭരണസംവിധാനം തുടങ്ങി വിവിധ വിഷയങ്ങളില്‍ തീരുമാനമെടുക്കാനായി ജി.എസ്ടി. കൗണ്‍സില്‍ 9 തവണ യോഗം ചേര്‍ന്നിരുന്നു.


    
    2017 ഏപ്രില്‍ ഒന്നുമുതല്‍ തന്നെ ചരക്ക് സേവന നികുതി നടപ്പിലാക്കുന്നതിന് വാണിജ്യ-വ്യവസായ മേഖലയെ ബോധവല്‍ക്കരിക്കുന്നതിനും അവരുടെ വിശാലമായ പിന്തുണയ്ക്കുമായി കാര്യക്ഷമമായ നടപടികള്‍ സ്വീകരിച്ചിട്ടുണ്ടെന്നും മന്ത്രി വിശദീകരിച്ചു. ഇന്ത്യന്‍ നികുതിപരിഷ്‌ക്കരണ ചരിത്രത്തിലെ ഏറ്റവും വലിയ പരിഷ്‌ക്കാരമായ ജി.എസ്.ടി.ക്ക് വേണ്ടി 2016ല്‍ 101-ാം ഭരണഘടനാ ഭേദഗതി നടപ്പാക്കിയപ്പോള്‍ മുതല്‍ തന്നെ ഇത് നടപ്പിലാക്കുന്നതിന് വേണ്ട മുന്നൊരുക്കങ്ങളും സ്വീകരിച്ചിരുന്നു. മാതൃകാപരമായ ജി.എസ്.ടി ചട്ടങ്ങളുടെ രൂപീകരണത്തിനും വിശദാംശങ്ങള്‍ നിശ്ചയിക്കുന്നതിനുമായി നിരവധി കേന്ദ്ര-സംസ്ഥാന ഉദ്യോഗസ്ഥര്‍ കഠിനപ്രയത്‌നത്തിലാണ്.


    
    കോര്‍പ്പറേറ്റീവ് ഫെഡറലിസത്തിന്റെ അന്തസത്തയ്ക്ക് കോട്ടം വരാതെ ജി.എസ്. ടി നടപ്പാക്കുന്നതിനുള്ള തുടര്‍നടപടികളുമായി സെന്‍ട്രല്‍ ബോര്‍ഡ് ഓഫ് എക്‌സൈസ് ആന്റ കസ്റ്റസംസ് മുന്നോട്ടുപോകുകയാണ്. നികുതിവല വലുതാകുന്നത് മൂലം ജി.എസ്.ടിയിലൂടെ കേന്ദ്ര-സംസ്ഥാനങ്ങളുടെ നികുതിവരുമാനത്തില്‍ വലിയ വര്‍ദ്ധനവുണ്ടാകുമെന്നും മന്ത്രി വ്യക്തമാക്കി. ജി.എസ്.ടി വരുമ്പോള്‍ മാറ്റമുണ്ടാകുമെന്നതുകൊണ്ട് നിലവിലെ എക്‌സൈസ് ആന്റ സര്‍വീസ് ടാക്‌സ് ഘടനയില്‍ ഒരു മാറ്റവും നിര്‍ദ്ദേശിക്കുന്നില്ലെന്നും മന്ത്രി ജെയ്റ്റിലി അറിയിച്ചു.
    
    ***

    
    
    (Release ID: 1481574) Visitor Counter : 2