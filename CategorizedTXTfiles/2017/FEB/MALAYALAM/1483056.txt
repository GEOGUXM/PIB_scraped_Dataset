      ഭവന, നഗരദാരിദ്ര ലഘൂകരണ മന്ത്രാലയം

      പ്രധാനമന്ത്രി ആവാസ് യോജന : നഗരങ്ങളിലെ ദരിദ്രര്‍ക്കായി 90,095 ഭവനങ്ങള്‍കൂടി അനുവദിച്ചു
      Posted On: 20 FEB 2017 5:01PM by PIB Thiruvananthpuram

      	 പ്രധാനമന്ത്രി ആവാസ് യോജന (നഗര) ക്കുകീഴില്‍ നഗരങ്ങളിലെ ദരിദ്രര്‍ക്ക് 90,095 ഭവനങ്ങള്‍ കൂടി നിര്‍മ്മിച്ചു നല്‍കുന്നതിന് കേന്ദ്ര പാര്‍പ്പിട, നഗര ദാരിദ്ര്യ ലഘൂകരണ മന്ത്രാലയം അനുമതി നല്‍കി. 5,590 കോടി രൂപ നിക്ഷേപം വരുന്നതാണ് പദ്ധതി. ഇതില്‍ 1,188 കോടി രൂപ കേന്ദ്ര സഹായമാണ്.
      	 പ്രധാനമന്ത്രി ആവാസ് യോജനയ്ക്ക് കീഴില്‍ മധ്യപ്രദേശിലെ 219 നഗരങ്ങളില്‍ 82,262 ഭവനങ്ങള്‍ നിര്‍മ്മിക്കാന്‍ 5,260 കോടി രൂപയാണ് അനുവദിച്ചത്. ഇതില്‍ 1,071 കോടി രൂപ കേന്ദ്ര സഹായമാണ്. ജമ്മു കാശ്മീരിലെ 24 നഗരങ്ങളില്‍ 4915 ഭവനങ്ങള്‍ നിര്‍മ്മിക്കാന്‍ 240 കോടി രൂപയാണ് അനുവദിച്ചിട്ടുള്ളത്. ഇതില്‍ 74 കോടി രൂപ കേന്ദ്ര സഹായമാണ്. ദാദ്ര ആന്റ് നഗര്‍ ഹവേലിയുടെ തലസ്ഥാനമായ സില്‍വാസ്സയില്‍ 803 ഭവനങ്ങള്‍ നിര്‍മ്മിക്കാനായി 26 കോടി രൂപ നിക്ഷേപം അനുവദിച്ചു. ഇതില്‍ 12 കോടി രൂപ കേന്ദ്ര സഹായമാണ്.
    
    
    (Release ID: 1483056) Visitor Counter : 5