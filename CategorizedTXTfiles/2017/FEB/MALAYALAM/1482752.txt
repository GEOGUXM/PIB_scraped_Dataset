      രാഷ്ട്രപതിയുടെ കാര്യാലയം

      പി.എസ്.എല്‍.വി. സി-37 വിക്ഷേപണ വിജയം : രാഷ്ട്രപതിയുടെ അഭിനന്ദനം
      Posted On: 15 FEB 2017 2:46PM by PIB Thiruvananthpuram


      	 104 ഉപഗ്രഹങ്ങളെയും വഹിച്ചുകൊണ്ടുള്ള പി.എസ്.എല്‍.വി. സി-37 ന്റെ വിജയകരമായ വിക്ഷേപണത്തിന് രാഷ്ട്രപതി ശ്രീ. പ്രണബ് മുഖര്‍ജി ഐ.എസ്.ആര്‍.ഒ. യെ അഭിനന്ദിച്ചു.

      	 ഇന്ത്യയുടെ ബഹിരാകാശ പരിപാടിയുടെ ചരിത്രത്തില്‍ ഈ ദിനം ഒരു നാഴികക്കല്ലായിരിക്കുമെന്ന് രാഷ്ട്രപതി പറഞ്ഞു. ബഹിരാകാശ രംഗത്ത് രാജ്യത്തിന്റെ വര്‍ദ്ധിച്ചു കൊണ്ടിരിക്കുന്ന കഴിവുകള്‍ വീണ്ടും പ്രകടിപ്പിക്കാന്‍ കഴിഞ്ഞ ഈ നിര്‍ണ്ണായക നേട്ടത്തില്‍ രാജ്യം അഭിമാനം കൊള്ളുന്നതായി ഐ.എസ്.ആര്‍.ഒ ചെയര്‍മാനും ബഹിരാകാശ സെക്രട്ടറിയുമായ ശ്രീ. എ.എസ്. കിരണ്‍ കുമാറിന് അയച്ച സന്ദേശത്തില്‍ രാഷ്ട്രപതി പറഞ്ഞു. ഐ.എസ്.ആര്‍.ഒ യുടെ എല്ലാ ഭാവി സംരംഭങ്ങള്‍ക്കും അദ്ദേഹം വന്‍ വിജയം നേര്‍ന്നു.
    
    
    (Release ID: 1482752) Visitor Counter : 2