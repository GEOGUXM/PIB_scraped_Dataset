      ധനകാര്യ മന്ത്രാലയം

      എന്‍.പി.എസ് വരിക്കാര്‍ക്ക് കേന്ദ്ര ബജറ്റില്‍ പുതിയ ആനുകൂല്യങ്ങള്‍
      Posted On: 02 FEB 2017 6:06PM by PIB Thiruvananthpuram


    പാര്‍ലമെന്റില്‍ അവതരിപ്പിച്ച ധനകാര്യബില്‍ 2017 ലെ ധനകാര്യ ബില്ലില്‍ ദേശീയ പെന്‍ഷന്‍ സംവിധാനത്തിന് (എന്‍.പി.എസ്) കൂടുതല്‍ കരുത്തു പകര്‍ന്ന് വിവിധ വ്യവസ്ഥകള്‍ ഉള്‍പ്പെടുത്തിയിട്ടുണ്ട്.
    
    നിലവില്‍ 1961 ലെ ആദായനികുതി നിയമത്തിലെ 10(12എ) ഉപവകുപ്പ് അനുസരിച്ച് അക്കൗണ്ട് ക്ലോസ് ചെയ്യുമ്പോള്‍ അപ്പോഴുള്ള മൊത്തം തുകയുടെ 40 ശതമാനത്തിന് നികുതി ഒഴിവ് ലഭിക്കും. വാര്‍ഷിക സ്ഥിര വേതനത്തിനായുള്ള (ആന്വിറ്റി) നിക്ഷേപത്തേയും നികുതിയില്‍ നിന്ന് ഒഴിവാക്കിയിട്ടുണ്ട്. പദ്ധതിയില്‍ നിന്ന് സാധാരണ ഗതിയിലുള്ള നിര്‍ഗമന വേളയില്‍ മൊത്തം തുകയുടെ 40 ശതമാനം നിര്‍ബന്ധമായും ആന്വിറ്റിക്കായി വിനിയോഗിക്കേണ്ടതാണ്.
    
    എന്‍.പി.എസ് വരിക്കാര്‍ക്ക് കൂടുതല്‍ ആശ്വാസം നല്‍കി കൊണ്ടാണ് 1961 ലെ ആദായനികുതി നിയമത്തില്‍ (12ബി) എന്ന വകുപ്പ് പുതുതായി കൂട്ടിച്ചേര്‍ത്തിട്ടുള്ളത്. ഇതനുസരിച്ച് 2013 ലെ പി.എഫ്.ആര്‍.ഡി.എ. നിയമത്തിനനുസൃതമായി ഒരു ജീവനക്കാരന്‍ നടത്തിയിട്ടുള്ള വിഹിതത്തിന്റെ പരമാവധി 25% വരെയുള്ള ഭാഗിക പിന്‍വലിക്കലിനും നികുതി ഇളവ് ലഭിക്കും. 2017 ഏപ്രില്‍ ഒന്നിന് ശേഷം നടത്തുന്ന ഭാഗിക പിന്‍വലിക്കലിനായിരിക്കും ഈ പ്രയോജനം ലഭിക്കുക.
    
    ഇതിനുപുറമേ, സ്വയം തൊഴില്‍ ചെയ്യുന്ന വ്യക്തികള്‍ക്ക് അവരുടെ ആകെ വരുമാനത്തില്‍നിന്ന് നല്‍കുന്ന 20% വരെയുള്ള വിഹിതം, നികുതി കണക്കാക്കുന്ന വരുമാനത്തില്‍നിന്ന് കുറവുവരുത്തും.1961 ലെ ആദായനികുതി നിയമത്തിലെ സെക്ഷന്‍ 80സിസിഡി (1) അനുസരിച്ചായിരിക്കും ഇത്. നിലവില്‍ ഇത് 10 ശതമാനം ആണ്. 2017 ഏപ്രില്‍ ഒന്നിന് ശേഷം നല്‍കുന്ന വിഹിതത്തിനായിരിക്കും ഈ പ്രയോജനം ലഭിക്കുക. ശമ്പളക്കാരായ തൊഴിലാളികളും സ്വയം തൊഴില്‍ കണ്ടെത്തുന്നവരും തമ്മിലുള്ള അന്തരം കുറക്കാനുദ്ദേശിച്ചാണിത്. എന്‍.പി.എസിലേക്ക് കൂടുതല്‍ തുക വിഹിതമായി നല്‍കി ഭാവി സുരക്ഷിതമാക്കാനും നികുതി ലാഭിക്കാനും ഇത് സഹായിക്കും.
    
    ആദായനികുതി നിയമത്തിന് നിയമത്തിനു കീഴിലെ 80 സിസിഡി(1ബി) അനുസരിച്ച് 50000 രൂപ വരെയുള്ള എന്‍.പി.എസ് നിക്ഷേപങ്ങള്‍ക്ക് ലഭിക്കുന്ന അധിക നികുതി ഇളവ് എല്ലാ എന്‍.പി.എസ് വരിക്കാര്‍ക്കും തുടര്‍ന്നും ലഭ്യമാകും.
    ***************************

    
    
    (Release ID: 1481674) Visitor Counter : 3