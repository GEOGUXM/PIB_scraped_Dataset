      PIB Headquarters

      കഴക്കൂട്ടം സൈനിക് സ്‌കൂള്‍ പ്രവേശന പരീക്ഷാഫലം പ്രസിദ്ധപ്പെടുത്തി
      Posted On: 08 FEB 2017 3:55PM by PIB Thiruvananthpuram


    കഴക്കൂട്ടം സൈനിക സ്‌കൂള്‍ 2017 ജനുവരി 15-ാം തീയതി നടത്തിയ 6, 9 ക്ലാസ്സുകളിലേക്കുള്ള ആള്‍ ഇന്‍ഡ്യാ സൈനിക സ്‌കൂള്‍ പ്രവേശന പരീക്ഷയില്‍ ഇന്റര്‍വ്യൂവിനും വൈദ്യ പരിശോധനയ്ക്കും തിരഞ്ഞെടുക്കപ്പെട്ടവരുടെ റോള്‍ നമ്പരുകള്‍ പ്രസിദ്ധപ്പെടുത്തി. ഫലം www.sainikschooltvm.nic.in എന്ന വെബ്‌സൈറ്റില്‍ ലഭ്യമാണ്.
    
    അഭിമുഖത്തിന്റെയും വൈദ്യ പരിശോധനയുടെയും അടിസ്ഥാനത്തിലാ യിരിക്കും പ്രവേശന ലിസ്റ്റ് തയ്യാറാക്കുക. കോഴിക്കോട് കേന്ദ്രത്തില്‍ ഫെബ്രുവരി 20, 21 തീയതികളിലും എറണാകുളത്ത് 22-നും 23-നും തിരുവനന്തപുരത്ത് ഫെബ്രുവരി 27, 28, മാര്‍ച്ച് 1 മുതല്‍ 3 വരെയും തീയതികളിലാണ് അഭിമുഖവും, വൈദ്യ പരിശോധനയും നടത്തുന്നത്. വിശദ വിവരങ്ങള്‍ വെബ്‌സൈറ്റില്‍ ലഭിക്കുന്നതാണ്.
    
    ഇന്റര്‍വ്യൂ കാര്‍ഡ് രജിസ്‌ടേര്‍ഡ് പോസ്റ്റില്‍ അയയ്ക്കുന്നതാണ്. 2017 ഫെബ്രുവരി 16-ാം തീയതിയ്ക്ക് മുമ്പ് ലഭിക്കാത്ത പക്ഷം സൈനിക സ്‌കൂള്‍ പ്രിന്‍സിപ്പലിനെ 0471-2167590 എന്ന ഫോണ്‍ നമ്പറില്‍ സ്‌കൂള്‍ പ്രവൃത്തിസമയത്ത് ബന്ധപ്പെടേണ്ടതാണ്.
    

    
    (Release ID: 1482132) Visitor Counter : 6