      വിനോദസഞ്ചാര മന്ത്രാലയം

      വിദേശ വിനോദ സഞ്ചാരികളുടെ വരവില്‍ 16.5% വര്‍ദ്ധന
      Posted On: 17 FEB 2017 5:20PM by PIB Thiruvananthpuram

      	 ഇക്കഴിഞ്ഞ മാസം രാജ്യത്ത് എത്തിയ വിദേശ വിനോദ സഞ്ചാരികളുടെ എണ്ണത്തില്‍ തൊട്ട് മുന്‍ വര്‍ഷം ഇതേ കാലയളവിനെ അപേക്ഷിച്ച് 16.5 ശതമാനത്തിന്റെ വര്‍ദ്ധന രേഖപ്പെടുത്തി. ഒപ്പം 2017 ജനുവരിയില്‍ എത്തിയ വിനോദ സഞ്ചാരികളില്‍ ഇ-വിസ സൗകര്യം ഉപയോഗിച്ചവരില്‍ 72 ശതമാനത്തിന്റെ വര്‍ദ്ധനയുണ്ടായി.
      	 2017 ജനുവരിയില്‍ 9.83 ലക്ഷം വിദേശ വിനോദ സഞ്ചാരികളാണ് ഇന്ത്യയില്‍ എത്തിയത്. 2016 ജനുവരിയില്‍ 8.44 ലക്ഷവും 2015 ജനുവരിയില്‍ 7.91 ലക്ഷവുമായിരുന്നു ഇന്ത്യയില്‍ എത്തിയ വിദേശ വിനോദ സഞ്ചാരികളുടെ എണ്ണം. ഏറ്റവും കൂടുതല്‍ വിനോദ സഞ്ചാരികള്‍ എത്തിയത് അമേരിക്കയില്‍ നിന്നാണ് 15.01 ശതമാനം. രണ്ടാം സ്ഥാനം ബംഗ്ലാദേശിനാണ് 14.91 %.
      	 2017 ജനുവരിയില്‍ മൊത്തം 1.52 ലക്ഷം വിനോദ സഞ്ചാരികള്‍ ഇ-വിസ സൗകര്യം ഉപയോഗപ്പെടുത്തി. 2016 ല്‍ 88,000 ആയിരുന്നു.
    
    
    (Release ID: 1482955) Visitor Counter : 4