      PIB Headquarters

      റബ്ബറിന്റെയും റബ്ബറുത്പന്നങ്ങളുടെയും തീരുവ നയങ്ങളെക്കുറിച്ച് പുസ്തകം
      Posted On: 14 FEB 2017 4:57PM by PIB Thiruvananthpuram

      	
      	
      	 റബ്ബറിന്റെയും റബ്ബറുത്പന്നങ്ങളുടെയും തീരുവഘടനയെപ്പറ്റി വിവിധ പ്രാദേശികവ്യാപാരക്കരാറുകളില്‍ എങ്ങനെ പ്രതിപാദിക്കുന്നു എന്ന് വിശദീകരിക്കുന്ന ഒരു പൂസ്തകം റബ്ബര്‍ബോര്‍ഡ് പ്രസിദ്ധീകരിച്ചു. ഇന്ത്യന്‍ റബ്ബര്‍ഗവേഷണകേന്ദ്രത്തിലെ ജോബി ജോസഫ്, റ്റി. സിജു, തര്യന്‍ ജോര്‍ജ്ജ് കെ. എന്നിവര്‍ ചേര്‍ന്നു തയ്യാറാക്കിയ 'ഇന്ത്യാസ് താരിഫ് പോളിസിസ് ഓണ്‍ റബ്ബര്‍ ആന്റ് റബ്ബര്‍ പ്രോഡക്ട്‌സ് അണ്ടര്‍ റീജിയണല്‍ ട്രേഡ് എഗ്രിമെന്റ്‌സ്' എന്ന ഈ പുസ്തകം റബ്ബര്‍ബോര്‍ഡ് എക്‌സിക്യൂട്ടീവ് ഡയറക്ടര്‍ എ. അജിത്കുമാര്‍ ഐ.എ.എസ്. ആണ് പ്രകാശനം ചെയ്തത്.

    	 ഇന്ത്യയുടെ വിദേശവ്യാപാരനയത്തില്‍ സ്വാധീനം ചെലുത്തുന്ന ലോകവ്യാപാരക്കരാറുകളിലും പ്രാദേശികവ്യാപാരക്കരാറുകളിലും കഴിഞ്ഞ കാലങ്ങളില്‍ ഗണ്യമായ മാറ്റം വരുത്തിയിട്ടുണ്ട്. തികച്ചും ലളിതമായ രീതിയിലാണ് ഉത്പന്നങ്ങളെയും അതിന്റെ തീരുവകളെയും കുറിച്ച് പുസ്തകത്തില്‍ ചിട്ടപ്പെടുത്തിയിരിക്കുന്നത്. റബ്ബറുത്പന്നങ്ങള്‍ ഏതൊക്കെ രാജ്യങ്ങളില്‍ നിന്നും കുറഞ്ഞ തീരുവയിലോ, തീരുവരഹിതമായോ ഇന്ത്യയിലേക്ക് ഇറക്കുമതി ചെയ്യാമെന്ന് ഈ പുസ്തകത്തില്‍ നിന്ന് എളുപ്പം മനസ്സിലാക്കാവുന്നതാണ്. റബ്ബര്‍ഗവേഷണകേന്ദ്രം പ്രസിദ്ധീകരിച്ച ഈ പുസ്തകം റബ്ബര്‍ മേഖലയില്‍ പ്രവര്‍ത്തിക്കുന്ന സംരംഭകര്‍ക്കും ഗവേഷകര്‍ക്കും ഒരു പോലെ പ്രയോജനകരമായിരിക്കും. പുസ്തകം റബ്ബര്‍ ഗവേഷണകേന്ദ്രം ലൈബ്രറിയില്‍ ലഭ്യമാണ്. വില 600 രൂപ.

    
    
    (Release ID: 1482722) Visitor Counter : 4