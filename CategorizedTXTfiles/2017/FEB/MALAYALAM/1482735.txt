      വാണിജ്യ വ്യവസായ മന്ത്രാലയം

      ഇന്ത്യയും, ക്രൊയേഷ്യയും തമ്മില്‍ സാമ്പത്തിക സഹകരണ കരാറില്‍ ഒപ്പുവെച്ചു
      Posted On: 15 FEB 2017 11:47AM by PIB Thiruvananthpuram

      ഇന്ത്യാ ഗവണ്‍മെന്റും, ക്രൊയേഷ്യന്‍ ഗവണ്‍മെന്റും തമ്മില്‍ സാമ്പത്തിക സഹകരണ കരാറില്‍ ഒപ്പുവെച്ചു. കേന്ദ്ര വാണിജ്യവ്യവസായ മന്ത്രി ശ്രീമതി. നിര്‍മല സീതാരാമനും, ക്രൊയേഷ്യയുടെ ഉപപ്രധാനമന്ത്രിയും സാമ്പത്തികകാര്യമന്ത്രിയുമായ ശ്രീമതി. മാര്‍ട്ടീന ഡാലികും ചേര്‍ന്ന് ക്രൊയേഷ്യയിലെ സാര്‍ഗ്രേബില്‍ വച്ചാണ് കരാറില്‍ ഒപ്പുവെച്ചത്.
      	 സാമ്പത്തിക ബന്ധങ്ങളും ഉഭയകക്ഷിവ്യാപാരവും വളര്‍ത്താനും പ്രോത്സാഹിപ്പിക്കാനും ഇന്ത്യയും ക്രൊയേഷ്യയും തമ്മില്‍ 1994 സെപ്തംബറില്‍ വ്യാപാര സാമ്പത്തിക സഹകരണ കരാറില്‍ ഒപ്പുവെച്ചിരുന്നു. 2009 -ല്‍ കാലാവധി അവസാനിച്ച കരാറിന്റെ തുടര്‍ച്ചയാണ് പുതിയ കരാര്‍.
      	 ക്രൊയേഷ്യയുമായുള്ള ഇന്ത്യയുടെ ഉഭയകക്ഷി വ്യാപാരം 2013-14, 2014-15, 2015-16 കാലയളവുകളില്‍ യഥാക്രമം 148.86, 205.04, 148.44 ദശലക്ഷം ഡോളറായിരുന്നു. ആഗോളമാന്ദ്യത്തിനിടയിലും ഇന്ത്യയും ക്രൊയേഷ്യയും തമ്മിലുള്ള ഉഭയകക്ഷി വ്യാപാരം കഴിഞ്ഞ മൂന്നുവര്‍ഷവും ഭദ്രമായി തുടര്‍ന്നു.
    
    
    (Release ID: 1482735) Visitor Counter : 3