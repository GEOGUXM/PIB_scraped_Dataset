      യു.പി.എസ്.സി

      സിവില്‍ സര്‍വീസ് പരീക്ഷ:വ്യക്തിത്വ പരീക്ഷയ്ക്ക് അര്‍ഹരായവരുടെ പട്ടിക പ്രസിദ്ധീകരിച്ചു
      Posted On: 22 FEB 2017 4:15PM by PIB Thiruvananthpuram

      	 യൂണിയന്‍ പബ്ലിക് സര്‍വീസ് കമീഷന്‍ (യു.പി.എസ്.സി) 2016 ഡിസംബര്‍ 3 മുതല്‍ 9 വരെ നടത്തിയ സിവില്‍ സര്‍വീസ് മെയിന്‍ പരീക്ഷയുടെ അടിസ്ഥാനത്തില്‍ വ്യക്തിത്വ പരിശോധനയ്ക്ക് അര്‍ഹത നേടിയവരുടെ പട്ടിക പ്രസിദ്ധീകരിച്ചു. പട്ടിക യു.പി.എസ്.സി വെബ്‌സൈറ്റായ www.upsc.gov.in ല്‍ ലഭ്യമാണ്.
      	 യാഗ്യത നേടിയവര്‍ വ്യക്തിത്വ പരിശോധനയുടെ സമയത്ത് പ്രായം, വിദ്യാഭ്യാസ യോഗ്യത, സമുദായം, വിഭിന്നശേഷിയുള്ളവരാണെങ്കില്‍ അത് തെളിയിക്കുന്ന സര്‍ട്ടിഫിക്കറ്റ് എന്നിവ സമര്‍പ്പിക്കണം. ഇതോടൊപ്പം ചോദ്യാവലി, അറ്റസ്‌റ്റേഷന്‍ ഫോറം, ടി.എ ഫോറം എന്നിവയും സമര്‍പ്പിക്കണം. എസ്.സി/എസ്ടി/ ഒബിസി, വിഭിന്നശേഷി സര്‍ട്ടിഫിക്കറ്റുക്കള്‍, ചോദ്യാവലി, അറ്റസ്‌റ്റേഷന്‍ ഫോറം, ടി.എ ഫോറം എന്നിവയുടെ മാതൃക യു.പി.എസ്.സി വെബ്‌സൈറ്റില്‍നിന്ന് ഡൗണ്‍ലോഡ് ചെയ്യാവുന്നതാണ്.
      	 അടുത്തമാസം 17 മുതല്‍ (2017 മാര്‍ച്ച് 17) വ്യക്തിത്വ പരിശോധന ആരംഭിച്ചേക്കും. യു.പി.എസ്.സിയുടെ ഡല്‍ഹി ഓഫീസില്‍വെച്ചാണ് വ്യക്തിത്വ പരീക്ഷ നടക്കുക. വിലാസം: യു.പി.എസ്.സി, ധോല്‍പ്പൂര്‍ ഹൗസ്, ഷാജഹാന്‍ റോഡ്, ന്യൂഡല്‍ഹി-110069. യോഗ്യത നേടിയിട്ടുള്ളവര്‍ക്ക് ഇത് സംബന്ധിച്ച അറിയിപ്പ് നേരിട്ട് ലഭിക്കും. കമ്മീഷന്റെ വെബ്‌സൈറ്റിലും ഇത് പ്രസിദ്ധീകരിക്കും. വ്യക്തിത്വ പരിശോധനക്കുള്ള ഇ-സമ്മണ്‍ കത്തുകള്‍ ലഭിക്കാത്ത ഉദ്യോഗാര്‍ത്ഥികള്‍ എത്രയും പെട്ടെന്ന് കമ്മീഷനെ ഫോണില്‍ ബന്ധപ്പെടണം. നമ്പറുകള്‍: 011-23385271, 011-23381125, 011-23098543. ഫാക്‌സ്: 011-23387310, 011-23384472. ഇ-സമ്മണ്‍ കത്തുകള്‍ കടലാസ് രൂപത്തില്‍ അയക്കുന്നതല്ല.
      	 വ്യക്തിത്വ പരീക്ഷയുടെ തീയതിയും സമയവും മാറ്റാനാവശ്യപ്പെട്ടുള്ള അഭ്യര്‍ത്ഥനകള്‍ പരിഗണിക്കുന്നതല്ല. ഉദ്യോഗാര്‍ത്ഥികളുടെ മേല്‍വിലാസത്തില്‍ മാറ്റം വന്നിട്ടുണ്ടെങ്കില്‍ അത് കത്ത്/ടെലിഫോണ്‍/ഫാക്‌സ് മാര്‍ഗങ്ങളിലേതെങ്കിലും വഴി യു.പി.എസ്.സിയെ അറിയിക്കണം.
      മെയിന്‍ പരീക്ഷ വിജയിക്കാത്തവരുടെ മാര്‍ക്ക് ഷീറ്റുകള്‍ അന്തിമഫലം വന്ന് 15 ദിവസത്തിനകം യു.പി.എസ്.സി വെബ്‌സൈറ്റില്‍ പ്രസിദ്ധപ്പെടുത്തുന്നതാണ്. കോടതി വിധി വരാനിരിക്കുന്നതിനാല്‍ 0000432, 0010513, 0659780 എന്നീ റോള്‍ നമ്പറുകളുള്ള ഉദ്യോഗാര്‍ത്ഥികളുടെ പരീക്ഷാഫലം തടഞ്ഞുവെച്ചിരിക്കുകയാണ്‌
    
    
    (Release ID: 1483194) Visitor Counter : 2