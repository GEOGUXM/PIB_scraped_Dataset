      മന്ത്രിസഭ

      നിരവധി അഴിമതി വിരുദ്ധ, യുക്തിസഹമായ പുനര്‍ഘടനാ മാര്‍ഗങ്ങള്‍ പ്രഖ്യാപിച്ച് ധനമന്ത്രി
      തെറ്റായ വിവരങ്ങള്‍ സമര്‍പ്പിക്കുന്ന അക്കൗണ്ടന്റുമാര്‍, മെര്‍ച്ചന്റ്
      ബാങ്കേഴ്‌സ് എന്നിവര്‍ക്ക് പിഴ ശിക്ഷ
      
      മുഖ്യമന്ത്രിമാരുടെയും ലഫ്റ്റനന്റ് ഗവര്‍ണ്ണര്‍മാരുടെയും ദുരിതാശ്വാസനിധിയിലേക്ക് നല്‍കുന്ന തുക നികുതിയില്‍നിന്നൊഴിവാക്കും
      
      കാര്‍ബണ്‍ ക്രെഡിറ്റ് വില്‍പ്പനയില്‍നിന്ന് ലഭിക്കുന്ന വരുമാനത്തിന് 10% കുറഞ്ഞ നിരക്ക്
      മുന്‍കൂര്‍ നികുതിയില്‍നിന്ന് (ടി.ഡി.എസ്) അധികമായി പിടിച്ച തുക തിരിച്ചു നല്‍കുമ്പോള്‍ പലിശ നല്‍കാന്‍ നിര്‍ദ്ദേശം.

      Posted On: 01 FEB 2017 6:14PM by PIB Thiruvananthpuram

    നിലവിലെ നികുതി ഭാരത്തിന്റെ പ്രധാനഭാഗവും ചുമക്കുന്നത് സത്യസന്ധരായ നികുതിദായകരും വരുമാനം കൃത്യമായി കാണിക്കുന്ന, ശമ്പളക്കാരായ ജീവനക്കാരുമാണെന്ന് പൊതു ബജറ്റ് 2017-2018 അവതരിപ്പിച്ചുകൊണ്ട് ധനകാര്യ മന്ത്രി ശ്രീ. അരുണ്‍ ജെയ്റ്റ്‌ലി വ്യക്തമാക്കി. നികുതിവെട്ടിപ്പ് നടത്തുന്ന കൂടുതല്‍ പേരെ നികുതിവ്യവസ്ഥയിലേക്ക് കൊണ്ടുവരാന്‍ ഗവണ്‍മെന്റ് ശ്രമിച്ചുകൊണ്ടിരിക്കുകയാണെന്ന് ഇതിനായി ചെറുകിട നികുതി ദായകരുടെ ആദായ നികുതി ഗവണ്‍മെന്റ് 10 ശതമാനത്തില്‍നിന്ന് 5 ശതമാനം ആയി കുറച്ചിട്ടുണ്ടെന്ന് അദ്ദേഹം അറിയിച്ചു. ബജറ്റില്‍ ഇതുമായി ബന്ധപ്പെട്ട നിര്‍ദ്ദേശങ്ങള്‍ താഴെക്കൊടുക്കുന്നു.
    
    1) റിപ്പോര്‍ട്ടുകളിലോ സര്‍ട്ടിഫിക്കറ്റുകളിലോ തെറ്റായ വിവരങ്ങള്‍ സമര്‍പ്പിക്കുന്ന അക്കൗണ്ടന്റുമാര്‍, മെര്‍ച്ചന്റ് ബാങ്കര്‍മാര്‍, രജിസ്റ്റേര്‍ഡ് വാല്യൂവര്‍മാര്‍ എന്നിവര്‍ക്ക് അത്തരം ഓരോ തെറ്റിനും 10000 രൂപ പിഴ ഈടാക്കാന്‍ ബജറ്റ് നിര്‍ദ്ദേശിക്കുന്നു.
    2) ഹരിത വളര്‍ച്ച പ്രോത്സാഹിപ്പിക്കുന്നതിനായി കാര്‍ബണ്‍ ക്രെഡിറ്റ് വില്‍പ്പനയില്‍നിന്ന് ലഭിക്കുന്ന വരുമാനത്തിന് 10 ശതമാനം നികുതി ഇളവ് നല്‍കാന്‍ ധനകാര്യ മന്ത്രി നിര്‍ദ്ദേശിച്ചു.
    
    3) മുഖ്യമന്ത്രിമാരുടെയും ലഫ്റ്റനന്റ് ഗവര്‍ണ്ണര്‍മാരുടെയും ദുരിതാശ്വാസനിധിയിലേക്ക് നല്‍കുന്ന തുക നികുതിയില്‍നിന്നൊഴിവാക്കും. നിലവില്‍ പ്രധാനമന്ത്രിയുടെ ദുരിതാശ്വാസ നിധിയിലേക്ക് നല്‍കുന്ന സംഭാവനകള്‍ക്ക് നികുതിയിളവ് ലഭ്യമാണ്.
    
    4) കോള്‍ സെന്റര്‍ വ്യവസായത്തെ പ്രോത്സാഹിപ്പിക്കാനും ഇന്ത്യന്‍ യുവാക്കളുടെ തൊഴിലവസരങ്ങള്‍ വര്‍ദ്ധിപ്പിക്കാനും കോള്‍ സെന്റര്‍ ബിസിനസില്‍ മാത്രം ഏര്‍പ്പെടുന്നവരുടെ നികുതിയില്‍ കുറവുവരുത്താന്‍ ബജറ്റ് നിര്‍ദ്ദേശിക്കുന്നു.
    
    5) കൂടുതലായി പിടിച്ച ടി.ഡി.എസ് തിരിച്ചു നല്‍കുമ്പോള്‍ പലിശ നല്‍കാന്‍ ബജറ്റ് നിര്‍ദ്ദേശിക്കുന്നു. അതേ സമയം ആദായനികുതി റിട്ടേണുകള്‍ സമയത്തിനു ഫയല്‍ ചെയ്യുന്നത് പ്രോത്സാഹിപ്പിക്കാന്‍ വൈകി റിട്ടേണുകള്‍ ഫയല്‍ചെയ്യുന്ന അവസരങ്ങളില്‍ ഒരു ഫീസ് ഈടാക്കും.
    
    6) ഉത്ഭവത്തില്‍നിന്ന് നികുതി സ്വീകരിക്കുന്നതും കുറവുവരുത്തുന്നതും സംബന്ധിച്ച് നികുതിദായകര്‍ അഭിമുഖീകരിക്കുന്ന പ്രശ്‌നങ്ങള്‍ പരിഹരിക്കുന്നതിന് സെന്‍ട്രല്‍ ബോര്‍ഡ് ഓഫ് ഡയറക്ട് ടാക്‌സസിനെ ചുമതലപ്പെടുത്തി.
    
    7) ഉറവിടത്തില്‍ത്തന്നെ നികുതി കുറവു വരുത്തുന്നതിലെ വ്യവസ്ഥകള്‍ 2013 ലെ ഭൂമി ഏറ്റെടുക്കല്‍ ന്യായവിലയും നഷ്ടപരിഹാരവും നല്‍കല്‍ നിയമത്തിന് 2013 ന് ബാധകമായിരിക്കില്ല.
    
    8) ഉറവിടത്തില്‍ത്തന്നെ നികുതി ചുമത്തുന്ന സമ്പ്രദായം ശക്തിപ്പെടുത്താന്‍ നികുതി നല്‍കുന്നയാള്‍ നികുതി ശേഖരിക്കുന്ന ആള്‍ക്ക് തന്റെ പാന്‍ നമ്പര്‍ സമര്‍പ്പിക്കേണ്ടത് നിര്‍ബന്ധമാക്കും. ഇല്ലെങ്കില്‍ കൂടുതല്‍ ഉയര്‍ന്ന നികുതി നല്‍കേണ്ടിവരും.
    
    9) ഒരു ദിവസം 3 ലക്ഷത്തില്‍ക്കൂടുതല്‍ രൂപയുടെ ഇടപാടുകള്‍ പണമായി നടത്താന്‍ പാടില്ലെന്ന് ബജറ്റ് നിര്‍ദ്ദേശിക്കുന്നു. ഇത്തരം സന്ദര്‍ഭങ്ങളില്‍ അക്കൗണ്ട് പേയീ ചെക്ക്, അക്കൗണ്ട് പേയീ ബാങ്ക് ഡ്രാഫ്റ്റ്, ബാങ്ക് അക്കൗണ്ട് വഴി ഇലക്ട്രോണിക് ക്ലിയറന്‍സ് സംവിധാനം എന്നിവ വഴി വേണം പണം കൈമാറാന്‍. ഇതു ലംഘിച്ചാല്‍ പിഴ അടക്കേണ്ടി വരും. ഈ നിയന്ത്രണം ഗവണ്‍മെന്റ്, ബാങ്കുകള്‍, സെന്‍ട്രല്‍ ഗവണ്‍മെന്റ് വിജ്ഞാപനം ചെയ്ത മറ്റ് വിവിധ വിഭാഗങ്ങള്‍ എന്നിവര്‍ക്ക് ബാധകമല്ല.
    
    10) 2016 ലെ ധനകാര്യ നിയമത്തിലെ 197 (സി) വകുപ്പ് എടുത്തു കളയാന്‍ ബജറ്റ് നിര്‍ദ്ദേശിക്കുന്നു. 2016 ലെ വരുമാനം വെളിപ്പെടുത്തല്‍ പദ്ധതി നിലവില്‍വരുന്നതിനു മുമ്പ് വെളിപ്പെടുത്താത്ത വരുമാനം കണക്കാക്കാനുള്ള ഉപാധിയായിരുന്നു ഇത്. അതേസമയം പരിശോധന (തെരച്ചില്‍) നടക്കുന്ന കേസുകളില്‍ ആവശ്യമായ തെളിവുകള്‍ ലഭിച്ചാല്‍ ബന്ധപ്പെട്ട ഉദ്യോഗസ്ഥന് പത്തു വര്‍ഷം മുമ്പു വരെയുള്ള വരുമാനം പരിശോധിക്കാവുന്നതാണ്.
    
    11) അഡ്വാന്‍സ് റൂളിംഗ് ഫോര്‍ ഇന്‍കംടാക്‌സ് അതോറിറ്റിയെ കസ്റ്റംസ്, സെന്‍ട്രല്‍ എക്‌സൈസ്, സര്‍വീസ് ടാക്‌സ് അതോറിറ്റി ഫോര്‍ അഡ്വാന്‍സ് റൂളിംഗുമായി ലയിപ്പിച്ച് പൊതുവായ അതോറിറ്റി ഫോര്‍ അഡ്വാന്‍സ് റൂലിംഗ് സ്ഥാപിക്കുന്നതിന് ബജറ്റ് നിര്‍ദ്ദേശിക്കുന്നു. അതോറിറ്റി പാസ്സാക്കുന്ന ഓര്‍ഡറുകള്‍ ആദായനികുതി നിയമത്തിലെ സെക്ഷന്‍ 10(23 സി) അനുസരിച്ച് ട്രൈബ്യൂണലിനു മുമ്പാകെ അപ്പീല്‍ പോകാന്‍ പറ്റുന്നതാക്കും.
    
    12) തൊഴില്‍ ഉള്ള വ്യക്തിയും സ്വയം തൊഴില്‍ ചെയ്യുന്ന വ്യക്തിയും തമ്മില്‍ സമത്വം ഉറപ്പുവരുത്താന്‍ നാഷണല്‍ പെന്‍ഷന്‍ സിസ്റ്റം ട്രസ്റ്റിലേക്ക് സ്വയം തൊഴില്‍ ചെയ്യുന്ന വ്യക്തി നല്‍കുന്ന തൂകയുടെ 20 ശതമാനം വരെ കിഴിവ് അനുവദിക്കും.
    13) ഒരു കമ്പനിയുടെ മുന്‍ഗണനാ ഓഹരികള്‍ ഇക്വിറ്റി ഓഹരികളായി മാറ്റുന്ന അവസരത്തില്‍ ടാക്‌സ് ന്യൂട്രാലിറ്റി ലഭ്യമാക്കും.
    
    ***
    

    
    (Release ID: 1481578) Visitor Counter : 3