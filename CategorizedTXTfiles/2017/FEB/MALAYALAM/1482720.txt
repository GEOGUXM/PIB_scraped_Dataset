      രാജ്യരക്ഷാ മന്ത്രാലയം

      എയ്‌റോ ഇന്ത്യ 2017-ന് കരസേനാ മേധാവി ജനറല്‍ ബിപിന്‍ റാവത്ത് സാക്ഷ്യം വഹിച്ചു
      Posted On: 14 FEB 2017 4:53PM by PIB Thiruvananthpuram

      ബംഗലൂരുവിലെ യെലഹങ്ക വ്യോമതാവളത്തില്‍ ഇന്ന് (ഫെബ്രുവരി 14ന്) ആരംഭിച്ച എയിറോസ്‌പേസ് ആന്‍ഡ് ഡിഫന്‍സ് എക്‌സിബിഷന്റെ 11ാമത് ദ്വൈവാര്‍ഷിക എഡിഷന്‍ -എയ്‌റോ ഇന്ത്യ 2017-ന് കരസേനാ മേധാവി ജനറല്‍ ബിപിന്‍ റാവത്ത് സാക്ഷ്യം വഹിച്ചു. ശനിയാഴ്ച വരെയാണ് എയിറോ ഇന്ത്യ 2017 പ്രദര്‍ശനം നടക്കുന്നത്.
      ഗവണ്‍മെന്റ്, പൊതു, സ്വകാര്യ സംരഭകരുടെ ഗ്യാലറികള്‍ ജനറല്‍ ബിപിന്‍ റാവത്ത് സന്ദര്‍ശിച്ചു. നിരവധി ദേശീയ- അന്തര്‍ദേശീയ നിര്‍മ്മാണ സ്ഥാപനങ്ങളുമായും അദ്ദേഹം ആശയവിനിമയം നടത്തി. രാജ്യത്തെ സായുധസേകള്‍, വ്യവസായം, അക്കാദമിക് രംഗം എന്നിവയുടെ കൂട്ടായ പ്രവര്‍ത്തനത്തെ അദ്ദേഹം അഭിനന്ദിച്ചു. ആധുനികവല്‍ക്കരണത്തെ ത്വരിതപ്പെടുത്തുന്ന ദേശീയ മുന്നേറ്റങ്ങളിലും, മേക്ക് ഇന്‍ ഇന്ത്യാ സംരംഭങ്ങളിലും കരസേനാ മേധാവി താല്‍പര്യം പ്രകടിപ്പിച്ചു.
      ഇന്ത്യന്‍ സേനയുടെ ആര്‍മി ഏവിയേഷന്‍ കോര്‍പ്‌സ് പറക്കല്‍ യന്ത്രങ്ങളിലൂടെ അവരുടെ കഴിവ് പ്രദര്‍ശിപ്പിച്ചു. ഇന്‍ഡിജീനസ് അഡ്‌വാന്‍സ് ലൈറ്റ് ഹെലികോപ്റ്ററിന്റെ രുദ്ര എന്നറിയപ്പെടുന്ന എഎല്‍എച്ച്-ഡബ്യൂയുഎസ്‌ഐ സായുധ വിഭാഗത്തിന്റെ ഗ്രൗണ്ട് ഫോഴ്‌സസിനുവേണ്ടി ആകാശത്ത് നിന്നും പ്രഹരമേല്‍പ്പിക്കാനുള്ള ശേഷി വിശദീകരിക്കുന്ന പ്രദര്‍ശനവുമുണ്ടായി. ആര്‍മി ഏവിയേഷന്‍ പവലിയന്റെ ഒരു വിഭാഗം ഇന്ത്യന്‍ സേനയുടെ പരിണാമം വെളിപ്പെടുത്താന്‍ വേണ്ടിയുള്ളതായിരുന്നു. ആര്‍മി ഏവിയേഷന്‍ പവലിയനും കരസേനാ മേധാവി ജനറല്‍ ബിപിന്‍ റാവത്ത് സന്ദര്‍ശിച്ചു.
    
    
    (Release ID: 1482720) Visitor Counter : 2