      തെരഞ്ഞെടുപ്പ് കമ്മീഷന്‍

      ഉത്തര്‍ പ്രദേശ് നിയമസഭാ തെരഞ്ഞെടുപ്പ് - ആറാം ഘട്ടം: ഒറ്റ നോട്ടത്തില്‍
      Posted On: 28 FEB 2017 1:18PM by PIB Thiruvananthpuram

      	 ഉത്തര്‍ പ്രദേശില്‍ ശനിയാഴ്ച (മാര്‍ച്ച് 4 ന്) നടക്കുന്ന ആറാം ഘട്ട നിയമസഭാ തെരഞ്ഞെടുപ്പില്‍ 49 മണ്ഡലങ്ങളിലായി 635 സ്ഥാനാര്‍ത്ഥികള്‍ മത്സരിക്കുന്നു. മൊത്തം 1,72,86,327 വോട്ടര്‍മാരില്‍ 94,78,923 പുരുഷന്മാരും 78,06,416 സ്ത്രീകളും, 988 പേര്‍ മൂന്നാം ലിംഗക്കാരുമാണ്.
      	 സ്ഥാനാര്‍ത്ഥികളില്‍ 63 പേര്‍ വനിതകളാണ്. ഏറ്റവും കൂടുതല്‍ പേര്‍ മത്സരിക്കുന്നത് ഗോരഖ്പൂര്‍ നഗര മണ്ഡലത്തിലാണ് -23 പേര്‍. ഏറ്റവും കുറവ് അസംഗഢ്, മുഹമ്മദാബാദ് ഗോന മണ്ഡലങ്ങളിലും - ഏഴ് പേര്‍ വീതം. 17 മണ്ഡലങ്ങളില്‍ ഒന്നില്‍ കൂടുതല്‍ വനിതാ സ്ഥാനാര്‍ത്ഥികളുമുണ്ട്.
      	 ബിഎസ്പി 49 സീറ്റിലും, ബിജെപി 45 സീറ്റിലും, രാഷ്ട്രീയ ലോക്ദള്‍ 36 സീറ്റിലും, സമാജ്‌വാദി പാര്‍ട്ടി 40 സീറ്റിലും, കോണ്‍ഗ്രസ് 10 സീറ്റിലും, സിപി.ഐ. 15 സീറ്റിലും, സി.പി.ഐ. (എം) 4 സീറ്റിലും, എന്‍.സി.പി. 14 സീറ്റിലും മത്സരിക്കുന്നു. 174 കക്ഷിരഹിതര്‍ ജനവിധി തേടുന്നു. രജിസ്റ്റര്‍ ചെയ്തതും എന്നാല്‍ അംഗീകാരമില്ലാത്തതുമായ കക്ഷികളുടെ 248 സ്ഥാനാര്‍ത്ഥികളും മത്സര രംഗത്തുണ്ട്. വോട്ടര്‍മാരുടെ എണ്ണത്തില്‍ വലിയ മണ്ഡലം മൗവും, ചെറുത് സിക്കന്ദര്‍പൂരുമാണ്. നേരിട്ടുള്ള മത്സരം എവിടെയുമില്ല.
      	 17,926 പോളിങ്ങ് സ്‌റ്റേഷനുകളിലായി 22,300 ബാലറ്റ് യൂണിറ്റുകളും, 19,719 കണ്‍ട്രോള്‍ യൂണിറ്റുകളും സജ്ജമാക്കിയിട്ടുണ്ട്.
    
    
    (Release ID: 1483359) Visitor Counter : 5