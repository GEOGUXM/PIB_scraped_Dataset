      പഴ്‌സണല്‍, പബ്ലിക് ഗ്രീവന്‍സസ് ആന്റ് പെന്‍ഷന്‍സ് മന്ത്രാലയം

      പൊതുഭരണ മികവിന് പ്രധാനമന്ത്രിയുടെ പുരസ്‌കാരങ്ങള്‍
      Posted On: 02 FEB 2017 3:35PM by PIB Thiruvananthpuram


    കേന്ദ്ര സംസ്ഥാന ഗവണ്‍മെന്റ് സ്ഥാപനങ്ങള്‍, ജില്ലകള്‍ തുടങ്ങിയവ നടപ്പിലാക്കുന്ന അസാധാരണവും, നൂതനവുമായ പ്രവര്‍ത്തനങ്ങളെ അംഗീകരിക്കുന്നതിനും ആദരിക്കുന്നതിനുമായി ഏര്‍പ്പെടുത്തിയിട്ടുള്ളതാണ് ''പൊതു ഭരണ മികവിനുള്ള പ്രധാനമന്ത്രിയുടെ പുരസ്‌കാരങ്ങള്‍''. മുന്‍ഗണനാ പദ്ധതിയുടെ വിഭാഗത്തില്‍ 15 ഉം നൂതനാശയ വിഭാഗത്തില്‍ 2 ഉം ഉള്‍പ്പെടെ പരമാവധി 17 അവാര്‍ഡുകളാണ് നല്‍കുക. താഴെപ്പറയുന്നവയാണ് മുന്‍ഗണനാ പദ്ധതികള്‍:
    1. പ്രധാനമന്ത്രി കൃഷി സിന്‍ചായ് യോജന (പി.എം.കെ.എസ്.വൈ)
    2. പ്രധാനമന്ത്രി ഫസല്‍ ബീമാ യോജന (പി.എം.എഫ്.ബി.വൈ)
    3. ദീന്‍ ദയാല്‍ ഉപാദ്ധ്യായ് ഗ്രാം ജ്യോതി യോജന (ഡി.ഡി.യു.ജി.ജെ.വൈ)
    4. ഇ - ദേശീയ കാര്‍ഷിക വിപണി (ഇ- നാം)
    5. സ്റ്റാന്‍ഡ്അപ്പ് ഇന്ത്യ / സ്റ്റാര്‍ട്ട് അപ്പ് ഇന്ത്യ
    
    ഇതിന് പുറമെ പരിസ്ഥിതി സംരക്ഷണം, ദുരന്ത നിവാരണം, ജലസംരക്ഷണം, ഊര്‍ജ്ജം, വിദ്യാഭ്യാസം, ആരോഗ്യം, വനിത ശിശു ക്ഷേമ പ്രവര്‍ത്തനങ്ങള്‍ തുടങ്ങിയ മേഖലയില്‍ നൂതന ആശയങ്ങള്‍ നടപ്പിലാക്കുന്ന കേന്ദ്ര സംസ്ഥാന ഗവണ്‍മെന്റ് സ്ഥാപനങ്ങള്‍ക്കും ജില്ലകള്‍ക്കും അവാര്‍ഡുകള്‍ ഏര്‍പ്പെടുത്തിയിട്ടുണ്ട്.
    
    ഇക്കൊല്ലം വിവിധ സംസ്ഥാനങ്ങളിലെ 600 ഓളം ജില്ലകളില്‍ നിന്ന് 1,515 അപേക്ഷകളാണ് മുന്‍ഗണനാ പദ്ധതി വിഭാഗത്തില്‍ അവാര്‍ഡ് പരിഗണനയ്ക്കായി ലഭിച്ചിട്ടുള്ളത്. നൂതന ആശയ വിഭാഗത്തില്‍ 830 അപേക്ഷകളും. ഇക്കൊല്ലത്തെ സിവില്‍ സര്‍വ്വീസ് ദിനത്തില്‍ പുരസ്‌ക്കാരങ്ങള്‍ സമ്മാനിക്കും.
    

    
    (Release ID: 1481601) Visitor Counter : 2