      മന്ത്രിസഭ

      വനിതാ-ശിക്ഷുക്ഷേമത്തിന് 2016-17ലെ ബജറ്റ് എസ്റ്റിമേറ്റായ 1,56,528 കോടിയില്‍ നിന്നും 2017-18 ജനറല്‍ ബജറ്റില്‍ 2017(18 വര്‍ഷത്തേക്കുള്ള വിഹിതം 1,84,632 കോടിയാക്കി
      14 ലക്ഷം അംഗനവാടി ഐ.സി.ഡി.എസ് കേന്ദ്രങ്ങളില്‍ മഹിളാ ശക്തി കേന്ദ്രങ്ങള്‍.
      ദേശീയ ഭവന ബാങ്ക് വ്യക്തിഗത ഭവനവായ്പയായി 2017-18ല്‍ 20,000 കോടി രൂപ പുനര്‍വായ്പ നല്‍കും.

      Posted On: 01 FEB 2017 6:44PM by PIB Thiruvananthpuram

    വിവിധ വകുപ്പുകള്‍ വഴി നടപ്പാക്കുന്ന വനിതാ-ശിശുക്ഷേമ പദ്ധതികള്‍ക്കായി 2017(18ലെ വിഹിതം മുന്‍വര്‍ഷത്തെ 1,56,528 കോടിയില്‍ നിന്നും 1,84,632 കോടിയായി ഉയര്‍ത്തുന്നതായി തന്റെ ബജറ്റ് പ്രസംഗത്തില്‍ കേന്ദ്ര ധന-കോര്‍പ്പറേറ്റ് കാര്യ മന്ത്രി ശ്രീ അരുണ്‍ ജെയ്റ്റിലി പ്രഖ്യാപിച്ചു.
    
    അതോടൊപ്പം തന്നെ രാജ്യത്തെ ഗ്രാമീണതലത്തില്‍ 14 ലക്ഷം വരുന്ന ഐ.സി.ഡി.എസ് അംഗനവാടികളിലും 500 കോടി ചെലവില്‍ മഹിളാ ശക്തികേന്ദ്രങ്ങള്‍ സ്ഥാപിക്കുമെന്നും അദ്ദേഹം വ്യക്തമാക്കി. ഈ കേന്ദ്രങ്ങളിലൂടെ ഗ്രാമീണമേഖലയിലെ സ്ത്രീകള്‍ ഒരിടത്ത് ഒന്നിച്ചുചേരാനും ഗ്രാമീണ സ്ത്രീശാക്തീകരണത്തിന് വേണ്ട തൊഴില്‍പരിശീലനത്തിനുള്ള അവസരം, തൊഴില്‍, ഡിജിറ്റല്‍ സാക്ഷരത, ആരോഗ്യ-പോഷകാഹാര വിവരങ്ങള്‍ എന്നിവ നല്‍കാനും കഴിയും. 2016 ഡിസംബര്‍ 31ന് പ്രധാനമന്ത്രി പ്രഖ്യാപിച്ച പദ്ധതിയുടെ അടിസ്ഥാനത്തില്‍ ആശുപത്രികളില്‍ പ്രസവത്തിന് വിധേയരാകുന്ന സ്ത്രീകള്‍ക്ക് പ്രസവശുശ്രൂഷയ്ക്കും കുട്ടികളുടെ പ്രതിരോധ കുത്തിവയ്പ്പുകള്‍ക്കുമായി അവരുടെ ബാങ്ക് അക്കൗണ്ടുകളിലേക്ക് പ്രഖ്യാപിച്ച പ്രകാരമുള്ള 6,000 രൂപ നിക്ഷേപിക്കുമെന്നും മന്ത്രി ജെയ്റ്റിലി പറഞ്ഞു.
    
    ഓരോരുത്തര്‍ക്കും താങ്ങാവുന്ന ഭവന നിര്‍മ്മാണം പ്രോത്സാഹിപ്പിക്കാനും അതിലേക്ക് കൂടുതല്‍ നിക്ഷേപം ലക്ഷ്യമാക്കിയും ഇത്തരം ഭവനനിര്‍മ്മാണത്തിന് അടിസ്ഥാനസൗകര്യ വികസന പദവി നല്‍കും. ഇത് ആ പദ്ധതികള്‍ക്ക് കൂടുതല്‍ ആനുകൂല്യങ്ങള്‍ ലഭിക്കുന്നതിന് സഹായകരമാകും. ഭവനവായ്പാ പലിശകളില്‍ പ്രധാനമന്ത്രി പ്രഖ്യാപിച്ച കൈത്താങ്ങിനും നാണയമൂല്യശോഷണ നടപടികള്‍ക്ക് ശേഷം ബാങ്കുകള്‍ പലിശനിരക്ക് കുറച്ചതിനും പുറമെ ദേശീയ ഹൗസിംഗ് ബാങ്ക് വ്യക്തിഗത ഭവനവായ്പകള്‍ക്കായി 20,000 കോടി പുനര്‍വായ്പ നല്‍കുമെന്നും മന്ത്രി പ്രഖ്യാപിച്ചു.
    
    
    ***

    
    
    (Release ID: 1481591) Visitor Counter : 3