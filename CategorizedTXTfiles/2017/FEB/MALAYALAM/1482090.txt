      PIB Headquarters

      സമുദ്ര സംബന്ധിയായ കരുത്തിനെ കുറിച്ചുള്ള വാര്‍ഷിക സമ്മേളനം
      Posted On: 07 FEB 2017 5:52AM by PIB Thiruvananthpuram


    
    ദേശീയ മാരിടൈം ഫൗണ്ടേഷന്റെ ആഭിമുഖ്യത്തില്‍ സംഘടിപ്പിച്ചിട്ടുള്ള സമുദ്ര സംബന്ധിയായ കരുത്തിനെ കുറിച്ചുള്ള വാര്‍ഷിക സമ്മേളനം വ്യാഴം, വെള്ളി ദിവസങ്ങളില്‍ ന്യൂ ഡല്‍ഹിയില്‍ നടക്കും. ''സമുദ്ര സമ്പദ് ഘടന : ആശയം ഘടകങ്ങള്‍ വികസനം'' എന്നതാണ് ഇക്കൊല്ലത്തെ പ്രമേയം.
    
    കേന്ദ്ര റോഡ് ഗതാഗത ഹൈവേയ്‌സ് ഷിപ്പിംഗ് മന്ത്രി ശ്രീ. നിതിന്‍ ഗഡ്ക്കരി സമ്മേളനം ഉദ്ഘാടനം ചെയ്യും. കേന്ദ്ര നൈപുണ്യ വികസന സംരംഭകത്വ സഹമന്ത്രി ശ്രീ. രാജീവ് പ്രതാപ് റൂഡി മുഖ്യാതിഥിയായിരിക്കും.
    
    ആസ്‌ട്രേലിയ, ചൈന, ബംഗ്ലാദേശ്, സെഷല്‍സ്, മൗറീഷ്യസ്, ശ്രീലങ്ക, സിംഗപ്പൂര്‍ എന്നിവിടങ്ങളില്‍ നിന്നുള്ള വിദഗ്ധരും, നയരൂപീകരണവുമായി ബന്ധപ്പെട്ടവരും സമ്മേളനത്തില്‍ പങ്കെടുക്കും.
    

    
    (Release ID: 1482090) Visitor Counter : 2