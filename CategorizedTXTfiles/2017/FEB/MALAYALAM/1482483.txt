      PIB Headquarters

      പ്രധാനമന്ത്രി ഗരീബ് കല്യാണ്‍ യോജന വെളിപ്പെടുത്തിയിട്ടില്ലാത്ത സമ്പാദ്യം നിയമവിധേയമാക്കാനുള്ള അവസാന അവസരം: ആദായനികുതി കമീഷണര്‍
      Posted On: 10 FEB 2017 5:34PM by PIB Thiruvananthpuram

      വെളിപ്പെടുത്തിയിട്ടില്ലാത്ത സമ്പാദ്യവും കള്ളപ്പണവും നിയമവിധേയമാക്കാനുള്ള അവസാന അവസരമാണ് പ്രധാനമന്ത്രി ഗരീബ് കല്യാണ്‍ യോജനയിലൂടെ ലഭ്യമാവുന്നതെന്നും ഇത് പരമാവധി പ്രയോജനപ്പെടുത്തണമെന്നുംതിരുവനന്തപുരം ആദായനികുതി കമീഷണര്‍ എ. മോഹന്‍ഐ.ആര്‍.എസ്.ആവശ്യപ്പെട്ടു. പ്രധാനമന്ത്രി ഗരീബ് കല്യാണ്‍ യോജനയുടെ പ്രയോജനങ്ങള്‍ ജനങ്ങളിലെത്തിക്കാന്‍ ആദായനികുതി വകുപ്പ് തിരുവനന്തപുരത്ത് ആയാകാര്‍ ഭവനില്‍ സംഘടിപ്പിച്ച ബോധവത്കരണ പരിപാടിയില്‍മുഖ്യ പ്രഭാഷണം നടത്തുകയായിരുന്നു അദ്ദേഹം.
      	 ഈ പദ്ധതി അനുസരിച്ച് ഒരുവ്യക്തിക്ക് ഇതുവരെവെളിപ്പെടുത്താത്ത തന്റെ പണം/ ബാങ്ക് നിക്ഷേപം എന്നിവസംബന്ധിച്ച വിവരങ്ങള്‍ വെളിപ്പെടുത്താം. ഇത്തരത്തില്‍വെളിപ്പെടുത്തുന്ന പണം/ ബാങ്ക് നിക്ഷേപത്തിന്റെ 49.9% പിഴയായി നല്‍കേണ്ടി വരും. അവശേഷിക്കുന്ന തുകയില്‍ 25% പ്രധാനമന്ത്രി ഗരീബ് കല്യാണ്‍ യോജനയില്‍ നിക്ഷേപിക്കണം. ഇത് നാലുവര്‍ഷം കഴിഞ്ഞേ തിരിച്ചു ലഭിക്കൂ. ഫലത്തില്‍വെളിപ്പെടുത്തുന്ന തുകയുടെ 50% ഉടമയ്ക്ക് ലഭിക്കും. 2016 ഫെബ്രുവരി 16ന് നിലവില്‍ വന്ന ഈ പദ്ധതിക്ക് ഈ വര്‍ഷംമാര്‍ച്ച് 31 വരെ (2017 മാര്‍ച്ച് 31) കാലാവധിയുണ്ട്. ഈ പദ്ധതിയില്‍ നിന്ന് ലഭിക്കുന്ന വരുമാനം ദരിദ്രരുടെ ക്ഷേമത്തിനായാണ്‌വിനിയോഗിക്കുക.
      	 കറന്‍സി അസാധുവാക്കലിനുശേഷം നടന്ന ഇടപാടുകള്‍ ആദായനികുതി വകുപ്പ് പരിശോധിച്ചുകൊണ്ടിരിക്കുകയാണെന്നും ഇനിയും കള്ളപ്പണംകൈവശംവെച്ചിട്ടുള്ളവര്‍ നിശ്ചിത കാലയളവിനുള്ളില്‍ പ്രധാനമന്ത്രി ഗരീബ് കല്യാണ്‍ യോജന പ്രയോജനപ്പെടുത്തി പണം നിയമവിധേയമാക്കണമെന്നും ശ്രീ.മോഹന്‍ ആവശ്യപ്പെട്ടു.
      	 നിരവധി പേര്‍ മറ്റുള്ളവരുടെ ബാങ്ക് അക്കൗണ്ടുകളില്‍ പണം നിക്ഷേപിക്കുന്നുണ്ടെന്നുംകേന്ദ്ര ഗവണ്‍മന്റ് 2016 ല്‍ പാസ്സാക്കിയ ബിനാമി നിരോധന നിയമമനുസരിച്ച് ഇങ്ങനെ ചെയ്യുന്നവര്‍ക്കുള്ള പിഴയും ശിക്ഷയുംകൂടുതല്‍ കര്‍ക്കശമാക്കിയിട്ടുണ്ടന്നും അദ്ദേഹംചൂണ്ടിക്കാട്ടി. മറ്റുള്ളവരുടെ ബാങ്ക് അക്കൗണ്ടുകളെ കള്ളപ്പണംവെളുപ്പിക്കാന്‍ ഉപയോഗിക്കാതെ പ്രധാന്‍മന്ത്രി ഗരീബ് കല്യാണ്‍ യോജന പ്രയോജനപ്പെടുത്തണമെന്ന് ആദായ നികുതി കമീഷണര്‍ അഭ്യര്‍ത്ഥിച്ചു.
      	 ആദായ നികുതി നിയമത്തില്‍ വന്ന മാറ്റങ്ങള്‍ ജനങ്ങള്‍ ശ്രദ്ധിക്കണണെന്നും മൂന്നു ലക്ഷത്തില്‍കൂടുതല്‍ തുക ഇനി പണമായി നേരിട്ട് കൈമാറാനാകില്ലെന്നും അദ്ദേഹം പറഞ്ഞു. ഇത് ലംഘിച്ചാല്‍കൈമാറുന്ന തുക മുഴുവന്‍ പിഴയായി ഒടുക്കേണ്ടി വരും.
      പരിപാടിയില്‍ പങ്കെടുത്തുവരുടെ സംശയങ്ങള്‍ക്ക് ആദായനികുതി കമീഷണര്‍ മറുപടിനല്‍കി. 	 ചാര്‍ട്ടേര്‍ഡ് അക്കൗണ്ടന്റുമാര്‍, സ്വര്‍ണ്ണവ്യാപാര സംഘടനാ പ്രതിനിധികള്‍, അഭിഭാഷര്‍, സഹകരണ സംഘങ്ങള്‍, ചേംബര്‍ഓഫ് കൊമേഴ്‌സ്, റിയള്‍എസ്റ്റേറ്റ്, ഭവന നിര്‍മാണമേഖലയുടെ പ്രതിനിധികള്‍തുടങ്ങിയവര്‍ പരിപാടിയില്‍ പങ്കെടുത്തു.
      	 ആദായനികുതി വകുപ്പ് ജോയിന്റ് കമീഷണര്‍മാരായ എസ്. മരുത പാണ്ഡ്യന്‍ സ്വാഗതവും ആര്‍ കൃഷ്ണകുമാര്‍ നന്ദിയും പറഞ്ഞു.
    
    
    (Release ID: 1482483) Visitor Counter : 9