      ആഭ്യന്തരകാര്യ മന്ത്രാലയം

      ഇന്ത്യയില്‍ സംഭവിക്കുന്നതിനെ ആശ്രയിച്ചാണ് ഏഷ്യയുടെ ഭാവിയെന്ന് കേന്ദ്ര സഹമന്ത്രി ശ്രീ. എം.ജെ. അക്ബര്‍
      Posted On: 09 FEB 2017 5:01PM by PIB Thiruvananthpuram

      			
      	 സമ്പദ് സമൃദ്ധിക്കുള്ള ഏറ്റവും വലിയ ഭീഷണി ഭീകരതയാണെന്ന് കേന്ദ്ര വിദേശകാര്യ സഹമന്ത്രി ശ്രീ. എം.ജെ. അക്ബര്‍ പറഞ്ഞു. ഭീകരത തുടച്ചു നീക്കിയാല്‍ സമാധാനം പുലരുമെന്നും അദ്ദേഹം പറഞ്ഞു. ഹര്യാനയിലെ മാനേസറില്‍ ദേശീയ സുരക്ഷാ ഗാര്‍ഡിന്റെ (എന്‍.എസ്.ജി) ആഭിമുഖ്യത്തില്‍ നടക്കുന്ന അന്താരാഷ്ട്ര ഭീകരവിരുദ്ധ സെമിനാറില്‍ സംസാരിക്കുകയായിരുന്നു ശ്രീ. അക്ബര്‍.
      	 ഭീകരതയ്‌ക്കെതിരെയുള്ള പോരാട്ടത്തില്‍ ഇന്ത്യ ഉറച്ചു തന്നെ നില്‍ക്കുമെന്ന് പറഞ്ഞ വിദേശകാര്യ സഹമന്ത്രി ഭീകരതയെ പിന്‍തുണയ്ക്കുന്ന രാജ്യങ്ങളെ ഒറ്റപ്പെടുത്തണമെന്നും അഭിപ്രായപ്പെട്ടു. ഭൂരാഷ്ട്രീയപരമായി ഏഷ്യയുടെ കേന്ദ്ര ബിന്ദുവായി നിലകൊള്ളുന്ന ഇന്ത്യയില്‍ സംഭവിക്കുന്നതെന്തും ഏഷ്യയില്‍ ബാധിക്കുമെന്ന് അദ്ദേഹം പറഞ്ഞു. ഭീകരതയ്ക്കും, ഭീകര പ്രവര്‍ത്തനത്തിനുമെതിരെ കൈക്കൊള്ളുന്ന ശക്തമായ നടപടികള്‍ക്ക് ദേശീയ സുരക്ഷാ ഗാര്‍ഡുകളെ ശ്രീ. എം.ജെ. അക്ബര്‍ അഭിനന്ദിച്ചു.
    
    
    (Release ID: 1482443) Visitor Counter : 3