      PIB Headquarters

      പാസ്സ്‌പോര്‍ട്ട് അദാലത്ത് മാര്‍ച്ച് 4 ന്
      Posted On: 10 FEB 2017 2:50PM by PIB Thiruvananthpuram

      	 തിരുവനന്തപുരം പാസ്‌പോര്‍ട്ട് ഓഫീസിന്റെ പരിധിയില്‍ വരുന്നതും മുടങ്ങി കിടക്കുന്നതുമായ അപേക്ഷകളിന്മേലുള്ള പരാതികള്‍ പരിഹരിക്കുന്നതിന് അടുത്തമാസം 4-ാം തീയതി (4-3-2017 ശനിയാഴ്ച), രാവിലെ 9.30 മുതല്‍ വൈകിട്ട് 4.30 വരെ തിരുവനന്തപുരം പാസ്സ്‌പോര്‍ട്ട് ഓഫീസില്‍ വച്ച് പാസ്‌പോര്‍ട്ട് ഓഫീസര്‍ അദാലത്ത് നടത്തും
      	
      	 26-12-2016 വരെ അപേക്ഷകള്‍ സമര്‍പ്പിക്കുകയും നാളിതുവരെ പാസ്‌പോര്‍ട്ട് ലഭിക്കാതിരിക്കുകയും ചെയ്യുന്ന അപേക്ഷകളിന്മേല്‍ ഉള്ള പരാതികള്‍ മാത്രമേ ഈ അദാലത്തില്‍ സ്വീകരിക്കുകയുള്ളൂ.
      	 വിദേശകാര്യ മന്ത്രാലയം 26-12-2016 ല്‍ പ്രസിദ്ധീകരിച്ച ഗസറ്റ് വിജ്ഞാപന പ്രകാരം പാസ്‌പോര്‍ട്ട് അപേക്ഷയിന്‍മേലുള്ള അനുബന്ധ രേഖകളില്‍ സാരമായ ഇളവുകള്‍ ഏര്‍പ്പെടുത്തിയിട്ടുണ്ട്. ഇതു സംബന്ധിച്ച രേഖകളുടെ അഭാവത്താല്‍ മുടങ്ങി കിടക്കുന്ന അപേക്ഷകളിന്‍മേലുള്ള പരാതികള്‍ ഈ അദാലത്തില്‍ സമര്‍പ്പിക്കാവുന്നതാണ്. അപേക്ഷകര്‍ സ്വന്തം പരാതി അപേക്ഷ രൂപത്തില്‍ പേര്, ജനന തീയതി, മേല്‍വിലാസം, ഫയല്‍ നമ്പര്‍ എന്നിവ എഴുതി കവറിനു മുകളില്‍ ''പാസ്‌പോര്‍ട്ട് അദാലത്ത്'' എന്ന് രേഖപ്പെടുത്തി സമര്‍പ്പിക്കണം.
      	
      	 പരാതികള്‍ പാസ്‌പോര്‍ട്ട് ഓഫീസര്‍ എസ്.എന്‍.എസ്.എം. ഭവനം കറാള്‍ക്കട ജംഗ്ഷന്‍, കൈതമുക്ക്, പേട്ട പി.ഒ. തിരുവനന്തപുരം എന്ന മേല്‍വിലാസത്തില്‍ പോസ്റ്റ് മൂലമോ നേരിട്ടോ 1-3-2017 വരെ സമര്‍പ്പിക്കാവുന്നതാണ്.
    
    
    (Release ID: 1482572) Visitor Counter : 6