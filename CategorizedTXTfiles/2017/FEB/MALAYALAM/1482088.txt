      PIB Headquarters

      ഓണ്‍ലൈന്‍ മരുന്നുകളുടെ വില്‍പ്പന നിയന്ത്രണം
      Posted On: 07 FEB 2017 5:49PM by PIB Thiruvananthpuram


    
    രാജ്യത്ത് ഓണ്‍ലൈന്‍ വഴിയുള്ള ഔഷധ വില്‍പ്പനയുമായി സംബന്ധിച്ച പ്രശ്‌നങ്ങള്‍ പരിശോധിച്ച ഉപസമിതി ഗവണ്‍മെന്റിന് റിപ്പോര്‍ട്ട് സമര്‍പ്പിച്ചു. കേന്ദ്ര ആരോഗ്യ കുടുംബക്ഷേമ സഹമന്ത്രി ശ്രീ. ഫഗ്ഗന്‍സിംഗ് കുലസ്ഥെ രാജ്യസഭയില്‍ രേഖാമൂലം നല്‍കിയ മറുപടിയില്‍ അറിയിച്ചതാണ് ഇത്. ഉപസമിതിയുടെ പ്രധാന ശുപാര്‍ശകള്‍ ഇവയാണ്:
    · ഔഷധങ്ങളുടെ ഓണ്‍ലൈന്‍ വില്‍പ്പനയ്ക്കും അവയെ നിരീക്ഷിക്കുന്ന തിനുമായി ഒരു ദേശീയ പോര്‍ട്ടല്‍ രൂപീകരിക്കുക.
    · ഇ-ഫാര്‍മസികള്‍ രജിസ്റ്റര്‍ ചെയ്യാനുള്ള സംവിധാനമുണ്ടാക്കുക.
    · ഇ-ഫാര്‍മസിയുടെ പ്രവര്‍ത്തനങ്ങള്‍ക്ക് ഭൂമിശാസ്ത്രപരമായ നിയന്ത്രണം ഏര്‍പ്പെടുത്തുക.
    · ഔഷധ വിപണന രംഗത്ത് നിലവില്‍ ലൈസന്‍സ് ഉള്ള റീട്ടയില്‍ വിതരണക്കാരും ദേശീയ പോര്‍ട്ടലില്‍ രജിസ്റ്റര്‍ ചെയ്യേണ്ടതാണ്.
    · ലഹരി പദാര്‍ത്ഥങ്ങളടങ്ങുന്ന മരുന്നുകള്‍, മയക്കുമരുന്നുകള്‍ പത്താം ഷെഡ്യൂളില്‍ പറയുന്ന ദുരുപയോഗ സാധ്യതയുള്ള മരുന്നുകള്‍ തുടങ്ങിയ ഈ ഫാര്‍മസി മുഖേന വില്‍ക്കാന്‍ പാടുള്ളതല്ല.

    
    
    (Release ID: 1482088) Visitor Counter : 5