      ഖനി മന്ത്രാലയം

      ഖനന മേഖലയിലെ നൂതന സംരംഭങ്ങള്‍ പാര്‍ലമെന്ററി കൂടിയാലോചന സമിതി വിലയിരുത്തി
      Posted On: 10 FEB 2017 10:59AM by PIB Thiruvananthpuram

      	 കല്‍ക്കരി ഖനികളുടെ സുരക്ഷിതത്വം, ഖനന മേഖലയിലെ നൂതന സംരംഭങ്ങള്‍ തുടങ്ങിയ വിഷയങ്ങളെകുറിച്ച് ന്യൂഡല്‍ഹിയില്‍ ചേര്‍ന്ന ബന്ധപ്പെട്ട പാര്‍ലമെന്ററി കൂടിയാലോചന സമിതി ചര്‍ച്ച നടത്തി. കേന്ദ്ര ഊര്‍ജ്ജ, കല്‍ക്കരി, ഖന സഹമന്ത്രി (സ്വതന്ത്ര ചുമതല) ശ്രീ. പീയൂഷ് ഗോയല്‍ അദ്ധ്യക്ഷനായിരുന്നു. 2015 ജനുവരിക്ക് ശേഷം ഖന മേഖലയില്‍ കൊണ്ടുവന്നിട്ടുള്ള ദൂരവ്യാപകമായ ഫലങ്ങള്‍ ഉളവാക്കുന്ന മാറ്റങ്ങള്‍ അദ്ദേഹം സമിതിയെ ധരിപ്പിച്ചു. സ്വകാര്യ പര്യവേഷണ ഏജന്‍സികളെ ആകര്‍ഷിക്കുന്നതിന് ഒട്ടേറെ നടപടികള്‍ കൈക്കൊണ്ടുവരുന്നതായി അദ്ദേഹം അറിയിച്ചു. ഇതിന്റെ ഭാഗമായി ജിയോളജിക്കല്‍, ജിയോകെമിക്കല്‍, ജിയോഫിസിക്കല്‍ മേഖലകളുമായി ബന്ധപ്പെട്ട് നടക്കുന്ന മാപ്പുകള്‍ സൗജന്യമായി ലഭ്യമാക്കും. ദേശീയ ഏയ്‌റോ ജിയോ ഫിസിക്കല്‍ സര്‍വ്വേ നടത്തും. ദേശീയ തലത്തില്‍ ഒരു ജിയോ സയന്റിഫിക്ക് വിവരശേഖരം രൂപീകരിക്കുമെന്നും ശ്രീ. പീയൂഷ് ഗോയല്‍ അറിയിച്ചു. ഇക്കഴിഞ്ഞ ഡിസംബറില്‍ ഈസ്റ്റേണ്‍ കോള്‍ഡ്ഫീല്‍ഡ്‌സ് ലിമിറ്റഡിന്റെ രാജ്മഹല്‍ ഓപ്പണ്‍ ക്രസ്റ്റ് പദ്ധതിയിലുണ്ടായ ദുരന്തത്തെ തുടര്‍ന്ന് ഖനികളുടെ സുരക്ഷിതത്വം ഉറപ്പാക്കാന്‍ ഒട്ടേറെ നടപടികള്‍ കൈക്കൊണ്ടുവരികയാണെന്നും കേന്ദ്ര സഹമന്ത്രി പാര്‍ലമെന്ററി കൂടിയാലോചന യോഗത്തില്‍ അറിയിച്ചു.
    
    
    (Release ID: 1482542) Visitor Counter : 3