      മന്ത്രിസഭ

      കരിമ്പനിയും മന്തുരോഗവും-2017 ഓടെയും, കുഷ്ഠരോഗം 2018ലും, അഞ്ചാം പനി 2020ലും നിര്‍മ്മാര്‍ജ്ജനം ചെയ്യാന്‍ കര്‍മ്മ പദ്ധതി ജാര്‍ഖണ്ഡിലും ഗുജറാത്തിലും പുതിയ ഓള്‍ ഇന്ത്യാ ഇന്‍സ്റ്റിറ്റ്യൂട്ട് ഓഫ് മെഡിക്കല്‍ സയന്‍സസ് (എയിംസ്) ആരംഭിക്കും മരുന്നുകള്‍ ന്യായവിലയ്ക്ക് ലഭിക്കുന്നത് ഉറപ്പാക്കാനായി ഡ്രഗ്‌സ് ആന്റ് കോസ്‌മെറ്റിക്ക് നിയമങ്ങള്‍ ഭേദഗതി ചെയ്യും.
      Posted On: 01 FEB 2017 6:43PM by PIB Thiruvananthpuram


    മന്ത് കുഷ്ഠരോഗം ഉള്‍പ്പെടെ നിര്‍മ്മാര്‍ജ്ജനം ചെയ്യുന്നതിനുള്ള കര്‍മ്മപദ്ധതി രൂപീകരിക്കുമെന്ന് 2017-18ലെ ജനറല്‍ ബജറ്റ് പാര്‍ലമെന്റില്‍ അവതരിപ്പിച്ചുകൊണ്ട് കേന്ദ്ര ധനകാര്യ-കോര്‍പ്പറേറ്റ് കാര്യ മന്ത്രി ശ്രീ. അരുണ്‍ ജെയ്റ്റലി പ്രഖ്യാപിച്ചു. 2017 ഓടെ കരിമ്പനിയും മന്തും 2018ല്‍ കുഷ്ഠരോഗവും 2020ല്‍ അഞ്ചാംപനിയും 2025ല്‍ ക്ഷയവും പൂര്‍ണ്ണമായി നിര്‍മ്മാര്‍ജ്ജനം ചെയ്യുന്നതിനുള്ള കര്‍മ്മപദ്ധതിക്ക് സര്‍ക്കാര്‍ രൂപം നല്‍കുമെന്ന് അദ്ദേഹം പ്രഖ്യാപിച്ചു. 2014ല്‍ 39 ആയിരുന്ന ഐ.എം.ആര്‍ 2019 ആകുമ്പോള്‍ 28 ആക്കുന്നതിനും 2011-13ല്‍ 167 ആയിരുന്ന എം.എം.ആര്‍ 2018-2020ല്‍ 100 ആക്കി മാറ്റുന്നതിനും ഇതുപോലുള്ള കര്‍മ്മപദ്ധതികള്‍ക്ക് രൂപം നല്‍കിയിട്ടുണ്ട്. 1.5 ലക്ഷം ആരോഗ്യ ഉപകേന്ദ്രങ്ങളെ ആരോഗ്യ ചികിത്സാ കേന്ദ്രങ്ങളാക്കി മാറ്റും.
    
    ആരോഗ്യസംരക്ഷണത്തിന്റെ ദ്വീതീയ, ത്രിതീയ നില ശക്തിപ്പെടുത്തുന്നതിനായി ആവശ്യത്തിന് സ്‌പെഷ്യലിസ്റ്റ് ഡോക്ടര്‍മാര്‍ ആവശ്യമാണെന്നും അദ്ദേഹം തന്റെ ബജറ്റ് പ്രസംഗത്തില്‍ വ്യക്തമാക്കി. അതിന്റെ അടിസ്ഥാനത്തില്‍ പ്രതിവര്‍ഷം 5,000 ബിരുദാനന്തര ബിരുദ സീറ്റുകള്‍ കൂടി ഈ മേഖലയില്‍ വര്‍ദ്ധിപ്പിക്കാന്‍ തീരുമാനിച്ചിട്ടുണ്ട്. അതിന് പുറമെ വലിയ ജില്ലാ ആശുപത്രികളില്‍ ഡി.എന്‍.ബി കോഴ്‌സുകള്‍ ആരംഭിക്കുകയും തെരഞ്ഞെടുക്കപ്പെട്ട ഇ.എസ്.ഐ, മുന്‍സിപ്പല്‍ കോര്‍പ്പറേഷന്‍ ആശുപത്രികളില്‍ ബിരുദാനന്തര പഠനം ശക്തിപ്പെടുത്തുകയും ചെയ്യും. ഒപ്പം മികച്ച സ്വകാര്യ ആശുപത്രികളില്‍ ഡി.എന്‍.ബി കോഴുകള്‍ ആരംഭിക്കുന്നതിനെയും പ്രോത്സാഹിപ്പിക്കും. സംസ്ഥാന സര്‍ക്കാരുകളുമായി യോജിച്ച് ഈ ലക്ഷ്യം മുന്നോട്ടുകൊണ്ടുപോകും. മെഡിക്കല്‍ വിദ്യാഭ്യാസത്തിനും പരിശീലനത്തിനും ഘടനാപരമായ രൂപാന്തരത്തിനായി നിയമപരമായ ചട്ടക്കൂടുകള്‍ക്ക് രൂപം നല്‍കുന്നതിന് വേണ്ട നടപടികള്‍ സ്വീകരിക്കും.
    
    ഝാര്‍ഖണ്ഡിലും ഗുജറാത്തിലും രണ്ടു പുതിയ ഓള്‍ ഇന്ത്യാ മെഡിക്കല്‍ ഇന്‍സ്റ്റിറ്റ്യൂട്ട് ഓഫ് മെഡിക്കല്‍ സയന്‍സ് പുതുതായി ആരംഭിക്കും.
    
    ജനറിക്ക് മരുന്നുകളുടെ ഉപയോഗം പ്രോത്സാഹിപ്പിക്കുന്നതിനും മിതമായ വിലയ്ക്ക് മരുന്നുകള്‍ ലഭ്യമാക്കുന്നതിനുമായി ഡ്രഗ്‌സ് ആന്റ് കോസ്‌മെറ്റിക്ക് നിയമത്തില്‍ വേണ്ട ഭേദഗതികൊണ്ടുവരുമെന്നും ബജറ്റ് നിര്‍ദ്ദേശിക്കുന്നു. മെഡിക്കല്‍ ഉപകരണങ്ങളുടെ ഉപയോഗം ക്രമപ്പെടുത്തുന്നതിന് അനുയോജ്യമായ പുതിയ നിയമം കൊണ്ടുവരും. നിക്ഷേപകരെ ആകര്‍ഷിക്കുന്ന തരത്തില്‍ അന്തര്‍ദ്ദേശീയതലവുമായി ഒത്തുവരുന്ന നിയമങ്ങള്‍ക്കായിരിക്കും രൂപം നല്‍കുക. ഇത് അത്തരം ഉപകരണങ്ങളുടെ വിലകുറയ്ക്കുന്നതിന് സഹായകരകമാകും.
    
    ***
    

    
    (Release ID: 1481590) Visitor Counter : 4