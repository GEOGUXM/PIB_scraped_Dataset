      വാര്‍ത്താവിതരണ പ്രക്ഷേപണ മന്ത്രാലയം

      പൂനാ ഫിലിം ഇന്‍സ്റ്റിറ്റ്യൂട്ടിന്റെ ആറ് കോഴ്‌സുകള്‍ക്ക് ബിരുദാനന്തര ബിരുദ തുല്യത ലഭിച്ചു
      Posted On: 07 FEB 2017 5:47PM by PIB Thiruvananthpuram


    പൂനയിലെ ഫിലിം ഇന്‍സ്റ്റിറ്റ്യൂട്ടിന്റെ ആറ് ബിരുദാനന്തര ഡിപ്ലോമ കോഴ്‌സുകളെ മാസ്റ്റേഴ്‌സ് ബിരുദത്തിന് തുല്യമാക്കാന്‍ സര്‍വ്വകലാശാലകളുടെ അഖിലേന്ത്യ സംഘടന (എ.ഐ.യു) തീരുമാനിച്ചു. ഇന്‍സ്റ്റിറ്റ്യൂട്ടിലെ വിദ്യാര്‍ത്ഥികള്‍ക്ക് രാജ്യത്തിനകത്തും പുറത്തും ചലച്ചിത്ര, ടെലിവിഷന്‍ മേഖലകളില്‍ ഉപരി പഠനത്തിന് വഴിയൊരുക്കുന്നതാണ് ഈ സുപ്രധാന തീരുമാനം.
    
    ഛായാഗ്രഹണം, എഡിറ്റിംഗ്, സംവിധാനവും തിരക്കഥാ രചനയും, ശബ്ദ ലേഖനവും ശബ്ദ രൂപകല്‍പ്പനയും, കലാസംവിധാനവും നിര്‍മ്മാണ രൂപകല്‍പ്പനയും, അഭിനയം എന്നീ കോഴ്‌സുകള്‍ക്കാണ് മാസ്റ്റേഴ്‌സ് ബിരുദത്തോട് തുല്യത ലഭിച്ചത്.
    
    കഴിഞ്ഞ ആറ് വര്‍ഷക്കാലമായി തങ്ങളുടെ കോഴ്‌സുകള്‍ക്ക് മാസ്റ്റേഴ്‌സ് ഡിഗ്രി ലഭിക്കുന്നതിന് പൂനാ ഫിലിം ഇന്‍സ്റ്റിറ്റ്യൂട്ട് ശ്രമിച്ചു വരികയായിരുന്നു. അസോസിയേഷന്‍സ് ഓഫ് ഇന്ത്യന്‍ യൂണിവേഴ്‌സിറ്റിസിന്റെ ഒരു നാലംഗ സംഘം അടുത്തിടെ ഇന്‍സ്റ്റിറ്റ്യൂട്ട് സന്ദര്‍ശിച്ച് ബന്ധപ്പെട്ട എല്ലാവരുമായും ചര്‍ച്ചകള്‍ നടത്തിയിരുന്നു.
    

    
    (Release ID: 1482086) Visitor Counter : 2