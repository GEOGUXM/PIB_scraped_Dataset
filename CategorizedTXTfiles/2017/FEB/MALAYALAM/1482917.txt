      തെരഞ്ഞെടുപ്പ് കമ്മീഷന്‍

      ഉത്തര്‍ പ്രദേശ് നിയമസഭാ തെരഞ്ഞെടുപ്പ് - മൂന്നാം ഘട്ടം: ഒറ്റ നോട്ടത്തില്‍
      Posted On: 16 FEB 2017 5:37PM by PIB Thiruvananthpuram

      	 ഉത്തര്‍ പ്രദേശില്‍ ഞായറാഴ്ച (ഫെബ്രുവരി 19 ന്) നടക്കുന്ന മൂന്നാംഘട്ടം നിയമസഭാ തെരഞ്ഞെടുപ്പില്‍ 69 മണ്ഡലങ്ങളിലായി 826 സ്ഥാനാര്‍ത്ഥികള്‍ മത്സരിക്കുന്നു. 2,41,67,407 വോട്ടര്‍മാരില്‍ 1,31,38,989 പുരുഷന്മാരും 1,10,27,390 സ്ത്രീകളും, 1028 പേര്‍ മൂന്നാം ലിംഗക്കാരുമാണ്.
      	 സ്ഥാനാര്‍ത്ഥികളില്‍ 105 പേര്‍ വനിതകളാണ്. ഏറ്റവും കൂടുതല്‍ പേര്‍ മത്സരിക്കുന്നത് ഇറ്റാവ മണ്ഡലത്തിലാണ് -21 പേര്‍. ഏറ്റവും കുറവ് ഹൈദര്‍ഗഢ് മണ്ഡലത്തിലും - മൂന്ന് പേര്‍. 35 മണ്ഡലങ്ങളില്‍ ഒന്നില്‍ കൂടുതല്‍ വനിതാ സ്ഥാനാര്‍ത്ഥികളുമുണ്ട്.
      	 ബിഎസ്പി 69 സീറ്റിലും, ബിജെപി 68 സീറ്റിലും സമാജ്‌വാദി പാര്‍ട്ടി 61 സീറ്റിലും മത്സരിക്കുന്നു. രാഷ്ട്രീയ ലോക്ദള്‍ 40 സീറ്റിലും കോണ്‍ഗ്രസ് 14 സീറ്റിലും മത്സരരംഗത്തുണ്ട്. സിപിഐ 6 സീറ്റിലും, എന്‍സിപിയും, സിപിഐ എമ്മും 3 വീതം സീറ്റിലും കക്ഷിരഹിതര്‍ 231 സീറ്റിലും ജനവിധി തേടുന്നു. രജിസ്റ്റര്‍ ചെയ്തതും എന്നാല്‍ അംഗീകാരമില്ലാത്തതുമായ കക്ഷികളുടെ 331 സ്ഥാനാര്‍ത്ഥികളും മത്സരരംഗത്തുണ്ട്. വോട്ടര്‍മാരുടെ എണ്ണത്തില്‍ വലിയ മണ്ഡലം സരോജിനി നഗറും, ചെറുത് സിസമാവുമാണ്. നേരിട്ടുള്ള മത്സരം എവിടെയുമില്ല.
      	 25,606 പോളിങ്ങ് സ്‌റ്റേഷനുകളിലായി 30,135 ബാലറ്റ് യൂണിറ്റുകളും, 28,167 കണ്‍ട്രോള്‍ യൂണിറ്റുകളും ക്രമീകരിച്ചിട്ടുണ്ട്.
    
    
    (Release ID: 1482917) Visitor Counter : 2