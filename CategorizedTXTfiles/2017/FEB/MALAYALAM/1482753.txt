      വനിതാ, ശിശു വികസന മന്ത്രാലയം

      ശാരീരിക ശിക്ഷാ രീതികള്‍ നിര്‍മ്മാര്‍ജ്ജനം ചെയ്യുന്നതിനുള്ള മാര്‍ഗ്ഗ നിര്‍ദ്ദേശം കര്‍ശനമായി പാലിക്കാന്‍ സ്‌കൂളുകള്‍ക്ക് നിര്‍ദ്ദേശം
      Posted On: 15 FEB 2017 2:48PM by PIB Thiruvananthpuram

      	 കുട്ടികളെ ശാരീരികമായി ശിക്ഷിക്കുന്നത് ഒഴിവാക്കുന്നത് സംബന്ധിച്ച് കുട്ടികളുടെ അവകാശങ്ങള്‍ സംരക്ഷിക്കുന്നതിനായുള്ള ദേശീയ കമ്മിഷന്‍ പുറത്തിറക്കിയ മാര്‍ഗ്ഗ നിര്‍ദ്ദേശങ്ങള്‍ കര്‍ശനമായി പാലിക്കാന്‍ കേന്ദ്ര വനിത ശിശുവികസന മന്ത്രി ശ്രീമതി മനേകാ ഗാന്ധി സ്‌കൂളുകളോട് ആവശ്യപ്പെട്ടു. ഈ മാര്‍ഗ്ഗ നിര്‍ദ്ദേശങ്ങള്‍ക്ക് വ്യാപകമായ പ്രചാരം നല്‍കാന്‍ നടപടികള്‍ കൈക്കൊള്ളാന്‍ കേന്ദ്ര മാനവശേഷി വികസനമന്ത്രി ശ്രീ. പ്രകാശ് ജാവദേക്കര്‍ക്ക് അയച്ച കത്തില്‍ അവര്‍ ആവശ്യപ്പെട്ടു.
      	 കുട്ടികളെ ശാരീരികമായി ശിക്ഷിക്കുകയോ പീഡിപ്പിക്കപ്പെടുകയോ ചെയ്യുന്ന സംഭവങ്ങളില്‍ വേഗത്തില്‍ നടപടി കൈക്കൊള്ളാനായി പ്രത്യേക നിരീക്ഷണ സെല്ലുകള്‍ രൂപീകരിക്കണമെന്ന് ദേശീയ ബാലാവകാശ സംരക്ഷണ കമ്മിഷന്‍ പുറപ്പെടുവിച്ച മാര്‍ഗ്ഗ രേഖയില്‍ പറയുന്നു. ഈ സെല്ലുകള്‍ സംഭവം നടന്ന് 48 മണിക്കൂറിനുള്ളില്‍ പരാതികള്‍ കേട്ടിരിക്കണം. കുട്ടികളെ ശാരീരികമായും മാനസികമായും ശിക്ഷിക്കില്ലെന്നും അവരെ വിവേചനത്തിന് ഇരയാക്കില്ലെന്ന ഉറപ്പ് സ്‌കൂളുകള്‍ അധ്യാപകരില്‍ നിന്ന് രേഖാമൂലം വാങ്ങിയിരിക്കണമെന്നും മാര്‍ഗ്ഗനിര്‍ദ്ദേശം അനുശാസിക്കുന്നു.
      	 ദേശീയ ബാലാവകാശ കമ്മിഷന്റെ മാര്‍ഗ്ഗ നിര്‍ദ്ദേശങ്ങള്‍ http://www.ncpcr.gov.in/showfile.php?lang=1&level=1&&sublinkid=234&lid=153 എന്ന ലിങ്കില്‍ ലഭ്യമാണ്.
    
    
    (Release ID: 1482753) Visitor Counter : 3