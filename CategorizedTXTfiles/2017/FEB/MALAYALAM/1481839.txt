      PIB Headquarters

      തപാല്‍ അദാലത്ത് ഈ മാസം 27 ന്
      Posted On: 06 FEB 2017 2:47PM by PIB Thiruvananthpuram


    തിരുവനന്തപുരം സൗത്ത് പോസ്റ്റല്‍ ഡിവിഷനിലെ തപാല്‍ അദാലത്ത് ഈ മാസം 27 ന് (2017 ഫെബ്രുവരി 27, തിങ്കള്‍) ഉച്ചയ്ക്ക് ശേഷം 3 മണിക്ക് തിരുവനന്തപുരം സൗത്ത് ഡിവിഷണല്‍ ആഫീസില്‍ വച്ച് നടക്കും. തിരുവനന്തപുരം സൗത്ത് ഡിവിഷനിലെ തപാല്‍ സേവനങ്ങളെ സംബന്ധിച്ച പൊതുജനങ്ങളുടെ പരാതികള്‍ അദാലത്തില്‍ സമര്‍പ്പിക്കാവുന്നതാണ്. പരാതികള്‍ 2017 ഫെബ്രുവരി 17-ാം തീയതിയ്ക്കകം കിട്ടത്തക്കവിധം ''ശ്രീ. ബി. പദ്മകുമാര്‍, സൂപ്രണ്ട് ഓഫ് പോസ്റ്റോഫീസസ്, തിരുവനന്തപുരം സൗത്ത് ഡിവിഷന്‍, തിരുവനന്തപുരം -36'' എന്ന വിലാസത്തില്‍ അയയ്ക്കണം കവറിനുമുകളില്‍ 'തപാല്‍ അദാലത്ത്' എന്ന് വ്യക്തമായി രേഖപ്പെടുത്തണം.
    
    കസ്റ്റമര്‍ കെയര്‍ സെന്ററിലോ, ഡിവിഷന്‍ തലത്തിലോ മുന്‍പ് സ്വീകരിച്ച് ഇതുവരെ പരിഹാരം കാണാന്‍ കഴിയാത്ത പരാതികള്‍ മാത്രമേ അദാലത്തിന്റെ പരിഗണനയ്ക്കായി സ്വീകരിക്കുകയുള്ളൂ. സര്‍വ്വീസിനെ സംബന്ധിക്കുന്ന സാധാരണ പരാതികളും, ആദ്യമായി സമര്‍പ്പിക്കുന്ന പരാതികളും അദാലത്തില്‍ പരിഗണിക്കുന്നതല്ല. അത്തരം പരാതികള്‍ വ്യവസ്ഥാപിത മാര്‍ഗ്ഗത്തില്‍ തന്നെ പരിഗണിക്കുന്നതാണ്.
    

    
    (Release ID: 1481839) Visitor Counter : 9
    
    
      Read this release in: English