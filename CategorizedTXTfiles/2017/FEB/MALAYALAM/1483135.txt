      ആഭ്യന്തരകാര്യ മന്ത്രാലയം

      ഉഷ്ണാഘാതത്തിന്റെ അപകടങ്ങള്‍ കുറയ്ക്കുന്നത് സംബന്ധിച്ച ദേശീയ ശില്‍പ്പശാല
      Posted On: 21 FEB 2017 5:16PM by PIB Thiruvananthpuram

      	 ദേശീയ ദുരന്ത നിവാരണ അതോറിറ്റിയുടെ ആഭിമുഖ്യത്തില്‍ ഉഷ്ണാഘാതത്തിന്റെ അപകട സാധ്യതകള്‍ കുറയ്ക്കുന്നതിനുള്ള ദേശീയ ശില്‍പ്പശാല നാളെ ഹൈദരാബാദില്‍ ആരംഭിക്കും. രാജ്യത്ത് മാര്‍ച്ചിനും ജൂണിനും ഇടയിലാണ് സാധാരണ ഉഷ്ണ തരംഗം ഉണ്ടാകാറുള്ളത്. അപൂര്‍വ്വമായി അത് ജൂലൈ വരെ നീണ്ടുനില്‍ക്കാറുണ്ട്. ഇതിന്റെ ഫലമായി നിര്‍ജലീകരണം, തളര്‍ച്ച തുടങ്ങി മാരകമായ സൂര്യാഘാതം വരെ ഉണ്ടായേക്കാം. 2015 ല്‍ രാജ്യത്ത് രണ്ടായിരത്തിലധികം പേരാണ് ഉഷ്ണാഘാതം മൂലം മരണമടഞ്ഞത്.
      	 ഉഷ്ണാഘാതം നേരിടുന്നത് സംബന്ധിച്ച് ദേശീയ ദുരന്ത നിവാരണ അതോറിറ്റി രൂപം നല്‍കിയ മാര്‍ഗ്ഗ നിര്‍ദ്ദേശങ്ങളുടെ ഫലമായി കഴിഞ്ഞ വര്‍ഷം ഉഷ്ണാഘാതം മൂലം മരണമടഞ്ഞവരുടെ എണ്ണത്തില്‍ ഗണ്യമായ കുറവുണ്ട്. ഈ മാര്‍ഗ്ഗ നിര്‍ദ്ദേശങ്ങള്‍ ഫലപ്രദമായി നടപ്പിലാക്കുന്നതിന്റെ പ്രാധാന്യത്തെ കുറിച്ച് സംസ്ഥാനങ്ങളെ ബോധവല്‍ക്കരിക്കുന്നതിനാണ് ശില്‍പ്പശാല സംഘടിപ്പിച്ചിട്ടുള്ളത്.
    
    
    (Release ID: 1483135) Visitor Counter : 3