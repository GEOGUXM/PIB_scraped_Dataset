      മന്ത്രിസഭ

      2017-18ലെ ധനകമ്മിഷന്‍ മൊത്തം ആഭ്യന്തര ഉല്‍പ്പാദനത്തിന്റെ 3.2% മാകും 2018-19ല്‍ 3% എത്തിക്കും.
      2017-18ലെ മൊത്തം ചെലവ് 21.47 ലക്ഷം കോടിയായി നിശ്ചയിക്കുന്നു.
      
      സംസ്ഥാനങ്ങള്‍ക്കും ജനപ്രതിനിധികളുള്ള കേന്ദ്ര ഭരണപ്രദേശങ്ങള്‍ക്കും 2016-17ലെ 3.60 ലക്ഷം കോടിക്ക് പകരം 2017-18ല്‍ 4.11 ലക്ഷം കോടി ലഭിക്കും.
      
      പെന്‍ഷന്‍ ഒഴികെയുള്ള പ്രതിരോധ ചെലവിനായി 2.74.114 കോടി. ഇതില്‍ 86,488 കോടി പ്രതിരോധ മൂലധനത്തിന് കൂടാതെ ശാസ്ത്ര മന്ത്രാലയങ്ങള്‍ക്ക് 2017-18ല്‍ 37,435 കോടി.
      
      നാണ്യമുല്യശോഷണത്തോടെ ബാങ്കുകളില്‍ വന്ന വന്‍ നിക്ഷേപങ്ങളില്‍ നിന്ന് ഉയര്‍ന്ന നികുതിശേഖരണവും ഗുണപരമായ ചെലവുകളില്‍ ശ്രദ്ധകേന്ദ്രീകരിക്കലും.

      Posted On: 01 FEB 2017 6:25PM by PIB Thiruvananthpuram

    പാര്‍ലമെന്റ് അവതരിപ്പിച്ച പൊതു ബജറ്റിലൂടെ കേന്ദ്ര ധനമന്ത്രി 2017-18 വര്‍ഷം രാജ്യത്തിന്റെ മൊത്തം ചെലവ് 21.47 ലക്ഷം കോടിയായിരിക്കുമെന്ന് വ്യക്തമാക്കി. പദ്ധതി-പദ്ധതിയേതര ചെലവ് വേര്‍തിരിക്കല്‍ ഇല്ലാതാക്കിയതോടെ ഇനി മൂലധന-റവന്യ ചെലവുകളിലായിരിക്കും ശ്രദ്ധകേന്ദ്രീകരിക്കുക. അടുത്ത മൂന്ന് വര്‍ഷം ഉണ്ടാകാവുന്ന പൊതുചെലവിന്റെ വര്‍ദ്ധനയും സ്വകാര്യമേഖലയിലെ മോശം നിക്ഷേപാവസ്ഥയും വ്യക്തമാക്കിക്കൊണ്ടാണ് അടുത്ത മൂന്നുവര്‍ത്തെ ധനകമ്മിയെക്കുറിച്ച് മന്ത്രി ബജറ്റില്‍ വിശദീകരിക്കുന്നത്. ഇതിന്റെ അടിസ്ഥാനത്തില്‍ 2017-18 ധനകമ്മി ആഭ്യന്തര ഉല്‍പ്പാദനത്തിന്റെ 3.2 ശതമാനമാകും. എന്നാല്‍ അടുത്ത വര്‍ഷമായ 2018-19ല്‍ ഇത് 3 ശതമാനമാക്കാന്‍ പ്രതിജ്ഞാബദ്ധമാണെന്നും മന്ത്രി വ്യക്തമാക്കുന്നു.
    
    രാജ്യത്തിന്റെ സാമ്പത്തിക സുസ്ഥിരത ലഷ്യമാക്കി പൊതു നിക്ഷേപങ്ങളില്‍ ഒരു വിട്ടുവീഴ്ചയും ചെയ്യാതെതന്നെ രാജ്യത്തെ മൂലധനനിക്ഷേപത്തില്‍ മുന്‍ വര്‍ഷങ്ങളെ അപേക്ഷിച്ച് 24% വര്‍ദ്ധനയുണ്ടാക്കിയിട്ടുണ്ടെന്ന് തന്റെ നാലാമത്തെ പൊതുബജറ്റ് പാര്‍ലമെന്റില്‍ അവതരിപ്പിച്ചുകൊണ്ട് കേന്ദ്ര ധനമന്ത്രി അരുണ്‍ജെയ്റ്റിലി വ്യക്തമാക്കി. അതോടൊപ്പം സംസ്ഥാനങ്ങള്‍ക്കും ജനപ്രതിനിധികളുള്ള കേന്ദ്ര ഭരണപ്രദേശങ്ങള്‍ക്കുമുള്ള വിഹിതം 2016-17ല്‍ 3.60 ലക്ഷം കോടിയായിരുന്നത് 2017-18ല്‍ വര്‍ദ്ധിപ്പിച്ച് 4.11 ലക്ഷം കോടിയാക്കിട്ടുമുണ്ട്.
    ബജറ്റ് നിര്‍ദ്ദേശങ്ങളും പുതിയ പദ്ധതികളും നടപ്പാക്കാനായി സാമ്പത്തികകാര്യ വകുപ്പിന് 3000 കോടിയുടെ പ്രത്യേകവിഹിതം വകയിരുത്തിയിട്ടുണ്ട്.
    
    പ്രതിരോധ മേഖലയ്ക്ക് പെന്‍ഷന്‍ ഒഴികെയുള്ളചെലവിനായി 2.74.114 കോടി വകയിരുത്തി. ഇതില്‍ 86,488 കോടി പ്രതിരോധ മൂലധനത്തിനാണ്. കൂടാതെ ശാസ്ത്ര മന്ത്രാലയങ്ങള്‍ക്കുള്ള വിഹിതത്തിലും 2017-18ല്‍ വര്‍ദ്ധനവരുത്തി 37,435 കോടിയാക്കി.
    
    മുന്‍ വര്‍ഷത്തെ 4.25 ലക്ഷം കോടിയെ അപേക്ഷിച്ച് 2017-18ല്‍ മൊത്ത വായ്പ 3.48 ലക്ഷം കോടിയായി കുറച്ചുവെന്ന് മന്ത്രി വ്യക്തമാക്കി. 2016-17ലെ ബജറ്റ് എസ്റ്റിമേറ്റിലെ റവന്യുകമ്മിയായിരുന്ന 2.3% പുതുക്കിയ ബജറ്റില്‍ 2.1% കുറയ്ക്കാന്‍ കഴിഞ്ഞത് വലിയ പ്രാധാന്യമര്‍ഹിക്കുന്നതാണ്. അടുത്തവര്‍ഷത്തെ റവന്യുകമ്മി ധനഉത്തരവാദിത്വ നിയമം അനുശാസിക്കുന്ന 2 ശതമാനത്തിനെക്കാളും കുറവായ 1.9% മായിരിക്കും. വരും വര്‍ഷങ്ങളില്‍ സര്‍ക്കാര്‍ ഈ ധനകാര്യ സൂചികകള്‍ കൂടുതല്‍ മെച്ചമാക്കും. പ്രത്യേകിച്ചും ധനകമ്മി കുറയ്ക്കാനുള്ള നടപടികളുണ്ടാകും. നാണ്യമൂല്യശോഷണ നടപടികള്‍ക്ക് ശേഷം ബാങ്കുകളില്‍ വന്നുചേര്‍ന്നിട്ടുള്ള വലിയ നിക്ഷേപങ്ങളില്‍ നിന്ന് ഉയര്‍ന്ന നികുതി പിരിച്ചും ഗുണപരമായ മൂലധനനിക്ഷേപത്തില്‍ ശ്രദ്ധകേന്ദ്രീകരിച്ചും രാജ്യത്തിന്റെ ധനകാര്യസ്ഥിതി വരും വര്‍ഷങ്ങളില്‍ കൂടുതല്‍ മെച്ചമാക്കുമെന്നും മന്ത്രി ഉറപ്പുനല്‍കി.
    
    ***

    
    
    (Release ID: 1481531) Visitor Counter : 3