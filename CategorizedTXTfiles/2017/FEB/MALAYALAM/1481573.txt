      മന്ത്രിസഭ

      2017- 18ലെ അടിസ്ഥാന സൗകര്യ വികസനത്തിനുള്ള ആകെ വിഹിതം 3,96,135 കോടി.
      തുറമുഖങ്ങളിലേക്കും വിദൂര ഗ്രാമങ്ങളിലേക്കും മെച്ചപ്പെട്ട ബന്ധിപ്പിക്കലിനു വേണ്ടി 2,000 കിലോമീറ്റര്‍ റോഡ് നിര്‍മ്മിക്കും.

      Posted On: 01 FEB 2017 6:08PM by PIB Thiruvananthpuram

    1,55,000 കിലോമീറ്റര്‍ ഒപ്റ്റിക്കല്‍ ഫൈബര്‍ കേബിള്‍ സ്ഥാപിച്ചു; 2017-18 അവസാനത്തോടെ 1,50,000ല്‍ അധികം ഗ്രാമ പഞ്ചായത്തുകളില്‍ അതിവേഗ ബ്രോഡ്ബാന്‍ഡ് ബന്ധം സ്ഥാപിക്കും.
    
    അടിസ്ഥാന സൗകര്യത്തിന് 2017-18ലേക്കുള്ള മൊത്തം നീക്കിവയ്പ് 3,96,135 കോടി രൂപയാണെന്ന് പാര്‍ലമെന്റില്‍ പൊതുബഡ്ജറ്റ് അവതരിപ്പിച്ച് കേന്ദ്ര ധന, കോര്‍പറേറ്റ് കാര്യ മന്ത്രി ശ്രീ. അരുണ്‍ ജയ്റ്റ്‌ലി അറിയിച്ചു. റോഡ് മേഖലയില്‍, ഹൈവേകള്‍ക്കുള്ള ബഡ്ജറ്റ് വിഹിതം 2016-17ലെ 57, 976 കോടി രൂപയില്‍ നിന്ന് 2017-18ല്‍ 64,900 കോടിയായി ഉയര്‍ത്തി. കൂടാതെ, തുറമുഖങ്ങളിലേക്കും വിദൂര ഗ്രാമങ്ങളിലേക്കുമുള്ള റോഡ് ബന്ധം മെച്ചപ്പെടുത്തുന്നതിന് 2,000 കിലോമീറ്റര്‍ റോഡുകള്‍ നിര്‍മാണത്തിനും വികസിപ്പിക്കലിനുമായി കണ്ടെത്തി.
    
    പ്രധാനമന്ത്രി ഗ്രാമ സഡക് യോജന ( പിഎംജിഎസ്‌വൈ)യില്‍ ഉള്‍പ്പെടെ 2014- 15 മുതല്‍ ഈ വര്‍ഷം വരെ നിര്‍മിച്ച ആകെ റോഡ് ദൈര്‍ഘ്യം ഏകദേശം 1,40,000 കിലോമീറ്ററാണെന്നും ഇത് മുന്‍ മൂന്നു വര്‍ഷങ്ങളിലേക്കാള്‍ നിര്‍ണായകമായി അധികമാണെന്നും ബഡ്ജറ്റ് പ്രസംഗത്തില്‍ ധനമന്ത്രി ശ്രീ. അരുണ്‍ ജയ്റ്റ്‌ലി പറഞ്ഞു. ഇതുകൂടാതെ, ബഹുമാതൃകാ ഗതാഗത സൗകര്യങ്ങള്‍ക്കൊപ്പം ബഹുമാതൃകാ ലോജിസ്റ്റിക് പാര്‍ക്കുകളുടെ വികസനത്തിന് വ്യക്തമായ പദ്ധതി തയ്യാറാക്കി നടപ്പാക്കുമെന്നും അത് നമ്മുടെ സമ്പദ് ഘടനയെ കൂടുതല്‍ മല്‍സരോന്മുഖമാക്കുമെന്നും ശ്രീ. ജയ്റ്റ്‌ലി അറിയിച്ചു.
    
    വ്യോമയാന അടിസ്ഥാന സൗകര്യത്തിന്റെ നിലവാരം ഉയര്‍ത്തലിനെക്കുറിച്ചു സംസാരിക്കവേ, രണ്ടാം നിര നഗരങ്ങളിലെ തെരഞ്ഞെടുത്ത വിമാനത്താവളങ്ങള്‍ പിപിപി മാതൃകയില് പ്രവര്‍ത്തിപ്പിക്കാനും പരിപാലിക്കാനും ഏറ്റെടുക്കുമെന്ന് ശ്രീ. ജയ്റ്റ്‌ലി പറഞ്ഞു. കൂടാതെ, ഭൂ സമ്പത്തുകളുടെ ഫലപ്രദമായ ധനപരമായ വിനിയോഗം സാധ്യമാക്കാന്‍ എയര്‍പോര്‍ട്ട് അതോറിറ്റി ഓഫ് ഇന്ത്യ നിയമം ഭേദഗതി ചെയ്യും. അങ്ങനെ സമാഹരിക്കുന്ന വിഭവങ്ങള്‍ വിമാനത്താവള നിലവാരം ഉയര്‍ത്തലിന് വിനിയോഗിക്കും. റെയില്‍, റോഡുകള്‍, കപ്പല്‍ ഗതാഗതം എന്നിവ ഉള്‍പ്പെടെ ഗതാഗത മേഖലയ്ക്കു പൊതുവേ 2,41,387 കോടി രൂപ 2017-18ലേക്ക് ബഡജ്റ്റ് വകയിരുത്തി. നിക്ഷേപത്തിലെ ഈ വ്യാപ്തി രാജ്യമാകെ വന്‍ തോതിലുള്ള സാമ്പത്തിക പ്രവര്‍ത്തനങ്ങള്‍ക്ക് പ്രചോദനമാവുകയും കൂടുതല്‍ തൊഴില്‍ അവസരങ്ങള്‍ സൃഷ്ടിക്കുകയും ചെയ്യുമെന്ന് ധനമന്ത്രി അദ്ദേഹത്തിന്റെ ബഡ്ജറ്റ് പ്രസംഗത്തില്‍ പറഞ്ഞു.
    
    അടിസ്ഥാന സൗകര്യ പരിസരത്തിന് ടെലികോം മേഖലയെ ഒരു പ്രധാന ഘടകമായി വിശേഷിപ്പിച്ചുകൊണ്ട്, സമീപകാലത്തെ സ്‌പെക്ട്രം ലേലം രാജ്യത്തെ സ്‌പെക്ട്രം ക്ഷാമം ഇല്ലാതാക്കിയെന്ന് ശ്രീ. ജയ്റ്റ്‌ലി ചൂണ്ടിക്കാട്ടി. ഇത് ഗ്രാമങ്ങളിലും വിദേശ പ്രദേശങ്ങളിലും വസിക്കുന്ന ജനങ്ങള്‍ക്ക് ഗുണകരമായ വിധത്തില്‍ മൊബൈല്‍ ബ്രോഡ്ബാന്‍ഡ്, ഡിജിറ്റല്‍ ഇന്ത്യ എന്നിവയ്ക്ക് വന്‍തോതിലുള്ള പ്രോല്‍സാഹനം നല്‍കും. ഇതിനു പുറമേ, ഭാരത് നെറ്റ് പദ്ധതിക്കു വേണ്ടി 2017-18ലെ വിഹിതം 10,000 കോടി രൂപയാക്കിയിരിക്കുന്നു, 1,55,000 കിലോമീറ്റര്‍ ഒപ്റ്റിക്കല്‍ ഫൈബര്‍ കേബിള്‍ സ്ഥാപിക്കുകയും ചെയ്യും. 2017-18 അവസാനത്തോടെ 1,50,000 ല്‍ അധികം ഗ്രാമ പഞ്ചായത്തുകളില്‍ വൈഫൈ ഹോട്ട്‌സ്‌പോട്ടോടുകൂടി ഒപ്റ്റിക്കല്‍ ഫൈബറിലെ അതിവേഗ ബ്രോഡ്ബാന്‍ഡ് കണക്റ്റിവിറ്റിയും കുറഞ്ഞ നിരക്കില്‍ ഡിജിറ്റല്‍ ഇന്ത്യ സേവനവും ലഭ്യമാകും. ടെലി മെഡിസിന്‍, വിദ്യാഭ്യാസം, നൈപുണ്യം എന്നിവ ഡിജിറ്റല്‍ സാങ്കേതിക വിദ്യയിലൂടെ ലഭ്യമാക്കാന്‍ ഒരു ഡിജിഗാവോണ്‍ സംരംഭം നടപ്പാക്കും.
    
    നമ്മുടെ ഊര്‍ജ്ജ മേഖലയെ ശക്തിപ്പെടുത്തുന്നതിന്, ഒരു തന്ത്രപ്രധാന അസംസ്‌കൃത എണ്ണ ശേഖരം സജ്ജീകരിക്കാന്‍ സര്‍ക്കാര്‍ തീരുമാനിച്ചിട്ടുണ്ട്. ഒന്നാം ഘട്ടത്തില്‍ അത്തരം മൂന്ന് ശേഖര സൗകര്യങ്ങള്‍ സജ്ജീകരിക്കുകയും രണ്ടാം ഘട്ടത്തില്‍ ഒഡീഷയിലെ ഛന്ദിഘോലെയിലും രാജസ്ഥാനിലെ ബിക്കാനീറിലുമായി രണ്ടു കേന്ദ്രങ്ങളില്‍ക്കൂടി സജ്ജീകരിക്കുകയും ചെയ്യും. ഇത് രാജ്യത്തിന്റെ തന്ത്രപ്രധാന ശേഖര ശേഷി 15.33 എംഎംറ്റി ആയി മാറ്റും. ഇതിനു പുറമേ, അന്തര്‍ദേശീയവും ആഭ്യന്തരവുമായ സ്വകാര്യ മേഖലാ വാതക കമ്പനികളുമായി മല്‍സരപരമായ പ്രകടനം കാഴ്ചവയ്ക്കുന്ന വിധത്തില്‍ ഒരു സംയോജിത പൊതുമേഖലാ 'ഓയില്‍ മേജര്‍' സ്ഥാപിക്കുന്നതിനേക്കുറിച്ച് ബഡ്ജറ്റ് പ്രസംഗത്തില്‍ ധനമന്ത്രി പറഞ്ഞു. സൗരോര്‍ജ്ജത്തില്‍, സൗരോര്‍ജ്ജ പാര്‍ക്ക വികസനത്തിന്റെ രണ്ടാം ഘട്ടത്തില്‍ 20,000 മെഗാവാട്ട് അധിക ശേഷി സൃഷ്ടിക്കുമെന്ന് ശ്രീ. ജയ്റ്റ്‌ലി കൂട്ടിച്ചേര്‍ത്തു.
    
    കൂടാതെ, ഇന്ത്യയെ ഇലക്ട്രോണിക്‌സ് ഉല്‍പ്പാദനത്തിന്റെ ഒരു ആഗോള കേന്ദ്രമായി മാറ്റുന്നതിന് ഒരു അനുകൂല സ്ഥിതി സര്‍ക്കാര്‍ സൃഷ്ടിക്കുകയാണെന്ന് ധനമന്ത്രി ശ്രീ. ജയ്റ്റ്‌ലി വ്യക്തമാക്കി. കഴിഞ്ഞ രണ്ടു വര്‍ഷം ഇലക്ട്രോണിക്‌സ് 25 ഉല്‍പ്പാദനത്തില്‍ 250ല്‍ ഏറെ നിക്ഷേപ നിര്‍ദേശങ്ങള്‍ ലഭിക്കുകയും ആകെ നിക്ഷേപം 1.26 ലക്ഷം കോടിയാവുകയും ചെയ്തു. നിരവധി ആഗോള നേതാക്കളും മൊബൈല്‍ നിര്‍മാതാക്കളും ഇന്ത്യയില്‍ ഉല്‍പ്പാദന സൗകര്യങ്ങള്‍ സജ്ജീകരിച്ചു, അതുകൊണ്ട് എം-സിപ്‌സ്, ഇഡിഎഫ് എന്നിവ പോലുള്ള പദ്ധതികള്‍ക്കുള്ള പ്രോല്‍സാഹന വിഹിതം കുത്തനേ ഉയര്‍ന്ന് 2017- 18ല്‍ 745 കോടി രൂപയായി ഇതുവരെയുള്ള ഏറ്റവും വലിയ വര്‍ധനയിലെത്തി. പുറമേ, മത്സരാധിഷ്ഠിത ലോകത്തില്‍ നമ്മുടെ കയറ്റുമതി അടിസ്ഥാന സൗകര്യം ലക്ഷ്യമിട്ട് കയറ്റുമതി പദ്ധതിക്കുള്ള വ്യവസായ അടിസ്ഥാന സൗകര്യം (ടൈസ്) എന്ന പേരില്‍ പുതിയതും പുന:സ്സംഘടിക്കപ്പെട്ടതുമായ ഒരു കേന്ദ്ര പദ്ധതി 2017-18ല്‍ നടപ്പാക്കും.
    
    ***

    
    
    (Release ID: 1481573) Visitor Counter : 2