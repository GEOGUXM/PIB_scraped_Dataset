      PIB Headquarters

      ഇന്ത്യന്‍ റബ്ബര്‍ ഗവേഷണകേന്ദ്രം ഡയറക്ടര്‍ക്ക് അവാര്‍ഡ്
      Posted On: 10 FEB 2017 2:51PM by PIB Thiruvananthpuram

      	
      	 ഇന്ത്യന്‍ റബ്ബര്‍ ഗവേഷണകേന്ദ്രം ഡയറക്ടര്‍ ഡോ. ജെയിംസ് ജേക്കബിന് 'ഡിസ്റ്റിംഗ്വിഷ്ഡ് സയിന്റിസ്റ്റ്' അവാര്‍ഡ്. തോട്ടവിളകളൂടേയും സുഗന്ധവിളകളുടേയും ഗവേഷണ പ്രവര്‍ത്തനങ്ങള്‍ക്ക് നേതൃത്വം നല്‍കുന്ന മുന്‍നിരശാസ്തജ്ഞര്‍ക്കായി സി.എസ്. വെങ്കിട്ടരാമന്‍ ട്രസ്റ്റ് ഏര്‍പ്പെടുത്തിയിട്ടുള്ളതാണ് ഈ അവാര്‍ഡ്. കാസര്‍ഗോഡ് കേന്ദ്ര തോട്ടവിളഗവേഷണ കേന്ദ്രത്തില്‍വച്ചു നടന്ന തോട്ടവിളകളെ സംബന്ധിച്ച സിമ്പോസിയത്തില്‍ വച്ചാണ് പുരസ്‌കാരം നല്‍കിയത്. രണ്ടു വര്‍ഷത്തില്‍ ഒരിക്കലാണ് ഈ പുരസ്‌കാരം നല്‍കുന്നത്.
      പ്രകാശസംശ്ലേഷണം, കാലാവസ്ഥാവ്യതിയാനം, സ്‌ട്രെസ് ഫിസിയോളജി, സുസ്ഥിര വികസനം തുടങ്ങിയ മേഖലകളില്‍ ഡോ. ജെയിംസ് ജേക്കബ് നല്‍കിയ സംഭാവനകള്‍ക്കും തോട്ടവിളകളുടെ ഗവേഷണത്തിനും ഇന്ത്യന്‍ റബ്ബര്‍ഗവേഷണകേന്ദ്രത്തിനും അദ്ദേഹം നല്‍കിവരുന്ന നേതൃത്വത്തിനുമുള്ള അംഗീകാരമായാണ് ഈ പുരസ്‌കാരം നല്‍കിയത്.
    
    
    (Release ID: 1482573) Visitor Counter : 15