      PIB Headquarters

      ആകാശവാണിയുടെ ഡല്‍ഹിയില്‍ നിന്നുള്ള മലയാളം വാര്‍ത്തകള്‍ തിരുവനന്തപുരത്ത് നിന്നും ആരംഭിക്കുന്നു.
      Posted On: 21 FEB 2017 5:14PM by PIB Thiruvananthpuram

      		
      	 ആകാശവാണി ഡല്‍ഹിയില്‍ നിന്ന് പ്രക്ഷേപണം ചെയ്തു കൊണ്ടിരിക്കുന്ന മലയാളം വാര്‍ത്തകള്‍ അടുത്ത മാസം ഒന്നാം തീയതി മുതല്‍ തിരുവനന്തപുരത്ത് നിന്നും ആരംഭിക്കും. രാവിലെ 7.25 നും ഉച്ചയ്ക്ക് 12.50 നും വൈകിട്ട് 7.25 നുമുള്ള മലയാളം വാര്‍ത്തകളാണ് മാര്‍ച്ച് ഒന്നാം തീയതി മുതല്‍ ആകാശവാണി തിരുവനന്തപുരം നിലയത്തില്‍ നിന്നും പ്രക്ഷേപണം ചെയ്യുന്നത്.
      കൂടാതെ എല്ലാ ദിവസവും രാത്രി 11.15-ന് ഗള്‍ഫ് മേഖലയിലേക്കുള്ള മലയാളം വാര്‍ത്തകളും തിരുവനന്തപുരത്ത് നിന്നും മാര്‍ച്ച് ഒന്ന് മുതല്‍ പ്രക്ഷേപണം ചെയ്ത് തുടങ്ങും.
      	 ഉച്ചയ്ക്ക് 12.30 നും വൈകിട്ട് 6.20 നുമുള്ള പ്രാദേശിക വാര്‍ത്തകള്‍ തുടര്‍ന്നും ആകാശവാണി തിരുവനന്തപുരം നിലയം പ്രാദേശിക വാര്‍ത്താവിഭാഗം തയ്യാറാക്കി പ്രക്ഷേപണം ചെയ്യും. രാവിലെ 6.45 നുള്ള പ്രാദേശിക വാര്‍ത്ത കോഴിക്കോട്ട് നിന്നുമാണ് പ്രക്ഷേപണം ചെയ്യുന്നത്.
    
    
    (Release ID: 1483132) Visitor Counter : 7