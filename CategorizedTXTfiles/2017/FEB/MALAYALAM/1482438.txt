      തെരഞ്ഞെടുപ്പ് കമ്മീഷന്‍

      ഉത്തര്‍ പ്രദേശ് നിയമസഭാ തെരഞ്ഞെടുപ്പ് : ഒറ്റ നോട്ടത്തില്‍
      Posted On: 09 FEB 2017 5:00PM by PIB Thiruvananthpuram


    ഉത്തര്‍ പ്രദേശില്‍ ശനിയാഴ്ച (ഫെബ്രുവരി 11 ന്) നടക്കുന്ന ഒന്നാംഘട്ടം നിയമസഭാ തെരഞ്ഞെടുപ്പില്‍ 73 മണ്ഡലങ്ങളിലായി 839 സ്ഥാനാര്‍ത്ഥികള്‍ മത്സരിക്കുന്നു. 2,60,17,075 വോട്ടര്‍മാരില്‍ 1,42,49,799 പുരുഷന്മാരും, 1,17,65,768 സ്ത്രീകളും, 1508 പേര്‍ മൂന്നാം ലിംഗക്കാരുമാണ്.

      	 സ്ഥാനാര്‍ത്ഥികളില്‍ 77 പേര്‍ വനിതകളാണ്. ഏറ്റവും കൂടുതല്‍ പേര്‍ മത്സരിക്കുന്നത് ആഗ്ര സൗത്ത് മണ്ഡലത്തിലാണ് -26 സ്ഥാനാര്‍ത്ഥികള്‍. ഏറ്റവും കുറവ് ഹസ്തിനപൂര്‍ മണ്ഡലത്തിലും - ആറ് പേര്‍. 21 മണ്ഡലങ്ങളില്‍ ഒന്നില്‍ കൂടുതല്‍ വനിതാ സ്ഥാനാര്‍ത്ഥികളുമുണ്ട്.
      	 ബിജെപിയും ബിഎസ്പിയും 73 വീതം സീറ്റിലും സമാജ്‌വാദി പാര്‍ട്ടി 51 സീറ്റിലും മത്സരിക്കുന്നു. രാഷ്ട്രീയ ലോക്ദള്‍ 57 സീറ്റിലും കോണ്‍ഗ്രസ് 24 സീറ്റിലും മത്സരരംഗത്തുണ്ട്. സിപിഐ 5 സീറ്റിലും, സിപിഐ എം 4 സീറ്റിലും കക്ഷിരഹിതര്‍ 291 സീറ്റിലും ജനവിധി തേടുന്നു. രജിസ്റ്റര്‍ ചെയ്തതും എന്നാല്‍ അംഗീകാരമില്ലാത്തതുമായ കക്ഷികളുടെ 261 സ്ഥാനാര്‍ത്ഥികളും മത്സരരംഗത്തുണ്ട്. വോട്ടര്‍മാരുടെ എണ്ണത്തില്‍ വലിയ മണ്ഡലം സാഹിബാബാദും, ചെറുത് ജലേസറുമാണ്. നേരിട്ടുള്ള മത്സരം എവിടെയുമില്ല. 26,823 പോളിങ്ങ് സ്‌റ്റേഷനുകളിലായി 32,441 ബാലറ്റ് യൂണിറ്റുകളും, 31,641 കണ്‍ട്രോള്‍ യൂണിറ്റുകളും ക്രമീകരിച്ചിട്ടുണ്ട്.

    

    
    (Release ID: 1482438) Visitor Counter : 5