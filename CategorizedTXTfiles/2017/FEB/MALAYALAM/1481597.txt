      മന്ത്രിസഭ

      പൊതുബഡ്ജറ്റ് 2017-18ല്‍ ഗവണ്‍മെന്റ് പ്രഖ്യാപിച്ച കര്‍ഷക അനുകൂല നടപടി പരമ്പര കൃഷിക്ക് നാല് ശതമാനത്തിലധികം വളര്‍ച്ച നല്‍കും.
      Posted On: 01 FEB 2017 6:50PM by PIB Thiruvananthpuram


    കാര്‍ഷിക വായ്പ പത്ത് ലക്ഷം കോടിയായി നിശ്ചയിച്ചത് റെക്കോഡില്‍; ജലസേചന സഹായം 40,000 കോടിയായി ഉയര്‍ന്നു.
    
    കൃഷി വരുമാനം വര്‍ധിപ്പിക്കുന്നതിന് 8,000 കോടിയുടെ ക്ഷീര സംസ്‌കരണ, അടിസ്ഥാനസൗകര്യ വികസന നിധി സജ്ജീകരിക്കുമെന്ന് ധനമന്ത്രി പ്രഖ്യപിച്ചു.
    
    നല്ല കാലവര്‍ഷവും കൃഷിയും 4.1 ശതമാനം വളര്‍ച്ചാ പ്രതീക്ഷ നല്‍കിയ നടപ്പു വര്‍ഷം 2016-17ല്‍ ഖാരിഫ്, റാബി സീസണില്‍ കൃഷി ചെയ്ത ആകെ സ്ഥലം മുന്‍ വര്‍ഷത്തേക്കാള്‍ അധികമാണെന്ന് സര്‍ക്കാര്‍ പറഞ്ഞു. കര്‍ഷകര്‍ക്ക് ആവശ്യ സമയത്ത് മതിയായ വായ്പ ലഭ്യമാക്കുമെന്നും 2017-18ല്‍ കാര്‍ഷിക വായ്പാ ലക്ഷ്യം മുമ്പില്ലാത്ത വിധം 10 ലക്ഷം കോടിയായി നിശ്ചയിച്ചുവെന്നും തന്റെ നാലാമത് ബഡ്ജറ്റ് പാര്‍ലമെന്റില്‍ അവതരിപ്പിച്ച് കേന്ദ്ര ധനമന്ത്രി ശ്രീ. അരുണ്‍ ജയ്റ്റ്‌ലി പറഞ്ഞു. കിഴക്കന്‍ സംസ്ഥാനങ്ങളിലെയും ജമ്മു- കശ്മീരിലെയും സഹായം എത്താത്ത മേഖലകളില്‍ വായ്പയുടെ മതിയായ ഒഴുക്ക് ഉറപ്പാക്കാന്‍ പ്രത്യേക പ്രയത്‌നം നടത്തുമെന്ന് അദ്ദേഹം പറഞ്ഞു. കര്‍ഷകര്‍ സഹകരണ സംഘങ്ങളില്‍ നിന്ന് എടുത്ത വായ്പകള്‍ക്ക് പ്രധാനമന്ത്രി പ്രഖ്യാപിച്ചതു പ്രകാരമുള്ള 60 ദിവസത്തെ പലിശ ഇളവും ലഭിക്കും.
    
    40 ശതമാനം ചെറുകിട, പാര്‍ശ്വവല്‍കൃത കര്‍ഷകര്‍ സഹകരണ സംഘങ്ങളില്‍ നിന്ന് വായ്പ എടുക്കുന്നുണ്ടെന്നും 63,000 പ്രവര്‍ത്തനോന്മുഖ പ്രാഥമിക കാര്‍ഷിക വായ്പാ സംഘങ്ങളെ ( പിഎസികള്‍) ജില്ലാ സഹകരണ ബാങ്കുകളുടെ കോര്‍ ബാങ്കിംഗ് സംവിധാനവുമായി യോജിപ്പിക്കുന്നതിനും കമ്പ്യൂട്ടര്‍വല്‍ക്കരണത്തിനും നബാര്‍ഡിന് പിന്തുണ നല്‍കാന്‍ സര്‍ക്കാര്‍ പ്രതിജ്ഞാബദ്ധമാണെന്നും ധനമന്ത്രി ശ്രീ. അരുണ്‍ ജയ്റ്റ്‌ലി പറഞ്ഞു. ചെറുകിട, പാര്‍ശ്വവല്‍കൃത കര്‍ഷകര്‍ക്ക് തടസമില്ലാതെ വായ്പാ ഒഴുക്ക് ഉറപ്പാക്കാന്‍ സംസ്ഥാനങ്ങളുടെ സാമ്പത്തിക പങ്കാളിത്തത്തോടെ മൂന്നു വര്‍ഷം കൊണ്ട് 1,900 കോടി രൂപ ചെലവിട്ട് ഇത് സാധ്യമാക്കും.
    
    നബാര്‍ഡില്‍ ഒരു ദീര്‍ഘകാല ജലസേചന നിധി ഇപ്പോള്‍ത്തന്നെ സജ്ജീകരിച്ചിട്ടുണ്ടെന്നും പ്രധാനമന്ത്രി അതിലേക്ക് പ്രഖ്യാപിച്ച 20,000 കോടി കൂടിയാകുമ്പോള്‍ ഇത് 40,000 കോടിയാകുമെന്നും മറ്റ് കര്‍ഷക അനുകൂല നടപടികള്‍ വിശദീകരിച്ച് ധനമന്ത്രി പറഞ്ഞു.
    
    ധാന്യോല്‍പാദന മേഖലയ്ക്കുള്ള ഫസല്‍ ബീമാ യോജന സഹായം 2016-17ല്‍ 30 ശതമാനത്തില്‍ നിന്ന് ഉയര്‍ത്തിയത് 2017-18ല്‍ 40 ശതമാനവും 2018-19ല്‍ 50 ശതമാനവുമാക്കും. 2016-17ല്‍ ഈ യോജനയ്ക്കുള്ള ബഡ്ജറ്റ് വിഹിതമായിരുന്ന 5, 500 കോടി രൂപ കുടിശ്ശികകള്‍ തീര്‍ക്കുന്നതിന് 13, 240 കോടിയായി വര്‍ധിപ്പിച്ചു. 2017-18ലേക്ക് 9.000 കോടി രൂപ അനുവദിക്കും; 2015ലെ ഖാരിഫില്‍ നല്‍കിയ 69,000 കോടിയുടെ ഇരട്ടിയായിരുന്നു 2016ലെ ഖാരിഫില്‍ നല്‍കിയ 1,41, 625 കോടി രൂപ.
    
    തന്റെ കഴിഞ്ഞ വര്‍ഷത്തെ ബഡ്ജറ്റ് പ്രസംഗം പരാമര്‍ശിച്ച ധനമന്ത്രി കര്‍ഷകരുടെ 'വരുമാന സുരക്ഷ'യില്‍ ഊന്നി, അഞ്ച് വര്‍ഷംകൊണ്ട് അവരുടെ വരുമാനം ഇരട്ടിയായി,സര്‍ക്കാര്‍ കൂടുതല്‍ നടപടികള്‍ സ്വീകരിക്കുകയും കര്‍ഷകരെ അവരുടെ ഉല്‍പാദനവും ഉല്‍പാദനക്ഷമതയും വര്‍ധിപ്പിക്കാനും വിളവെടുപ്പിനു ശേഷമുള്ള വെല്ലുവിളികളെ നേരിടാനും പ്രാപ്തരാക്കുമെന്ന് ശ്രീ.ജയ്റ്റ്‌ലി പറഞ്ഞു. ദേശീയ കാര്‍ഷിക ചന്തകളുടെ ( ഇ-നാം) വ്യാപ്തി നിലവിലെ 250 വിപണികളില്‍ നിന്ന് 585 എപിഎംസികളിലേക്ക് വ്യാപിപ്പിക്കും. പുറമേ, എല്ലാ ഇ- നാം ചന്തകളിലും വൃത്തി, നിലവാര പരിശോധനാ, പാക്കിംഗ് സൗകര്യങ്ങള്‍ സ്ഥാപിക്കുന്നതിന് 75 ലക്ഷം രൂപ വീതം അനുവദിക്കും.
    
    ക്ഷീരകൃഷി കര്‍ഷകരുടെ അധിക വരുമാനത്തിനുള്ള ഒരു പ്രധാന സ്രോതസാണെന്ന് സമ്മതിച്ചുകൊണ്ട് 8,000 കോടി രൂപ ചെലവിട്ട് നബാര്‍ഡില്‍ ഒരു ക്ഷീര സംസ്‌കരണ, അടിസ്ഥാന സൗകര്യ വികസന നിധി മൂന്നു വര്‍ഷംകൊണ്ട് സജ്ജീകരിക്കുമെന്ന് ധനമന്ത്രി ശ്രീ. ജയ്റ്റ്‌ലി പ്രഖ്യാപിച്ചു. മണ്ണ് ക്ഷമതാ കാര്‍ഡുകളുടെ വിതരണത്തിന് വേഗത കൂട്ടുന്നതിന് കൃഷി വിജ്ഞാന്‍ കേന്ദ്രങ്ങളില്‍ ( കെവികെകള്‍) ഒരു പുതിയ ചെറുകിട ലാബും പോലും സജ്ജീകരിക്കാന്‍ സര്‍ക്കാര്‍ തീരുമാനിച്ചതായും രാജ്യത്തെ 668 കെവികെകളിലുമായി 100 ശതമാനം വ്യാപ്തി ഉറപ്പാക്കുമെന്നും അദ്ദേഹം പറഞ്ഞു.
    
    ***
    

    
    (Release ID: 1481597) Visitor Counter : 2