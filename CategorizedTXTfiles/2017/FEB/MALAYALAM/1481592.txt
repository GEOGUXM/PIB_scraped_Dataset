      മന്ത്രിസഭ

      റെയില്‍വേ, പൊതുമേഖലസ്ഥാപനങ്ങള്‍, ഐ.ആര്‍.സി.ടി.സി, ഐ.ആര്‍. സി.ഒ.എന്‍ എന്നിവയുടെ ഓഹരികള്‍ ലിസ്റ്റ് ചെയ്യും.
      കേന്ദ്ര പൊതുമേഖസ്ഥാപനങ്ങളുടെ സംയോജനം, ലയനം, കൈവശപ്പെടുത്തല്‍ എന്നിവ പ്രോത്സാഹിപ്പിക്കും. ഒരു സംയോജിത പൊതുമേഖല 'എണ്ണ കമ്പനി' ഉടനെ
      
      പ്രധാനമന്ത്രി മുദ്രായോജന പദ്ധതിയുടെ ബജറ്റ് വിഹിതം ഇരട്ടിയായ 2.44 ലക്ഷം കോടിയാക്കി.
      
      ബാങ്കുകള്‍ക്ക് പുനര്‍മൂലധനവല്‍ക്കരണത്തിനായി 10,000 കോടി മാറ്റിവയ്ക്കുന്നു; ആവശ്യത്തിന്റെ അടിസ്ഥാനത്തില്‍ കൂടുതല്‍ ഫണ്ട് ലഭ്യമാക്കും.

      Posted On: 01 FEB 2017 6:46PM by PIB Thiruvananthpuram

    റെയില്‍വേ, പൊതുമേഖല സ്ഥാപനങ്ങളായ ഐ.ആര്‍.സി.ടി.സി, ഐ.ആര്‍.എഫ്.എസ്. ഐ.ആര്‍. സി.ഒ.എന്‍ എന്നിവയുടെ ഓഹരികള്‍ സ്‌റ്റോക്ക് എക്‌സേഞ്ചുകളില്‍ ലിസ്റ്റ്‌ചെയ്യുമെന്ന് പാര്‍ലമെന്റില്‍ പൊതു ബജറ്റ് അവതരിപ്പിച്ചുകൊണ്ട് കേന്ദ്ര ധനമന്ത്രി അരുണ്‍ജെയ്റ്റിലി വ്യക്തമാക്കി. സംയോജനം, ലയനം ഏറ്റെടുക്കല്‍ എന്നിവയിലൂടെ പൊതുമേഖല സ്ഥാപനങ്ങളെ ശക്തിപ്പെടുത്തുകയും അതിലൂടെ ഒരു സംയോജിത പൊതുമേഖല ' ഓയില്‍ മേജര്‍' എത്രയും വേഗം സൃഷ്ടിക്കുകയും ചെയ്യുമെന്നും അദ്ദേഹം വ്യക്തമാക്കി.
    പ്രധാനമന്ത്രി മുദ്രായോജന വന്‍വിജയമാകുകയും കഷ്ടപ്പെടുന്ന വിഭാഗങ്ങള്‍ക്ക് ഫണ്ടുകള്‍ ലഭ്യമാക്കുകയും ചെയ്ത സാഹചര്യത്തില്‍ അതിന്റെ വിഹിതം ജെയ്റ്റിലി ഇരട്ടിയാക്കുകയും ശചയ്തു. ഇതിനായി 2.44 ലക്ഷം കോടി മാറ്റി വച്ചിട്ടുണ്ട്.
    ബാങ്കുകളുടെ കിട്ടാക്കടം വര്‍ദ്ധിക്കുന്ന സാഹചര്യത്തില്‍ അതുമൂലമുണ്ടാകുന്ന ബുദ്ധിമുട്ടുകള്‍ ഒഴിവാക്കുന്നതിന് പുനര്‍ മൂലധനവല്‍ക്കരണത്തിനായി 10,000 കോടിരൂപ 2017-18ലേക്ക് നീക്കി വച്ചിട്ടുണ്ട്. വേണ്ടിവന്നാല്‍ ആവശ്യാനുസരം കൂടുതല്‍ ഫണ്ടുകള്‍ ലഭ്യമാക്കുമെന്നും അദ്ദേഹം വ്യക്തമാക്കി.
    കഴിഞ്ഞ ബജറ്റില്‍ പ്രഖ്യാപിച്ച ഓഹരി വിപണന നയം തുടരുമെന്ന് മന്ത്രി വ്യക്തമാക്കി. കണ്ടെത്തുന്ന പൊതുമേഖല സ്ഥാപനങ്ങളുടെ ഓഹരികള്‍ ഓഹരിവിപണികളില്‍ ലിസ്റ്റ് ചെയ്യുന്നതിനായി പരിഷ്‌ക്കരിച്ച നടപടിക്രമങ്ങള്‍ ഉറപ്പാക്കും. ഇതിലൂടെ ഈ കമ്പനികളുടെ മുല്യങ്ങള്‍ വ്യക്തമാകുകയും കൂടുതല്‍ സാമൂഹിക ഉത്തരവാദിത്വമുണ്ടാകുകയും ചെയ്യും.
    
    ഓരോന്നിന്റെയും മൂല്യ ശൃംഖലയുടെ അടിസ്ഥാനത്തില്‍ പൊതുമേഖല സ്ഥാപനങ്ങളെ സംയോജിപ്പിക്കും. ഇതിലൂടെ അവര്‍ക്ക് കൂടുതല്‍ ഉത്തരവാദിത്വങ്ങള്‍ ഏറ്റെടുക്കാനും ആവശ്യത്തിനുള്ള ഫണ്ട് കണ്ടെത്താനും വലിയ നിക്ഷേപ തീരുമാനങ്ങള്‍ കൈക്കൊള്ളാനും ആവശ്യക്കാരുടെ വര്‍ദ്ധനയ്ക്കുമൊക്കെ സാധിക്കും. ഓയില്‍ ആന്റ് ഗ്യാസ് മേഖലയില്‍ അത്തരത്തിലുള്ള പുനക്രമീകരണം പ്രകടമാണ്. ദേശീയ-അന്തര്‍ദ്ദേശീയ കമ്പനികളുടെ പ്രവര്‍ത്തനത്തിന് തുല്യമായ പ്രകടനം കാഴ്ചവയ്ക്കുന്ന തരത്തില്‍ ''ഓയില്‍ മേജര്‍'' എന്ന ഒരു സംയോജിത പൊതുമേഖല സംവിധാനത്തിനാണ് രൂപം നല്‍കുന്നത്.
    
    പത്തു കേന്ദ്ര പൊതുമേഖല സ്ഥാപനങ്ങള്‍ ഉള്‍ക്കൊള്ളുന്ന ഏക്‌സ്‌ചേഞ്ച് ട്രേഡ് ഫണ്ടി(ഇ.ടി.എഫ്)ന് നല്ല പ്രതികരണമാണുണ്ടായിട്ടുള്ളത്. ഈ രീതി പ്രോത്സാഹിപ്പിക്കും. ബാങ്കുകളുടെ കിട്ടാക്കടം തിരിച്ചുപിടിക്കുന്നതിന് നിലവിലെ നിയമങ്ങള്‍ പരിഷ്‌ക്കരിക്കുകയും അവ കൂടുതല്‍ ശക്തിപ്പെടുത്തുകയും ചെയ്യുമെന്ന് ജെയ്റ്റിലി വ്യക്തമാക്കി. ഇല്ലാത്തവര്‍ക്കും ലഭിക്കാത്തവര്‍ക്കും വേണ്ടത്ര ഫണ്ട് ലഭിക്കുന്നത് പ്രധാനമന്ത്രി മുദ്രായോജന സഹായിച്ചിട്ടുണ്ട്. അതുകൊണ്ടാണ് കഴിഞ്ഞ ബജറ്റിലെ 1.22 ലക്ഷം കോടിയില്‍ നിന്നും ഇതിന്റെ വിഹിതം 2.44 ലക്ഷം കോടിയാക്കി ഉയര്‍ത്തിയിരിക്കുന്നത്. ഇതില്‍ ദളിത്, ഗോത്രവിഭാഗങ്ങള്‍, പിന്നോക്ക വിഭാഗങ്ങള്‍, ന്യൂനപക്ഷങ്ങള്‍, വനിതകള്‍ എന്നിവര്‍ക്ക് കൂടുതല്‍ പ്രാധാന്യം നല്‍കുമെന്നും മന്ത്രി കൂട്ടിച്ചേര്‍ത്തു.
    
    രാജ്യത്തെ ദളിത്, ഗോത്രവിഭാഗ, സ്ത്രീകള്‍ എന്നിവരില്‍ നിന്നുള്ളവരെ ലക്ഷ്യമാക്കി 2016 ഏപ്രിലില്‍ സര്‍ക്കാര്‍ സ്റ്റാര്‍ട്ട് അപ്പ് പദ്ധതി നടപ്പാക്കിയിരുന്നു. പ്രകൃതിക്ക് അനുയോജ്യമായ സംരംഭങ്ങള്‍ സൃഷ്ടിക്കുകയായിരുന്നു ലക്ഷ്യം. ഭഷ്യം, വസ്ത്രനിര്‍മ്മാണം, രോഗനിര്‍ണ്ണയ കേന്ദ്രങ്ങള്‍ തുടങ്ങി വിവിധ പ്രവര്‍ത്തനങ്ങളിലൂടെ ഏകദേശം 1,60,000 പുതിയ സംരംഭകര്‍ ഈ പദ്ധതിയിലൂടെ രംഗത്ത് വന്നിട്ടുണ്ട്.
    
    ***
    

    
    (Release ID: 1481592) Visitor Counter : 3