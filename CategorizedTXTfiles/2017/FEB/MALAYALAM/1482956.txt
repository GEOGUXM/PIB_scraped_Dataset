      PIB Headquarters

      പത്തനംതിട്ടയില്‍ പോസ്റ്റ് ഓഫീസ് പാസ്സ്‌പോര്‍ട്ട് സേവാ കേന്ദ്രം
      Posted On: 17 FEB 2017 5:23PM by PIB Thiruvananthpuram

      	 വിദേശകാര്യ മന്ത്രാലയത്തിന്റെ തീരുമാനപ്രകാരം പത്തനംതിട്ട ഹെഡ് പോസ്റ്റ് ഓഫീസില്‍ പോസ്റ്റ് ഓഫീസ് പാസ്‌പോര്‍ട്ട് സേവാ കേന്ദ്രം (പി.ഒ.പി.എസ്.കെ) ആരംഭിക്കുന്നു. 28-2-2017 മുതല്‍ ക്യാമ്പ് സമ്പ്രദായത്തില്‍ പി.ഒ.പി.എസ്.കെ. പ്രവര്‍ത്തനം തുടങ്ങും. 23-2-2017 മുതല്‍ സന്ദര്‍ശനത്തിനുള്ള സമയം അനുവദിച്ചു തുടങ്ങുന്നതാണ്. പി.ഒ.പി.എസ്.കെ. ക്യാമ്പില്‍ കാലാവധി തീര്‍ന്ന പാസ്‌പോര്‍ട്ട് പുതുക്കുന്നതിനും പുതിയ പാസ്‌പോര്‍ട്ടിനുമായുള്ള അപേക്ഷകള്‍ മാത്രമേ സ്വീകരിക്കുകയുള്ളൂ. പി.സി.സി., തത്ക്കാല്‍, നഷ്ടപ്പെട്ട / നശിപ്പിക്കപ്പെട്ട പാസ്‌പോര്‍ട്ടുകള്‍ എന്നിവയുടെ അപേക്ഷകള്‍ പി.ഒ.പി.എസ്.കെ. പൂര്‍ണ്ണ രൂപത്തില്‍ പ്രവര്‍ത്തനക്ഷമമാകുന്നതുവരെ സ്വീകരിക്കുകയില്ല. പണമായോ ഡി.ഡി. ആയോ ഫീസ് സ്വീകരിക്കുന്നതല്ല. അപേക്ഷകര്‍ ഓണ്‍ലൈനായി പണമടച്ച് സന്ദര്‍ശനത്തിനുള്ള സമയം നേടേണ്ടതാണ്.
      	 പി.ഒ.പി.എസ്.കെ. ക്യാമ്പില്‍ പങ്കെടുക്കുന്നതിലേക്കായി താല്‍പര്യമുള്ള അപേക്ഷകര്‍ ഔദ്യോഗിക വെബ്‌സൈറ്റായ www.passportindia.gov.in ല്‍ ഓണ്‍ലൈന്‍ രജിസ്റ്റര്‍ ചെയ്തു ഓണ്‍ലൈനായി പണമടച്ച് എ.ആര്‍.എന്‍ (ആപ്ലിക്കേഷന്‍ റഫറന്‍സ് നമ്പര്‍) എടുക്കേണ്ടതാണ്. അപേക്ഷകര്‍ ക്യാമ്പില്‍ പങ്കെടുക്കാന്‍ എത്തുമ്പോള്‍ എ.ആര്‍.എന്‍ ഷീറ്റിന്റെ പകര്‍പ്പിനോടൊപ്പം ആവശ്യമായുള്ള എല്ലാ രേഖകളുടെ ഒറിജിനലും അതിന്റെ സ്വയം സാക്ഷ്യപ്പെടുത്തിയ തനി പകര്‍പ്പുമായി എത്തേണ്ടതാണ്. അപരിഹാര്യമായ സാഹചര്യങ്ങളെ അതിജീവിക്കുന്നതിലേക്കായി അപേക്ഷകര്‍ വെളുത്ത പശ്ചാത്തലമുള്ള രണ്ട് പാസ്‌പോര്‍ട്ട് സൈസ് ഫോട്ടോകള്‍ (3.5cm x 3.5 cm) കയ്യില്‍ കരുതണമെന്ന് തിരുവനന്തപുരം പാസ്സ്‌പോര്‍ട്ട് ഓഫീസര്‍ ശ്രീ. ആഷിക്ക് കാരാട്ടില്‍ അറിയിച്ചു.
    
    
    (Release ID: 1482956) Visitor Counter : 4
    
    
      Read this release in: English