      മന്ത്രിസഭ

      ഡിജിറ്റല്‍ സമ്പദ്ഘടനയ്ക്ക് കുടുതല്‍ പ്രോത്സാഹനമായി ബജറ്റ്; മൂന്ന് ലക്ഷത്തിന് മുകളില്‍ കറന്‍സി ഇടപാടുകള്‍ പാടില്ലെന്ന് നിര്‍ദ്ദേശം.
      ഭീം അപ്പ്, ആധാര്‍ അധിഷ്ഠിത ഇടപാടു സംവിധാനങ്ങള്‍ പ്രോത്സാഹിപ്പിക്കാന്‍ സര്‍ക്കാരിന്റെ പ്രത്യേക പദ്ധതി.
      
      2017-18ല്‍ 25000 കോടി രൂപയുടെ ഡിജിറ്റല്‍ ഇടപാടുകള്‍ എന്നത് ലക്ഷ്യം.
      
      ഡിജിറ്റല്‍ സമ്പദ്ഘടനയെ പ്രോത്സാഹിപ്പിക്കുന്നതും ശക്തിപ്പെടുത്തുന്നതിനുമായി നനിരവധി നടപടികള്‍.
      Posted On: 01 FEB 2017 6:12PM by PIB Thiruvananthpuram


    ഡിജിറ്റല്‍ സമ്പദ്ഘടനയെ പ്രോത്സാഹിപ്പിക്കുന്നതിനും അഴിമതിയും കള്ളപ്പണവും നിര്‍മ്മാര്‍ജ്ജനം ചെയ്യുക എന്ന ലക്ഷ്യം മുന്നില്‍ കണ്ടും മൂന്ന് ലക്ഷം രൂപയ്ക്ക് മുകളിലുള്ള ഇടപാടുകള്‍ കറന്‍സി മുഖേന നടത്താന്‍ കഴിയില്ലെന്ന് പാര്‍ലമെന്റില്‍ അവതരിപ്പിച്ച 2017-18ലെ പൊതു ബജറ്റിലൂടെ കേന്ദ്ര ധനമന്ത്രി ശ്രീ അരുണ്‍ജെയ്റ്റിലി പ്രഖ്യാപിച്ചു. മൂന്ന് ലക്ഷത്തിന് മുകളിലുള്ള ഇടപാടുകള്‍ ഡിജിറ്റലാക്കണമെന്ന കള്ളപ്പണം കണ്ടെത്തുന്നതിനുള്ള പ്രത്യേക അന്വേഷണസംഘത്തിന്റെ നിര്‍ദ്ദേശം സ്വീകരിച്ച മന്ത്രി അരുണ്‍ജെയ്റ്റിലി ഇതിനായി ആദായ നിഷകുതി നിയമത്തില്‍ വേണ്ട മാറ്റം ധനകാര്യബില്ലിലൂടെ കൊണ്ടുവരുമെന്നും വ്യക്തമാക്കി.
    ബിം ആപ്പ് പ്രോത്സാഹിപ്പിക്കുന്നതിനായി രണ്ടു പുതിയ പദ്ധതികള്‍ കൊണ്ടുവരുമെന്നും ബജറ്റ് പ്രസംഗത്തില്‍ മന്ത്രി വ്യക്തമാക്കി. വ്യക്തികള്‍ക്ക് ബോണസും വ്യാപാരികള്‍ക്ക് കാഷ്ബാക്ക് പദ്ധതിയുമാണ് ഉദ്ദേശിക്കുന്നത്. ഡിജിറ്റല്‍ ഇടപാടുകള്‍ ലക്ഷ്യമാക്കിയാണ് ഭിം ആപ്പ് രൂപീകരിച്ചത്. മൈാബൈല്‍ ഫോണുകളുടെ വ്യാപനത്തിലൂടെ ഈ ഡിജിറ്റല്‍ ഇടപാടുകള്‍ ശക്തിപ്പെടുത്താനാകുമെന്ന് മാത്രമല്ല, സാമ്പത്തിക സംശ്ലേഷണവും സാദ്ധ്യമാകും. ഇതിനകം തന്നെ 125ലക്ഷം ആളുകള്‍ ഭീം ആപ്പ് സ്വീകരിച്ചുകഴിഞ്ഞതായും പാര്‍ലമെന്റിനെ മന്ത്രി അറിയിച്ചു.
    വ്യാപാരികള്‍ക്കു കൂടി ഗുണകരമാകുന്ന ആധാര്‍ അധിഷ്ഠിത ഇടപാട് സംവിധാനം അധികം താമസിക്കാതെ തന്നെ നിലവില്‍ വരുമെന്നും അദ്ദേഹം സഭയെ അറിയിച്ചു. ഡെബിറ്റ് കാര്‍ഡ്, മൊബൈല്‍ ഫോണ്‍, മൊബൈല്‍ വാലറ്റ് എന്നിവയില്ലാത്തവര്‍ക്കാണ് ഇത് ഏറെ ഗുണം ചെയ്യുക.യു.പി.ഐ, യു.എസ്.എസ്.ഡി, ആധാര്‍ പേ, ഐ.എം.പി.എസ്, ഡെബിറ്റ്കാര്‍ഡ് തുടങ്ങിയവ ഉപയോഗിച്ച് 2017-18ല്‍ 2500 കോടി രൂപയുടെ ഡിജിറ്റല്‍ ഇടപാടുകള്‍ നടത്താന്‍ വേണ്ട നടപടികള്‍ സ്വീകരിക്കുകയെന്ന ലക്ഷ്യത്തിലാണ് മുന്നോട്ടുപോകുന്നത്. ഇതുകൂടാതെ 2017 മാര്‍ച്ചോടെ ബാങ്കുകള്‍ 10 ലക്ഷം അധികം പി.ഒ.എസ്. യന്ത്രങ്ങള്‍ കൂടി വിതരണം ചെയ്യാന്‍ ലക്ഷ്യമാക്കുന്നുണ്ട്. 2017 സെപ്റ്റംബറോടെ ആധാര്‍ അടിസ്ഥാനത്തിലുള്ള 20 ലക്ഷം പി.ഒ.എസ് യന്ത്രങ്ങള്‍ പുറത്തിറക്കാനും അവരെ പ്രോത്സാഹിപ്പിക്കും.
    ഡിജിറ്റല്‍ ഇടപാടുകളിലൂടെ സംവിധാനത്തെ ശുദ്ധീകരിക്കുമെന്ന് വ്യക്തമാക്കിയ മന്ത്രി, ഈ ഔപചാരിക രൂപപരിണാമം നമ്മുടെ സമ്പദ്ഘടനയില്‍ വല്ലാത്ത മാറ്റങ്ങള്‍ക്ക് വഴിവയ്ക്കുമെന്നും സമ്പത്ത്‌ശേഖരണത്തിനുള്ള മുഖ്യധാരാ രീതി ബാങ്കുകളില്‍ അവ സൂക്ഷിക്കുകയെന്നതുമാകുമെന്നും വ്യക്തമാക്കി. കുറഞ്ഞനിരക്കില്‍ വായ്പ ലഭിക്കുന്ന സാഹചര്യമുണ്ടാകുന്നതുകൊണ്ട് ഇത് സ്വകാര്യനിക്ഷേപത്തിനെയും നല്ലതുപോലെ പ്രോത്സാഹിപ്പിക്കും. ഇന്ന് രാജ്യം ഡിജിറ്റല്‍ വിപ്ലവത്തിന്റെ മുനയില്‍ നില്‍ക്കുകയാണ്. ഡിജിറ്റല്‍ പണമിടപാടിലേക്ക് പോകുന്നത് സാധാരണക്കാര്‍ക്ക് ഏറെ ഗുണവുമായിരിക്കും. നേരത്തെ നടപ്പാക്കിയ സാമ്പത്തിക സമാശ്ലേഷണവും ജാം ട്രിനിറ്റിയുമൊക്കെ ഇപ്പോള്‍ നടക്കുന്ന ഡിജിറ്റല്‍ ഇടപാടിലേക്ക് മാറുന്നതിനുള്ള മുന്നൊരുക്കങ്ങളായിരുന്നുവെന്നും ധനകാര്യമന്ത്രി കൂട്ടിച്ചേര്‍ത്തു.
    ഇത് പ്രോത്സാഹിപ്പിക്കുന്നതിനായി ഇന്ന് വ്യാപാരികള്‍ അവരുടെ വിറ്റുവരവില്‍ നല്‍കേണ്ടിവരുന്ന നികുതി 8% ല്‍ നിന്ന് കറന്‍സിയുടെ രൂപത്തിലല്ലാതെ ലഭിക്കുന്ന വിറ്റുവരവിന്റെ 6% മാക്കും. ഈ സാമ്പത്തികവര്‍ഷം തന്നെ ഇതിന്റെ ആനുകൂല്യം ലഭിക്കുമെന്നും മന്ത്രി വ്യക്തമാക്കി.
    റവന്യ, മൂലധന ചെലവുകളില്‍ കറന്‍സിയായി നടത്താവുന്ന ചെലവിന്റെ പരിധി
    10,000 രൂപയായി നിജപ്പെടുത്തി. അതുപോലെ ചാരിറ്റബിള്‍ ട്രസ്റ്റുകള്‍ക്ക് പണമായി നല്‍കാവുന്ന സംഭാവനയുടെ പരിധി 10,000ല്‍ നിന്നും 2000 വുമാക്കി.
    ഡിജിറ്റല്‍ ഇടപാടിന് വേണ്ടിവരുന്ന വിവിധ ഉപകരണങ്ങളുടെ നിര്‍മ്മാണത്തിനും വിപണനത്തിനുമുണ്ടായിരുന്ന വിവിധതരം നികുതികളും പിന്‍വലിച്ചു. ഡിജിറ്റല്‍ സമ്പദ്ഘടനയെ ശക്തിപ്പെടുത്തുന്നതിനായി റിസര്‍വ് ബാങ്കില്‍ നിലവിലുള്ള പേയ്‌മെന്റ് സെറ്റില്‍മെന്റ് സിസ്റ്റം സൂപ്പര്‍വിഷന്‍ സംവിധാനത്തിന് പകരം പേയ്‌മെന്റ് റെഗുലേറ്ററി ബോര്‍ഡ് കൊണ്ടുവരുമെന്നും മന്ത്രി പ്രഖ്യാപിച്ചിട്ടുണ്ട്. ഡിജിറ്റല്‍ പേയ്‌മെന്റ് സംവിധാനത്തെക്കുറിച്ച് പരിശോധിക്കാന്‍ സാമ്പത്തികകാര്യവകുപ്പ് രൂപം നല്‍കിയ കമ്മിറ്റി ഇതിനായി 2007ലെ പേയ്‌മെന്റ് ആന്റ് സെറ്റില്‍മെന്റ് സിസ്റ്റം നിയഭേദഗതിയുള്‍പ്പെടെ നിരവധി ശുപാര്‍ശകള്‍ മുന്നില്‍ വച്ചിട്ടുണ്ട്. ഈ നിയമം സമഗ്രമായി പരിശോധിച്ച് വേണ്ട നടപടികള്‍ സ്വീകരിക്കുമെന്നും മന്ത്രി വ്യക്തമാക്കി.
    ഡിജിറ്റല്‍ പേയ്‌മെന്റിന് വേണ്ട അടിസ്ഥാനസൗകര്യങ്ങളും പരാതി പരിഹാര സംവിധാനങ്ങളും ഒരുക്കുന്നതിന് ആദ്യമായി ഗ്രാമ-അര്‍ദ്ധനഗരപ്രദേശങ്ങള്‍ക്കാണ് ഊന്നല്‍ നല്‍കുകയെന്ന് മന്ത്രി വ്യക്തമാക്കി. പോസ്റ്റ് ഓഫീസ്, ന്യായവില ഷോപ്പുകള്‍, ബാങ്കിംഗ് പ്രതിനിധികള്‍ എന്നിവയിലൂടെ ഇത് നടപ്പാക്കും. പെട്രോള്‍ പമ്പുകള്‍, വളം ഡിപ്പോകള്‍, മുന്‍സിപ്പാലിറ്റി, ബ്ലോക്ക് ഓഫീസുകള്‍, റോഡ് ഗതാഗത ഓഫീസുകള്‍, സര്‍വകലാശാലകള്‍, കോളജുകള്‍, ആശുപത്രികള്‍ ഉള്‍പ്പെടെയുള്ള സ്ഥാപനങ്ങളില്‍ ഭീം ആപ്പ് ഉള്‍പ്പെടെയുള്ള ഡിജിറ്റല്‍ ഇടപാടിനുള്ള സംവിധാനംമുണ്ടാക്കും. പരിധിയില്ലാതെ എല്ലാ സര്‍ക്കാര്‍ ഇടപാടുകളും ഡിജിറ്റലിലുടെ ആക്കുന്നതിനുള്ള നിര്‍ദ്ദേശം പരിഗണിച്ചുവരികയാണ്. സാമ്പത്തിക സംശ്ലേഷണത്തിനായി മാറ്റിവച്ചിട്ടുള്ള ഫണ്ട് ഈ നടപടികള്‍ക്കായി സര്‍ക്കാര്‍ വിനിയോഗിക്കുമെന്നും മന്ത്രി വ്യക്തമാക്കി.
    
    ചെറുകിട, ഇടത്തരം സകംരംഭകര്‍ക്ക് വായ്പ ലഭിക്കുന്നതിന് ഇത്തരം ഡിജിറ്റല്‍ ഇടപാടുകള്‍ സഹായകരമാകുമെന്ന് മന്ത്രി വ്യക്തമാക്കി. സുരക്ഷിതമല്ലാത്ത വായ്പകള്‍ നല്‍കുന്ന സ്ഥാപനങ്ങള്‍ക്ക് കൂടുതല്‍ വായ്പ ലഭ്യമാക്കാന്‍ സെഡ്ബിയെ പ്രോത്സാഹിപ്പിക്കും. ഇടപാടുകളുടെ അടിസ്ഥാനത്തിലാണ് മിതമായ നിരക്കില്‍ ഇത്തരക്കാര്‍ക്ക് ഈ സ്ഥാപനങ്ങളില്‍ നിന്നും വായ്പകള്‍ ലഭിക്കുക. ഡിജിറ്റല്‍ ഇടപാടുകളെക്കുറിച്ച് പരിശോധിക്കാന്‍ മുഖ്യമന്ത്രിമാരുടെ നേതൃത്വത്തിലുള്ള കമ്മിറ്റിയുടെ ശിപാര്‍ശകള്‍ എത്രയും വേഗം നടപ്പാക്കുന്നതിന് ബന്ധപ്പെട്ടവരുമായി സര്‍ക്കാര്‍ യോജിച്ച് പ്രവര്‍ത്തിക്കുമെന്നും മന്ത്രി സഭയ്ക്ക് ഉറപ്പുനല്‍കി.
    
    വണ്ടിചെക്ക് നല്‍കുന്നവര്‍ക്ക് പണം തിരിച്ചുകിട്ടുന്നതിനായി നെഗോഷ്യബിള്‍ ഇന്‍സ്ട്രുമെന്റ് ആക്ട് ഭേദഗതി ചെയ്യുന്നതിനും സര്‍ക്കാര്‍ ഉദ്ദേശിക്കുന്നതായി മന്ത്രി ജെയ്റ്റിലി വ്യക്തമാക്കി.
    

    
    (Release ID: 1481576) Visitor Counter : 3