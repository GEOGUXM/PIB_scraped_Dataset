      PIB Headquarters

      റബ്ബര്‍ഗവേഷണ കേന്ദ്രത്തിലെ ശാസ്ത്രജ്ഞര്‍ക്ക് അവാര്‍ഡ്
      Posted On: 20 FEB 2017 5:48PM by PIB Thiruvananthpuram

      ഇന്റര്‍നാഷണല്‍ റബ്ബര്‍ റിസര്‍ച്ച് ആന്റ് ഡെവലപ്‌മെന്റ് ബോര്‍ഡ് (IRRDB) -ന്റെ 2016-ലെ യുവശാസ്ത്രജ്ഞനുള്ള അന്തര്‍ദേശീയ അവാര്‍ഡിന് ഇന്ത്യന്‍ റബ്ബര്‍ഗവേഷണകേന്ദ്രത്തിലെ സയന്റിസ്റ്റ് ഡോ.ബി. പ്രദീപും ഇന്ത്യന്‍ സൊസൈറ്റി ഓഫ് പ്ലാന്റേഷന്‍ ക്രോപ്‌സ് ഏര്‍പ്പെടുത്തിയിട്ടുള്ള ആര്‍.എല്‍. നരസിംഹസ്വാമി മെമ്മോറിയല്‍ ദേശീയ അവാര്‍ഡിന് ഡോ. സി. ബിന്ദു റോയിയും അര്‍ഹരായി.
      	 ഉപഗ്രഹചിത്രങ്ങളും ജിയോസ്‌പേഷ്യല്‍ ടെക്‌നോളജിയും ഉപയോഗിച്ച് ഇന്ത്യയിലെ റബ്ബര്‍തോട്ടങ്ങള്‍ അടയാളപ്പെടുത്തുന്നതില്‍ നല്‍കിയ സംഭാവന പരിഗണിച്ചാണ് ഡോ. പ്രദീപിന് അവാര്‍ഡ് നല്‍കിയത്. ആദ്യമായാണ് ഒരു ഇന്ത്യന്‍ ശാസ്ത്രജ്ഞന് ഈ പുരസ്‌കാരം ലഭിക്കുന്നത്. അവാര്‍ഡ് ജേതാവെന്നനിലയില്‍ കംമ്പോഡിയയില്‍ വച്ചു നടന്ന അന്താരാഷ്ട്ര റബ്ബര്‍ കോണ്‍ഫറന്‍സില്‍ മോഡിസ് ടെറാ സാറ്റലൈറ്റ് ഡേറ്റ ഉപയോഗിച്ച് റബ്ബര്‍തോട്ടങ്ങളില്‍ വരള്‍ച്ച മൂലം ഉണ്ടാകുന്ന പ്രശ്‌നങ്ങളെ മനസ്സിലാക്കുന്നതിനെക്കുറിച്ച് സംസാരിക്കാനും പ്രദീപിന് അവസരം ലഭിച്ചു.

    'കണ്‍സ്ട്രക്ഷന്‍ ഓഫ് ഹൈ ഡെന്‍സിറ്റി ജെനറ്റിക് ലിങ്കേജ് മാപ് യൂസിങ് എസ് എന്‍ പി (SNP) യും സിലികോ ഡി ആര്‍ട്ട് (Silico D Art) മാര്‍ക്കേഴ്‌സ് ആന്റ് ക്യൂ ടി എല്‍ (QTL) മാപ്പിങ് ഫോര്‍ ഡിസീസ് റെസിസ്റ്റന്‍സ് ഇന്‍ റബ്ബര്‍' എന്ന പ്രബന്ധമാണ് റബ്ബര്‍ ഗവേഷണ കേന്ദ്രത്തിലെ സീനിയര്‍ സയന്റിസ്റ്റായ ഡോ. റോയിയെ അവാര്‍ഡിന് അര്‍ഹയാക്കിയത്. ഗവേഷണരംഗത്തെ സംഭാവനകള്‍ ക്കുള്ള അംഗീകാരമായ ഗുമന്‍ ദേവി മെമ്മോറിയല്‍ ബെസ്റ്റ് വുമണ്‍ സയന്റിസ്റ്റ് നാഷണല്‍ അവാര്‍ഡും ഡോ. സി. ബിന്ദു റോയിക്ക് ലഭിച്ചിരുന്നു.

    
    
    (Release ID: 1483100) Visitor Counter : 2