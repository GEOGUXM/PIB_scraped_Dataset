      രാഷ്ട്രപതിയുടെ കാര്യാലയം

      ഇ. അഹമ്മദിന്റെ നിര്യാണത്തില്‍ രാഷ്ട്രപതിയുടെ അനുശോചനം
      Posted On: 01 FEB 2017 4:45PM by PIB Thiruvananthpuram


    ഇന്ത്യന്‍ യൂണിയന്‍ മുസ്ലീം ലീഗ് ദേശീയ അദ്ധ്യക്ഷനും മുന്‍കേന്ദ്ര മന്ത്രിയും പാര്‍ലമെന്റ് അംഗവുമായ ഇ. അഹമ്മദിന്റെ നിര്യാണത്തില്‍ രാഷ്ട്രപതി ശ്രീ. പ്രണബ് മുഖര്‍ജി അനുശോചനം രേഖപ്പെടുത്തി. നീണ്ട വര്‍ഷങ്ങളിലെ ബന്ധമുള്ള സഹപ്രവര്‍ത്തകനെയും സുഹൃത്തിനെയുമാണ് നഷ്ടമായതെന്ന് ഇ. അഹമ്മദിന്റെ വേര്‍പാടില്‍ ഹൃദയംഗമമായ അനുശോചനം രേഖപ്പെടുത്തിക്കൊണ്ട് പുറപ്പെടുവിച്ച ട്വിറ്റര്‍ സന്ദേശത്തില്‍ അദ്ദേഹം പറഞ്ഞു. അവശ വിഭാഗങ്ങളുടെ ക്ഷേമത്തിനായി അക്ഷീണം യത്‌നിച്ച ശ്രീ. ഇ. അഹമ്മദ് രാഷ്ട്രത്തിനായി നടത്തിയ സേവനങ്ങള്‍ എക്കാലവും ഓര്‍ക്കപ്പെടുമെന്ന് രാഷ്ട്രപതി അനുശോചിച്ചു.
    

    
    (Release ID: 1481488) Visitor Counter : 3