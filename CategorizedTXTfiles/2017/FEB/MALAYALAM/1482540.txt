      ധനകാര്യ മന്ത്രാലയം

      2017 ജനുവരിയിലെ നികുതി പിരിവ് ആശാവഹം ; പരോക്ഷ നികുതിയില്‍ 16.9% ന്റെയും പ്രത്യക്ഷ നികുതിയില്‍ 10.79% ന്റെയും വളര്‍ച്ച
      Posted On: 10 FEB 2017 10:55AM by PIB Thiruvananthpuram

      	 ഇക്കൊല്ലം ജനുവരിയിലെ നികുതി പിരിവ് കണക്കുകള്‍ കാണിക്കുന്നത് ആരോഗ്യകരമായ വളര്‍ച്ചകളുടെ സൂചനകളാണ്. തൊട്ട് മുന്‍വര്‍ഷം ഇതേ മാസത്തേക്കാള്‍ 16.9% നിരക്ക് വര്‍ദ്ധനയാണ് മൊത്തം പരോക്ഷ നികുതി വരുമാനത്തില്‍ കണ്ടത്. കസ്റ്റംസ് നികുതി ഇനത്തില്‍ 10.1% ത്തിന്റെയും കേന്ദ്ര എക്‌സൈസ് തീരുവ ഇനത്തില്‍ 26.3% ന്റെയും സേവന നികുതിയില്‍ 9.4 % ന്റെയും വര്‍ദ്ധനയാണ് മുന്‍വര്‍ഷം ഇതെ കാലയളവിനെ അപേക്ഷിച്ച് ഉണ്ടായിട്ടുള്ളത്. 2017 ജനുവരിയില്‍ പരോക്ഷ നികുതി ഇനത്തില്‍ കേന്ദ്ര എക്‌സൈസ്, കസ്റ്റംസ് സേവന നികുതികളുടെ മൊത്തം വരുമാനം 7.37 ലക്ഷം കോടി രൂപയാണ്. മുന്‍വര്‍ഷം ഇതേ കാലയളവിനെ അപേക്ഷിച്ച് 23.9% ന്റെ വര്‍ദ്ധനയാണിത്. 2016-17 സാമ്പത്തിക വര്‍ഷത്തില്‍ പരോക്ഷ നികുതി ഇനത്തില്‍ 2017 ജനുവരി വരെ പുതുക്കിയ എസ്റ്റിമേറ്റുകളുടെ ഏകദേശം 82.8% ലക്ഷ്യം നേടിക്കഴിഞ്ഞു.
      	 പ്രത്യക്ഷ നികുതി വരുമാനം 2017 ജനുവരി വരെയുള്ള കണക്ക് പ്രകാരം 5.82 ലക്ഷം കോടി രൂപയാണ്. ഇത് മുന്‍വര്‍ഷത്തെ ഇതേ കാലയളവിലെ വരുമാനത്തെക്കാള്‍ 10.79 % അധികമാണ്.
    
    
    (Release ID: 1482540) Visitor Counter : 3