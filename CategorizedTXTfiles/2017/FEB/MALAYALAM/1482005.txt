      PIB Headquarters

      ഉത്പാദന വര്‍ദ്ധനവിനായി റബ്ബര്‍ബോര്‍ഡ് പരിശീലനം
      Posted On: 07 FEB 2017 4:20PM by PIB Thiruvananthpuram


    റബ്ബര്‍വ്യവസായ മേഖലയിലെ ഉത്പാദനവര്‍ദ്ധനവ് ലക്ഷ്യമിട്ട് റബ്ബര്‍ബോര്‍ഡ് ഒരു ഏകദിന പരിശീലനപരിപാടി നടത്തുന്നു. നൂതനസാങ്കേതികവിദ്യകള്‍, കൂടുതല്‍ ഫലപ്രദമായ നിര്‍മാണ നടപടികകള്‍, നിലവാരമുള്ള അസംസ്‌കൃതവസ്തുക്കളുടെ ഫലപ്രദമായ ഉപയോഗം, പാഴ്‌ച്ചെലവ് കുറയ്ക്കുന്നതിനുള്ള നടപടികള്‍ എന്നിവ ഉള്‍ക്കൊള്ളിച്ചുകൊണ്ടുള്ള ഏകദിനപരിശീലനപരിപാടി ഫെബ്രുവരി 16 ന് നടക്കും. ഫീസ് 500 രൂപ (15% സേവനനികുതി പുറമെ). ഫെബ്രുവരി 12 മുതല്‍ 18 വരെ നടക്കുന്ന നാഷണല്‍ പ്രൊഡക്റ്റി വീക്ക്' വാരാചരണത്തിന്റെ ഭാഗമായാണ് ബോര്‍ഡ് ഈ പരിശീലനം സംഘടിപ്പിക്കുന്നത്.
    
    പങ്കെടുക്കാന്‍ താല്‍പര്യമുള്ളവര്‍ വെള്ളക്കടലാസില്‍ തയ്യാറാക്കിയ അപേക്ഷയോടൊപ്പം പരിശീലനഫീസ് ഡയറക്ടര്‍ (ട്രെയിനിങ്) എന്ന പേരില്‍ കോട്ടയത്തു മാറാവുന്ന ഡിമാന്റ് ഡ്രാഫ്റ്റ് ആയോ, മണിയോര്‍ഡര്‍ ആയോ ഡയറക്ടര്‍ (ട്രെയിനിങ്), റബ്ബര്‍ബോര്‍ഡ് പി.ഒ., കോട്ടയം-9, കേരളം എന്ന വിലാസത്തില്‍ അയയ്ക്കണം. സെന്‍ട്രല്‍ ബാങ്ക് ഓഫ് ഇന്ത്യ (ഐ.എഫ്.എസ്. കോഡ് - CBIN 0284156)യുടെ 1450300184 എന്ന അക്കൗണ്ട് നമ്പറിലേക്ക് നേരിട്ടും ട്രാന്‍സ്ഫര്‍ ചെയ്യാം. അപേക്ഷയില്‍ പണമടച്ച രീതി, രസീതിന്റെ നമ്പര്‍, തീയതി തുടങ്ങിയ വിശദാംശങ്ങളും അപേക്ഷകന്റെ ഫോണ്‍ നമ്പരും ചേര്‍ത്തിരിക്കണം. വിവരങ്ങള്‍ ഇമെയിലായി training@rubberboard.org.in -ലേക്ക് നേരിട്ടയയ്ക്കാവുന്നതുമാണ്. കൂടുതല്‍ വിവരങ്ങള്‍ക്ക് ഫോണ്‍ 0481-2353325, 2353127, 2351313. ഫാക്‌സ് 0481 2353187.
    

    
    (Release ID: 1482005) Visitor Counter : 4