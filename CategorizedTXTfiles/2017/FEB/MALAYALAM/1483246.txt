      ആരോഗ്യ, കുടുംബക്ഷേമ മന്ത്രാലയം

      ലോകത്തെ ഏറ്റവും വലിയ മരുന്ന് സര്‍വെയുടെ റിപ്പോര്‍ട്ട് ആരോഗ്യമന്ത്രാലയം പുറത്തിറക്കി
      Posted On: 22 FEB 2017 5:14PM by PIB Thiruvananthpuram

      	
      	 ഗുണനിലവാരം ഇല്ലാത്തവയും വ്യാജവുമായ ഔഷധങ്ങളെക്കുറിച്ച് നോയിഡയിലെ നാഷണല്‍ ഇന്‍സ്റ്റിറ്റ്യൂട്ട് ഓഫ് ബയോളജിക്കല്‍സ് നടത്തിയ ബൃഹത്തായ സര്‍വ്വേയുടെ റിപ്പോര്‍ട്ട് ഗവണ്‍മെന്റിന് സമര്‍പ്പിച്ചു. കേന്ദ്ര ആരോഗ്യ കുടുംബക്ഷേമ മന്ത്രാലയമാണ് ഔഷധങ്ങളുടെ ഗുണനിലവാരം സംബന്ധിച്ച ലോകത്തെ തന്നെ ഏറ്റവും വലിയ സര്‍വ്വെയ്ക്ക് ഇന്‍സ്റ്റിറ്റ്യൂട്ടിനെ ചുമതലപ്പെടുത്തിയത്.
      	
      	 കേന്ദ്ര, സംസ്ഥാന പരിശോധനയ്ക്ക് വിധേയമാക്കിയ മൊത്തം 47,012 സാമ്പിളുകളില്‍ 13 എണ്ണം വ്യാജമാണെന്നും 1850 എണ്ണത്തിന് നിശ്ചിത ഗുണനിലവാരം ഇല്ലന്നും കണ്ടെത്തി.
      	 2011 ലെ അവശ്യ മരുന്നുകളുടെ ദേശീയ പട്ടികയിലുള്ള 15 വ്യത്യസ്ഥ വിഭാഗങ്ങളിലെ 224 ഡ്രഗ് മോളിക്യൂളുകള്‍ ഉള്‍പ്പെടെയാണ് പരിശോധനയ്ക്ക് വിധേയമാക്കിയത്. 36 സംസ്ഥാനങ്ങളിലെയും കേന്ദ്രഭരണ പ്രദേശങ്ങളിലെയും 654 ജില്ലകളിലെ വിതരണ ശൃംഖലകളില്‍ നിന്നാണ് സാമ്പിളുകള്‍ ശേഖരിച്ചത്.
      	 സര്‍വ്വേ റിപ്പോര്‍ട്ട് കേന്ദ്ര ആരോഗ്യ കുടുംബക്ഷേമ മന്ത്രാലയത്തിന്റെ വെബ്‌സൈറ്റായ www.mohfw.gov.in ലും ഡ്രഗ്‌സ് സ്റ്റാന്‍ഡേര്‍ഡ് കണ്‍ട്രോള്‍ ഓര്‍ഗനൈസേഷന്റെ വെബ്‌സൈറ്റായ www.cdsco.nic.in. ലും ലഭ്യമാണ്.
    
    
    (Release ID: 1483246) Visitor Counter : 3