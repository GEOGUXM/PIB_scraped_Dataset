      பொருளாதார விவகாரங்களுக்கான மத்திய அமைச்சரவைக் குழு

      மத்திய அரசின் பொதுத்துறை நிறுவனமான எஸ்.ஜெ.வி.என். நிறுவனம் நேபாளத்தில் அருண் – 3 நீர் மின்உற்பத்தி திட்டத்தின் உற்பத்தி பகுதிக்கான முதலீட்டு திட்டத்துக்கு மத்திய அமைச்சரவை ஒப்புதல்
      Posted On: 22 FEB 2017 5:11PM by PIB Chennai




    பிரதமர் திரு நரேந்திர மோடி தலைமையிலான பொருளாதார விவகாரங்களுக்கான மத்திய அமைச்சரவைக் குழு கீழ்கண்டவற்றுக்கு ஒப்புதல் அளித்தது.




     1. அருண் – 3 நீர் மின்சக்தி திட்டம் (900 மெகாவாட்) உற்பத்தி பகுதிக்கான ரூ. 5723.72 கோடி (மே 2015 விலை நிலவரப்படி) மதிப்பீட்டிலான முதலீடு



     2. இந்த ஆண்டு செப்டம்பர் மாதம் இந்த திட்டத்திற்கான நிதி நிறைவு நாளாகும். இந்த நாளிலிருந்து 60 மாத காலத்திற்குள் இந்த திட்டம் நிறைவு செய்யப்பட வேண்டும்.



     3. இந்த திட்டத்தை நடைமுறைப்படுத்துவதற்கு ஏற்கனவே நியமிக்கப்பட்ட எஸ்.ஜெ.வி.என். அருண் -3 மின்சார மேம்பாட்டு நிறுவனம் என்ற நேபாளத்தில் பதிவு செய்யப்பட்ட எஸ்.ஜெ.வி.என். லிமிடெட் நிறுவனத்தின் 100 சதவீத துணை நிறுவனம் இந்த திட்டத்தை தொடர்ந்த செயல்படுத்த பின் ஏற்பு அனுமதி



     4. நேபாள அரசால் இந்த திட்டத்தில் முடிக்கப்பட்ட அல்லது நடைபெற்று வரும் பணிகளை மத்திய மின்சார ஆணையம் அவ்வாறு சான்றளிக்க வேண்டும். இத்தகைய பணிகளுக்கான தொகை திட்ட மதிப்பீட்டிலிருந்து கழித்துக் கொள்ளப்படும்.



    கிழக்கு நேபாளத்தின் சங்குவாஷாபா மாவட்டத்தில் உள்ள அருண் நதியில் இத்திட்டம் அமைந்துள்ளது. நதி ஓட்டத்தின் அடிப்படையிலான இந்த திட்டத்தில் 70 மீட்டர் உயர கானகிரீட்டிலான புவி ஈர்ப்பு அணை கட்டுவதும் 11.74 கி.மீ. நீள முகப்பு ஒட்டச் சுரங்கப் பாதை அமைப்பதும் அடங்கும். இந்தச் சுரங்கப் பாதையில் 225 மெகாவாட் திறன் கொண்ட 4 உற்பத்திப் பிரிவுகள் அமைக்கப்பட்டிருக்கும்.



    எஸ்.ஜெ.வி.என். நிறுவனம் இத்திட்டத்திற்கான ஏலத்தை சர்வதேச போட்டி ஏல நடைமுறையின் மூலம் பெற்றது. இதற்கென நேபாள அரசுக்கும் எஸ்.ஜெ.வி.என். நிறுவனத்துக்கும் இடையே 2008 மார்ச் மாதம் புரிந்துணர்வு ஒப்பந்தம் கையெழுத்தானது. கட்டுமான காலம் 5 ஆண்டுகள் உட்பட 30 ஆண்டு காலத்திற்கு இந்த ஒப்பந்தம் உருவாக்கி, சொந்தமாக கொண்டு, செயல்படுத்தி மாற்றித்தரும் அடிப்படையில் செய்து கொள்ளப்பட்டது. இத்திட்டத்துக்கான மேம்பாட்டு உடன்பாடு 25.11.2014 அன்று கையெழுத்திடப்பட்டது. இதன்படி நேபாளத்துக்கு மொத்த 25 ஆண்டு சலுகை காலத்திற்கும் 21.9 சதவீத இலவச மின்சாரம் வழங்கப்படும். இந்த திட்டத்தின் கட்டுமானத்தின்போது இந்தியா மற்றும் நேபாளத்தைச் சேர்ந்த சுமார் 3000 பேருக்கு வேலைவாய்ப்பு கிடைக்கும்.



    இந்த திட்டத்தின் உபரி மின்சாரம் இந்தியாவுக்கு வழங்கப்படும். இதனால் நாட்டின் மின்சார வசதி மேம்படுவதுடன் நேபாளத்துடனான பொருளாதார உறவுகளும் வலுப்படும். இந்த திட்டத்தில் கிடைக்கும் மின்சாரம் நேபாளத்தில் உள்ள தால்கேபார் என்ற இடத்திலிருந்து இந்தியாவில் உள்ள முசாபர்பூர் என்ற இடத்துக்கு ஏற்றுமதி செய்யப்படும்.



    *****
    
    
    (Release ID: 1483212) Visitor Counter : 3
    
    
      Read this release in: English
    
    
    

   
   
   
4.