      நிதி அமைச்சகம்

      வீட்டு வசதித் துறை மற்றும் எளிதான வீட்டு வசதித் துறை முன்னேற பல்வேறு நடைமுறைகளை அறிவித்தார் நிதி அமைச்சர்.
      Posted On: 01 FEB 2017 12:16PM by PIB Chennai


    எளிதான வீட்டு வசதித் திட்டம் வழங்குவோர்க்கு லாபத்தோடு இணைந்த வரிச் சலுகையில் பல்வேறு மாற்றங்களை கொண்டு வருவதாக இன்று பாராளுமன்றத்தில் 2016 -17 ம் ஆண்டுக்கான நிதி நிலை அறிக்கையை சமர்ப்பித்த நிதி அமைச்சர் திரு அருண் ஜெய்ட்லி அறிவித்தார் . கட்டுமான இடமான 30 முதல் 60 சதுர மீட்டர்களுக்கு பதிலாக மொத்த இடமாக 30 முதல் 60 மீட்டர்கள் வரை கணக்கிடப்படும் . நகர்ப்புரங்கள் மற்றும் நான்கு மெட்ரோபாலிட்டன் நகர்களுக்கு 30 சதுர மீட்டர் கணக்கில் கொள்ளப்படும் . இதர இடங்களுக்கு 60 சதுர மீட்டர் கணக்கில் எடுத்துக் கொள்ளப்படும் . இந்த திட்டத்தில் தகுதி பெற , கட்டுமானம் தொடங்கியதிலிருந்து மூன்று ஆண்டுகளுக்குள் திட்டம் முடிக்கப்பட வேண்டும் என்ற விதி ஐந்து ஆண்டுகளாக மாற்றப்பட்டுள்ளது .



    தற்போது கட்டி முடிக்கப்பட்டு வாடகைக்கு விடப்படாத வீடுகளுக்கு கூட அனுமானத்தின் அடிப்படையில் வரி விதிக்கப்படுகிறது . கட்டி முடிக்கப்பட்ட வீடுகளை கையில் வைத்திருப்பவர்களுக்கு இந்த விதியை கட்டுமானம் முடிக்கப்பட்ட ஆண்டு இறுதியில் மட்டுமே செயல்படுத்துவது என்று முடிவெடுக்கப்பட்டுள்ளது . கைவசம் உள்ள சொத்துக்களை பணமாக்குவதற்கு கட்டுமானதாரர்களுக்கு இது உதவும் .



    நிதி அமைச்சர் திரு ஜெய்ட்லி தனது உரையில் , கட்டி முடிக்கப்பட்ட வீடுகளை கையில் வைத்திருக்கும் காலத்தை தற்போது உள்ள 3 ஆண்டுகளில் இருந்து 2 ஆண்டுகளாக குறைக்கவும் , வரி விதிப்பு அட்டவணை விதிப்பதற்கான அடிப்படை ஆண்டு 1.4.1981 ல் இருந்து 1.4.2001 ஆக அனைத்து சொத்துக்களுக்கும் மாற்றப்படுகிறது என்று அறிவித்தார் . சொத்துக்களை விற்பனை செய்வதை ஊக்கப்டுத்தி , முதலீட்டு லாபங்களின் மீதான வரி விதிப்பை இது குறைக்கும் என்றார் அமைச்சர் . முதலீட்டு வருமானத்தை பத்திரங்களில் முதலீடு செய்து , அதன் மூலம் வரி கட்டாமல் தவிர்ப்பதற்கான ஏற்பாடுகளையும் அரசு செய்யும் என்று அறிவித்தார் திரு . ஜெய்ட்லி . கூட்டு ஒப்பந்தம் மூலம் கட்டப்படும் கட்டிடங்களுக்கு முதலீட்டு லாப வரி , கட்டுமானம் நிறைவடையும் ஆண்டில்தான் விதிக்கப்படும் என்றார் .



    நில கையகப்படுத்துதல் சட்டத்தை பயன்படுத்தாமல் , நிலங்களை ஒருங்கிணைத்து ஆந்திர தலைநகரை நிர்மாணம் செய்யும் பணியில் ஈடுபட்டிருக்கும் ஆந்திர அரசுக்கான சலுகையையும் அறிவித்தார் நிதி அமைச்சர் . 2.6.2014 அன்று உள்ளபடி ( ஆந்திரா மறுசீரமைப்பு செய்யப்பட்ட நாள் ) நிலம் வைத்திருந்து , தலைநகர் நிர்மாணம் செய்ய நிலம் அளித்தவர்களுக்கு மூலதன லாப நிதியிலிருந்து விலக்கு அளிக்கப்படுவதாக நிதி அமைச்சர் அறிவித்தார் .


    ******


    
    
    (Release ID: 1482255) Visitor Counter : 2