      நிதி அமைச்சகம்

      2017-18-ம் ஆண்டிற்கான பொது வரவு-செலவுத் திட்டத்தில், மகளிர் மற்றும் குழந்தைகள் நலத்திற்கு 2016-17-ம் ஆண்டு வரவு-செலவு மதிப்பீடு ரூ.1,56,528 கோடியாக இருந்த ஒதுக்கீடு 2017-18-ம் ஆண்டு ரூ.1,84,632 கோடியாக உயர்வு
      14 லட்சம் ஒருங்கிணைந்த குழந்தைகள் வளர்ச்சித் திட்ட அங்கன்வாடி மையங்களில் மகளிர் சக்தி மையம்
      2017-18-ம் ஆண்டு தேசிய வீட்டுவசதி வங்கி, ரூ.20,000 கோடி தனிநபர் வீட்டுக்கடன்களுக்கு மறுநிதியாக்கம்
      
      
      Posted On: 01 FEB 2017 11:59AM by PIB Chennai


    இன்று நாடாளுமன்றத்தில் 2017-18- ம் ஆண்டிற்கான பொது வரவு - செலவுத் திட்டத்தை தாக்கல் செய்த மத்திய நிதி மற்றும் பெருநிறுவன விவகாரங்கள் துறை அமைச்சர் திரு . அருண் ஜெயிட்லி அவர்கள் , அனைத்து அமைச்சங்கள் மூலமாக செயல்படுத்தப்படும் பல்வேறு மகளிர் மற்றும் குழந்தைகள்நலத் திட்டங்களுக்கு , 2016-17- ம் ஆண்டு ரூ .1,56,528 கோடியாக இருந்த ஒதுக்கீடு , 2017-18- ம் ஆண்டு ரூ .1,84,632 கோடியாக உயர்த்தப்பட்டுள்ளதாக தெரிவித்தார் .


    திரு . ஜேட்லி தனது உரையில் , கிராம அளவில் , 14 லட்சம் ஒருங்கிணைந்த குழந்தைகள் வளர்ச்சித் திட்ட அங்கன்வாடி மையங்களில் ரூ .500 கோடி ஒதுக்கீட்டில் மகளிர் சக்தி மையம் அமைக்கப்படும் என அறிவித்தார் . இவை , திறன்வளர்ப்பு , வேலைவாய்ப்பு , டிஜிட்டல் கல்வி , உடல்நலம் மற்றும் ஊட்டசத்து குறித்து ஊரக பெண்கள் ஒரு இடத்தில் அறிந்துக் கொள்ளும் விதமாக ஒருமுகப்படுத்தப்பட்ட உதவும் மையங்களாக செயல்படும் என அவர் தெரிவித்தார் . மேலும் , அவர் 2016, டிசம்பர் 31 அன்று பிரதம மந்திரி அவர்கள் அறிவித்த நாடு முழுவதுமான கருவுற்ற பெண்களுக்கான நிதியுதவித் திட்டத்தின் கீழ் , மருத்துவனையில் பிரசவிப்பதற்காகவும் , அவர்களது குழந்தைகளுக்கு தடுப்பூசி போடுவதற்காகவும் , கருவுற்ற பெண்களின் வங்கிக் கணக்குகளுக்கு தலா ரூ .6,000/- மாற்றம் செய்யப்படும் என்றும் கூறினார் .

    குறைந்த விலையில் வீடுகள் கிடைப்பதற்கு அதிகமான முதலீடுகள் ஈர்க்கும் வகையில் , நிதியமைச்சர் தனது வரவு - செலவுத் திட்ட உரையில் , குறைந்தவிலையிலான வீடுகளுக்கு இனிமேல் உட்கட்டமைப்பு அந்தஸ்து வழங்கப்படும் , இதன் மூலம் இத்தகைய திட்டங்களை மேற்கொள்வதற்கான பலன்களை பெறலாம் . மேலும் அவர் , பிரதம மந்திரி அறிவித்த வட்டிக்கான மானியம் மற்றும் மதிப்பிழக்கச் செய்தல் நடவடிக்கைக்கு பின்பாக வங்கிகளின் குறைக்கப்பட்ட வட்டி விகிதங்கள் தவிர , தேசிய வீட்டுவசதி வங்கி 2017-18- ம் ஆண்டு ரூ .20,000/- அளவிற்கு தனிநபர் வீட்டுக்கடன்களுக்கு மறுநிதியாக்கம் செய்யும் .

    *****
    

    

    
    (Release ID: 1482243) Visitor Counter : 3