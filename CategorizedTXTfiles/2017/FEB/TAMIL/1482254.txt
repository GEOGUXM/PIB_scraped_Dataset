      நிதி அமைச்சகம்

      2.5 லட்சம் முதல் 5 லட்சம் வரை வருமானம் பெறுவோருக்கான வரி விகிதம் 10 சதவிகிதத்திலிருந்து 5 சதவிகிதமாக குறைப்பு
      தேச நலனுக்காக வருமான வரி விதிப்பின்கீழ் வரும் அனைத்து மக்களும் 5 சதவிகித வருமான வரி செலுத்துமாறு நிதி அமைச்ச்ர கோரிக்கை.
      
      
      5 லட்சம் வரை வருமானம் உள்ளவர்கள் கணக்கு செலுத்துவதற்கு எளிமையான முறையில் ஒரு பக்க படிவம்
      Posted On: 09 FEB 2017 12:15PM by PIB Chennai


    மத்திய நிதி அமைச்சர் திரு . அருண் ஜெய்ட்லி ரூபாய் 2.5 லட்சம் முதல் 5 லட்சம் வரை வருமானம் பெறுபவர்களுக்கான வரி விகிதத்தை 10 சதவிகிதத்திலிருந்து 5 சதவிகிதமாக குறைத்துள்ளார் . இது 5 லட்சத்துக்கு குறைவாக வருமானம் உள்ளவர்களுக்கான வருமான வரியை பாதியாக குறைக்கும் அல்லது முழுமையாக நீக்கும் ( கழிவோடு சேர்த்து ).


    2017 -18 ம் ஆண்டுக்கான நிதி நிலை அறிக்கையை இன்று பாராளுமன்றத்தில் சமர்ப்பித்த நிதி அமைச்சர் திரு ஜெய்ட்லி , வரி கட்டுவதற்கான சுமை , நேர்மையாக வரி செலுத்துபவர்களுக்கும் , மாதச் சம்பளம் பெறுபவர்களுக்கும் மட்டுமே இருக்கிறது என்று தெரிவித்தார் . இதனால் பண மதிப்பிழப்பு நடவடிக்கைக்கு பிறகு , இத்தகைய நேர்மையாக வரி செலுத்துவோருக்கு , தங்கள் மீதான வரி சுமையை குறைக்க வேண்டும் என்று எதிர்பார்த்தனர் . ஒரு குறைவான வரி விகிதத்தை உருவாக்கினால் ஏராளமானோர் வரி விதிப்புக்குள் வர விரும்புவார்கள் என்று நிதி அமைச்சர் தெரிவித்தார் . 2.5 லட்சம் முதல் 5 லட்சம் வரை வருமானம் உள்ளவர்கள் அனைவரும் நாட்டின் நலனுக்காக 5 சதவிகித வரி செலுத்த முன் வர வேண்டும் என்று நிதி அமைச்சர் வேண்டுகோள் விடுத்தார் .


    நாட்டில் வரி செலுத்தாமல் வரி ஏய்ப்பு செய்வோர்களை வரி விதிப்பு வளையத்துக்குள் கொண்டு வர வேண்டும் என்று அரசு முயற்சிப்பதாக நிதி அமைச்சர் திரு ஜெய்ட்லி தெரிவித்தார் . வரி விதிப்பு வளையத்தை விரிவாக்க 5 லட்சம் வரை வரி செலுத்துவோர் கணக்கு செலுத்துவதற்காக ஒரு பக்க எளிமையான படிவம் அறிமுகப்படுத்தப்பட்டுள்ளது . இந்தப் பிரிவில் இருந்து முதன் முறையாக வருமான வரி கணக்கு செலுத்துபவர்களின் படிவங்கள் ஆய்வு செய்யப்படாது . குறிப்பான புகார்கள் ஏதும் இருந்தால் வருமான வரித்துறை விசாரணை செய்யும் .


    நிதி அமைச்சர் தனது உரையில் , வருமான வரிச் சலுகைகள் இரட்டை பலன் அளிக்கக் கூடாது என்பதற்காக , 3.5 லட்சம் வரை வருமானம் உள்ளவர்களுக்கு 2500 ரூபாய் வரிச் சலுகை வழங்கப்படுகிறது . இந்த இரண்டு சலுகைகளையும் சேர்த்தால் , 3 லட்சம் வரை வருமானம் பெறுபவர்களுக்கு வருமான வரியே இல்லை . 3 முதல் 3.5 லட்சம் வரை வருமானம் பெறுபவர்களுக்கான வரி வெறும் 2500 மட்டுமே . 5 லட்சம் வரை வருமானம் பெறுபவர்களுக்கான வரி பாதியாக குறைக்கப்பட்டுள்ளது . இதர பிரிவுகளில் வரி செலுத்துபவர்களுக்கும் 12,500 வரை சலுகை கிடைக்கும் . இதனால் ஏற்படும் வரி இழப்பு 15,500 கோடியாகும் .

    அரசுக்கு ஏற்படும் இந்த வரி இழப்பை ஈடு செய்வதற்காக , 50 லட்சம் முதல் ஒரு கோடி வரை வருமானம் பெறுபவர்கள செலுத்தும் வரி மீது 10 சதவிகித கூடுதல் கட்டணம் விதிக்கப்படுகிறது . இது 2700 கோடி ரூபாய் கூடுதல் வருவாயை ஈட்டித் தரும் .

    தற்போது வழங்கப்படும் வரிச் சலுகை காரணமாக அரசுக்கு 22,700 கோடி ரூபாய் இழப்பு ஏற்படும் . கூடுதலாக வரும் வரி வருவாயான 2,700 கோடி ரூபாய் போக , அரசுக்கு ஏற்படும் நிகர இழப்பு 20,000 கோடி ரூபாய் .

    

    

    *****
    
    
    (Release ID: 1482254) Visitor Counter : 7