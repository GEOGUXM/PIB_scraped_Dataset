      நிதி அமைச்சகம்

      ஐ.ஆர்.சி.டி.சி., ஐ.ஆர்.எப்.சி மற்றும் ஐ.ஆர்.சி.ஓ.என். ஆகிய ரயில்வே பொதுத் துறை நிறுவனங்களின் பங்குகள் பங்குசந்தையில் பட்டியலிடப்பட உள்ளன
      மத்திய பொதுத் துறை நிறுவனங்களை திரட்டுதல், இணைத்தல் மற்றும் கையகப்படுத்துதல் ஊக்குவிக்கப்படும், விரைவில், ஒருங்கிணைந்த பொதுத்துறை ‘பெரிய எண்ணெய்’
      நிறுவனம்
      பிரதம மந்திரி நாணயத் திட்டத்தின் வரவு செலவுத் திட்ட இலக்கு இரட்டிப்பாக ரூ.244 கோடி அளவு உயர்வு.
      
      வங்கிகளின் மறுமுதலீட்டிற்கு ரூ.10,000 கோடி ஒதுக்கீடு, தேவையின் அடிப்படை கூடுதல் ஒதுக்கீட்டிற்கு உறுதி
      Posted On: 01 FEB 2017 12:00PM by PIB Chennai


    மக்களவையில் இன்று 2017-18- ம் ஆண்டிற்கான பொது வரவு - செலவுத் திட்டத்தை தாக்கல் செய்த மத்திய நிதியமைச்சர் திரு . அருண் ஜேட்லி , ஐ . ஆர் . சி . டி . சி ., ஐ . ஆர் . எப் . சி மற்றும் ஐ . ஆர் . சி . ஓ . என் . ஆகிய ரயில்வே பொதுத் துறை நிறுவனங்களின் பங்குகள் பங்குசந்தையில் பட்டியலிடப்பட உள்ளதாக தெரிவித்தார் . மேலும் அவர் அரசு , திரட்டுதல் , ஒருங்கிணைத்தல் மற்றும் கையகப்படுத்துதல் ஆகியவற்றின் மூலம் மத்திய பொதுத் துறை நிறுவனங்களை வலுப்பெற செய்ய உள்ளதோடு , விரைவில் , ஒருங்கிணைந்த பொதுத்துறை ‘ முக்கிய எண்ணெய் ’ நிறுவனம் உருவாக்கப்படும் எனத் தெரிவித்தார் .



    பின்தங்கிய பிரிவினருக்கு நிதியுதவி அளிக்கும் திட்டமான பிரதம மந்திரி முத்ரா திட்டம் ( பி . எம் . எம் . ஒய் .) மிகப்பெரிய வெற்றியை பெற்றுள்ளதாக தெரிவித்த திரு . ஜேட்லி , அதன் வரவு செலவுத் திட்ட இலக்கை ரூ .2.44 லட்சம் கோடி அளவிற்கு இரட்டிப்பாக்கியுள்ளார் .


    வங்கிகளின் மரபு கணக்குகளை எளிதாக்கும் வகையில் , திரு . ஜேட்லி 2017-18- ம் ஆண்டு வங்கிகளின் மறுமுதலீட்டிற்காக ரூ .10,000 கோடி ஒதுக்கியுள்ளதுடன் , தேவையின் அடிப்படையில் கூடுதல் ஒதுக்கீடு அளிக்கப்படும் என உறுதியளித்துள்ளார் .



    கடந்த வரவு - செலவுத் திட்டத்தில் அறிவிக்கப்பட்ட பங்கு விற்பனை கொள்கை தொடரும் எனத் தெரிவித்த திரு . ஜேட்லி , திருத்திய நெறிமுறைகள் மற்றும் நடைமுறைகள் உருவாக்கப்பட்டு , மத்திய பொதுத் துறை நிறுவனங்களை காலக்கெடுவிற்குள் கண்டறிந்து பங்குச் சந்தையில் பட்டியலிடப்படுவதை அரசு உறுதி செய்யும் என்றார் . மேலும் , இது இந்நிறுவனங்களில் அதிகளவிலான பொறுப்புடைமையை ஏற்படுத்துவதுடன் , உண்மையான மதிப்பினை கண்டறிய இயலும் எனவும் அவர் தெரிவித்தார் .

    திரு . ஜேட்லி , மத்திய பொதுத் துறை நிறுவனங்கள் திரட்டுதல் , இணைத்தல் மற்றும் கையகப்படுத்தல் மூலம் நிறுவனங்களை ஒருங்கிணைக்கப்படும் எனக் கூறினார் . மேலும் அவர் , இம்முறைகளால் , இந்நிறுவனங்களுக்கு அதிகமான அபாயங்களை தாங்கும் திறனை பெறுதல் , பொருளாதார அளவை ஏற்றுக்கொள்ளுதல் , உயர் முதலீட்டு முடிவுகளை எடுத்தல் மற்றும் பங்கேற்பாளர்களுக்கு அதிக மதிப்பை உருவாக்குதல் போன்றவை கிடைக்கும் என்றார் . எண்ணெய் மற்றும் எரிவாயுத் துறையில் இத்தகைய சீரமைப்பு மேற்கொள்வதற்கான வாய்ப்பு இருக்கிறது . அரசு , பன்னாட்டு மற்றும் உள்ளூர் தனியார் துறை எண்ணெய் மற்றும் எரிவாயு நிறுவனங்களின் தரத்திற்கு நிகராக ஒருங்கிணைந்த ‘ முக்கிய எண்ணெய் ’ பொது நிறுவனத்தை உருவாக்க திட்டமிட்டுள்ளது .

    பத்து மத்திய பொதுத் துறை நிறுவனங்களின் பங்குகளை கொண்ட பங்குசந்தை வணிக நிதியின் ( இ . டி . எப் .), சமீபத்திய மேலும் பங்கு வெளியீடு ( எப் . எப் . ஓ .) மிகப் பெரிய வரவேற்பை பெற்றதாக நிதியமைச்சர் தெரிவித்தார் . அரசு , தொடர்ந்து பங்குசந்தை வணிக நிதியை ( இ . டி . எப் .) ஒரு வாகனமாக பயன்படுத்தி மேலும் பங்குகள் விற்பனை செய்யும் . அதற்கேற்ப , பல்வகை மத்திய பொதுத் துறை நிறுவன பங்குகள் மற்றும் பிற அரசு பங்குகளை கொண்ட புதிய பங்குசந்தை வணிக நிதி ( இ . டி . எப் .), 2017-18- ம் ஆண்டு துவங்கப்படும் எனத் தெரிவித்தார் .

    திரு . ஜேட்லி வங்கிகளின் மரபு கணக்குகளுக்கு தீர்வு காண தொடர்ந்து கவனம் செலுத்தப்படும் என்றும் , திவாலா மற்றும் திவால் குறியீடு உருவாக்குதல் மற்றும் எஸ் . ஏ . ஆர் . எப் . ஏ . இ . எஸ் . ஐ . மற்றும் கடன் மீட்பு ஆணைய சட்டங்களில் திருத்தங்கள் மேற்கொள்ளுதல் மூலம் தீர்வு காண்பதற்கு ஏதுவாக சட்ட முறைகள் வலுப்படுத்தப்படும் என்றார் . மேலும் அவர் , ‘ இந்திரதனுஷ் ’ வரைபடத்திற்கு ஏற்ப , 2017-18- ம் ஆண்டு வங்கிகளின் மறுமுதலீட்டிற்கு ரூ .10,000 கோடி அளிக்கப்படும் மற்றும் தேவைப்படும்போது கூடுதல் ஒதுக்கீடும் வழங்கப்படும் என தெரிவித்தார் .

    திரு . ஜேட்லி , பிரதம மந்திரி முத்ரா திட்டம் , நிதியாதாரமற்ற மற்றும் பற்றாக்குறை நிதிக்கு குறிப்பிடத்தக்க அளவிற்கு நிதியுதவி அளித்துள்ளதாக தெரிவித்தார் . மேலும் அவர் , கடந்த ஆண்டு இலக்கீடான ரூ .1.22 கோடி தாண்டியுள்ளதாகவும் , 2017-18- ம் ஆண்டிற்கு 2015-16- ம் ஆண்டின் வழங்கும் இலக்கீட்டை இரண்டு மடங்காக உயர்த்தி ரூ .2.44 லட்சம் கோடியாக அதிகரிக்கப்பட உள்ளதாக தெரிவித்தார் . மேலும் அவர் , தாழ்த்தப்பட்டோர்கள் , பழங்குடியினர்கள் , பிற்படுத்தபட்ட வகுப்பினர்கள் மற்றும் மகளிருக்கு முன்னுரிமை அளிக்கப்படும் என்றார் .

    திரு . ஜேட்லி , 2016 ஏப்ரல் மாதத்தில் , வேலைவாய்ப்புகளை உருவாக்கும் நிறுவனங்களை ஏற்படுத்தவும் , வேலைவாய்ப்பு அளிப்பவர்களாகவும் உருவாகும் வகையில் தாழ்த்தப்பட்டோர் , பழங்குடியினர் மற்றும் பெண் தொழில்முனைவோருக்கான ஸ்டாண்ட் அப் இந்தியா திட்டம் துவங்கப்பட்டது எனத் தெரிவித்தார் . மேலும் அவர் , இத்திட்டத்தின் மூலம் , உணவு பதப்படுத்துதல் , ஆடைதயாரிப்புகள் , பரிசோதனை மையங்கள் உள்ளிட்ட 16,000- க்கும் அதிகமான புதிய தொழில் நிறுவனங்கள் உருவாக்கியுள்ளதாகவும் தெரிவித்தார்

    ***********
    
    
    (Release ID: 1482244) Visitor Counter : 2