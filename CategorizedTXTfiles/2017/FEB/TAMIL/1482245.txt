      நிதி அமைச்சகம்

      அந்நிய முதலீட்டு மேம்பாட்டு வாரியம் (FIPB) படிப்படியாக கலைக்கப்படும். மோசடி நிதி நிறுவனங்கள் ரத்து செய்யப்பட்டு, அதற்கேற்ப சட்டமுன்வடிவு நாடாளுமன்றத்தில் விரைவில் தாக்கல் செய்யப்படும். அதே சமயம் வங்கிகள், காப்பீட்டு நிறுவனங்களைப் போல் உயர் நிகர மதிப்புள்ள வங்கியல்லாத நிதி நிறுவனங்களும் (NBFC) பங்குகளை வெளியிடும் செயல்பாடுகளில் ஈடுபடலாம்.
      Posted On: 01 FEB 2017 12:01PM by PIB Chennai


    நிதித் துறை நிறுவனத்துக்கு கணிணி மூலம்


    அவசர பதில் அளிக்கும் குழு அமைக்கப்படும்


    மத்திய நிதி மற்றும் பெருநிறுவன விவகாரத் துறை அமைச்சர் திரு. அருண் ஜேட்லி 2017-18ம் ஆண்டுக்கான மத்திய நிதிநிலை அறிக்கையை நாடாளுமன்றத்தில் இன்று (புதன்கிழமை) தாக்கல் செய்யும்போது, “அந்நிய முதலீட்டு மேம்பாட்டு வாரியம் ( FIPB ) அடுத்த நிதியாண்டில் படிப்படியாகக் கலைக்கப்படும்” என்று தெரிவித்தார். மோசடி நிதி சேமிப்புத் திட்டங்கள் குறித்து கவலை தெரிவத்த அமைச்சர் திரு. அருண் ஜேட்லி, “ஏழை, ஏமாளி முதலீட்டாளர்களைக் காப்பாற்றுவதற்காக நாடாளுமன்றத்தில் ஒரு சட்டமுன்வடிவு விரைவில் தாக்கல் செய்யப்படும்“ என்றார். அந்நிய நேரடி முதலீட்டுக் கொள்கையில் கடந்த இரு ஆண்டுகளாக கணிசமான சீர்திருத்தங்களை மேற்கொண்டு வருகிறது. தற்போது, 90 சதவீதம் அந்நிய நேரடி முதலீடுகள் தாமாகவே வருகின்றன. அரசு ஏற்கெனவே முயற்சிகளைத் தொடங்கிவிட்டது என்றார் திரு. அருண் ஜேட்லி. அந்நிய நேரடி முதலீட்டுக்கான விண்ணப்பங்களை இணையம் வழியாகப் பெற்று, இணையம் வழியாகப் பரிசீலிக்கும் பணியை அந்நிய முதலீட்டு மேம்பாட்டு வாரியம் ( FIPB ) வெற்றிகரமாகச் செயல்படுத்திவிட்டது. தற்போது, அந்த வாரியம் கலைக்கப்படும் நிலையை அடைந்துவிட்டது. எனவே, 2017-18ம் ஆண்டில் அது கலைக்கப்படும் என்றார் அவர். மோசடி நிறுவனங்கள் நேர்மையற்ற விதத்தில் கொண்டுவரும் போலியான முதலீட்டுத் திட்டங்களில் சிக்கும் ஏழை மற்றும் ஏமாளி முதலீட்டாளர்களைக் காப்பாற்ற வேண்டிய அவசரத் தேவை உள்ளது என்று கூறிய நிதியமைச்சர், இத்தகைய மோசடி முதலீட்டுத் திட்டங்களின் தொல்லையை ஒழிக்கவும் வரைவு சட்டமுன்வடிவு பொதுமக்களின் பார்வைக்காக வைக்கப்பட்டுள்ளது. அது இறுதி செய்யப்பட்ட பிறகு விரைவில் நாடாளுமன்றத்தில் தாக்கல் செய்யப்படும். பல்வேறு தரப்பினருடன் கலந்து ஆலோசித்த பிறகு “தூய்மை இந்தியாவின்” ஒரு பகுதியாக இந்தச் சட்டம் முறைப்படி திருத்தப்படும் என்றார்.

    சந்தைகளுடனான உறவு பற்றிக் குறிப்பிட்ட நிதியமைச்சர், வங்கிகள், காப்பீட்டு நிறுவனங்களைப் போல் உயர் நிகர மதிப்புள்ள வங்கியல்லாத நிதி நிறுவனங்களும் ( NBFC ) பங்கு வெளியீட்டில் ஈடுபடலாம் என்றார். இந்திய ரிசர்வ் வங்கியின் வழிகாட்டலுடன் வங்கியல்லாத முக்கியமான நிதி நிறுவனங்கள் முறையாக அனுமதிக்கப்படும் என்றும் திரு. ஜேட்லி தெரிவித்தார். இதன் மூலம் அவர்களும் பொதுப் பங்கு வழங்கலில் ( IPO ) ஈடுபடலாம். இந்தியப் பங்குகள் மற்றும் பரிவர்த்தனை வாரியத்தால் (SEBI) அங்கீகரிக்கப்பட்ட வங்கிகல், காப்பீட்டு நிறுவனங்களுக்கு இணையாக நிதிப் பரிமாற்றத்தை மேற்கொள்ளலாம். இது பொதுப் பங்கு. இது பம். இது பொதுப் பங்கு வழங்கல் ( IPO ) முறையை வலுப்படுத்துவதுடன் முதலீடுகளை ஒழுங்குபடுத்தும் என்றார் நிதியமைச்சர்.

    அந்நிய தொகுப்பு முதலீட்டாளர்களுக்கு (FPIs) பதிவு செய்யவும், வங்கி மற்றும் டீமேட் கணக்கு தொடங்கவும்,, பான் எண் ( PAN) வழங்கவும் பொதுவான விண்ணப்பப் படிவங்கள் ஆகியவை அறிமுகம் செய்யப்படும் என்று நிதியமைச்சர் கூறினார். இந்த நடைமுறைகளை செபி, ரிசர்வ் வங்கி, மத்திய நேரடி வரிவிதிப்பு வாரியம் ( CBDT ) ஆகியவை செயல்படுத்தும். இது செயல்பாட்டு நெகிழ்வ ு த் தன்மையை மேம்படுத்தும். மேலும், இந்திய மூலதனச் சந்தை நடைமுறைகளை எளிதாக்கும். நடைமுறையில் உள்ள கட்டமைப்புகள் போன்றவற்றின் மூலம் பண்டங்கள், பங்குப் பத்திரங்கள் வழியான சந்தைகள் மேலும் ஒருங்கிணைக்கப்படும் என்றும் நிதியமைச்சர் கூறினார்.

    வர்த்தகங்களுக்கான எளிய நடைமுறைகளை மேம்படுத்துவது குறித்துப் பேசிய நிதியமைச்சர், “ நிதிச் சந்தையில் பதிவு செய்யும் நடைமுறை, பரஸ்பர நிதி, பங்குத் தரகுமுறை, தொகுப்பு மேலாளர்கள் போன்ற இடைநிலைப் பணிகள் ஆகிய அனைத்தும் செபி வாரியத்தால் இணைய வழியாக மேற்கொள்ள வழிசெய்யப்படும். தனிப்பட்ட டிமேட் கணக்குகளை ஆதாருடன் இணைக்க நடவடிக்கை எடுக்கப்படும் ” என்று தெரிவித்தார்.

    வாராக் கடன்களை ஆய்வு செய்வது, பாதுகாப்பு பத்திரமயமாகப்பட்ட நிறுவனத்தில் முதலீட்டை அதிகரிப்பது ஆகியவற்றைப் பொறுத்தவரையில், “நிதிச் சொத்துகள் பாதுகாப்புப் பத்திரமயமாக்கல் - மறுகட்டமைத்தல் மற்றும் செயல்படுத்துதல் பங்குப் பத்திரச் சட்டத்தின் (2002) கீழ் ( SARFAESI Act ) பங்குகளை ப் பெறுவதற்குப் பட்டியலிடுவது, வர்த்தகம் செய்வது ஆகியவை செபி வாரியத்தின் கீழ் பதிவு செய்யப்பட்ட பங்குச் சந்தைகள் மூலம் அனுமதிக்கப்படும்” என்று நிதியமைச்சர் கூறினார்.

    அரசின் கவனம் நிலையான வலுவான நிதி நிறுவனங்களை அமைப்பதில் உள்ளது. பல்வேறு சீர்திருத்த நடவடிக்கைகளின் மூலம் இது தொடரும் என்று கூறிய நிதியமைச்சர் திரு. ஜேட்லி, “நமது நிதி நிறுவனங்களின் ஒருங்கிணைப்பு மற்றும் நிலையான தன்மையைப் பாதுகாப்பதில் சைபர் பாதுகாப்பு மிகவும் முக்கியமானது. நிதித் துறைக்காக கணினி வழி உடனடி செயல்பாட்டை மேற்கொள்ள குழு அமைக்கப்படும். இக்குழு அனைத்து நிதிநிறுவன ஒழுங்குமுறை அமைப்புகளுடனும் பயனாளர்களுடனும் ஒருங்கிணைந்து செயல்படும்”

    
    
    (Release ID: 1482245) Visitor Counter : 2