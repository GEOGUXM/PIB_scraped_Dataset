      PIB Headquarters

      தமிழ்நாட்டில் கண்டறியப்பட்ட சிறிய நிலப்பரப்பில் மேற்கொள்ளப்படும் நடவடிக்கைகள்
      Posted On: 27 FEB 2017 10:10AM by PIB Chennai


    கண்டறியப்பட்ட சிறிய நிலங்களுக்கான 2016 ஆம் ஆண்டிற்கான ஏலச் சுற்றின் பகுதியாக 31 ஒப்பந்தப் பகுதிகளுக்கான ஒப்பந்தத்திற்கு பொருளாதார விஷயங்களுக்கான மத்திய அமைச்சரவைக் குழு அனுமதி அளித்திருந்தது . இந்த நிலங்கள் 2015 ஆம் ஆண்டிற்கான கண்டறியப்பட்ட நிலங்களுக்கான கொள்கை என்று அறியப்படும் கச்சா எண்ணெய் , எரிவாயு ஆகியவற்றின் உற்பத்தியை அதிகரித்து , நாடு இறக்குமதியை நம்பியிருப்பதைக் குறைக்கும் நோக்கத்துடன் மேம்படுத்தப்பட்ட நிதி குறித்த நிபந்தனைகளையும் வழங்குகின்ற புதிய கொள்கையின் கீழ் இந்த நிலங்களுக்கான ஒப்பந்தங்கள் வழங்கப்பட்டன .


    திறந்த முறையிலான , வெளிப்படையான சர்வதேச அளவிலான ஏலப்போட்டி முறையின் மூலமே இந்த நிலங்கள் வழங்கப்பட்டன . இந்த ஏலம் ஓ . என் . ஜி . சி . ஆயில் போன்ற நாடு தழுவிய அளவிலான எண்ணெய் நிறுவனங்கள் , இதர மத்திய , மாநில பொதுத்துறை நிறுவனங்கள் உள்ளிட்டு அனைவரும் பங்கு பெறத்தக்கதாகும் .

    தற்போது தமிழ்நாட்டில் கச்சா எண்ணெயை வெளியே எடுக்கும் துரப்பணப் பணியை பகிர்ந்து கொள்ளும் ஒப்பந்த முறையின் கீழ் ( சுமார் 1461 சதுர கிலோமீட்டர் பரப்பில் ) எண்ணெயை துரப்பணப் பணிக்கான 3 வட்டங்கள் செயல்பட்டு வருகின்றன . இம்மாநிலத்தில் ஒப்பளிப்பு முறையின் கீழ் 31 சுரங்கப் பணிக்கான ஒப்பந்தங்கள் ( சுமார் 3500 சதுர கிலோமீட்டர் பரப்பில் ) வழங்கப்பட்டுள்ளன . இவற்றிலிருந்து தினமும் 600 டன் கச்சா எண்ணெயும் , 30 லட்சம் சதுர மீட்டர் அளவுக்கு இயற்கை எரிவாயுவும் உற்பத்தி செய்யப்படுகிறது . தமிழ்நாட்டில் இதுவரை எண்ணெய் மற்றும் எரிவாயுவை வெளியே எடுப்பதற்காக 700 க்கும் மேற்பட்ட கிணறுகள் தோண்டப்பட்டுள்ளன . இந்தத் தீவிரமான நடவடிக்கைகள் அவற்றிற்கு அருகிலுள்ள விவசாயத்தை எந்தவகையிலும் பாதிப்பதாக அமையவில்லை . இந்த நடவடிக்கைகள் மேற்கொள்ளப்படும் இடங்களில் உள்ள உயிர்களுக்கு உடல்நலக் குறைவோ அல்லது தெரிந்த வகையிலான சுற்றுச்சூழல் பாதிப்போ ஏற்படுத்தவில்லை .

    புதுச்சேரி மாநிலத்தில் உள்ள காரைக்கால் ( 10.4 சதுர கிலோமீட்டர் ), தமிழ்நாட்டில் உள்ள நெடுவாசல் (10.0 சதுர கிலோமீட்டர் ) ஆகிய இரண்டு ஒப்பந்தப் பகுதிகளில் கண்டறியப்பட்ட சிறிய நிலங்களுக்கான ஏலச்சுற்றின் கீழ் அனுமதி வழங்கப்பட்ட பகுதிகளில் 4,30,000 மெட்ரிக் டன் அளவிற்கு கச்சா எண்ணெய் , அதற்கு ஈடான எரிவாயு இருப்பதாக கணக்கிடப்பட்டுள்ளது .

    கடந்த சில வாரங்களாக இந்த எண்ணெய் - எரிவாயு எடுப்பதற்கான களங்களில் மேற்கொள்ளப்படவிருக்கின்ற எண்ணெய் எடுப்பு , உற்பத்தி நடவடிக்கைகளின் விளைவாக அப்பகுதியில் மேற்கொள்ளப்படும் விவசாய வேலைகள் , நிலத்தடி மண்வளம் , நிலத்தடி நீர்வளம் மாசுபடுவது , மீத்தேன் வாயு உற்பத்தி செய்வதன் விளைவுகள் ஆகியவற்றின் மீதான தாக்கம் குறித்து கவலைகள் எழுப்பப்பட்டுள்ளன .

    நிலத்தின் மேற்பகுதியிலிருந்து கச்சா எண்ணெய் , எரிவாயு ஆகியவற்றை மேலே எடுப்பதென்பது நன்கு செயல்பட்டுவரும் செயல்முறையே ஆகும் . இந்த நடவடிக்கைகளுக்கென மிக நவீனமான தொழில்நுட்பமும் பயன்படுத்தப்பட்டு வருவதோடு , சுற்றுச்சூழல் குறித்த அதிகபட்சமான கவனமும் எடுத்துக் கொள்ளப்படுகிறது . இந்த வேலைகளுக்கான அனுமதியைப் பெற்றுள்ளவர்கள் எந்தவொரு துரப்பண வேலையையும் இதர நடவடிக்கைகளையும் மேற்கொள்வதற்கு முன்பாக மேற்கொள்ளப்பட வேண்டிய சுற்றுச் சூழல் தாக்கம் குறித்த மதிப்பீட்டை மேற்கொள்கின்றனர் .

    இந்தத் துரப்பண , உற்பத்தி வேலையை மேற்கொள்வதற்கு மிகக் குறைவான நிலப்பரப்பே ( பொதுவாக 120 x 120 சதுர மீட்டர் ) தேவைப்படும் . இது குத்தகைக்கு எடுக்கப்பட்டுள்ள பகுதி முழுவதிலும் உள்ள மண்வளம் அல்லது விவசாயத்தை எவ்வகையிலும் பாதிக்காது . மேலும் இந்தப் பணியை மேற்கொள்பவர்கள் செயல்படும் பகுதியை பயன்படுத்துவதற்கான கறாரான சுற்றுச் சூழல் விதிமுறைகளையும் பின்பற்ற வேண்டும் .

    கச்சா எண்ணெய் மற்றும் எரிவாயு ஆகியவை பூமியின் ஆழத்திலிருந்தே வெளியே எடுக்கப்படுகின்றன . ( பொதுவாக 1000 மீட்டருக்கு மேலான ஆழத்தில் ) எனவே நிலத்தின் கீழ் மேற்பகுதியில் உள்ள நிலத்தடி நீர் வளத்தை எவ்வகையிலும் பாதிக்காது . நிலத்திலிருந்து கச்சா எண்ணெயை துரப்பண முறையில் வெளியே எடுப்பதென்பது உலகம் முழுவதிலும் மேற்கொள்ளப்படும் செயல்முறை ஆகும் . இவ்வாறு சுரங்கப்பணி மேற்கொள்ளப்படும் பகுதியில் உள்ள நீர்வள ஆதாரங்களுக்கு நேரடியாக எவ்வித பாதிப்பையும் ஏற்படுத்தியதாக இதுவரை எவ்வித சம்பவமும் இல்லை . மேலும் கச்சா எண்ணெய் , எரிவாயு ஆகியவற்றை வெளியே கொண்டு வருவதற்காக சிமெண்ட் ஆல் ஆன வளையம் பயன்படுத்தப்படுகிறது . எனவே நிலத்தடி நீருக்கு இதனால் எவ்வித பாதிப்பும் ஏற்பட வாய்ப்பில்லை . உலகம் முழுவதிலுமே அழுத்தம் தரப்பட்ட இயற்கை எரிவாயு என்ற வகையில் அதன் முக்கிய பகுதியாக மீத்தேன் பயன்படுத்தப்படுகிறது .

    அருகிலுள்ள நிலப்பகுதிகளிலும் , அப்பகுதியில் வாழும் மக்களுக்கும் ஏற்படக் கூடிய மோசமான சுற்றுச்சூழல் பாதிப்புகள் குறித்த கவலைகள் தவறானவையே ஆகும் . ஏனெனில் பெட்ரோல் வளத்தை வெளியே எடுப்பதற்கான அனைத்து நடவடிக்கைகளிலுமே சுற்றுச் சூழல் மற்றும் வனத் துறை அமைச்சகத்தின் முன் அனுமதி பெறப்பட வேண்டியுள்ளது . இந்த அனுமதி தருவதற்கு முன்பாக பொதுமக்களின் கருத்து கேட்பது என்பது அதன் உள்ளார்ந்த அம்சமாக விளங்குகிறது என்பதையும் இங்கு குறிப்பிட விரும்புகிறோம் .

    சுரங்க வேலைகளை மேற்கொள்வதற்கான குத்தகை போடப்பட்ட நாளிலிருந்து மூன்று ஆண்டுகளுக்குள் இந்த நிலங்களில் உற்பத்திக்கான வேலைகள் துவங்க வேண்டும் என்பது ஒப்பந்தத்தின் விதிமுறை ஆகும் . இந்த நிலங்களிலிருந்து கச்சா எண்ணெய் , இயற்கை எரிவாயுவை வெளியே எடுப்பதன் மூலம் இந்த மாநிலத்திற்கும் அதன் மக்களுக்கும் உரிமத்தொகை , வாட் மூலமான வரி , கூடுதல் வேலை வாய்ப்பு , மாநிலத்தின் பொருளாதார வளர்ச்சி ஆகியவற்றுக்கும் வாய்ப்பு ஏற்படுகிறது . தற்போதைய மதிப்பீட்டின்படி , இந்த இரண்டு ஒப்பந்த இடங்களும் மொத்தத்தில் ரூ .300 கோடி வருவாய் ஈட்டுவதாகவும் , மாநிலத்திற்கு உரிமத்தொகையாக ரூ . 40 கோடியை பெற்றுத்தருவதாகவும் , சுமார் 500 பேருக்கு கூடுதல் வேலைவாய்ப்பையும் உருவாக்கும் என்றும் எதிர்பார்க்கப்படுகிறது .

    *****


    
    
    (Release ID: 1483506) Visitor Counter : 6