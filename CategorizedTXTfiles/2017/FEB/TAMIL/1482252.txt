      நிதி அமைச்சகம்

      குறைந்த வரி செலுத்துவேருக்கு சலுகை வழங்கும் அதே வேளையில் வருவாயை பெருக்க பல்வேறு நடவடிக்கைகளை 2017-18 நிதி நிலை அறிக்கையில் அறிவித்தார் நிதித்துறை அமைச்சர்
      Posted On: 01 FEB 2017 12:13PM by PIB Chennai


    குறைந்த வரி செலுத்துவோருக்கு பெரும் நிம்மதியை அளிக்கும் வகையில் 2.5 லட்சம் முதல் 6 லட்சம் வரை வரி செலுத்துவோருக்கான வரி விகிதத்தை 10 சதவிகிதத்திலிருந்து 5 சதவிகிதமாக குறைத்தார் நிதி அமைச்சர் திரு அருண் ஜெய்ட்லி . இதனால் அரசுக்கு ஏற்படும் இழப்பு 15,000 கோடி என்று மதிப்பிடப்பட்டுள்ளது . இதன் காரணமாக வருவாயை பெருக்கவும் , 2017-18 நிதி நிலை அறிக்கையில் பல்வேறு திட்டங்களை நிதி அமைச்சர் அறிவித்துள்ளார் .


    பாராளுமன்றத்தில் 2017-18 ம் ஆண்டுக்கான நிதி நிலை அறிக்கையை சமர்ப்பித்த நிதி அமைச்சர் கீழ்கண்ட திட்டங்களை அறிவித்தார் :


    1. வருமான வரிச் சட்டத்தின் பிரிவு 115BBDA பிரிவின்படி , 10 லட்சத்துக்கு அதிகமான ஈவுத்தொகை வருமானத்துக்கு 10 சதவிகித வரியை விதிக்க வகை செய்கிறது . இந்த பிரிவு வருமான வரிச் சட்டப்பிரிவு 12AA அல்லது 10 (23C) ன் கீழ் பதிவு செய்யப்பட்ட , உள்ளுரில் பதிவு செய்யப்பட்ட நிறுவனங்கள் , அறக்கட்டளைகள் நிதியங்கள் ஆகியவற்றுக்கு பொருந்தாது . தனி நபர்களுக்கு பொருந்தும் . தற்போது இந்த பிரிவுகள் தனி நபர்கள் , ஒருங்கிணைந்த இந்து குடும்பம் மற்றும் நிறுவனத்துக்கு மட்டுமே பொருந்தும் .


    2 . வருமான வரிச் சட்டம் பிரிவு 56 ன் எல்லையை விரிவாக்கி , எந்தவொரு அசையா சொத்து , ரொக்கம் , அசையும் சொத்து ஆகியவை உரிய விலை கொடுக்காமல் பெறப்பட்டாலும் , அதன் மதிப்பு ரூபாய் 50,000 த்தை தாண்டினால் அதற்கும் வரி விதிக்க வகை செய்யப்படும் .


    3. பங்குகள் விற்பனை செய்கையில் சந்தை விலையை விட குறைவாக பெறப்பட்டால் , குறைவாக உள்ள சந்தை விலையே வரி விதிப்புக்காக எடுத்துக் கொள்ளப்படும் .


    4. 1 அக்டோபர் 2004 க்கு பிறகு மாற்றம் செய்யப்படும் பங்குகளின் மீதான முதலீட்டு லாபங்களுக்கு அளிக்கப்பட்டு வந்த விலக்குகளின் மீது சில கட்டுப்பாடுகள் விதிக்கப்பட்டுள்ளன .


    5. மாதந்தோறும் ரூபாய் 50,000 க்கு அதிகமாக வாடகை செலுத்தும் தனி நபர்களோ அல்லது ஒருங்கிணைந்த இந்து குடும்பமோ அவற்றுக்கு 5 சதவிகிதம் வரி பிடித்தம் செய்ய புதிய பிரிவு அறிமுகம் செய்யப்படுகிறது .


    6. சர்வதேச அளவில் OECD விலை நிர்ணயம் தொடர்பாக உள்ள நடைமுறைகளின்படி , இந்தியாவிலும் அதே போன்ற முறையை உருவாக்க ஒரு புதிய பிரிவு அறிமுகப்படுத்தப்பட்டுள்ளது . அந்த முறையின்படி , வரி செலுத்துபவர் ஏற்கனவே வரியை சரி செய்திருந்தாலும் மேலும் ஒரு முறை திருத்தங்கள் செய்வற்கு அனுமதி அளிக்கப்படுகிறது . முதல் முறை செய்யப்பட்ட திருத்தத் தொகை ஒரு கோடி ரூபாய்க்கு அதிகமாகவும் , அப்படி திருத்தம் செய்யப்பட்ட கூடுதல் தொகை உரிய காலத்துக்குள் இந்தியாவுக்கு திரும்ப வராமல் இருக்க வேண்டும் என்பது நிபந்தனை .


    7. முதலீட்டு குறைவதை தடுப்பதற்கு , ஒரு இந்திய நிறுவனமோ அல்லது வெளிநாட்டின் இந்திய நிரந்தரக் கிளையோ கட்டும் வட்டித் தொகை , அதன் வரி விதிப்புக்கு உள்ளாகக் கூடிய லாபத்திலிருந்து கழித்துக் கொள்ள சில நிபந்தனைகளுக்குட்பட்டு அனுமதிக்கப்படாது .


    8. வாடகைக்கு விடப்பட்ட சொத்துக்களுக்கான வட்டி கழிப்பதில் உள்ள முரண்பாடுகளை களைய விதிமுறைகள் உருவாக்கப்பட்டள்ளன .


    9. வருமான வரித்துறை சட்டப்பிரிவு 12 ஏவின்படி பதிவு செய்யப்பட்டு 10 (23 சி ) யின் படி ஒப்புதல் அளிக்கப்பட்ட ஒரு நிறுவனம் , 12 ஏவின் கீழ் பதிவு செய்யப்பட்ட மற்றொரு நிறுவனத்துக்கு நன்கொடை அளித்தால் , அது அறக்கட்டளைக்கான வருவாயாக கணக்கிடப்படாது .


    *****
    
    
    (Release ID: 1482252) Visitor Counter : 2