      நிதி அமைச்சகம்

      அரசியல் கட்சிகள் ரூபாய் 2000த்துக்கு மேல் ரொக்கமாக நன்கொடை பெற இயலாது. காசோலை அல்லது டிஜிட்டல் பரிமாற்றத்தில் நன்கொடை பெறலாம். உரிய காலத்துக்குள் வருமான வரி கணக்கை தாக்கல் செய்ய வேண்டும்.
      அரசியல் கட்சிகளுக்கான நன்கொடைக்காக வங்கிகள் பத்திரங்களை வெளியிடும்.
      
      Posted On: 01 FEB 2017 12:20PM by PIB Chennai


    மத்திய நிதி மற்றும் கார்ப்பரேட் விவகாரங்களுக்கான அமைச்சர் திரு அருண் ஜெய்ட்லி 2017 -18 க்கான நிதி நிலை அறிக்கையை நாடாளுமன்றத்தில் சமர்ப்பித்து பேசுகையில் , அரசியல் கட்சிகள் தனி நபரிடமிருந்து ரூபாய் 2000 மட்டுமே ரொக்கமாக நன்கொடையாக பெற முடியும் என்று கூறினார் . அரசியல் கட்சிகளுக்கான நன்கொடைகளில் வெளிப்படைத்தன்மையை கொண்டு வர வேண்டிய அவசியத்தை வலியுறுத்திய அமைச்சர் , வங்கிகள் அரசியல் கட்சிகளின் நன்கொடைக்காக பத்திரங்களை வெளியிடும் என்று கூறினார் .


    அரசியல் கட்சிகள் காசோலை மூலமாகவோ , மின்னணு முறையிலோ நன்கொடைகள் பெற முடியும் என்று தன் நிதி நிலை அறிக்கை உரையில் நிதி அமைச்சர் திரு ஜெய்ட்லி குறிப்பிட்டார் . ஒவ்வொரு அரசியல் கட்சியும் அதன் வருமான வரி கணக்கை உரிய காலத்துக்குள் தாக்கல் செய்ய வேண்டும் என்றும் அமைச்சர் குறிப்பிட்டார் .


    அரசியல் நன்கொடைகளில் வெளிப்படைத் தன்மையை கொண்டு வர வேணடும் என்பதை வலியுறுத்திய நிதி அமைச்சர் , அங்கீகரிக்கப்பட்ட வங்கிகள் மூலமாக அரசியல் கட்சிகளுக்கான நன்கொடை பத்திரங்கள் வெளியிடப்படும் என்று கூறினார் . இந்த பத்திரங்கள் வெளிடப்படுவதற்காக திட்டங்கள் உருவாக்கப்பட்டு ரிசர்வ் வங்கிச் சட்டத்தில் தேவையான திருத்தங்கள் மேற்கொள்ளப்படும் என்றும் அமைச்சர் தெரிவித்தார் . நன்கொடை வழங்க விரும்பும் ஒருவர் , காசோலை அல்லது டிஜிட்டல் முறை மூலம் பணம் செலுத்தி மட்டுமே இந்த பத்திரங்களை வாங்க முடியும் . இந்த பத்திரங்களை ஒரு குறிப்பிட்ட காலத்துக்குள் அரசியல் கட்சிகள் தங்கள் வங்கி கணக்கின் மூலமாக பணமாக்கிக் கொள்ளலாம் .


    தேர்தல் நடைமுறைகளை தூய்மையாக்கவும் , வெளிப்படையாக்கவும் , தேர்தலுக்கான நிதிச் செலவினங்களில் வெளிப்படைத்தன்மையை கொண்டுவரவும் இத்தகைய திட்டங்கள் கொண்டு வரப்படுகின்றன என்று அமைச்சர் தெரிவித்தார் . மக்கள் பிரதிநிதித்துவச் சட்டம் , கம்பெனிகள் சட்டம் , வருமான வரித்துறை சட்டம் போன்றவற்றில் பல்வேறு திருத்தங்கள் கொண்டு வரப்பட்டாலும் , அரசியல் கட்சிகள் தொடர்ந்து தனி நபர்கள் , நிறுவனங்கள் , ஒருங்கிணைந்த இந்து குடும்பங்கள் போன்றவர்களிடம் இருந்து அநாமதேயமாக ரொக்கமாக நன்கொடைகளை பெற்று வருகின்றன . . 20,000 ஆயிரம் ரூபாய்க்கும் அதிகமாக நன்கொடை தருபவர்களுக்கும் , அரசியல் கட்சிகளுக்கும் வெளிப்படையாக நன்கொடை பட்டியலை பராமரித்தால் வரி விலக்கு என்ற விதி , பெரிய அளவில் பலனளிக்கவில்லை என்று கூறினார் நிதி அமைச்சர் .



    ******

    
    
    (Release ID: 1482259) Visitor Counter : 2