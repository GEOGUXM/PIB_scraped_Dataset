      நிதி அமைச்சகம்

      ரூ. 2200 கோடி செலவில் தொழில் மதிப்பு மேம்படுத்தலுக்கான திறனை வலுப்படுத்தும் திட்டத்தின் அடுத்த கட்டம் துவங்கும் தோல், காலணி தொழில்களில் வேலைவாய்ப்பை உருவாக்க சிறப்புத் திட்டம்
      ஐந்து சிறப்பு சுற்றுலா மண்டலங்கள் மாநிலங்களில் உருவாக்கப்படும்
      உலகம் முழுவதிலும் வியத்தகு இந்தியா 2.0 பிரச்சாரம் துவக்கப்படவுள்ளது
      Posted On: 01 FEB 2017 11:16AM by PIB Chennai


    நிதி மற்றும் பெருநிறுவனங்கள் விவகாரத் துறை அமைச்சர் திரு . அருண் ஜேட்லி அவர்கள் நாடாளுமன்றத்தில் 2017-18 ஆம் ஆண்டிற்கான பொது பட்ஜெட் - ஐ இன்று சமர்ப்பித்துப் பேசுகையில் தொழில் மதிப்பு மேம்பாட்டிற்கான திறனை வலுப்படுத்துவதற்கான திட்டத்தின் ( ஸ்ட்ரைவ் ) அடுத்த கட்டம் 2017-18 ஆம் ஆண்டிற்கான நிதியாண்டில் ரூ . 2200 கோடி செலவில் துவக்கப்பட உள்ளது என்று தெரிவித்தார் . செயல்முறைப் பயிற்சியின் தரம் , சந்தைக்குரிய அதன் பொருத்தம் மற்றும் தொழில் வாரியான மையம் என்ற அணுகுமுறையின் மூலம் பயிற்சித்திட்டங்களை வலுப்படுத்துவது ஆகியவற்றை மேம்படுத்துவதில் ஸ்ட்ரைவ் கவனம் செலுத்தும் என்றும் நிதியமைச்சர் குறிப்பிட்டார் .


    நிதியமைச்சர் திரு . அருண் ஜேட்லி தோல் , காலணி ஆகிய தொழில்களில் வேலைவாய்ப்பை உருவாக்குவதற்கென சிறப்புத் திட்டம் நடைமுறைப்படுத்தப்படும் என்றும் அறிவித்தார் . நெசவுத் தொழிலில் வேலை வாய்ப்பை உருவாக்குவதற்கென ஏற்கனவே துவங்கப்பட்டுள்ள சிறப்புத் திட்டத்தைப் போன்றே இதுவும் அமையும் .


    மாநிலங்களுடன் இணைந்து சிறப்பு நோக்கம் கொண்ட முயற்சியாக ஐந்து சிறப்பு சுற்றுலா மண்டலங்களை உருவாக்கவிருப்பதாகவும் நிதியமைச்சர் திரு . அருண் ஜேட்லி தெரிவித்தார் . சுற்றுலாத் துறை வேலைவாய்ப்பை உருவாக்குவதில் மிகப்பெரும் பங்கு வகிப்பதோடு , பொருளாதாரத்திலும் பல்வேறு வகையான தாக்கத்தை ஏற்படுத்துவதாகவும் அமைகிறது என்றும் நிதியமைச்சர் குறிப்பிட்டார் . உலகம் முழுவதிலும் வியத்தகு இந்தியா பிரச்சாரத்தின் இரண்டாவது கட்டத்தை துவங்கவிருப்பதையும் அமைச்சர் அறிவித்தார் .


    *****

    
    
    (Release ID: 1482235) Visitor Counter : 2