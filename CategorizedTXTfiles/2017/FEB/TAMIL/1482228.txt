      நிதி அமைச்சகம்

      தற்போதைய தொழிலாளர் சட்டங்களை எளிதாக்கி, சீர்திருத்தி, ஒருங்கிணைப்பதற்கு எடுத்துக் கொள்ளப்படும் சட்ட சீர்திருத்தங்கள்
      Posted On: 01 FEB 2017 10:39AM by PIB Chennai


    மத்திய நிதி மற்றும் கார்ப்பரேட் விவகாரத் துறை அமைச்சர் திரு. அருண் ஜேட்லி 2017-18ம் ஆண்டுக்கான மத்திய நிதிநிலை அறிக்கையை நாடாளுமன்றத்தில் இன்று (புதன்கிழமை) தாக்கல் செய்யும்போது, “தொழிலாளர் உரிமைகள் பாதுகாக்கப்படும் வகையில் தொழிலாளர் நலனுக்கு ஏற்ற சுமுகமான சூழல் நிலவுவதிலும் உற்பத்தி அதிகரிக்கும் வகையில் சுமுகமான தொழிலாளர் உறவு அமைவதிலும் மத்திய அரசு கவனம் செலுத்தி வருகிறது. மத்திய அரசு கவனமாக இருக்கிறது. தற்போதுள்ள தொழிலாளர் சட்டங்களை எளிமையாக்கி, சீர்திருத்தி, ஒருங்கிணைப்பதற்காக (i) ஊதியம்; (ii) தொழில் உறவுகள்; (iii) சமூகப் பாதுகாப்பு மற்றும் நலன்; (iv) பாதுகாப்பு மற்றும் பணிச்சூழல்கள் என்ற நான்கு வகையான சட்ட சீர்திருத்தங்கள் கொண்டுவரப்படுகின்றன” என்று கூறினார்.


    “மாதிரி கடைகள் மற்றும் நிறுவனங்கள் சட்டமுன்வடிவு (2016) எல்லா மாநிலங்களுக்கும் பரிசீலனைக்காகவும் கடைப்பிடிக்கவும் அனுப்பப்பட்டுள்ளது. இது பெண்களின் வேலைவாய்ப்புக்காகக் கூடுதல் வழிகளை ஏற்படுத்தும். ஊதிய விகிதச் சட்டத்தில் மேற்கொள்ளும் திருத்தம் தொழிலாளர்களுக்குப் பலனளிக்கும் வகையிலும் எளிதாக வணிகத்தை நடத்தும் வகையிலும் அமையும் இன்னொரு முன்முயற்சியாகும்” என்றும் நிதியமைச்சர் திரு. அருண் ஜேட்லி தெரிவித்தார்.


    *****


    

    
    (Release ID: 1482228) Visitor Counter : 2