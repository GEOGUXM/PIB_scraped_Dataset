      நிதி அமைச்சகம்

      உட்கட்டமைப்பு வளர்ச்சிக்கான 2017-18ம் ஆண்டுக்கான நிதி ஒதுக்கீடு ரூபாய் 3,96,135 கோடிகள்
      தூரத்தில் உள்ள கிராமங்கள் மற்றும் துறைமுகங்களோடு இணைப்பு ஏற்படுத்த 2000 கிலோ மீட்டர் சாலைகள் கண்டறியப்பட்டுள்ளன.
      
      1,55,000 கிலோ மீட்டர் ஆப்டிக் பைபர் கேபிள்கள் பதிக்கப்பட்டுள்ளன. 2017-18ம் ஆண்டுக்குள் 1,50,000 கிராம பஞ்சாயத்துகளுக்கு அதிவேக ப்ராட் பேன்ட் இணைப்பு.
      Posted On: 01 FEB 2017 12:17PM by PIB Chennai


    2017 -18 ம் ஆண்டுக்கான நிதி நிலை அறிக்கையை பாராளுமன்றத்தில் சமர்ப்பித்த நிதி அமைச்சர் திரு அருண் ஜெய்ட்லி அவரகள் 2017-18 ம் ஆண்டுக்கான உட்கட்டுமான துறைக்காக ரூபாய் 3,96,135 கோடி ஒதுக்கப்பட்டிருப்பதாக தெரிவித்தார் . சாலை போக்குவரத்து துறையில் நெடுஞ்சாலைகளுக்காக 2016-17 மதிப்பீட்டில் ஒதுக்கப்பட்டிருந்த 57,976 கோடியிலிருந்து 2017-18 ம் ஆண்டுக்கு 64,900 கோடியாக உயர்த்தப்பட்டுள்ளது . மேலும் துறைமுகங்கள் மற்று கிராமப்புர இணைப்புக்காக 2000 கிலோ மீட்டர் சாலைகள் அடையாளம் காணப்பட்டு கட்டப்பட உள்ளன .


    பாராளுமன்றத்தில் இன்று பேசிய நிதி அமைச்சர் திரு அருண் ஜெய்ட்லி அவர்கள் , பிரதம மந்திரி கிராம சாலைகள் திட்டம் உட்பட , 2014 -15 முதல் நடப்பு ஆண்டு வரை 1,40,000 கிலோ மீட்டர் சாலைகள் கட்டப்பட்டுள்ளதாகவும் , இதற்கு முன் உள்ள மூன்று ஆண்டுகளை விட இது அதிகம் என்றும் தெரிவித்தார் . பன்முனை போக்குவரத்து முனையத்துக்கான திட்டம் வகுக்கப்பட்டு , செயல்படுத்தப்படும் . இது நாட்டின் பொருளாதாரத்தை மேம்படுத்த இது உதவும் .


    விமான போக்குவரத்து உட்கட்டமைப்பு மேம்படுத்தல் குறித்து பேசிய திரு ஜெய்ட்லி , டையர் 2 நகரங்களில் உள்ள தேர்ந்தெடுக்கப்பட்ட விமான நிலயங்கள் பொதுத்துறை தனியார் பங்களிப்போடு பராமரிப்பு செய்யப்பட உள்ளதாக தெரிவித்தார் . விமான நிலைய ஆணையங்கள் சட்டம் திருத்தப்பட்டு , அதன் சொத்துக்கள் உரிய முறையில் பயன்படுத்தப்படும் . இதன் மூலம் கிடைக்கும் வருவாய் , விமான நிலையங்களை மேம்படுத்த பயன்படுத்தப்படும் . ரயில் , சாலைகள் மற்றும் கப்பல் போக்குவரத்துக்கு சேர்த்து , போக்குவரத்துத் துறைக்கு நிதி நிலை அறிக்கை 2,41,387 கோடி 2017-18 ம் நிதி ஆண்டில் ஒதுக்கப்பட்டுள்ளது . இத்தகைய பெரும் முதலீட்டினால் நாடெங்கும் பொருளாதார நடவடிக்கைகள் அதிகமாகி , வேலை வாய்ப்பு பெருகும் என்று நிதி அமைச்சர் தனது உரையில் குறிப்பிட்டார் .


    தொலைத்தொடர்புத் துறை , நாட்டின் உட்கட்டமைப்பில் முக்கிய பங்கு வகிப்பதாக கூறிய நிதி அமைச்சர் ஜெய்ட்லி , சமீபத்தில் நடந்த அலைக்கற்றை ஏலம் , அலைக்கற்றை பற்றாக்குறையை நீக்கியிருப்பதாக தெரிவித்தார் . இது நாட்டின் ஊரகப் பகுதிகளில் வசிப்பவர்களுக்கும் , மொபைல் ப்ராட்பேன்ட் சேவைகள் மற்றும் டிஜிட்டல் இந்தியாவுக்கு உதவும் . பாரத் நெட் திட்டத்துக்கு 2017 -18 ம் ஆண்டுக்கு 10,000 கோடிகள் ஒதுக்கப்பட்டு , 1,55,000 கிலோ மீட்டர் பைபர் ஆப்டிக் கேபிள்கள் பதிக்கப்பட்டள்ளன . 2017-18 ம் ஆண்டின் இறுதியில் 1,50,000 கிராமங்களுக்கு ப்ராட்பேன்ட் இணைப்பு , வைபை இணைப்பு மற்றும் டிஜிட்டல் சேவைகள் குறைந்த செலவில் வழங்கப்படும் என்று அவர் தெரிவித்தார் . டிஜிகான்வ் திட்டம் செயல்படுத்தப்பட்டு , தொலைமருத்துவம் , தொலைகல்வி மற்றும் தொலை திறன் பயிற்சிகள் டிஜிட்டல் தொழில்நுட்பம் மூலம் வழங்கப்படும் என்றார் நிதி அமைச்சர் .


    எரிசக்தித் துறையைப் பொறுத்தவரை கச்சா எண்ணை சேமிப்புகளை அதிகரிக்க அரசு திட்டமிட்டுள்ளது . முதல் கட்டமாக மூன்று சேபிமப்பு கிடங்குகள் அமைக்கப்பட்டுள்ளது . ஒதிஷாவில் சாந்திகோல் மற்றும் ராஜஸ்தானின் பிகானேர் மாவட்டத்தில் சேமிப்புக் கிடங்குகள் அமைக்கப்பட உள்ளன . இது நாட்டின் கச்சா எண்ணை சேமிப்பை 15.53 மில்லியன் டன்களாக உயர்த்தும் . மேலும் , சர்வதேச நிறுவனங்கள் மற்றும் உள்ளுர் எண்ணை நிறுவனங்களோடு போட்டி போடும் வகையில் ஒரு பெரும் பொதுத்துறை நிகூனம் உருவாக்கப்பட உள்ளதாகவும் தெரிவித்தார் . சூரிய ஒளி மின்சக்தியை பொருத்தவரை , கூடுதலாக 20,000 மொகாவாட் சூரிய ஒளி மின்சாரத்தை இரண்டாவது சூரிய ஒளி பூங்கா திட்டத்தின் அடிப்படையில் உற்பத்தி செய்ய திட்டமிடப்பட்டுள்ளது என்று திரு ஜெய்ட்லி குறிப்பிட்டார் .


    மின்னணு உற்பத்தியில் இந்தியாவை ஒரு மையமாக உருவாக்க நடவடிக்கை எடுக்கப்பட்டு வருவதாக மத்திய நிதி அமைச்சர் திரு அருண் ஜெய்ட்லி குறிப்பிட்டார் . மின்னணு உற்பத்திச் சாலைகள் அமைப்பதற்காக கடந்த 2 ஆண்டுகளில் மட்டும் 1.26 லட்சம் முதலீடுகளுக்கான கருத்துருக்கள் வந்துள்ளதாக அமைச்சர் குறிப்பிட்டார் . உலகின் முக்கிய மின்னணு உற்பத்தியாளர்கள் , மற்றும் செல்போன் உற்பத்தியாளர்கள் இந்தியாவில் உற்பத்திக் கூடங்களை அமைத்துள்ளனர் . இதன் காரணமாக அவர்களை ஊக்கப்படுத்தும் திட்டங்களான M-SIPS மற்றும் EDF ஆகியவற்றுக்கு இது வரை இல்லாத அளவுக்கு 2017-18 ம் ஆண்டில் 745 கோடி நிதி ஒதுக்கப்பட்டுள்ளது . ஏற்றுமதிக்கான வர்த்தக கட்டமைப்பு திட்டம் என்ற புதிய திட்டம் 2017-18 ம் ஆண்டில் உருவாக்கப்பட்டு ஏற்றுமதி உட்கட்டமைப்பை சர்வதேச அளவில் உயர்த்தவும் திட்டமிடப்பட்டுள்ளது என்றார் திரு ஜெய்ட்லி .


    ******


    
    
    (Release ID: 1482257) Visitor Counter : 2