      நிதி அமைச்சகம்

      மதிப்பிழக்கச் செய்தல் நடவடிக்கை, அதிகளவிலான, தூய்மையான மற்றும் உண்மையான மொத்த உள்ளூர் உற்பத்திக்கு வித்திடும் என ஜெயிட்லி கூறுகிறார்
      சரக்கு மற்றும் சேவை வரி, பொருளாதாரத்தில் வளர்ச்சி, போட்டி மற்றும் அதிகளவிலான வெளிப்படைத்தன்மைக்கு தூண்டுகோலாக இருக்கும்

      Posted On: 01 FEB 2017 12:10PM by PIB Chennai

    மத்திய நிதி மற்றும் பெருநிறுவனங்கள் விவகாரத் துறை அமைச்சர் திரு . அருண் ஜெயிட்லி , கடந்த ஒரு வருட காலமாக , இந்தியா வரலாற்று சிறப்புமிக்க மற்றும் தாக்கம் நிறைந்த பொருளாதார சீர்திருத்தங்கள் மற்றும் கொள்கைகளையும் , இரு முக்கிய கொள்கை முனைப்புகளான , சரக்கு மற்றும் சேவை வரிக்கான அரசியலமைப்பு திருத்த மசோதா நிறைவேற்றம் மற்றும் அதன் செயலாக்கத்தில் முன்னேற்றம் ; உயர்மதிப்பிலான வங்கி ரூபாய் நோட்டுக்களை மதிப்பிழக்கச் செய்தல் நடவடிக்கையையும் கண்டுவருவதாக தெரிவித்தார் . நாடாளுமன்றத்தில் இன்று 2017-18- ம் ஆண்டிற்கான பொது வரவு - செலவுத் திட்டத்தை தாக்கல் செய்த நிதியமைச்சர் , வளர்ச்சிக்கான தூண்டுகோல் , போட்டிமனப்பான்மை , மறைமுகவரியை எளிதாக்குதல் மற்றும் அதிகளவிலான வெளிப்படைத்தன்மை போன்றவற்றின் மூலம் பொருளாதாரத்திற்கு நன்மையளிக்கும் சரக்கு மற்றும் சேவை வரி குறித்து நாடாளுமன்ற இரு அவைகளிலும் விரிவாக விவாதிக்கப்பட்டுள்ளது என்றார் .


    நிதியமைச்சர் , மதிப்பிழக்கச் செய்தல் நடவடிக்கையால் , புதிய ‘ சாதாரண ’ நிலை உருவாக்குவதன் மூலம் மொத்த உள்ளூர் உற்பத்தியில் வளர்ச்சியையும் , தூய்மையையும் மற்றும் உண்மையையும் உருவாக்கும் என்றார் . இது ஊழல் , கருப்புப்பணம் , கள்ளப்பணம் மற்றும் தீவிரவாதத்திற்கான நிதி ஆகியவற்றை ஒழிப்பதற்கான அரசின் நடவடிக்கையின் ஒரு பகுதியாகும் . நிதியமைச்சர் திரு . ஜெயிட்லி , பொருளாதாரத்தில் அதிகளவிலான டிஜிட்டல் முறைகள் , நிதி சேமிப்புகளின் வரவு அதிகரிப்பு மற்றும் பொருளாதாரத்தை அதிகளவில் முறைப்படுத்துதல் மூலம் நீண்ட கால பலன்களை உருவாக்க உறுதியான வாய்ப்புகளை மதிப்பிழக்கச் செய்தல் நடவடிக்கை ஏற்படுத்துவதோடு , இவை அனைத்தும் ஒட்டுமொத்த உள்ளூர் உற்பத்தி வளர்ச்சி மற்றும் வரி வருவாயை அதிகரிக்கச் செய்யும் என்றார் . மேலும் இது வரி ஏற்பாளர்களிடமிருந்து ஆதாரங்களை அரசு பெற உதவுவதுடன் , அந்த ஆதாரங்களை ஏழை மற்றும் பின்தங்கியவர்களின் நல்வாழ்விற்கு பயன்படுத்த உதவும் என்றார் . வங்கிகளின் குறைந்த வட்டி விகிதத்தில் கடன் அளிக்கும் திறன் அதிகரித்துள்ளதுடன் , சமூகத்தின் அனைத்து பிரிவுகளும் டிஜிட்டல் முறைக்கு பெரியளவில் மாறியுள்ளனர் .


    நிதியமைச்சர் திரு . ஜெயிட்லி , நமது அரசின் ஜே . ஏ . எம் . விஷன் என்ற மூன்றாவது மாற்றத்தின் சாதனையின் அடிப்படையில் உருவாக்கப்பட்ட மதிப்பிழக்கச் செய்தல் நடவடிக்கை மற்றும் சரக்கு மற்றும் சேவை வரி ஆகியவை , நமது பொருளாதாரம் மற்றும் நமது மக்களின் வாழ்வில் பெரிதான தாக்கத்தை ஏற்படுத்தும் என கோடிட்டு காட்டினார் . கடந்த இரண்டரை ஆண்டுகளில் , நமது நாட்டை விருப்புரிமை நிர்வாகம் என்ற கொள்கையிலிருந்து அமைப்பின் அடிப்படையிலான நிர்வாகம் ; பாரபட்சத்திலிருந்து வெளிப்படை மற்றும் நோக்கங்களுடான முடிவெடுத்தல் , மொத்தமாக மற்றும் இலகு உரிமங்களிலிருந்து இலக்கீடான செயல்பாடு ; மற்றும் முறையற்ற பொருளாதாரத்திலிருந்து முறையான பொருளாதாரம் ஆகியவற்றை கொண்டு வரும் வகையில் மாற்றத்திற்கான வழிகளில் நடைபோட்டு வருகிறோம் என்றார் . மேலும் நிதியமைச்சர் , இரட்டை இலக்கத்தில் இருந்த பணவீக்கம் கட்டுப்படுத்தப்பட்டுள்ளதாகவும் ; துரிதமான வளர்ச்சி அகற்றப்பட்டு உயர் வளர்ச்சி ஏற்பட்டுள்ளததாகவும் ; கருப்புபணத்திற்கான பெரிய போராட்டம் துவங்கியுள்ளதாகவும் தெரிவித்தார் . அவர் , விவசாயிகள் , தொழிலாளர்கள் , ஏழைகள் , இளைஞர்கள் , தாழ்த்தப்பட்டோர்கள் மற்றும் பழங்குடியினர்கள் , பெண்கள் மற்றும் நமது சமூகத்தில் உள்ள எளிமையான பிரிவினர் வளச்சியின் பலன்களை பெறும் வகையில் மேலும் பல்வேறு நடவடிக்கைகளை அரசு தொடர்ந்து மேற்கொள்ளும் எனக் கூறினார் .


    *****


    

    
    (Release ID: 1482250) Visitor Counter : 2