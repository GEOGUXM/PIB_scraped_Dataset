      நிதி அமைச்சகம்

      எளிதாக வர்த்தகம் செய்வதற்கான நடவடிக்கைகள் குறித்து நிதியமைச்சர் அறிவிப்பு
      நிறுவனங்களின் தணிக்கைக்கான உத்தேச வருவாய் திட்டம் ரூ. 1 கோடியில் இருந்து ரூ. 2 கோடியாக அதிகரிப்பு, தனிநபர் மற்றும் ஒருங்கிணைந்த இந்துக் குடும்பம் கணக்குகளை நிர்வகிப்பதற்கான உச்சவரம்பு இருமடங்குக்கு கூடுதலானது
      வரி வரையறைக்கு கீழ் வருவாய் ஈட்டும் தனிநபர் காப்பீட்டு முகவர்கள் சுய கணக்கு தாக்கல் செய்த பின்னர் கமிஷனில் 5% டி.டி.எஸ். விலக்கு
      Posted On: 01 FEB 2017 12:03PM by PIB Chennai


    மக்களவையில் இன்று 2017-18 பொது பட்ஜெட்டைத் தாக்கல் செய்த மத்திய நிதியமைச்சர் திரு. அருண் ஜேட்லி , எளிதாக வர்த்தகம் செய்வதற்கான அரசின் கொள்கைகளைத் தொடரும் வகையில் பல்வேறு நிவாரனங்களை அறிவித்தார்.


    உத்தேச வருவாய் திட்டத்தை விரும்பும் வர்த்தக நிறுவனங்களுக்கான உச்சவரம்பு ரூ. 1 கோடியில் இருந்து ரூ. 2 கோடியாக நிதியமைச்சர் திரு ஜேட்லி உயர்த்தினார். இதேபோல் தனிநபர் மற்றும் ; ஒருங்கிணைந்த இந்துக் குடும்பத்துக்கான கணக்குகள் புத்தகம் நிர்வகிப்பதற்கான வருவாய் மதிப்பு உச்சவரம்பு ரூ. 10 லட்சத்தில் இருது ரூ. 25 லட்சமாகவும் , வருவாய் உச்சவரம்பு ரூ. 1.2 லட்சத்தில் இருந்து ரூ. 2.5 லட்சமாகவும் உயர்த்தப்பட்டுள்ளது.


    அந்நிய போர்ட்ஃபோலியோ முதலீட்டளர் வகை & II வருமான வரிச் சட்டத்தின் மறைமுக பரிமாற்ற ஏற்பாட்டிலிருந்து விலக்கப்படுவார் என்றும் நிதியமைச்சர் திரு. ஜேட்லி மேலும் தெரிவித்தார். மேலும் இந்தியாவுக்கு வெளியே பங்குகள் மீட்பு அல்லது ஆர்வங்களுக்கு மறைமுக் பரிமாற்ற ஏற்பாடு பொருந்தாது என்பதுடன் , இதன் விளைவாக இந்தியாவில் முதலீட்டை மீட்பது அல்லது விற்பதால் அதற்கு இந்தியாவில் வரி வசூலிக்கப்படும். இது இந்திய நிறுவனங்களில் முதலீடு செய்யும் வெளிநாடுகளில் உள்ள இந்திய நிதிகளின் முதலீட்டாளர்கள் பங்குகளை பரிமாறிக்கொள்வதில் உள்ள அச்சத்தைப் போக்கும் என்றும் அவர் கூறினார்.


    தனிநபர் காப்பீட்டு முகவர்களின் கவலைப் போக்கும் வகையில் , அவர்கள் தங்களது வருவாய் வரி விதிப்பு வரையறைக்குள் இருப்பதாக சுய கணக்கு தாக்கல் செய்த பின்னர் அவர்களுக்கு அளிக்கப்படும் கமிஷனில் இருந்து 5 சதவிகித டிடிஎஸ் பிடிக்கப்படுவதில் இருந்து விலக்கு அளிக்கப்படும் என்றும் திரு. ஜேட்லி தெரிவித்தார். ரூ. 50 லட்சம் வரை வசூலிக்கும் தொழில் வல்லுநர்கள் உத்தேச வரித் தொகையை நான்கு தவணைகளாக செலுத்துவதற்கு பதிலாக ஒரே தவணையில் செலுத்தலாம்.


    மக்கள் தங்களிடம் இருந்து பெறப்பட்ட கூடுதல் வரியைத் திரும்பப் பெறுவதை விரைவுபத்தும் வகையில் வருமான வரிக் கணக்குத் தாக்கல் செய்வதற்கான காலக் கெடுவுக்கு இணையாக நிதியாண்டு நிறைவு பெற்ற நாளில் இருந்து 12 மாதமாக காலக்கெடு குறைக்கப்படும் என்றும் நிதியமைச்சர் திரு. ஜேட்லி தெரிவித்தார். இதேபோல் மீளாய்வு மதிப்பீடுகள் செய்வதற்கான காலக்கெடு 2018-19 மதிப்பீடு ஆண்டுக்கு 21 மாதங்களில் இருந்து 18 மாதங்களாகக் குறைக்கப்படுகிறது என்றும் 2019-20 மதிப்பீடு ஆண்டு மற்றும் அதற்கு பின்னர் 12 மாதங்களாகக் குறைக்கப்படுகிறது.


    உள்நாட்டு பரிமாற்ற விலை நிர்ணயத்திற்கான வாய்ப்பு தொடர்புடைய பரிவர்த்தனையில் ஈடுபாடு கொண்ட நிறுவனங்களில் ஒன்று குறிப்பிடப்பட்ட லாபத்துடன் இணைப்பு கொண்ட கழிவாக இருந்தால் மட்டும் கட்டுப்படுத்தப்படலாம் என்றும் நிதியமைச்சர் யோசனை தெரிவித்தார். உள்நாட்டு விலை நிர்னயத்துக்கு உட்பட்ட நிறுவனங்களின் எண்ணிக்கை அதிகரித்து அதன் காரணமாக நீண்ட ஆய்வு தேவைப்படுவதால் , இது உள்நாட்டு நிறுவனங்கள் வரிச்சுமையை குறைக்க உதவும் என்றும் திரு. ஜேட்லி குறிப்பிட்டார்.


    ******

    
    
    (Release ID: 1482246) Visitor Counter : 2