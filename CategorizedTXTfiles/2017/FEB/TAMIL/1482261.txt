      நிதி அமைச்சகம்

      எஸ்சி/எஸ்டி மற்றும் சிறுபான்மையினர் நல்வாழ்வுக்கான ஒதுக்கீடு அதிகரிக்கப்படும்
      மூத்த குடிமக்களுக்கான சுகாதார விவரங்கள் கொண்ட ஆதார் அடிப்படையிலான ஸ்மார்ட் கார்டுகள் அறிமுகம்
      
      Posted On: 01 FEB 2017 12:21PM by PIB Chennai


    நாடாளுமன்றத்தில் இன்று 2017-18க்கான பொது பட்ஜெட்டைத் தாக்கல் செய்த மத்திய நிதி மற்றும் நிறுவன விவகாரங்கள் துறை அமைச்சர் திரு. அருண் ஜேட்லி, ஆதிதிராவிடர், பழங்குடியினர் மற்றும் சிறுபான்மையினரின் நல்வாழ்வுக்கான திட்டங்களை நடைமுறைப்படுத்துவதில் அரசு சிறப்பு முக்கியத்துவம் அளித்து வருவதாகக் குறிப்பிட்டார். ஆதிதிராவிடர்களின் நல்வாழ்வுக்கான ஒதுக்கீடு 2016-17ம் ஆண்டு பட்ஜெட்டில் அறிவிக்கப்பட்ட 38,833 கோடி ரூபாயில் இருந்து 2017-18ம் ஆண்டு பட்ஜெட்டில் 35 சதவிகிதம் அதிகரிக்கப்பட்டு, 52,393 கோடி ரூபாயாக உயர்த்தப்பட்டுள்ளது. பழங்குடியினருக்கான ஒதுக்கீடு 31,920 கோடி ரூபாயாகவும், சிறுபான்மையினருக்கான ஒதுக்கீடு 4,195 கோடி ரூபாயாகவும் அதிகரிக்கப்பட்டுள்ளது. இந்தத் துறைகளுக்கான செலவினங்களை நிதி ஆயோக் மூலம் வெளிப்பாடு அடிப்படையிலான கண்காணிப்பை அரசு அறிமுகப்படுத்தும்.


    மூத்த குடிமக்களுக்கு அவர்களின் சுகாதார விவரங்கள் அடங்கிய ஆதார் அடிப்படையிலான ஸ்மார்ட் கார்டுகள் அறிமுகப்படுத்தப்படும் என்று நிதியமைச்சர் திரு ஜேட்லி குறிப்பிட்டார். 2017-18ல் சோதனை முயற்சியாக இது 15 மாவட்டங்களில் முதல் கட்டமாக மேற்கொள்ளப்படும். உத்திரவாதத்துடன் கூடிய ஓய்வூதியம் மற்றும் 10 ஆண்டுகளுக்கு ஆண்டுக்கு 8% பயன்கள் உத்திரவாதம் கொண்ட திட்டத்தை எல்.ஐ.சி. அறிமுகப்படுத்தும்.


    *****


    
    
    (Release ID: 1482261) Visitor Counter : 2