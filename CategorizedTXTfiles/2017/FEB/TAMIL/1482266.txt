      நிதி அமைச்சகம்

      2017-18ம் நிதியாண்டுக்கான பட்ஜெட்டில் கிராமப்புற, வேளாண்மை மற்றும் அதுதொடர்பான துறைகளுக்கு ரூ.1.87 லட்சம் கோடி ஒதுக்கீடு, முந்தைய ஆண்டைவிட 24% அதிகம்
      ஒரு கோடி குடும்பங்கள் மற்றும் 50 ஆயிரம் கிராம பஞ்சாயத்துகளை 2019-ல் வறுமையிலிருந்து மீட்க ஏழைகள் மேம்பாட்டுத் திட்டத்தை அறிவித்தது மத்திய அரசு
      மகாத்மா காந்தி தேசிய ஊரக வேலைவாய்ப்பு உறுதியளிப்புத் திட்டத்துக்கு இதுவரை இல்லாத வகையில் ரூ.48,000 கோடி ஒதுக்கீடு
      100% கிராமங்களுக்கும் மின்சார விநியோகம் அளிக்கும் இலக்கு, மே 1, 2018-ல் நிறைவேற்றப்படும்
      Posted On: 01 FEB 2017 12:28PM by PIB Chennai


    பிரதமரின் கிராம சாலை மேம்பாட்டுத் திட்டத்தின் கீழ் , சாலை அமைக்கும் பணிகள் , 2016-17 ம் ஆண்டில் நாள்தோறும் 133 கிலோமீட்டர் என்ற அளவில் இருக்கும் என்று நிதியமைச்சர் திரு . அருண் ஜெட்லி தெரிவித்துள்ளார் . இது 2011-14 காலகட்டத்தில் சராசரியாக 73 கிலோமீட்டராக இருந்தது . பிரதமரின் கிராம சாலை மேம்பாட்டுத் திட்டத்தின் தற்போதைய இலக்கை 2019- ம் ஆண்டில் நிறைவுசெய்ய அரசு உறுதிபூண்டுள்ளதாக அவர் தெரிவித்தார் . இந்தத் திட்டத்திற்கு 2017-18 ம் நிதியாண்டில் ரூ .19,000 கோடி அளிக்கப்பட்டுள்ளது . வீடு இல்லாதவர்கள் மற்றும் மண் வீட்டில் வசிப்பவர்களுக்காக ஒரு கோடி வீடுகள் கட்டப்படும் என்று அவர் தெரிவித்தார் . இதற்காக பிரதமரின் கிராம வீட்டுவசதித் திட்டத்துக்காக கடந்த 2016-17- ம் நிதியாண்டில் ரூ .15,000 கோடி ஒதுக்கப்பட்ட நிலையில் , 2017-18- ம் ஆண்டுக்கு ரூ .23,000 கோடியாக அதிகரிக்கப்பட்டுள்ளது . மே 1, 2018- க்குள் அனைத்து கிராமங்களுக்கும் மின்சார விநியோகம் வழங்கப்படும் என்று திரு . ஜெட்லி நம்பிக்கை தெரிவித்தார் . மேலும் அவர் , தீனதயாள் உபாத்யாயா கிராம ஒளித் திட்டத்துக்கான ஒதுக்கீட்டை ரூ .4,814 கோடியாக அதிகரித்துள்ளதாக தெரிவித்தார் .


    தீனதயாள் ஏழைகள் மேம்பாட்டுத் திட்டம் – தேசிய ஊரக வாழ்வாதாரத் திட்டத்தின் கீழ் , கிராமப்புறங்களில் உள்ள மக்களுக்கு திறன் மேம்பாடு அளிக்கவும் , வாழ்வாதார வாய்ப்புகளை ஏற்படுத்தவும் 2017-18 ம் ஆண்டில் ஒதுக்கீட்டை ரூ .4,500 கோடியாக அதிகரிக்க அரசு திட்டமிட்டுள்ளதாக நிதியமைச்சர் திரு . ஜெட்லி தெரிவித்தார் . பிரதமரின் வேலைவாய்ப்பு உருவாக்கல் திட்டம் மற்றும் கடன் ஆதரவு திட்டங்களுக்கான ஒதுக்கீடு மூன்று மடங்கைவிட கூடுதலாக அதிகரிக்கப்பட்டுள்ளது . பாதுகாப்பான துப்புரவு மற்றும் திறந்தவெளி மலம் கழிப்பதை முடிவுக்கு கொண்டுவருவதை ஊக்குவிப்பதில் தூய்மை இந்தியா திட்டம் ( கிராமப்புறம் ) மிகச்சிறந்த முன்னேற்றம் கண்டுள்ளதை உறுப்பினர்களிடம் நிதியமைச்சர் தெரிவித்தார் . கிராமப்புற இந்தியாவில் சுகாதாரமான இடங்களின் அளவு அக்டோபர் 2014 ல் இருந்த 42%- லிருந்து தற்போது 60 சதவீதமாக அதிகரித்துள்ளது . குழாய் மூலம் நீர் விநியோகம் செய்வதில் , இந்தக் கிராமங்களுக்கு முன்னுரிமை அளிக்கப்படும் . பட்ஜெட் உரையாற்றிய அருண் ஜெட்லி , கிராமப்புறங்களில் உள்ள மக்களுக்கு புதிய திறனை அளிப்பதற்காக 2022- ம் ஆண்டில் 5 லட்சம் பேருக்கு கொத்தனார் பயிற்சி அளிக்கப்படும் . உடனடி இலக்காக 2017-18 ம் ஆண்டில் 20,000 பேருக்கு பயிற்சி அளிக்கப்படும் என்று தெரிவித்தார் .


    *****
    
    
    (Release ID: 1482266) Visitor Counter : 3