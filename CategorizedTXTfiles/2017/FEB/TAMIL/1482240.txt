      நிதி அமைச்சகம்

      2017-ம் ஆண்டுக்குள் காலா-அசார் மற்றும் யானைக்கோல் நோய்களையும், 2018-ஆம் ஆண்டுக்குள் தொழுநோயையும் மற்றும் 2020-ம் ஆண்டுக்குள் தட்டமையையும் ஒழிக்க செயல்திட்டம்
      ஜார்கண்ட் மற்றும் குஜராத்தில் புதிய அனைந்திய மருத்துவ அறிவியல் நிறுவனங்கள் (ஏ.ஐ.ஐ.எம்.எஸ்.) ஏற்படுத்தப்படும்
      நியாயமான விலையில் மருந்துகள் கிடைப்பதை உறுதி செய்யும் வகையில் மருந்துகள் மற்றும் அழகுசாதன விதிகள் திருத்தம் செய்யப்படும்
      
      Posted On: 01 FEB 2017 11:42AM by PIB Chennai


    இன்று நாடாளுமன்றத்தில் 2017-18-ம் ஆண்டிற்கான பொது வரவு-செலவுத் திட்டத்தை தாக்கல் செய்த மத்திய நிதி மற்றும் பெருநிறுவன விவகாரங்கள் துறை அமைச்சர் திரு.அருண் ஜேட்லி அவர்கள், அரசு, 2017-ம் ஆண்டுக்குள் காலா-அஜார் மற்றும் யானைக்கால் நோய்களையும், 2018-ஆம் ஆண்டுக்குள் தொழுநோயையும் மற்றும் 2020-ம் ஆண்டுக்குள் தட்டமையையும் ஒழிக்க செயல்திட்டம் தயாரித்துள்ளதாக தெரிவித்தார். காசநோயை 2025-ம் ஆண்டுக்குள் ஒழிக்கவும் இலக்கு நிர்ணயிக்கப்பட்டுள்ளதாகவும் தெரிவித்தார். அதே போன்று, சிசு இறப்பு விகிதம் 2014-ம் ஆண்டு முதல் 39 ஆக இருந்து வருவதை 2019-ம் ஆண்டுக்குள் 28 ஆக குறைத்திடவும், தட்டம்மை, பொன்னுக்குவீங்கி மற்றும் ரூபல்லா 2011-13-ம் ஆண்டு முதல் 167 இருந்து வருவதை 2108-2020-ம் ஆண்டுக்குள் 100 ஆக குறைத்திடவும் செயல் திட்டம் தயாரிக்கப்பட்டுள்ளது. 1.5 லட்சம் சுகாதார துணை மையங்கள் சுகாதாரம் மற்றும் ஆரோக்கிய மையங்களாக மாற்றப்படும்.



    நிதியமைச்சர் திரு.ஜேட்லி, தமது வரவு-செலவுத் திட்ட உரையில், இரண்டாம் மற்றும் மூன்றாம் நிலைகளில் உடல்நல கவனிப்பை வலுவாக்கிட, போதிய அளவில் மருத்துவ வல்லுநர்கள் தேவைப்படுகிறது. எனவே, நாங்கள், ஒவ்வொரு வருடமும் கூடுதலான 5,000 முதுகலை பட்டப்படிப்புகளுக்கான இடங்களை தோற்றுவிக்க முடிவு செய்துள்ளோம். இது தவிர, பெரிய மாவட்ட மருத்துவமனைகளில் செவிலியர் படிப்புகளை துவக்கவும்; குறிப்பிட்ட தொழிலாளர் மாநில காப்புறுதி நிறுவனம் மற்றும் நகராட்சி மருத்துவமனைகளில் முதுகலை பட்டப்படிப்புகளை போதிக்கும் வசதியை வலுப்படுத்தவும்; மற்றும் சிறந்த தனியார் மருத்துவமனைகளில் செவிலியர் படிப்புகளை துவக்க ஊக்கப்படுத்தவும் நடவடிக்கைள் மேற்கொள்ளப்படும். இப்பணிகளை முன்னெடுத்து செல்ல மத்திய அரசு, மாநில அரசுகளுடன் இணைந்து செயல்படும். இந்த அரசு மருத்துவக் கல்வி மற்றும் இந்தியா மருத்துவக் கல்வி ஒழுங்குமுறை கட்டமைப்பு மற்றும் பயிற்சி அமைப்பில் மாற்றங்களை ஏற்பட தேவையான நடவடிக்கைகள் மேற்கொள்ள உறுதிபூண்டுள்ளது.



    இரண்டு புதிய அனைந்திய மருத்துவ அறிவியல் நிறுவனங்கள் (ஏ.ஐ.ஐ.எம்.எஸ்.), ஜார்க்கண்ட் மற்றும் குஜராத் மாநிலங்களில் ஏற்படுத்தப்படும்



    இந்த வரவு-செலவுத் திட்டத்தில், மருந்துகள் நியாயமான விலையில் கிடைக்கச் செய்வதை உறுதி செய்யும் வகையிலும் மற்றும் பொதுவான மருந்துகளை ஊக்கப்படுத்தும் விதமாக மருந்துகள் மற்றும் அழகுசாதன விதிகளில் திருத்தங்கள் கொண்டுவர உத்தேசிக்கப்பட்டுள்ளது. மருத்துவக் கருவிகளை கட்டுப்படுவதற்கான புதிய விதிகள் முறைப்படுத்தப்படும். இவ்விதிகள் பன்னாட்டுகளுக்கு இணைக்கமாக இருப்பதுடன், இத்துறையில் அதிகளவிலான முதலீடுகளை ஈர்க்கும். இதன் மூலம் அத்தகைய கருவிகளின் விலை குறையும்.



    *****

    


    

    
    (Release ID: 1482240) Visitor Counter : 2