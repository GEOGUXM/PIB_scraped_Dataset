      பொருளாதார விவகாரங்களுக்கான மத்திய அமைச்சரவைக் குழு

      சூரிய மின்சக்தி பூங்காக்கள் மேம்பாட்டுத் திட்டம் மற்றும் மிகப் பெரிய சூரிய மின்சக்தி திட்டங்கள் ஆகியவற்றுக்கான திறனை 20,000 மெகாவட்டிலிருந்து 40,000 மெகாவாட்டாக உயர்த்துவதற்கு மத்திய அமைச்சரவை ஒப்புதல்
      Posted On: 22 FEB 2017 5:13PM by PIB Chennai




    சூரிய மின்சக்தி பூங்காக்கள் மேம்பாட்டுத் திட்டம் மற்றும் மிகப் பெரிய சூரிய மின்சக்தி திட்டங்கள் ஆகியவற்றுக்கான திறனை 20,000 மெகாவட்டிலிருந்து 40,000 மெகாவாட்டாக உயர்த்துவதற்கு பிரதமர் திரு நரேந்திர மோடி தலைமையிலான மத்திய அமைச்சரவை இன்று ஒப்புதல் அளித்தது. இந்த திறன் உயர்வு காரணமாக நாட்டின் பல்வேறு பகுதிகளில் 500 மெகாவாட் திறன் கொண்ட குறைந்தது 50 சூரிய மின்சக்திப் பூங்காக்கள் அமைக்கப்படுவது உறுதி செய்யப்பட்டுள்ளது. இமயமலைப் பகுதிகளிலும் இதர குன்றுப் பகுதிகள் நிறைந்த மாநிலங்களிலும் நிலத்தின் மேடு பள்ளம் காரணமாக நிலம் கையகப்படுத்துதல் கடினமாக இருந்தாலும் இந்த திட்டத்தின்படி சிறிய சூரியசக்திப் பூங்காக்கள் அமைப்பது பரிசீலிக்கப்படும். மாநிலங்களில் இருந்து கூடுதலான சூரிய சக்திப் பூங்காக்களுக்கு தேவை உயர்ந்திருப்பதைக் கருத்தில் கொண்டு சூரிய சக்திப் பூங்கா திட்டத்தின் திறன் உயர்த்தப்பட்டுள்ளது.




    சூரிய சக்திப் பூங்காக்களும், மிகப் பெரியசூரிய ஒளி மின்சக்தி திட்டங்களும் மத்திய அரசின் நிதி உதவியுடன் ரூ. 8100 கோடி மதிப்பீட்டில் 2019-20 – ம் ஆண்டில் அமைக்கப்படும். இந்த திட்டங்கள் செயல்படத் தொடங்கும் நிலையில் ஆண்டொன்றுக்கு 6400 கோடி யூனிட் மின்சாரம் உற்பத்தி செய்யப்படும். இதன் காரணமாக மின் உற்பத்தி சாதனங்களால் வெளியிடப்படும் ஆண்டுக்கு ஐந்து கோடியே ஐம்பது லட்சம் கார்பண்டை ஆக்ஸைடு வாயு வெளியீடு தவிர்க்கப்படும்.



    மேலும் இந்த திட்டம் நாட்டின் நீண்டகால மின்சாரப் பாதுகாப்புக்கு பங்களிக்கும். கார்பன் வெளியீடுகளைக் குறைத்து நாடு குறிப்பிட்ட காலத்திற்கு வெளியிடும் கார்பன் அளவையும் குறைத்து அதன் மூலம் நிலையான சுற்றுச் சூழலைப் பாதுகாக்கும் வளர்ச்சிக்கு வழி வகுக்கும். அவற்றுடன் கூட சூரிய ஒளி மின்சக்தி மற்றும் அதனைச் சார்ந்த கண்ணாடி, உலோகம், கனரக தொழிலியல் சாதனங்கள் ஆகியவற்றின் மூலம் மிகப் பெரிய அளவில் நேரடி மற்றும் மறைமுக வேலைவாய்ப்புக்களை உருவாக்கும். சூரிய ஒளி பூங்காக்கள் தரிசு நிலங்களை பயன்படுத்த உதவுவதுடன் இந்த நிலப்பரப்பைச் சுற்றியுள்ள பகுதிகள் மேம்பாட்டுக்கும் அடிப்படையாக அமையும்.



    இந்த திட்டத்தின் கீழ் பலன் பெறுவதற்கு அனைத்து மாநிலங்கள், யூனியன் பிரதேசங்கள் தகுதி உடையவை. மாநில அரசுகள் முதலில் சூரிய ஒளி மின்சக்திப் பூங்கா மேம்படுத்தும் முகமையை அடையாளம் காண வேண்டும். அத்துடன் உத்தேச சூரிய ஒளிப் பூங்காக்களுக்கான நிலத்தையும் அடையாளம் கண்டு குறிப்பிட வேண்டும். அதன் பிறகு சூரிய ஒளி மின்சக்தி பூங்கா மேம்பாட்டாளர் பெயருடன் இதற்கான ஆவணங்களை மத்திய புதிய மற்றும் புதுப்பிக்க கூடிய மின்சக்தி அமைச்சகத்தின் ஒப்புதலுக்கு அனுப்பி வைக்க வேண்டும். இதனை அடுத்து சம்மந்தப்பட்ட முகமைக்கு சூரிய சக்தி பூங்கா அமைப்புத் தொடர்பான விரிவான திட்ட அறிக்கை தயாரிக்க ரூ 25 லட்சம் வரை மானியம் அனுமதிக்கப்படும். அதனை அடுத்து இந்த திட்ட அறிக்கையில் குறிப்பிடப்பட்டுள்ள காலக்கெடு இலக்குகள் அடிப்படையில் மெகாவாட்டுக்கு ரூ 20 லட்சம் அல்லது மொத்த திட்டச் செலவினத்தில் 30 சதவீதம் இதில் எது குறைவோ அந்த தொகை மத்திய நிதி உதவியாக வழங்கப்படும். இந்த திட்டத்தை மத்திய அரசின் புதிய மற்றும் புதுப்பிக்க கூடிய எரிசக்தி அமைச்சகத்தின் நெறிமுறைப்படி இந்திய சூரிய ஒளி மின்சக்திக் கழகம் நிர்வகிக்கும். ஒப்புதல் அளிக்கப்பட்ட மானியத்தையும் இந்தக் கழகம் வழங்கும்.



    சூரிய ஒளிப் பூங்காக்கள், மாநில அரசுகள்/யூனியன் பிரதேச அரசுகள் ஒத்துழைப்புடன் உருவாக்கப்படும். சூரிய ஒளிப் பூங்காக்களை அமைத்து பராமரிப்பதற்கென மாநில / யூனியன் பிரதேச அரசுகள் சூரிய ஒளி மின்சக்தி பூங்கா மேம்பாட்டு முகமையை தெரிவு செய்ய வேண்டும்.



    மத்திய புதிய மற்றும் புதுப்பிக்கக் கூடிய எரிசக்தி அமைச்சகம் ஏற்கனவே 20,000 மெகாவாட் மொத்த உற்பத்தி திறன் கொண்ட 25 சூரிய ஒளி பூங்காக்களுக்கான திட்டத்தை செயல்படுத்தி வருகிறது. இத்திட்டம் 2014 டிசம்பர் மாதம் தொடங்கப்பட்டது. இது நாள் வரை 20000 மெகாவாட் மொத்த உற்பத்தி திறன் கொண்ட 34 சூரிய ஒளி சக்தி பூங்காக்கள் அனுமதிக்கப்பட்டுள்ளன. அவற்றை அமைக்கும் பணிகள் பல்வேறு கட்டங்களை அடைந்துள்ளன.



    *****
    
    
    (Release ID: 1483214) Visitor Counter : 5
    
    
      Read this release in: English