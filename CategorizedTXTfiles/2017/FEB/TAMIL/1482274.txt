      நிதி அமைச்சகம்

      சிறு, குறு, நடுத்தர நிறுவனங்கள் நிலைத்து செயல்படுவதற்காக ரூ.50 கோடி வரை ஒட்டுமொத்த வர்த்தகம் செய்யும் சிறு நிறுவனங்களுக்கான வருமானவரி 25%-ஆக குறைப்பு
      குறைந்தபட்ச மாற்று வரியை 10 ஆண்டுகளுக்குப் பதிலாக 15 ஆண்டுகள் வரை எடுத்துச் செல்ல அரசு அனுமதி
      
      வங்கித் துறையை ஊக்குவிக்கும் நடவடிக்கையாக, வராக்கடனுக்காக பயன்படுத்திக் கொள்ளும் அளவு 7.5%-லிருந்து 8.5%-ஆக அதிகரிப்பு
      
      திரவமயமாக்கப்பட்ட இயற்கை எரிவாயுவின் அடிப்படை சுங்க வரி 5%-லிருந்து 2.5%ஆகக் குறைப்பு
      Posted On: 01 FEB 2017 12:35PM by PIB Chennai


    நாடாளுமன்றத்தில் 2017-18- ம் ஆண்டுக்கான பொது பட்ஜெட்டை இன்று தாக்கல் செய்த மத்திய நிதி மற்றும் நிறுவனங்கள் விவகாரத் துறை அமைச்சர் திரு . அருண் ஜெட்லி , ஆண்டு ஒட்டுமொத்த வர்த்தகம் ரூ .50 கோடி ரூபாய் வரை உள்ள சிறு நிறுவனங்களுக்கான வருமானவரி 25% ஆக குறைக்கப்படுவதாக தெரிவித்தார் . சிறு , குறு மற்றும் நடுத்தர நிறுவனங்கள் நிலைத்து இருப்பதற்காகவும் , நிறுவன வரைமுறைக்கு மாறுவதை ஊக்குவிக்கவும் இந்த நடவடிக்கை எடுக்கப்பட்டுள்ளதாக திரு . அருண் ஜெட்லி தெரிவித்தார் . 2015-16 ம் மதிப்பீட்டு ஆண்டில் உள்ள தகவல்களின் அடிப்படையில் , 6.94 லட்சம் நிறுவனங்கள் வருமானவரி கணக்குகளை தாக்கல் செய்கின்றன . இதில் , 6.67 லட்சம் நிறுவனங்கள் , இந்தப் பிரிவின் கீழ் உள்ளன . எனவே , சதவீத அடிப்படையில் பார்த்தால் , இந்த வரிக் குறைப்பின் பலனை 96% நிறுவனங்கள் பெற உள்ளன . இந்த நடவடிக்கையால் , பெரிய நிறுவனங்களுடன் ஒப்பிடும்போது , இந்த சிறு , குறு மற்றும் நடுத்தர நிறுவனங்களால் அதிக அளவில் போட்டியிட முடியும் . இந்த நடவடிக்கையால் , ஆண்டுக்கு ரூ .7,200 கோடி வருவாய் இழப்பு ஏற்படும் என்று மதிப்பிடப்பட்டுள்ளது .


    பட்ஜெட் உரையாற்றிய மத்திய நிதி மற்றும் நிறுவனங்கள் விவகாரங்கள் துறை அமைச்சர் திரு . அருண் ஜெட்லி , தற்போதைய நிலையில் , குறைந்தபட்ச மாற்று வரியை ( MAT) நீக்குவதோ அல்லது குறைப்பதோ செயல்பாட்டுக்கு உகந்தது இல்லை என்று தெரிவித்தார் . எனினும் , குறைந்தபட்ச மாற்று வரி பொறுப்புகளை எதிர்கால ஆண்டுகளிலும் பயன்படுத்திக் கொள்ளும் வகையில் , குறைந்தபட்ச மாற்று வரியை தற்போதைய 10 ஆண்டுகளுக்குப் பதிலாக 15 ஆண்டுகள் வரை பயன்படுத்திக் கொள்ள அனுமதி அளித்துள்ளார் . குறைந்தபட்ச மாற்று வரி என்பது தற்போதைய நிலையில் , முன்கூட்டிய வரியாக விதிக்கப்படுகிறது . இருந்தாலும் , இந்த விலக்குகளை முடித்துக் கொள்வதற்கான திட்டம் , ஏப்ரல் 1, 2017- ல் தொடங்கும் . இதனை முடிவுக்கு கொண்டுவருவதால் , அரசுக்கு கிடைக்கும் முழு ஆதாயமும் 7-10 ஆண்டுகளுக்குப் பிறகே கிடைக்கும் . அதாவது , தற்போது விலக்குப் பெற்றுள்ள அனைவரும் , தாங்கள் பயன்படுத்திக் கொள்ளும் கால அளவை முடித்துக் கொண்ட பிறகே அரசுக்கு பலன் கிடைக்கும் .


    2017-18- ம் நிதியாண்டுக்கான நிதிநிலை அறிக்கையில் , வளர்ச்சியை ஊக்குவிப்பதற்கான பல்வேறு நடவடிக்கைகளை அரசு அறிவித்துள்ளது . வெளி வர்த்தக நிறுவனங்கள் பெற்றுள்ள கடன்கள் அல்லது பத்திரங்கள் மற்றும் அரசு பத்திரங்கள் மூலம் , வட்டி வருவாய் பெறும் வெளிநாட்டு நிறுவனங்களிடம் சலுகை அடிப்படையில் 5% மட்டுமே கட்டணம் விதிக்கப்படுகிறது . இந்த சலுகை ஜூன் 30, 2017 வரை கிடைக்கும் . இதனை ஜூன் 30, 2020 வரை நிதியமைச்சர் நீட்டித்துள்ளார் . ரூபாய் மதிப்பிழப்பு ( மசாலா ) பத்திரங்களுக்கும் இந்த சலுகை நீட்டிக்கப்பட்டுள்ளது .


    புதிதாக தொடங்கப்படும் (Start-Ups) நிறுவனங்களுக்கு சில நிபந்தனைகளின் அடிப்படையில் , கடந்த ஆண்டில் வருமானவரி சலுகையை அரசு அளித்தது . இந்த நிறுவனங்கள் , தங்களது இழப்புகளை அடுத்த ஆண்டுகளுக்கும் எடுத்துச் செல்லும் நோக்கில் , 51% வாக்களிக்கும் உரிமை தொடர்ந்து இருக்க வேண்டும் என்று விதிமுறை தளர்த்தப்படுகிறது . இதற்கு உண்மையான உரிமையாளர் அல்லது உரிமையாளர்கள் தொடர்ந்து இருக்க வேண்டும் என்ற நிபந்தனை விதிக்கப்படுகிறது . மேலும் , இந்த நிறுவனங்களுக்கு வருவாய் அடிப்படையில் கழிவை 5 ஆண்டுகளில் மூன்று ஆண்டுகளுக்குப் பயன்படுத்திக் கொள்ளலாம் என்ற வழிமுறை , 7 ஆண்டுகளில் மூன்று ஆண்டுகளுக்குப் பயன்படுத்திக் கொள்ளலாம் என்று மாற்றப்படுகிறது .


    வங்கித் துறையை ஊக்குவிக்கும் நோக்கில் , வராக்கடனுக்காக (NPA) பயன்படுத்திக் கொள்ளும் அளவை 7.5%- லிருந்து 8.5%- ஆக திரு . அருண் ஜெட்லி அதிகரித்துள்ளார் . இது வங்கிகளின் வரிச் சுமையை குறைக்கும் . பட்டியலிடப்பட்ட வங்கிகளுக்கு இணையாக , பட்டியலிடப்படாத கூட்டுறவு வங்கிகளுக்கும் , வராக்கடன் உள்ள கணக்குகளில் சேரும் தொகை அடிப்படையில் இல்லாமல் , உண்மையாக வசூலிக்கப்படும் வட்டிக்கு வரி செலுத்தலாம் என்றும் நிதியமைச்சர் அறிவித்தார் . இது வட்டி வருவாய் கிடைக்காதபோதிலும் , வரி செலுத்த வேண்டும் என்ற இடர்பாடுகளை நீக்கிவிடும் .


    எரிபொருளாக திரவமயமாக்கப்பட்ட இயற்கை எரிவாயு (LNG) அதிக அளவில் பயன்படுத்துவதையும் , பெட்ரோ - கெமிக்கல் துறையை ஊக்குவிக்கவும் , திரவமயமாக்கப்பட்ட இயற்கை எரிவாயுவுக்கான அடிப்படை சுங்க வரியை 5%- லிருந்து 2.5%- ஆக நிதியமைச்சர் குறைத்துள்ளார் .


    உள்ளூர் மதிப்புக் கூடுதலுக்கு சலுகை அளிக்கவும் , இந்தியாவில் தயாரிப்போம் திட்டத்தை ஊக்குவிக்கவும் சில பொருட்களுக்கான சுங்கம் மற்றும் மத்திய கலால் வரியில் மாற்றங்களை நிதியமைச்சர் கொண்டுவந்துள்ளார் . இவற்றில் சில நடவடிக்கைகள் , நேர்மாறான வரி பிரச்சினைக்கு தீர்வை ஏற்படுத்தும் .


    *****
    
    
    (Release ID: 1482274) Visitor Counter : 3