      நிதி அமைச்சகம்

      2017-¬18 பட்ஜெட்டின் முக்கிய அம்சங்கள்
      Posted On: 01 FEB 2017 12:30PM by PIB Chennai


    அறிமுகம்


    · கடந்த இரண்டரை ஆண்டுகளில் நிர்வாகம் தன்னிச்சையான , சுய விருப்பப்படியான என்ற அடிப்படையிலிருந்து அமைப்பு மற்றும் வெளிப்படை தன்மை அடிப்படையிலான நிலைக்கு மாறியுள்ளது .


    · பணவீக்கம் கட்டுக்குள் கொண்டு வரப்பட்டுள்ளது . நுகர்வோர் விலைக் குறியீடு அடிப்படையிலான பணவீக்கம் ஜூலை 2016 ல் ஆறு சதவீதத்திலிருந்து டிசம்பர் 2016 ல் 3 புள்ளி 4 சதவீதமாக குறைந்தது .


    · பொருளாதாரம் உயர் வளர்ச்சி பாதையில் நகர்ந்து செல்கிறது . இந்தியாவின் நடப்பு கணக்கு பற்றாக்குறை சென்ற ஆண்டு மொத்த உள்நாட்டு உற்பத்தியில் ஒரு சதவீததத்திலிருந்து 03 சதவீதமாக 2016­17 முதல் பாதியில் குறைந்தது . அந்நிய வெளிநாட்டு முதலீடு 2016­17 முதல் பாதியில் 36 சதவீதம் வளர்ச்சியடைந்தது . இது உலகளவிலான அந்நிய நேரடி முதலீடுகள் 5 சதவீதம் குறைந்த நிலையிலும் எட்டப்பட்டது . 2017 ஜனவரி 20 ல் அந்நிய செலாவணி கையிருப்பு 36100 கோடி அமெரிக்க டாலர் அளவில் இருந்தது .


    · கருப்பு பணத்திற்கு எதிரான போர் தொடங்கப்பட்டுள்ளது .


    · அரசு நிதி ஒருங்கிணைப்பு பாதையில் தொடர்ந்து செல்கிறது . அதேசமயம் பொது முதலீட்டை விட்டுகொடுக்கவில்லை .


    · இந்திய பொருளாதாரம் மிகவும் வலுவாக உள்ளது . மிதமான அதி்ர்ச்சி மற்றும் சர்வதேச பண நிதிய முன்னறிவிப்பு ஆகியவற்றை மீறி 2017 இந்தியா மிக விரைவாக வளரும் . பெரிய பொருளாதாரங்களில் ஒன்றாகியுள்ளது .


    2017­18 ல் சவால்கள்


    · உலக பொருளாதாரம் குறிப்பிடத்தக்க நிலையில்லா தன்மையை எதிர்கொண்டுள்ளது . கடந்த ஆண்டில் ஏற்பட்ட பெரிய பொருளாதார அரசியல் நிகழ்வுகளை அடுத்து , இந்த நிலை .


    · அமெரிக்காவின் இருப்புகள் 2017 ல் கொள்கை வீதங்களை உயர்த்தும் நோக்கம் ஆகியவை குறைந்த மூலதன வளர்ச்சிக்கும் , உயர்ந்த அளவு பண வெளியேற்றத்திற்கும் வழிவகுக்கும் .


    · பொருள் விலைகளில் நிலையற்றத் தன்மை , குறிப்பாக கச்சா எண்ணெய் . இதனால் , வளரும் பொருளாதாரங்களில் நிதிநிலைமையின் மீது தாக்கம் .


    · பொருட்கள் , சேவைகள் , மக்கள் ஆகியவற்றை உலக மயமாக்கலிலிருந்து பின்வாங்கும் அறிகுறிகள் . தற்காத்துக்கொள்ளும் தாக்கங்கள் காரணமாக ஏற்பட்டவை .


    சென்ற ஆண்டின் மாற்றத்தை நோக்கிய சீர்திருத்தங்கள்


    · சரக்குகள் , சேவைகள் வரிக்கான அரசியல் சட்ட திருத்த மசோதா நிறைவேற்றம் மற்றும் அதனை தாக்கல் செய்வதற்கான முன்னேற்றம் .


    · உயர் மதிப்புள்ள நோட்டுகளை மதிப்பிழக்க செய்த நடவடிக்கை .


    · திவால்கள் நெறிமுறைகள் இயற்றப்பட்டன . ரிசர்வ் வங்கி சட்டத்தில் திருத்தின் மூலம் பணவீக்கம் இலக்காக்கப்பட்டது . நிதி மானியங்கள் மற்றும் பயன்களை வழங்குவதற்கு ஆதார் மசோதா நிறைவேற்றப்பட்டது .


    · 2017­18 பட்ஜெட்டில் 3 பெரிய சீர்திருத்தங்கள் அடங்கியுள்ளன . முதலாவதாக பட்ஜெட் தாக்கல் செய்வது பிப்ரவரி முதல் தேதிக்கு முன்கூட்டியே நிர்ணயிக்கப்பட்டு அரசு அமைச்சகங்கள் எல்லா நடவடிக்கைகளையும் நிதியாண்டு தொடக்கத்திலேயே ஆரம்பிக்க வழிவகை செய்யப்பட்டது . இரண்டாவதாக ரயில்வே பட்டஜெட் பொது பட்ஜெட்டுடன் இணைக்கப்பட்டு ரயில்வே துறை மத்திய அரசின் நிதி கொள்கை மத்திய நிலைக்கு கொண்டு வரப்பட்டது . மூன்றாவதாக திட்டம் மற்றும் திட்டமில்லாத செலவின பாகுபாடு அகற்றப்பட்டது . இதனால் , துறைகள் மற்றும் அமைச்சகங்களுக்கு ஒதுக்கீடுகள் குறித்த ஒட்டுமொத்த கருத்து கிடைத்தது .


    ரூபாய் நோட்டு மதிப்பிழப்பு


    · வரி ஏய்ப்பு மற்றும் இணை பொருளாதாரம் ஆகிய நடவடிக்கைகளை கட்டுப்படுத்த தைரியமான உறுதியான நடவடிக்கைகள் .


    · ஊழல் , கருப்பு பணம் , போலி நோட்டுகள் , பயங்கரவாத நிதி அளிப்பு ஆகியவற்றை அகற்ற அரசின் உறுதிபாடு .


    · பொருளாதார செயல்பாடுகளில் வேகக் குறைவு ஏதேனும் இருந்தால் அது தற்காலிகமானது .


    · குறைந்த ஊழல் , அதிகப்படியான டிஜிட்டல் மயமாக்கல் . நிதி சேமிப்பு அதிகரித்தல் , பொருளாதாரத்தின் அதிகப்படியான முறைசார்புத் தன்மை ஆகியன நீண்டகால பயன்களை உருவாக்கும் .


    · புதிய நோட்டுகள் புழக்கத்திற்கு விடுவது அதிகரித்துள்ளது . இது விரைவில் அனைவரும் விரும்பும் நிலைக்கு வந்துவிடும் .


    · வங்கி முறைகளில் உள்ள உபரி பணம் , கடன் வாங்கும் கட்டணங்களை குறைத்து கடன் கிடைக்கும் நிலையை அதிகப்படுத்தும் .


    · பிரதமர் 2016 டிசம்பர் 31 ம் தேதி அறிவித்த கீழ்கண்ட திட்டங்கள் நமது பொருளாதாரத்தின் முக்கிய பிரச்சினைகளுக்கு தீர்வுகாண உதவும் . ஏழைகளுக்கு வீட்டுவசதி , விவசாயிகளுக்கு நிவாரணம் , குறு சிறு நடுத்தர தொழில்களுக்கு கடன் ஆதரவு , டிஜிட்டல் பரிமாற்றத்திற்கு ஊக்குவிப்பு , கருவுற்ற பெண்கள் , மூத்த குடிமக்கள் ஆகியோருக்கு உதவி , தலித்துகள் , பழங்குடியினர் , பிற்படுத்தப்பட்டோர் , மகளிர் ஆகியோருக்கு முத்ரா திட்டத்தில் முன்னுரிமை .


    திட்ட வரைபடமும் , முன்னுரிமைகளும்


    · 2017­18- ன் அலுவல் திட்டம் * மாற்றியமைத்தல் , வலுவூட்டல் , தூய்மையான இந்தியா * ­ TEC இந்தியா .


    · TEC இந்தியா கீழ்கண்டவற்றை அடைய முயற்சிக்கிறது .


    Ø ஆளுகையின் தரத்தையும் , மக்கள் வாழ்க்கைத் தரத்தையும் மாற்றியமைத்தல் .


    Ø சமுதாயத்தின் பல்வேறு பிரிவுகளுக்கு சக்தி அளித்தல் . குறிப்பாக இளைஞர்களுக்கு , எளிதில் பாதிக்கப்படக்கூடியவர்களுக்கு ஆற்றல் அளித்து , அவர்களை அவர்களது அதிகபட்ச திறனை அடையசெய்தல் .


    Ø ஊழல் , கருப்பு பணம் , வெளிப்படையற்ற அரசியல் நிதி அளிப்பு ஆகிய கொடுமைகளிலிருந்து நாட்டை தூய்மைப்படுத்துதல் .


    · இந்த விரிவான அலுவல் பட்டியலை வளர்க்க பத்து தெளிவான மையக் கருத்துக்கள்


    Ø விவசாயிகள் ­ ஐந்தாண்டுகளில் வருமானத்தை இரட்டிப்பாக்க உறுதி .


    Ø கிராமப்புற மக்கள் ­ வேலைவாய்ப்புகள் மற்றும் அடிப்படை வசதிகளை வழங்குதல் .


    Ø இளைஞர்கள் ­ கல்வி , திறன் மேம்பாடு , வேலைவாய்ப்பு மூலம் அவர்களுக்கு ஆற்றல் அளித்தல் .


    Ø ஏழைகள் மற்றும் வசதிகள் அற்றோர் ­ சமூக பாதுகாப்பு , சுகாதாரம் , கட்டுப்படியாகும் விலையில் வீட்டுவசதி ஆகியவற்றுக்கான அமைப்புகளை வலுப்படுத்துதல் .


    Ø அடிப்படை வசதி ­ திறமை அதிகரித்தல் , உற்பத்தி திறன் மேம்பாடு , வாழ்க்கைத் தர உயர்வு ஆகியவற்றுக்காக .


    Ø நிதித்துறை ­ வளர்ச்சி மற்றும் நிலைத்தத் தன்மையை வலுவான நிறுவனங்கள் மூலம் ஏற்படுத்துதல் .


    Ø டிஜிட்டல் பொருளாதாரம் ­ விரைவு , பொறுப்பேற்கும் தன்மை , ​ வெளிப்படைத் தன்மை ஆகியவற்றுக்காக .


    Ø பொது சேவை ­ திறம்பட்ட ஆளுகை மற்றும் சேவைகளை மக்கள் பங்கேற்பு மூலம் திறம்பட மேற்கொள்ளுதல் .


    Ø அறிவார்ந்த நிதி நிர்வாகம் ­ வளங்களை அதிகபட்சம் பயன்படும் வகையில் வழங்குவதை உறுதி செய்தல் மற்றும் நிதி நிலைத்தத் தன்மையை பாதுகாத்தல் .


    Ø வரி நிர்வாகம் ­ நேர்மையானவர்களுக்கு மரியாதை செலுத்துதல் .


    விவசாயிகள்


    · 2017­18 ல் விவசாய கடன் இலக்காக 10 லட்சம் கோடி என்ற சாதனை அளவு நிர்ணயிக்கப்பட்டுள்ளது .


    · 31.12.2016 ல் வெளியிடப்பட்ட விவசாயிகள் 60 நாள் வட்டி தள்ளுபடி அறிவிப்பினால் பயன்பெறுவார்கள் .


    · சிறு விவசாயிகளுக்கு கடன் கிடைப்பதை உறுதி செய்ய தொடக்க ​ வேளாண் கடன் சங்கங்கள் 63 ஆயிரத்தை கணினி மயமாக்கி மாவட்ட மத்திய கூட்டுறவு வங்கிகளுடன் கோர்வங்கி அமைப்பின் மூலம் ஒருங்கிணைக்க நபார்டு வங்கிக்கு அரசு ஆதரவு அளிக்கும் . இது அடுத்த மூன்றாண்டுகளில் 1900 கோடி ரூபாய் செலவில் மேற்கொள்ளப்படும் .


    · பயிர்க் காப்பீட்டுத் திட்டத்தின் கீழ் பரப்பளவு 30 சதவீதத்திலிருந்து 40 சதவீதமாக 2017-18 – லும் 50 சதவீதமாக 2018-19 - லும் உயர்த்தப்படும் . இதற்காக பட்ஜெட்டில் ரூ . 9,000 கோடி ஒதுக்கீடு செய்யப்படும் .


    · நாட்டின் அனைத்து 648 விவசாயிகள் ஆராய்ச்சி மையங்களில் புதிய சிறு சோதனைக் கூடங்கள் அமைக்கப்பட்டு மண் மாதிரிகள் சோதனை நாடெங்கும் நடத்தப்படும் .


    · பிரதமர் அறிவித்தபடி நவார்டு வங்கி அமைத்துள்ள நீண்டகாலப் பாசன நிதியம் 100 சதவீதம் அளவுக்கு விரிவுபடுத்தப்பட்டு இதன் மொத்த நிதி அளவு ரூ . 40,000 கோடியாக உயர்த்தப்படும் .


    · நபார்டு வங்கியின் அர்ப்பணிப்புத் திட்டமான நுண்மப் பாசன நிதியம் ஒவ்வொரு சொட்டு நீருக்கும் கூடுதல் பயிர்கள் என்ற நிலையை அடைய தொடக்க நிதியாக ரூ . 5,000 கோடி ஒதுக்கப்படும் .


    · மின்னணு தேசிய வேளாண் சந்தையின் செயல்பாட்டுப் பரப்பு 250 – ல் இருந்து 585 ஆக உயர்த்தப்படும் . ஒவ்வொரு மின்னணு வேளாண் சந்தைக்கும் ரூ . 75 லட்சம் வரை உதவி அளிக்கப்படும் .


    · ஒப்பந்த விவசாயத்திற்கான மாதிரிச் சட்டம் தயாரிக்கப்படும் . மாநிலங்களுக்கு சுற்றரிக்கையாக அனுப்பப்படும் .


    · நபார்டு வங்கியில் வால்பண்ணை பதனீடு மற்றும் அடிப்படை வசதி மேம்பாட்டு நிதியம் ரூ . 2,000 கோடி நிதியுடன் அமைக்கப்படும் . இந்த உதவி ரூ . 8,000 கோடியாக அடுத்த 3 ஆண்டுகளில் உயர்த்தப்படும் .


    கிராமப்புற மக்கள்


    · ஒவ்வொரு ஆண்டும் கிராமப் பகுதிகளில் ரூ . 3 லட்சம் கோடிக்கும் அதிகமாகச் செலவிடப்படுகிறது . மத்திய பட்ஜெட் மாநில பட்ஜெட்டுகள் , சுய உதவி குலுக்கலுக்கான வங்கி இணைப்புகள் மூலமாக இவை வழங்கப்படுகின்றன .


    · 1. கோடிக் குடும்பங்களை ஏழ்மை நிலையிலிருந்து உயர்த்தவும் 2019 – க்குள் 50,000 கிராமப் பஞ்சாயத்துகளை ஏழ்மையற்றவர்களாக மாற்றவும் இவற்றை 2019 – ல் காந்திஜீயின் 150 – வது பிறந்த ஆண்டுக்கு முன் நிறைவேற்றவும் இலக்கு நிர்ணயிக்கப்பட்டுள்ளது .


    · மகாத்மா காந்தி தேசிய ஊரக வேலைவாய்ப்பு உறுதி அளிப்புத் திட்டத்தின் கீழ் நிர்ணயிக்கப்பட்ட இலக்கான 5 லட்சம் பண்ணைக் குட்டைகளுக்குப் பதிலாக 10 லட்சம் பண்ணைக் குட்டைகள் 2017 மார்ச்சுக்குள் நிறைவேற்றப்படும் . 2017-18 – ல் மேலும் 5 லட்சம் பண்ணைக் குட்டைப் பணிகள் மேற்கொள்ளப்படும் .


    · இந்த திட்டத்தில் மகளிர் பங்கேற்பு 48 சதவீதத்திலிருந்து 55 ஆக உயர்ந்துள்ளது .


    · மகாத்மா காந்தி தேசிய ஊரக வேலைவாய்ப்பு உறுதி அளிப்புத் திட்ட ஒதுக்கீடு 2017-18 – ல் மிக உயரிய அளவான ரூ . 48,000 கோடியாக நிர்ணயிக்கப்பட்டுள்ளது .


    · பிரதமர் கிராம சாலைத் திட்டத்தின்படி 2016-17 – ல் நாளொன்றுக்கு 133 கி . மீ . சாலை அமைக்கும் வகையில் துரிதப்படுத்தப்பட்டுள்ளது . 2011-14 – ல் சராசரியாக நாளொன்றுக்கு 73 கி . மீ சாலையே போடப்பட்டது .


    · பிரதமர் கிராம சாலைத் திட்டத்தின் கீழ் இடதுசாரி தீவிரவாதம் பாதித்த ஒன்றியங்களில் 100 பேருக்கு மேல் வசிக்கும் இடங்களுக்கு சாலை இணைப்பு வழங்கும் பணியை அரசு மேற்கொண்டுள்ளது . இத்தகைய இடங்கள் அனைத்தும் 2019 – க்குள் சாலை வசதி பெறும் . இந்த திட்டத்துக்கு மாநிலங்களின் பங்கினையும் சேர்த்து 2017-18 ஒதுக்கீடு ரூ . 27,000 கோடி .


    · பிரதமர் கிராமப்புற வீட்டு வசதி திட்டத்தில் ஒதுக்கீடு 2016-17 – ல் பட்ஜெட் மதிப்பீட்டின் படி இருந்த ரூ . 15,000 கோடியிலிருந்து 2017-18 – ல் ரூ . 23,000 கோடியாக உயர்த்தப்பட்டுள்ளது . 2019- க்குள் 1 கோடி வீடுகளை வீடு இல்லாதவர்களுக்கும் குடிசைகளில் வசிப்பவர்களுக்கும் கட்டித் தர இலக்கு நிர்ணயிக்கப்பட்டுள்ளது .


    · 2018- மே முதல் தேதிக்குள் மூன்று சதவீத கிராமங்களுக்கும் மின்சார வசதி செய்துதரும் இலக்கு அடையும் தருவாயில் உள்ளது .


    · பிரதமர் வேலைவாய்ப்பு உற்பத்தி திட்டம் மற்றும் கடன் ஆதரவுத் திட்டம் ஆகியவற்றுக்கு ஒதுக்கீடு 3 மடங்கு அதிகரித்துள்ளது .


    · கிராமப்புற இந்தியாவில் தனிநபர் கழிவறை அமைப்பது 2014 அக்டோபரில் 42 சதவீதமாக இருந்து தற்போது 60 சதவீதத்தை அடைந்துள்ளது . திறந்த வெளி மலக்கழிப்பு இல்லாத கிராமங்களுக்கு குழாய் மூலம் குடிநீர் வழங்குவதில் முன்னுரிமை அளிக்கப்படுகிறது .


    · தேசிய ஊரக குடிநீர்த் திட்டத்தின் துணை திட்டத்தின் பகுதியாக ஆர்சினிக் மற்றும் ஃபுளூரைடு பாதித்துள்ள 28,000 குடியிருப்புக்களுக்கு அடுத்த 4 ஆண்டுகளில் பாதுகாப்பான குடிநீர் வழங்கப்படும் .


    · கிராமப்புற மக்களுக்கு புதிய திறன்களை வழங்க 2022 வாக்கில் 5 லட்சம் பேருக்கு கொத்தனார் பயிற்சி வழங்கப்படும் .


    · முடிவுகளை நோக்கிய மனிதவள சீர்திருத்தம் என்ற திட்டம் பஞ்சாயத்து ராஜ் நிறுவனங்களில் மனிதவள மேம்பாட்டுக்காக 2017-18 – ல் தொடங்கப்படும் .


    · கிராமப்புற , விவசாய , அவை தொடர்பான துறைகளுக்கு மொத்த ஒதுக்கீடு ரூ . 187223 கோடி ஆகும் .


    இளைஞர்கள்


    § நாட்டின் பள்ளிகளில் மாணாக்கரின் ஆண்டு கற்றல் அடைவுகளை அளப்பதற்கான அமைப்புகள் உருவாக்கப்படும் .


    § இடைநிலைக் கல்வியில் புதுமைப் படைப்பு நிதியம் உத்தேசிக்கப்பட்டுள்ளது . இதன் மூலம் நாட்டின் 3479 கல்வியில் பின்தங்கிய மாவட்டங்களில் அனைவருக்கும் கல்வி வசதி கிடைக்கச் செய்தல் பாலின வேறுபாட்டை அகற்றுதல் , தர மேம்பாடு ஆகியன ஊக்குவிக்கப்படும் .


    § நல்ல தரமான உயர்கல்வி நிறுவனங்களுக்கு மேலும் அதிகமான நிர்வாக மற்றும் கல்வி தன்னாட்சி உரிமை அளிக்கப்படும் .


    § சுவயம் என்ற தகவல் தொழில்நுட்ப மேடை குறைந்து 350 ஆன்லைன் பயிற்சி வகுப்புகளுடன் துவங்கப்படும் . மிகச் சிறந்த ஆசிரியர்கள் போதிக்கும் பயிற்சிகளை மாணவர்கள் மின்னணு முறையில் பெறுவதற்கு இது உதவும் .


    § உயர்கல்வி நிறுவனங்கள் தொடர்பான அனைத்து நுழைவுத் தேர்வுகளையும் நடத்துவதற்கு தேசிய தேர்வு முகமை சுய ஆட்சி உரிமைபெற்ற முன்னணி அமைப்பாக உருவாக்கப்படும் .


    § நாடெங்கும் மேலும் 600 மாவட்டங்களுக்கு பிரதமர் மகளிர் மையங்கள் விரிவுபடுத்தப்படும் . நாடெங்கும் 100 இந்தியா சர்வதேச திறன் மையங்கள் உருவாக்கப்படும் .


    § திறன் பெறுதல் மற்றும் வாழ்க்கைக்கான அறிவு விழிப்புணர்வு மேம்பாட்டுத் திட்டம் சங்கல்ப் ரூ 4,000 கோடி செலவில் தொடங்கப்படும் . சங்கல்ப் அமைப்பு 3.5 கோடி இளைஞர்களுக்கு சந்தை தேவைக்கு ஏற்ற பயிற்சியை வழங்கும் .


    § தொழிலியல் மதிப்பு மேம்பாட்டுக்கான திறன் வலுப்படுத்துதல் திட்டத்தின் அடுத்த கட்டம் 2017-18 – ல் ரூ . 2,200 கோடி செலவில் தொடங்கப்படும் .


    § ஜவுளித்துறையில் இருப்பதைப் போன்று தோல் மற்றும் காலணித் தொழில்துறையிலும் வேலை வாய்ப்பு உருவாக்குவதற்கு திட்டம் தொடங்கப்படும் .


    § சுற்றுலாவையும் வேலைவாய்ப்பையும் மேம்படுத்தும் வகையில் உலகெங்கும் நம்ப இயலாத இந்தியா 2.0 இயக்கம் நடத்தப்படும் .


    ஏழைகள் மற்றும் வசதிகள் அற்றோர்


    · 14 லட்சம் ஐ . சி . டி . எஸ் அங்கண்வாடி மையங்களில் ரூ . 500 கோடி ஒதுக்கீட்டில் மகளிர் சக்தி மையங்கள் அமைக்கப்படும் . இந்த மையங்கள் கிராமப்புறப் பெண்களுக்கு திறன்


    · மேம்பாடு , வேலைவாய்ப்பு , டிஜிட்டல் எழுத்தறிவு , சுகாதாரம் , ஊட்டச் சத்து ஆகியவற்றில் ஆதரவு சேவைகளை ஒரே இடத்தில் வழங்கும் .


    · மகப்பேறு பயன்கள் திட்டத்தின் கீழ் மருத்துவமணைகளில் பேறுகாலம் பார்த்து குழந்தைகளுக்கு தடுப்பூசிகளைப் போடும் பெண்களுக்கு அவர்களது வங்கிக் கணக்குகளில் தலா ரூ . 6000 செலுத்தப்படும் .


    · கட்டுபடியாகும் விலையிலான வீட்டு வசதி திட்டங்களுக்கு அடிப்படை வசதி அந்தஸ்து வழங்கப்படும் .


    · தேசிய வீட்டு வசதி வங்கி தனிநபர் வீட்டு வசதிக் கடன்களை 2017-18 – ல் சு மார் ரூ . 20,000 கோடி அளவுக்கு வழங்கும் .


    · 2017 – ம் ஆண்டில் காலா - ஆசார் மற்றும் யானைகால் நோயையும் 2018 – ல் தொழுநோயையும் 2020 – ல் மீசில்ஸ் அம்மை நோயையும் 2025 – ல் காச நோயையும் முற்றிலும் அகற்ற இலக்கு நிர்ணயிப்பதற்கான செயல் திட்டத்தை அரசு தயாரித்துள்ளது .


    · பிறக்கும் போது குழந்தைகள் இறக்கும் வீதத்தை 2014 – ல் இருந்த 39 – ல் இருந்து 2019 – ல் 28 ஆக குறைக்கவும் பேருகாலத்தின் போது அன்னையர் இறக்கும் வீதத்தை 2011-13 – ல் இருந்த 167 – ல் இருந்து 2018-2020 – ல் 100 ஆக குறைக்கவம் செயல் திட்டம் தயாரிக்கப்பட்டுள்ளது .


    · இடைநிலை மற்றும் மூன்றாம் நிலைச் சுகாதாரப் பராமரிப்பை வலுப்படுத்துவதற்கான போதுமான சிறப்பு மருத்துவர்களை உருவாக்கும் வரை ஆண்டுக்கு 5000 கூடுதல் மருத்துவ பட்ட மேற்படிப்பு இடங்கள் உருவாக்கப்படும் .


    · ஜார்கண்ட் மற்றும் குஜராத் மாநிலங்களில் இரண்டு புதிய அகில இந்திய மருத்துவ விஞ்ஞான நிறுவனங்கள் அமைக்கப்படும் .


    · இணக்கமனா தொழிலாளர் சூழ்நிலையை வளர்க்க தற்போதுள்ள தொழிலாளர் நலச் சட்டங்கள் 4 சட்டங்களாக எளிமையாக்கி , ஒருங்கிணைக்கப்பட்டு சட்டச் சீர்திருத்தம் மேற்கொள்ளப்படும் . ஊதியங்கள் , தொழிலியல் உறவுகள் , சமூகப் பாதுகாப்பு மற்றம் தொழிலாளர் நலம் , பாதுகாப்பு மற்றும் பணி நிலைமை என்ற நான்கு துறைசார்ந்த சட்டங்களாக இது அமைக்கப்படும் .


    · மருந்துகள் மற்றும் அழகுப் பொருட்கள் விதிகள் திருத்தி அமைக்கப்படும் . மருந்துகள் நியாயமான விலையில் கிடைப்பதையும் மூல மருந்துகள் ஊக்குவிப்பதையும் இது உறுதி செய்யும் .


    · தாழ்த்தப்பட்ட பிரிவினருக்கான ஒதுக்கீடு 2016-17 பட்ஜெட் ஒதுக்கீட்டுடன் ஒப்பிடும்போது 35 சதவீதம் அதிகரிக்கப்பட்டுள்ளது . பழங்குடியினருக்கான ஒதுக்கீடு ரூ . 31920 கோடி அளவுக்கும் சிறுபான்மையினர் ஒதுக்கீடு ரூ . 4195 கோடி அளவுக்கும் உயர்த்தப்பட்டுள்ளது .


    · மூத்த குடிமக்களுக்கு அவர்களது ஆரோக்கிய விவரங்கள் அடங்கிய ஆதார் அடிப்படையிலான ஸ்மார்ட் அட்டைகள் வழங்கப்படும் .


    அடிப்படை வசதிகள்


    · ரயில் , சாலை , கப்பல் போக்குவரத்து உள்ளிட்ட மொத்த போக்குவரத்து துறைக்கும் 2017-18 – ல் ரூ . 241387 கோடி ஒதுக்கப்பட்டுள்ளது .


    · 2017-18 – ல் ரயில்வேக்கு மூலதன மேம்பாட்டுச் செலவினம் ரூ . 131000 கோடி என நிர்ணயிக்கப்பட்டுள்ளது . அரசு வழங்கும் ரூ . 55000 கோடியும் அடங்கியிருக்கும் .


    · பயணியர் பாதுகாப்பிற்கென தேசிய ரயில்பாதுகாப்பு நிறுவனம் அமைக்கப்படும் . அடுத்த 5 ஆண்டுகளில் இதற்கான நிதியளிப்பு ரூ . 1 லட்சம் கோடி .


    · அகல ரயில் பாதைகளில் ஆளில்லா லெவல் கிராசிங்கள் 2020 – க்குள் அகற்றப்பட்டு விடும் .


    · அடுத்த 3 ஆண்டுகளில் 10 சதவீதம் அளவுக்கு ரயில்கள் செல்லும் அளவு உயர்த்தப்படும் . நவீன மயமாக்கல் குறிப்பிட்ட பாதைகளை மேம்படுத்துதல் ஆகியவற்றின் மூலம் இது நடைமுறைப்படுத்தப்படும் .


    · 2017-18 – ல் 3500 கி . மீ ரயில் பாதைப் பணிகள் தொடங்கப்படும் . 2017-18 ல் குறைந்தது 25 ரயில் நிலையங்கள் நிலைய மறு மேம்பாட்டிற்கான விருதுகளைப் பெறும் .


    · 500 ரயில் நிலையங்கள் மாற்றுத் திறனாளிகளுக்கு ஏற்ற வகையில் லிப்ட் மற்றும் நகரும் படிகள் வசதியைப் பெறும் .


    · 7000 ரயில் நிலையங்களில் நடுத்தரக் காலத்திட்டமாக சூரியசக்தி மின்சக்தி வழங்கப்படும் .


    · குறுஞ் செய்தி அடிப்படையிலான “ என் பெட்டியை சுத்தப்படுத்துக ” என்ற சேவை தொடங்கப்பட்டுள்ளது .


    · ஒரே இடத்தில் ரயில் பெட்டி தொடர்பான புகார்கள் தேவைகளைப் பதிவு செய்யும் கோச் மித்ரா என்ற திட்டம் தொடங்கப்படும் .


    · 2019- ல் இந்திய ரயில்வேயின் அனைத்துப் பெட்டிகளிலும் உயிரி கழிவறைகள் பொருத்தப்படும் . செலவுகள் சேவைத்தரங்கள் இதர போக்குவரத்து அமைப்புகளின் போட்டி ஆகியவற்றின் அடிப்படையில் ரயில்வேக் கட்டணங்கள் நிர்ணயிக்கப்படும் .


    · புதிய மெட்ரோ ரயில் கொள்கை அறிவிக்கப்படும் . புதுமையான அமலாக்க மற்றும் நிதியளிப்பு புதுமை மாதிரிகள் இதில் முக்கியத்துவம் பெறும் . வன்பொருள்கள் மற்றும் மென்பொருள்களைப் தரப்படுத்தி உள்நாட்டில் தயாரிப்பதும் இதில் முக்கியத்துவம் பெறும் .


    · புதிய மெட்ரோ ரயில் சட்டம் இயற்றப்படும் . தற்போதுள்ள சட்டங்களை ஒருங்கிணைத்து இது இயற்றப்படும் . இதன் மூலம் ரயில்வே அமைப்பு மற்றும் நடைமுறைகளில் தனியார் பங்கேற்பு அதிகரிக்கும் .


    · சாலைத்துறையில் 2016-17 – ல் இருந்த பட்ஜெட் மதிப்பீடான ரூ . 57976 கோடியிலிருந்து 2017-18 – ல் ரூ . 64900 கோடியாக உயர்த்தப்படும் .


    · 2000 கி . மீ . கடலோர இணைப்புச் சாலைகள் அமைப்பதற்கும் , மேம்பாட்டிற்கும் திட்டமிடப்பட்டுள்ளது . 2014-15 முதல் நடப்பு ஆண்டு வரை பிரதமர் கிராமப்புற சாலை திட்டம் உள்ளிட்ட அனைத்து திட்டங்களிலும் மொத்தமாக 140000 கி . மீ . சாலை உருவாக்கப்பட்டுள்ளது . இது கடந்த 3 ஆண்டுகளைக் காட்டிலும் குறிப்பிடத்தக்க அளவு அதிகமாகும் .


    · இரண்டாம் நிலை நகரங்களில் தேர்ந்தெடுக்கப்பட்ட விமான நிலையங்கள் தனியார் பொதுத்துறைப் பங்களிப்பு முறையில் அமைத்து பராமரிக்க திட்டமிடப்பட்டுள்ளது .


    · 2017-18 இறுதியில் உயர்வேக பிராட் பாண்ட் ஒளியிழை கேபிள் மூலமான இணைப்பு பாரத் நெட் அமைப்பின் கீழ் 150000 கிராமப் பஞ்சாயத்துகளுக்கு கிடைத்துவிடும் . தொலைதூர மருத்துவம் , கல்வி , திறன்கள் ஆகியவை டிஜிட்டல் தொழில்நுட்பம் மூலம் வழங்குவதற்கான டிஜிகோவன் திட்டம் தொடங்கப்படும் .


    · ஒடிசா மாநிலம் சாந்திஹோல் மற்றும் ராஜஸ்தான் மாநிலம் பிகானீர் ஆகிய இடங்களில் மேலும் இரண்டு பாதுகாப்பு முக்கியத்துவம் வாய்ந்த கச்சா எண்ணெய் இருப்பு நிலையங்கள் அமைக்கத் திட்டமிடப்பட்டுள்ளது . இதனை அடுத்து நமது கச்சா எண்ணெய் இருப்புத்திறன் 15.33 மில்லியன் மெட்ரிக் டன் அளவை எட்டுகிறது .


    · கூடுதலாக 20000 மெகாவாட் திறனுக்கான 2 – வது கட்ட சூரியசக்தி பூங்கா மேம்பாட்டுத் திட்டம் வழங்கப்படும் . இந்தியாவை மின்னணு உற்பத்தியின் உலக மையமாக மாற்றுவதற்கான சூழலை ஏற்படுத்த 2017-18 – ல் ரூ . 745 கோடி செலவிலான ஊக்குவிப்புத் திட்டம் அமலாக்கப்படும் .


    · ஏற்றுமதி அடிப்படை வசதியை நோக்கமாகக் கொண்ட புதிய சீரமைக்கப்பட்ட மத்தியத்திட்டம் ஏற்றுமதிக்கான வர்த்தக அடிப்படை வசதித் திட்டம் என்ற பெயரில் 2017-18 – ல் தொடங்கப்படும் .


    நிதித்துறை


    · அந்நிய முதலீட்டு மேம்பாட்டு வாரியம் 2017-18 – ல் அகற்றப்படும் . அந்நிய நேரடி முதலீட்டுக் கொள்கையை மேலும் தாராள மயமானதாக மாற்றுவது பரிசீலிக்கப்படுகிறது .


    · வேளாண் துறையில் ஸ்பார்ட் சந்தை மற்றும் டெரிவேட்டிவ் சந்தை ஆகியவற்றை ஒருங்கிணைத்து நடைமுறை சாத்தியமான சட்ட கட்டமைப்பை ஏற்படுத்துவது குறித்து ஆராய நிபுணர் குழு அமைக்கப்படும் . மின்னணு தேசிய வேளாண் சந்தை இந்தக் கட்டமைப்பின் ஒருங்கிணைந்த பகுதியாக இருக்கும் .


    · சட்ட விரோத டெபாசிட் திட்டங்களை அகற்றுவதற்கான மசோதா விரைவில் தாக்கல் செய்யப்படும் . நிதி நிறுவனங்களைக் கலைத்து விடுவது தொடர்பான மசோதா நடப்பு நாடாளுமன்ற பட்ஜெட் கூட்டத் தொடரிலேயே அறிமுகம் செய்யப்படும் . இவை நமது நிதி அமைப்பின் நிலைத்த தன்மைக்கும் மீட்டெழுச்சி நிலைக்கம் உதவியாக அமையும் .


    · அடிப்படை வசதிகள் தொடர்பான கட்டமைப்பு ஒப்பந்தங்கள் , பொதுத்துறை , தனியார்துறைத் திட்டங்கள் மற்றும் பொது உபயோகத் துறை ஒப்பந்தங்கள் ஆகியவற்றில் ஏற்படும் தாவாக்களுக்கு தீர்வுகாண நிறுவன அமைப்புக்களை சீரமைக்கும் நடவடிக்கை 1996 – ம் ஆண்டு மத்தியஸ்த மற்றும் தாவா தீர்ப்பு சட்டத்தின் திருத்தமாக அறிமுகப்படுத்தப்படும் .


    · நிதிதுறைக்கான கணிணி அடிப்படை அவசரகால நடவடிக்கைகுழு உருவாக்கப்படும் .


    · தேர்ந்தெடுக்கப்பட்ட மத்திய பொதுத்துறை நிறுவனங்களைப் பங்குப் பரிவர்த்தனை நிலையங்களில் குறிப்பிட்ட காலக் கெடுவில் பட்டியலில் சேர்ப்பதற்கான மாற்றியமைக்கப்பட்ட அமைப்பம் நடவடிக்கையும் விரைவில் உருவாக்கப்படும் . ரயில்வே பொதுத்துறை நிறுவனங்களான ஐ . ஆர் . சி . டி . சி , ஐ . ஆர் . எப் . சி ., ஐ . ஆர் . சி . ஓ . என் . ஆகியவற்றின் பங்குகள் பங்குப் பரிவர்த்தனை நிலையங்களில் பட்டியலிடப்படும் .


    · ஒருங்கிணைந்த பொதுத்துறை மாபெரும் எண்ணெய் நிறுவனம் உருவாக்க உத்தேசிக்கப்பட்டுள்ளது . இது சர்வதேச மற்றும் உள்நாட்டு தனியார்துறை எண்ணெய் , வாயு நிறுவனங்களுடன் போட்டியிடும் வகையில் அமைக்கப்படும் .


    · பல்வேறு மத்திய பொதுத்துறை நிறுவனங்களின் பங்குகள் மற்றும் இதர அரசு பத்திரங்கள் ஆகியவற்றைக் கொண்ட புதிய பரிவர்த்தணை வர்த்தக நிதியம் 2017-18 – ல் தொடங்கப்படும் .


    · இந்திரதனுஷ் காலக்கெடு திட்டத்தைப் போன்று வங்கிகள் மறு முதலீட்டுக்கென ரூ . 10000 கோடி 2017-18 – ல் வழங்கப்படும் .


    · பிரதமர் முத்ரா திட்டத்தின் கீழ் கடன் வழங்கும் இலக்கு ரூ . 2.44 லட்சம் கோடியாக நிர்ணயிக்கப்படும் . இதில் தலித்துகள் , பழங்குடியினர் , பிற்படுத்தப்பட்டோர் , மகளிருக்கு முன்னுரிமை அளிக்கப்படும் .


    டிஜிட்டல் பொருளாதாரம்


    · இதுவரை பீம் செயலியை 125 லட்சம் பேர் பயன்படுத்துகின்றனர் . பீம் செயலி பயன்பாட்டை மேம்படுத்த அரசு 2 திட்டங்களைத் தொடங்க உள்ளது . தனி நபர்களுக்கு பரிந்துரை போனஸ் திட்டம் , வியாபாரிகளுக்கு ரொக்கம் திரும்ப வழங்கும் திட்டம் ஆகியன இவை .


    · ஆதார் உதவியுடனான செலுத்துகை அமைப்பின் வர்த்தக பதிப்பான ஆதார் பே என்ற அமைப்பு விரைவில் தொடங்கப்படும் .


    · 2500 கோடி டிஜிட்டல் பர்வர்த்தனை என்ற இலக்குடன் இயக்கம் ஒன்று 2017-18 – ல் யு . பி . ஐ . யு . எஸ் . எஸ் . டி . ஆதார் பே , ஐ . எம் . பி . எஸ் , டெபிட் அட்டைகள் மூலமாக உருவாக்கப்படும் .


    · குறிப்பிட்ட தொகைக்கு கூடுதலான அனைத்து அரசு ரசீதுகளையும் டிஜிட்டல் அமைப்புகள் மூலம் கட்டாயமாக வழங்கும் திட்டம் பரிசீலனையில் உள்ளது .


    · 2017 மார்ச் மாத்த்திற்குள் 10 லட்சம் புதிய விற்பனை முனையங்களை அறிமுகப்படுத்த வங்கிகளுக்கு இலக்கு நிர்ணயிக்கப்பட்டுள்ளது . 2017 செப்டம்பருக்குள் ஆதார் அடிப்படையிலான விற்பனை முனையங்களை அறிமுகப்படுத்த வங்கிகள் ஊக்குவிக்கப்படும் .


    · ரிசர்வ் வங்கியில் தற்போதுள்ள செலுத்துகைகள் தீர்வுகளுக்கான கட்டுப்பாட்டு மேற்பார்வை வாரியத்திற்குப் பதிலாக செலுத்துகை கட்டுப்பாட்டு வாரியத்தை உருவாக்க உத்தேசிக்கப்பட்டுள்ளது .


    பொது சேவை


    · பொருட்கள் மற்றும் சேவைகளைக் கொள்முதல் செய்வதற்கான அரசு மின்னணு சந்தை தற்போது செயல்பட்டு வருகிறது .


    · தலைமை அஞ்சல் அலுவலகங்களைப் பாஸ்போர்ட் சேவை வழங்குவதற்கான முன்னிலை அலுவலகங்களாகப் பயன்படுத்தும் திட்டம்


    · மத்தியமாக்கப்பட்ட பாதுகாப்பு பயண அமைப்பு உருவாக்கப்பட்டுள்ளது . இதன் மூலம் நமது ராணுவ அதிகாரிகளும் , வீரர்களும் பயணச் சீட்டுகளைப் பதிவு செய்து கொள்ளலாம் .


    · பாதுகாப்பு ஓய்வூதியதாரர்களுக்கு நேரடித் தொடர்பு அடிப்படையிலான ஓய்வூதிய விநியோக அமைப்பு வெப் அடிப்படையில் உருவாக்கப்படும் .


    · நடுவர் மன்றங்களின் எண்ணிக்கையை கட்டுப்படுத்தி சாத்தியமான இடங்களில் நடுவர் மன்றங்களை ஒன்றாகச் சேர்த்தல் .


    · சம்பாரன் , கோர்தா புரட்சிகளை ஏற்ற வகையில் நினைவு கூர்தல்


    அறிவு சார்ந்த நிதி நிர்வாகம்


    · மூலதன செலவின் ஒதுக்கீட்டை 25.4 சதவீதம் உயர்த்துதல்


    · மாநிலங்கள் மற்றும் யூனியன் பிரதேசங்களுக்கு மாற்றிக் கொடுக்கப்பட்ட மொத்த ஆதாரங்கள் 2016-17 பட்ஜெட் மதிப்பீடு அளவான ரூ . 3.6 லட்சம் கோடியிலிருந்து ரூ . 4.11 லட்சம் கோடியாக உயர்த்தப்படுகிறது .


    · முதன் முறையாக அனைத்து அமைச்சகங்கள் , அனைத்து துறைகள் உள்ளடக்கிய ஒருங்கிணைந்த பட்ஜெட்டில் இதர பட்ஜெட் ஆவணங்களுடன் தாக்கல் செய்யப்படுகிறது .


    · அடுத்த 3 ஆண்டுகளுக்கு 3 சதவீத நிதிப்பற்றாக்குறையை எப் . ஆர் . பி . எம் குழு பரிந்துரை செய்துள்ளது .


    · கடன் இலக்கு பொது முதலீட்டுக்கான அவசியம் ஆகியவற்றைக் கருத்தில் கொண்டு 2017-18 ஆண்டுக்கான நிதிப்பற்றாக்குறை மொத்த உள்நாட்டு உற்பத்தியில் 3.2 சதவீதமாக இலக்கு நிர்ணயிக்கப்பட்டுள்ளது . அரசு வரும் ஆண்டில் 3 சதவீத நிதிப்பற்றாக்குறையை அடைவதில் உறுதியுடன் உள்ளது .


    · அரசின் நிகர சந்தை கடன் பெறுதல் ரூ . 3.48 லட்சம் கோடியாக கட்டுப்படுத்தப்பட்டுள்ளது . அதற்கு முந்தைய ஆண்டு இது ரூ . 4.25 லட்சம் கோடியாக இருந்த்து .


    · 2016-17 – ம் ஆண்டின் பட்ஜெட் மதிப்பீட்டின் 2.3 சதவீத வருவாய்ப் பற்றாக்குறை மறுமதிப்பீட்டில் குறைக்கப்பட்டு 2.1 சதவீதமாக உள்ளது . அடுத்த ஆண்டுக்கான வருவாய்ப் பற்றாக்குறை 1.9 சதவீதமான நிர்ணயிக்கப்பட்டுள்ளது . எப் . ஆர் . பி . எம் சட்டத்தின்படி இது 2 சதவீதமாக இருக்க வேண்டும் .


    கட்டுபடியாகும் விலையில் வீட்டு வசதி மற்றும் ரியல் எஸ்டேட் துறை


    · 2016 நவம்பர் 8 முதல் டிசம்பர் 30 வரை ரூ . 2 லட்சம் முதல் ரூ . 80 லட்சம் வரை டெபாசிட்டுகள் சுமார் 1.09 கோடி கணக்குகளில் செலுத்தப்பட்டுள்ளன . டெபாசிட்டுகளின் சராசரி அளவு 5.03 லட்சம் ஆகும் . ரூ . 80 லட்சத்துக்கும் கூடுதலான டெபாசிட்டுகள் 1.48 லட்சம் கணக்குகளில் செலுத்தப்பட்டுள்ளன . இவற்றின் சராசரி அளவு ரூ . 3.31 கோடி


    · கட்டுபடியாகும் விலையில் வீட்டு வசதி திட்ட மேம்பாட்டுக்கு லாபத்துடன் இணைந்த வருமானவரி கழிப்பு திட்டத்தின்படி உள்பரப்பு 30 முதல் 60 சதுர மீட்டர் வரை கணக்கில் கொள்ளப்படும் .


    · 4 பெருநகர முனிசிபல் எல்லைக்குட்பட்ட பகுதிகளில் மட்டும் 30 சதுர மீட்டர் வரம்பு கணக்கில் கொள்ளப்படும் . நாட்டின் இதரப் பகுதிகளிலும் பெருநகர சுற்றுப்புறங்களிலும் 60 சதுர மீட்டர் வரம்பு கணக்கில் எடுக்கப்படும் .


    · கட்டுமானப் நிறுவனங்கள் கட்டிமுடிக்கப்பட்ட கட்டிடங்களை வர்த்தக இருப்பாகப் பயன்படுத்தும் போது உத்தேச வாடகை வருவாய் மட்டுமே ஓராண்டுக்கு கணக்கில் எடுத்துக் கொள்ளப்படும் .


    · நீண்டகால மூலதன உயர்வு கணக்கிடுவதற்கு ஆண்டு இடைவெளி குறைப்புக்கு அசையாச் சொத்துக்களைப் பொருத்தவரை 3 ஆண்டுகள் வரம்பு 2 ஆண்டுகளாக குறைக்கப்படுகிறது . மேலும் குறியீடு செய்வதற்கான அடிப்படை ஆண்டு 01.04.1981 – லிருந்து 01.04.2001 என அனைத்து விதமான அசையாச் சொத்துக்களுக்கும் மாற்றப்பட்டுள்ளது .


    · சொத்துக்களை மேம்படுத்த கையெழுத்திடப்பட்ட கூட்டு மேம்பாட்டு உடன்பாட்டில் மூலதன மதிப்பு உயர்வு வரி செலுத்தும் பொறுப்பு திட்டம் முடிவு பெற்ற ஆண்டிலிருந்து தொடங்கும் .


    · ஆந்திரப்பிரதேச மாநிலம் சீரமைக்கப்பட்ட தேதியான 02.06.2014 அன்று நிலம் வைத்திருப்போருக்கு மூலதன உயர்வு வரியிலிருந்து விலக்களிக்கப்படும் . ஆந்திரப்பிரதேச தலைநகர் உருவாக்க அரசுத் திட்டங்களின் கீழ் நிலம் வழங்குவோருக்கும் இந்த விலக்கு அளிக்கப்படும் .


    வளர்ச்சியைத் தூண்டும் நடவடிக்கைகள்


    · வெளிநாட்டு வர்த்தக கடன்கள் அல்லது பத்திரங்கள் மற்றும் அரசு பத்திரங்களில் செய்யப்பட்ட முதலீகளுக்கான வட்டியில் 5 சதவீதம் வரிச்சலுகை வசதி 30.06.2020 வரை நீட்டிக்கப்படுகிறது . இதன் பயன்கள் அனைத்தும் ரூபாய் மூலம் மட்டுமே பரிவர்த்தனை செய்யப்படும் பத்திரங்களுக்கும் விரிவுபடுத்தப்பட்டுள்ளது .


    · தொடக்கநிலை நிறுவனங்களில் நஷ்டங்களை அடுத்த ஆண்டுகளுக்கு கொண்டு செல்ல உள்ள நிபந்தனையான 51 சதவீத வாக்குரிமையைத் தொடர்ந்து பெற்றிருக்க வேண்டும் என்ற நிபந்தனை தளர்த்தப்படுகிறது . இதில் தொடக்க நிறுவனர் தொடர்ந்து அந்த உரிமையைப் பெற்றிருக்க வேண்டும் . மேலும் 3 ஆண்டு காலத்துக்கு லாபத்தை விலக்களிக்கும் திட்டம் 7 ஆண்டுகளில் முதல் 3 ஆண்டுகள் என மாற்றியமைக்கப்படுகிறது .


    · எம் . ஏ . டி . கடன்கள் அடுத்த ஆண்டுகளுக்கு கொண்டு செல்ல காலக் கெடு தற்போதுள்ள 10 ஆண்டுகளிலிருந்து 15 ஆண்டுகளாக உயர்த்தப்பட்டுள்ளது .


    · குறு சிறு நடுத்தர நிறுவனங்கள் மேலும் பயனடையம் வகையில் ஆண்டு மொத்த உற்பத்தி ரூ . 50 கோடி வரை உள்ள நிறுவனங்களுக்கு வருமான வரி 25 சதவீதமாக குறைக்க்கப்படுகிறது .


    · வங்கிகளின் வாராக் கடன்கள் அனுமதிக்கும் அளவு 7.5 சதவீத்த்திலிருந்து 8.5 சதவீதமாக உயர்த்தப்படுகிறது . வாராக் கடன் கணக்குகளைப் பொறுத்தவரை வட்டி வரிவிகிதாச்சார அடிப்படை மாற்றியமைக்கப்பட்டுள்ளது . இதில் பட்டியலில் வராத கூட்டுறவு வங்கிகளும் பட்டியல் வங்கிகள் போன்றே நடத்தப்படும் .


    · எல் . என் . ஜி வாயு மீதான அடிப்படை சுங்கவரி 5 சதவீதத்திலிருந்து 2.5 சதவீதமாக குறைக்கப்படுகிறது .


    டிஜிட்டல் பொருளாதாரத்தை மேம்படுத்துதல்


    · சிறிய மற்றம் நடுத்தர வரிசெலுத்துவோருக்கு அனுமான வருமான திட்டத்தின்படி மொத்த வியாபாரம் ரூ . 2 கோடிவரை இருக்கும் போது தற்போதைய 8 சதவீத அனுமான வருமானம் குறைக்கப்பட்டு 6 சதவீதமாக நிர்ணயிக்கப்படுகிறது .


    · ரூ . 3 லட்சத்துக்கும் கூடுதலான எந்தப் பரிமாற்றமும் ரொக்க அடிப்படையில் அனுமதிக்கப்பட மாட்டாது . இதில் சில விதி விலக்குகளும் உண்டு .


    · குறுகிய வடிவிலான விற்பனை முனைய அட்டை கருவிகள் , குறும ஏ . டி . எம் தரமான மாதிரி 1.5.1, விரல் ரேகை கருவிகள் , கண்மணி அளவீட்டுக் கருவிகள் மற்றும் அவற்றின் உதிரிப் பாகங்களுக்கு பி . சி . டி . ஈ கலால் மற்றும் சுங்கவரி , எஸ் . ஏ . டி . ஆகியவற்றிலிருந்து விலக்கு அளிக்கப்படுகிறது .


    தேர்தல் நிதி வழங்குவதில் வெளிப்படைத்தன்மை


    · இந்தியாவில் அரசியல் கட்சிகளுக்கு நிதி வழங்கும் முறையைத் தூய்மைப்படுத்துவது அவசியமாகிறது .


    · அதிகபட்ச ரொக்க நன்கொடை தனிநபரிடமிருந்து ஒரு அரசியல் கட்சி பெறும் அளவு ரூ . 2000 ஆகும் .


    · அரசியல் கட்சிகள் நன்கொடைகளை காசோலை அல்லது டிஜிட்டல் முறைகளில் பெற்றுக் கொள்ளலாம் .


    · தேர்தல் கடன் பத்திரங்களை வழங்குவதற்கான ரிசர்வ் வங்கிச் சட்டத்தில் திருத்தம் மத்திய அரசு ஏற்படுத்தும் திட்டத்தின்படி கொண்டுவரப்படும் .


    · அரசியல் கட்சிகள் அனைத்தும் வருமான வரிக் கணக்குகளை வருமான வரிச் சட்டத்தில் குறிப்பிடப்பட்டுள்ள கால வரம்பிற்குள் தாக்கல் செய்யப்பட வேண்டும் .


    · வருமானவரி செலுத்துவதிலிருந்து அரசியல் கட்சிகளுக்கு தற்போதுள்ள விலக்கு இந்த நிபந்தனைகள் நிறைவு செய்யும் நிபந்தனையின் பெயரிலேயே வழங்கப்படுகிறது .


    வர்த்தகம் புரிதலில் எளிமை


    · உள்நாட்டு மாற்றங்கள் விலைகளின் நிலைமை சம்மந்தப்பட்ட தரப்பில் ஒன்று குறிப்பிட்ட லாபத்துடன் இணைந்த வரி குறைவு சலுகையைப் பெற்றிருக்கம் நிலைமையைப் பொறுத்து அமையும் .


    · அனுமான வருமானத் திட்டத்தை தெறிவு செய்துள்ள நிறுவனங்களின் தணிக்கை வரம்பு ரூ . 1 கோடியிலிருந்து ரூ . 2 கோடியாக உயர்த்தப்படுகிறது . அதே போல தனிநபர்கள் மற்றும் எச் . யூ . எப் . ஆகியவற்றுக்கு கணக்கு புத்தகங்கள் பராமரிப்பு வரம்பு மொத்த வர்த்தக அளவு 7. 10 லட்சத்திலிருந்து ரூ . 25 லட்சமாகவும் அல்லது வருமான வரம்பு ரூ . 1.2 லட்சத்திலிருந்து ரூ . 2.5 லட்சமாக உயர்த்தப்படுகிறது .


    · வெளிநாட்டு பங்கு முதலீட்டாளர் பிரிவினர் மறைமுக மாற்றுத் தேர்தல் பிரிவுகளிலிருந்து விலக்கு அளிக்கப்படுவர் . மறைமுக மாற்றுப் பிரிவு இந்தியாவுக்கு வெளியே பங்குகள் அல்லது ஆர்வத்தை திரும்ப பெறும் நிலையில் பொருந்தாது .


    · தனிநபர் காப்பீட்டு முகவர்களுக்கு செலுத்தப்படும் கமிஷன் தொகை வரிப்பிடித்ததிலிருந்து விலக்குப் பெறும் . ஆனால் இந்த முகவர்கள் தங்கள் வருமானம் வரிவரம்புக்கு உட்பட்டது என்று பிரகடனம் செய்ய வேண்டும் .


    · அனுமான வரி திட்டம் தொழில் செய்வோருக்கு ஆண்டு வருமானம் 50 லட்சமாக இருந்தால் முன் கூட்டிய வரி 4 தவணைகளுக்குப் பதிலாக ஒரே தவணையில் செலுத்தப்படலாம்


    · வரி படிவங்களை மாற்றியமைப்பது சமர்ப்பிப்பதற்கான காலக்கெடு 12 மாதங்களாக குறைக்கப்படுகிறது . இந்த காலம் நிதியாண்டு முடிவடைந்தது முதல் கணக்கிடப்படும் . 2018­19 ஆவது மதிப்பீட்டு ஆண்டிலிருந்து மதிப்பீடுகளை பரிசீலனை செய்து முடிப்பதற்கான காலக்கெடு 21 மாதங்களிலிருந்து 18 மாதங்களாக குறைக்கப்பட்டுள்ளது . 2019­20 மதிப்பீட்டு ஆண்டிலும் , அதற்கு பிறகும் மதிப்பீடு பரிசீலனை காலம் மேலும் குறைக்கப்பட்டு 12 மாதங்களாக தொடரும் .


    தனிநபர் வருமான வரி


    · தற்போதுள்ள தனிநபர் வருமான வரி செலுத்துவோருக்கு வருமானம் ரூ .2.5 லட்சத்திலிருந்து ரூ . 5 லட்சம் வரையிலான வருமானத்திற்கு தற்போதைய வரிவீதம் 10 சதவீதம் என்பது ஐந்து சதவீதமாகக் குறைக்கப்படுகிறது .


    · ரூ . 50 லட்சம் முதல் ரூ . 1 கோடி வரை ஆண்டு வரி செலுத்தக்கூடிய வருமானம் உள்ள தனிநபர்களுக்கு கூடுதல் வரி 10 சதவீதம் வீதம் விதிக்கப்படும் .


    · ரூ .5 லட்சம்வரை வரி செலுத்தக்கூடிய வருமானம் உள்ள தனிநபர்கள் ஒருபக்க வருமான வரி படிவத்தை நிரப்பி சமர்ப்பிக்க வேண்டும் . இது வர்த்தக வருமானத்துக்கு அப்பாற்பட்ட தனிநபர் வருமானத்துக்கானது .


    · வருமான அளவு ரூ . 1.5 லட்சம் முதல் ரூ . 5 லட்சம் வரை உள்ள இந்திய குடிமக்கள் மிகக் குறைந்த வருமான வரியான 5 சதவீத வரியை செலுத்தி தேசிய கட்டுமானப் பணிக்கு பங்களிக்குமாறு கேட்டுக் கொள்ளப்படுகின்றனர் .


    பொருட்கள் மற்றும் சேவை வரி


    · பொருட்கள் சேவைகள் வரி சபை 9 கூட்டங்களை நடத்தி அவற்றில் ஏற்பட்ட கருத்து ஒருமைப்பாட்டு அடிப்படையில் ஏறத்தாழ அனைத்து பிரச்சினைகளுக்கும் தீர்வுகண்டு தனது பரிந்துரைகளை இறுதி செய்துள்ளது .


    · பொருட்கள் சேவைகள் வரிக்கான தகவல் தொழில்நுட்ப அமைப்பு தயாரிப்பு அதன் கால கெடுவுக்கு ஏற்ப நடைபெற்று வருகிறது .


    · இந்த வரி தொடர்பான விரிவான வர்த்தகம் மற்றும் தொழில்து ​ றையினர் தகவல் அளிப்பு 2017 ஏப்ரல் முதல் தேதி முதல் தொடங்கும் . இதனால் புதிய வரி முறை குறித்து அவர்கள் விழிப்புணர்வு பெறுவார்கள் .


    RAPID ( வருவாய் , பொறுப்பேற்கும் தன்மை , செயல்பாட்டில் தூய்மை , தகவல் மற்றும் டிஜிட்டல் மயமாக்குதல் )


    · வரும் ஆண்டில் மின்னணு மதிப்பீடு நடவடிக்கைகள் அதிகப்படியாக்கப்படும் .


    · குறிப்பிட்ட தவறுகள் இழைக்கும் வரித்துறை அதிகாரிகள் மீது மீண்டும் அதிகமான பதில் சொல்லும் நிலை அமலாக்கப்படும் .

    
    
    (Release ID: 1482268) Visitor Counter : 4