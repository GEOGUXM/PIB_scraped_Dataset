      நிதி அமைச்சகம்

      2017-18ம் நிதியாண்டில் நிதிப் பற்றாக்குறை ஜிடிபி-யில் 3.2%ஆக இருக்கும், 2018-19-ல் 3% இலக்கை அடைய முடியும்
      2017-18-ல் ஒட்டுமொத்த செலவு ரூ.21.47 லட்சம் கோடி
      
      மாநிலங்கள் மற்றும் சட்டப்பேரவைகளுடன் கூடிய யூனியன் பிரதேசங்களுக்கு 2017-18ம் ஆண்டில் ரூ.4.11 லட்சம் கோடி ஒதுக்கீடு, 2016-17-ல் ரூ.3.60 லட்சம் கோடி
      
      ஓய்வூதியம் இல்லாமல் பாதுகாப்புத் துறை செலவினங்களுக்கு ரூ.2,74,114 கோடி ஒதுக்கீடு, இதில், பாதுகாப்பு மூலதனங்களுக்கு ரூ.86,488 கோடி, விஞ்ஞான துறைக்கு ரூ.37,435 கோடி ஒதுக்கீடு
      
      தரமான செலவினம் மற்றும் பண மதிப்பு நீக்க நடவடிக்கையால் டெபாசிட் செய்யப்பட்ட பெருமளவு பணத்தின் மூலம், வரியை அதிக அளவில் சரிக்கட்டுவதில் மிகப்பெரும் கவனம்
      Posted On: 01 FEB 2017 12:33PM by PIB Chennai


    நாடாளுமன்றத்தில் 2017-18- ம் நிதியாண்டுக்கான மத்திய அரசின் நிதிநிலை அறிக்கையை தாக்கல் செய்த மத்திய நிதி மற்றும் நிறுவனங்கள் விவகாரத் துறை அமைச்சர் , 2017-18- ம் நிதியாண்டுக்கான நிதிநிலை அறிக்கையில் , ஒட்டுமொத்த செலவு ரூ .21.47 லட்சம் கோடி ரூபாயாக இருப்பதாக தெரிவித்தார் . செலவில் திட்டமிட்ட - திட்டமிடாத என்ற பிரிவுகள் நீக்கப்பட்டதால் , தற்போது வருவாய் மற்றும் மூலதன செலவினத்தில் கவனம் செலுத்தப்படுவதாக தெரிவித்தார் . அடுத்த மூன்று ஆண்டுகளுக்கான நிதிப் பற்றாக்குறை வழிமுறையை கவனத்தில் கொண்டு , தனியார் நிறுவன முதலீடு குறைவு மற்றும் சர்வதேச வளர்ச்சி குறைவு ஆகியவை நிலவும் சூழ்நிலையில் , அதிக அளவில் பொது செலவினம் தேவை என்று திரு . ஜெட்லி தெரிவித்தார் . எனவே , 2017-18- ம் ஆண்டில் நிதிப் பற்றாக்குறை மொத்த உள்நாட்டு உற்பத்தியில் 3.2%- ஆக இருக்கும் என்றும் , அடுத்த ஆண்டில் அதாவது 2018-19- ல் 3% என்ற அளவை எட்ட முடியும் என்றும் அருண் ஜெட்லி தெரிவித்தார் .


    மேலும் கூறிய அமைச்சர் திரு . அருண் ஜெட்லி , பொது முதலீட்டு தேவையில் எந்த சமரசமும் செய்யாமல் , நிதி பற்றாக்குறையை சமாளிக்கும் நோக்கில் , மூலதன செலவினத்துக்கான ஒதுக்கீட்டை முந்தைய ஆண்டைவிட 25.4% கூடுதலாக ஒதுக்கியுள்ளதாக தெரிவித்தார் . தனது 4- வது நிதிநிலை அறிக்கையை நாடாளுமன்றத்தில் தாக்கல் செய்த நிதியமைச்சர் திரு . அருண் ஜெட்லி , மாநிலங்கள் மற்றும் சட்டப்பேரவைகளுடன் கூடிய யூனியன் பிரதேசங்களுக்கு 2017-18- ம் நிதியாண்டில் ஒட்டுமொத்தமாக ரூ .4.11 லட்சம் கோடி ரூபாய் ஒதுக்கீடு செய்யப்படுவதாக தெரிவித்தார் . இது 2016-17- ம் ஆண்டின் நிதிநிலை அறிக்கை மதிப்பீட்டில் ரூ .3.60 லட்சம் கோடியாக இருந்தது .


    2017-18- ம் நிதியாண்டில் பல்வேறு பட்ஜெட் அறிவிப்புகளையும் , மற்ற புதிய திட்டங்களையும் செயல்படுத்த பொருளாதார விவகாரங்கள் துறைக்கு ரூ .3,000 கோடி ரூபாய் வழங்குவதாக திரு . ஜெட்லி தெரிவித்தார் . பாதுகாப்புத் துறை செலவினங்களுக்காக ஓய்வூதியம் இல்லாமல் , ரூ .2,74,114 கோடி ஒதுக்கீடு செய்தார் . இதில் , பாதுகாப்புத் துறை மூலதனங்களுக்கான ரூ .86,488 கோடியும் உள்ளடக்கம் . விஞ்ஞான அமைச்சகங்களுக்கான ஒதுக்கீட்டை 2017-2018- ம் ஆண்டில் ரூ .37,435 கோடியாக நிதியமைச்சர் அதிகரித்துள்ளார் .

    நிதியமைச்சர் திரு . அருண் ஜெட்லி தனது பட்ஜெட் உரையில் , அரசு வாங்கும் கடன் அளவை ரூ .3.48 லட்சம் கோடியாக கட்டுப்படுத்த கவனம் செலுத்தப்பட்டதாக தெரிவித்தார் . இது திரும்ப ஒப்படைத்த தொகைக்குப் பிந்தைய நிதி ஆகும் . இது முந்தைய ஆண்டின் ரூ .4.25 லட்சம் கோடியை விட மிகவும் குறைவானது . மிகவும் முக்கியமாக , 2016-17 ம் நிதியாண்டின் பட்ஜெட் மதிப்பீட்டில் 2.3%- ஆக இருந்த வருவாய் பற்றாக்குறை , திருத்திய மதிப்பீட்டில் 2.1% ஆக குறைக்கப்பட்டுள்ளது . அடுத்த ஆண்டில் வருவாய் பற்றாக்குறை 1.9% ஆக இருக்கும் . நிதி பொறுப்பு மற்றும் பட்ஜெட் மேலாண்மை சட்டத்தில் வரையறுக்கப்பட்ட 2%- யை விட இது குறைவு . அடுத்த ஆண்டில் , இந்த நிதி எண்ணிக்கையை , குறிப்பாக நிதி பற்றாக்குறையை அரசு மேலும் மேம்படுத்தும் . இதற்காக தரமான செலவினம் மற்றும் பண மதிப்பிழப்பு நடவடிக்கைகள் காரணமாக , வங்கிகளில் அதிக அளவில் டெபாசிட் செய்யப்பட்ட பணத்தின் மூலமாக , அதிக அளவில் வரி சரிக்கட்டப்படும் என்று திரு . ஜெட்லி கூறி முடித்தார் .

    *****
    
    
    (Release ID: 1482271) Visitor Counter : 2