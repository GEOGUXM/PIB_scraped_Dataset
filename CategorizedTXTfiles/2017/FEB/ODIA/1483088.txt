      ପର୍ଯ୍ୟଟନ ମନ୍ତ୍ରଣାଳୟ

      ଇ-ଭିସା ନେଇ ଆସୁଥିବା ବିଦେଶୀ ପର୍ଯ୍ୟଟକଙ୍କ ପାଇଁ ସ୍ଵତନ୍ତ୍ର ସିମ କାର୍ଡ
      Posted On: 15 FEB 2017 8:09PM by PIB Bhubaneshwar


    


    ଇ-ଭିସା ଜରିଆରେ ଭାରତକୁ ଆସୁଥିବା ପର୍ଯ୍ୟଟକମାନଙ୍କ ସୁବିଧା ପାଇଁ ପର୍ଯ୍ୟଟନ ମନ୍ତ୍ରଣାଳୟ ତରଫରୁ ପ୍ରି-ଲୋଡେଡ ସିମ କାର୍ଡ ପ୍ରଦାନ କରାଯିବ । କେନ୍ଦ୍ର ସଂସ୍କୃତି ଓ ପର୍ଯ୍ୟଟନ (ସ୍ଵାଧୀନ) ରାଷ୍ଟ୍ର ମନ୍ତ୍ରୀ ଡ. ମହେଶ ଶର୍ମା ଆଜି ଏହି କାର୍ଯ୍ୟକ୍ରମର ଶୁଭାରମ୍ଭ କରିଛନ୍ତି ।


    ଏହି ଅବସରରେ ଡ. ଶର୍ମା କହିଥିଲେ ଯେ ସିମ କାର୍ଡ ଜରିଆରେ ଭାରତକୁ ଆସୁଥିବା ବିଦେଶୀ ନାଗରୀକମାନେ ଏଠାରେ ପହଂଚିବା ପରେ ନିଜ ପ୍ରିୟଜନଙ୍କ ସହିତ କଥାବାର୍ତ୍ତା କରିପାରିବେ । ଡ. ଶର୍ମା ଏହି ସିମ ଥିବା ପ୍ରଥମ କିଟ କୁ ଯାତ୍ରା ଏବଂ ପର୍ଯ୍ୟଟନ କ୍ଷେତ୍ରର ଜଣେ ପ୍ରତିନିଧିଙ୍କୁ ପ୍ରଦାନ କରିଥିଲେ । ପର୍ଯ୍ୟଟନ ସଚିବ ଶ୍ରୀ ବିନୋଦ ଜୁସ୍ତୀ , ସଂଚାର ସଚିବ ଶ୍ରୀ ଜେ.ଏସ.ଦୀପକ ଏବଂ ବରିଷ୍ଠ ଅଧିକାରୀ ମଧ୍ୟ ଏହି ଅବସରରେ ଉପସ୍ଥିତ ଥିଲେ । ଏହା ପୂର୍ବରୁ ପର୍ଯ୍ୟଟନ ମନ୍ତ୍ରଣାଳୟ 12ଟି ଭାରତୀୟ ଭାଷାରେ 24 ଘଣ୍ଟା ପର୍ଯ୍ୟଟକ ହେଲ୍ପଲାଇନ 1800111363ର ଶୁଭାରମ୍ଭ ମଧ୍ୟ କରିଥିଲେ ଯାହା ଜରିଆରେ ବିଦେଶୀ ପର୍ଯ୍ୟଟକମାନେ ନିଜ ଭାଷାରେ ଆବଶ୍ୟକ ସୂଚନା ପାଇପାରୁଥିଲେ ।


    କାର୍ଯ୍ୟକ୍ରମର ଶୁଭାରମ୍ଭ ଭାରତ ସଂଚାର ନିଗମ ଲିମିଟେଡ (ବିଏସଏନଏଲ)ର ସହଯୋଗରେ କରାଯାଇଛି । ବିଏସଏନଏଲ ଇ-ଭିସାରେ ଭାରତ ଆସୁଥିବା ବିଦେଶୀ ଯାତ୍ରୀମାନଙ୍କୁ ପ୍ରି-ଲୋଡେଡ ସିମକାର୍ଡ ବଣ୍ଟନ କରିବ । ଏହି ସୁବିଧା ପ୍ରାରମ୍ଭରେ ଇନ୍ଦିରା ଗାନ୍ଧୀ ଅନ୍ତର୍ଜାତୀୟ ବିମାନ ବନ୍ଦର (ଟି-3 ଟର୍ମିନାଲ) ନୂଆଦିଲ୍ଲୀଠାରେ ଉପଲବ୍ଧ କରାଯିବ । ପରବର୍ତ୍ତୀ ଅବସ୍ଥାରେ ଇ-ଭିସା ସୁବିଧା ଉପଲବ୍ଧ କରାଯାଉଥିବା 15ଟି ଆ ନ୍ତର୍ଜାତୀୟ ବିମାନ ବନ୍ଦରରେ ମଧ୍ୟ ଉପଲବ୍ଧ କରାଯିବ ।


    ପ୍ରି-ଲୋଡେଡ ସିମ କାର୍ଡ ସୁବିଧା ପ୍ରଦାନ କରିବା ପାଇଁ ବିଏସଏନଏଲ ଦ୍ୱାରା ବିମାନ ବନ୍ଦର ପହଂଚିବା ପରେ ବିଦେଶୀ ପର୍ଯ୍ୟଟକମାନଙ୍କଠାରୁ ଇ-ଭିସା ଏବଂ ପାସପୋର୍ଟର ପ୍ରଥମ ପୃଷ୍ଠାର କପି ରଖାଯିବ । ଏହି ସିମ କାର୍ଡ 50 ଟଙ୍କାର ଟକ ଟାଇମ ଏବଂ 50 ଏମବି ଡାଟାର ପ୍ରି-ଲୋଡ କରାଯାଇଥିବ । ଏହି ସିମ କୁ ସାଙ୍ଗେ ସାଙ୍ଗେ ସକ୍ରିୟ କରିଦିଆଯିବ ଯାହା ପର୍ଯ୍ୟଟକମାନଙ୍କୁ କଥାବାର୍ତ୍ତା କରିବାରେ ସହାୟକ ହେବ । ବିଦେଶୀ ପର୍ଯ୍ୟଟକମାନଙ୍କୁ କନେକ୍ଟିଭିଟି ଉପଲବ୍ଧ କରାଇବା ସହିତ ସେମାନେ ନିଜ ପ୍ରିୟଜନମାନଙ୍କ ସହ କଥାବାର୍ତ୍ତା କରିପାରିବେ । ଏହାବ୍ୟତୀତ ବିଦେଶୀ ପର୍ଯ୍ୟଟକମାନଙ୍କୁ ଆଶୁ ଚିକିତ୍ସା ସମ୍ବନ୍ଧୀତ କୋ ÷ ଣସି ସୂଚନା ପାଇଁ ମନ୍ତ୍ରଣାଳୟର ବହୁଭାଷୀ ଟୋଲ ଫ୍ରି ହେଲ୍ପଲାଇନରେ ସଂପର୍କ କରିବାରେ ମଧ୍ୟ ସହାୟକ ହେବ ।


    ***********

    

    
    (Release ID: 1483088) Visitor Counter : 2