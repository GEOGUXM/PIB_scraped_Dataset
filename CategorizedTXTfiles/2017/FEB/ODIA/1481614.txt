      ଅର୍ଥ ମନ୍ତ୍ରଣାଳୟ

      ବୈଷୟିକ ଶିକ୍ଷା ବିକାଶ କାର୍ଯ୍ୟକ୍ରମ ପାଇଁ ବିଶ୍ୱବ୍ୟାଙ୍କ ସହିତ ଆର୍ଥିକ ରାଜିନାମା
      Posted On: 02 FEB 2017 5:35PM by PIB Bhubaneshwar


    ତୃତୀୟ ବୈଷୟିକ ଶିକ୍ଷା ଗୁଣାତ୍ମକ ବିକାଶ କାର୍ଯ୍ୟକ୍ରମ ଯୋଜନା ( ଟିଇକ୍ୟୁଆଇପି ୩ ) ” ପାଇଁ ବିଶ୍ୱବ୍ୟାଙ୍କ ସହିତ ଭାରତର ୨୦୧ . ୫୦ ଲକ୍ଷ ଡଲାରର ଆର୍ଥିକ ରାଜିନାମା ଗତକାଲି ସ୍ୱାକ୍ଷରିତ ହୋଇଛି । ଭାରତ ପକ୍ଷରୁ ଅର୍ଥନୈତିକ ସେବା ବିଭାଗର ଯୁଗ୍ମ ସଚିବ ଶ୍ରୀ ରାଜକୁମାର ଏବଂ ବିଶ୍ୱ ବ୍ୟାଙ୍କ ପକ୍ଷରୁ ନିର୍ଦ୍ଦେଶକ ଶ୍ରୀ ଜୁନେଦ କମଲ ଅହମ୍ମଦ ଏହି ଆର୍ଥିକ ଚୁକ୍ତି ସ୍ୱାକ୍ଷର କରିଛନ୍ତି ।


    ଏହି କାର୍ଯ୍ୟକ୍ରମର ଉଦ୍ଦେଶ୍ୟ ହେଲା ଉତ୍ତରାଖଣ୍ଡ , ହିମାଚଳ ପ୍ରଦେଶ , ବିହାର , ଉତ୍ତର ପ୍ରଦେଶ , ମଧ୍ୟ ପ୍ରଦେଶ , ଛତିଶଗଡ , ରାଜସ୍ଥାନ , ୮ଟି ଉତର - ପୂର୍ବାଂଚଳ ରାଜ୍ୟ ଏବଂ ଆଣ୍ଡାମାନ ନିକୋବର ଦ୍ୱୀପପୁଞ୍ଜରେ ଇଞ୍ଜିନିୟରିଂ ଶିକ୍ଷା ବ୍ୟବସ୍ଥାରେ ଉନ୍ନତି ଏବଂ ଇଞ୍ଜିନିୟରିଂ ଶିକ୍ଷାନୁଷ୍ଠାନଗୁଡ଼ିକର ଗୁଣାତ୍ମକ ମାନ , ବୃଦ୍ଧି କରିବା । ଏହି ପ୍ରକଳ୍ପର ଦୁଇଟି ମୁଖ୍ୟ ଅଂଶ ରହିଛି ( ୧ ) ଏହି ରାଜ୍ୟଗୁଡ଼ିକରେ ଥିବା ଇଞ୍ଜିନିୟରିଂ ପ୍ରତିଷ୍ଠାନଗୁଡ଼ିକର ଗୁଣାତ୍ମକ ମାନ ଓ ସମାନତାରେ ବୃଦ୍ଧି ଏବଂ ( ୨ ) କ୍ଷେତ୍ରୀୟ ଶାସନ ପରିଚାଳନା ଓ ପ୍ରଦର୍ଶନକୁ ଶକ୍ତିଶାଳୀ କରିବା ପାଇଁ ବିଭିନ୍ନ ସ୍ତରରେ ପଦକ୍ଷେପ ଗ୍ରହଣ । ଋଣ ପ୍ରଦାନ ବ୍ୟବସ୍ଥା ସହିତ ଏହି ପ୍ରକଳ୍ପ ସଂଯୁକ୍ତ । ଏକ ନିର୍ଦ୍ଦିଷ୍ଟ ଲକ୍ଷ୍ୟ ବା ସଫଳତା ହାସଲ ଅନୁଯାୟୀ ବିଶ୍ୱବ୍ୟାଙ୍କ ଋଣ ପ୍ରଦାନ କରିବ ।

    ଟିଇକ୍ୟୁଆଇପି ୩ ର ଶେଷ ତାରିଖ ହେଉଛି ୩୧ ମାର୍ଚ୍ଚ ୨୦୨୨ ।

    

    
    (Release ID: 1481614) Visitor Counter : 2