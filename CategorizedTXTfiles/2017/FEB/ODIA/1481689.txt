      ଅର୍ଥ ମନ୍ତ୍ରଣାଳୟ

      ବିଦେଶୀ ପୁଞ୍ଜି ପ୍ରୋତ୍ସାହନ ବୋର୍ଡ (FIPB)କୁ ଉତ୍ସେଦ କରିବା ଲାଗି ବଜେଟରେ ଘୋଷଣା
      Posted On: 01 FEB 2017 2:23PM by PIB Bhubaneshwar


    


    କେନ୍ଦ୍ର ମନ୍ତ୍ରୀ ଶ୍ରୀ ଅରୁଣ ଜେଟଲୀ ଲୋକସଭାରେ ସାଧାରଣ ବଜେଟ 2017-18 ଉପସ୍ଥାପନ କରି କହିଥିଲେ ଯେ ଆସନ୍ତା ଆର୍ଥିକ ବର୍ଷରେ ବିଦେଶୀ ପୁଞ୍ଜି ପ୍ରୋତ୍ସାହନ ବୋର୍ଡ (ଏଫ୍ଆଇପିବି)କୁ ପର୍ଯ୍ୟାୟକ୍ରମେ ସମାପ୍ତ କରାଯିବ । ଜାଲ୍ ନିବେଶ ଯୋଜନା ପ୍ରତି ଚିନ୍ତା ବ୍ୟକ୍ତ କରି ଶ୍ରୀ ଜେଟ ଲୀ କହିଥିଲେ ଯେ ଗରିବ ଏବଂ ସାଧାରଣ ନିବେଶକଙ୍କ ସୁରକ୍ଷା ସୁନିଶ୍ଚିତ କରିବା ଲାଗି ଖୁବ ଶୀ ଘ୍ର ସଂସଦରେ ଏକ ବିଧେୟକ ଅଣାଯିବ ।


    ସେ କହିଥିଲେ ଯେ ସରକାର ଗତ ଦୁଇ ବର୍ଷରେ ପ୍ରତ୍ୟେକ୍ଷ ବିଦେଶୀ ପୁଞ୍ଜି ନିବେଶ (ଏଫ ଡି ଆଇ) ନୀତିରେ କ୍ରମିକ ସୁଧାର ଆଣିଛନ୍ତି ଏବଂ ମୋଟ ଏଫ ଡି ଆଇର 90 ପ୍ରତିଶତରୁ ଅଧିକ ଏବେ ସ୍ୱୟଂଚାଳିତ ମାଧ୍ୟମରେ ଆସୁଛି । ଶ୍ରୀ ଜେଟ ଲୀ କହିଥିଲେ ଯେ ଏଫ୍ଆଇପିବି ସମ୍ପର୍କିତ ଆବେଦନଗୁଡ଼ିକର ଇ-ଫାଇଲିଂ ଏବଂ ଅନ୍ଲାଇନ୍ ପ୍ରୋସେସିଙ୍ଗ୍ ସଫଳତାପୂର୍ବକ କାର୍ଯ୍ୟ କରାଯାଇଛି । ଏବେ ଏହା ଏପରିସ୍ଥିତିରେ ରହିଛି ଯେଉଁଠାରେ ଏଫ୍ଆଇପିବିକୁ ପର୍ଯ୍ୟାୟକ୍ରମେ ସମାପ୍ତ କରାଯାଇପାରିବ । ସେଥିପାଇଁ 2017-18 ଠାରୁ ଏହାକୁ ସମାପ୍ତ କରିବା ଲାଗି ନିର୍ଣ୍ଣୟ ନିଆଯାଇଛି ।


    ଶ୍ରୀ ଜେଟ ଲୀ କହିଥିଲେ ଯେ ଅବୈଧ ଜମା ଯୋଜନାଗୁଡ଼ିକର ସଂକଟ କମ୍ କରିବା ଲାଗି ବୁଝାମଣା ବିଧେୟକକୁ ଲୋକମାନଙ୍କ ସୂଚନା ମଧ୍ୟକୁ ଅଣାଯିବ ଏବଂ ଏହାକୁ ଅନ୍ତିମ ରୂପ ଦିଆଯିବା ପରେ ଶୀଘ୍ର ହିଁ ସଂସଦରେ ଉପସ୍ଥାପନ କରାଯିବ । ସେ କହିଥିଲେ ଯେ ‘ ସ୍ୱଚ୍ଛ ଭାରତ ’ ର ଏଜେଣ୍ଡା ରୂପରେ ବିଭିନ୍ନ ହିତାଧିକାରୀମାନଙ୍କ ପରାମର୍ଶକ୍ରମେ ଏହି ଅଧିନିୟମରେ ସଂଶୋଧନ ଅଣାଯିବ ।


    ଶ୍ରୀ ଜେଟ ଲୀ କହିଥିଲେ ଯେ ଆର୍ଥିକ କ୍ଷେତ୍ରର ସତ୍ୟନିଷ୍ଠା ଏବଂ ସ୍ଥିରତାକୁ ସୁରକ୍ଷିତ କରିବା ପାଇଁ ସାଇବର ସୁରକ୍ଷା ଅତ୍ୟନ୍ତ ମହତ୍ତ୍ୱପୂର୍ଣ୍ଣ । ସେ କହିଥିଲେ ଯେ ଆର୍ଥିକ କ୍ଷେତ୍ର ନିମନ୍ତେ କମ୍ପ୍ୟୁ ଟର ଏମରଜେନ୍ସି ରେସପନ୍ସ ଟିମ ର ଗଠନ କରାଯିବ । ଏହି ସଂସ୍ଥା ସମସ୍ତ ଆର୍ଥିକ କ୍ଷେତ୍ରର ବିଭିନ୍ନ ନିୟାମକଗୁଡ଼ିକୁ ଏବଂ ଅନ୍ୟ ହିତାଧିକାରୀଙ୍କ ମଧ୍ୟରେ ସମନ୍ୱୟ କାରୀ ଭାବେ କାର୍ଯ୍ୟ କରିବ ।


    **********


    

    
    (Release ID: 1481689) Visitor Counter : 2