      ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି

      ଅରୁଣ-3 ଜଳ ବିଦ୍ୟୁତ ପ୍ରକଳ୍ପରେ ନିବେଶ ପ୍ରସ୍ତାବକୁ କ୍ୟାବିନେଟ ମଞ୍ଜୁରି
      Posted On: 22 FEB 2017 7:32PM by PIB Bhubaneshwar


    


    ଭାରତ ସରକାରଙ୍କ ଅଧୀନ ରାଷ୍ଟ୍ରାୟ ତ୍ତ ଉଦ୍ୟୋଗ ଏସଜେଭିଏନ୍ ଲିଃ ପକ୍ଷରୁ ନେପାଳରେ ଥିବା ଜଳ ବିଦ୍ୟୁତ ପ୍ରକଳ୍ପ ଅରୁଣ-3ରେ ପୁଞ୍ଜି ନିବେଶ କରିବା ପ୍ରସ୍ତାବକୁ କେନ୍ଦ୍ର କ୍ୟାବିନେଟ ଅନୁମୋଦନ କରିଛନ୍ତି । ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋ ଦୀ ଙ୍କ ଅଧ୍ୟକ୍ଷତାରେ ଅନୁଷ୍ଠିତ ଆର୍ଥି କ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି ବୈଠକରେ ଏହି ପ୍ରସ୍ତାବକୁ ମଞ୍ଜୁରି ମିଳିଛି । 900 ମେଗାୱାଟ୍ କ୍ଷମତା ବିଶିଷ୍ଟ ଅରୁଣ-3 ଜଳ ବିଦ୍ୟୁତ ପ୍ରକଳ୍ପର ମୋଟ ବ୍ୟୟ ଅଟକଳ 5723.72 କୋଟି ଟଙ୍କା । 2015 ଦର ଅନୁଯାୟୀ ଏହି ପ୍ରକଳ୍ପରେ ନିବେଶ କରାଯିବ । ଏହି ପ୍ରକଳ୍ପ ନିର୍ମାଣ ଶେଷ କରିବାର ସମୟସୀମା ଆର୍ଥିକ ସମାପନ ଅବଧିର 60 ମାସ ମଧ୍ୟରେ ରଖାଯାଇଛି । ଯାହାକି ଚଳିତ ବର୍ଷ ସେପ୍ଟେମ୍ବର ମଧ୍ୟରେ ରହିଛି । ଏହି ପ୍ରକଳ୍ପ କାର୍ଯ୍ୟକାରୀ କରିବା ଲାଗି ଏସଜେଭିଏନ୍ ଲିଃ ର ଶତପ୍ରତିଶତ ସହାୟକ କମ୍ପାନୀ ଏସଜେଭିଏନ ଅରୁଣ-3 ପ୍ରକଳ୍ପ ପାୱାର ଡେଭଲପ ମେଣ୍ଟ କମ୍ପାନୀ ପ୍ରା. ଲିଃ ନାମରେ ପୂର୍ବରୁ ନେପାଳରେ ପଞ୍ଜିକୃତ ହୋଇସାରିଛି । ଯାହାକୁ ପ୍ରକଳ୍ପ କାର୍ଯ୍ୟକାରୀ ସଂସ୍ଥା ଭାବେ ଅନୁମତି ମିଳିସାରିଛି । ଏହି ପ୍ରକଳ୍ପ ପାଇଁ ନେପାଳୀ କ ର୍ତ୍ତୃ ପକ୍ଷଙ୍କ ଦ୍ୱାରା କରାଯାଇଥିବା କାର୍ଯ୍ୟ କିମ୍ବା ଚାଲିଥିବା କାର୍ଯ୍ୟ ସେଂଟ୍ରାଲ ଇଲେକ୍ଟ୍ରିସିଟି ଅଥରିଟି (ସିଇଏ)ର ଅନୁମୋଦନ କ୍ରମେ ପୂର୍ବପରି ଅପରିବ ର୍ତ୍ତି ତ ରହିବ ଏବଂ ପ୍ରକଳ୍ପର ଆବଶ୍ୟକତା ଅନୁଯାୟୀ ଏଥିରେ ହ୍ରାସ କରାଯିବ ।


    ନେପାଳର ସଙ୍ଖୁୱାସଭା ଜିଲ୍ଲାରେ ଥିବା ଅରୁଣ ନଦୀରେ ଏହି ପ୍ରକଳ୍ପ ନିର୍ମାଣ କରାଯାଉଛି । ଏହି ନଦୀ ଉପରେ 70 ମିଟର ଉଚ୍ଚତାବିଶିଷ୍ଟ କଙ୍କ୍ରିଟ୍ ଡ୍ୟାମ ଏବଂ 11.74 କି ଲୋ ମି ଟର ଲମ୍ବ ହେଡରେସ ଟନେଲ୍ ନିର୍ମାଣ କରାଯାଇଛି । ଏଥିରେ ଏକ ଭୂତଳ ବିଦ୍ୟୁତ ଉତ୍ପାଦନ ଗୃହ ରହିଛି ଯେଉଁଥିରେ 225 ମେଗାୱାଟ୍ ବିଦ୍ୟୁତଶକ୍ତି କ୍ଷମତା ବିଶିଷ୍ଟ 4ଟି ଜେନେରେଟର ରହିଛି ।


    ବିଶ୍ୱସ୍ତରୀୟ ନିଲାମ ପ୍ରକ୍ରିୟାରେ ଭାଗ ନେଇ ଏସଏଜେଭିଏନ୍ ଲିଃ ଏହି ପ୍ରକଳ୍ପକୁ ହାତେଇଥିଲା । ଏଥିପାଇଁ ନେପାଳ ସରକାର ଏବଂ ଏସଜେଭିଏନ୍ ଲିଃ ମଧ୍ୟରେ ଏକ ବୁଝାମଣାପତ୍ର ସ୍ୱାକ୍ଷରିତ ହୋଇଥିଲା । ଏହି ନଦୀବନ୍ଧ ପ୍ରକଳ୍ପଟିକୁ ନିର୍ମାଣ , ପରିଚାଳନା ଏବଂ ହସ୍ତାନ୍ତର (ବୁଟ୍) ମୋଡ୍ରେ ଏସଜେଭିଏନ୍ ଲିଃ ଅକ୍ତିଆର କରିଛି । 5 ବର୍ଷର ନିର୍ମାଣ ଅବଧିକୁ ମିଶାଇ 30 ବର୍ଷ ପର୍ଯ୍ୟନ୍ତ ଏହା ଏସଜେଭିଏନ୍ ଅଧୀନରେ ପରିଚାଳିତ ହେବ । 25 ବର୍ଷ ପର୍ଯ୍ୟନ୍ତ ଏହି ପ୍ରକଳ୍ପରୁ ନେପାଳ ସରକାର 21.9 ପ୍ରତିଶତ ବିଦ୍ୟୁତ ମାଗଣାରେ ପାଇବେ । ଏହାଛଡ଼ା ଭାରତ ଏବଂ ନେପାଳରେ 3 ହଜାରରୁ ଉର୍ଦ୍ଧ୍ଵ ଲୋକଙ୍କୁ ନିଯୁକ୍ତି ମିଳିବ ।


    ଭାର ତ ଏହି ପ୍ରକଳ୍ପରୁ ବଳକା ବିଦ୍ୟୁତ ପାଇବ । ଦେଶରେ ବିଦ୍ୟୁତ ଶକ୍ତି ଚାହିଦା ମେଂଟାଇପାରିବ । ସେହିପରି ଏ ପ୍ରକଳ୍ପ ଦ୍ୱାରା ଭାରତ ଏବଂ ନେପାଳ ମଧ୍ୟରେ ଅର୍ଥନୈତିକ ସମ୍ପର୍କ ଆହୁରି ସୁଦୃଢ଼ ହେବ ।


    **********

    

    
    (Release ID: 1483233) Visitor Counter : 3