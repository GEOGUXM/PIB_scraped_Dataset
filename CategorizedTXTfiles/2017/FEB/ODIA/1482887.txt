      କ୍ୟାବିନେଟ

      ଅନ୍ତରାଷ୍ଟ୍ରୀୟ ଶୁଷ୍କାଞ୍ଚଳ କୃଷି ଗବେଷଣା କେନ୍ଦ୍ର ଦ୍ଵାରା ମଧ୍ୟପ୍ରଦେଶର ସେହୋର, ଅମଲାହାଠାରେ ଶିମ୍ବଜାତୀୟ ଖାଦ୍ୟ ଗବେଷଣା ପ୍ଲାଟଫର୍ମ ସ୍ଥାପନ ପ୍ରସ୍ତାବକୁ କ୍ୟାବିନେଟ ମଞ୍ଜୁରି, ପଶ୍ଚିମବଙ୍ଗ ଓ ରାଜସ୍ଥାନରେ ପ୍ରତିଷ୍ଠା କରାଯିବ ଶାଖା କେନ୍ଦ୍ର
      Posted On: 15 FEB 2017 6:35PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କେନ୍ଦ୍ର କ୍ୟାବିନେଟ ବୈଠକରେ ମଧ୍ୟପ୍ରଦେଶର ସେହୋର, ଅମଲାହାଠାରେ ଅନ୍ତରାଷ୍ଟ୍ରୀୟ ଶୁଷ୍କାଞ୍ଚଳ କୃଷି ଗବେଷଣା କେନ୍ଦ୍ର (ICARDA) ଦ୍ୱାରା ଶିମ୍ବଜାତୀୟ ଖାଦ୍ୟ ଗବେଷଣା ପ୍ଲାଟଫର୍ମ (FRLP) ସ୍ଥାପନ ପ୍ରସ୍ତାବକୁ ଅନୁମୋଦନ ମିଳିଛି । ଏଥିସହ ଏହି କେନ୍ଦ୍ରର ଶାଖା ପଶ୍ଚିମବଙ୍ଗ ଓ ରାଜସ୍ଥାନରେ ଦ୍ୱିତୀୟ ପର୍ଯ୍ୟାୟରେ ପ୍ରତିଷ୍ଠା କରାଯିବ ।
    
    ଏହି କେନ୍ଦ୍ର ନିମନ୍ତେ ଏକରକୁ ଏକଟଙ୍କା ମୂଲ୍ୟରେ 70.99 ହେକ୍ଟର (175.42 ଏକର) ଜମି ସେହୋରର ଅମଲାହା ଫାର୍ମଠାରେ ଆଗାମୀ 30 ବର୍ଷ ପାଇଁ ଲିଜରେ ICARDA ଯୋଗାଇ ଦେବା ନିମନ୍ତେ ଏକ ଚୁକ୍ତିନାମା ସ୍ୱାକ୍ଷରିତ ହୋଇଛି । ଏହାକୁ କ୍ୟାବିନେଟ ବିଧିବଦ୍ଧ ଭାବେ ସ୍ୱୀକୃତି ପ୍ରଦାନ କରିଛନ୍ତି ।
    
    ମିଳିତ ଜାତିସଂଘ ଆଇନ, 1947ର ଧାରା-3 ଅନୁସାରେ ଏହାକୁ ଆନ୍ତର୍ଜାତୀୟ ପର୍ଯ୍ୟାୟର ମାନ୍ୟତା ପ୍ରଦାନ କରାଯିବ । ଭାରତ ସରକାରଙ୍କ କୃଷି ଗବେଷଣା ବିଭାଗ(DARE)କୁ ଏହି ପ୍ଲାଟଫର୍ମ ସ୍ଥାପନ ସମ୍ପର୍କୀତ ସବୁ ନିଷ୍ପତ୍ତି ଗ୍ରହଣ କରିବା ସକାଶେ ପୂର୍ଣ୍ଣକ୍ଷମତାଧିକାର ପ୍ରଦାନ କରାଯାଇଛି । ଏଥିରେ ପରବର୍ତ୍ତୀ ସମୟରେ ହେବାକୁ ଥିବା ବୈଷୟିକ ପରିବର୍ତ୍ତନ ନିମନ୍ତେ କୃଷି ମନ୍ତ୍ରଣାଳୟ ଅଧିକାର ପ୍ରାପ୍ତ । ଏହି ଅନ୍ତରାଷ୍ଟ୍ରୀୟ ସ୍ତରର କୃଷି ଗବେଷଣା କେନ୍ଦ୍ର ପ୍ରତିଷ୍ଠା ଦ୍ୱାରା ଭାରତର ଖାଦ୍ୟ ନିରାପତ୍ତା ଚାଲେଞ୍ଜର ସଫଳ ମୁକାବିଲା କରାଯାଇପାରିବ । FLRPର ଗବେଷଣାଲବଧ ସୁଫଳକୁ ଭାରତ ଯଥାଶୀଘ୍ର କାର୍ଯ୍ୟକାରୀ କରିପାରିବ । ତେଣୁ ଏହା ଏକ ଅନ୍ତରାଷ୍ଟ୍ରୀୟ ମାନର ଗବେଷଣା ଓ ବିକାଶ ପ୍ରତିଷ୍ଠାନ ରୂପେ କାର୍ଯ୍ୟ କରିବ । ଯାହାକି ଏହି କ୍ଷେତ୍ର ସମେତ ଦେଶର କୃଷକମାନଙ୍କ କୃଷି ଉତ୍ପାଦନକ୍ଷମତା ବୃଦ୍ଧିରେ ସହାୟକ ହେବ ।

    
    
    (Release ID: 1482887) Visitor Counter : 3