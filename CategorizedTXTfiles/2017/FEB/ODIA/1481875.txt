      ସଡକ ପରିବହନ ଓ ରାଜପଥ ମନ୍ତ୍ରଣାଳୟ

      • ସ୍ମାର୍ଟ ସହର ପାଇଁ ଆଧୁନିକ ମେଟ୍ରିନୋ, ହାଇପରଲୁପ ପରିବହନ ଯୋଜନା – ଗଡକରୀ
      Posted On: 03 FEB 2017 5:24PM by PIB Bhubaneshwar


    


    · ସ୍ମାର୍ଟ ସହର ପାଇଁ ଆଧୁନିକ ମେ ଟ୍ରି ନୋ , ହାଇପରଲୁପ ପରିବହନ ଯୋଜନା – ଗଡକରୀ


    · ଦୈନିକ 40 କିମି ରାଜମାର୍ଗ ନିର୍ମାଣ ଲକ୍ଷ୍ୟ


    · ସାଗରମାଳା ଅଧୀନରେ 7500 କିମି ବେଳାଭୂମିରେ ଆରମ୍ଭ ହେବ ତଟୀୟ ଜାହାଜ ଚଳାଚଳ ବ୍ୟବସ୍ଥା


    ବଜେଟ 2017-18ରେ ବହୁମୁଖୀ ପରିବହନ ସ୍ଥଳୀ ନିର୍ମାଣର ଆବଶ୍ୟକତାକୁ ଅଗ୍ରାଧୀକାର ଦିଅଯାଇଛି । ଦେଶରେ କ୍ରମବର୍ଦ୍ଧିଷ୍ଣୁ ଶିଳ୍ପାୟନ ଏବଂ ସ୍ମାର୍ଟ ସିଟି ନିର୍ମାଣ କାର୍ଯ୍ୟ ଜୋରସୋରରେ ଚାଲିଥିବାରୁ ବହୁମୁଖୀ ପରିବହନ ସ୍ଥଳୀ ନିର୍ମାଣ ଉପରେ ପ୍ରାଧାନ୍ୟ ଦିଆଯାଉଛି ବୋଲି କେନ୍ଦ୍ର ସଡ଼କ ପରିବହନ , ରାଜମାର୍ଗ ଏବଂ ଜାହାଜ ଚଳାଚଳ ମନ୍ତ୍ରୀ ଶ୍ରୀ ନୀତିନ ଗଡକରୀ କହିଛନ୍ତି । ସେ କହିଛନ୍ତି ଟ୍ରାଫିକରେ ବ୍ୟସ୍ତ ବହୁଳତା ଓ ସହରାଂଚଳ ବାୟୁ ପ୍ରଦୂଷଣ ହ୍ରାସ କରିବା ଏବଂ ଯାତ୍ରୀ ଓ ମାଲ ପରିବହନକୁ ସହଜ , ସୁଲଭ ତଥା ସ୍ୱଳ୍ପ ବ୍ୟୟବହୁଳ କରିବା ଉ ଦ୍ଦେ ଶ୍ୟରେ ଆଧୁନିକ ବହୁମୁଖୀ ପରିବହନ ବ୍ୟବସ୍ଥାର ଆବଶ୍ୟକତା ଉପୁଜିଛି । ଏହାଛଡା ପରିବହନ ବ୍ୟବସ୍ଥାକୁ ସାମଗ୍ରୀକ ଦୃଷ୍ଟିରୁ ଦେଖିବା ସକାଶେ ଯୋଜନା କରାଯାଉଛି । ଜାତୀୟ ସଡ଼କ , ରେଳ ପଥ , ଜଳ ପଥ ଓ ବିମାନ ସେବାକୁ ଏକତ୍ର ମିଶାଇ କିଭଳି ଗୋଟିଏ ଅତ୍ୟାଧୁନିକ ବହୁମୁଖୀ ପରିବହନ ସ୍ଥଳୀରୁ ବାହାରିପାରିବ ସେ ଦିଗରେ ଅଗ୍ରପ୍ରାଧାନ୍ୟ ଦିଆଯାଉଛି ।


    ଏବେ ଅନେକ ଗୁଡିଏ ସହରରେ ବସଷ୍ଟାଣ୍ଡ , ରେଳଷ୍ଟେସନ ଏବଂ ବିମାନ ବନ୍ଦର ପରସ୍ପରଠାରୁ ଅନେକ ଦୂରରେ ରହୁଛି । ଫଳରେ ଯାତ୍ରୀମାନେ ଗୋଟିଏ ପରିବହନ ବ୍ୟବସ୍ଥାରୁ ଅନ୍ୟ ପରିବହନ ପାଇଁ ଯିବାବେଳେ ଅନେକ ସମସ୍ୟା ବିଶେଷ କରି ବ୍ୟସ୍ତବହୁଳ ସଡକ ସମସ୍ୟାର ସମ୍ମୁଖୀନ ହେଉଛନ୍ତି । ଭାରତର ଅନେକ ସହରରେ ଏହିଭଳି ଜଟିଳ ବ୍ୟବସ୍ଥା ରହିଛି । ତେଣୁ ଏହି ସମସ୍ୟାର ଦୂରୀକରଣ ପାଇଁ ବହୁମୁଖୀ ପରିବହନ ସ୍ଥଳୀ ନିର୍ମାଣ ଏବଂ ସାର୍ବଜନୀନ ଦ୍ରୁତଗାମୀ ବୈ ଦ୍ୟୁ ତିକ ପରିବହନ ବ୍ୟବସ୍ଥା ଆରମ୍ଭ କରାଯିବାକୁ ଯୋଜନା ହେଉଛି । କେନ୍ଦ୍ର ସଡକ ପରିବହନ ଓ ରାଜମାର୍ଗ ମନ୍ତ୍ରଣାଳୟ ଏଭଳି କେତେକ ସହର ଚିହ୍ନଟ କରୁଛି ଯେଉଁଠି ବିମାନ ସେବା , ରେଳ ସେବା , ସଡ଼କ ପଥ ଏବଂ ଜଳପଥ ପରିବହନ ସ୍ଥଳୀ ଗୋଟିଏ ସ୍ଥାନରେ ଅତି ନିକଟରେ/ପାଖାପାଖି ଥିବ । ଯଦି ଏଭଳି ଭି ତ୍ତି ଭୂମି ଥାଏ ତାହେଲେ ବହୁମୁଖୀ ଓ ଏକୀକୃତ ପରିବହନ ହବ୍/ସ୍ଥଳୀ ନିର୍ମାଣ ଲାଗି ପଦକ୍ଷେପ ନିଆଯିବ । କେବଳ ସେତିକି ନୁହେଁ ବରଂ ଅତି ଦ୍ରୁତଗାମୀ ମେ ଟ୍ରି ନୋ ( Metrino ) , ମନୋ-ରେଲ ଏବଂ ଭୂତଳ ହାଇପରଲୁପ୍ ପରିବହନ ବ୍ୟବସ୍ଥା ନିର୍ମାଣର ମଧ୍ୟ ପରିକଳ୍ପନା , ଅନୁଧ୍ୟାନ ଓ ପ ରୀ କ୍ଷଣ କରାଯାଉଛି ବୋଲି ଶ୍ରୀ ଗ ଡକରୀ ସୂଚନା ଦେଇଥିଲେ ।


    ଶ୍ରୀ ଗଡକରୀ କହିଛନ୍ତି , ଚଳିତ ବର୍ଷ ମାର୍ଚ୍ଚ ଶେଷ ସୁଦ୍ଧା ଆଉ ଅଧିକ 15 ହଜାର କିଲୋମିଟର ଜାତୀୟ ସଡ଼କ ପଥର ନିର୍ମାଣ ଲାଗି କାର୍ଯ୍ୟାଦେଶ ଦିଆଯିବ । ଏହାଦ୍ୱାରା ରାଜପଥ ନିର୍ମାଣ ବେଗ ଦୈନିକ 30 କିଲୋମିଟରକୁ ବୃଦ୍ଧି ପାଇବ । ତେବେ ତାଙ୍କ ମନ୍ତ୍ରଣାଳୟ ଏହି ହାର ଦୈନିକ 40 କିଲୋମିଟର (ରାଜପଥ ନିର୍ମାଣ) ସ୍ତରକୁ ନେବା ସକାଶେ ଉଦ୍ୟମ କରୁଛି । 2017-18 ବଜେଟରେ ରାଜପଥ ନିର୍ମାଣ ଲାଗି ଆବଶ୍ୟକ ବ୍ୟୟବରାଦରେ 15 ପ୍ରତିଶତ ବୃଦ୍ଧି ଘଟିଛି । ଯାହାକି ଆଉ ନୂଆ ନୂଆ ସଡ଼କ ପ୍ରକଳ୍ପ ହାତକୁ ନେବାକୁ ପ୍ରୋତ୍ସାହନ ମିଳିବ ।


    ଜାହାଜ ଚଳାଚଳ କ୍ଷେତ୍ର ସମ୍ପର୍କରେ ସୂଚନା ଦେଇ ଶ୍ରୀ ଗଡକରୀ କହିଥିଲେ ଏବେ କେନ୍ଦ୍ର ସରକାର ବନ୍ଦରଭି ତ୍ତି କ ବିକାଶ ପ୍ର କ୍ରି ୟାକୁ ଅଗ୍ରାଧିକାର ଦେଉଛନ୍ତି । ଏହା ଦେଶରେ 1 କୋଟି ଚାକିରି ସୁଯୋଗ ସୃଷ୍ଟି କରିବ । ସେଥି ମଧ୍ୟରେ 40 ଲକ୍ଷ ପ୍ରତ୍ୟକ୍ଷ ଏବଂ 60 ଲକ୍ଷ ପରୋକ୍ଷ ନିଯୁକ୍ତି ସୁଯୋଗ ରହିଛି । ଏହାକୁ ଦୃଷ୍ଟିରେ ରଖି ଏବେ ବନ୍ଦରଭି ତ୍ତି କ ସହରଗୁଡିକର ବିକାଶ ଉପରେ ପ୍ରାଧାନ୍ୟ ଦିଆଯାଉଛି । ବନ୍ଦରଗୁଡିକର ଯାନ୍ତ୍ରିକୀକରଣ ଓ ଆଧୁନିକୀକରଣ କାର୍ଯ୍ୟ ହାତକୁ ନିଆଯାଇଛି । ଅଗଭୀର ବନ୍ଦରଗୁଡିକୁ ଆହୁରି ଗଭୀର କରାଯାଉଛି ଯାହା ଫଳରେ ପୋତାଶ୍ରୟ ଗୁଡିକ ବଡ ବଡ ପଣ୍ୟବାହୀ ଓ କ୍ରୁଜ ଜାହାଜକୁ ଆଶ୍ରୟ ଦେଇପାରିବ । ସେହିଭଳି 111ଟି ଚିରସ୍ରୋତା ନଦୀରେ ଜଳପଥର ମଧ୍ୟ ବିକାଶ ସାଧନ କରାଯାଉଛି । ଜାତୀୟ ଜଳପଥ ବିକାଶ କାର୍ଯ୍ୟକ୍ରମ ଅଧୀନରେ ନଦୀଗୁଡିକୁ ଜାହାଜ ଚଳାଚଳ ପାଇଁ ସୁଗମ୍ୟ କରାଯାଉଛି । ଦେଶର 7500 କିଲୋମିଟର ସୁଦୀର୍ଘ ବେଳାଭୂମିର ବିକାଶ ସହ ତଟୀୟ ଜାହାଜ ଚଳାଚଳ ବ୍ୟବସ୍ଥାକୁ ସମୁନ୍ନତ କରାଯିବ । ଜଳପଥରେ ଯାତ୍ରା ସମୟ ହ୍ରାସ ଲାଗି ରୋ-ରୋ( Ro-Ro) ସେବା ଆରମ୍ଭ କରାଯିବ । ସେହିଭଳି ଯାତ୍ରୀ ଓ ମାଲ ପରିବହନ ନିମନ୍ତେ କ୍ରୁଜ୍ ସେବା ଆରମ୍ଭ କରାଯିବ । ରାଷ୍ଟ୍ରୀୟ ସାଗରମାଳା କାର୍ଯ୍ୟକ୍ରମ ଅଧୀନରେ ଏହି ସବୁ କାର୍ଯ୍ୟକ୍ରମ ଗ୍ରହଣ କରାଯାଉଛି ବୋଲି ଶ୍ରୀ ଗଡକରୀ ସୂଚନା ଦେଇଛନ୍ତି ।


    **********

    

    
    (Release ID: 1481875) Visitor Counter : 2