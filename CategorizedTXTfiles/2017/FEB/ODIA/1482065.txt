      ପ୍ରତିରକ୍ଷା ମନ୍ତ୍ରଣାଳୟ

      ହରିଆଣାରେ ଅନୁଷ୍ଠିତ ହେବ ଆନ୍ତର୍ଜାତିକ ସନ୍ତ୍ରାସବାଦ ନିରୋଧୀ ଆଲୋଚନା ଚକ୍ର
      Posted On: 06 FEB 2017 6:32PM by PIB Bhubaneshwar


    ଜାତୀୟ ସୁରକ୍ଷା ପ୍ରହରୀ ବାହିନୀ (ଏନଏସଜି)ଦ୍ୱାରା ହରିଆଣାର ମାନେଶରଠାରେ ଆସନ୍ତାକାଲି ଅନୁଷ୍ଠିତ ହେବାକୁ ଯାଉଛି ୧୭ତମ ଆନ୍ତର୍ଜାତିକ ସନ୍ତ୍ରାସବାଦ ନିରୋଧୀ ଆଲୋଚନା ଚକ୍ର । ଏହି ଆଲୋଚନା ଚକ୍ରରେ କେନ୍ଦ୍ର ସୂଚନା ଏବଂ ପ୍ରଯୁକ୍ତି ରାଷ୍ଟ୍ରମନ୍ତ୍ରୀ କଲୋନେଲ ରାଜ୍ୟବର୍ଦ୍ଧନ ସିଂ ରାଠୋର ମୁଖ୍ୟ ଅତିଥି ଭାବେ ଯୋଗ ଦେବେ ।


    ଜାତୀୟ ଏବଂ ଆନ୍ତର୍ଜାତିକ ସ୍ୱତନ୍ତ୍ର ବାହିନୀକୁ ସନ୍ତ୍ରାସବାଦ ଆହ୍ୱାନର ସମ୍ମୁଖୀନ ହେବା ପାଇଁ ଏବଂ ଉନ୍ନତ ବିସ୍ଫୋରକ ଯନ୍ତ୍ର(ଆଇଡି)ର ବ୍ୟବହାର ସମ୍ବନ୍ଧରେ ସୂଚନା ପ୍ରଦାନ ଏହି ଦୁଇ ଦିନିଆ ଆଲୋଚନା ଚକ୍ରର ଆଭିମୁଖ୍ୟ ହେବ । ସନ୍ତ୍ରାସବାଦକୁ ନେଇ ବିଭିନ୍ନ ଆହ୍ୱାନ ଯଥା ବୃଦ୍ଧି ପାଉଥିବା ଆଇଡି ବିପଦ , ବିଶ୍ୱବ୍ୟାପୀ ସନ୍ତ୍ରାସବାଦୀ ଧମକ , ସନ୍ତ୍ରାସବାଦକୁ ପ୍ରତିହତ କରିବା ପାଇଁ ସାମୁହିକ ଭାବେ ମୁକାବିଲା ଲାଗି ଆନ୍ତର୍ଜାତିକ ସ୍ତରରେ ସହଯୋଗିତା ବୃଦ୍ଧି ଉପରେ ଏହି ଆଲୋଚନା ଚକ୍ର ଗୁରୁତ୍ୱାରୋପ କରିବ । ଏହି କାର୍ଯ୍ୟକ୍ରମ ଅବସରରେ ସନ୍ତ୍ରାସବାଦକୁ ମୁକାବିଲା କରିବା ପାଇଁ ସଦ୍ୟତମ ଉପକରଣଗୁଡ଼ିକୁ ପ୍ରଦର୍ଶିତ କରିବା ପାଇଁ ଏକ ପ୍ରଦର୍ଶନୀର ଆୟୋଜନ କରାଯିବ ।

    

    
    (Release ID: 1482065) Visitor Counter : 2