      ସଂସଦୀୟ ବ୍ୟାପାର ମନ୍ତ୍ରଣାଳୟ

      ସଂସଦର ବଜେଟ ଅଧିବେଶନ-2017 ର ପ୍ରଥମ ପର୍ଯ୍ୟାୟ ଶେଷ ହେଲା
      Posted On: 09 FEB 2017 6:12PM by PIB Bhubaneshwar


    ବଜେଟ ଅଧିବେଶନ - 2017 ଆରମ୍ଭ ହୋଇଥିଲା ଜାନୁଆରୀ 31 , ମଙ୍ଗଳ ବାର ଦିନ । ଏହା ଏପ୍ରିଲ 12 , ବୁଧବାର ଦିନ ଶେଷ ହୋଇଛି । ଫେବୃଆରୀ 9 ତାରିଖରେ ଉଭୟ ଗୃହକୁ 27 ଦିନ ଅର୍ଥାତ୍ 9 ମାର୍ଚ୍ଚ 2017 ପର୍ଯ୍ୟନ୍ତ ମୁଲତବୀ ରଖାଯାଇଛି । ଏହି ବିରତି ସମୟରେ ଷ୍ଟାଣ୍ଡିଂ କମିଟି ବିଭିନ୍ନ ବିଭାଗର ଖର୍ଚ୍ଚ ଦାବି ଉପରେ ଆଲୋଚନା କରିବେ ।


    କେନ୍ଦ୍ର ରସାୟନ , ସାର ଏବଂ ସଂସଦୀୟ ବ୍ୟାପାର ମନ୍ତ୍ରୀ ଅନନ୍ତ କୁମାର କହିଛନ୍ତି ଯେ , ବଜେଟ ଅଧିବେଶନର ପ୍ରଥମ ପର୍ଯ୍ୟାୟରେ ଲୋକସଭା ଏବଂ ରାଜ୍ୟସଭାର 7ଟି ବୈଠକ ହୋଇଥିଲା । ସମୟାନୁସାରେ ଲୋକସଭାରେ 112.65% ଏବଂ ରାଜ୍ୟସଭାରେ 96.75% କାର୍ଯ୍ୟ ହୋଇପାରିଥିଲା । ବଜେଟ ଅଧିବେଶନର ପ୍ରଥମ ପର୍ଯ୍ୟାୟ କାର୍ଯ୍ୟକାଳରେ ଯେଭଳି ସମସ୍ତ ଦଳର ସଦସ୍ୟମାନଙ୍କଠାରୁ ଉତ୍ତମ ସହଯୋଗ ମିଳିପାରିଥିଲା , ଅଧିବେଶନର ଦ୍ୱିତୀୟ ପର୍ଯ୍ୟାୟରେ ମଧ୍ୟ ତାହା ଆଶା କରାଯାଉଛି ବୋଲି ସେ କହିଥିଲେ ।

    ବଜେଟ ଅଧିବେଶନ - 2017ର ଏହି ପର୍ଯ୍ୟାୟ ଥିଲା ବର୍ଷର ପ୍ରଥମ ଅଧିବେଶନ । ଜାନୁଆରୀ 31 ତାରିଖରେ ରାଷ୍ଟ୍ରପତି ଉଭୟ ଗୃହକୁ ସମ୍ମିଳିତ ଭାବେ ଅଭିଭାଷଣ ପ୍ରଦାନ କରିଥିଲେ । ଲୋକସଭାରେ ରାଷ୍ଟ୍ରପତିଙ୍କ ଅଭିଭାଷଣ ଉପରେ ଧନ୍ୟବାଦ ପ୍ରସ୍ତାବ ଆଣିଥିଲେ ଡକ୍ଟର ମହେଶ ଶର୍ମା ଏବଂ ତାହାକୁ ସମର୍ଥନ କରିଥିଲେ ବିରେନ୍ଦ୍ର ସିଂହ । ରାଜ୍ୟସଭାରେ ରବିଶଙ୍କର ଆଣିଥିବା ଧନ୍ୟବାଦ ପ୍ରସ୍ତାବକୁ ସମର୍ଥନ କରିଥିଲେ ଡକ୍ଟର ବିନୟ ପି . ସହସ୍ରବୁଦ୍ଧେ ।


    ଫେବୃଆରୀ 1 ତାରିଖରେ ଗୃହରେ ସାଧାରଣ ବଜେଟ , 2017-18 ଆଗତ ହୋଇଥିଲା । ଏହି ଅଧିବେଶନ କାଳରେ ଲୋକସଭାରେ 8ଟି ବିଧେୟକ ଆଗତ ହୋଇଥିଲା । ଲୋକସଭାରେ 2ଟି ବିଧେୟକ ଗୃହୀତ ହୋଇଥିବା ବେଳେ ରାଜ୍ୟସଭାରେ ଗୋଟିଏ ବିଧେୟକ ଗୃହୀତ ହୋଇଛି ।


    ଆଗତ ହୋଇଥିବା ବିଧେୟକ ଗୁଡ଼ିକ ହେଲା :


    1- ଦ ଫାଇନାନ୍ସ ବିଲ୍ , ୨୦୧୭ , 2 - ଦ ପେମେଣ୍ଟ ଅଫ ୱେଜେସ୍ ( ସଂଶୋଧନ ) ବିଲ୍ - 2017 , 3 - ଦ ସ୍ପେସିଫାଇଡ୍ ବ୍ୟାଙ୍କ ନୋଟ୍ସ ( ସେସେସନ୍ ଅଫ୍ ଲାଇବିଲିଟିଜ୍ ) ବିଲ୍ , 2017 , 4 - ଦ ଇଣ୍ଡିଆନ ଏଇଷ୍ଟିଚ୍ୟୁଟ ଅଫ୍ ମ୍ୟାନେଜମେଣ୍ଟ ବିଲ୍ - 2017 , 5 - ଦ ରିପିଲିଙ୍ଗ ଆଣ୍ଡ ଆମେଣ୍ଡିଂ ମିଲ୍ - 2017 ।


    ଦ ପେମେଂଟଣ୍ଟ ଅଫ ୱେଜେସ୍ ( ସଂଶୋଧନ ) ବିଲ୍ - 2017 ଏବଂ ଦ ସ୍ପେସିଫାଇଡ୍ ବ୍ୟାଙ୍କ ନୋଟ୍ସ ( ସେସେସନ୍ ଅଫ୍ ଲାଇବିଲିଟିଜ୍ ) ବିଲ୍ ଉଭୟ ଲୋକସଭା ଏବଂ ରାଜ୍ୟସଭାରେ ଗୃହୀତ ହୋଇଛି ।


    **********

    

    
    (Release ID: 1482612) Visitor Counter : 2