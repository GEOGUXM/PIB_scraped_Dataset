      ସଂଖ୍ୟାଲଘୁ ବ୍ୟାପାର ମନ୍ତ୍ରଣାଳୟ

      ହୁନର ହାଟକୁ ଉଦ୍ଘାଟନ କଲେ କେନ୍ଦ୍ରମନ୍ତ୍ରୀ ମୁକ୍ତାର ଆବାସ ନକଭୀ
      Posted On: 11 FEB 2017 6:23PM by PIB Bhubaneshwar


    କେନ୍ଦ୍ର ସଂଖ୍ୟାଲଘୁ ବ୍ୟାପାର ରାଷ୍ଟ୍ର ମନ୍ତ୍ରୀ ( ସ୍ୱାଧୀନ ) ଏବଂ ସଂସଦୀୟ ବ୍ୟାପାର ମନ୍ତ୍ରୀ ମୁକ୍ତାର ଆବାସ ନକ୍ଭୀ ହୁନର ହାଟ୍ର ଦ୍ୱିତୀୟ ସଂସ୍କରଣକୁ ଉଦ୍ଘାଟନ କରିଛନ୍ତି । ଦେଶବ୍ୟାପୀ ଥିବା ସଂଖ୍ୟାଲଘୁ ହସ୍ତଶିଳ୍ପୀ / କାରିଗରମାନଙ୍କୁ ପ୍ରୋତ୍ସାହିତ କରିବା ସହ ଜାତୀୟ ଓ ଆନ୍ତର୍ଜାତିକ ବଜାରର ସୁବିଧା ଉପଲବ୍ଧ କରାଇବା ଉଦ୍ଦେଶ୍ୟରେ ହୁନର ହାଟ ଅନୁଷ୍ଠିତ ହେଉଛି । କ୍ରାଫ୍ଟ ଏବଂ କ୍ୟୁସିନ୍ କା ସଙ୍ଗମ ବିଷୟବସ୍ତୁ ସହ ହୁନର ହାଟର ଦ୍ୱିତୀୟ ସଂସ୍କରଣ ଫେବୃଆରୀ 11 ରୁ 26 ତାରିଖ ପର୍ଯ୍ୟନ୍ତ ଦିଲ୍ଲୀର ଷ୍ଟେଟ୍ ଏମ୍ପୋରିଆ କମ୍ପ୍ଲେକ୍ସରେ ଅନୁଷ୍ଠିତ ହେଉଛି ।


    ଉଦ୍ଘାଟନ ଅବସରରେ ଶ୍ରୀ ନକଭୀ କହିଲେ , ଦେଶର ଭିନ୍ନ ଭିନ୍ନ ସ୍ଥାନର ହସ୍ତକଳା ଏବଂ ପାରମ୍ପରିକ ରୋଷେଇ ପ୍ରଣାଳୀ ହୁନର ହାଟରେ ଦେଖିବାକୁ ମିଳୁଛି । ସଂଖ୍ୟାଲଘୁ ବ୍ୟାପାର ମନ୍ତ୍ରାଳୟର ରାଷ୍ଟ୍ରୀୟ ସଂଖ୍ୟାଲଘୁ ବିକାଶ ଓ ଆର୍ଥିକ ନିଗମ ଏବଂ ଓସ୍ତାଦ୍ ( ପାରମ୍ପରିକ କଳାର ବିକାଶ ପାଇଁ ଦକ୍ଷତା ଓ ପ୍ରଶିକ୍ଷଣ ପ୍ରଦାନ ) ଦ୍ୱାରା ଆୟୋଜିତ ହେଉଛି ।


    ଶ୍ରୀ ନକଭୀ କହିଥିଲେ ଯେ , ହୁନର ହାଟରେ 24 ଟି ରାଜ୍ୟ ଏବଂ କେନ୍ଦ୍ରଶାସିତ ଅଞ୍ଚଳରୁ ଶହେ କଳାକାର ଏବଂ 30 ଜଣ ରୋଷେଇ ବିଶେଷଜ୍ଞ ଯୋଗ ଦେଇଛନ୍ତି । ଏଥିରେ 130 ଟି ଷ୍ଟଲ ଖୋଲାଯାଇଛି । ଏଠାରେ ମଧ୍ୟ ଅଛି “ ବବର୍ଚ୍ଚିଖାନା ”, ଯେଉଁଠାରେ କି ଆପଣମାନେ ବିଭିନ୍ନ ରୋଷେଇର ସ୍ୱାଦ ନେଇପାରିବେ ।


    ପ୍ରଥମ ଥର ପାଇଁ ଏହି ପ୍ରଦର୍ଶନୀରେ ମକ୍ରାନା ମାର୍ବଲ ଉତ୍ପାଦ , ସିକରର ବାନ୍ଧେଜ , ରାଜସ୍ଥାନର ମୋଜରି , ତେଲଙ୍ଗାନାର ବନଜାରା ବୁଣା ଉତ୍ପାଦ , ଆଲିଗଡ଼ର ଫୁଲପଟି ହାତ କାମ ଏବଂ ନାଗାଲାଣ୍ଡ ଓ ମିଜୋରାମର ପାରମ୍ପରିକ ହସ୍ତକଳା ଉପଲବ୍ଧ ହେଉଛି ।


    ଏହି ମେଳାରେ13 ଟି ରାଜ୍ୟର ଭିନ୍ନ ଭିନ୍ନ ଖାଦ୍ୟ ମିଳୁଛି , ଯଥା ; ଲକ୍ଷ୍ନୌର ଅବଧି ମୁଗଲାଇ , ରାଜସ୍ଥାନର ଡାଲ ବାଟି ଚୁର୍ମା ଏବଂ ଥାଳି , ପଶ୍ଚିମବଙ୍ଗର ସନ୍ଦେଶ ଓ ରସଗୋଲା , କେରଳର ମାଲାବାରୀ ଖାଦ୍ୟ , ବିହାରର ଲିଟି ଚୋଖା , ମହାରାଷ୍ଟ୍ରର ପୁରାନ - ପୋଲି , ଗୁଜରାଟର ଢୋକଲା ଓ ଜଲେବି ଏବଂ କାଶ୍ମୀରର ସୁସ୍ୱାଦୁ ଖାଦ୍ୟ ।


    ଗତବର୍ଷ ନଭେମ୍ବରରେ ଦିଲ୍ଲୀର ପ୍ରଗତି ମୈଦାନରେ ହୋଇଥିବା ହୁନର ହାଟ ଭଳି ଚଳିତ ବର୍ଷ ହେଉଥିବା ଏହାର ଦ୍ୱିତୀୟ ସଂସ୍କରଣ ମଧ୍ୟ ସଫଳ ହେବ ବୋଲି ଶ୍ରୀ ନକଭୀ ଆଶା ପ୍ରକାଶ କରିଥିଲେ ।


    **********

    

    
    (Release ID: 1482616) Visitor Counter : 2