      ସ୍ୱାସ୍ଥ୍ୟ ଓ ପରିବାର ମନ୍ତ୍ରଣାଳୟ

      ଅନଲାଇନ ଔଷଧ ବିକ୍ରୀ ନିୟନ୍ତ୍ରଣ ବ୍ୟବସ୍ଥା
      Posted On: 07 FEB 2017 11:21AM by PIB Bhubaneshwar


    ଅନଲାଇନ ଔଷଧ ବିକ୍ରୀକୁ ନିୟନ୍ତ୍ରଣ କରିବା ନିମନ୍ତେ ଔଷଧ ପରାମର୍ଶଦାତା କମିଟି (ଡ଼ିସିସି) ପକ୍ଷରୁ ଏକ ଉପ କମିଟି ଗଠନ କରାଯାଇଛି ବୋଲି କେନ୍ଦ୍ର ସ୍ୱାସ୍ଥ୍ୟ ଓ ପରିବାର କଲ୍ୟାଣ ରାଷ୍ଟ୍ରମନ୍ତ୍ରୀ ଶ୍ରୀ ଫଗନ ସିଂହ କୁଲସ୍ତେ କହିଛନ୍ତି । ଆଜି ରାଜ୍ୟସଭାରେ ଏକ ଲିଖିତ ପ୍ରଶ୍ନର ଉତର ଦେଇ ଶ୍ରୀ କୁଲସ୍ତେ କହିଛନ୍ତି ଯେ ଏହି ସବ୍ କମିଟି ଡ଼ିସିସିକୁ ଇତିମଧ୍ୟରେ ତାଙ୍କର ରିପୋର୍ଟ ପ୍ରଦାନ କରିସାରିଛନ୍ତି । ଏହି କମିଟି କରିଥିବା ସୁପାରିଶଗୁଡ଼ିକ ମଧ୍ୟରେ ନିମ୍ନଲିଖିତ ପ୍ରସ୍ତାବମାନ ରହିଛି:


    ୧) ଅନଲାଇନ୍ ଔଷଧ ବିକ୍ରିକୁ ନିୟନ୍ତ୍ରଣ ଏବଂ ମନିଟରିଂ କରିବା ସକାଶେ ଜାତୀୟ ସ୍ତରରେ ପ୍ଲାଟଫର୍ମ ଗଠନ କରାଯିବା ଦରକାର ଯାହାକି ଏକ ନୋଡ଼ାଲ ପ୍ଲାଟଫର୍ମ ଭାବେ କାର୍ଯ୍ୟକରିବ ।

    ୨) ଇ- ଫାର୍ମାସୀମାନଙ୍କୁ ପଞ୍ଜୀକୃତ କରିବା ସକାଶେ ଏକ ବ୍ୟବସ୍ଥାର ବିକାଶ ଘଟାଯିବା ଆବଶ୍ୟକ ।


    ୩) ଇ-ଫାର୍ମସିମାନଙ୍କ ଭୌଗୋଳିକ ସୀମାରେଖା ନିର୍ଦ୍ଧାରଣ ଓ ନିୟନ୍ତ୍ରଣ କରାଯିବା ଦରକାର ।


    ୪) ବର୍ତମାନ ଖୁଚୁରା ବିକ୍ରୟରେ ଲିପ୍ତଥିବା ଲାଇସେନ୍ସଧାରୀମାନେ ଅନଲାଇନ୍ରେ ଔଷଧ ବିକ୍ରୀ କରିବା ସକାଶେ ଜାତୀୟ ପୋର୍ଟାଲରେ ସେମାନଙ୍କ ନାମ ପଂଜୀକୃତ କରିପାରିବେ ।


    ୫) କେତେକ ଧରଣର ଔଷଧ ଯଥା , ନାର୍କୋଟିକ୍ ଏବଂ ସାଇକୋଟ୍ରୋପିକ୍ ଔଷଧ , ଟ୍ରାଙ୍କୁଲାଇଜର , ହାବିଟ୍ଫର୍ମିଂ ଔଷଧ ଏବଂ ସୂଚୀ-୧୦ରେ ଥିବା ଔଷଧ ଯାହାକି ଅପବ୍ୟବହାର ହେବାର ଆଶଙ୍କା ରହିଛି ସେସବୁକୁ ଇ-ଫାର୍ମାସୀଙ୍କ ଦ୍ୱାରା ବିକ୍ରୟରୁ ବାହାରେ ରଖାଯିବା ଉଚିତ । ତେବେ ସମସ୍ତ ପ୍ରକାର ଔଷଧର ବିକ୍ରୟ , ଅନଲାଇନ୍ ବିକ୍ରୟ ଓ ନିୟନ୍ତ୍ରଣ ଡ଼୍ରଗ୍ସ ଆଣ୍ଡ୍ କସମେଟିକ୍ସ ନିୟମାବଳୀ , ୧୯୪୫ ଏବଂ ଏଥିରେ ସମୟାନ୍ତରେ ଘଟାଯାଉଥିବା ସଂଶୋଧନ ବ୍ୟବସ୍ଥା ଅନୁସାରେ ଥିବା ବ୍ୟବସ୍ଥା ଦ୍ୱାରା ନିୟନ୍ତିତ କରାଯାଇଆସୁଛି ବୋଲି ମନ୍ତ୍ରୀ ଶ୍ରୀ କୁଲସ୍ତେ କହିଛନ୍ତି ।


    *****

    

    
    (Release ID: 1482099) Visitor Counter : 2