      ଅର୍ଥ ମନ୍ତ୍ରଣାଳୟ

      ବିମୁଦ୍ରୀକରଣ ଦ୍ୱାରା ବିସ୍ତୃତ, ପାରଦର୍ଶ,ବାସ୍ତବିକ ଜିଡିପି ସାମନାକୁ ଆସିବ : ଜେଟଲୀ, ଅର୍ଥବ୍ୟବସ୍ଥା, ବିକାଶ ଗତିରେ ତୀବ୍ରତା ଆଣିବ ଜିଏସଟି
      Posted On: 01 FEB 2017 8:42PM by PIB Bhubaneshwar


    


    ଅର୍ଥମନ୍ତ୍ରୀ ଶ୍ରୀ ଅରୁଣ ଜେଟଲୀ ସଂସଦରେ 2017-18 ବର୍ଷ ପାଇଁ ସାଧାରଣ ବଜେଟ ଉପସ୍ଥାପନ କରି କହିଥିଲେ ଯେ ବିଗତ ଏକ ବର୍ଷ ମଧ୍ୟରେ ଆମ ଦେଶରେ ଅନେକ ଐତିହାସିକ ଏବଂ ପ୍ରଭାବଶାଳୀ ନୀତିଗତ ନିଷ୍ପତି ନିଆଯାଇଛି । ସେ ଜିଏସ ଟି ନିମନ୍ତେ ସମ୍ବିଧାନ ସଂଶୋଧନ ବିଲ୍ ଗୃହୀତ ହେବା ଏବଂ ନୋଟ ବିମୁଦ୍ରୀକରଣ ଭଳି ଦୁଇଟି ଅତ୍ୟଧିକ ମହତ୍ୱପୂର୍ଣ୍ଣ ନୀତିଗତ ନିଷ୍ପତି ସମ୍ପର୍କରେ ଉଲ୍ଲେଖ କରିଥିଲେ । ସେ କହିଥିଲେ ଯେ ବିକାଶ ଗତିରେ ତୀବ୍ରତା ଆଣିବା , ପ୍ରତିଯୋଗିତା , ଅପ୍ରତ୍ୟକ୍ଷ କରକୁ ସରଳ କରିବା ଲକ୍ଷ୍ୟ ନେଇ ଆମର ଅର୍ଥବ୍ୟବସ୍ଥା ପ୍ରତି ଜିଏସ ଟି ର ଲାଭ ଉପରେ ସଂସଦର ଦୁଇଟି ଗୃହରେ ବ୍ୟାପକ ଚର୍ଚ୍ଚା ଆଲୋଚନା କରାଯାଇସାରିଛି ।


    ଅର୍ଥମନ୍ତ୍ରୀ କହିଥିଲେ ଯେ ବିମୁଦ୍ରୀକରଣ ଦ୍ୱାରା ଏକ ନୂତନ ‘ ସ୍ୱାଭାବିକତା ’ ର ନିର୍ମାଣ ହୋଇଛି ଯେଉଁଥିରେ ମୋଟ ଘରୋଇ ଉତ୍ପାଦ(ଜିଡିପି)ର ବିକାଶ ଦର ତୁଳନାତ୍ମକ ଭାବେ ଅଧିକ ହେବ ତଥା ଅର୍ଥବ୍ୟବସ୍ଥା ଅଧିକ ପାରଦର୍ଶୀ ଏବଂ ବାସ୍ତବିକ ହେବ । ସେ କହିଥିଲେ ଯେ ସରକାରଙ୍କ ଏହି ପଦକ୍ଷେପ ଭ୍ରଷ୍ଟାଚାର , କଳାଧନ , ନକଲି ନୋଟ୍ ଏବଂ ଆତଙ୍କବାଦୀ କାର୍ଯ୍ୟକଳାପକୁ ପାଣ୍ଠି ଯୋଗାଣ ଶେଷ କରିବାର ଏକ ଅଂଶବିଶେଷ । ଅର୍ଥମନ୍ତ୍ରୀ କହିଥିଲେ ଯେ ବିମୁଦ୍ରୀକରଣ ଦ୍ୱାରା ଭ୍ରଷ୍ଟାଚାରରେ ହ୍ରାସ , ଅର୍ଥବ୍ୟବସ୍ଥାର ଅଧିକରୁ ଅଧିକ ଡିଜିଟାଲାଇଜେସନ୍ ଏବଂ ଆର୍ଥିକ ସଂଚୟରେ ବୃଦ୍ଧି ହେବ । ଏହାଦ୍ୱାରା ମୋଟ ଘରୋଇ ଉତ୍ପାଦ(ଜିଡିପି)ରେ ବୃଦ୍ଧି ଏବଂ କର ରାଜସ୍ୱରେ ବୃଦ୍ଧି ହେବାର ସମ୍ଭବନା ରହିଛି ।


    **********

    

    
    (Release ID: 1481664) Visitor Counter : 2