      ସ୍ୱାସ୍ଥ୍ୟ ଓ ପରିବାର ମନ୍ତ୍ରଣାଳୟ

      କେରଳରେ ଏମ୍ସ ପାଇଁ ୪ ସ୍ଥାନ ଚୟନ
      Posted On: 07 FEB 2017 11:25AM by PIB Bhubaneshwar


    କେରଳରେ ଏକ ନୂଆ ଏମ୍ସ ପ୍ରତିଷ୍ଠା କରିବା ପାଇଁ କେରଳ ସରକାର ରାଜ୍ୟର ଚାରିଟି ସ୍ଥାନ ଚୟନ କରିଛନ୍ତି । ସେଗୁଡ଼ିକ ହେଲା ଥିରୁ ଅ ନନ୍ତପୁରମ୍ ର କଟ୍ଟାକଡ଼ା ତାଲୁକ ଏବଂ କାଲ୍ଲକାଡ଼ୁ ଗ୍ରାମ , କୋଟ୍ଟାୟାମ ଜିଲ୍ଲାରେ ଆର୍ପୁକ୍କାରା , ଆଥିରାମପୁଝା ଓ ପେରିମଚାକାଡ଼ୁ ଗ୍ରାମ , ଏର୍ଣ୍ଣାକୁଲମ୍ ଜିଲ୍ଲାର ପାଂଚ ନମ୍ବର ବ୍ଲକ୍ , ୭୧୭/୫ , ବ୍ଲକ୍ ନଂ.୬ , ୩୨୧/୧ ଏବଂ କୋଝିକୋଡ଼େ ଜିଲ୍ଲାର କିନାଲୁର ଓ କନ୍ଥାଲାଡ଼ ଗ୍ରାମ । ଏହି ଚାରିଟି ଜିଲ୍ଲାରେ ଚୟନ କରାଯାଇଥିବା ସ୍ଥାନଗୁଡ଼ିକ ମଧ୍ୟରୁ ଗୋଟିଏ ସ୍ଥାନରେ ନୂତନ ଏମ୍ସ ସ୍ଥାପନ କରାଯିବ । କେନ୍ଦ୍ର ଅର୍ଥମନ୍ତ୍ରୀ ୨୦୧୪-୧୫ ବର୍ଷର ବଜେଟ ସଂସଦରେ ଉପସ୍ଥାପନ କଲାବେଳେ ଆନ୍ଧ୍ରପ୍ରଦେଶ , ପଶ୍ଚିମବଙ୍ଗ , ମହାରାଷ୍ଟ୍ର ଓ ଉତରପ୍ରଦେଶର ପୂର୍ବାଂଚଳରେ ଚାରିଟି ନୂତନ ଏମ୍ସ ପ୍ରତିଷ୍ଠା କରାଯିବା ବିଷୟ ଘୋଷଣା କରିଥିଲେ । ୨୦୧୫-୧୬ ବର୍ଷର ବଜେଟ ପ୍ରସ୍ତାବରେ ଜାମ୍ମୁ-କାଶ୍ମୀର , ପଞ୍ଜାବ , ତାମିଲନାଡ଼ୁ , ହିମାଚଳ ପ୍ରଦେଶ , ଆସାମ ଏବଂ ବିହାରରେ ଛଅଟି ଏମ୍ସ ପ୍ରତିଷ୍ଠା ବିଷୟ ପ୍ରସ୍ତାବ ରଖାଯାଇଥିଲା । ୨୦୧୭-୧୮ ଆର୍ଥିକ ବର୍ଷର ବଜେଟ ଉପସ୍ଥାପନ ବେଳେ ଗୁଜରାଟ ଏବଂ ଝାଡ଼ଖଣ୍ଡରେ ଦୁଇଟି ଏମ୍ସ ପ୍ରତିଷ୍ଠା କରାଯିବାର ପ୍ରସ୍ତାବ ଅର୍ଥମନ୍ତ୍ରୀ ରଖିଛନ୍ତି । ତେବେ ଏହିସବୁ ବର୍ଷର ବଜେଟରେ କେରଳରେ ଏମ୍ସ ପ୍ରତିଷ୍ଠା କରାଯିବାରେ କୌଣସି ପ୍ରସ୍ତାବ ନାହିଁ ବୋଲି କେନ୍ଦ୍ର ସ୍ୱାସ୍ଥ୍ୟ ଓ ପରିବାର କଲ୍ୟାଣ ରାଷ୍ଟ୍ରମନ୍ତ୍ରୀ ଶ୍ରୀ ଫଗନସିଂହ କୁଲସ୍ତେ ଆଜି ରାଜ୍ୟସଭାରେ ଏକ ଲିଖିତ ପ୍ରଶ୍ନର ଉତର ଦେଇ ଏହା କହିଛନ୍ତି ।


    ******

    

    
    (Release ID: 1482100) Visitor Counter : 2