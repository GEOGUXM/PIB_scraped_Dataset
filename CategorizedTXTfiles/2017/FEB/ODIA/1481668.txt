      ଅର୍ଥ ମନ୍ତ୍ରଣାଳୟ

      • ବଜେଟରେ ଭିତିଭୂମି ବିକାଶ ନିମନ୍ତେ ମୋଟ ଆବଂଟନ 3,96,135 କୋଟି ଟଙ୍କା • ବନ୍ଦର, ଦୂରବର୍ତ୍ତୀ ଗ୍ରାମରେ ଉତ୍ତମ ଯୋଗାଯୋଗ ନିମନ୍ତେ ନିର୍ମାଣ ହେବ 2 ହଜାର କିମି ଉପକୂଳ ସଡ଼କ • 2017-18 ବର୍ଷ ସୁଦ୍ଧା 1,50,000 ହଜାରରୁ ଅଧିକ ଗ୍ରାମ ପଂଚାୟତରେ ହାଇସ୍ପିଡ୍ ବ୍ରଡବ୍ୟାଣ୍ଡ ସଂଯୋଗ
      Posted On: 01 FEB 2017 8:46PM by PIB Bhubaneshwar


    


    କେନ୍ଦ୍ର ଅର୍ଥମନ୍ତ୍ରୀ ଶ୍ରୀ ଅରୁଣ ଜେଟଲୀ ଆଜି ସଂସଦରେ ସାଧାରଣ ବଜେଟ ଉପସ୍ଥାପନ କରି କହିଥିଲେ ଯେ 2017-18 ଆର୍ଥିକ ବର୍ଷରେ ମୋଟ 3 , 96 , 135 କୋଟି ଟଙ୍କା ଭି ତ୍ତି ଭୂମି ବିକାଶ ଲାଗି ବ୍ୟୟବରାଦ କରାଯାଇଛି । ସଡ଼କ କ୍ଷେତ୍ରରେ ରାଜପଥ ବିକାଶ ନିମନ୍ତେ ବଜେଟ ବ୍ୟୟବରାଦକୁ 2016-17 ବଜେଟ ତୁଳନାରେ 57 , 976 କୋଟି ଟଙ୍କାରୁ ବୃଦ୍ଧି କରାଯାଇ 2017-18 ରେ 64 ହଜାର 900 କୋଟି ଟଙ୍କା କରିଦିଆଯାଇଛି । ଏହାବ୍ୟତୀତ ବନ୍ଦର ଏବଂ ଆହୁରି ଅଧିକ ଦୂରବ ର୍ତ୍ତୀ ଗ୍ରାମରେ ଉନ୍ନତ ଯୋଗାଯୋଗ ବ୍ୟବସ୍ଥା ନିର୍ମାଣ ଏବଂ ବିକାଶ ନିମନ୍ତେ 2 ହଜାର କିଲୋମିଟର ଲମ୍ବ ଉପକୂଳ ସଂଯୋଗ ସଡ଼କ ଚିହ୍ନଟ କରାଯାଇଛି ।


    ଅର୍ଥମନ୍ତ୍ରୀ କହିଥିଲେ ଯେ 2014-15 ବର୍ଷ ଠାରୁ ଆରମ୍ଭ କରି ଚଳିତ ବର୍ଷ ସୁଦ୍ଧା ପ୍ରଧାନମନ୍ତ୍ରୀ ଗ୍ରାମ ସଡ଼କ ଯୋଜନା ଅନ୍ତର୍ଗତ ନିର୍ମିତ ସଡ଼କ ସହିତ ସର୍ବମୋଟ ପାଖାପାଖି 1.40 ଲକ୍ଷ କିଲୋମିଟର ସଡ଼କ ନିର୍ମାଣ କରାଯାଇଛି , ଯାହା ଗତ ତିନି ବର୍ଷ ତୁଳନାରେ ବହୁତ ଅଧିକ ।


    ଶ୍ରୀ ଜେଟ ଲୀ ବେସାମରିକ ବିମାନ ଚଳାଚଳ ସମ୍ବନ୍ଧୀୟ ମୌଳିକ ଢାଂଚା ସମ୍ପର୍କରେ ଉଲ୍ଲେଖ କରି କହିଥିଲେ ଯେ ଦ୍ୱିତୀୟ ଶ୍ରେଣୀ ( Tier-2) ସହରରେ ବଛାବଛା ବିମାନବନ୍ଦର ପରିଚାଳନା ଏବଂ ଯତ୍ନନେବାର କାର୍ଯ୍ୟ ପିପିପି (ଘରୋଇ-ସରକାରୀ ଭାଗିଦାରୀ) ଢ଼ାଂଚାରେ କରାଯିବ ।


    ଶ୍ରୀ ଜେଟ ଲୀ ଟେଲିକମ୍ କ୍ଷେତ୍ରରେ ମୌଳିକ ଭି ତ୍ତି ଭୂମି ବିକାଶ ବ୍ୟବସ୍ଥାକୁ ଏକ ମହତ୍ୱପୂର୍ଣ୍ଣ ଅଙ୍ଗ ବୋଲି କହିଥିଲେ । ସେ କହିଥିଲେ ନିକଟରେ କରାଯାଇଥିବା ସ୍ପେକ୍ଟ୍ରମ ନିଲାମୀ ଦ୍ୱାରା ଦେଶରେ ସ୍ପେକ୍ଟ୍ରମ ସମସ୍ୟା ଦୂର ହୋଇପାରିବ । ଏହାଦ୍ୱାରା ଗ୍ରାମୀଣ ଏବଂ ଦୂରବ ର୍ତ୍ତୀ କ୍ଷେତ୍ରରେ ରହୁଥିବା ଲୋକମାନଙ୍କ କଲ୍ୟାଣରେ ମୋବାଇଲ ବ୍ରଡବ୍ୟାଣ୍ଡ ଉପଯୋଗ ହୋଇପାରିବ ଏବଂ ଡିଜିଟାଲ୍ ଇଣ୍ଡିଆକୁ ପ୍ରୋତ୍ସାହନ ମିଳିବ । ଭାରତ ନେଟ୍ ପ୍ରକଳ୍ପ ଅଧିନରେ 10 , 000 କୋଟି ଟଙ୍କା ବ୍ୟୟ କରାଯିବାର ପ୍ରସ୍ତାବ ରହିଛି । ଏବେ 1.55 ଲକ୍ଷ କିଲୋମିଟର ଅପଟିକାଲ ଫାଇବର ଲାଇନ ବିଛା ଯାଇଥିବା ବେଳେ 2017-18 ରେ 1.50 ଲକ୍ଷ ଗ୍ରାମ ପଂଚାୟତକୁ ଦ୍ରୁତତର ବ୍ରୋଡବେଣ୍ଡ ସେବା ଯୋଗାଇ ଦିଆଯିବ । ଏପରିକି ଗ୍ରାମ ପଂଚାୟତଗୁଡିକରେ ୱାଇଫାଇ ହଟସ୍ପଟ ବ୍ୟବସ୍ଥା ସୃଷ୍ଟି କରାଯିବ । ଖୁବଶୀଘ୍ର ଗ୍ରାମାଂଚଳରେ ଡିଜିଟାଲ ବ୍ୟବସ୍ଥାର ବିକାଶ ଲାଗି ଡିଜିଗ୍ରାମ ଅଭିଯାନ ଆରମ୍ଭ କରାଯିବ । ଏହା ମାଧ୍ୟମରେ ଗ୍ରାମାଂଚଳ ଲୋକଙ୍କୁ ଆଧୁନିକ ଟେଲି-ମେଡିସିନ ସୁବିଧା , ଶିକ୍ଷା ଏବଂ ଦକ୍ଷତା କୌଶଳ ବିଷୟରେ ଅଧିକ ଜ୍ଞାନ ମିଳିପାରିବ ।


    *********

    

    
    (Release ID: 1481668) Visitor Counter : 2