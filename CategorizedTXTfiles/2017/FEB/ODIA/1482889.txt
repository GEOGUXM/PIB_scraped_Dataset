      ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି

      ଆବିଷ୍କୃତ କ୍ଷୁଦ୍ର କ୍ଷେତ୍ର ନୀତି ନିଲାମୀ ପ୍ରକ୍ରିୟା – 2016 ମାଧ୍ୟମରେ ଚୁକ୍ତିଭିତ୍ତିକ ତୈଳ କ୍ଷେତ୍ର ପ୍ରଦାନ ପ୍ରସ୍ତାବକୁ କେନ୍ଦ୍ର କ୍ୟାବିନେଟର ସ୍ୱୀକୃତି ପ୍ରଦାନ
      Posted On: 15 FEB 2017 6:42PM by PIB Bhubaneshwar


    ତୈଳ ଓ ପ୍ରାକୃତିକ ବାଷ୍ପ ନିଗମ - ONGC ଏବଂ ଅଏଲ ଇଣ୍ଡିଆ ଲିମିଟେଡ ଦ୍ୱାରା ଆବିଷ୍କୃତ 33ଟି ଭୂପୃଷ୍ଠ ଏବଂ ସାମୁଦ୍ରିକ କ୍ଷୁଦ୍ର ତୈଳ କ୍ଷେତ୍ରକୁ ଚୁକ୍ତିଭିତ୍ତିରେ ପ୍ରଦାନ କରିବା ନିମନ୍ତେ ଥିବା ପ୍ରସ୍ତାବକୁ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ ଅର୍ଥନୈତିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି ବୈଠକରେ ସ୍ୱୀକୃତି ମିଳିଛି । ଏଥି ମଧ୍ୟରେ 23 ଟି ଭୂପୃଷ୍ଠ ଏବଂ 8ଟି ସମୁଦ୍ର ଗର୍ଭସ୍ଥ ଆବିଷ୍କୃତ ତୈଳକ୍ଷେତ୍ର ରହିଛି । ଏହି ସବୁ ତୈଳ କ୍ଷେତ୍ରକୁ ଠିକାରେ ଦିଆଯିବା ଦ୍ୱାରା ତୈଳ କ୍ଷେତ୍ରର ତୁରନ୍ତ ବିକାଶ ଏବଂ ତୈଳ ତଥା ଗ୍ୟାସ ଉତ୍ପାଦନ ବୃଦ୍ଧି ପାଇବ ଯାହାକି ଦେଶର ଶକ୍ତି ସୁରକ୍ଷା ଦିଗରେ ବିଶେଷ ସହାୟକ ହେବ ।
    
    ଏହିସବୁ ତୈଳକ୍ଷେତ୍ର ଦୀର୍ଘ ଦିନରୁ ଆବିଷ୍କୃତ ହୋଇସାରିଛି ଏବଂ ବିଭିନ୍ନ କାରଣରୁ ଯଥା ଦୁର୍ଗମ ସ୍ଥିତି, ସ୍ୱଳ୍ପ ତୈଳ ଓ ବାଷ୍ପ ଗଚ୍ଛିତ ଥିବା ସହ ଅଧିକ ବିକାଶ ମୂଲ୍ୟ, ବୈଷୟିକ ଅସୁବିଧା, ଆର୍ଥିକ କଟକଣା ଇତ୍ୟାଦି ଯୋଗୁ ତାହା କାର୍ଯ୍ୟକ୍ଷମ ହୋଇପାରିନଥିଲା ।
    
    ଏବେ ସୁଦ୍ଧା ଏହି ସବୁ କ୍ଷେତ୍ରରେ ମୋଟ 40 ନିୟୁତ ମେଟ୍ରିକ ଟନ ତୈଳ ଓ 2200 କୋଟି ଘନମିଟର ଗ୍ୟାସ ଉତ୍ତୋଳନ ଯୋଗ୍ୟ ଅବସ୍ଥାରେ ଅଛି ଯାହାକୁ ଆଗାମୀ 15 ବର୍ଷ ମଧ୍ୟରେ ଉତ୍ତୋଳନ କରାଯିବ । ଘରୋଇ ଉତ୍ପାଦନରେ ଏହା ସହାୟକ ହୋଇପାରିଛି ।
    
    ଏହାର ମଞ୍ଜୁରି ସକାଶେ 2015 ସେପ୍ଟେମ୍ବର ମାସରେ କ୍ୟାବିନେଟ 69ଟି କ୍ଷୁଦ୍ର କ୍ଷେତ୍ରକୁ କାର୍ଯ୍ୟକ୍ଷମ ପାଇଁ ସ୍ୱୀକୃତି ପ୍ରଦାନ କରିଥିଲେ । 67 ଟି ଆବିଷ୍କୃତ କ୍ଷୁଦ୍ର ତୈଳ କ୍ଷେତ୍ରକୁ 46 ଟିରେ ମିଶ୍ରଣ ଘଟାଯାଇଛି ଏବଂ ଅନ୍ତରାଷ୍ଟ୍ରୀୟ ନିଲାମୀ ମାଧ୍ୟମରେ ସେସବୁ ଏବେ ଦିଆଯାଇଛି । 34 ଟି କ୍ଷେତ୍ର ଲାଗି ମୋଟ 134ଟି ଆବେଦନ ପତ୍ର ମିଳିଥିଲା । 47ଟି କମ୍ପାନୀ ସେମାନଙ୍କ ଆବେଦନ ପତ୍ର ଦାଖଲ କରିଥିଲେ । ସେଥି ମଧ୍ୟରୁ 43ଟି ଭାରତୀୟ ଓ 4 ଟି ବିଦେଶୀ କମ୍ପାନୀ ଥିଲେ । ରାଜସ୍ୱ ବଣ୍ଟନ ମଡେଲରେ ଏହି ସବୁ ନିଲାମୀ ଆବଣ୍ଟନ କରାଯାଇଛି ।



    
    
    (Release ID: 1482889) Visitor Counter : 3