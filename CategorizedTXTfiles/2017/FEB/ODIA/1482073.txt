      କୋଇଲା ମନ୍ତ୍ରଣାଳୟ

      କୋଇଲା ଖଣିରେ ଦୁର୍ଘଟଣା ରୋକିବା ଲାଗି ପଦକ୍ଷେପ
      Posted On: 06 FEB 2017 6:40PM by PIB Bhubaneshwar


    କୋଇଲା ଖଣିରେ ନିରାପତା ନିଶ୍ଚିତ କରିବା ଲାଗି ଖଣି ନିରାପତା ପ୍ରବର୍ତନ ନିର୍ଦ୍ଦେଶାଳୟ (ଡିଜିଏମଏସ) ତରଫରୁ କୋଇଲା ଖଣି ଆଇନ , ୧୯୫୨ ଏବଂ ଏହା ଅଧୀନରେ ଥିବା ସହାୟକ ନିୟମ କାନୁନଗୁଡ଼ିକୁ ଲାଗୁ କରାଯାଉଛି । ଏହି ବ୍ୟବସ୍ଥାର ପ୍ରଣୟନ କରିବା କୋଇଲା ଖଣି ମାଲିକମାନଙ୍କର ଦାୟିତ୍ୱ । ଆଜି ରାଜ୍ୟସଭାରେ ଏକ ଲିଖିତ ପ୍ରଶ୍ନର ଉତରରେ ଶକ୍ତି , କୋଇଲା , ନୂତନ ଏବଂ ନବୀକରଣ ଯୋଗ୍ୟ ଶକ୍ତି ଓ ଖଣି ରାଷ୍ଟ୍ରମନ୍ତ୍ରୀ ପିୟୁଷ ଗୋୟଲ ଏହା ପ୍ରକାଶ କରିଛନ୍ତି । ଡିଜିଏମଏସର ପଦାଧିକାରୀ , ଶିଳ୍ପ ଏବଂ ଶିକ୍ଷା ପ୍ରତିଷ୍ଠାନମାନଙ୍କର ଅଭିଜ୍ଞତା ଏବଂ ତ୍ରିପାକ୍ଷିକ କମିଟିର ସୁପାରିଶ ଅନୁଯାୟୀ ଡିଜିଏମଏସ ବିଭିନ୍ନ ସମୟାନ୍ତରରେ ଏହି ବ୍ୟବସ୍ଥାର ସମୀକ୍ଷା କରୁଥିବା ମଧ୍ୟ ମନ୍ତ୍ରୀ ପୁନଶ୍ଚ ପ୍ରକାଶ କରିଥିଲେ ।


    ୧) ଭବିଷ୍ୟତରେ ଏହିପରି ଦୁର୍ଘଟଣା ସବୁକୁ ନିୟନ୍ତ୍ରଣ କରିବା ପାଇଁ ସରକାରଙ୍କ ଦ୍ୱାରା ନିମ୍ନଲିଖିତ ପଦକ୍ଷେପ ଗ୍ରହଣ କରାଯାଉଥିବାର ମନ୍ତ୍ରୀ ପ୍ରକାଶ କରିଥିଲେ ।ସମସ୍ତ କୋଇଲା ଖଣିର ନିରାପତା ବ୍ୟବସ୍ଥା ଯାଂଚ କରାଯାଉଛି ।


    ୨) କୋଇଲା ଖଣି କିମ୍ବା କୋଇଲା କମ୍ପାନୀ ଗୁଡ଼ିକର ଆଭ୍ୟନ୍ତରୀଣ ନିରାପତା ସଂଗଠନ (ଆଇଏସଓ)କୁ ସୁଦୃଢ଼ କରାଯାଉଛି ।


    ୩) ଖଣିରେ ନିରାପତାକୁ ନେଇ ସଚେତନତା ବୃଦ୍ଧି ଏବଂ ଏଥିନିମନ୍ତେ ପ୍ରଚାର , ଜାତୀୟ ନିରାପତା ପୁରସ୍କାର (ଖଣି) , ଡିଜିଏମଏସ ଦ୍ୱାରା ଖଣିରେ ନିରାପତା ନେଇ ଜାତୀୟ ସମ୍ମିଳନୀର ଆୟୋଜନ । ଖଣିରେ କାମ କରୁଥିବା କର୍ମଚାରୀଙ୍କ ସୁରକ୍ଷା ନେଇ ଆୟୋଜିତ ଜାତୀୟ ସମ୍ମିଳନୀର ପ୍ରସ୍ତାବ ଅତ୍ୟନ୍ତ ସହାୟକ ହୋଇଥାଏ ।


    ୪) ନିରାପତା ସମ୍ବନ୍ଧରେ ପ୍ରଶିକ୍ଷଣ ଏବଂ ନିରାପତା ସପ୍ତାହ ପାଳନ ଏବଂ ନିରାପତା ଅଭିଯାନ ମାଧ୍ୟମରେ କର୍ମଚାରୀଙ୍କ ଅଂଶଗ୍ରହଣ ଏବଂ ନିରାପତା ବାବଦରେ ସମ୍ବେଦନଶୀଳତା ବୃଦ୍ଧିକୁ ନିଶ୍ଚିତ କରାଯିବ ।


    ୫) ଖଣିରେ ନିରାପତା ସ୍ତର ବୃଦ୍ଧିପାଇଁ ପରିଚାଳକ ଏବଂ ସୁପରଭାଇଜର ମାନଙ୍କ ପାଇଁ ପ୍ରଶିକ୍ଷଣ କାର୍ଯ୍ୟକ୍ରମର ଆୟୋଜନ ।


    ୬) ପ୍ରଶିକ୍ଷକମାନଙ୍କ ତାଲିମ ପାଇଁ ସିଆଇଏଲ “ ଖଣିରେ ନିରାପତା ପରୀକ୍ଷା ଏବଂ ଗବେଷଣା ” ନାମରେ ଏକ ପ୍ରଶିକ୍ଷଣ କାର୍ଯ୍ୟକ୍ରମ କୁଇନ୍ସଲାଣ୍ଡ ସରକାର , ଅଷ୍ଟ୍ରେଲିଆ ସହ ମିଶି ଗ୍ରହଣ କରିବ ।


    ୭) ବିପଦ ଦୂର କରିବା ଏବଂ କର୍ମଚାରୀଙ୍କୁ ସୁରକ୍ଷା ନିଶ୍ଚତ କରିବା ଲକ୍ଷ୍ୟରେ ଡିଜିଏମଏସ ବିପଦ ଆକଳନ କୌଶଳର ପ୍ରୟୋଗ ଉପରେ ଗୁରୁତ୍ୱ ଦେଉଛି ।


    ୮) ଖଣିରେ ନିରାପତା ବିରୋଧି ଅଭ୍ୟାସ ଦୂର କରିବା ପାଇଁ ଡିଜିଏମଏସ ସାଧାରଣ ପରିଚାଳନା ପଦ୍ଧତିର ପ୍ରୟୋଗକୁ ଉତ୍ସାହିତ କରୁଛି ।


    ୯) ‘ ନିରାପତା ହେଉଛି ମୋ ଦାୟିତ୍ୱ ’ ଏହି ଉଦେ୍ଦଶ୍ୟ ବାବଦରେ ଖଣି କର୍ମଚାରୀଙ୍କ ମଧ୍ୟରେ ସଚେତନତା ବୃଦ୍ଧି କରିବା ପାଇଁ ଏକ ସ୍ୱତନ୍ତ୍ର ନିରାପତା ଅଭିଯାନର ଆରମ୍ଭ କରାଯାଇଛି ।


    ୧୦) ବିପଦ ଆଶଙ୍କା ଚିହ୍ନଟ ହୋଇଥିବା ଅଂଚଳରେ ନିରାପତା ଜନିତ କାର୍ଯ୍ୟକାରିତା ପାଇଁ ଡିଜିଏମଏସ ବିଭିନ୍ନ ସମୟରେ ନିର୍ଦ୍ଦେଶାବଳୀ ପ୍ରକାଶ କରିଥାଏ ।


    ୧୧) କୋଇଲା ଖଣି ପାଇଁ ଶ୍ରମ ସୁବିଧା ପୋର୍ଟାଲ ଆଧାରରେ ବିପଦ ଭିତିକ ତଦାରଖ ପଦ୍ଧତିର ପ୍ରଣୟନ ।


    ୧୨) କୋଇଲା ଖଣିରେ କର୍ମଚାରୀଙ୍କ ନିରାପତାରେ ଉନ୍ନତି ଏବଂ ଖଣିକାମ ଚାଲୁରଖିବା ପାଇଁ ଆଉ କେତେକ ଗୁରୁତ୍ୱପୂର୍ଣ୍ଣ ପଦକ୍ଷେପ ହେଲା-ଅନଲାଇନ ନିରାପତା ପର୍ଯ୍ୟବେକ୍ଷଣ କାର୍ଯ୍ୟକ୍ରମ , ଭୂ-ବୈଷୟିକ ପ୍ରକୋଷ୍ଠର ପ୍ରତିଷ୍ଠା , ମାଟିତଳେ ଖଣି ଗ୍ୟାସର ବିଶ୍ଳେଷଣ ଓ ଅନୁସନ୍ଧାନ ପାଇଁ ଗ୍ୟାସ କ୍ରୋମାଟୋଗ୍ରାଫ ସ୍ଥାପନ , ଓଜନଦାର ମାଟିଖୋଳା ଯନ୍ତ୍ରାଂଶଗୁଡ଼ିକର ଧକ୍କା ଦୂର କରିବା ପାଇଁ ସତର୍କ ଯନ୍ତ୍ର ସ୍ଥାପନ , ସମସ୍ତ ଡିଗ୍ରୀ-୩ ବାଷ୍ପୀୟ ଖଣିରେ ପରିବେଶ ସମ୍ବନ୍ଧୀୟ ଟେଲି-ମନିଟରିଂ ବ୍ୟବସ୍ଥାର ବିକାଶ , ଢ଼ାଲୁ ପର୍ଯ୍ୟବେକ୍ଷଣ ପଦ୍ଧତିର ବିକାଶ ଏବଂ ଅତ୍ୟଧିକ ଚାପଗ୍ରସ୍ତ ବେଂଚ ଏବଂ ବ

    
    
    (Release ID: 1482073) Visitor Counter : 2