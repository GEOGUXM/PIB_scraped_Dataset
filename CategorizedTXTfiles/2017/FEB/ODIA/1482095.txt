      ରେଳ ମନ୍ତ୍ରଣାଳୟ

      ଭାରତୀୟ ରେଳବାଇରେ ନଗଦହୀନ ବ୍ୟବସ୍ଥା
      Posted On: 03 FEB 2017 11:01AM by PIB Bhubaneshwar


    ଭାରତୀୟ ରେଳବାଇ ୨୦୧୬ ଏପ୍ରିଲ ମାସ ଠାରୁ ୨୦୧୬ ଡ଼ିସେମ୍ବର ମଧ୍ୟରେ ମୋଟ ରିଜର୍ଭ ଟିକଟ ବୁକିଂର ପ୍ରାୟ ୫୦ ପ୍ରତିଶତ ନଗଦହୀନ ଭାବେ ବୁକିଂ ଜରିଆରେ କରିଛି । ରେଳ ରାଷ୍ଟ୍ରମନ୍ତ୍ରୀ ଶ୍ରୀ ରାଜେନ ଗୋହେନ ଏହି ବିଷୟ ରାଜ୍ୟସଭାରେ ପ୍ରକାଶ କରିଛନ୍ତି । ଏଭଳି ନଗଦହୀନ ବୁକିଂ ଇଂଟରନେଟ ମାଧ୍ୟମରେ କ୍ରେଡ଼ିଟ/ଡ଼େବିଟ କାର୍ଡ଼ ମାଧ୍ୟମରେ କରାଯାଇଛି । ସେହିଭଳି ଏହି ଅବଧି ମଧ୍ୟରେ ମାଲ ପରିବହନ କାରବାରରେ ନଗଦହୀନ କାରବାର ପ୍ରାୟ ୯୯ ପ୍ରତିଶତ ବୃଦ୍ଧି ପାଇଛି ବୋଲି ଶ୍ରୀ ଗୋହେନ କହିଛନ୍ତି । ନଗଦହୀନ କାରବାରକୁ ଅଧିକ ବ୍ୟାପକ କରିବା ଉଦେ୍ଦଶ୍ୟରେ ଷ୍ଟେଟ ବ୍ୟାଙ୍କ ଅଫ ଇଣ୍ଡିଆ ସହଯୋଗରେ ୧୦ , ୦୦୦ ଟି ପଏଂଟ ଅଫ ସେଲ ମେସିନ ଭାରତୀୟ ରେଳବାଇର ବିଭିନ୍ନ ସ୍ଥାନରେ ସ୍ଥାପନ କରାଯିବାକୁ ସ୍ଥିର ହୋଇଛି । ଏହି ମେସିନ ସ୍ଥାପନରେ ନିମ୍ନଲିଖିତ ବିଷୟକୁ ଅଗ୍ରାଧିକାର ପ୍ରଦାନ କରାଯିବ । ସେଗୁଡ଼ିକ ହେଲା: -


    ପିଆରଏସ ଲୋକେସନ , ସହରତଳି ଷ୍ଟେସନଗୁଡ଼ିକର ୟୁଟିଏସ ଲୋକେସନ , ପାର୍ସଲ ଏବଂ ଦ୍ରବ୍ୟ ଆଦି ଯେଉଁଠାରେ ଗ୍ରହଣ କରାଯାଉଥିବ ଏବଂ ଅନ୍ୟ ୟୁଟିଏସ ଲୋକେସନ । ପିଓଏସ ମେସିନଗୁଡ଼ିକ ଜିପିଆରଏସଭିତିକ ହୋଇଥିବାରୁ ଏହିସବୁ ମେସିନକୁ ଚଳାଇବା ପାଇଁ ରେଳବାଇକୁ କୌଣସି ପ୍ରୟାସ କରିବାକୁ ପଡ଼ିବନାହିଁ ବୋଲି ଶ୍ରୀ ଗୋହେନ ସୂଚନା ଦେଇଛନ୍ତି ।

    ******

    

    
    (Release ID: 1482095) Visitor Counter : 2