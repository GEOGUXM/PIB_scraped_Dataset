      ଅର୍ଥ ମନ୍ତ୍ରଣାଳୟ

      ଟିକସଦାତାଙ୍କ ନିମନ୍ତେ କେବଳ ଗୋଟିଏ ପୃଷ୍ଠାର ଆୟକର ରିଟର୍ଣ୍ଣ ଫର୍ମ, ନିଷ୍ଠାର ସହ ଟିକସ ଭରିବା ଲାଗି ଅର୍ଥମନ୍ତ୍ରୀଙ୍କ ଆହ୍ୱାନ
      Posted On: 01 FEB 2017 8:43PM by PIB Bhubaneshwar


    


    କେନ୍ଦ୍ର ଅର୍ଥମନ୍ତ୍ରୀ ଶ୍ରୀ ଅରୁଣ ଜେଟଲୀ 2.5 ଲକ୍ଷ ଟଙ୍କାରୁ 5 ଲକ୍ଷ ଟଙ୍କା ମଧ୍ୟରେ ଆୟ କରୁଥିବା ବ୍ୟକ୍ତିଗତ କରଦାତାଙ୍କ ନିମନ୍ତେ କର ଆଦାୟ ପରିମାଣ 10 ପ୍ରତିଶତରୁ କମାଇ 5 ପ୍ରତିଶତ କରି ଦେଇଛନ୍ତି । ଏହାର ପରିଣାମସ୍ୱରୂପ 5 ଲକ୍ଷ ଟଙ୍କାରୁ କମ୍ ଆୟ କରୁଥିବା ସମସ୍ତ କରଦାତାଙ୍କ ଟିକସ ଦେୟ ପରିମାଣ ଅଧା ହୋଇଯିବ ।


    କେନ୍ଦ୍ର ଅର୍ଥମନ୍ତ୍ରୀ ଶ୍ରୀ ଜେଟଲୀ ଆଜି ସଂସଦରେ ସାଧାରଣ ବଜେଟ 2017-18 ଉପସ୍ଥାପନ କରି କହିଲେ ଯେ କର ଆଦାୟର ବ ର୍ତ୍ତ ମାନ ବୋଝ ମୁଖ୍ୟତଃ ସଚ୍ଚୋଟ କରଦାତା ଏବଂ ବେତନଭୋଗୀ କର୍ମଚାରୀଙ୍କ ଉପରେ ପଡ଼ୁଛି , ଯେଉଁମାନେ ସଠିକ ରୂପେ ନିଜର ଆୟ ଦର୍ଶାଉଛନ୍ତି । ଏଣୁ ବିମୁଦ୍ରୀକରଣ ପରେ ଏହି ବର୍ଗର ଲୋକମାନେ ଟିକସ ବୋଝ କମ୍ ହେବ ବୋଲି ଆଶା କରୁଥିଲେ । ଅର୍ଥମନ୍ତ୍ରୀ ଏହା ମଧ୍ୟ କହିଥିଲେ ଯଦି ନିମ୍ନ ଆୟ ସ୍ଲାବ୍ ନିମନ୍ତେ ଟିକସ ଦର ସାମାନ୍ୟ ରଖାଯିବ , ତା ' ହେଲେ ବହୁତ ଲୋକ କର ପଇଠ ଲାଗି ଆଗେଇ ଆସିବେ । ସେ ଭାରତର ସମସ୍ତ ନାଗରିକମାନଙ୍କୁ ନିବେଦନ କରିଥିଲେ ଯେ ଯଦି ସେମାନଙ୍କର ଆୟ 2.5 ଲକ୍ଷ ଟଙ୍କାରୁ ଆରମ୍ଭ କରି 5 ଲକ୍ଷ ଟଙ୍କା ମଧ୍ୟରେ ସୀମିତ ଏବଂ ସେମାନେ ସବୁଠୁ ନିମ୍ନ ଆୟକର ସୀମା ମଧ୍ୟରେ ଆସୁଛନ୍ତି , ତା ' ହେଲେ ସେମାନେ 5 ପ୍ରତିଶତ ଟିକସ ଦେଇ ରାଷ୍ଟ୍ର ନିର୍ମାଣରେ ଭାଗୀଦାର ହୁଅନ୍ତୁ ।


    କେନ୍ଦ୍ର ଅର୍ଥମନ୍ତ୍ରୀ ଶ୍ରୀ ଜେଟ ଲୀ କହିଥିଲେ ଯେ ସରକାର ଟିକସ ସୀମା ମଧ୍ୟରେ ଏପରି ଲୋକଙ୍କୁ ମଧ୍ୟ ଆଣିବା ଲାଗି ପ୍ରୟାସ କରୁଛନ୍ତି ଯେଉଁମାନେ ଟିକସ ଚୋରି କରୁଛନ୍ତି । ଏଣୁ କର ଆଦାୟ ପରିସୀମା ବୃଦ୍ଧି କରିବା ନିମନ୍ତେ ବ୍ୟବସାୟିକ ଆୟକୁ ବାଦ୍ ଦେଇ ଟିକସଯୋଗ୍ୟ ଆୟ କରୁଥିବା କରଦାତାମାନେ ଆୟକର ରିଟର୍ଣ୍ଣ ଭରିବା ପାଇଁ କେବଳ ଗୋଟିଏ ପୃଷ୍ଠା ବିଶିଷ୍ଟ ଫର୍ମ ଭରିବେ । ସେ କହିଥିଲେ ଯେ ଏହା ବ୍ୟତୀତ ଏହି ଶ୍ରେଣୀର ଯେକୌଣସି ବ୍ୟକ୍ତି , ଯେଉଁମାନେ ପ୍ରଥମ ଥର ଆୟକର ରିଟର୍ଣ୍ଣ ଭରିବେ , ସେମାନଙ୍କୁ ପ୍ରଥମ ବର୍ଷ ସେପର୍ଯ୍ୟନ୍ତ କୌଣସି ଯାଂଚର ସମ୍ମୁଖୀନ ହେବାକୁ ପଡ଼ିବ ନାହିଁ , ଯେପର୍ଯ୍ୟନ୍ତ ଏହାଠାରୁ ଉଚ୍ଚ ମୂଲ୍ୟର କାରବାର ସମ୍ପର୍କରେ କୌଣସି ବିଶେଷ ସୂଚନା ବିଭାଗ ନିକଟରେ ଉପଲବ୍ଧ ହୋଇନଥିବ ।


    ନିଜର ବଜେଟ୍ ଅଭିଭାଷଣରେ ଅର୍ଥମନ୍ତ୍ରୀ ଏହା ମଧ୍ୟ କହିଥିଲେ ଯେ ଲାଭ ପୁନରାବୃ ତ୍ତି କୁ ରୋକିବା ଲାଗି ଲାଭାର୍ଥୀଙ୍କ ଏହି ସମୂହକୁ ମିଳୁଥିବା ଟିକସ ଛାଡ଼ର ବର୍ତମାନ ଲାଭ ସୀମା କମାଇ ଦିଆଯାଇ 25 ଶହ ଟଙ୍କା କରିଦିଆଯାଉଛି , ଯାହା 3.5 ଲକ୍ଷ ଟଙ୍କା ପର୍ଯ୍ୟନ୍ତ ବାର୍ଷିକ ଆୟ କରୁଥିବା କରଦାତାଙ୍କ ନିମନ୍ତେ ଉପଲବ୍ଧ । ଏହି ଦୁଇ ଉପାୟର ମିଶ୍ରିତ ଲାଭ ମିଳିବ । ପ୍ରତିବର୍ଷ 3 ଲକ୍ଷ ଟଙ୍କା ପର୍ଯ୍ୟନ୍ତ ଆୟ କରୁଥିବା ଲୋକମାନଙ୍କ ପାଇଁ ଟିକସ ଦେୟ ଶୂନ୍ୟ ହେବ ଏବଂ 3 ଲକ୍ଷ ଟଙ୍କାରୁ 3.5 ଲକ୍ଷ ଟଙ୍କା ପର୍ଯ୍ୟନ୍ତ ଆୟ କରୁଥିବା ଲୋକମାନେ କେବଳ 25 ଶହ ଟଙ୍କା ଟିକସ ଦେବେ । 5 ଲକ୍ଷ ଟଙ୍କା ପର୍ଯ୍ୟନ୍ତ ଆୟ କରୁଥିବା କରଦାତାମାନଙ୍କ ଟିକସ ଆଦାୟ ପରିମାଣ କମାଇ ଅଧା କରାଯାଇଥିବାରୁ ଏହାର ପରବ ର୍ତ୍ତୀ ସ୍ଲାବ୍ ଆୟ କରୁଥିବା ଲୋକମାନେ 12 , 500 ଟଙ୍କାର ଏକ ସମାନ ଲାଭ ମିଳିବ । ଏହି ଉପାୟର ଫଳସ୍ୱରୂପ ସରକାରଙ୍କ ଉପରେ ଆର୍ଥିକ ବୋଝ ପରିମାଣ 15 , 500 କୋଟି ଟଙ୍କା ହେବ ।


    ତେବେ ଟିକସ ରିହାତି କାରଣରୁ ସରକାର ଯେଉଁ ରାଜସ୍ୱ ହାନି ଭୋଗିବେ , ତା ' ର କିଛି ଭାଗ ପୂରଣ ଲାଗି ବାର୍ଷିକ 50 ଲକ୍ଷ ଟଙ୍କାରୁ 1 କୋଟି ଟଙ୍କା ଆୟ କରୁଥିବା ଲୋକଙ୍କ ଦେୟ ଉପରେ 10 ପ୍ରତିଶତ ସରଚାର୍ଜ ଲାଗୁ କରିବା ଲାଗି ପ୍ରସ୍ତାବ ଦିଆଯାଇଛି । ଏହାଦ୍ୱାରା ସରକାର 2 , 700 କୋଟି ଟଙ୍କାର ଅତିରିକ୍ତ ରାଜସ୍ୱ ପାଇବାର ସମ୍ଭାବନା ରହିଛି ।


    **********

    

    
    (Release ID: 1481666) Visitor Counter : 2