      ରାଷ୍ଟ୍ରପତିଙ୍କ ସଚିବାଳୟ

      ଦକ୍ଷତା ବିକାଶ ଏବଂ ଇଂଟର୍ଣ୍ଣସିପ୍ ପ୍ରଶିକ୍ଷଣ ଶେଷରେ ଗ୍ରାମୀଣ ସ୍ୱେଚ୍ଛାସେବୀଙ୍କ ଦ୍ୱିତୀୟ ବ୍ୟାଚ୍ କୁ ପ୍ରମାଣପତ୍ର ପ୍ରଦାନ
      Posted On: 14 FEB 2017 8:00PM by PIB Bhubaneshwar


    


    ସ୍ମାର୍ଟ ଗ୍ରାମ ଅଭିଯାନ ଅଧିନରେ ରାଷ୍ଟ୍ରପତି ଭବନ ପକ୍ଷରୁ ପୋଷ୍ୟ ଭାବେ ଗ୍ରହଣ କରାଯାଇଥିବା ଗ୍ରାମର ସ୍ୱେଚ୍ଛାସେବୀମାନେ ଦକ୍ଷତା ବିକାଶ ଏବଂ ଇଂଟର୍ଣ୍ଣସିପ୍ କାର୍ଯ୍ୟକ୍ରମ ଅଧୀନରେ ପ୍ରଶିକ୍ଷଣ ନେଇଛନ୍ତି । ଆଜି ଏହି ସ୍ୱେଚ୍ଛାସେବୀମାନଙ୍କୁ ତାଲିମ ପ୍ରମାଣପତ୍ର ରାଷ୍ଟ୍ରପତି ଭବନ ପରିସରରେ ପ୍ରଦାନ କରାଯାଇଛି ।


    ପ୍ରମାଣପତ୍ର ପ୍ରଦାନ କରିବା ପରେ ରାଷ୍ଟ୍ରପତିଙ୍କ ସଚିବ ଶ୍ରୀମତି ଅମିତା ପଲ୍ କହିଥିଲେ ଯେ ରାଷ୍ଟ୍ରପତି ଭବନରେ ପାରମ୍ପରିକ ଚିକିତ୍ସା ପ୍ରଣାଳୀ ସମ୍ପର୍କରେ ଦିଆଯାଇଥିବା ପ୍ରଶିକ୍ଷଣ ‘ ଆୟୁଷ ’ ଆ ନ୍ଦୋ ଳନ ଦିଗରେ ଏକ ବଡ଼ ପ୍ରୟାସ । ରାଷ୍ଟ୍ରପତି ଭବନ ପରିସରରେ ଥିବା ସ୍ୱାସ୍ଥ୍ୟ କ୍ଲିନିକ ରେ ବ ର୍ତ୍ତ ମାନ ସୁଦ୍ଧା 5ଟି ବ୍ୟାଚ କୁ ପ୍ରଶିକ୍ଷଣ ଦିଆଯାଇସାରିଛି । ରୋଗୀଙ୍କ ଉପଚାର କରିବା ଲାଗି ପ୍ରୟାସ କରାଯାଇଛି । ଏଲୋପାଥିକ୍ ପ୍ରଣାଳୀ ସହିତ ପାରମ୍ପରିକ ଚିକିତ୍ସା ପ୍ରଣାଳୀର ମଧ୍ୟ ବ୍ୟବହାର କରାଯିବା ଉପରେ ଗୁରୁତ୍ୱ ଦିଆଯାଇଛି । ଶ୍ରୀମତି ପଲ୍ କହିଥିଲେ ଯେ ପ୍ରଶିକ୍ଷାର୍ଥିମାନେ ସର୍ବଦା ଖୋଲା ମନରେ ଶିକ୍ଷା ଗ୍ରହଣ କରିବା ଆବଶ୍ୟକ , କାରଣ ଶିକ୍ଷା ଗ୍ରହଣ ଏକ ଆଜୀବନ ଧାରା । ଏହି ତାଲିମ୍ କେବଳ ସ୍ୱେଚ୍ଛାସେବୀମାନଙ୍କୁ ନୁହେଁ , ବରଂ ସେମାନେ ଆସିଥିବା ଗ୍ରାମର ଲୋକମାନଙ୍କ ଉପକାରରେ ଲାଗିପାରିବ ବୋଲି ଶ୍ରୀମତି ପଲ୍ ଆଶା ପ୍ରକାଶ କରିଥିଲେ ।


    ଧୌଲିଆ , ଅଲୀପୁର , ହରଚାନ୍ଦପୁର ଏବଂ ରାଜକାମିଓ ଗ୍ରାମରୁ ଆସିଥିବା ସ୍ୱେଚ୍ଛାସେବୀମାନଙ୍କୁ ପାରମ୍ପରିକ ଚିକିତ୍ସା ପ୍ରଣାଳୀ ସମ୍ପର୍କରେ 60 ଦିନ ପର୍ଯ୍ୟନ୍ତ ପ୍ରଶିକ୍ଷଣ ଦିଆଯାଇଥିଲା । ଏହି ପ୍ରଶିକ୍ଷଣରେ ରେଡକ୍ରସ୍ ସୋସାଇଟି ଏବଂ ଜାତୀୟ ଦକ୍ଷତା ବିକାଶ ନିଗମ ସହଯୋଗ କରିଥିଲା । ସମସ୍ତ ପ୍ରଶିକ୍ଷାର୍ଥୀ ସ୍ୱେଚ୍ଛାସେବୀ ରାଷ୍ଟ୍ରପତି ଭବନ ଦ୍ୱାରା ଗ୍ରହଣ କରାଯାଇଥିବା ପୋଷ୍ୟଗ୍ରାମରୁ ଆସିଥିଲେ ।


    **********

    

    
    (Release ID: 1482706) Visitor Counter : 2