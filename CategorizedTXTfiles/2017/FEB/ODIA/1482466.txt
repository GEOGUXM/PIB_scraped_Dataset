      ମାନବ ସମ୍ବଳ ବିକାଶ ମନ୍ତ୍ରଣାଳୟ

      ସ୍ୱରାଷ୍ଟ୍ର ମନ୍ତ୍ରୀ ସିଆରପିଏଫ୍ କଲ୍ୟାଣ ପାଣ୍ଠି ପାଇଁ ଗ୍ରହଣ କଲେ ଏକ କୋଟି ଟଙ୍କାର ଚେକ
      Posted On: 09 FEB 2017 4:14PM by PIB Bhubaneshwar


    କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରୀ ଶ୍ରୀ ରାଜନାଥ ସିଂହ ଆଜି ଏଲଜି ଇଲେକ୍ଟ୍ରୋନିକ୍ସ ଇଣ୍ଡିଆର ପରିଚାଳନା ନିର୍ଦ୍ଦେଶକ କିମ କି ୱାନଙ୍କ ଠାରୁ ସିଆରପିଏଫ କଲ୍ୟାଣ ପାଣ୍ଠି ସକାଶେ ଏକ କୋଟି ଟଙ୍କାର ଚେକ ଗ୍ରହଣ କରିଛନ୍ତି । ଏହି ପାଣ୍ଠି ସେନାବାହିନୀଙ୍କ ପାଇଁ ସଂପୂର୍ଣ୍ଣ ଭାବେ ସମର୍ପିତ । ଏହି ଅବସରରେ ଶ୍ରୀ କିମ କହିଛନ୍ତି ଯେ କମ୍ପାନୀ ପ୍ରତିଷ୍ଠା ହେବାର 20 ତମ ବର୍ଷରେ ଦେଶର ଧନଜୀବନର ସୁରକ୍ଷା ନିମନ୍ତେ ଭାରତୀୟ ସଶସ୍ତ୍ର ସେନାଙ୍କ ତ୍ୟାଗ ଓ ବଳିଦାନକୁ ସଭିଏଁ ପ୍ରଣାମ କରୁଛନ୍ତି । ଏହି ଅନୁଦାନ “ କର ସଲାମ ” ଉଦ୍ୟମର ଅଂଶବିଶେଷ ଯାହାକି କମ୍ପାନୀ ପକ୍ଷରୁ ଚଳିତ ବର୍ଷ ସାଧାରଣତନ୍ତ୍ର ଦିବସ ଅବ୍ୟବହିତ ପୂର୍ବରୁ ଆରମ୍ଭ କରାଯାଇଥିଲା । ଏହି ଅଭିଯାନରେ ସାରା ଦେଶ ଭାରତୀୟ ସଶସ୍ତ୍ର ସେନାନୀଙ୍କୁ ସମ୍ମାନ ଜଣାଇବା ସହ ସେମାନଙ୍କ ନିକଟକୁ ଶୁଭେଚ୍ଛା ବାର୍ତ୍ତାମାନ ଲକ୍ଷ ଲକ୍ଷ ସଂଖ୍ୟାରେ ପଠାଇଥିଲେ । ରେଡ଼ିଓ , ଡ଼ିଜିଟାଲ , ଆଉଟଡୋରର ଏବଂ ଅନ୍ୟାନ୍ୟ କାର୍ଯ୍ୟକ୍ରମ ତଥା ସପିଂ ମଲମାନଙ୍କରେ ଏଭଳି ବାର୍ତ୍ତା ଓ ସମ୍ମାନ ସଂଗ୍ରହ କରିବା ଲାଗି ଏଲଜି ପକ୍ଷରୁ ବିଶେଷ କାର୍ଯ୍ୟକ୍ରମମାନ ଆରମ୍ଭ କରାଯାଇଥିଲା । ଏହା ଜରିଆରେ ମୋଟ 1 ,93,000 ବାର୍ତ୍ତା ସଂଗ୍ରହ କରାଯାଇଥିଲା ।


    **********


    

    
    (Release ID: 1482466) Visitor Counter : 2