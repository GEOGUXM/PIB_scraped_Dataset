      ଅର୍ଥ ମନ୍ତ୍ରଣାଳୟ

      ଅନୁସୂଚିତ ଜାତି, ଜନଜାତି, ସଂଖ୍ୟାଲଘୁ କଲ୍ୟାଣ କ୍ଷେତ୍ରରେ ବଜେଟ ବ୍ୟୟ ବୃଦ୍ଧି, ବରିଷ୍ଠ ନାଗରିକଙ୍କ ନିମନ୍ତେ ଆରମ୍ଭ ହେବ ଆଧାରଭିତ୍ତିକ ପାଇଲଟ ସ୍ମାର୍ଟ କାର୍ଡ ଯୋଜନା
      Posted On: 01 FEB 2017 8:48PM by PIB Bhubaneshwar


    


    କେନ୍ଦ୍ରମନ୍ତ୍ରୀ ଶ୍ରୀ ଅରୁଣ ଜେଟଲୀ ଆଜି ସଂସଦରେ ସାଧାରଣ ବଜେଟ୍ 2017 ଉପସ୍ଥାପନ କରି କହିଥିଲେ ଯେ ସରକାର ଅନୁସୂଚିତ ଜାତି , ଅନୁସୂଚିତ ଜନଜାତି ଏବଂ ସଂଖ୍ୟାଲଘୁ ବର୍ଗର କଲ୍ୟାଣ ଯୋଜନାଗୁଡ଼ିକୁ କାର୍ଯ୍ୟକାରୀ କରିବା ପ୍ରତି ବିଶେଷ ଗୁରୁତ୍ୱ ଦେଉଛନ୍ତି । ବଜେଟ 2017-18 ରେ ଅନୁସୂଚିତ ଜାତି ନିମନ୍ତେ ଆବଂଟିତ ଅର୍ଥର ପରିମାଣ 52 , 393 କୋଟି ଟଙ୍କା କରିଦିଆଯାଇଛି ଯାହା ପୂର୍ବ ବର୍ଷ ତୁଳନାରେ 35 ପ୍ରତିଶତ ଅଧିକ । ଅନୁସୂଚିତ ଜନଜାତିଙ୍କ ନିମନ୍ତେ 31 , 920 କୋଟି ଟଙ୍କାର ବ୍ୟୟ ବରାଦ ଏବଂ ସଂଖ୍ୟାଲଘୁଙ୍କ କଲ୍ୟାଣ ନିମନ୍ତେ ଆବଂଟିତ ଅର୍ଥର ପରିମାଣ 4 , 195 କୋଟି ଟଙ୍କା ରଖାଯାଇଛି । ସରକାର ନୀତି ଆୟୋଗଙ୍କ ଦ୍ୱାରା ଏହି କ୍ଷେତ୍ରରେ ବ୍ୟୟର ପରିଣାମ ଆଧାରିତ ଯାଂଚ ବ୍ୟବସ୍ଥା ଆରମ୍ଭ କରିଛନ୍ତି ।


    ଅର୍ଥମନ୍ତ୍ରୀ ଶ୍ରୀ ଜେଟଲୀ କହିଥିଲେ ଯେ ବରିଷ୍ଠ ନାଗରିକଙ୍କ ନିମନ୍ତେ ଆଧାରଭି ତ୍ତି କ ସ୍ମାର୍ଟ କାର୍ଡ ଆରମ୍ଭ କରାଯିବ । ଯେଉଁଥିରେ ସେମାନଙ୍କ ସ୍ୱାସ୍ଥ୍ୟ ସମ୍ପର୍କିତ ବିବରଣୀ ଲିପିବଦ୍ଧ ରହିବ । 2017-18 ଆର୍ଥିକ ବର୍ଷ ମଧ୍ୟରେ 15 ଟି ଜିଲ୍ଲାରେ ପ୍ରୟୋଗାତ୍ମକ ଯୋଜନା ଜରିଆରେ ଏହାର ଆରମ୍ଭ କରାଯିବ । ବରିଷ୍ଠ ନାଗରିକଙ୍କ ନିମନ୍ତେ ଏଲଆଇସି ଜରିଆରେ ନିଶ୍ଚିତ ପେନସନ୍ ଯୋଜନା ଲାଗୁ କରାଯିବ , ଯେଉଁଥିରେ 10 ବର୍ଷ ପର୍ଯ୍ୟନ୍ତ ପ୍ରତିବର୍ଷ 8 ପ୍ରତିଶତ ରିଟର୍ଣ୍ଣ ଗ୍ୟାରେଂଟି ମିଳିବ ।


    **********

    

    
    (Release ID: 1481669) Visitor Counter : 2