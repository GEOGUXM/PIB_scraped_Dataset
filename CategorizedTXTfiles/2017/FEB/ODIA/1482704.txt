      ନିର୍ବାଚନ ଆୟୋଗ

      ନିର୍ବାଚନ ଦେଖିବା ଲାଗି ରୁଷିଆ, ବାଂଲାଦେଶ, ଇଜିପ୍ଟ, କିର୍ଗିସ୍ତାନ, ନାମିବିୟା ପ୍ରତିନିଧିଙ୍କ ଉତ୍ତରାଖଣ୍ଡ ଗସ୍ତ
      Posted On: 14 FEB 2017 7:55PM by PIB Bhubaneshwar


    


    ରୁଷିଆ , ନାମିବିୟା , କିର୍ଗିସ୍ତାନ , ଇଜିପ୍ଟ ଏବଂ ବାଂଲାଦେଶର ନିର୍ବାଚନ ପରିଚାଳନା ସଂସ୍ଥାର ପ୍ରତିନିଧି ଏବଂ ମୁଖ୍ୟମାନେ ଭାରତରେ ଚାଲିଥିବା ବିଧାନସଭା ନିର୍ବାଚନ ପ୍ରକ୍ରିୟା ଅନୁଧ୍ୟାନ କରିବା ଲାଗି ଆଜି ନୂଆଦିଲ୍ଲୀରେ ପହଂଚିଛନ୍ତି । ଏହି ଦଳରେ ନାମିବିୟା ନିର୍ବାଚନ ଆୟୋଗର ଅଧ୍ୟକ୍ଷ ଏବଂ ଜଣେ କମିଶନର , ଇଜିପ୍ଟ ସୁପ୍ରି ମକୋ ର୍ଟର ଦୁଇ ଜଣ ସଦସ୍ୟ , ରୁଷିୟ ସଂଘର କେନ୍ଦ୍ରୀୟ ନିର୍ବାଚନ ଆୟୋଗ ସଦସ୍ୟ , ବାଂଲାଦେଶ ଓ କିର୍ଗିସ୍ତାନ ନିର୍ବାଚନ ଆୟୋଗର ବରିଷ୍ଠ ପ୍ରତିନିଧିମାନେ ସାମିଲ୍ ଅଛନ୍ତି ।


    ଏହି ପ୍ରତିନିଧି ଦଳ ଗତକାଲି ଭାରତୀୟ ନିର୍ବାଚନ ଆୟୋଗ (ଇସିଆଇ)ଙ୍କୁ ମଧ୍ୟ ସାକ୍ଷାତ କରିଥିଲେ । ଏହି ଅବସରରେ ଏକ ଆଲୋଚନା ଅନୁଷ୍ଠିତ ହୋଇଥିଲା । ଏଥିରେ ଭାରତରେ ନିର୍ବାଚନ ପରିଚାଳନାର ବିଭିନ୍ନ ଦିଗ , ବ ର୍ତ୍ତ ମାନ ଚାଲିଥିବା ବିଧାନସଭା ନିର୍ବାଚନ ପ୍ରସ୍ତୁତିର ମୁଖ୍ୟ ବିଶେଷତ୍ୱ ଆଦି ସମ୍ପର୍କରେ ବ୍ୟାପକ ଆଲୋଚନା କରାଯାଇଥିଲା । ଏହି ଆଲୋଚନାଚକ୍ର ସମୟରେ ଦକ୍ଷିଣ-ଦକ୍ଷିଣ ସହଯୋଗ ଅନ୍ତର୍ଗତ ଅନ୍ତର୍ଜାତୀୟ ସହଯୋଗ ସମ୍ପର୍କରେ ମଧ୍ୟ ଚର୍ଚ୍ଚା କରାଯାଇଥିଲା ।


    ନିର୍ବାଚନ ଆୟୋଗର ବରିଷ୍ଠ ଅଧିକାରୀମାନେ ଏହି ଅନ୍ତର୍ଜାତୀୟ ପ୍ରତିନିଧିମଣ୍ଡଳୀକୁ ଭାରତରେ ବ୍ୟବହୃତ ହେଉଥିବା ନିର୍ବାଚନୀ ପ୍ରଯୁକ୍ତି ବିଶେଷ କରି ଇଲେକ୍ଟ୍ରୋନିକ୍ସ ଭୋଟିଂ ମେସିନ୍ (ଇଭିଏମ୍)ର ଉପଯୋଗ ଏବଂ ଭୋଟର ଭେରିଫିକେସନ୍ ପେପର ଅଡିଟ୍ ଟ୍ରାଏଲ୍ (ଭିଭିପିଏଟି)ର ଉପଯୋଗିତା ସହିତ ବିଧାନସଭା ନିର୍ବାଚନ ପରିଚାଳନା ବ୍ୟବସ୍ଥାର ସମ୍ପୂର୍ଣ୍ଣ ପ୍ରକ୍ରିୟା ସମ୍ପର୍କରେ ବିସ୍ତୃତ ରୂପରେ ବୁଝାଇଥିଲେ ।


    ଏହା ବ୍ୟତୀତ ସେମାନଙ୍କୁ ନିର୍ବାଚନ ପରିଚାଳନା , ଆଇଟିର ଉପଯୋଗ , ନିର୍ବାଚନୀ ଆଇନ , ବ୍ୟୟ ତଦାରଖ , ଇଭିଏମ୍/ଭିଭିପିଏଟି ଏବଂ ସ୍ୱିପ୍ ସମ୍ପର୍କରେ ସୂଚନା ଦିଆଯାଇଥିଲା । ଏହି ପ୍ରତିନିଧି ଦଳ ଆଜି ଡେରାଡୁନ୍ ଅଭିମୁଖେ ଯାତ୍ରା କରିଛନ୍ତି । ସେମାନେ ଉ ତ୍ତ ରାଖଣ୍ଡରେ ହେଉଥିବା ନିର୍ବାଚନ ପ୍ରସ୍ତୁତି , ମତଦାନ କେନ୍ଦ୍ରକୁ ସାମଗ୍ରୀ ପଠାଯାଉଥିବା ସ୍ଥଳ ତଥା 15 ତାରିଖରେ ଅନୁଷ୍ଠିତ ହେବାକୁ ଥିବା ମତଦାନ କେନ୍ଦ୍ର ମଧ୍ୟ ବୁଲିଦେଖିବେ ।


    ମିଳିତ ଜାତିସଂଘ ବିକାଶ କାର୍ଯ୍ୟକ୍ରମ (ୟୁଏନ ଡି ପି) ଏବଂ ଭାରତୀୟ ନିର୍ବାଚନ ଆୟୋଗ (ଇସିଆଇ)ଙ୍କ ମିଳିତ ସହଯୋଗରେ ଏହି ଅନ୍ତର୍ଜାତୀୟ ପ୍ରତିନିଧି ମଣ୍ଡଳୀ ପାଇଁ ନିର୍ବାଚନ ପର୍ଯ୍ୟବେକ୍ଷଣ କାର୍ଯ୍ୟକ୍ରମର ଆୟୋଜନ କରାଯାଇଛି ।


    ଦକ୍ଷିଣ-ଦକ୍ଷିଣ ସହଯୋଗ ପଦକ୍ଷେପ ଅଧିନରେ ଇସିଆଇ ଏବଂ ୟୁଏନ ଡି ପି ମିଶି ଗତ କିଛିବର୍ଷ ହେବ ନିର୍ବାଚନ ପରିଚାଳନା କ୍ଷେତ୍ରରେ ମିଳିତ ଭାବେ କାର୍ଯ୍ୟ କରି ଆସୁଛନ୍ତି ।


    **********


    

    
    (Release ID: 1482704) Visitor Counter : 3