      ଶ୍ରମ ଓ ନିୟୋଜନ ମନ୍ତ୍ରଣାଳୟ

      ଇପିଏଫ କାର୍ଯ୍ୟ ପରିସର ବୃଦ୍ଧି ଯୋଜନା
      Posted On: 06 FEB 2017 11:14AM by PIB Bhubaneshwar


    କର୍ମଚାରୀ ବୀମା ଯୋଜନାରେ ଅଧିକରୁ ଅଧିକ ସଂଖ୍ୟକ ସରକାରୀ ତଥା ଘରୋଇ ସଂସ୍ଥାର କର୍ମଚାରୀମାନଙ୍କୁ ସାମିଲ କରିବା ନିର୍ମନ୍ତେ ଏକ କର୍ମଚାରୀ ସାମିଲ ଅଭିଯାନ , ୨୦୧୭ ଆରମ୍ଭ କରାଯାଇଛି । ଏହି କାର୍ଯ୍ୟକ୍ରମ ୦୧.୦୧.୨୦୧୭ ଠାରୁ ଆରମ୍ଭ ହୋଇଛି ଏବଂ ତାହା ୩୧.୦୩.୨୦୧୭ ପର୍ଯ୍ୟନ୍ତ ଚାଲିବ ବୋଲି କେନ୍ଦ୍ର ଶ୍ରମ ଓ ନିଯୁକ୍ତି ରାଷ୍ଟମନ୍ତ୍ରୀ ବନ୍ଦାରୁ ଦତାତ୍ରେୟ ଆଜି ଲୋକସଭାରେ ଏକ ଲିଖିତ ପ୍ରଶ୍ନର ଉ ତ୍ତ ର ଦେଇ କହିଛନ୍ତି । ମନ୍ତ୍ରୀ ଶ୍ରୀ ଦତାତ୍ରେୟ କହିଛନ୍ତି ଯେ ଜଣେ କର୍ମନିଯୋକ୍ତା ପୂର୍ବରୁ ଏଥିରେ ସାମିଲ ହୋଇଥାନ୍ତୁ କି ନଥାନ୍ତୁ ତାଙ୍କ ସଂସ୍ଥାର ଯେଉଁ କର୍ମଚାରୀମାନେ ଏଯାବତ ଇପିଏଫ ଯୋଜନାରେ ସାମିଲ ହୋଇନାହାନ୍ତି ଏବଂ ୦୧.୦୪.୨୦୦୯ ଠାରୁ ୩୧.୧୨.୨୦୧୬ ପର୍ଯ୍ୟନ୍ତ ତାହାର କାରଣ ଯାହା ହୋଇଥାଉ ନା କାହିଁକି ସେ ସଂପର୍କୀତ ଘୋଷଣାନାମା ଦେଇ ଏଥିରେ ସାମିଲ ହୋଇପାରିବେ । ତେବେ ଯେଉଁ କର୍ମର୍ଚାରୀମାନେ ଜାନୁଆରୀ ୧ , ୨୦୧୭ସୁଦ୍ଧା ଜୀବିତ ଅଛନ୍ତି ସେମାନଙ୍କ ପାଇଁ ଏହି ବ୍ୟବସ୍ଥା ଲାଗୁ ହେବ । ଏଭଳି କର୍ମଚାରୀମାନଙ୍କ ସଦସ୍ୟତା ସକାଲେ ଇପିଏପ ଏବଂ ଏମପି ଆଇନ , ୧୯୫୨ର ୭ଏ ଧାରା , ଇପିଏପ ଯୋଜନା , ୧୯୫୨ର ଧାରା ୨୬ବି କିମ୍ବା ଇପିଏଫ ଯୋଜନା , ୧୯୯୫ର ଅଷ୍ଟମ ପାରାର ବ୍ୟବସ୍ଥାରେ ସେମାନଙ୍କ ବିରୋଧରେ କୌଣସି କାର୍ଯ୍ୟାନୁଷ୍ଠାନ ଗ୍ରହଣ କରାଯିବ ନାହିଁ । କର୍ମଚାରୀମାନଙ୍କ ସକାଶେ ଇପିଏ ଫ କାଟ ଇଚ୍ଛାଧୀନ କରିବା ନିମନ୍ତେ ଇପି ଏଫ ଏବଂ ଏମପି ଆଇନ ୧୯୫୨ରେ ସଂଶୋଧନ ଆବଶ୍ୟକ ଏବଂ ତାହା ଏପର୍ଯ୍ୟନ୍ତ କରାଯାଇନାହିଁ । ପୁଣି ଏହି ଆଇନରେ ବର୍ତମାନର ମଜୁରୀ ସିଲିଂ ବୃଦ୍ଧି ଲାଗି କୌଣସି ନିଷ୍ପତି ନିଆଯାଇନାହିଁ ବୋଲି ଶ୍ରୀ ଦତାତ୍ରେୟ ସୂଚାଇଛନ୍ତି ।


    *****

    

    
    (Release ID: 1482097) Visitor Counter : 2