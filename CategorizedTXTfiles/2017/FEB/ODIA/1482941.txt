      ଅର୍ଥ ମନ୍ତ୍ରଣାଳୟ

      ଟିକସ ଖିଲାଫକାରୀ କମ୍ପାନୀମାନଙ୍କ ବିରୋଧରେ କଠୋର ଦଣ୍ଡ ବ୍ୟବସ୍ଥା
      Posted On: 10 FEB 2017 12:50PM by PIB Bhubaneshwar


    


    ଟିକସ ଖିଲାଫକାରୀ କମ୍ପାନୀମାନଙ୍କ ବିରୋଧରେ କଠୋର ଦଣ୍ଡ ବ୍ୟବସ୍ଥା ଗ୍ରହଣ କରାଯିବ ବୋଲି ସରକାରଙ୍କ ପକ୍ଷରୁ ଚେତାବନୀ ଦିଆଯାଇଛି । ଏଭଳି ଦଣ୍ଡ ବ୍ୟବସ୍ଥା ମଧ୍ୟରେ ସେମାନଙ୍କ ବ୍ୟାଙ୍କ ଜମାଖାତା ଅଚଳ କରାଯିବା , ସୁପ୍ତ କମ୍ପାନୀମାନଙ୍କ ନାମକୁ ବାଦ୍‌ ଦିଆଯିବା ତଥା ବେନାମୀ କାରବାର (ନିଷେଧ) ସଂଶୋଧନ ଆଇନ , 2016 ଲାଗୁ କରାଯିବା ଆଦି ଅନ୍ତର୍ଭୁକ୍ତ । କେନ୍ଦ୍ର ରାଜସ୍ୱ ସଚିବ ଏବଂ କର୍ପୋରେଟ ବ୍ୟାପାର ସଚିବଙ୍କ ସହ ଅଧ୍ୟକ୍ଷତାରେ ଏକ ଟାସ୍କଫୋର୍ସ ଗଠନ କରାଯିବ ଏବଂ ଏଥିରେ ବିଭିନ୍ନ ନିୟାମକ ମନ୍ତ୍ରଣାଳୟ ତଥା ପ୍ରବର୍ତ୍ତନ ଏଜେ ନ୍ସୀ ମାନଙ୍କ ପ୍ରତିନିଧିମାନେ ସଦସ୍ୟ ରହିବେ । ଟାସ୍କ ଫୋର୍ସ ବିଭିନ୍ନ ଏଜେ ନ୍ସୀ ମାନଙ୍କ ଦ୍ୱାରା ସେଲ୍‌ କମ୍ପାନୀମାନଙ୍କ ବିରୋଧରେ ଗ୍ରହଣ କରାଯାଇଥିବା କାର୍ଯ୍ୟାନୁଷ୍ଠାନ ସଂପର୍କରେ ତର୍ଜମା କରିଦେଖିବେ ।


    ପ୍ରଧାନମନ୍ତ୍ରୀଙ୍କ କାର୍ଯ୍ୟା ଳ ୟଠାରେ ଆଜି ଏହି ପରିପ୍ରେକ୍ଷୀରେ ଏକ ବୈଠକ ଅନୁଷ୍ଠିତ ହୋଇଥିଲା । ଏହି ବୈଠକରେ ବିଭିନ୍ନ ମନ୍ତ୍ରଣାଳୟର ବରିଷ୍ଠ ପଦାଧିକାରୀମାନେ ଯୋଗଦେଇ ଭାରତରେ କାର୍ଯ୍ୟରତ ଟିକସ ଖିଲାଫି କମ୍ପାନୀ (ଯେଉଁ କମ୍ପାନୀମାନେ କୌଣସି କାର୍ଯ୍ୟ ନକରି କେବଳ ଅର୍ଥ ହେରଫେରରେ ଲିପ୍ତ)ସେମାନଙ୍କ କାର୍ଯ୍ୟାବଳୀ ସଂପର୍କରେ ସମୀକ୍ଷା କରିଥିଲେ । ଏହି ଟିକସ ଖିଲାଫି କମ୍ପାନୀମାନଙ୍କୁ କିପରି ଏଭଳି କାର୍ଯ୍ୟରୁ ନିବୃତ୍ତ କରାଯାଇପାରିବ ଏବଂ ସେମାନେ କିଭଳି ଅର୍ଥ ହେରଫେର କରିନପାରିବେ , କର ଫାଙ୍କିନପାରିବେ ଏବଂ ବିଶେଷ କରି ବିମୁଦ୍ରୀକରଣ ପରବର୍ତ୍ତୀ ସମୟରେ କିଭଳି କଳାଟଙ୍କାକୁ ଖୋଜି ବାହାର କରାଯାଇପାରିବ ସେ ସଂପର୍କରେ ପୁଙ୍ଖାନୁପୁଙ୍ଖ ଆଲୋଚନା କରାଯାଇଥିଲା । ଭାରତରେ ପ୍ରାୟ 15 ଲକ୍ଷ ପଞ୍ଜୀ କୃତ କମ୍ପାନୀ ଅଛନ୍ତି ଏବଂ କେବଳ ଛଅ ଲକ୍ଷ କମ୍ପାନୀ ସେମାନଙ୍କର ବାର୍ଷିକ ଆୟକର ପୈଠ କରିଥାନ୍ତି । ଏହା ସ୍ପଷ୍ଟଭାବେ ସୂଚୀତ କରେ ଯେ ବହୁ ସଂଖ୍ୟକ କମ୍ପାନୀ ଆର୍ଥିକ ହେରଫେର କାର୍ଯ୍ୟରେ ଲିପ୍ତ ରହିଛନ୍ତି ।


    ପ୍ରାଥମିକ ସମୀକ୍ଷାରୁ ଜଣାପଡ଼ିଛି ଯେ ସେଲ କମ୍ପାନୀମାନେ ସର୍ବନିମ୍ନ ପେଡ଼-ଅପ୍‌ ପୁଞ୍ଜି ଦେଖାଇଥାନ୍ତି , ଅଧିକ ଅର୍ଥ ଠୁଳ କରିଥାନ୍ତି ଏବଂ ବଳକା ଅଧିକ ପ୍ରିମିୟମ୍‌ ସେୟାର ସେମାନଙ୍କ ହାତରେ ଥାଏ ଯାହାକି ସେମାନେ ଅଣ ପଞ୍ଜୀ କୃତ କମ୍ପାନୀମାନଙ୍କରେ ଖଟାଇଥାନ୍ତି । ଏଥିରୁ ସେମାନେ କୌଣସି ଲାଭ ଦେଖାଇନଥାନ୍ତ , ତେଣୁ ସେମାନଙ୍କ ହାତରେ ପ୍ରଚୁର ନଗଦ ରାଶି ରହିଥାଏ , ଘରୋଇ କମ୍ପାନୀମାନେ ସେହିସବୁ କମ୍ପାନୀର ସର୍ବାଧିକ ଅଂଶଧନ ହାତରେ ରଖିଥାନ୍ତି , ଏହିସବୁ କମ୍ପାନୀ ସ୍ୱଳ୍ପ ବ୍ୟବସାୟ ଓ ଚଳନ୍ତି ଆୟରେ ପରିଚାଳିତ ହୋଇଥାଏ , ସର୍ବନିମ୍ନ ବ୍ୟୟ , ସ୍ଥାୟୀ ଦେୟ ଓ ଷ୍ଟକ୍‌ ଇନ୍‌ ଟ୍ରେଡ଼ରେ ସର୍ବନିମ୍ନ ନିର୍ଦ୍ଧାରିତ ପୁଞ୍ଜି ରହିଥାଏ । ଏହିସବୁ କମ୍ପାନୀମାନଙ୍କର ଏକ ଛୋଟ ନମୁନା ବିଶ୍ଳେଷଣରୁ ଜଣାପଡ଼ିଛି ଯେ ଏହି ହେଡ଼ରେ କମ୍ପାନୀମାନେ ନଭେ ମ୍ବ ର-ଡିସେମ୍ବର ମାସରେ ମୋଟ 1 , 238 କୋଟି ଟଙ୍କା ପୈଠ କରିଛନ୍ତି । ତେଣୁ ଗୁରୁତର ଠକେଇ ତଦନ୍ତ କାର୍ଯ୍ୟାଳୟ ଜାତୀୟ ରାଜକୋଷକୁ ଠକିଥିବା ଅଭିଯୋଗରେ 49ଟି ସେଲ୍‌ କମ୍ପାନୀ ଓ ଅନ୍ୟାନ୍ୟ ଅନୁଷ୍ଠାନମାନଙ୍କ ବିରୋଧରେ ଫୌଜଦାରୀ ମାମଲା ରୁଜୁ କରିଛନ୍ତି । ଆହୁରି ଦେଖାଯାଇଛି ଯେ 559 ଜଣ ଉପକୃତ ହୋଇଥିବା ବ୍ୟକ୍ତିବିଶେଷ 54ଜଣ ପେଶାଦାରଙ୍କ ମାଧ୍ୟମରେ ପ୍ରାୟ 3900 କୋଟି ଟଙ୍କା ଠକିଛନ୍ତି ଓ ସେମାନଙ୍କୁ ଚିହ୍ନଟ କରାଯାଇଛି । ଏଭଳି ତଥ୍ୟ ଏସଆଇଟି , ଆୟକର ବିଭାଗ , ପ୍ରବର୍ତ୍ତନ ନି ର୍ଦ୍ଦେ ଶାଳୟ , ସେବି , ଏବଂ ଭାରତୀୟ ଚାର୍ଟାର୍ଡ଼ ଏ କାଉଣ୍ଟାଣ୍ଟ ପ୍ରତିଷ୍ଠାନକୁ ମଧ୍ୟ ପ୍ରଦାନ କରାଯାଇଛି । ଆୟକର ବିଭାଗ ଏ ଦିଗରେ ଆକଳନ କରିବା କାର୍ଯ୍ୟ ପୁନଃଆରମ୍ଭ କରିଛନ୍ତି ଏବଂ ପ୍ରବର୍ତ୍ତନ ନି ର୍ଦ୍ଦେ ଶାଳୟ ଏ ଦିଗରେ କାର୍ଯ୍ୟାନୁଷ୍ଠାନ ଗ୍ରହଣ କରିଛି । ଅର୍ଥ ହେରଫେର ଆଇନ , 2002 ଅନୁସାରେ ଏହି କାର୍ଯ୍ୟାନୁଷ୍ଠାନ ଗ୍ରହଣ ଆରମ୍ଭ ହୋଇଛି । ଆଇସିଏଆଇ ମଧ୍ୟ ନିଜର କେତେକ ସଦସ୍ୟଙ୍କ ବିରୋଧରେ ଶୃଙ୍ଖଳାଗତ କାର୍ଯ୍ୟାନୁଷ୍ଠାନ ଗ୍ରହଣ କରିଛି । 49ଟି ସେଲ୍‌ କମ୍ପାନୀକୁ ବନ୍ଦ କରିବା ଦିଗରେ କାର୍ଯ୍ୟକ୍ରମ ଗ୍ରହଣ କରାଯାଇଛି । ତେଣୁ ଏହିସବୁ ସେଲ୍‌ କମ୍ପାନୀମାନଙ୍କ ବିରୋଧରେ କଠୋର ଆର୍ଥିକ ଦଣ୍ଡବିଧାନ ଗ୍ରହଣ ଆରମ୍ଭ ହୋଇଛି । ସେଥିମଧ୍ୟରେ ସେମାନଙ୍କ ବ୍ୟା ଙ୍କ ଜମାଖାତାକୁ ଅଚଳ କରିବ , ଏହିସବୁ କମ୍ପାନୀମାନଙ୍କୁ ରଦ୍ଦ କରିବା ଏବଂ ବେନାମୀ କାରବାର ସଂଶୋଧନ ଆଇନ , 2016 ଅଧୀନରେ ସେମାନଙ୍କ ବିରୋଧରେ କାର୍ଯ୍ୟାନୁଷ୍ଠାନ ଗ୍ରହଣ ଆଦି ଅନ୍ତର୍ଭୁକ୍ତ ।


    **********


    

    
    (Release ID: 1482941) Visitor Counter : 2