      ସ୍ୱାସ୍ଥ୍ୟ ଓ ପରିବାର ମନ୍ତ୍ରଣାଳୟ

      ବିଶ୍ଵର ସର୍ବବୃହତ କୃମିନାଶକ ସ୍ୱାସ୍ଥ୍ୟ କାର୍ଯ୍ୟକ୍ରମ
      Posted On: 09 FEB 2017 12:34PM by PIB Bhubaneshwar


    


    ଫେବୃଆରୀ 10 ଜାତୀୟ କୃମିନାଶକ (ଡି-ୱାର୍ମିଂଗ) ଦିବସ ଅବସରରେ 34 କୋଟି ପିଲାଙ୍କୁ କୃମିନାଶକ ବଟିକା ପ୍ରଦାନ କରାଯିବ ବୋଲି ସ୍ୱାସ୍ଥ୍ୟ ଏବଂ ପରିବାର କଲ୍ୟାଣ ସଚିବ ଶ୍ରୀ ସି କେ ମିଶ୍ର କହିଥିଲେ । ଏହି ଦିବସ ବର୍ତ୍ତମାନ ଦୁନିଆର ସର୍ବବୃହତ୍ତ ସାର୍ବଜନିନ ସ୍ୱାସ୍ଥ୍ୟ କାର୍ଯ୍ୟକ୍ରମ । ସେ କହିଥିଲେ ଯେ ଚଳିତ ବର୍ଷ ଏହି ଦିବସରେ 34ଟି ରାଜ୍ୟ ଏବଂ କେନ୍ଦ୍ରଶାସିତ ଅଂଚଳର ସରକାରୀ ଏବଂ ସରକାରୀ ସହାୟତା ପ୍ରାପ୍ତ ସ୍କୁଲ , ଅଙ୍ଗନବାଡି କେନ୍ଦ୍ର ଏବଂ ଘରୋଇ ସ୍କୁଲରେ ପଢୁଥିବା 1-19 ବର୍ଷ ବୟସର ପାଖାପାଖି 34 କୋଟି ପିଲାଙ୍କୁ କୃମିନାଶକ ବଟିକା ପ୍ରଦାନ କରାଯିବ ।


    ସେ କହିଥିଲେ ଯେ ପିଲାମାନଙ୍କ ଶରୀରରୁ ସଂପୂର୍ଣ୍ଣ ଭାବେ କୃମିନାଶ କରିବା ପାଇଁ ଫେବୃଆରୀ 15ରେ ପିଲାମାନଙ୍କର ସ୍ୱଚ୍ଛତା ରକ୍ଷା ଦିବସ ପାଳନ କରାଯିବ । ମାନବ ସମ୍ବଳ ବିକାଶ ମନ୍ତ୍ରଣାଳୟ ଅଧିନରେ ଥିବା ସ୍କୁଲ ଶିକ୍ଷା ଏବଂ ସାକ୍ଷରତା ବିଭାଗ , ମହିଳା ଏବଂ ଶିଶୁ ବିକାଶ ମନ୍ତ୍ରଣାଳୟ ତଥା ପାନୀୟ ଜଳ ଏବଂ ସ୍ୱଚ୍ଛତା ମନ୍ତ୍ରଣାଳୟର ମିଳିତ ଉଦ୍ୟମରେ ଜାତୀୟ କୃମିନାଶକ ଦିବସ ପାଳନ କରାଯାଉଛି । ସେ କହିଥିଲେ ଯେ କେନ୍ଦ୍ର ସ୍ୱାସ୍ଥ୍ୟ ଏବଂ ପରିବାର କଲ୍ୟାଣ ମନ୍ତ୍ରୀ ଶ୍ରୀ ଜେ.ପି. ନଡ୍ଡା ମଧ୍ୟ ଜାତୀୟ କୃମିନାଶକ ଦିବସ ସମ୍ବ ନ୍ଧି ତ ଗୁରୁତ୍ୱପୂର୍ଣ୍ଣ ଦାୟିତ୍ୱ ପାଇଁ ଆବଶ୍ୟକ ସହାୟତା ପ୍ରଦାନ କରିବା ପାଇଁ ସମସ୍ତ ରାଜ୍ୟ/ କେନ୍ଦ୍ରଶାସିତ ଅଂଚଳ ଗୁଡିକର ମୁଖ୍ୟମନ୍ତ୍ରୀ , ରାଜ୍ୟସଭା ଏବଂ ଲୋକସଭା ସଦସ୍ୟମାନଙ୍କୁ ପତ୍ର ଲେଖିଛନ୍ତି । 400 ମିଲିଗ୍ରାମର ଆ ଲବେଣ୍ଡାଜଲ ବଟିକାକୁ ପାଣିରେ ଗୋଳାଇ ପିଲାମାନଙ୍କୁ ପିଆଯାଏ , ଯାହା କୃମିନାଶ କରିବାରେ ଅତ୍ୟନ୍ତ ଲାଭପ୍ରଦ ହୋଇଥାଏ । ବିଶ୍ୱରେ କୃମି ସଂକ୍ରମଣ ରେ ସର୍ବାଧିକ ପ୍ରଭାବିତ ଶିଶୁ ଭାରତରେ ଅଛନ୍ତି । ବିଶ୍ୱ ସ୍ୱାସ୍ଥ୍ୟ ସଂଗଠନ ( WHO ) ଦ୍ୱାରା 2014ରେ କରାଯାଇଥିବା ଆକଳନ ଅନୁସାରେ ଭାରତରେ 1-14 ବର୍ଷ ବୟସର 22 କୋଟିରୁ ଅଧିକ ପିଲାମାନଙ୍କ ମଧ୍ୟରେ କୃମି ସଂକ୍ରମିତ ଥିଲେ । କୃମି ସଂକ୍ରମଣ ହେବା ଦ୍ୱାରା ପିଲାମାନଙ୍କର ଶାରୀରୀକ ବିକାଶ ବାଧାପ୍ରାପ୍ତ ହେବାର ସଂଭାବନା ରହିଛି ।


    **********

    

    
    (Release ID: 1482934) Visitor Counter : 2