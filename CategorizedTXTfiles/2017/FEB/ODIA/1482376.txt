      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ଆତଙ୍କବାଦର ମୁକାବିଲା ପାଇଁ ହରିଆଣାରେ ଅନ୍ତର୍ରାଷ୍ଟ୍ରୀୟ ଆଲୋଚନାଚକ୍ର
      Posted On: 08 FEB 2017 6:09PM by PIB Bhubaneshwar


    ଆତଙ୍କବାଦର ମୁକାବିଲା ପାଇଁ ହରିଆଣାସ୍ଥିତ ମାନେସରରେ ଆୟୋଜିତ 17ତମ ଅନ୍ତର୍ରାଷ୍ଟ୍ରୀୟ ଆଲୋଚନା ଚକ୍ରକୁ କେନ୍ଦ୍ର ସୂଚନା ଏବଂ ପ୍ରସାରଣ ରାଷ୍ଟ୍ର ମନ୍ତ୍ରୀ କର୍ଣ୍ଣଲ ରାଜ୍ୟବର୍ଦ୍ଧନ ସିଂହ ରାଠୋର ଉଦଘାଟନ କରିଛନ୍ତି । ରାଷ୍ଟ୍ରୀୟ ସୁରକ୍ଷା ଗାର୍ଡ ଦ୍ୱାରା ଏହି ଆଲୋଚନାଚକ୍ର ଆୟୋଜିତ ହୋଇଥିଲା ।


    ଏହି ଅବସରରେ କର୍ଣ୍ଣଲ ରାଜ୍ୟବର୍ଦ୍ଧନ ସିଂହ ରାଠୋର କହିଥିଲେ ଯେ ଆତଙ୍କବାଦ ସମଗ୍ର ବିଶ୍ୱ ପାଇଁ ଏକ ବିପଦ ଏବଂ ଏହା କୌ ଣସି ଦେଶର ସୀମା ପର୍ଯ୍ୟନ୍ତ ସୀମିତ ନୁହେଁ । ସେ କହିଥିଲେ ଯେ ଦେଶରେ ଥିବା ସମସ୍ତ ସମ୍ବନ୍ଧିତ ଏଜେନ୍ସୀଗୁଡିକ ମଧ୍ୟରେ ସମୁଚିତ ସହଯୋଗ ରକ୍ଷା କରାଯିବା ଦରକାର । ଏହା ସହିତ ବିଭିନ୍ନ ଦେଶର ଏଜେନ୍ସୀଗୁଡିକ ମଧ୍ୟରେ ଉଚିତ ସମନ୍ୱୟ ରକ୍ଷା କରାଯିବାର ଆବଶ୍ୟକତା ରହିଛି , କାରଣ ସତର୍କ ନ ରହିଲେ ଆତଙ୍କବାଦୀ ଏହାର ଲାଭ ଉଠାଇବେ । ମନ୍ତ୍ରୀ କହିଥିଲେ ଯେ ଏବେ ଆମକୁ ଇମ୍ପ୍ରୁଭାଇଜ୍ଡ ଏକ୍ସପ୍ଲୋସିଭ ଡିଭାଇସ ( IED ) ଉପରେ ଅଧିକ ଗୁରୁତ୍ୱ ପ୍ରଦାନ କରିବା ଦରକାର ।


    ମନ୍ତ୍ରୀ କହିଥିଲେ ଯେ ଗୁଇନ୍ଦା , ସୁରକ୍ଷା ଏବଂ ନିରାପ ତ୍ତା ଦିଗରେ ନୂତନ ଚିନ୍ତା ପାଇଁ ଏହି ଆଲୋଚନାଚକ୍ରରୁ ଯେଉଁ ପରିଣାମ ବାହାରିବ ସେ ବିଷୟରେ ବିଭିନ୍ନ ସଂଗଠନକୁ ଅବଗତ କରାଇବା ଦରକାର । ସେ କହିଥିଲେ ଯେ ଗୁଇନ୍ଦା , ରଣ କୌ ଶଳ ଏବଂ ପ୍ରଯୁକ୍ତିବିଦ୍ୟା ମଧ୍ୟରେ ସମନ୍ୱୟ ରକ୍ଷା କରିବାର ଆବଶ୍ୟକତା ରହିଛି । ଅନ୍ୟ ଦେଶ ସହିତ ସେନାବାହିନୀର ଆଧୁନିକୀକରଣ ପାଇଁ ନିଆଯାଉଥିବା ପଦକ୍ଷେପ ପାଇଁ ସେ ସ୍ୱରାଷ୍ଟ୍ର ମନ୍ତ୍ରଣାଳୟ ଏବଂ ପ୍ରତିରକ୍ଷା ମନ୍ତ୍ରଣାଳୟର ପ୍ରଶଂସା କରିଥିଲେ ।


    ଏହି ଅବସରରେ ମନ୍ତ୍ରୀ ରାଷ୍ଟ୍ରୀୟ ସୁରକ୍ଷା ଗାର୍ଡର ବାର୍ଷିକ ପତି୍ରକା ‘ ଦି ବମ୍ବସେଲ ’ ର ଉଦଘାଟନ କରିଥିଲେ । ଏହି ପୁସ୍ତକରେ 2016 ରେ ବିଶ୍ୱର ବିଭିନ୍ନ ସ୍ଥାନରେ ହୋଇଥିବା ଆଇଇଡି ବିସ୍ଫୋରଣ ବିଷୟରେ ଉଲ୍ଲେଖ କରାଯାଇଛି ।


    ଏହା ପୂର୍ବରୁ କର୍ଣ୍ଣଲ ରାଠୋର 2016 ରେ ହୋଇଥିବା ପଠାଣକୋଟ ଆକ୍ରମଣରେ ପ୍ରାଣ ହରାଇଥିବା ଲେଫ୍ଟନାଂଟ କର୍ଣ୍ଣଲ ନିରଞ୍ଜନ କୁମାରଙ୍କ ସ୍ମୃତିରେ ନିର୍ମାଣ କରାଯାଇଥିବା ନିରଞ୍ଜନ ଅଡିଟୋରିଅମର ଉଦ୍ଘାଟନ କରିଥିଲେ ।


    ଆଲୋଚନାଚକ୍ରର ଦୁଇଟି ଅଧିବେଶନରେ ବିଗତ ଦଶନ୍ଧିରେ ଆଇଇଡି ବିପଦ ଏବଂ ଏହି ବିପଦର ମୁକାବିଲା ପାଇଁ ସହଯୋଗ ଉପରେ ଆଲୋଚନା କରାଯାଇଥିଲା ।


    କେନ୍ଦ୍ର ବୈଦେଶିକ ବ୍ୟାପାର ରାଷ୍ଟ୍ରମନ୍ତ୍ରୀ ଶ୍ରୀ ଏମ.ଜେ ଆକବର ନୂଆଦିଲ୍ଲୀ ସ୍ଥିତ ମାନେକସା ସେଂଟରରେ 17 ତମ ଆଲୋଚନାଚକ୍ରର ଦ୍ୱିତୀୟ ଦିବସରେ ସମ୍ବୋଧନ କରିବେ ।


    ********

    
    
    (Release ID: 1482376) Visitor Counter : 2