      ଜଳ ସମ୍ପଦ ମନ୍ତ୍ରଣାଳୟ

      ନମାମୀ ଗଙ୍ଗେ କାର୍ଯ୍ୟକ୍ରମରେ ଦ୍ରୁତ ପ୍ରଗତି ଆଣିବା ପାଇଁ ସଚିବସ୍ତରୀୟ କମିଟି ଗଠିତ
      Posted On: 08 FEB 2017 6:15PM by PIB Bhubaneshwar


    ନମାମୀ ଗଙ୍ଗେ କାର୍ଯ୍ୟକ୍ରମ କ୍ଷେତ୍ରରେ ଦୃତ ବିକାଶ ଆଣିବା ପାଇଁ କେନ୍ଦ୍ର ଜଳ ସଂଶାଧନ , ନଦୀ ବିକାଶ ଏବଂ ଜଳ ସଂରକ୍ଷଣ ମନ୍ତ୍ରୀ ସୁଶ୍ରୀ ଉମା ଭାରତୀ ସଚିବମାନଙ୍କର ଏକ କମିଟି ଘୋଷଣା କରିଛନ୍ତି । ଫେବୃଆରୀ 8 , 2017 ରେ ନୂଆଦିଲ୍ଲୀଠାରେ ଗଙ୍ଗା ନଦୀ ସଂପର୍କୀତ ଉଚ୍ଚସ୍ତରୀୟ ଟାସ୍କ ଫୋର୍ସର ପ୍ରଥମ ବୈଠକରେ ଅଧ୍ୟକ୍ଷତା କରି ସେ ଘୋଷଣା କରିଛନ୍ତି ଯେ ଜଳ ସଂଶାଧନ , ପରିବେଶ ଓ ଜଙ୍ଗଲ ତଥା ପିଇବା ପାଣି ଏବଂ ପରିମଳ ବିଭାଗର ସଚିବମାନେ ଏହି ସମିତିର ସଦସ୍ୟ ରହିବେ ଏବଂ ପ୍ରତି 15 ଦିନରେ ଥରେ ବୈଠକ ଡକାଯିବ ।


    ନମାମୀ ଗଙ୍ଗେ କାର୍ଯ୍ୟକ୍ରମର ପ୍ରଗତିର ସମୀକ୍ଷା କରି ସୁଶ୍ରୀ ଉମା ଭାରତୀ କହିଥିଲେ ଯେ ଶିକ୍ଷାନୁଷ୍ଠାନଗୁଡିକରେ ପରୀକ୍ଷା ସରିବା ପରେ ଗଙ୍ଗା ନଦୀ ନିକଟବର୍ତ୍ତୀ ସ୍କୁଲ ଏବଂ କଲେଜର ଛାତ୍ରମାନଙ୍କୁ ନିଜ ନିଜ ଅନୁସାରେ ନମାମୀ ଗଙ୍ଗେ କାର୍ଯ୍ୟକ୍ରମରେ ସାମିଲ ହେବା ପାଇଁ ପ୍ରୋତ୍ସାହିତ କରାଯିବାର ଆବଶ୍ୟକତା ରହିଛି । ବିଭିନ୍ନ ରାଜ୍ୟ , ଖାସକରି ଉତ୍ତରାଖଣ୍ଡ ଏବଂ ଉତ୍ତର ପ୍ରଦେଶରୁ ଏନଓସି ପ୍ରମାଣପତ୍ର ହାସଲ କରିବା ଦିଗରେ ହୋଇଥିବା ମନ୍ଥରତାକୁ ନେଇ ଅସନ୍ତୋଷ ବ୍ୟକ୍ତ କରି ସେ କହିଥିଲେ ଯେ ଆମକୁ ଏଥିପ୍ରତି ଅଧିକ ଗୁରୁତ୍ୱ ପ୍ରଦାନ କରିବାର ଆବଶ୍ୟକତା ରହିଛି । ସେ ବିଭିନ୍ନ ରାଜ୍ୟରେ ଜିଲାସ୍ତରରେ ଗଙ୍ଗା କମିଟି ଗଠନ କରିବା ପାଇଁ ଅନୁରୋଧ କରିଛନ୍ତି ।

    ଏହି କାର୍ଯ୍ୟକ୍ରମର ପ୍ରଗତି ବିଷୟରେ ସେ କହିଥିଲେ ଯେ ବର୍ତ୍ତମାନ 42 ଟି ସ୍ୱୀରେଜ ଭିତିଭୂମି ବିକାଶ କାର୍ଯ୍ୟ ଜାରୀ ରହିଛି । ଏହି ପ୍ରକଳ୍ପର 327.93 ଏମଏଲଡି ସ୍ୱୀରେଜ ଟ୍ରୀଟମେଂଟ କ୍ଷମତା ରହିବ । ଡିସେମ୍ବର 2016 ପର୍ଯ୍ୟନ୍ତ 253.50 ଏମଏଲଡି ସ୍ୱୀରେଜ ଟ୍ରୀଟମେଣ୍ଟ କ୍ଷମତା ଥିଲା । ଏହି ପ୍ରକଳ୍ପ ଜରିଆରେ 3896.55 କିଲୋମିଟର ସିୱର ନେଟୱାର୍କ ବିଛା ଯିବ । 1060.96 କିଲୋମିଟର ସିୱର ନେଟୱାର୍କ ବିଛା ଯାଇସାରିଛି । ସେ କହିଥିଲେ ଯେ ବର୍ତମାନ ଆଠଟି ସ୍ୱୀରେଜ ଟ୍ରୀଟମେଣ୍ଟ ପ୍ରକଳ୍ପର କାର୍ଯ୍ୟ ଜାରୀ ରହିଛି ଯାହା ପାଇଁ 348.76 କୋଟି ଟଙ୍କା ଆସିବ । ଏହି ପ୍ରକଳ୍ପଗୁଡିକରୁ 109.40 ଏମଏଲଡି ଟ୍ରୀଟମେଣ୍ଟ କ୍ଷମତାର ନିର୍ମାଣ କରାଯିବ । ଡିସେମ୍ବର , 2016 ପର୍ଯ୍ୟନ୍ତ 33.40 ଏମଏଲଡି ଟ୍ରୀଟମେଣ୍ଟ କ୍ଷମତା ଥିଲା ।


    ସୁଶ୍ରୀ ଉମା ଭାରତୀ କହିଥିଲେ ଯେ 760 ଅତ୍ୟଧିକ ପ୍ରଦୂଷଣ କରୁଥିବା ଉଦ୍ୟୋଗ ( ଜିପିଆଇ ) ମଧ୍ୟରୁ 572 ଟି ଉଦ୍ୟୋଗରେ ଅନଲାଇନ ଯାଂଚ ପ୍ରକ୍ରୀୟା ଜାରୀ ରହିଛି ଏବଂ ୨୬୬ଟି ଉଦ୍ୟୋଗରୁ ଡ୍ୟାସବୋର୍ଡରେ ଅନଲାଇନ ଡାଟା ପ୍ରାପ୍ତ କରାଯାଉଛି । ଜଳ ସଂଶାଧନ , ନଦୀ ବିକାଶ ଏବଂ ଗଙ୍ଗା ସଂରକ୍ଷଣ ମନ୍ତ୍ରଣାଳୟ ପାଇଁ ଡାଟା କନେକ୍ଟିଭିଟି ଯାଂଚ କାର୍ଯ୍ୟ ସିପିସିବି , ରାଜ୍ୟ ଏବଂ ରାଜ୍ୟ ପ୍ରଦୂଷଣ ନିୟନ୍ତ୍ରଣ ବୋର୍ଡ ଦ୍ୱାରା କରାଯାଉଛି । ନିର୍ଦ୍ଧାରିତ ମାନଦଣ୍ଡର ଅନୁପାଳନ କରି ନ ଥିବା 135ଟି ଜିପିଆଇକୁ ବନ୍ଦ କରି ଦିଆଯାଇଛି ଏବଂ 17ଟି କୁ ଛାଡ କରାଯାଇଛି । ବାକି 36ଟି ପ୍ରକଳ୍ପକୁ ଅନଲାଇନ ଯାଞ୍ଚ ପ୍ରଣାଳୀ ପାଇଁ 31 ମାର୍ଚ୍ଚ , 2017 ପର୍ଯ୍ୟନ୍ତ ସମୟ ଦିଆଯାଇଛି ।


    ନଦୀ ନିକଟସ୍ଥ 4291 ଗ୍ରାମ ମଧ୍ୟରୁ 2789 ଗାଁ କୁ ଖୋଲାରେ ଶୌଚ ମୁକ୍ତ ଘୋଷିତ କରାଯାଇଛି । 8 ,96,415 ( 54 ପ୍ରତିଶତ ) ବ୍ୟକ୍ତିଗତ ଘରୋଇ ଶୌଚାଳୟ ଲକ୍ଷ୍ୟ ପୂରା ହୋଇସାରିଛି । ସେ କହିଥିଲେ ଯେ 182 ଘାଟ ଏବଂ 118 ଟି ଶ୍ମଶାନ ଘାଟକୁ ମଂଜୁରୀ ପ୍ରଦାନ କରାଯାଇଛି । ବର୍ତ୍ତମାନ 50 ଘାଟ ଏବଂ 15 ଶ୍ମଶାନ ଘାଟର କାର୍ଯ୍ୟ ଜାରୀ ରହିଛି । ବାକି ଘାଟ ଏବଂ ଶ୍ମଶାନ ଘାଟର କାର୍ଯ୍ୟ ଆଗାମୀ ତିନି ମାସ ମଧ୍ୟରେ ଆରମ୍ଭ କରାଯିବ । 15.27 ଲକ୍ଷ ବ୍ୟକ୍ତିଗତ ଘରୋଇ ଶୌଚାଳୟ ଲକ୍ଷ୍ୟ ତୁଳନାରେ 10 ଲକ୍ଷ ବ୍ୟକ୍ତିଗତ ଘରୋଇ ଶୌଚାଳୟର ନିର୍ମାଣ 2017 ପର୍ଯ୍ୟନ୍ତ ସଂପୂର୍ଣ୍ଣ ହେବାର ଅନୁମାନ କରାଯାଉଛି । 25 ଟି ଚୟନିତ ଗ୍ରାମାଞ୍ଚଳରେ ବର୍ଜ୍ୟବସ୍ତୁ ପରିଚାଳନା କାର୍ଯ୍ୟକ୍ରମ ଆରମ୍ଭ କରାଯିବ ।


    **********

    

    
    (Release ID: 1482379) Visitor Counter : 2