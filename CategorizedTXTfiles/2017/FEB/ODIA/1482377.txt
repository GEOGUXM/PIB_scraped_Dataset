      ନୀତି ଆୟୋଗ

      ଡିଜିଟାଲ ଦେୟ ପାଇଁ ନୀତି ଆୟୋଗର ପ୍ରୋତ୍ସାହନ ଯୋଜନାକୁ ବ୍ୟାପକ ସମର୍ଥନ
      Posted On: 08 FEB 2017 6:13PM by PIB Bhubaneshwar


    ନୀତି ଆୟୋଗର ଡିଜିଟାଲ ଦେୟ ପାଇଁ ଦୁଇଟି ପ୍ରୋତ୍ସାହନ ଯୋଜନା , ଲକି ଗ୍ରାହକ ଯୋଜନା ଏବଂ ଡିଜି ଧନ ବ୍ୟାପାର ଯୋଜନା ମାଧ୍ୟମରେ ଭାରତରେ ଏକ ଜନ ଆନେ୍ଦାଳନ ଆରମ୍ଭ ହୋଇଛି । ପ୍ରଥମ 45 ଦିନ ମଧ୍ୟରେ ଦେଶବ୍ୟାପୀ ଜନସାଧାରଣଙ୍କୁ ଭାରୀ ଲାଭାଂଶ ମିଳିପାରିଛି ।


    ଯୋଜନା କାର୍ଯ୍ୟକାରୀ କରୁଥିବା ଭାରତୀୟ ରାଷ୍ଟ୍ରୀୟ ଦେୟ ନିଗମ ( NPCI ) ର ଆକଳନ ଅନୁସାରେ ଫେବୃଆରୀ 7 ,2017 ମଧ୍ୟରେ 7.6 ଲକ୍ଷ ଗ୍ରାହକଙ୍କୁ 117.4 କୋଟି ଟଙ୍କାର ପୁରସ୍କାର ରାଶି ପ୍ରଦାନ କରାଯାଇଛି । ଏହା ସହିତ ଡିଜିଟାଲ ମୋଡରେ ଦେୟ ପଇଠ କରିଥିବା 15 ହଜାର ଖାଉଟି , 90 ଜଣ ଅତିରିକ୍ତ ଖାଉଟି ଏବଂ 3 ହଜାର ବ୍ୟାପାରୀ 1 ଲକ୍ଷ ଟଙ୍କା ଏବଂ 50 ହଜାର ଟଙ୍କା ସାପ୍ତାହିକ ପୁରସ୍କାର ରାଶି ଭାବେ ଜିତିଛନ୍ତି ।

    ଏହି ଯୋଜନାରେ ପୁରୁଷ ଏବଂ ମହିଳାମାନେ ଭାଗ ନେଇଥିଲେ । ସୂଚନା ଅନୁସାରେ ମହାରାଷ୍ଟ୍ର , ତାମିଲନାଡୁ , ଆନ୍ଧ୍ର ପ୍ରଦେଶ , ଉତର ପ୍ରଦେଶ ଏବଂ କର୍ଣ୍ଣାଟକରେ ସର୍ବାଧିକ ପୁରସ୍କାର ବିଜେତା ରହିଛନ୍ତି । ସେମାନଙ୍କ ମଧ୍ୟରୁ 21 ରୁ 30 ବର୍ଷ ବୟସ ମଧ୍ୟରେ ସର୍ବାଧିକ ବିଜେତା ଅଛନ୍ତି । ବିଜେତାମାନେ ମଧ୍ୟ କୃଷକ , ବଣିକ , ଲଘୁ ଉଦ୍ୟୋଗ , ପ୍ରଫେସନାଲ , ଗୃହିଣୀ , ଅବସରପ୍ରାପ୍ତ ବ୍ୟକ୍ତିଙ୍କ ଭଳି ବିଭିନ୍ନ ବର୍ଗର ଲୋକ ରହିଛନ୍ତି । ଏହା ସୂଚିତ କରାଏ ଯେ ଡିଜିଟାଲ ଦେୟ ଭାରତର ପ୍ରତ୍ୟେକ କୋଣ ଅନୁକୋଣରେ ପହଂଚି ପାରିଛି ଏବଂ ପ୍ରତ୍ୟେକ ରାଜ୍ୟର ବିଜେତା ସାମିଲ ଅଛନ୍ତି ।


    କରନାଲରେ ରହୁଥିବା 66 ବର୍ଷର କୃଷକ ଇସାମ ସିଂହ ଲକି ଗ୍ରାହକ ଯୋଜନାରେ ବିଜେତା ହୋଇଛନ୍ତି । ସେ ଲକି ଡ୍ରରେ ପୁରସ୍କାର ପାଇବାର ଏକ ମାସ ପୂର୍ବରୁ ଡିଜିଟାଲ ପେମେଂଟ ଆରମ୍ଭ କରିଥିଲେ । ସେହିଭଳି ଅହମଦାବାଦର 23 ବର୍ଷୀୟ ଟେକନିସିଆନ ଅନସୁଲ ଗଙ୍ଗୱାର ଏହି ଯୋଜନାରେ ୧ ଲକ୍ଷ ଟଙ୍କା ଜିତିଥିଲେ । 27 ବର୍ଷୀୟ ମଙ୍ଗେସ ଅନନ୍ତରାଓ ଯାଦବ , ନାସିକର ଜଣେ ପୁଲିସ ଅଧିକାରୀ ଏବଂ ଡିଜିଟାଲ ଦେୟର ଜଣେ ଗର୍ବିତ ସମର୍ଥକ ।


    ବ୍ୟାପାରୀ ମାନଙ୍କ ମଧ୍ୟରେ ତାମିଲନାଡୁର ଧରମପୁରୀ ଜିଲାର ଦୈନନ୍ଦିନ ଆବଶ୍ୟକତା ସାମଗ୍ରୀ ଦୋକାନ ଚଳାଉଥିବା ଆର ଦୁରାଇରାଜ ଡିଜି ଧନ ବ୍ୟାପାର ଯୋଜନାରେ ସାପ୍ତାହିକ ପୁରସ୍କାର ବାବଦରେ 50 ହଜାର ଟଙ୍କା ଜିତିଛନ୍ତି । ସେହିଭଳି ମହାରାଷ୍ଟ୍ରର ସୋଲାପୁରରେ ଏକ କପଡା ଦୋକାନୀ 37 ବର୍ଷୀୟ ଯଶପାଲ ଦରବି ଏହି ଯୋଜନାରେ 50 ହଜାର ଟଙ୍କାର ପୁରସ୍କାର ଜିତି ପାରିଛନ୍ତି ।


    **************

    

    
    (Release ID: 1482377) Visitor Counter : 3