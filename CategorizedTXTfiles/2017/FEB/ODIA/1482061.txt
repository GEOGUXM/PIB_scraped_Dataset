      ଶକ୍ତି ମନ୍ତ୍ରଣାଳୟ

      ଜାନୁଆରୀ ୩୦, ୨୦୧୭ ସୁଦ୍ଧା ୧୧,୯୩୧ ଗାଁକୁ ବିଜୁଳି ସଂଯୋଗ
      Posted On: 06 FEB 2017 6:18PM by PIB Bhubaneshwar


    ଦେଶରେ ବିଜୁଳି ସଂଯୋଗ ହୋଇନଥିବା ୧୮ , ୪୫୨ ଗ୍ରାମାଂଚଳ ମଧ୍ୟରୁ ୩୦.୦୧.୨୦୧୭ ସୁଦ୍ଧା ଦୀନ ଦୟାଲ ଉପାଧ୍ୟାୟ ଗ୍ରାମ ଜ୍ୟୋତି ଯୋଜନା ରେ ୧୧ , ୯୩୧ ଗ୍ରାମାଂଚଳରେ ବିଜୁଳି ସଂଯୋଗ କରାଯାଇଛି । କେନ୍ଦ୍ର ଶକ୍ତି , କୋଇଲା , ନୂତନ ଏବଂ ପାରମ୍ପରିକ ଶକ୍ତି ରାଷ୍ଟ୍ର ମନ୍ତ୍ରୀ ଶ୍ରୀ ପିୟୁଷ ଗୋଏଲ ରାଜ୍ୟସଭାର ଏକ ପ୍ରଶ୍ନର ଲିଖିତ ଉତରରେ ଏହି ସୂଚନା ଦେଇଛନ୍ତି । ୨୦୧୮ ମଇ ସୁଦ୍ଧା ବାକି ଥିବା ସମସ୍ତ ଗ୍ରାମାଂଚଳରେ ବିଜୁଳି ସଂଯୋଗ କରାଯିବାର ଲକ୍ଷ୍ୟ ରଖାଯାଇଛି ।

    ମନ୍ତ୍ରୀ ଶ୍ରୀ ଗୋଏଲ ଦେଇଥିବା ସୂଚନା ଅନୁସାରେ ବିଗତ ଅଢେଇ ବର୍ଷ ମଧ୍ୟରେ ବିଭିନ୍ନ ଗ୍ରାମରେ ବିଜୁଳି ସଂଯୋଗ କରାଯାଇଛି । ୨୦୧୪-୧୫ ଆର୍ଥିକ ବର୍ଷରେ ୧୯୦୦ ଗ୍ରାମାଂଚଳରେ ବିଜୁଳି ସଂଯୋଗ ଲକ୍ଷ୍ୟ ରଖାଯାଇଥିଲାବେଳେ ୧୪୦୫ ଗ୍ରାମରେ ବିଜୁଳି ସଂଯୋଗ କରାଯାଇ ୭୩ ପ୍ରତିଶତ ଲକ୍ଷ୍ୟ ପୂରଣ କରାଯାଇଛି । ସେହିଭଳି ୨୦୧୫-୧୬ ଆର୍ଥିକ ବର୍ଷରେ ୫୬୮୬ ଗ୍ରାମାଂଚଳରେ ବିଜୁଳି ସଂଯୋଗ ଲକ୍ଷ୍ୟ ରଖାଯାଇଥିଲାବେଳେ ୭୧୦୮ ଗ୍ରାମରେ ବିଜୁଳି ସଂଯୋଗ କରାଯାଇ ୧୨୫ ପ୍ରତିଶତ ଲକ୍ଷ୍ୟ ହାସଲ କରାଯାଇଛି । ୨୦୧୬-୧୭ ଆର୍ଥିକ ବର୍ଷରେ ୮୩୬୦ ଗ୍ରାମାଂଚଳରେ ବିଜୁଳି ସଂଯୋଗ ଲକ୍ଷ୍ୟ ରଖାଯାଇଥିଲାବେଳେ ୩୧.୧୨.୨୦୧୬ ସୁଦ୍ଧା ୪୪୨୩ ଗ୍ରାମରେ ବିଜୁଳି ସଂଯୋଗ କରାଯାଇ ୫୩ ପ୍ରତିଶତ ଲକ୍ଷ୍ୟ ହାସଲ କରାଯାଇଛି ।


    ଶ୍ରୀ ଗୋଏଲ କହିଥିଲେ ଯେ ୧୫ ଜାନୁଆରୀ ୨୦୧୭ ସୁଦ୍ଧା ଗ୍ରାମାଂଚଳରେ ବି ଦ୍ୟୁ ତୀକରଣ ପାଇଁ ୫ , ୭୭୫ ଟି ପ୍ରକଳ୍ପକୁ ଦୀନ ଦୟାଲ ଉପାଧ୍ୟାୟ ଗ୍ରାମ ଜ୍ୟୋତି ଯୋଜନାରେ ମଂଜୁରୀ ପ୍ରଦାନ କରାଯାଇଛି । ୪.୨୭ କୋଟି ଦାରିଦ୍ର୍ୟ ସୀମାରେଖା ତଳେ ରହୁଥିବା ପରିବାରଙ୍କୁ ମଧ୍ୟ ଏଥିରେ ସାମିଲ କରାଯାଇଛି । ଏହି ପ୍ରକଳ୍ପ ଖର୍ଚ୍ଚ ୭୫ , ୮୯୩ କୋଟି ବୋଲି ମନ୍ତ୍ରୀ ସୂଚନା ଦେଇଛନ୍ତି ।


    ******


    

    
    (Release ID: 1482061) Visitor Counter : 2