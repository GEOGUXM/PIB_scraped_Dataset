      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ବଜେଟ 2017-18 ସମ୍ପର୍କରେ ପ୍ରଧାନମନ୍ତ୍ରୀଙ୍କ ପ୍ରତିକ୍ରିୟା
      Posted On: 01 FEB 2017 5:25PM by PIB Bhubaneshwar


    


    ଏକ ଉ ତ୍ତ ମ ବଜେଟ ଉପସ୍ଥାପନ କରିଥିବାରୁ ଆମ ଦେଶର ଅର୍ଥମନ୍ତ୍ରୀ ଶ୍ରୀ ଅରୁଣ ଜେଟଲୀଙ୍କୁ ମୁଁ ଅନେକ ଅନେକ ଶୁଭକାମନା ଜଣାଯାଉଛି । ଏହା ଏକ ଏଭଳି ବଜେଟ ଯାହା ଗରିବଙ୍କୁ ସଶକ୍ତ କରିବ , ଭି ତ୍ତି ଭୂମି ବିକାଶକୁ ଆହୁରି ସୁଦୃଢ଼ କରିବ , ଦ୍ରୁତ ଅଭିବୃଦ୍ଧି ମଧ୍ୟ ଆଣିବ , ପ୍ରତ୍ୟେକଙ୍କୁ ଆଶାର ଅବସର ଦେବ , ଅର୍ଥବ୍ୟବସ୍ଥାକୁ ଏକ ନୂଆ ଶକ୍ତି ପ୍ରଦାନ କରିବ , ନୂତନ ସୁଦୃଢ଼ତା ଦେବ ଏବଂ ବିକାଶକୁ ଆହୁରି ଦ୍ରୁତ କରିବ । ଏହି ବଜେଟରେ ହାଇୱେ ମଧ୍ୟ ନିର୍ମାଣ ହୋଇଛି , ଆଇୱେ ମଧ୍ୟ ବଢ଼ିଛି , ଡାଲିର ଦାମ୍ ଠାରୁ ଆରମ୍ଭ କରି ଡାଟାର ସ୍ପିଡ ପର୍ଯ୍ୟନ୍ତ , ରେଳବାଇର ଆଧୁନିକୀକରଣ ଠାରୁ ଆରମ୍ଭ କରି ସରଳ ଅର୍ଥବ୍ୟବସ୍ଥା ନିର୍ମାଣ କରିବା ଦିଗରେ , ଶିକ୍ଷା ଠାରୁ ଆରମ୍ଭ କରି ସ୍ୱାସ୍ଥ୍ୟ ପର୍ଯ୍ୟନ୍ତ , ଉଦ୍ୟୋଗୀଙ୍କ ଠାରୁ ଆରମ୍ଭ କରି ଉଦ୍ୟୋଗ ପର୍ଯ୍ୟନ୍ତ , ବୟନ ଶିଳ୍ପ ଓ ବିନିର୍ମାଣ ଠାରୁ ଆରମ୍ଭ କରି ଟିକସ ରିହାତି ପର୍ଯ୍ୟନ୍ତ ପ୍ରତ୍ୟେକଙ୍କ ସ୍ୱପ୍ନ ପୂରଣ ଲାଗି ନିଆଯାଇଥିବା ଦୃଢ଼ ପଦକ୍ଷେପ ଏହି ବଜେଟରେ ସ୍ପଷ୍ଟ ଭାବେ ପ୍ରତିଫଳିତ ହେଉଛି । ଏହି ଐତିହାସିକ ବଜେଟ ନିମନ୍ତେ ଅର୍ଥମନ୍ତ୍ରୀଙ୍କ ସହିତ ତାଙ୍କର ସମ୍ପୂର୍ଣ୍ଣ ଟିମ୍ ଅଭିନନ୍ଦନର ଅଧିକାରୀ ।


    ଏହି ବଜେଟରେ ଦେଶର ବିକାଶ ନିମନ୍ତେ ଗତ ଅଢ଼େଇ ବର୍ଷ ମଧ୍ୟରେ ଯେଉଁ ପଦକ୍ଷେପ ନିଆଯାଇଛି , ଯେଉଁ ନିଷ୍ପ ତ୍ତି ଭବିଷ୍ୟତରେ ଆହୁରି ଅଧିକ ମଜଭୂତ ହୋଇ ଆଗକୁ ବଢ଼ିବାର ସଂକଳ୍ପ ସହିତ ଏକ ବହୁତ ମହତ୍ୱପୂର୍ଣ୍ଣ ସୋପାନ । ଏହି ବଜେଟରେ ମୁଁ ଆଉ ଏକ ମହତ୍ୱପୂର୍ଣ୍ଣ ପଦକ୍ଷେପ ଦେଖିପାରୁଛି , ରେଳବାଇ ବଜେଟ ଏବଂ ସାଧାରଣ ବଜେଟକୁ ମିଶାଇ ଦିଆଯାଇଛି । ଏହାଦ୍ୱାରା ସମ୍ପୂର୍ଣ୍ଣ ପରିବହନ କ୍ଷେତ୍ରରେ ସମନ୍ୱିତ ଯୋଜନା କରିବାର ସୁଯୋଗ ମିଳିପାରିବ ।


    ଦେଶରେ ପରିବହନ ସହିତ ଜଡ଼ିତ ଆବଶ୍ୟକତା ପୂରଣ କରିବାରେ ରେଳବାଇ ନିଜର ଯୋଗଦାନ ଏବେ ଆହୁରି ଅଧିକ ଭଲ ଭାବେ କରିପାରିବ । ଏହି ବଜେଟ ରେ କୃଷି କ୍ଷେତ୍ର , ଗ୍ରାମୀଣ କ୍ଷେତ୍ର , ସାମାଜିକ କଲ୍ୟାଣ , ଭି ତ୍ତି ଭୂମି ଆଦି ସମସ୍ତ କ୍ଷେତ୍ର ପ୍ରତି ବିଶେଷ ଧ୍ୟାନ ଦିଆଯାଇଛି । ନିବେଶ ବୃଦ୍ଧି କରିବା ଏବଂ ରୋଜଗାରର ନୂତନ ସୁଯୋଗ ସୃଷ୍ଟି କରିବା ଦୃଷ୍ଟିରୁ ସରକାର ଯେଉଁ ପ୍ରତିଶ୍ରୁତିବଦ୍ଧତା ଦେଖାଇଛନ୍ତି ତାହା ଏହି ବଜେଟରେ ସଫା ସଫା ଦୃଷ୍ଟିଗୋଚର ହେଉଛି । ଏହି ଯୋଜନାଗୁଡ଼ିକ ନିମନ୍ତେ ହୋଇଥିବା ଆବଂଟନ ମଧ୍ୟ ଅଧିକ ବଢ଼ାଇ ଦିଆଯାଇଛି , ସରକାରୀ ନିବେଶକୁ ସୁଦୃଢ଼ କରିବା ନିମନ୍ତେ ରାସ୍ତା ଏବଂ ରେଳ କ୍ଷେତ୍ର ନିମନ୍ତେ ମଧ୍ୟ ଆବଂଟନରେ ଅଧିକ ବୃଦ୍ଧି କରାଯାଇଛି । ସରକାରଙ୍କ ଲକ୍ଷ୍ୟ 2022 ସୁଦ୍ଧା ଆମ ଦେଶର କୃଷକଙ୍କ ଆୟ ଦୁଇଗୁଣ କରିବା , ନୀତି ପ୍ରଣୟନ ଦୁଇଗୁଣ କରିବା ଏବଂ ସେହି ଢାଞ୍ଚାରେ ଯୋଜନା ପ୍ରସ୍ତୁତ କରାଯିବା । ବଜେଟରେ ଏଥର ସବୁଠୁ ଅଧିକ ଗୁରୁତ୍ୱ କୃଷକ , ଗ୍ରାମ , ଗରିବ , ଦଳିତ , ପୀଡ଼ିତ , ଶୋଷିତଙ୍କ ପ୍ରତି ଦିଆଯାଇଛି ।


    କୃଷି , ପଶୁପାଳନ , ଡାଏରୀ , ମତ୍ସ୍ୟଚାଷ , ଜଳ ବିଭାଜିକା ବିକାଶ , ସ୍ୱଚ୍ଛ ଭାରତ ମିଶନ ଏହି 4ଟି କ୍ଷେତ୍ର ଏପରି ଏକ କ୍ଷେତ୍ର ଯାହା ଗ୍ରାମାଂଚଳର ଆର୍ଥିକ ସ୍ଥିତିରେ ପରିବ ର୍ତ୍ତ ନ ମଧ୍ୟ ଆଣିପାରିବ ଏବଂ ଗ୍ରାମୀଣ ଜୀ ବ ନ ବଂଚୁଥିବା ଲୋକମାନଙ୍କ ଜୀବନ ଧାରଣର ମାନରେ ଉନ୍ନତି ଆଣିପାରିବ । ବଜେଟରେ ରୋଜଗାର ବୃଦ୍ଧି ପ୍ରତି ମଧ୍ୟ ସମ୍ପୂର୍ଣ୍ଣ ଗୁରୁତ୍ୱ ଦିଆଯାଇଛି । ଚାକିରି ନିମନ୍ତେ ନୂଆ ନୂଆ ସୁଯୋଗ ସୃଷ୍ଟି କରୁଥିବା କ୍ଷେତ୍ର ଇଲେକ୍ଟ୍ରୋନିକ୍ସ , ବିନିର୍ମାଣ , ବୟନ ଉଦ୍ୟୋଗ ଆଦି କ୍ଷେତ୍ରକୁ ବିଶେଷ ଅର୍ଥରାଶି ପ୍ରଦାନ କରାଯାଇଛି । ଅସଂଗଠିତ କ୍ଷେତ୍ରରେ କାମ କରୁଥିବା ଲୋକମାନଙ୍କୁ , ସଂଗଠିତ କ୍ଷେତ୍ରକୁ ଆଣିବା ଲାଗି ମଧ୍ୟ ବ୍ୟାପକ ବ୍ୟବସ୍ଥା କରାଯାଇଛି । କୌଶଳ ବିକାଶକୁ ବଜେଟରେ ଯଥେଷ୍ଟ ଗୁରୁତ୍ୱ ଦିଆଯାଇଛି । ଏହା ଆମ ଦେଶର ଯୁବପୀଢ଼ିଙ୍କୁ ଧ୍ୟାନରେ ରଖି କରାଯାଇଛି । ଆଂଚଳିକ ବିବିଧତା ସମ୍ପୂର୍ଣ୍ଣ ଫାଇଦା ଭାରତକୁ ଯେପରି ମିଳିପାରିବ ସେଥିପ୍ରତି ଧ୍ୟାନ କେନ୍ଦ୍ରିତ କରାଯାଇଛି ।


    ମହାତ୍ମା ଗାନ୍ଧୀ ଜାତୀୟ ଗ୍ରାମୀଣ ନିଶ୍ଚିତ କର୍ମନିଯୁକ୍ତି ଯୋଜନା ନିମନ୍ତେ ମଧ୍ୟ ବ ର୍ତ୍ତ ମାନ ପର୍ଯ୍ୟନ୍ତ ସର୍ବାଧିକ ବ୍ୟୟବରାଦ ଚଳିତ ବର୍ଷ ରେକର୍ଡ ପରିମାଣର କରାଯାଇଛି । ବଜେଟରେ ମହିଳା କଲ୍ୟାଣ ପ୍ରତି ମଧ୍ୟ ବିଶେଷ ଧ୍ୟାନ ଦିଆଯାଇଛି , ମହିଳା ଏବଂ ଶିଶୁମାନଙ୍କ ସହିତ ସମ୍ପର୍କିତ ଯୋଜନା ନିମନ୍ତେ ବଜେଟରେ ବୃଦ୍ଧି କରାଯାଇଛି । ସ୍ୱାସ୍ଥ୍ୟ ଏବଂ ଉଚ୍ଚ ଶିକ୍ଷା ନିମନ୍ତେ ମଧ୍ୟ ବଜେଟରେ ଯଥେଷ୍ଟ ବ୍ୟୟ ବୃଦ୍ଧି କରାଯାଇଛି । ଆର୍ଥିକ ବିକାଶକୁ ଦ୍ରୁତ କରିବା ଏବଂ ରୋଜଗାରର ନୂତନ ସୁଯୋଗ ଦେବା ନିମନ୍ତେ ହାଉସିଂ ଏବଂ ନିର୍ମାଣ କ୍ଷେତ୍ରର ବହୁତ ବଡ଼ ଭୂମିକା ରହିଛି । ଏହି ବଜେଟ ଗ୍ରାମାଂଚଳ ସହିତ ସହରୀ ଇଲାକାରେ ମଧ୍ୟ ଗୃହନିର୍ମାଣ କ୍ଷେତ୍ରକୁ ଶକ୍ତି ପ୍ରଦାନ କରିବ । ରେଳବାଇ ବଜେଟରେ ଗୋଟିଏ ଦିଗ ପ୍ରତି ବିଶେଷ ଧ୍ୟାନ ଦିଆଯାଇଛି ଏବଂ ତାହା ହେଉଛି ରେଳବାଇ ରକ୍ଷା ପାଣ୍ଠି । ଏହି ପାଣ୍ଠି ସହାୟତାରେ ରେଳବାଇ ସୁରକ୍ଷା ଉପରେ ପର୍ଯ୍ୟାପ୍ତ ଧନ-ରାଶି ଖର୍ଚ୍ଚ କରାଯାଇପାରିବ । ବଜେଟରେ ରେଳବାଇ ଏବଂ ସଡ଼କ ଭି ତ୍ତି ଭୂମି , ପୁଞ୍ଜି ବିନିଯୋଗରେ ଯଥେଷ୍ଟ ଅଧିକ ବୃଦ୍ଧି କରିଦିଆଯାଇଛି ।


    ଡିଜିଟାଲ୍ ଅର୍ଥବ୍ୟବସ୍ଥା ନିମନ୍ତେ ଯେଉଁ ବିସ୍ତୃତ ପ୍ୟାକେଜ୍ ଦିଆଯାଇଛି ସେଥିରୁ ଟିକସ ଚୋରିର ସମ୍ଭାବନା କମ୍ ହେବ ଏବଂ ଅର୍ଥ ବ୍ୟବସ୍ଥାରେ କଳାଧନର ପ୍ରବାହ ଉପରେ ନିୟନ୍ତ୍ରଣ ସମ୍ଭବ ହୋଇପାରିବ । ଡିଜିଟାଲ୍ ଅର୍ଥବ୍ୟବସ୍ଥାକୁ ଏକ ମିଶନ୍ ଭାବେ ଆରମ୍ଭ କରାଯାଇଥିବାରୁ ଆଗାମୀ 2017-18 ବର୍ଷରେ ଏଥିଲାଗି 2 ହଜାର 5 ଶହ କୋଟି ଟଙ୍କାର ବ୍ୟୟବରାଦ କରାଯାଇଛି । ଆମର ଅର୍ଥମନ୍ତ୍ରୀ ମହୋଦୟ ଟିକସ ପ୍ରଣାଳୀରେ ଯେଉଁ ସଂସ୍କା ର ଏବଂ ସଂଶୋଧନ କରିଛନ୍ତି , ତା ’ ଦ୍ୱାରା ମଧ୍ୟବି ତ୍ତ ବର୍ଗକୁ ଆଶ୍ୱସ୍ତି ମିଳିପାରିବ । ଉଦ୍ୟୋଗ ପ୍ରତିଷ୍ଠା ସମ୍ଭବ ହେବ , ରୋଜଗାର ସୁଯୋଗ ମିଳିବ , ଭେଦ-ଭାବର ଅବସର ଶେଷ ହେବ ଏବଂ ସବୁଠୁ ମହତ୍ୱପୂର୍ଣ୍ଣ ଦିଗ ହେଉଛି ଘରୋଇ ନିବେଶକୁ ପ୍ରୋତ୍ସାହନ ମିଳିବ ।


    ବଜେଟ ରେ ବ୍ୟକ୍ତିଗତ ଆୟକର କମ୍ କରିବା ଲାଗି ଘୋଷଣା ଦ୍ୱାରା ଦେଶର ମଧ୍ୟବିତ୍ତବର୍ଗକୁ ସବୁଠୁ ଅଧିକ ଫାଇଦା ମିଳିବ , ଯାହା ଅତ୍ୟନ୍ତ ମହତ୍ୱପୂର୍ଣ୍ଣ । 10 ପ୍ରତିଶତରୁ ସିଧାସଳଖ 5 ପ୍ରତିଶତକୁ ଆୟକର ହ୍ରାସ ଅତ୍ୟନ୍ତ ସାହସିକପୂର୍ଣ୍ଣ ନିଷ୍ପ ତ୍ତି । ଦେଶର ପ୍ରାୟତଃ ସମସ୍ତ କରଦାତାଙ୍କୁ ଏହାର ବହୁତ ବଡ଼ ଫାଇଦା ମିଳିବ । ଆପଣମାନେ ଦେ ଖିଥି ବେ ବଜେଟ ରେ କଳାଧନ ଏବଂ ଭ୍ରଷ୍ଟାଚାର ବିରୋଧରେ ମୋର ଲଢ଼େଇ ନିରନ୍ତର ଜାରି ରହିଛି । ରାଜନୈତିକ ପାଣ୍ଠି ଯୋଗାଣ ର ଚର୍ଚ୍ଚା ଆମ ଦେଶରେ ବହୁତ ହୋଇଥାଏ , ରାଜନୈତି କ ଦଳଗୁଡ଼ିକ ସର୍ବଦା ବିତର୍କ ମଧ୍ୟରେ ରହିଥାନ୍ତି , ନିର୍ବାଚନ ସମୟରେ ପାଣ୍ଠି ଏକତ୍ର କରିବାର ନୂଆ ଯୋଜନା ମଧ୍ୟ ଅର୍ଥମନ୍ତ୍ରୀ ଦେଶର ଆଶାଆକାଂକ୍ଷା ଏବଂ କଳାଧନ ବିରୋ ଧି ଲଢ଼େଇ ଅନୁରୂପ ପ୍ରସ୍ତୁତ କରିଛନ୍ତି । ଦେଶର ଛୋଟ ଏବଂ ମଧ୍ୟମ ଉଦ୍ୟୋଗ ଚାକିରିର ନୂତନ ସୁଯୋଗ ସୃଷ୍ଟି କରିବାର ସବୁଠୁ ବଡ଼ ସ୍ରୋତ । ଏହି ଉଦ୍ୟୋଗର ପୁରୁଣା ଦାବି ଯେ ବିଶ୍ୱସ୍ତରୀୟ ପ୍ରତିଯୋଗିତାର ମୁକାବିଲା କରିବାରେ ସେମାନେ କଠିନ ପରିସ୍ଥିତିର ସମ୍ମୁଖୀନ ହେଉଛନ୍ତି । ଏଥିପାଇଁ ଟିକସ କମ୍ କରିଦେବା ଲାଗି ସେମାନେ ଦାବି କରି ଆସୁଥିଲେ । ଲଘୁ ଉଦ୍ୟୋଗ ସଂଖ୍ୟା ଦେଶରେ 90 ପ୍ରତିଶ ତ ରୁ ଅଧିକ । ଲଘୁ ଉଦ୍ୟୋଗଗୁଡ଼ିକୁ ପ୍ରୋତ୍ସାହନ ଦେବା ଲକ୍ଷ୍ୟ ନେଇ ସରକାର ଟିକସ ପରିମାଣକୁ 30 ପ୍ରତିଶତରୁ କମ୍ କରି 25 ପ୍ରତିଶତ କରିଦେଇଛନ୍ତି । ଅର୍ଥାତ୍ ଦେଶର ଉଦ୍ୟୋଗ ଜଗତର 90 ପ୍ରତିଶତରୁ ଅଧିକ ଲୋକ ଏହାର ଲାଭ ପାଇପାରିବେ । ମୋର ବିଶ୍ୱାସ ଯେ ଏହି ନିଷ୍ପ ତ୍ତି ଲଘୁ ଉଦ୍ୟୋଗଗୁଡ଼ିକୁ ବିଶ୍ୱସ୍ତରୀୟ ପ୍ରତିଯୋଗିତା ପାଇଁ ସମର୍ଥ କରିବ ।


    ଏହି ବଜେଟ ଦେଶର ବିକାଶ ନିମନ୍ତେ ଏକ ମଜଭୂତ ପଦକ୍ଷେପ । ଏହି ବଜେଟ ଦ୍ୱାରା ରୋଜଗାରର ନୂଆ ସୁଯୋଗ ଆଣିବ । ସମ୍ପୂର୍ଣ୍ଣ ଆର୍ଥିକ ବିକାଶ ହୋଇପାରିବ । କୃଷକଙ୍କ ଆୟ ବୃଦ୍ଧି ପାଇବାରେ ଏହା ପରିପୂରକ ହେବ । ନାଗରିକମାନଙ୍କ ଜୀବନ ଧାରଣ ମାନରେ ଉନ୍ନତି ପ୍ରତି ଧ୍ୟାନ ଦିଆଯାଇ ଶିକ୍ଷା , ସ୍ୱାସ୍ଥ୍ୟ , ଆବାସ ଏହି ସମସ୍ତ ବିଷୟରେ ଭଲ ସୁଧାର ପ୍ରତି ଧ୍ୟାନ ଦିଆଯାଇଛି । ବି ତ୍ତୀ ୟ ନିଅଂଟ ବୃଦ୍ଧି ନକରି ଦେଶର ମଧ୍ୟମବର୍ଗ ଲୋକମାନଙ୍କ କ୍ରୟଶକ୍ତି ବୃଦ୍ଧି କରିବା ଏବଂ ସେମାନଙ୍କ ହାତକୁ ଅଧିକ ଅର୍ଥ ଯୋଗାଣ କରିବା ପ୍ରତି ମଧ୍ୟ ଏଥିରେ ଧ୍ୟାନ ଦିଆଯାଇଛି । ଏହି ବଜେଟ ଆମ ଦେଶର ବଦଳୁଥିବା ଛବିକୁ ଆହୁରି ଦ୍ରୁତ ଗତିରେ ବଦଳାଇବା ଦିଗରେ ସହାୟକ ହେବ । ଏହି ବଜେଟ ଆମ ସ୍ୱପ୍ନ ସହିତ ଜଡ଼ିତ , ଆମ ସଂକଳ୍ପ ସହିତ ଜଡ଼ିତ ଏବଂ ଏହା ଏକପ୍ରକାର ଆମ ଭବିଷ୍ୟତ । ଆମର ନୂଆ ପୀଢ଼ିର ଏହା ମଧ୍ୟ ଭବିଷ୍ୟତ , ଆମ କୃଷକମାନଙ୍କ ଭବିଷ୍ୟତ ଏବଂ ଯେତେବେଳେ ମୁଁ ଭବିଷ୍ୟତ କଥା କହୁଛି , ଏହାର ଅର୍ଥ ଗୋଟିଏ - ‘ ଏଫ୍ ’ ରୁ ଫାର୍ମର୍ସ କୃଷକମାନଙ୍କ ପାଇଁ , ‘ ୟୁ ’ ର ‘ ଅନ ପ୍ରି ଭିଲେଜଡ୍ ’ ବା ଦଳିତ , ପୀଡ଼ିତ , ଶୋଷିତ , ବଂଚିତ , ମହିଳାଙ୍କ ପାଇଁ , ‘ ଟି ’ ରୁ ଟ୍ରାନ୍ସପାରେ ନ୍ସୀ ପାରଦର୍ଶିତା , ଟେକ୍ନୋଲଜିର ଉନ୍ନତିକରଣ , ଆଧୁନିକ ଭାରତ ନିର୍ମାଣ ସ୍ୱପ୍ନ , ‘ ୟୁ ’ ରୁ ‘ ଅର୍ବାନ୍ ରିଜୁଭେନେସନ୍ ’ ସହରୀ ବିକାଶ , ‘ ଆର୍ ’ ରୁ ‘ ରୁରାଲ୍ ଡେଭଲପମେଂଟ ’ ଗ୍ରାମୀଣ ବିକାଶ ଏବଂ ‘ ଇ ’ ରୁ ନବଯୁବକମାନଙ୍କ ନିମନ୍ତେ ‘ ଏମ୍ପ୍ଲୋଏମେଂଟ ’ । ଉଦ୍ୟୋଗ ବିକାଶ ସକାଶେ ଆଗ୍ରହୀ ଲୋକମାନଙ୍କ ନିମନ୍ତେ ଇଂଟର୍ଣ୍ଣସିପ୍ , ଏନହାଂସମେଣ୍ଟ ଏବଂ ନୂଆ ରୋଜଗାରକୁ ପ୍ରୋତ୍ସାହନ ଦେବା ନିମନ୍ତେ ଏହି ବଜେଟ ରେ ‘ ଫ୍ୟୁ ଚର ’ ପ୍ରସ୍ତୁତ କରିଥିବାରୁ ଅର୍ଥମନ୍ତ୍ରୀଙ୍କୁ ମୁଁ ପୁଣିଥରେ ଅଭିନନ୍ଦନ ଜଣାଉଛି । ଦେଶବାସୀଙ୍କୁ ସେମାନଙ୍କ ସ୍ୱପ୍ନ ସାକାର କରିବା ଦିଗରେ ଏହି ବଜେଟ୍ ଏକ ବହୁତ ବଡ଼ ସହାୟକ ବ୍ୟବସ୍ଥା ଯାହା ଦେଶକୁ ଆଗକୁ ନେଇପାରିବ । ବିକାଶର ନୂତନ ସୋପାନ ଛୁଇଁବ ଏବଂ ଦେଶରେ ଏକ ନୂଆ ବିଶ୍ୱାସର ପରିବେଶ ସୃଷ୍ଟି କରିବାରେ ଏହି ବଜେଟ ବହୁତ ଉପକାରୀ ସାବ୍ୟସ୍ତ ହୋଇପାରିବ । ଏହା ମୋର ସମ୍ପୂର୍ଣ୍ଣ ବିଶ୍ୱାସ । ପୁଣି ଥରେ ଅର୍ଥମନ୍ତ୍ରୀ , ଅର୍ଥ ମନ୍ତ୍ରଣାଳୟ ଏବଂ ଏହାର ସମ୍ପୂର୍ଣ୍ଣ ଟିମ କୁ ଅନେକ ଅନେକ ଧନ୍ୟବାଦ ।


    **********

    

    
    (Release ID: 1481609) Visitor Counter : 4