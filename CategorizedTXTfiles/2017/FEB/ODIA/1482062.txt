      ଅର୍ଥ ମନ୍ତ୍ରଣାଳୟ

      କେନ୍ଦ୍ରୀୟ ପ୍ରତ୍ୟକ୍ଷ କର ବୋର୍ଡ ଦ୍ୱାରା ୪ଟି ଏକପକ୍ଷୀୟ ଆଗୁଆ ମୂଲ୍ୟ ରାଜିନାମା(ଏପିଏଏସ) ସ୍ୱାକ୍ଷର
      Posted On: 06 FEB 2017 6:24PM by PIB Bhubaneshwar


    କେନ୍ଦ୍ରୀୟ ପ୍ରତ୍ୟକ୍ଷ କର ବୋର୍ଡ ( ସିବିଡିଟି ) , ରାଜସ୍ୱ ବିଭାଗ ଏବଂ ଅର୍ଥ ମନ୍ତ୍ରଣାଳୟ ଗତକାଲି ଆହୁରି ୪ଟି ଏକପକ୍ଷୀୟ ଆଗୁଆ ମୂଲ୍ୟ ରାଜିନାମା ( ଏପିଏଏସ ) ସ୍ୱାକ୍ଷର କରିଛନ୍ତି ।


    ଅର୍ଥନୀତିର ନିର୍ମାଣ , ଆର୍ଥିକ ଏବଂ ସୂଚନା ଓ ପ୍ରଯୁକ୍ତି ବିଦ୍ୟା କ୍ଷେତ୍ରରେ ଏହି ୪ଟି ଏପିଏଏସ ସ୍ୱାକ୍ଷରିତ ହୋଇଛି । ଏହି ରାଜିନାମା ଅନ୍ତର୍ଗତ ହେବାକୁ ଥିବା ଆନ୍ତର୍ଜାତିକ କାରବାର ଗୁଡ଼ିକ ହେଲା ନିର୍ମାଣ ଚୁକ୍ତି , ସୂଚନା ପ୍ରଯୁକ୍ତି ଜନିତ ସେବା ଏବଂ ସଫ୍ଟୱେର ବିକାଶ ସେବା ।

    ଏଥିସହିତ ସିବିଡିଟିରେ ସାମିଲ ହୋଇଥିବା ମୋଟ ଏପିଏଏସ ସଂଖ୍ୟା ୧୩୦ରେ ପହଂଚିଛି । ଏଥିମଧ୍ୟରେ ରହିଛି ୮ଟି ଦ୍ୱିପାକ୍ଷିକ ଏବଂ ୧୨୨ଟି ଏକପାକ୍ଷିକ ଏପିଏଏସ । ଚଳିତ ଆର୍ଥିକ ବର୍ଷରେ ମୋଟ ୬୬ଟି ଏପିଏଏସ ( ୫ଟି ଦ୍ୱିପାକ୍ଷିକ ଏପିଏଏସ ଏବଂ ୬୧ଟି ଏକପାକ୍ଷିକ ଏପିଏଏସ ) ସାମିଲ ହୋଇସାରିଲାଣି । ଚଳିତ ଆର୍ଥିକ ବର୍ଷ ଶେଷ ସୁଦ୍ଧା ଆହୁରି ଏପିଏଏସ ସ୍ୱାକ୍ଷରିତ ହେବ ବୋଲି ସିବିଡିଟି ପକ୍ଷରୁ ଆଶା କରାଯାଉଛି । ଏପିଏ ଯୋଜନାକୁ ୨୦୧୨ରେ ଆୟକର ଆଇନରେ ସାମିଲ କରାଯାଇଥିଲା ଏବଂ ୨୦୧୪ରେ ଏହାର ପ୍ରତ୍ୟାହାର ବ୍ୟବସ୍ଥାକୁ ସାମିଲ କରାଯାଇଥିଲା । ମୂଲ୍ୟ ନିର୍ଦ୍ଧାରଣ ପାଇଁ ପ୍ରକ୍ରିୟାର ସ୍ୱତନ୍ତ୍ରୀକରଣ କରି ମୂଲ୍ୟ ସ୍ଥାନାନ୍ତରଣ ପାଇଁ କର ପ୍ରଦାନ କରୁଥିବା ବ୍ୟକ୍ତିଙ୍କୁ ନିଶ୍ଚିତତା ପ୍ରଦାନ କରିବା ସହ ଆଗୁଆ ଆନ୍ତର୍ଜାତିକ କାରବାରର ମୂଲ୍ୟ ନିର୍ଦ୍ଧାରଣ କରିବା ପାଇଁ ଏହି ଯୋଜନା କରଦାତାଙ୍କୁ ସମର୍ଥ କରାଇଥାଏ । ଏହି ଏପିଏ ଯୋଜନା ଆରମ୍ଭ ହେବା ପରଠାରୁ କରଦାତାଙ୍କ ମଧ୍ୟରେ ପ୍ରବଳ ଆଗ୍ରହ ଦେଖାଦେଇଛି ଏବଂ ଏହାଫଳରେ ୫ ବର୍ଷ ମଧ୍ୟରେ ଏପର୍ଯ୍ୟନ୍ତ ୭୦୦ରୁ ଅଧିକ ଦରଖାସ୍ତ ( ଉଭୟ ଏକପାକ୍ଷିକ ଏବଂ ଦ୍ୱିପାକ୍ଷିକ ) ଆବେଦନ କରାଯାଇ ସାରିଲାଣି ।


    ଏପିଏ ଯୋଜନାର ବିକାଶ ଫଳରେ ଏକ ଅପ୍ରତିକୂଳ କର ଶାସନ ପ୍ରଣାଳୀକୁ ସମୃଦ୍ଧ କରିବା ନେଇ ସରକାରଙ୍କ ସଂକଳ୍ପ ସୁଦୃଢ଼ ହୋଇପାରିବ । ଜଟିଳ ମୂଲ୍ୟବୃଦ୍ଧି ବିଷୟକୁ ସ୍ୱଚ୍ଛତାର ସହିତ ସମାଧାନ କରିବାରେ ସମର୍ଥ ଭାରତୀୟ ଏପିଏ କାର୍ଯ୍ୟକ୍ରମକୁ ଜାତୀୟ ଓ ଆନ୍ତର୍ଜାତିକ ସ୍ତରରେ ପ୍ରଶଂସା କରାଯାଇଛି ।


    

    
    (Release ID: 1482062) Visitor Counter : 2