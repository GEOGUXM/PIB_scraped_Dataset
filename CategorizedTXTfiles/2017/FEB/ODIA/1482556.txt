      ଜାହାଜ ଚଳାଚଳ ମନ୍ତ୍ରଣାଳୟ

      ସ୍ୱଚ୍ଛ ଭାରତ ଅଭିଯାନ ଅଧୀନରେ ସମସ୍ତ ବୃହତ୍ତ ବନ୍ଦରରେ ୧୩୩.୯୦ କୋଟି ଟଙ୍କା ବ୍ୟୟ
      Posted On: 09 FEB 2017 1:32PM by PIB Bhubaneshwar


    ଦେଶର ବୃହତ ବନ୍ଦରଗୁଡ଼ିକୁ ସ୍ୱଚ୍ଛ ଏବଂ ସବୁଜ କରିବା ଉଦ୍ଦେଶ୍ୟରେ ସବୁଜ ବନ୍ଦର ଅଭିଯାନ ଅଧୀନରେ କେନ୍ଦ୍ର ଜାହାଜ ଚଳାଚଳ ମନ୍ତ୍ରଣାଳୟ ପକ୍ଷରୁ ୧୨ଟି କାର୍ଯ୍ୟକ୍ରମ ନିର୍ଦ୍ଧାରଣ କରାଯାଇଛି । ଏହି ୧୨ଟି କାର୍ଯ୍ୟକ୍ରମ ମଧ୍ୟରେ ରହିଛି ପରିବେଶ ପରିଚାଳନା ପ୍ରସ୍ତୁତି ଏବଂ ତଦାରଖ ଯୋଜନା ( ଇଏମ୍ଏମ୍ପି ) , ପରିବେଶ ପ୍ରଦୂଷଣ ଅନୁଧ୍ୟାନ ଲାଗି ସରଞ୍ଜାମ ବ୍ୟବସ୍ଥା , ଧୂଳି ଦମନ ବ୍ୟବସ୍ଥା , ବର୍ଜ୍ୟବସ୍ତୁ , ବର୍ଜ୍ୟଜଳ , ନର୍ଦ୍ଦମା ଜଳ ନିଷ୍କାସନ ଏବଂ ବିଶୋଧନ ପ୍ଲାଂଟ , ନବୀକରଣ ଯୋଗ୍ୟ ଶକ୍ତି ଉତ୍ସରୁ ବିଦ୍ୟୁତଶକ୍ତି ଉତ୍ପାଦନ ପ୍ରକଳ୍ପ ସ୍ଥାପନ , ଟାୟାର - ୧ ଅଏଲ୍ ସ୍ପିଲ୍ ରେସପନ୍ସ ବ୍ୟବସ୍ଥା ସ୍ଥାପନ , ସାମୁଦ୍ରିକ ଆବର୍ଜନାର ନିୟନ୍ତ୍ରଣ ଏବଂ ବନ୍ଦର ଜଳର ମାନରେ ଉନ୍ନତି ଆଣିବା ଆଦି । ଇତିମଧ୍ୟରେ ବୃହତ ବନ୍ଦରଗୁଡ଼ିକ ଇଏମ୍ଏମ୍ପି ପାଇଁ ପ୍ରସ୍ତୁତି ଆରମ୍ଭ କରିଦେଇଛନ୍ତି । ବାୟୁ , ଜଳ ଏବଂ ଶବ୍ଦ ପ୍ରଦୂଷଣ ତଦାରଖ କରିବା ସହିତ ପରିବେଶ ପ୍ରଦୂଷଣ ନିୟନ୍ତ୍ରଣ ଲାଗି ସରଞ୍ଜାମ ଲଗାଇବା ନିମନ୍ତେ ପ୍ରସ୍ତୁତି ଆରମ୍ଭ କରିଦେଇଛନ୍ତି । ବୃକ୍ଷରୋପଣ , ବର୍ଷାଜଳ ସଂରକ୍ଷଣ , ବଗିଚାର ଉନ୍ନତିକରଣ , ସ୍ୱୟଂକ୍ରିୟ ଧୂଳି ଦମନ ବ୍ୟବସ୍ଥା ( ଏମ୍ଡିଏସ୍ଏସ୍ ) , ଜାହାଜରୁ ଉନ୍ନତ ପଦ୍ଧତିରେ କାଦୁଅ ସଂଗ୍ରହ ଏବଂ ନିଷ୍କାସନ ବ୍ୟବସ୍ଥା ଏବଂ ବାଲାଷ୍ଟ ଜଳ ୱାଟର ପରିଚାଳନା , ମିଷ୍ଟ ମେସିନ୍ ଏବଂ ସ୍ୱୟଂଚାଳିତ ରାସ୍ତା ସଫେଇ ମେସିନ୍ , ବାୟୋଡିଜେଲ ର ଉନ୍ନତ ଉପଯୋଗ , ବୟୋଗ୍ୟାସ ପ୍ଲାଂଟ ଏବଂ ନର୍ଦ୍ଦମା / ବର୍ଜ୍ୟ ଜଳ ନିଷ୍କାସନ ପ୍ଲାଂଟ - ଆବର୍ଜନା ନିଷ୍କାସନ ପ୍ଲାଂଟ ; ସୌର ଏବଂ ବାୟୁ ଶକ୍ତି ଉତ୍ପାଦନ ପ୍ଲାଂଟ ସ୍ଥାପନ ଦିଗରେ ମଧ୍ୟ କାର୍ଯ୍ୟ ଆରମ୍ଭ କରିଛନ୍ତି । ୨୦୧୪ - ୧୬ ବର୍ଷ ମଧ୍ୟରେ ଏଥିପାଇଁ ସମସ୍ତ ବୃହତ ବନ୍ଦରଗୁଡ଼ିକ ୧୩୩ . ୯୦ କୋଟି ଟଙ୍କା ବ୍ୟୟ କରିଛନ୍ତି । ବୃହତ ବନ୍ଦରଗୁଡ଼ିକକୁ ସ୍ୱଚ୍ଛ ଭାରତ ଅଭିଯାନ ଅଧୀନରେ ପରିଷ୍କାର ପରିଚ୍ଛନ୍ନ ରଖିବା ଲାଗି ୨୨ଟି କାର୍ଯ୍ୟପନ୍ଥା ବନ୍ଦରକର୍ତୃପକ୍ଷ ହାତକୁ ନେଇଛନ୍ତି । ଲୋକସଭାରେ ଏକ ଲିଖିତ ପ୍ରଶ୍ନର ଉତ୍ତର ଦେଇ ଜାହାଜ ଚଳାଚଳ ରାଷ୍ଟ୍ରମନ୍ତ୍ରୀ ଶ୍ରୀ ପୋନ୍ . ରାଧାକ୍ରିଷ୍ଣନ୍ ଏହି ସୂଚନା ଦେଇଛନ୍ତି ।


    

    
    (Release ID: 1482556) Visitor Counter : 2