      ପେଟ୍ରୋଲିୟମ ଓ ପ୍ରାକୃତିକ ବାଷ୍ପ ମନ୍ତ୍ରଣାଳୟ

      ନୂଆଦିଲ୍ଲୀରେ ବିଶ୍ୱ ଏଲପିଜି ସଂଘ ଦ୍ୱାରା ଆୟୋଜିତ ଡବ୍ଲ୍ୟୁଏଲପିଜିଏ 2017 ଏସୀୟ ଏଲପିଜି ସମ୍ମିଳନୀର ପୂର୍ବ ପ୍ରସ୍ତୁତି ଅବସରରେ ପେଟ୍ରୋଲିୟମ ଓ ପ୍ରାକୃତିକ ବାଷ୍ପ (ସ୍ଵାଧୀନ) ରାଷ୍ଟ୍ରମନ୍ତ୍ରୀ ଧର୍ମେନ୍ଦ୍ର ପ୍ରଧାନଙ୍କ ଅଭିଭାଷଣ
      Posted On: 06 FEB 2017 9:14PM by PIB Bhubaneshwar


    


    ବିଶ୍ୱ ଏଲପିଜି ସଂଘର କର୍ମକ ର୍ତ୍ତା ଗଣ ,


    ବିଦେଶରୁ ଆ ସିଥିବା ବିଶିଷ୍ଟ ଅତିଥିଗଣ ,


    ଭାରତୀୟ ତୈଳ କ୍ଷେତ୍ରର ବରିଷ୍ଠ ଅଧିକାରୀ ବୃନ୍ଦ ,


    ଗଣମାଧ୍ୟମର ପ୍ରତିନିଧି ,


    ମହିଳା ଓ ଭଦ୍ର ମଣ୍ଡଳୀ


    ନମସ୍କାର ଓ ସମସ୍ତଙ୍କୁ ଭାରତରେ ସ୍ୱାଗତ


    ନୂଆଦିଲ୍ଲୀରେ ଆସନ୍ତାକାଲି ଓ ତା ’ ପରଦିନ ହେବାକୁ ଥିବା ଡବ୍ଲ୍ୟୁଏଲପିଜିଏ 2017 ଏସୀୟ ଏଲପିଜି ଶିଖର ସମ୍ମିଳନୀର ପୂର୍ବପ୍ରସ୍ତୁତିରେ ମୁଁ ସମସ୍ତଙ୍କୁ ସ୍ୱାଗତ ଜଣାଉଛି । ଚଳିତବର୍ଷ ଏହି କାର୍ଯ୍ୟକ୍ରମକୁ ଆମେ ଭାରତରେ ଆୟୋଜନ କରିଥିବାରୁ ଗର୍ବିତ ।


    ବନ୍ଧୁଗଣ , ଦିଲ୍ଲୀ ଏବେ ଅଧିକ ବ୍ୟସ୍ତ ସମୟ । ଗତ ସପ୍ତାହରେ ଆମେ କେନ୍ଦ୍ର ବଜେଟ ଉପସ୍ଥାପିତ କରିଛୁ । ଏହା ଏକ ବାର୍ଷିକ କାର୍ଯ୍ୟକ୍ରମ , ଆଉ ସଂସଦରେ ମାନ୍ୟବର ଅର୍ଥମନ୍ତ୍ରୀ ରାଜସ୍ୱ ଓ ଖର୍ଚ୍ଚର ବିବରଣୀ ପ୍ରଦାନ କରିଥାନ୍ତି ଓ ସରକାରଙ୍କ ଗୁରୁତ୍ୱପୂର୍ଣ୍ଣ ନୀତିକୁ ମଧ୍ୟ ଘୋଷଣା କରନ୍ତି । ଏବେ ଭାରତର 5ଟି ପ୍ରଦେଶରେ ବିଧାନସଭା ନିର୍ବାଚନ ମଧ୍ୟ ହେଉଛି । ଏସବୁ ଯୋଗୁ ଗଣମାଧ୍ୟମର ବନ୍ଧୁମାନଙ୍କ ସହ ଆମେ ସମସ୍ତେ ଆସନ୍ତା 2 ମାସ ପାଇଁ ଅତ୍ୟନ୍ତ ବ୍ୟସ୍ତ ରହିବୁ ।


    ବନ୍ଧୁଗଣ , ଗଣତନ୍ତ୍ରରେ ଲୋକଙ୍କୁ ଦେଇଥିବା ପ୍ରତିଶ୍ରୁତିରୁ କ ’ ଣ ପାଳନ କରିଛୁ ତାହାର ହିସାବ ଆମମାନଙ୍କୁ ଦେବାକୁ ପଡ଼ିଥାଏ । ଆପଣମାନେ ଜାଣନ୍ତି , ଆମ ସରକାରର କାର୍ଯ୍ୟକାଳର ଠିକ୍ ମଧ୍ୟଭାଗରେ ଆମେ ଅଛୁ । 2014 ମେ ’ ମାସରେ ଭାରତର ଲୋକମାନେ ସୁଶାସନ ଓ ସଂସ୍କାର ପାଇଁ ମାନ୍ୟବର ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ସପକ୍ଷରେ ଐତିହାସିକ ଜନମତ ଦେଇଥିଲେ । ଆମେ ଏବେ ମଧ୍ୟଭାଗରେ ରହିଛୁ ଓ ଆମେ କ ’ ଣ ହାସଲ କରିଛୁ ଓ ଆଉ କ ’ ଣ କରିବାର ଆବଶ୍ୟକତା ଅଛି ତାହା ଆକଳନ କରିବାର ଏହା ହିଁ ପ୍ରକୃତ ସମୟ ।


    ଆମେ ଯେତେବେଳେ ଦାୟିତ୍ୱ ନେଲୁ , ସେତେବେଳେ ଅନୁଭବ କଲୁ କି ଶକ୍ତି ହେଉଛି ଏଭଳି କ୍ଷେତ୍ର ଯେଉଁଠି ଭାରତକୁ ଆଗକୁ ବଢ଼ିବାର ଆବଶ୍ୟକତା ରହିଛି । ଉଭୟ ବିଦ୍ୟୁତ ଓ ସ୍ୱଚ୍ଛ ରନ୍ଧନ ଗ୍ୟାସ କ୍ଷେତ୍ରରେ । ମାନ୍ୟବର ଅର୍ଥମନ୍ତ୍ରୀ ବଜେଟ ଅଭିଭାଷଣରେ ଘୋଷଣା କରିଛନ୍ତି ଯେ 2018 ମସିହା ସୁଦ୍ଧା ଭାରତର ଶତପ୍ରତିଶତ ଗାଁ ବିଦ୍ୟୁ ତିକରଣ ହେବ ।


    ଅନ୍ୟକ୍ଷେତ୍ର ଯେଉଁଠି ସୁଧାରର ଆବଶ୍ୟକତା ଅଛି ତାହା ହେଲା ସ୍ୱଚ୍ଛ ରନ୍ଧନ ଗ୍ୟାସ । ଯେତେବେଳେ ଦାୟିତ୍ୱ ଗ୍ରହଣ କଲୁ , ସେତେବେଳେ ସବସିଡି ବାଟ ବଣା ଥିଲା ଓ ବାଟମାର ଣା ହେଉ ଥିଲା । ଧନୀ ଓ ମଧ୍ୟବି ତ୍ତ ବର୍ଗର ଲୋକଙ୍କୁ ଏଲପିଜି ସବସିଡି ମିଳୁଥିଲା । ଅନେକ ନକଲି ରନ୍ଧନ ଗ୍ୟାସ ସଂଯୋଗ ଥିଲା ଓ ଏଲପିଜି ସବସିଡି ବ୍ୟବସାୟିକ ଓ ଔ ଦ୍ୟୋଗିକ କ୍ଷେତ୍ରକୁ ଯାଉଥିଲା । ଯାହାଫଳରେ ଗରିବରୁ ଅତି ଗରିବ ଲୋକଙ୍କୁ ଏଲପିଜି ସଂଯୋଗ ମିଳିପାରୁନଥିଲା । 2014 ମସିହାରେ ପ୍ରାୟତଃ ଅଧା ଭାରତୀୟଙ୍କ ଘରେ ଏଲପିଜି ସଂଯୋଗ ନଥିଲା । ଆମେ ଏହାକୁ ଚା ଲେଞ୍ଜ ଭାବେ ନେଲୁ ଓ ଭାରତରେ ଏଲପିଜିର ମାନଚିତ୍ରକୁ ପରିବ ର୍ତ୍ତ ନ ପାଇଁ ନିଷ୍ପ ତ୍ତି ନେଲୁ ।


    ପ୍ରଥମେ ଆମେ ‘ ପହଲ୍ ’ ଶୁଭାରମ୍ଭ କଲୁ ଅର୍ଥାତ୍ ଏଲପିଜି ସବସିଡିକୁ ହିତାଧିକାରୀଙ୍କ ବ୍ୟାଙ୍କ ଏକାଉଣ୍ଟକୁ ସିଧାସଳଖ ସୁବିଧା ହସ୍ତାନ୍ତର । ଏହି ପ୍ରକ୍ରିୟା ଦ୍ୱାରା ସ୍ୱଚ୍ଛତା ଆସିଲା ଓ ସବସିଡି ଲିକେଜ୍ ବା ବାଟମାରଣା ବନ୍ଦ ହେଲା , ଯାହାକି ନକଲି ଏକାଉଣ୍ଟ ମାଧ୍ୟମରେ ଦୁରୂପଯୋଗ ହେଉଥିଲା ।


    ‘ ପହଲ ’ ସଫଳତାର ପ୍ରତ୍ୟକ୍ଷ ପ୍ରମାଣ ହେଲା ଏହା ବିଶ୍ୱର ସର୍ବବୃହତ୍ ନଗଦ ସୁବିଧା ହସ୍ତାନ୍ତର ଯୋଜନା ଭାବେ ଗିନିଜ୍ ବୁକ୍ ଅଫ ୱାଲର୍ଡ ରେକର୍ଡରେ ସାମିଲ ହେଲା । ଏହି ଯୋଜନାରେ ପ୍ରାୟ 176 ନିୟୁତ ଉପଭୋକ୍ତାଙ୍କୁ ପ୍ରାୟ 40 ହଜାର କୋଟି ବା 6.5 ବିଲିୟନ ଆମେରିକୀୟ ଡଲାରର ସବସିଡି ଗତ ଦୁଇବର୍ଷ ମଧ୍ୟରେ ସିଧାସଳଖ ହିତାଧିକାରୀଙ୍କ ଏକାଉଣ୍ଟକୁ ସ୍ଥାନାନ୍ତର ହୋଇଛି । ଏଥିଯୋଗୁ ଗତ ଦୁଇବର୍ଷରେ ସରକାରଙ୍କର ପ୍ରାୟ 21 ହଜାର କୋଟି ଟଙ୍କା ବା 3.2 ବିଲିୟନ ଆମେରିକୀୟ ଡଲାର ସଂଚୟ ସମ୍ଭବପର ହୋଇଛି ।


    2015 ଏପ୍ରିଲ ପହିଲାରୁ ନକଲି/ମି ଥ୍ୟା ଏଲପିଜି ଉପଭୋକ୍ତାଙ୍କୁ ଚିହ୍ନଟ କରିବା ପାଇଁ ବ୍ୟାପକ ଅଭିଯାନ ଆରମ୍ଭ ହୋଇଥିଲା । ଏହି ବର୍ଗର ପ୍ରାୟ 33.4 ମିଲିୟନ ଜାଲ୍ ଏଲପିଜି ସଂଯୋଗକୁ ଚିହ୍ନଟ କରାଯାଇଥିଲା । ପହଲ୍ ମାଧ୍ୟମରେ ସେମାନଙ୍କର ସଂଯୋଗକୁ ଛିନ୍ନ କରାଯାଇ 2014-15 ଓ 2015-16ରେ ସବସିଡି ବାବଦରେ ମୋଟ 210 ବିଲିୟନ ଟଙ୍କା ସଂଚିତ କରାଯାଇଥିଲା । 2015 ଏପ୍ରିଲରୁ 2016 ମାର୍ଚ୍ଚ ମଧ୍ୟରେ ବ୍ୟବସାୟୀକ ଏଲପିଜି ବିକ୍ରି 40 ପ୍ରତିଶତ ବୃଦ୍ଧି ପାଇଛି । ପହଲ୍ ଯୋଜନା ପୂର୍ବରୁ ବ୍ୟବସାୟୀକ ଏଲପିଜି ବିକ୍ରି ବୃଦ୍ଧି ପାଉନଥିଲା । ଏଥିରୁ ଜଣାପଡ଼ୁଛି ଯେ ଘରୋଇ ଯୋଗାଣ ପାଇଁ ଉଦ୍ଦିଷ୍ଟ ଏଲପିଜି ସବସିଡି କିଭଳି ବ୍ୟବସାୟୀକ କ୍ଷେତ୍ରରେ ଦୁରୂପଯୋଗ ହେଉଥିଲା ।


    ଆମେ ମଧ୍ୟ ସ୍ୱେଚ୍ଛାକୃତ ଯୋଜନା ‘ ଗିଭ୍ ଇଟ୍ ଅପ୍ ’ ଓ ‘ ଗିଭ୍ ବ୍ୟାକ୍ ’ ଆରମ୍ଭ କରିଛୁ । ବଜାର ଦରରେ ଏଲପିଜି କିଣିବାର ସାମର୍ଥ୍ୟ ଥିବା ଉପଭୋକ୍ତାଙ୍କୁ ସବସିଡି ପରିତ୍ୟାଗ କରିବା ପାଇଁ ପ୍ରୋତ୍ସାହିତ କରାଯାଇଥିଲା । ଉକ୍ତ ସବସିଡି ମାଧ୍ୟମରେ ଗରିବରୁ ଅତି ଗରିବ ଲୋକଙ୍କୁ ଅଧିକ ପରିମାଣର ଏଲପିଜି ସଂଯୋଗ ଯୋଗାଇ ହେବ ବୋଲି ଆର୍ଥିକ ସକ୍ଷମ ଉପଭୋକ୍ତାଙ୍କୁ ସଚେତନ କରାଯାଇଥିଲା । ମାନ୍ୟବର ପ୍ରଧାନମନ୍ତ୍ରୀଙ୍କ ଆହ୍ୱାନ ଫଳରେ ଆମ ଦେଶର ନାଗରିକମାନେ ସ୍ୱେଚ୍ଛାକୃତ ଓ ଭାଗିଦାରୀ ଗଣତନ୍ତ୍ରର ଉଚ୍ଚମାନକୁ ପ୍ରଦର୍ଶିତ କରି ଏଲପିଜି ସବସିଡି ପରିତ୍ୟାଗ କରିଥିଲେ । ପ୍ରାୟ 12 ନିୟୁତ ଉପଭୋକ୍ତା ଏଲପିଜି ସବସିଡି ପରିତ୍ୟାଗ କରିବା ଦ୍ୱାରା ଗରିବ ଓ ବଂଚିତ ବର୍ଗର ଲୋକଙ୍କୁ ଏଲପିଜି ସଂଯୋଗ ଯୋଗାଇ ଦିଆଯାଇ ପାରିଛି ।


    ବନ୍ଧୁଗଣ , ଆପଣମାନେ ଜାଣିଲେ ଆଶ୍ଚର୍ଯ୍ୟ ହେବେ ଯେ ଏହା କେବଳ ଧନୀ ଓ ଉଚ୍ଚ ମଧ୍ୟବି ତ୍ତ ବର୍ଗର ପରିବାର କରିନାହାନ୍ତି । ବରଂ ଶିକ୍ଷକ , ଅବସରପ୍ରାପ୍ତ କର୍ମଚାରୀ , ସରକାରୀ କର୍ମଚାରୀମାନେ ସ୍ୱେଚ୍ଛାକୃତ ଭାବେ ନିଜର ଏଲପିଜି ସବସିଡି ପରିତ୍ୟାଗ କରିଛନ୍ତି । ସ୍ୱେଚ୍ଛାକୃତ ଭାବେ ସବସିଡି ପରିତ୍ୟାଗ କରିଥିବା ଏଭଳି ବ୍ୟକ୍ତିମାନଙ୍କ ପାଇଁ ମୁଁ ଗର୍ବିତ ଓ ଅନେକ ସମୟ ରେ ଆମେ ସାର୍ବଜନୀନ ଭାବେ ସେମାନଙ୍କ ଏହି ପୁଣ୍ୟ କାର୍ଯ୍ୟକୁ ଗ୍ରହଣ କରି ସମ୍ମାନିତ କରୁଛୁ ।


    ଏସବୁ ପରିବାରଗୁଡ଼ିକ ଏବେ ଏଲପିଜିର ବଜାର ଦର ଦେଉଛନ୍ତି । ଏହା ଜରୁରୀ ଥିବା ଲୋକଙ୍କୁ ସବସିଡି ଦେବାରେ ସହାୟକ ହେଉଛି । 2015-16 ମସିହାରେ ଗରିବ(ବିପିଏଲ) ପରିବାରକୁ ପ୍ରାୟ 6.3 ନିୟୁତ ନୂଆ ଏଲପିଜି ସଂଯୋଗ ଯୋଗାଇ ଦିଆଯାଇଛି । ଯାହାକି ‘ ଗିଭ୍ ଇଟ୍ ବ୍ୟାକ୍ ’ ଅଭିଯାନ ଓ ଆମ ତୈଳ କମ୍ପାନୀଗୁଡ଼ିକର କର୍ପୋରେଟ୍ ସାମାଜିକ ଉ ତ୍ତ ରଦାୟିତ୍ୱ (ସିଏସ୍ଆର) ପାଣ୍ଠିରୁ ମିଳିଥିବା ଅର୍ଥ ଯୋଗୁ ସମ୍ଭବପର ହେଉଛି । ବନ୍ଧୁଗଣ , ଆନ୍ତର୍ଜାତିକ ସ୍ତରରେ ବିଶ୍ୱବ୍ୟାଙ୍କ ଭଳି ଅନେକ ବହୁମୁଖୀ ଏଜେ ନ୍ସୀ ଗୁଡ଼ିକ ‘ ଗିଭ୍ ଇଟ୍ ଅପ୍ ’, ଅଭିଯାନକୁ ଉଚ୍ଚ ପ୍ରଶଂସା କରିଛନ୍ତି । ପ୍ରଶାସନ ପ୍ରକ୍ରିୟାରେ ସ୍ୱେଚ୍ଛାକୃତ ନାଗରିକ ଭାଗିଦାରୀର ଏହା ସବୁଠୁ ଉ ତ୍ତ ମ ଉଦାହରଣ ହୋଇଛି ।


    ଗରିବରୁ ଅତି ଗରିବ ଲୋକଙ୍କୁ ଏଲପିଜି ସ୍ୱଚ୍ଛ ରନ୍ଧନ ଗ୍ୟାସ ଯୋଗାଣକୁ ସୁନିଶ୍ଚିତ କରିବା ପାଇଁ ଆମର ସବୁଠୁ ମହତ୍ୱାକାଂ କ୍ଷୀ ଯୋଜନା ହେଉଛି ପ୍ରଧାନମନ୍ତ୍ରୀ ଉଜ୍ୱଳା ଯୋଜନା ।


    ଏହି ଉଜ୍ୱଳା କାର୍ଯ୍ୟକ୍ରମ 2016 ମଇ ମାସରେ ଶୁଭାରମ୍ଭ ହୋଇଛି ଓ ଏଥିରେ 3 ବର୍ଷ ମଧ୍ୟରେ ଗରିବ ପରିବାରକୁ 50 ନିୟୁତ ଏଲପିଜି ସଂଯୋଗ ଦେବା ପାଇଁ ଆମେ ଲକ୍ଷ୍ୟଧାର୍ଯ୍ୟ କରିଛୁ । ଏଥିପାଇଁ 8 ହଜାର କୋଟି ଟଙ୍କା ବା 1.5 ବିଲିୟନ ଆମେରିକୀୟ ଡଲାରର ବଜେଟ ପ୍ରାବଧାନ ମଧ୍ୟ ହୋଇଛି । ଖୁସିର କଥା ଯେ 2016-17 ଆର୍ଥି କ ବର୍ଷରେ ମାତ୍ର 8 ମାସରୁ କମ୍ ସମୟ ମଧ୍ୟରେ ଆମେ 15 ନିୟୁତ ଏଲପିଜି ସଂଯୋଗ ଦେଇପାରିଛୁ । ବନ୍ଧୁଗଣ , ସବୁଠୁ ହୃଦୟକୁ ସ୍ପର୍ଶ କଲା ଭଳି କଥା ହେଉଛି 37% ହିତାଧିକାରୀ ହେଉଛନ୍ତି ବଂଚିତ ବର୍ଗର । ଏହି ଉଜ୍ୱଳା ଯୋଜନା ଗରିବ ପରିବାର ପାଇଁ ବହୁ ପରିମାଣରରେ ସ୍ୱାସ୍ଥ୍ୟ ସୁବିଧା ପ୍ରଦାନ କରୁଛି । ବିଶେଷକରି ମହିଳାମାନେ ଧୂଆଁମୁକ୍ତ ସ୍ୱଚ୍ଛ ଇନ୍ଧନରେ ରୋଷେଇ କରୁଛନ୍ତି । ଆଜି ସୁଦ୍ଧା ଆମେ ଉଜ୍ୱଳା ଯୋଜନାରେ 16 ନିୟୁତ ଏଲପିଜି ସଂଯୋଗ ଯୋଗାଇ ସାରିଛୁ ।


    ଏଲପିଜି ସଂଯୋଗ କମ୍ ଥିବା ରାଜ୍ୟଗୁଡ଼ିକ ଏହି ଯୋଜନାରୁ ଅଧିକ ଫାଇଦା ପାଇଛନ୍ତି । 2016 ଡିସେମ୍ବର ସୁଦ୍ଧା ଯେଉଁ ଶୀର୍ଷ 5ଟି ରାଜ୍ୟ ଅଧିକ ଫାଇଦା ନେଇଛନ୍ତି ସେମାନେ ହେଲେ ଉ ତ୍ତ ରପ୍ରଦେଶରେ 4.6 ନିୟୁତ ଏଲପିଜି ସଂଯୋଗ , ପଶ୍ଚିମବଙ୍ଗରେ 1.9 ନିୟୁତ , ବିହାରରେ 1.9 ନିୟୁତ , ମଧ୍ୟପ୍ରଦେଶରେ 1.7 ନିୟୁତ ଓ ରାଜସ୍ଥାନରେ 1.4 ନିୟୁତ ଏଲପିଜି ସଂଯୋଗ ଯୋଗାଇ ଦିଆଯାଇଛି । ମୁଁ ଦୃଢ଼ ନିଶ୍ଚିତ ଯେ ଆମେ ଧାର୍ଯ୍ୟଲକ୍ଷ୍ୟକୁ ଅଧିକ କରିବୁ । ଆମେ ଜାତୀୟ ଏଲପିଜି ପରିସୀମାକୁ 70%ରୁ ମାତ୍ର 2 ବର୍ଷ ମଧ୍ୟରେ 85 ପ୍ରତିଶତରେ ପହଂଚିବୁ ।


    ସରକାରଙ୍କ ଦୃଢ଼ ପ୍ରୟାସ ଯୋଗୁ ଭାରତର ଏଲପିଜି ପରିସୀମା ଏବେ 72 ପ୍ରତିଶତକୁ ବୃଦ୍ଧି ପାଇଛି । ଏଲପିଜି ପରିସୀମାକୁ ଦେଶର ସବୁକ୍ଷେତ୍ରରେ ଉପଲବ୍ଧ କରାଇ ବା ପାଇଁ ଆମ ସରକାର କାର୍ଯ୍ୟ କରୁଛନ୍ତି । ଏଲପିଜି ସମ୍ପ୍ରସାରଣ ଓ ପ୍ରବେଶ ଦ୍ୱାରା ଦେଶର ପ୍ରତ୍ୟେକ ନାଗରିକଙ୍କୁ ସ୍ୱଚ୍ଛ ରନ୍ଧନକୁ ସୁନିଶ୍ଚିତ କରାଯାଇ ପାରୁଛି । ମୁଁ ବ୍ୟକ୍ତିଗତ ଭାବେ ବିଶ୍ୱାସ କରୁଛି ଯେ ପ୍ରତ୍ୟେକ ପରିବାରକୁ ସ୍ୱଚ୍ଛ ରନ୍ଧନ ଗ୍ୟାସ ଯୋଗାଣ ନା ’ କେବଳ ଆମର କ ର୍ତ୍ତ ବ୍ୟ ବରଂ ଏହା ଆମ ସମସ୍ତଙ୍କର ସାମାଜିକ ଦାୟିତ୍ୱବୋଧ ।


    କିଛି ମାସ ପୂର୍ବରୁ ଭୁବନେଶ୍ୱରରେ ଏଲପିଜି ସମ୍ମିଳନୀ ହୋଇଥିଲା । ସେଠାରେ ଆମ ସମସ୍ତ ଭାଗିଦାରଙ୍କ ଆଖି ଖୋଲିଯାଇଥିଲା କି ଗ୍ରାମାଂଚଳରେ ଏଲପିଜି ଯୋଗାଣ କରିବା ଦ୍ୱାରା ସାମାଜିକ-ଅର୍ଥନୀତିକ ଫାଇଦା କିଭଳି ମିଳୁଛି ।


    ଏଭଳି ସମ୍ମିଳନୀ ଭଳି ଆମ ପାଖରେ ଅନେକ ବକ୍ତା ଥିଲେ । ଜାତିସଂଘ ସହାୟକ ସେକ୍ରେଟେରୀ ଜେନେରାଲ ଓ ଉପକାର୍ଯ୍ୟକାରୀ ନି ର୍ଦ୍ଦେ ଶକ (ଜାତିସଂଘ , ମହିଳା) ଲକ୍ଷ୍ମୀ ପୁରୀ ସ୍ୱଚ୍ଛ ଇନ୍ଧନ ଏଲପିଜିର ଅର୍ଥନୀତିକ ପ୍ରଭାବ କିଭଳି ଅନୁଭୂତ ହେଉଛି ତାହା ଉଲ୍ଲେଖ କରିଥିଲେ । ଜାଳେଣି କାଠ ସଂଗ୍ରହ କରିବା ପାଇଁ ଓ ସେହି ଜାଳେଣିରେ ଖାଦ୍ୟ ପ୍ରସ୍ତୁତ କରିବାରେ ମହିଳାମାନେ ଯେଉଁ ସମୟ ଅତିବାହିତ କରନ୍ତି , ତା ’ ପରିବ ର୍ତ୍ତେ ଏଲପିଜିରେ ରୋଷେଇ ଦ୍ୱାରା ମହିଳାମାନେ ଅଧିକ ଆର୍ଥିକ ଗତିବିଧିରେ ସମ୍ପୃକ୍ତ ରହନ୍ତି , ଯାହାକି ଜିଡିପି ବିକାଶରେ ବ୍ୟାପକ ପରିମାଣର ଅନୁକୂଳ ପ୍ରଭାବ ପକାଇଥାଏ ।


    ଝାଡ଼ଖଣ୍ଡ ରାଜ୍ୟପାଳ ମାନ୍ୟବର ଦ୍ରୌପଦୀ ମୁର୍ମୁ ନିଜର ବ୍ୟକ୍ତିଗତ ଅଭିଜ୍ଞତାରୁ ଉଲ୍ଲେଖ କରିଥିଲେ ଯେ ଆଦିବାସୀ ଗାଁ ’ ର ଲୋକମାନେ ସ୍ୱଚ୍ଛ ରନ୍ଧନ ଗ୍ୟାସ ପାଆନ୍ତି ନାହିଁ । ଗାଁର ମହିଳାମାନେ ଯେତେବେଳେ ଜାଳେଣିକାଠ ସଂଗ୍ରହ ପାଇଁ ଜଙ୍ଗଲ ଭିତରକୁ ଯାଆନ୍ତି , ସେମାନଙ୍କୁ କିଭଳି ସ୍ୱାସ୍ଥ୍ୟ ଓ ନିରାପ ତ୍ତା ସମସ୍ୟାର ସମ୍ମୁଖୀନ ହେବାକୁ ପଡ଼େ , ଏପରିକି ଯୌନ ନିର୍ଯାତନା ସହିବାକୁ ପଡ଼େ ତାହା ଉଲ୍ଲେଖ କରିଥିଲେ ।


    ଏମ୍ସର ଡାକ୍ତର ଉଲ୍ଲେଖ କରିଥିଲେ ଯେ ଚୁଲିର ଧୂଆଁ ଦିନକୁ 40ଟି ସିଗାରେଟ୍ ସେବନ ସହ ସମାନ ବୋଲି କହିଥିଲେ । ଏହା ଅନେକ ସ୍ୱାସ୍ଥ୍ୟ ସମସ୍ୟା ସୃଷ୍ଟି କରେ । ମୁଣ୍ଡବ୍ୟଥା , ବଦ ହ ଜମି , ଗୁରୁତର ଶ୍ୱାସଜନିତ ରୋଗ , ଆଣ୍ଠୁଗଣ୍ଠି ରୋଗ ଆଦି ସମସ୍ୟା ଦେଖାଦେଇଥାଏ । ଏହି ଚୁଲି ଧୂଆଁ ମଧ୍ୟ ପିଲାମାନଙ୍କ ମଧ୍ୟରେ ଶ୍ୱାସପ୍ରଶ୍ୱାସ ରୋଗ ସୃଷ୍ଟି କରେ ।


    ତେଣୁ ଆମ ସରକାରଙ୍କ ଲକ୍ଷ୍ୟ ହେଉଛି , ନା କେବଳ ଏଲପିଜି ଯୋଗାଣ ବରଂ ଏହାକୁ ସାମାଜିକ ଆ ନ୍ଦୋ ଳନରେ ପରିବ ର୍ତ୍ତ ନ କରିବା । ଏହି ଯୋଜନା ମାଧ୍ୟମରେ ସ୍ୱାସ୍ଥ୍ୟ , ନିରାପ ତ୍ତା ଓ ପରିବେଶର ସୁଧାର ହେବ ଯାହା ଆମ ସରକାରର ପ୍ରୟାସ ଓ ମାନ୍ୟବର ପ୍ରଧାନମନ୍ତ୍ରୀଙ୍କ ସ୍ୱପ୍ନ ମଧ୍ୟ । ମୁଁ ବାରମ୍ବାର କହେ , ଯେତେବେଳେ ପେଟ୍ରୋଲିୟମ ଓ ପ୍ରାକୃତିକ ଗ୍ୟାସ ମନ୍ତ୍ରଣାଳୟର ଦାୟିତ୍ୱ ନେଲି ସେତେବେଳେ ଏହି ମନ୍ତ୍ରଣାଳୟ ଅନେକ ପରିମାଣରେ କର୍ପୋରେଟ୍ ହାଉସ ଗୁ ଡ଼ିକ ସହ କାରବାର କରୁଥିଲା । ଲକ୍ଷ ଲକ୍ଷ ବଂଚିତ ଓ ଗରିବ ଲୋକଙ୍କ ଜୀବନ ସହ ଯୋଡ଼ି ଆମେ ଏହାକୁ କଲ୍ୟାଣକାରୀ ମନ୍ତ୍ରଣାଳୟରେ ପରିବ ର୍ତ୍ତ ନ କରିଛୁ ।


    ନିଜ ଦ୍ୱାରା ନିର୍ଦ୍ଧାରିତ ଚା ଲେଞ୍ଜ ଦ୍ୱାରା ଏହି ଗତିକୁ ଆମେ ବୃଦ୍ଧି କରିଛୁ । ସବୁଠି ପହଂଚିବାର ଚା ଲେଞ୍ଜ , ସ୍ୱଳ୍ପ ଉପଭୋକ୍ତା ଆଦ୍ରତା , ଡିଷ୍ଟ୍ରି ବ୍ୟୁ ଟରଙ୍କ ଉପଲବ୍ଧତା , ସିଲିଣ୍ଡର ଷ୍ଟକ ଆଦିର ଚା ଲେଞ୍ଜ ଥିଲା । ଭି ତ୍ତି ଭୂମିର ସମସ୍ୟା ଯଥା ଆମଦାନୀ ସୁବିଧା , ବଟଲିଂ ପ୍ଳାଣ୍ଟ ର କ୍ଷମତା ଓ ଗ୍ରାମାଂଚଳର ଦୁର୍ଗମ ଅଂଚଳକୁ ପରିବହନକୁ ନେଇ ସମସ୍ୟା ଥିଲା । ତେବେ ଆମର ତୈଳ ମାର୍କେଟିଂ କମ୍ପାନୀଗୁଡ଼ିକ ଉଲ୍ଲେଖନୀୟ କାର୍ଯ୍ୟ କରି ଛ ନ୍ତି । ଏସବୁ କମ୍ପାନୀ ନିଜର ଯୋଜନାକୁ ତ୍ୱରାନ୍ୱିତ କରି ଭି ତ୍ତି ଭୂମି ନିର୍ମାଣ ସହ ଡିଷ୍ଟ୍ରି ବ୍ୟୁ ଟର ନେଟୱାର୍କକୁ ବୃଦ୍ଧି କରିଛନ୍ତି ।


    ବନ୍ଧୁଗଣ , ଆପଣମାନେ ଦୁଃସାହାସିକ ପଦକ୍ଷେପ 2016 ନଭେମ୍ବରରେ ଅଧିକ ମୂଲ୍ୟର ନୋଟ ଗୁ ଡ଼ିକର ବିମୁଦ୍ରାକରଣ କଥା ଶୁଣିଥିବେ । ଅଧିକ ଲୋକ ଓ କମ୍ପାନୀଗୁଡ଼ିକୁ ଟିକସ ପରିସରକୁ ଆଣିବା ଓ ଅର୍ଥ ବ୍ୟବସ୍ଥା ରେ ନଗଦ କାରବାରକୁ ହ୍ରାସ କରି ସମାନ୍ତରାଳ ଅର୍ଥ ବ୍ୟବସ୍ଥା ର ମୂଳପୋଛ ପାଇଁ ଏଭଳି ପଦକ୍ଷେପ ନିଆଯାଇଥିଲା । ଆରମ୍ଭରୁ ସାଧାରଣ ଲୋକମାନେ ବିଭିନ୍ନ ସମସ୍ୟାର ସମ୍ମୁଖୀନ ହେବା ସ ତ୍ତ୍ୱେ ଏହା ବହୁଳ ଭାବେ ସାଧାରଣ ଲୋକଙ୍କ ସମର୍ଥନ ହାସଲ କରିଥିଲା ।


    ମାନ୍ୟବର ପ୍ରଧାନମନ୍ତ୍ରୀଙ୍କ ସ୍ୱପ୍ନ ହେଉଛି ଆମ ଦେଶରେ ସ୍ୱଳ୍ପ ନଗଦ ଉପଯୋଗ ବ୍ୟବସ୍ଥା ଲାଗୁ କରିବା । ଏଥିପାଇଁ ତିନିଟି ପଦକ୍ଷେପ ଜେଏଏମ୍ ନିଆଯାଇଛି । ଜେ ଅର୍ଥାତ ଜନଧନ । ଏସବୁ ବ୍ୟାଙ୍କ ଏକାଉଣ୍ଟ ଗରିବ ଲୋକମାନଙ୍କୁ ଦିଆଯାଇଛି । ଯେଉଁମାନେ ଆର୍ଥିକ ବ୍ୟବସ୍ଥା ରୁ ବାଦ୍ ପଡ଼ିଥିଲେ । ପ୍ରଧାନମନ୍ତ୍ରୀ ମୋଦୀ କ୍ଷମତାକୁ ଆସିବାର 6 ମାସ ମଧ୍ୟରେ 260 ନିୟୁତ ବ୍ୟାଙ୍କ ଏକାଉଣ୍ଟ ଏହି ଯୋଜନାରେ ଖୋଲା ଯାଇଛି ।


    ଏ ହେଉଛି ଆଧାର । ଯାହାକି ବାୟୋମେଟ୍ରିକ ପରିଚୟ କାର୍ଡ । 5ବର୍ଷରୁ ଉର୍ଦ୍ଧ ଜନସଂଖ୍ୟାର 99%ଙ୍କ ପାଖରେ ଏହା ପହଂଚିଛି । ଆଉ ଏମ୍ ହେଉଛି ମୋବାଇଲ୍ ଫୋନ୍ । ଯାହାକି ଭାରତର 100 କୋଟିରୁ ଅଧିକ ଲୋକଙ୍କ ପାଖରେ ରହିଛି ।


    ଏହି ତିନିଟି ମୁଖ୍ୟ ଡିଜିଟାଲ ଦେଣନେଣର ଉପଯୋଗ ଦ୍ୱାରା ନଗଦ କାରବାରକୁ କମ୍ କରାଯାଇପାରିବ । ଆମର ତୈଳ ମାର୍କେଟିଂ କମ୍ପାନୀଗୁଡ଼ିକ ସମସ୍ତ ପ୍ରକାରର କାରବାରକୁ ବେନଗଦି କରିବା ପାଇଁ ଅନେକ ବ୍ୟବସ୍ଥା ଆରମ୍ଭ କରିଛନ୍ତି । ଉପଭୋକ୍ତା ଏବେ ଏଲପିଜି ସିଲିଣ୍ଡିର ଅନଲାଇନରେ ବୁକିଂ ସହ ପୁରା ଦେୟ ଦେଇପାରିବେ । ଏପରିକି ପ୍ରତି ସିଲିଣ୍ଡର ପିଛା 5 ଟଙ୍କା ରିହାତି ମଧ୍ୟ ପାଇବେ । ତେଣୁ ଏଲପିଜିର ସମସ୍ତ ମୂଲ୍ୟଭି ତ୍ତି କ ବ୍ୟବସ୍ଥାରେ ଡିଜିଟାଲ ଜ୍ଞାନକୌଶଳକୁ ଉପଯୋଗ କରାଯାଉଛି ।


    ମୁଁ ଖୁସି ଯେ ସମ୍ମିଳନୀରେ ଆସନ୍ତା ଦୁଇଦିନ ଧରି ଆଲୋଚନା ହେବ । ଆମେ ଏଲପିଜି ଉପଲବ୍ଧତାର ସମ୍ପ୍ରସାରଣ ଓ ତା ’ ର ସଫଳ କାହାଣୀକୁ ପ୍ରତିଷ୍ଠିତ ଅତିଥିମାନଙ୍କ ସହ ବାଣ୍ଟି ବୁ ଏବଂ ଶୁଣିବୁ । ପରସ୍ପରଠୁ ଅନେକ କିଛି ଶିଖିବାର ଅଛି , ବିଶେଷକରି ବିକାଶଶୀଳ ରାଷ୍ଟ୍ର ଙ୍କ ଠାରୁ ।


    ଭାରତ ଓ ତା ’ ର ପଡ଼ୋଶୀ ରାଷ୍ଟ୍ର ନେପାଳ , ଭୂଟାନ , ବାଂଲାଦେଶ , ମିଆଁମାର , ଶ୍ରୀଲଙ୍କା ପାଖରେ ନିଜର ଭି ତ୍ତି ଭୂମିକୁ ବାଣ୍ଟିବାର ସୁଯୋଗ ରହି ଛି । ଯାହାକି ଅର୍ଥ ବ୍ୟବସ୍ଥା କୁ ତ୍ୱରାନ୍ୱିତ କରିବାରେ ସହାୟକ ହେବ । ଏହି ପ୍ରସଙ୍ଗରେ ଉକ୍ତ ରାଷ୍ଟ୍ରଗୁଡ଼ିକର ମୋର ସହଯୋଗୀ ମନ୍ତ୍ରୀମାନଙ୍କ ସହ ମୁଁ ଆଲୋଚନା କରିବି ।


    ମୁଁ ଆଶବାଦୀ ଯେ ଏହି ସମ୍ମିଳନୀ ମାଧ୍ୟମରେ ଏଭଳି ଏକ ମଞ୍ଚ/ପ୍ଲାଟଫର୍ମ ମିଳିବ ଯେଉଁଠି ଆମେମାନେ ରୋଷଇ ଧୂଆଁର କୁପ୍ରଭାବ ଉପରେ ସମ୍ମିଳିତ ବିଜୟ ହାସଲ ପାଇଁ ଚିନ୍ତାଧାରାର ଆଦାନପ୍ରଦାନ କରିବୁ ତଥା ମା ’ ଓ ଶିଶୁର ଉ ତ୍ତ ମ ସ୍ୱାସ୍ଥ୍ୟ ପ୍ରତି ଯତ୍ନଶୀଳ ହେବୁ ।


    ଯଦି ଆମେ ମିଳିତ ଭାବେ କାମ କରିବା ଓ 100% ସ୍ୱଚ୍ଛ ଶକ୍ତି ଉପଲବ୍ଧ କରିବା , ତା ’ ହେଲେ ଆମେ ସହସ୍ରାବ୍ଦ ବିକାଶ ଲକ୍ଷ୍ୟର 8 ରୁ 6ଟିକୁ ହାସଲ କରିପାରିବୁ ।


    1- ମହିଳାଙ୍କ ମଧ୍ୟରେ ଆର୍ଥିକ ଦକ୍ଷତା ବୃଦ୍ଧି କରି ଅନାହାର ଓ ଦାରିଦ୍ର୍ୟର ବିଲୋପ ତଥା ଖରାପ ସ୍ୱାସ୍ଥ୍ୟ ଯୋଗୁ ହେଉଥିବା ଆର୍ଥିକ କ୍ଷତିକୁ ହ୍ରାସ କରିପାରିବା ।


    2- ଆମର ମହିଳାମାନଙ୍କୁ ସଶକ୍ତ କରିବା ,


    3- ଶିଶୁ ମୃ ତ୍ୟୁ ହାର ହ୍ରାସ ,


    4- ପ୍ରସବକାଳୀନ ସ୍ୱାସ୍ଥ୍ୟରେ ଉନ୍ନତି ,


    5- ଚିରସ୍ଥାୟୀ ପରିବେଶ ସୁନିଶ୍ଚିତ କରିବା ଓ


    6- ଯକ୍ଷ୍ମାର ମୁକାବିଲା ।


    ମୁଁ ପୁଣିଥରେ ଆପଣମାନଙ୍କୁ ନୂଆଦିଲ୍ଲୀରେ ସ୍ୱାଗତ କରୁଛି । ଏଠାରେ ରହଣୀକୁ ଉପଭୋଗ କରନ୍ତୁ ଓ ମୁଁ ଆଶା କରୁଛି ଯେ ଆଗାମୀ ଦୁଇଦିନ ଭଲ ବିତର୍କ ଓ ଆଲୋଚନା ହେବ ।


    ଧନ୍ୟବାଦ


    ଜୟହିନ୍ଦ


    **********

    

    
    (Release ID: 1482205) Visitor Counter : 2