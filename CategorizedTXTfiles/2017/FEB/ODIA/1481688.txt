      ଅର୍ଥ ମନ୍ତ୍ରଣାଳୟ

      • ଆଇଆରସିଟିସି, ଆଇଆରଏଫସି ଏବଂ ଇର୍କନ୍ ଭଳି ରେଳବାଇ ପିଏସ୍ୟୁ ସେୟାର ବଜାରରେ ସୂଚିବଦ୍ଧ ହେବେ,
      Posted On: 01 FEB 2017 2:22PM by PIB Bhubaneshwar


    


    କେନ୍ଦ୍ର ଅର୍ଥମନ୍ତ୍ରୀ ଶ୍ରୀ ଅରୁଣ ଜେଟ ଲୀ ଲୋକସଭାରେ ସାଧାରଣ ବଜେଟ 2017-18 ଉପସ୍ଥାପନ କରି କହି ଛନ୍ତି ଯେ ଆଇଆରସିଟିସି , ଆଇଆରଏସସି ଏବଂ ଇରକନ୍ ଭଳି ସରକାରୀ କ୍ଷେତ୍ରର ରେଳବାଇ ଉଦ୍ୟୋଗଗୁଡ଼ିକର ଅଂଶଧନ ଶେୟାର ବଜାରରେ ସୂଚିବଦ୍ଧ କରାଯିବ । ସେ କହିଥିଲେ ଯେ ସରକାର ସମ୍ମିଶ୍ରଣ , ବିଲୟ ଏବଂ ଅଧିଗ୍ରହଣ ଜରିଆରେ କେନ୍ଦ୍ରୀୟ ଅବକାରୀ କ୍ଷେତ୍ରର ଉଦ୍ୟୋଗକୁ ସୁଦୃଢ଼ କରିବେ ଏବଂ ଶୀଘ୍ର ଏକୀକୃତ ସରକାରୀ କ୍ଷେତ୍ର ‘ ଅଏଲ୍ ମେଜର ’ ଆରମ୍ଭ କରାଯିବ ।


    ପ୍ରଧାନମନ୍ତ୍ରୀ ମୁଦ୍ରା ଯୋଜନା ଅଧୀନରେ ବଞ୍ଚିତ ବର୍ଗଙ୍କୁ ଋଣ ଦେବାରେ ଉଲ୍ଲେଖନୀୟ ଯୋଗଦାନ ସମ୍ପର୍କରେ ସୂଚନା ଦେଇ ଶ୍ରୀ ଜେଟ ଲୀ କହିଥିଲେ ଯେ ଏହି ଯୋଜନା ଅନ୍ତର୍ଗତ ବଜେଟ ଲକ୍ଷ୍ୟ ଦୁଇ ଗୁଣ କରି 2.44 ଲକ୍ଷ କୋଟି ଟଙ୍କା ଦିଆଯାଇଛି ।


    ବ୍ୟାଙ୍କଗୁଡ଼ିକର ଷ୍ଟ୍ରେସ୍ଡ୍ ଲିଗାସି ଏକାଉଣ୍ଟର ସମାଧାନ କରିବା ନିମନ୍ତେ ଶ୍ରୀ ଜେଟ ଲୀ ବ୍ୟାଙ୍କଗୁଡ଼ି କରେ ପୁନଃପୁଞ୍ଜିକରଣ ନିମନ୍ତେ 10 ହଜାର କୋଟି ଟଙ୍କାର ବ୍ୟୟବରାଦ କରିଛନ୍ତି ଏବଂ ଆବଶ୍ୟକତା ପଡ଼ିଲେ ଏଥିପାଇଁ ଅତିରିକ୍ତ ଆବଣ୍ଟନ କରିବା ଲାଗି ଆଶ୍ୱାସନା ଦେଇଛନ୍ତି ।


    ଶ୍ରୀ ଜେଟ ଲୀ କହିଥିଲେ ଯେ ଶେୟାର ବଜାରରେ ଚିହ୍ନିତ ସରକାରୀ କ୍ଷେତ୍ରରେ ଉଦ୍ୟୋଗଗୁଡ଼ିକୁ ସମୟସୀମା ମଧ୍ୟରେ ସୂଚୀବଦ୍ଧ କରିବା ସୁନିଶ୍ଚିତ କରାଯିବା ଲାଗି ସରକାର ସଂଶୋଧିତ ବ୍ୟବସ୍ଥା କାର୍ଯ୍ୟକାରୀ କରିବେ । ସେ କହିଥିଲେ ଯେ ଗତ ବଜେଟ ରେ ଘୋଷିତ ପୁଞ୍ଜିପ୍ରତ୍ୟାହାର ନୀତି ଜାରି ରହିବ ।


    ଅର୍ଥମନ୍ତ୍ରୀ କହିଥିଲେ ଯେ 10ଟି ସିପିଏସ୍ଇ ଶେୟାରରେ ନିର୍ମିତ ଏକ୍ସଚେଞ୍ଜ ଟ୍ରେଡ୍ ଫଣ୍ଡ (ଇଟିଏଫ) ସମ୍ପର୍କରେ ନିକଟରେ ଉତ୍ତମ ପ୍ରତିକ୍ରିୟ ମିଳିଛି । ସରକାର ସେୟରରେ ଆଗକୁ ପୁଞ୍ଜିପ୍ରତ୍ୟାହାର ନିମନ୍ତେ ଇଟିଏଫ ର ଉପଯୋଗ କରିବେ । ସେ କହିଥିଲେ ଯେ ଏ ହି ଅନୁଯାୟୀ , ବିବିଧିକୃତ ସିପିଏସ୍ଇ ଷ୍ଟକ ଗୁ ଡ଼ିକ ଏବଂ ଅନ୍ୟ ସରକାର ହୋଲ୍ଡିଂଗୁଡ଼ିକ ସହିତ ନୂଆ ଇଟିଏଫ୍ 2017-18ରେ ଆରମ୍ଭ କରାଯିବ ।


    ଶ୍ରୀ ଜେଟ ଲୀ କହିଥିଲେ ଯେ ବ୍ୟାଙ୍କଗୁଡ଼ିକର ଷ୍ଟ୍ରେସଡ୍ ଲିଗାସି ଏକାଉଣ୍ଟର ସମାଧାନ ପ୍ରତି ବିଶେଷ ଗୁରୁତ୍ୱ ଦିଆଯାଉଛି । ଶୋଧନ , ଅକ୍ଷମତା ଏବଂ ଦେବାଳିଆପଣ ସଂହିତା ଅଧିନିୟମ ଏବଂ ସରଫେସୀ ତଥା ଋଣ ଆଦାୟ ଅଧିକରଣ ଅଧିନିୟମରେ ସଂଶୋଧନ କରାଯାଇ ଏହାକୁ ଅଧିକ ସୁବିଧାଜନକ କରିବା ଲାଗି ଆଇନଗତ ଢାଞ୍ଚାକୁ ମଜଭୂତ କରାଯିବ । ସେ କହିଥିଲେ ଯେ ‘ ଇନ୍ଦ୍ରଧନୁଷ ’ କାର୍ଯ୍ୟ ଯୋଜନା ଆଧାରରେ 2017-18ରେ ବ୍ୟାଙ୍କଗୁଡ଼ିକର ପୁନଃପୁଞ୍ଜିକରଣ ନିମନ୍ତେ 10 ହଜାର କୋଟି ଟଙ୍କାର ବ୍ୟବସ୍ଥା କରାଯାଇଛି ।


    ଶ୍ରୀ ଜେଟ ଲୀ କହିଥିଲେ ଯେ ପ୍ରଧାନମନ୍ତ୍ରୀ ମୁଦ୍ରା ଯୋଜନା ଅନ୍ତର୍ଗତ 2017-18 ଆର୍ଥିକ ବର୍ଷରେ ଋଣ ଦେବା ନିମନ୍ତେ 2.44 ଲକ୍ଷ କୋଟି ଟଙ୍କାର ପ୍ରସ୍ତାବ ରଖାଯାଇଛି । ସେ କହିଥିଲେ ଯେ ଏଥିରେ ଦଳିତ , ଜନଜାତି , ପଛୁଆ ବର୍ଗ , ଅଳ୍ପସଂଖ୍ୟକ ଏବଂ ମହିଳାମାନଙ୍କ ପ୍ରତି ପ୍ରାଥମିକତା ଦିଆଯାଇଛି ।


    ଶ୍ରୀ ଜେଟ ଲୀ କହିଥିଲେ ଯେ ଦଳିତ , ଜନଜାତି ଏବଂ ମହିଳା ଉଦ୍ୟୋଗୀମାନଙ୍କୁ ସବୁଜ କ୍ଷେତ୍ରରେ ଉଦ୍ୟୋଗ ପ୍ରତିଷ୍ଠା କରିବା ତଥା ରୋଜଗାର ସୃଷ୍ଟି କରିବାରେ ସହାୟତା ଯୋଗାଇ ଦେବା ନିମନ୍ତେ ଷ୍ଟାଣ୍ଡଅପ୍ ଇଣ୍ଡିଆ ଯୋଜନାର ଶୁଭାରମ୍ଭ ଏପ୍ରିଲ୍ 2016ରେ କରାଯାଇଥିଲା । ଏହି ଯୋଜନା ଜରିଆରେ 16 ହଜାରରୁ ଅଧିକ ନୂଆ ଉଦ୍ୟୋଗୀ ଖାଦ୍ୟ ପ୍ରକ୍ରିୟା କରଣ , ପରିଧାନ , ଡାଏଗ୍ନୋଷ୍ଟିକ୍ ସେଣ୍ଟର ଭଳି ବିବିଧ କାର୍ଯ୍ୟ କରିବାରେ ନିୟୋଜିତ ଅଛନ୍ତି ।


    **********

    

    
    (Release ID: 1481688) Visitor Counter : 2