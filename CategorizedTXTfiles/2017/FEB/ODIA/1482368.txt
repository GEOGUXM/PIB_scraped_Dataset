      ଶ୍ରମ ଓ ନିୟୋଜନ ମନ୍ତ୍ରଣାଳୟ

      ଏମ୍ପ୍ଲଏମେଂଟ ଏକ୍ସଚେଞ୍ଜର ପୁନରୁଦ୍ଧାର କାର୍ଯ୍ୟକ୍ରମ
      Posted On: 08 FEB 2017 6:01PM by PIB Bhubaneshwar


    ଦେଶରେ ବର୍ତମାନ ୯୭୮ ଏମ୍ପ୍ଲଏମେଂଟ ଏକ୍ସଚେଞ୍ଜ କାର୍ଯ୍ୟକାରୀ କରୁଛି ବୋଲି ବିଭିନ୍ନ ରାଜ୍ୟରୁ ମିଳିଥିବା ସୂଚନା ଅନୁସାରେ ଜଣାପଡିଛି । କେନ୍ଦ୍ର ଶ୍ରମ ଓ ରୋଜଗାର ମନ୍ତ୍ରଣାଳୟ ରାଷ୍ଟ୍ରୀୟ ରୋଜଗାର ସେବାର ପରିବର୍ତନ ପାଇଁ ଏକ ଯୋଜନା ନ୍ୟାସନାଲ କ୍ୟାରିଅର ସେବା କାର୍ଯ୍ୟକାରୀ କରୁଛି । ଏହା ଜରିଆରେ ରୋଜଗାର , କ୍ୟାରିଅର ପରାମର୍ଶ , ଧନ୍ଦାମୂଳକ ମାର୍ଗଦର୍ଶନ , ଦକ୍ଷତା ବିକାଶ ପାଠ୍ୟକ୍ରମ ଉପରେ ସୂଚନା ଆଦି ପ୍ରଦାନ କରାଯିବ । ଏହି ସେବା ନ୍ୟାସନାଲ କ୍ୟାରିଅର ପୋର୍ଟାଲରେ ଉପଲବ୍ଧ କରାଯାଇଛି ଏବଂ କଲ ସେଂଟର/ହେଲ୍ପ ଡେସ୍କ ଦ୍ୱାରା ସମର୍ଥିତ । ଏନସିଏସ ଜରିଆରେ ସେବାଗୁଡିକ ଏନସିଏସ ପୋର୍ଟାଲ , ରୋଜଗାର କାର୍ଯ୍ୟାଳୟ (କ୍ୟାରିଅର କେନ୍ଦ୍ର) , ସାଧାରଣ ସେବା କେନ୍ଦ୍ର ଆଦି ଭଳି ଅନେକ ବିତରଣ ଚ୍ୟାନେଲ ଜରିଆରେ ପହଂଚି ପାରୁଛି ।


    ଏନସିଏସ ପ୍ରୋଜେକ୍ଟ ଆଗାମୀ ୧୨ତମ ପଂଚବାର୍ଷୀୟ ଯୋଜନାରେ ରାଜ୍ୟମାନଙ୍କ ସହ ମିଳିତ ଭାବେ ୧୦୦ଟି ମଡେଲ କ୍ୟାରିଅର କେନ୍ଦ୍ର ପ୍ରତିଷ୍ଠା କରିବା ନେଇ ଗୁରୁତ୍ୱ ପ୍ରଦାନ କରୁଛି । ସରକାର ଏଥିପାଇଁ ୫୦ ଲକ୍ଷ ଟଙ୍କା ପର୍ଯ୍ୟନ୍ତ ଆର୍ଥିକ ସହାୟତା ପ୍ରଦାନ କରିବେ । ଏହି ମଡେଲ ଗୁଡିକୁ ରାଜ୍ୟ ସରକାରମାନେ ନିଜ ନିଜ ରାଜ୍ୟରେ ନିଜ ଅର୍ଥରେ ପ୍ରତିଷ୍ଠା କରିପାରିବେ । ଏଥିସହିତ ଏନସିଏସ ପ୍ରୋଜେକ୍ଟ ବିଭିନ୍ନ ରାଜ୍ୟରେ ଥିବା ଏମ୍ପ୍ଲଏମେଂଟ ଏକ୍ସଚେଞ୍ଜର ପୁନରୁଦ୍ଧାର ପାଇଁ ୮ ଲକ୍ଷ ଟଙ୍କା ପ୍ରତି ଏକ୍ସଚେଞକୁ ପ୍ରଦାନ କରୁଛି । ଏହି ଯୋଜନା ନିୟମ ଅନୁଯାୟୀ ଏବଂ ବିଭିନ୍ନ ରାଜ୍ୟରୁ ଆସୁଥିବା ପ୍ରସ୍ତାବକୁ ଆଖିରେ ରଖି ଆନ୍ଧ୍ର ପ୍ରଦେଶ ଏବଂ ତେଲେଙ୍ଗାନାକୁ ଅର୍ଥ ପ୍ରଦାନ କରାଯାଇଛି ।

    ରାଜ୍ୟସଭାରେ ଫେବୃଆରୀ ୮ , ୨୦୧୭ରେ କେନ୍ଦ୍ର ଶ୍ରମ ରାଷ୍ଟ୍ର ମନ୍ତ୍ରୀ ଶ୍ରୀ ବନ୍ଦାରୁ ଦ ତ୍ତା ତ୍ରେୟ ଏକ ପ୍ରଶ୍ନର ଲିଖିତ ଉତରରେ ଏହା କହିଛନ୍ତି ।


    ******

    
    
    (Release ID: 1482368) Visitor Counter : 2