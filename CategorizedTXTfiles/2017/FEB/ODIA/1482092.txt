      ପେଟ୍ରୋଲିୟମ ଓ ପ୍ରାକୃତିକ ବାଷ୍ପ ମନ୍ତ୍ରଣାଳୟ

      ପହଲ ଯୋଜନାରେ ୨୦୧୫-୧୬ ବର୍ଷରେ ୩.୫୬ କୋଟି ନକଲି ଏକାଉଂଟଧାରୀ ଚିହ୍ନଟ
      ୧.୦୫ କୋଟି ଏଲପିଜି ଉପଭୋକ୍ତା ସ୍ୱେଚ୍ଛାକୃତ ଭାବେ ସେମାନଙ୍କର ସବସିଡ଼ି ପ୍ରତ୍ୟାର୍ପଣ କରିଛନ୍ତି: ପେଟ୍ରୋଲିୟମ ମନ୍ତ୍ରୀ

      Posted On: 06 FEB 2017 10:50AM by PIB Bhubaneshwar

    ପହଲ ଯୋଜନାରେ ୨୦୧୫-୧୬ ବର୍ଷରେ ୩.୫୬ କୋଟି ନକଲି ଆକାଉଂଟଧାରୀଙ୍କୁ ଚିହ୍ନଟ କରାଯାଇଛି । ସେହିଭଳି ୨୯.୦୧.୨୦୧୭ ତାରିଖ ପର୍ଯ୍ୟନ୍ତ ୧ , ୦୫ , ୪୬ , ୦୯୦ଏଲପିଜି ଉପଭୋକ୍ତା ସ୍ୱେଚ୍ଛାକୃତ ଭାବେ ସେମାନଙ୍କର ସବସିଡ଼ି ପ୍ରତ୍ୟାର୍ପଣ କରିଛନ୍ତି ବୋଲି କେନ୍ଦ୍ର ପେଟ୍ରୋଲିୟମ ତଥା ପ୍ରାକୃତିକ ବାଷ୍ପ ମନ୍ତ୍ରୀ ଶ୍ରୀ ଧର୍ମେନ୍ଦ୍ର ପ୍ରଧାନ ଆଜି ଲୋକସଭାରେ ଏକ ଲିଖିତ ପ୍ରଶ୍ନର ଉତର ଦେଇ ପ୍ରକାଶ କରିଛନ୍ତି । ମନ୍ତ୍ରୀ ଶ୍ରୀ ପ୍ରଧାନ କହିଛନ୍ତି ଯେ ୨୦୧୪-୧୫ ଏବଂ ୨୦୧୫-୧୬ ଆର୍ଥିକ ବର୍ଷରେ ଯଥାକ୍ରମେ ୩.୩୪ କୋଟି ଏବଂ ୩.୫୬ କୋଟି ବେନାମୀ/ନକଲି ପହଲ ଏ କାଉଂଟଧାରୀଙ୍କୁ ଚିହ୍ନଟ କରାଯାଇଛି । ଘରୋଇ ଏଲପିଜି ସୁବ୍ୟବସ୍ଥିତ କରାଯିବା ଫଳରେ ୨୦୧୪-୧୫ ଏବଂ ୨୦୧୫-୧୬ ଆର୍ଥିକ ବର୍ଷରେ ଯଥାକ୍ରମେ ୪୦୫୬୯ କୋଟି ଏବଂ ୧୬୦୭୪ କୋଟି ଟଙ୍କା ସଂଚୟ କରାଯାଇପାରିଛି । ଗତବର୍ଷ ସବସିଡ଼ି ମୂଲ୍ୟରେ ଏଭଳି ହ୍ରାସ ଘଟିବାର କାରଣ ଉପଭୋକ୍ତାମାନଙ୍କ ବ୍ୟାଙ୍କଜମା ଖାତାକୁ ପ୍ରତ୍ୟକ୍ଷ ସୁବିଧା ହସ୍ତାନ୍ତରଣ କରାଯିବା ଏବଂ ଆନ୍ତର୍ଜାତୀୟ ବଜାରରେ ଅଶୋଧିତ ତୈଳ ମୂଲ୍ୟରେ ହ୍ରାସ ଘଟିବା ବୋଲି ମନ୍ତ୍ରୀ ଶ୍ରୀ ପ୍ରଧାନ କରିଛନ୍ତି ।


    ସରକାର ଏକ ଘୋଷଣାନାମା ଜାରି କରିଛନ୍ତି ଯେ ଏଲପିଜି ସବସିଡ଼ିରୁ ପ୍ରାପ୍ତ ସୁଫଳ ଏଲପିଜି ଉପଭୋକ୍ତାମାନଙ୍କ ପାଇଁ ପ୍ରଯୁଜ୍ୟ ହେବନାହିଁ , ଯଦି ଆୟକର ଆଇନ ୧୯୬୧ ଅନୁସାରେ ଉପଭୋକ୍ତା କିମ୍ବା ତାଙ୍କ ପତି/ ପତ୍ନୀ ଙ୍କ ଗତ ଆର୍ଥିକ ବର୍ଷରେ କରଯୋଗ୍ୟ ଉପାର୍ଜନ ୧୦ ଲକ୍ଷ ଟଙ୍କା କିମ୍ବା ତଦୁ ର୍ଦ୍ଧ ରାଶି ହୋଇଥିବ ବୋଲି ଶ୍ରୀ ପ୍ରଧାନ ସୂଚନା ଦେଇଛନ୍ତି ।

    ******

    
    
    (Release ID: 1482092) Visitor Counter : 3