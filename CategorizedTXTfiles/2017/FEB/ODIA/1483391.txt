      ସ୍ୱାସ୍ଥ୍ୟ ଓ ପରିବାର ମନ୍ତ୍ରଣାଳୟ

      ସ୍ୱାସ୍ଥ୍ୟ ମନ୍ତ୍ରଣାଳୟ ତରଫରୁ ଉନ୍ନତ ଗୁଣବତ୍ତାଯୁକ୍ତ ଔଷଧ ଚୟନ ସର୍ବେକ୍ଷଣ
      Posted On: 22 FEB 2017 3:35PM by PIB Bhubaneshwar


    ସ୍ୱାସ୍ଥ୍ୟ ଏବଂ ପରିବାର କଲ୍ୟାଣ ମନ୍ତ୍ରଣାଳୟ ରାଷ୍ଟ୍ରୀୟ ବାୟୋଲୋଜିକାଲ ପ୍ରତିଷ୍ଠାନ ( NIB )କୁ ‘ ନକଲି ଔଷଧ ଏବଂ ସଠିକ ଗୁଣବ ତ୍ତା ’ ସର୍ବେକ୍ଷଣ କାର୍ଯ୍ୟ ପ୍ରଦାନ କରିଛନ୍ତି । ଏନଆଇବି ସର୍ବେକ୍ଷଣ ରିପୋର୍ଟ ସରକାରଙ୍କୁ ପ୍ରଦାନ କରିସାରିଛି । ରିପୋର୍ଟ ଅନୁଯାୟୀ ଦେଶରେ 3.16 ପ୍ରତିଶତ ଔଷଧ ସଠିକ ଗୁଣବତ୍ତା ବଜାୟ ରଖିନଥିବା ବେଳେ 0.0245 ପ୍ରତିଶତ ନକଲି ଔଷଧ ପ୍ରସ୍ତୁତ କରାଯାଉଛି । ପରୀକ୍ଷଣ କରାଯାଇଥିବା 47 , 012 ନମୂନା ମଧ୍ୟରୁ 13ଟି ନମୂନା ନକଲି ଏବଂ 1850 ନମୂନା ସଠିକ ଗୁଣବତ୍ତା ଅନୁଯାୟୀ କରାଯାଇନଥିବା ଜଣାପଡିଛି ।


    ରାଷ୍ଟ୍ରୀୟ ସୂଚୀରେ ଥିବା ଅତି ଆବଶ୍ୟକୀୟ ଔଷଧ ( NLEM ) 2011ରେ ସ୍ଥାନିତ 15ଟି ଭିନ୍ନ ଭିନ୍ନ ଚିକି ତ୍ସା ଶ୍ରେଣୀ ସମ୍ବନ୍ଧୀତ 224ଟି ଡ୍ରଗ ଅଣୁମାନଙ୍କୁ ନିଆଯାଇଥିଲା । ସର୍ବେକ୍ଷଣର ଅଂଶବିଶେଷ ଭାବେ ସମସ୍ତ ରାଜ୍ୟ ଏବଂ କେନ୍ଦ୍ରଶାସିତ ଅଂଚଳରୁ 23ଟି ମାତ୍ରାର 47 , 954 ଔଷଧ ନମୂନା ପାଇକାରୀ ଦୋକାନ , ସରକାରୀ ଯୋଗାଣ ଏବଂ ଆଠଟି ବିମାନ ବନ୍ଦର ଏବଂ ବନ୍ଦରରୁ ସଂଗୃହୀତ କରାଯାଇଥିଲା ।

    ଔଷଧ ସର୍ବେକ୍ଷଣ ପଦ୍ଧତିରେ ଏକ ରାଷ୍ଟ୍ରବ୍ୟାପୀ ପ୍ରଶିକ୍ଷଣ କାର୍ଯ୍ୟକ୍ରମ ଜରିଆରେ 1800 ରୁ ଅଧିକ ନମୂନା ଡ୍ରଇଂ ଅଧିକାରୀ ( SDO ) ଏବଂ ଭାରତୀୟ ସିଭିଲ ସୋସାଇଟି/ଫାର୍ମାସୀ ପରିଷଦ( PCIE )ର ପ୍ରତିନିଧିମାନଙ୍କ ପାଇଁ 28ଟି କେନ୍ଦ୍ରରେ ପ୍ରଶିକ୍ଷଣ ଦିଆଯାଇଥିଲା ।


    ସର୍ବେକ୍ଷଣର ବିସ୍ତୃତ ରିପୋର୍ଟ ସ୍ୱାସ୍ଥ୍ୟ ଏବଂ ପରିବାର କଲ୍ୟାଣ ମନ୍ତ୍ରଣାଳୟର ୱେବସାଇଟ http://www.mohfw.gov.in ର ରିପୋର୍ଟ ସେକ୍ସନରେ ଉପଲବ୍ଧ କରାଯାଇଛି । ଏହାବ୍ୟତୀତ କେନ୍ଦ୍ରୀୟ ଔଷଧ ମାନକ ନିୟନ୍ତ୍ରଣ ସଂଗଠନ (ସିଡିଏସସିଓ) ୱେବସାଇଟ http://www.cdsco.nic.in ରେ ମଧ୍ୟ ପ୍ରଦାନ କରାଯାଇଛି ।


    **********

    

    
    (Release ID: 1483391) Visitor Counter : 3