      ପେଟ୍ରୋଲିୟମ ଓ ପ୍ରାକୃତିକ ବାଷ୍ପ ମନ୍ତ୍ରଣାଳୟ

      ତଫସିଲଭୁକ୍ତ ଜାତି ଓ ଜନଜାତିଙ୍କୁ ଖୁଚୁରା ଆଉଟଲେଟ (RO)ଆବଣ୍ଟନ ନୀତିର ସମୀକ୍ଷା କଲେ ପେଟ୍ରୋଲିୟମ ମନ୍ତ୍ରୀ
      ଏଭଳି ପ୍ରାର୍ଥୀଙ୍କୁ RO ହସ୍ତାନ୍ତର ପ୍ରକ୍ରିୟା ତ୍ୱରାନ୍ୱିତ କରିବାପାଇଁ ସ୍ୱତନ୍ତ୍ର ଅଭିଯାନ
      • ଦେଶବ୍ୟାପୀ ପ୍ରାୟ 600 RO ଚିହ୍ନଟ
      • ଏହାଦ୍ୱାରା ଅନ୍ୟମାନଙ୍କ ସହ ପ୍ରାୟ 500 ଏସସି/ଏସଟି ଆବେଦନକାରୀ, ବିଧବା ହେବେ ଉପକୃତ
      Posted On: 13 FEB 2017 4:54PM by PIB Bhubaneshwar


    କେନ୍ଦ୍ର ପେଟ୍ରୋଲିୟମ ଓ ପ୍ରାକୃତିକ ବାଷ୍ପ ମନ୍ତ୍ରୀ ଶ୍ରୀ ଧର୍ମେନ୍ଦ୍ର ପ୍ରଧାନ ତଫସିଲଭୁକ୍ତ ଜାତି / ତଫସିଲଭୁକ୍ତ ଜନଜାତି ( ଏସସି / ଏସଟି ) ର ପ୍ରାର୍ଥୀମାନଙ୍କୁ ଖୁଚୁରା ଆଉଟଲେଟ ( RO ) ଆବଣ୍ଟ ନ ପାଇଁ ପ୍ରଚଳିତ ନୀତିର ସମୀକ୍ଷା କରିଛନ୍ତି ।


    ସମାଜର ଦୁର୍ବଳ ଶ୍ରେଣୀର ଲୋକମାନଙ୍କୁ ସାମାଜିକ ସମୀକରଣ ଏବଂ ଆର୍ଥିକ ଦୃଷ୍ଟିରୁ ସଶକ୍ତ କରିବା ନିମନ୍ତେ ତୈଳ ବିତରକ କମ୍ପାନୀମାନେ , ଯଥା IOCL , BPCL ଏବଂ HPCL ନୀତି ପ୍ରଣୟନ କରିଛନ୍ତି । ଏହି ଯୋଜନାର ଅଂଶ ବିଶେଷ ସ୍ୱରୂପ ତୈଳ ବିତରକ କମ୍ପା ନୀ ମାନେ ନୂତନ ଖୁଚୁରା ଆଉଟଲେଟ ଆବଂଟନ ବେଳେ ତଫସିଲଭୁକ୍ତ ଜାତି / ତଫସିଲଭୁକ୍ତ ଜନଜାତିର ପ୍ରାର୍ଥୀମାନଙ୍କୁ 22.5% ଆବଂଟନ ନିମନ୍ତେ ସ୍ଥିର କରିଛନ୍ତି । ଏଭଳି ନିୟମିତ ଆବଂଟନ ବ୍ୟତୀତ , ବ ର୍ତ୍ତ ମାନ କାର୍ଯ୍ୟ କରୁଥିବା ଖୁଚୁରା ଆଉଟଲେଟମାନଙ୍କରୁ ମଧ୍ୟ ଏସସି / ଏସଟି ଆବେଦନକାରୀମାନଙ୍କୁ ପ୍ରଦାନ କରିବା ନିମନ୍ତେ ଏକ ଯୋଜନା ପ୍ରସ୍ତୁତ କରିଛନ୍ତି । କମ୍ପାନୀ ଦ୍ୱାରା ଅସ୍ଥାୟୀ ଭାବେ ପ୍ରଦ ତ୍ତ ଖୁଚୁରା ଆଉଟଲେଟରୁ ପୁଞ୍ଜି ପ୍ରତ୍ୟାହାର ଦ୍ୱାରା ଏହି ବ୍ୟବସ୍ଥା କରାଯାଇଛି ।

    ତୈଳ ବିତରକ କମ୍ପାନୀମାନେ ସେମାନଙ୍କର ସାମାଜିକ ପ୍ରତିବଦ୍ଧତା ପ୍ରତିଶ୍ରୁତି ପୂରଣ କ୍ଷେତ୍ରରେ ଯଥେଷ୍ଟ ପଛରେ ପଡିଥିବାର ଲକ୍ଷ୍ୟ କରାଯାଇଥିଲା । ପ୍ରଦ ତ୍ତ ନି ର୍ଦ୍ଦେ ଶିକା ଅନୁସାରେ ଓଏମସିମାନେ ବିଭିନ୍ନ ରାଜ୍ୟସରକାରଙ୍କ ଠାରୁ ଭୂମି ଅଧିଗ୍ରହଣ ସକାଶେ ଉଦ୍ୟମ କରିବେ ବୋଲି ସ୍ଥିର ହୋଇଥିଲା । ଏଭଳି ଭୂମିକୁ କେବଳ ଏସସି / ଏସଟି ପ୍ରାର୍ଥୀଙ୍କୁ ଖୁଚୁରା ଆଉଟଲେଟ ଖୋଲିବା ନିମନ୍ତେ ଆବଂଟନ କରାଯିବାକୁ ସ୍ଥିର ହୋଇଛି ।


    ମନ୍ତ୍ରୀ ଶ୍ରୀ ପ୍ରଧାନ ସମୀକ୍ଷା ବୈଠକ ପରେ ତୈଳ ବିତରକ କମ୍ପାନୀମାନଙ୍କୁ ନି ର୍ଦ୍ଦେ ଶ ଦେଇଛନ୍ତି ଯେ 2014-15 ମସିହାରେ ଏସସି / ଏସଟି ପ୍ରାର୍ଥୀମାନଙ୍କୁ ସ୍ଥାନ ପ୍ରଦାନ ପାଇଁ ହୋଇଥିବା ବିଜ୍ଞପ୍ତି ଦିଗରେ କାର୍ଯ୍ୟପନ୍ଥା ଗ୍ରହଣ ପ୍ର କ୍ରି ୟାକୁ ତ୍ୱରାନ୍ୱିତ କରନ୍ତୁ । ଖୁଚୁରା ଆଉଟଲେଟ ଖୋଲିବାକୁ ଓଏମସିମାନଙ୍କୁ ଜମି ପ୍ରଦାନ ପାଇଁ ଏସସି / ଏସଟି ପ୍ରାର୍ଥୀମାନେ କରିବାକୁ ଥିବା ଆବେଦନ ନିମନ୍ତେ ଅତିରିକ୍ତ ସମୟସୀମା ପ୍ରଦାନ କରାଯାଇଛି ।


    ସମୀକ୍ଷା ବେଳେ ଜଣାପଡିଛି ଯେ ଯଥେଷ୍ଟ ସଂଖ୍ୟକ ଆବେଦନକାରୀ ( Letter of Intent ) ଖୁଚୁରା ଆଉଟଲେଟ ପାଇବାକୁ ଅପେକ୍ଷାରତ ଅଛନ୍ତି । କମ୍ପାନୀମାନଙ୍କ ଦ୍ୱାରା ଅଧିକୃତ ଅସ୍ଥାୟୀ ଆଉଟଲେଟରୁ ପୁଞ୍ଜି ପ୍ରତ୍ୟାହାର ଦ୍ୱାରା ଏଭଳି RO ଆବଂଟନ କରାଯାଇଥାଏ । 2014 ମସିହାରୁ ଏଭଳି ( LOI ) ଆବେଦନକାରୀମାନେ ଯେଉଁମାନେ କି ଏସସି / ଏସଟି ବର୍ଗର ଏଭଳି ଖୁଚୁରା ଆଉଟଲେଟ ପାଇବା ସକାଶେ ଅପେକ୍ଷାରତ ଅଛନ୍ତି । ସେହିସବୁ ପ୍ରାର୍ଥୀଙ୍କୁ ତୁରନ୍ତ ଖୁଚୁରା ଆଉଟଲେଟ ପ୍ରଦାନ ନିମନ୍ତେ ଏକ ସ୍ୱତନ୍ତ୍ର ଅଭିଯାନ ଆରମ୍ଭ କରିବାକୁ ମନ୍ତ୍ରୀ ଶ୍ରୀ ପ୍ରଧାନ ନି ର୍ଦ୍ଦେ ଶ ଦେଇଛନ୍ତି ।


    ଏଭଳି ଉଦ୍ୟମ / ସ୍ୱତନ୍ତ୍ର ଅଭିଯାନ ଦ୍ୱାରା ସାରା ଦେଶରୁ ପ୍ରାୟ ୬୦୦ ଖୁଚୁରା ଆଉଟଲେଟ ଆବେଦନକାରୀଙ୍କୁ ଚିହ୍ନଟ କରାଯାଇଛି । ଏଭଳି ଆବଂଟନକୁ ସମ୍ପୂର୍ଣ୍ଣ ସ୍ୱଚ୍ଛ ଭାବେ ସମ୍ପନ୍ନ ନିମନ୍ତେ LOI ଧାରୀମାନଙ୍କ ବିସ୍ତୃତ ବିବରଣୀ ତଥା ଯେଉଁ ଖୁଚୁରା ଆଉଟଲେଟ ପ୍ରଦାନ କରାଯିବ ସେସବୁ ସର୍ବସାଧାରଣରେ ବିଜ୍ଞପିତ କରାଯାଇଛି । 31.03.2017 ସୁଦ୍ଧା ଏହି କାର୍ଯ୍ୟ ଶେଷ କରାଯିବା ନିମନ୍ତେ ସ୍ଥିରୀକୃତ ହୋଇଛି । ଏହାଦ୍ୱାରା ପ୍ରାୟ 500 ଏସସି / ଏସଟି , ବିଧବା ତଥା ଅବିବାହିତ ମହିଳା ( ଯେଉଁମାନଙ୍କ ବୟସ 40 ବର୍ଷରୁ ଉ ର୍ଦ୍ଧ ହୋଇଥିବ ) ସେଭଳି ପ୍ରାର୍ଥୀମାନେ ଉପକୃତ ହେବେ । ଆର୍ଥିକ ସଶକ୍ତିକରଣ ଅଭିଯାନରେ ନିଯୁକ୍ତି କ୍ଷେତ୍ରରେ ମଧ୍ୟ ଏହା ଯଥେଷ୍ଟ କର୍ମସଂସ୍ଥାନର ସୁଯୋଗ ପ୍ରଦାନ କରିବ ।


    *********

    
    
    (Release ID: 1482671) Visitor Counter : 2