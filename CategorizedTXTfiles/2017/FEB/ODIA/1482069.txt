      ସୂଚନା ଓ ପ୍ରସାରଣ ମନ୍ତ୍ରଣାଳୟ

      ଭାରତ ଇୟର ବୁକ-୨୦୧୭ ଉନ୍ମୋଚିତ
      Posted On: 06 FEB 2017 6:36PM by PIB Bhubaneshwar


    ‘ ସୂଚନାର ବିଶ୍ୱସନୀୟତା , ନିର୍ଭରଶୀଳତା ଏବଂ ସଚ୍ଚୋଟତା ’ ହେଉଛି ସରକାରଙ୍କ ହଲମାର୍କ । ଏହି ଲକ୍ଷ୍ୟର ଅନୁପାଳନ କରି ଭାରତ ଇୟର ବୁକ -୨୦୧୭ , ଭାରତ ବିଷୟରେ ପ୍ରାମାଣିକ ସୂଚନା ଉପଲବ୍ଧ କରାଇଥାଏ । ନୂତନ ପିଢୀଙ୍କ ପାଇଁ ସମସ୍ତ ଭାରତୀୟ ଭାଷାଗୁଡିକରେ ପୁସ୍ତକ ତଥା ପତ୍ରିକାଗୁଡିକର ପ୍ରକାଶନ ନିତାନ୍ତ ଜରୁରୀ । କେନ୍ଦ୍ର ସୂଚନା ଏବଂ ପ୍ରସାରଣ ମନ୍ତ୍ରୀ ଶ୍ରୀ ଭେଙ୍କୟା ନାଇଡୁ “ ଭାରତ -୨୦୧୭ ” ଉନ୍ମୋଚନ ସମାରୋହ ଅବରସରେ ଏହା କହିଛନ୍ତି ।


    ବାର୍ଷିକ ଭାରତ ଇୟର ବୁକର ଇଲେକ୍ଟ୍ରୋନିକ ସଂସ୍କରଣ ଉଦଘାଟନ କରି ଶ୍ରୀ ନାଇଡୁ କହିଥିଲେ ଯେ ଇ-ସଂସ୍କରଣ ନୂତନ ପ୍ରଯୁକ୍ତି ବିଦ୍ୟା ସୂଚନା ଉପଲବ୍ଧ କରାଇଥାଏ । ସରକାରଙ୍କର ଡିଜିଟାଲ କାର୍ଯ୍ୟକ୍ରମ ଜରିଆରେ ପ୍ରକାଶନ ବିଭାଗ ୭୫୦ ରୁ ଅଧିକ ପୁସ୍ତକକୁ ଡିଜିଟାଲ ସ୍ୱରୁପ ପ୍ରଦାନ କରିଛି ଏବଂ ଏହା ମାର୍ଚ୍ଚ ୨୦୧୭ ସୁଦ୍ଧା ଶେଷ ପର୍ଯ୍ୟାୟରେ ଏକ ହଜାର ପୁସ୍ତକର ଡିଜିଟାଇଜେସନ କରାଯିବ । ସେ ପ୍ରକାଶନ ବିଭାଗ ଦ୍ୱାରା ଅନଲାଇନ ଡିଜିଟାଲ ଲାଇବ୍ରେରୀର ଶୁଭାରମ୍ଭ କରିଥିଲେ ଯେଉଁଥିରେ ୭୫୦ ରୁ ଅଧିକ ପୁସ୍ତକ ଭଣ୍ଡାର ରହିଛି ।

    ଶ୍ରୀ ନାଇଡୁ ଜୀବନର ଡିଜିଟାଲ ଉପାୟ ଏବଂ ଏହାର ଲାଭ ଉପରେ ଜୋର ଦେଇ କହିଥିଲେ ଯେ ଜ୍ଞାନ ଏବଂ ମୁଦ୍ରାର ଡିଜିଟାଲ ହସ୍ତାନ୍ତରଣ ଦେଶରେ କଳାଧନ ଏବଂ ଭ୍ରଷ୍ଟାଚାରକୁ ରୋକିବାରେ ସହାୟକ ହେବ । ଶ୍ରୀ ନାଇଡୁ ସୂଚନା ଏବଂ ପ୍ରସାରଣ ମନ୍ତ୍ରଣାଳୟ ଏବଂ ଏହାର ମିଡିଆ ୟୁନିଟଗୁଡିକର ଦ୍ୱାରା ୧୬ ରୁ ୩୧ ଜାନୁଆରୀ ପର୍ଯ୍ୟନ୍ତ ସ୍ୱଚ୍ଛ ପାକ୍ଷିକ ଅନ୍ତର୍ଗତ ପଦକ୍ଷେପ ଗୁଡିକ ବିଷୟରେ ସୂଚନା ପ୍ରଦାନ କରିଥିଲେ । ମନ୍ତ୍ରଣାଳୟ ସ୍ୱଚ୍ଛତା ଉପରେ ଗୁରୁତ୍ୱ ଦେବା ସହିତ ପୁରୁଣା ଫାଇଲ , ଫର୍ଣ୍ଣିଚର , ସେବା ରେକର୍ଡ , ଆନ୍ତଃ ମନ୍ତ୍ରଣାଳୟ ଏବଂ ସରକାରଙ୍କ ସଂଚାର ଆଦିର ରେକର୍ଡ ତଥା ପୁରୁଣା , ଅନାବଶ୍ୟକ ଜିନିଷପତ୍ରର ନିଲାମୀ ପାଇଁ ନିଷ୍ପତ୍ତି ନେଇଛି । ସେ କହିଥିଲେ ଯେ ମନ୍ତ୍ରଣାଳୟ ଏହି ଅଭିଯାନ ଆରମ୍ଭ କରିବା ଫଳରେ ୬୦ , ୬୨୪ ବର୍ଗଫୁଟ ଖାଲି ସ୍ଥାନ ବାହାରିବା ସହ ଅନାବଶ୍ୟକ ବସ୍ତୁର ନିଲାମୀ କରି ୧୪ , ୨୧ , ୪୮୪ ଟଙ୍କା ପ୍ରାପ୍ତ କରିଛି । ମୋଟ ୪ , ୧୩୨ ଅଭିଯୋଗଗୁଡିକର ସମାଧାନ କରାଯାଇଛି । ସେ ସ୍ୱଚ୍ଛ ଭାରତ ଲଘୁ ଚଳଚ୍ଚିତ୍ର ସମାରୋହ , ପାରମ୍ପରିକ ନାଟକ ଏବଂ ସ୍ୱଚ୍ଛତା ଉପରେ ଶ୍ରେଷ୍ଠ ଅନୁଭାଗ ପୁରସ୍କାର ଘୋଷଣା କରି ଏହି ମିଶନରେ ଜନତାଙ୍କ ଭାଗୀଦାରୀତା ପାଇଁ ନୂତନ ଉପାୟ ଉଲ୍ଲେଖ କରିଛନ୍ତି । ଦୂରଦର୍ଶନ ସମାଚାରରେ ସ୍ୱଚ୍ଛତା ବିଷୟରେ ପାଂଚ ମିନିଟର ବିଶେଷ ବୁଲେଟିନ ସ୍ୱଚ୍ଛତା ସମାଚାର ଆରମ୍ଭ କରାଯାଇଥିଲା । ସେହିଭଳି ସ୍ୱଚ୍ଛତାର ବାର୍ତା ପାଇଁ କମ୍ୟୁନିଟି ରେଡିଓର ମଧ୍ୟ ଉପଯୋଗ କରାଯାଇଥିଲା ।


    ସୂଚନା ଏବଂ ପ୍ରସାରଣ ମନ୍ତ୍ରୀ କର୍ଣ୍ଣଲ ରାଜ୍ୟବର୍ଦ୍ଧନ ରାଠୋର , ସୂଚନା ଏବଂ ପ୍ରସାରଣ ସଚିବ ଶ୍ରୀ ଅଜୟ ମିତଲ ତଥା ପାନୀୟ ଜଳ ଏବଂ ସ୍ୱଚ୍ଛତା ମନ୍ତ୍ରଣାଲୟ ସଚିବ ଶ୍ରୀ ପରମେଶ୍ୱରନ ଆୟର ଏବଂ ମନ୍ତ୍ରଣାଳୟର ବରିଷ୍ଠ ଅଧିକାରୀମାନେ ଏହି ଅବସରରେ ଉପସ୍ଥିତ ଥିଲେ ।


    ******


    

    
    (Release ID: 1482069) Visitor Counter : 2