      ରାଷ୍ଟ୍ରପତିଙ୍କ ସଚିବାଳୟ

      ରାଷ୍ଟ୍ରପତି ଭବନ ଅଟ୍ଟାଳିକା ଛାତରେ ସୌର ପ୍ୟାନେଲ୍
      ଉତ୍ପାଦିତ ହେବ ୬୭୦ କିଲୋୱାଟ୍ ବିଦ୍ୟୁତ ଶକ୍ତି

      Posted On: 09 FEB 2017 1:39PM by PIB Bhubaneshwar

    ରାଷ୍ଟ୍ରପତି ପ୍ରଣବ ମୁଖାର୍ଜୀ ଶୁକ୍ରବାର ଦିନ ରାଷ୍ଟ୍ରପତି ଭବନ ପରିସରରେ ପ୍ରଥମ ପର୍ଯ୍ୟାୟ ସୌରବିଦ୍ୟୁତ ଉତ୍ପାଦନ ପ୍ରକଳ୍ପ ଉଦଘାଟନ କରିଛନ୍ତି । ଏହି ପ୍ରକଳ୍ପ ଅଧୀନରେ ରାଷ୍ଟ୍ରପତି ଭବନ ପରିସରରେ ଥିବା ୭ଟି ଅଟ୍ଟାଳିକା ଛାତରେ ସୋଲାର ପ୍ୟାନେଲ୍ ଖଞ୍ଜା ଯାଇ ୬୭୦ କିଲୋୱାଟ୍ ବିଦ୍ୟୁତ ଉତ୍ପାଦନ କରାଯିବ । ଏହି ପ୍ରକଳ୍ପ ଦ୍ୱାରା ରାଷ୍ଟ୍ରପତି ଭବନ ପରିସରରେ ଯେତିକି ପରିମାଣର ବିଦ୍ୟୁତ ବିଲ୍ ହ୍ରାସ କରାଯିବ ତାହାର ପରିମାଣ ବାର୍ଷିକ ୮୦ ଲକ୍ଷ ଟଙ୍କାରୁ ଅଧିକ ହେବ ବୋଲି ଅନୁମାନ କରାଯାଉଛି । ସୌର ଶକ୍ତି ଉତ୍ପାଦନ ଦ୍ୱାରା ରାଷ୍ଟ୍ରପତି ଭବନ ପରିସରକୁ ଶକ୍ତିସଂଚୟ ଉପଯୋଗୀ କରାଯିବା ସହ ଅଙ୍ଗାରକାମ୍ଳ ବାଷ୍ପର ପ୍ରଭାବ କମାଯାଇପାରିବ । ଏହି ଉଦ୍ଘାଟନୀ ସମାରୋହ ଅବସରରେ ଏକ ଦିନିକିଆ ଶକ୍ତି ସଂରକ୍ଷଣ ଏବଂ ସବୁଜ ଶକ୍ତି ପ୍ରଦର୍ଶନୀ ଆୟୋଜନ କରାଯାଇଥିଲା । ଟାଟା ପାୱାର ଦିଲ୍ଲୀ ଡିଷ୍ଟ୍ରିବ୍ୟୁସନ୍ ଲିମିଟେଡ୍ ( ଟିପିଡିଡିଏଲ୍ ) , ଗ୍ରାମୀଣ ବିଦ୍ୟୁତ କର୍ପୋରେସନ , ଗ୍ରୀନ୍ ଜବସ୍ ସେକ୍ଟର ସ୍କିଲ୍ କାଉନସିଲ୍ , ବ୍ୟୁରୋ ଅଫ୍ ଏନର୍ଜି ଏଫିସିଏନ୍ସି , କେନ୍ଦ୍ରୀୟ ଇଲେକ୍ଟ୍ରୋନିକ୍ସ ଲିଃ ଏବଂ ଶକ୍ତି ସଂଚୟ ସେବା ଲିଃ , ସହଯୋଗରେ ଏହି ପ୍ରଦର୍ଶନୀ ଆୟୋଜନ କରାଯାଇଥିଲା । ଏହି ଅବସରରେ ଚିତ୍ରାଙ୍କନ , ବିଜ୍ଞାନ ମେଳା ପ୍ରତିଯୋଗିତା ତଥା ଶକ୍ତି ସଂରକ୍ଷଣ ଓ ସୌର ଶକ୍ତି ବିଷୟରେ ନୁକ୍କଡ ନାଟକ ପ୍ରତିଯୋଗିତା ଆୟୋଜନ କରାଯାଇଥିଲା । ଛାତ୍ରଛାତ୍ରୀଙ୍କ ପାଇଁ ସବୁଜ ଶକ୍ତି ବିଷୟରେ ପ୍ରଶ୍ନୋତର ଏବଂ କ୍ରୀଡ଼ା ପ୍ରତିଯୋଗିତା ମଧ୍ୟ ଆୟୋଜନ କରାଯାଇଥିଲା । ଏହି ଅବସରରେ ଡ . ରାଜେନ୍ଦ୍ର ପ୍ରସାଦ ସର୍ବୋଦୟ ବିଦ୍ୟାଳୟର ଏକାଦଶ ଏବଂ ଦ୍ୱାଦଶ ଶ୍ରେଣୀର ଛାତ୍ରୀଙ୍କ ପାଇଁ ଏକ ଜୀବନକୌଶଳ ତାଲିମ କାର୍ଯ୍ୟକ୍ରମ ଆରମ୍ଭ କରାଯାଇଥିଲା ।


    ******

    

    
    (Release ID: 1482560) Visitor Counter : 3