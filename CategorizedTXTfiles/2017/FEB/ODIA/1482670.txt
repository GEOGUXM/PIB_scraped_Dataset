      ଶକ୍ତି ମନ୍ତ୍ରଣାଳୟ

      ଶକ୍ତିମନ୍ତ୍ରୀ ଶ୍ରୀ ପୀୟୁଷ ଗୋୟଲଙ୍କ ପରାମର୍ଶ - ଶକ୍ତି ଉତ୍ପାଦନ ମୂଲ୍ୟ ହ୍ରାସ ପାଇଁ ଅଭିନବ କାର୍ଯ୍ୟପନ୍ଥା ଅବଲମ୍ବନ ଜରୁରୀ
      Posted On: 13 FEB 2017 4:46PM by PIB Bhubaneshwar


    କେନ୍ଦ୍ର ଶକ୍ତି , କୋଇଲା , ନୂତନ ତଥା ଅକ୍ଷୟଶକ୍ତି ଓ ଖଣି ମନ୍ତ୍ରୀ ଶ୍ରୀ ପୀୟୁଷ ଗୋୟଲ ଅନ୍ତରାଷ୍ଟ୍ରୀୟ କାର୍ଯ୍ୟନ୍ୱୟନ ତଥା ରକ୍ଷଣାବେକ୍ଷଣ ସମ୍ମିଳନୀ - IPS - 2017 କୁ ଉଦଘାଟନ କରିଛନ୍ତି । ଏହି ସମ୍ମିଳନୀର ଶୀର୍ଷକ ରଖାଯାଇଛି “ ଗ୍ରୀଡ ସହ ଅକ୍ଷୟ ଶକ୍ତିର ସମନ୍ୱୟ - ଭବିଷ୍ୟତର କାର୍ଯ୍ୟପନ୍ଥା । ” ଏହି ଅବସରରେ ଉଦବୋଧନ ଦେଇ ଶ୍ରୀ ଗୋୟଲ କହିଛନ୍ତି ଯେ ଏବେ ସରକାର ଶକ୍ତି ଉତ୍ପାଦନର ମୂଲ୍ୟ ହ୍ରାସ ଉପାୟ ଚିନ୍ତା କରୁଛନ୍ତି । ଏହାଦ୍ୱାରା ଶକ୍ତି ଉତ୍ପାଦନ ଉପରେ ଚାପ ହ୍ରାସ ଘଟିବ । ତେଣୁ ପୋଷଣୀୟତା ଏବଂ ଶକ୍ତି ଉତ୍ପାଦନ ମୂଲ୍ୟହ୍ରାସ ଦିଗରେ ଗୁରୁତ୍ୱ ଦିଆଯିବା ଆବଶ୍ୟକ । ଏହି ସମ୍ମିଳନୀରେ ଉପସ୍ଥାପନ କରାଯିବାକୁ ଥିବା ନିବ ନ୍ଧ ମାନଙ୍କର ଏକ ଇ - ସଂସ୍କର ଣ କୁ ଶ୍ରୀ ଗୋୟଲ ଉନ୍ମୋଚନ କରିଥିଲେ । ସେଥିରେ ଏନଟିପିସି ହାସଲ କରିଥିବା କେତେକ ସଫଳତାର ବର୍ଣ୍ଣନା ରହିଛି । ଏହି ଅବସରରେ ସେ ତାଳଚେର ଥର୍ମାଲ , ରିହାଣ୍ଡ , କୋରବା , ରାମଗୁଣ୍ଡମ ଏବଂ ବିନ୍ଧ୍ୟାଚଳ ଏନଟିପିସି ଶକ୍ତି ଉତ୍ପାଦନ କେନ୍ଦ୍ରମାନଙ୍କୁ ବ୍ୟବସାୟିକ ଉ ତ୍କ ର୍ଷ ପୁରସ୍କାର ପ୍ରଦାନ କରିଥିଲେ । 1982 ମସିହାରେ ଏକା ଦିନରେ ଏନଟିପିସିର ଫ୍ଲାଗସିପ ସିଙ୍ଗ୍ରାଉଲି ଶକ୍ତି କେନ୍ଦ୍ରରୁ ଶକ୍ତି ଉତ୍ପାଦନ ଆରମ୍ଭ ହୋଇଥିଲା ।

    ଏହି କାର୍ଯ୍ୟକ୍ରମରେ ଅନ୍ୟାନ୍ୟ ମାନ୍ୟଗଣ୍ୟ ବ୍ୟକ୍ତି ଯଥା ଶ୍ରୀ ଏ . ଏସ . ବକ୍ସି , ସିଇଆରସି ସଦସ୍ୟ ; ଶ୍ରୀ କେ କେ ଆର୍ଯ୍ୟ , ସିଇଏ ସଦସ୍ୟ ; ଶ୍ରୀ ଗୁରୁଦୀପ ସିଂହ , ଏନଟିପିସି ସିଏମଡି ; ଶ୍ରୀ କେ କେ ଶର୍ମା , ନି ର୍ଦ୍ଦେ ଶକ ଅପରେସନ ଏବଂ କେନ୍ଦ୍ର ଶକ୍ତି ବିଭାଗର ବହୁ ବରିଷ୍ଠ ପଦାଧିକାରୀ ଉପସ୍ଥିତ ଥିଲେ । ଏହା ବ୍ୟତୀତ ଅନ୍ୟାନ୍ୟ ବୈଷୟିକ ବିଶେଷଜ୍ଞ , ଶିଳ୍ପ ପ୍ରତିନିଧି ତଥା ଯୁକ୍ତରାଷ୍ଟ୍ର ଆମେରିକା , ଜର୍ମାନୀ , ଜାପାନ , ବ୍ରି ଟେନ , ଅଷ୍ଟ୍ରିଆ ର ପ୍ରତିନିଧି ଏବଂ ଟାଟା ପାୱାର , ରିଲାଏନ୍ସ , ଜିନ୍ଦଲ ପାୱାର , ଓ ଏନଜିସି , ଏନଏଲସି , ବିବିଏମବି , ଭାକ୍ରା , ଟିଏଚଡି ସି , ରାଜ୍ୟମାନଙ୍କ ଶକ୍ତି ନିଗମ ଓ କମ୍ପାନୀର ପ୍ରତିନିଧି , ପାୱାର ସେକ୍ଟରରେ କାର୍ଯ୍ୟରତ ସିଇ ଓ , ସିଇଆରସି , ଏବିଟିଇଏଲ , ସିପିସିବି ଏବଂ ଜିଇ ଆଲଷ୍ଟମ , ବିଏଚଇଏଲ , ହିଟାଚି , ତୋସିବା ଆଦି ସେବା ଯୋଗାଣକାରୀ କମ୍ପାନୀ ମାନଙ୍କ ପ୍ରତିନିଧି ଏବଂ ଆଇଆଇଟି ଖଡଗପୁର , ଆଇଆଇଟି ଧାନବାଦ , ଯାଦବପୁର ବିଶ୍ୱବିଦ୍ୟାଳୟର ବୈଷୟିକ ବିଶେଷଜ୍ଞମାନେ ଯୋଗ ଦେଇଛନ୍ତି ।

    

    
    (Release ID: 1482670) Visitor Counter : 2