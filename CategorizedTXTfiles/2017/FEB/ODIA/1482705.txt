      ପ୍ରତିରକ୍ଷା ମନ୍ତ୍ରଣାଳୟ

      ଏରୋ ଇଣ୍ଡିଆ 2017 ପ୍ରଦର୍ଶନୀ ପରିଦର୍ଶନ କଲେ ସ୍ଥଳସେନା ମୁଖ୍ୟ
      Posted On: 14 FEB 2017 7:57PM by PIB Bhubaneshwar


    


    ସ୍ଥଳ ସେନା ମୁଖ୍ୟ ଜେନେରାଲ ବିପିନ ରାୱତ୍ ଆଜି ବାଙ୍ଗାଲୁରୁ ବାୟୁସେନା ଷ୍ଟେସନର ୟେଲହାଙ୍କାଠାରେ ଚାଲିଥିବା ଏକାଦଶ ଦ୍ୱିବାର୍ଷିକ ଏରୋସ୍ପେସ୍ ଏବଂ ପ୍ରତିରକ୍ଷା ପ୍ରଦର୍ଶନୀ- ଏରୋ ଇଣ୍ଡିଆ 2017 ପରିଦର୍ଶନ କରିଛନ୍ତି । ଫେବୃଆରୀ 14 ରୁ 18 ପର୍ଯ୍ୟନ୍ତ ଏରୋ ଇଣ୍ଡିଆ 2017 ଚାଲିବ ।


    ଏହି ଅବସରରେ ସରକାରୀ , ରାଷ୍ଟ୍ରାୟ ତ୍ତ ଏବଂ ଘରୋଇ ଉଦ୍ୟୋଗ ପକ୍ଷରୁ ଆୟୋଜନ କରାଯାଇଥିବା ପ୍ରତିରକ୍ଷା ଗ୍ୟାଲେରୀକୁ ସେନାମୂଖ୍ୟ ବୁଲି ଦେଖିଥିଲେ । ସେ ଜାତୀୟ ଏବଂ ଅନ୍ତର୍ଜାତୀୟ ନିର୍ମାତାମାନଙ୍କ ସହ ମଧ୍ୟ ଆଲୋଚନା କରିଥିଲେ । ସେନା ଆଧୁନିକୀକରଣ କାର୍ଯ୍ୟକୁ ତ୍ୱରାନ୍ୱିତ କରିଥିବା ‘ ମେକ୍ ଇନ୍ ଇଣ୍ଡିଆ ’ ଅଭିଯାନ ପ୍ରତି ମଧ୍ୟ ସେନା ମୁଖ୍ୟ ଆଗ୍ରହ ପ୍ରକାଶ କରିଥିଲେ ।


    ଏରୋ ଇଣ୍ଡିଆ-2017 ଅବସରରେ ଭାରତୀୟ ସେନାର ବିମାନ ୱିଙ୍ଗ ପକ୍ଷରୁ ମଧ୍ୟ ରଣକୌଶଳ ପ୍ରଦର୍ଶନ କରାଯାଇଥିଲା । ଏହାକୁ ସେନା ମୁଖ୍ୟ ଉପଭୋଗ କରିଥିଲେ । ଆଧୁନିକ ଏବଂ ହାଲୁକା ହେଲିକପ୍ଟରର ଆକ୍ରମଣ କ୍ଷମତା ଏବଂ ସେନାର ସହାୟତା କୌଶଳ ମଧ୍ୟ ପ୍ରଦର୍ଶନ କରାଯାଇଥିଲା । ଉଲ୍ଲେଖଯୋଗ୍ୟ ଯେ ଅତ୍ୟାଧୁନିକ ହାଲୁକା ହେଲିକପ୍ଟରଗୁଡ଼ିକୁ ଭାରତରେ ନିର୍ମାଣ କରାଯାଇଛି । ଏଗୁଡ଼ିକ ସାଧାରଣରେ ‘ ରୁଦ୍ର ’ ନାମରେ ପରିଚିତ । ସେନା ବିମାନ ଗ୍ୟାଲେରୀରେ ଭାରତୀୟ ସେନାର ବିଭିନ୍ନ ବିମାନ ପ୍ରଦର୍ଶନ କରାଯାଇଥିଲା ।


    **********

    
    
    (Release ID: 1482705) Visitor Counter : 2