      ଖାଉଟି ବ୍ୟାପାର, ଖାଦ୍ୟ ଓ ସାଧାରଣ ବଣ୍ଟନ ମନ୍ତ୍ରଣାଳୟ

      ଏନ୍ଏଫଏସ୍ଏ ଅନ୍ତର୍ଗତ ରାସନ୍ କାର୍ଡଧାରୀ ବ୍ୟକ୍ତିଗତ ଲାଭାର୍ଥୀମାନଙ୍କୁ ସବ୍ସିଡି ପାଇବାକୁ ହେଲେ ନିଜ ଆଧାର ନମ୍ବର ପ୍ରମାଣ ଦେବାକୁ ହେବ ଅଥବା ‘ଆଧାର’ର ଅଧିପ୍ରମାଣ କରାଇବାକୁ ପଡ଼ିବ ।
      ଉପଭୋକ୍ତା ବ୍ୟାପାର, ଖାଦ୍ୟ ଏବଂ ସାଧାରଣ ବଂଟନ ମନ୍ତ୍ରଣାଳୟ ଦ୍ୱାରା ଅଧିସୂଚନା ଜାରି କରାଯାଇଛି ଏବଂ ଏହା ୮ ଫେବୃଆରୀ, ୨୦୧୭ରୁ କାର୍ଯ୍ୟକାରୀ ହେଉଛି ।
      ଏନଏଫଏସ୍ଏ ଅର୍ନ୍ତଗତ ଯେଉଁ ହିତାଧିକାରୀମାନେ ବର୍ତମାନସୁଦ୍ଧା ‘ଆଧାର’ ନିମନ୍ତେ ପଞ୍ଜିକରଣ କରିନାହାନ୍ତି, ସେମାନଙ୍କୁ ୩୦ ଜୁନ୍, ୨୦୧୭ ସୁଦ୍ଧା ଆଧାର ପଞ୍ଜିକରଣ କରିବା ଲାଗି ଆବେଦନ କରିବାକୁ ହେବ ।
      
      Posted On: 09 FEB 2017 2:20PM by PIB Bhubaneshwar


    ସେବା କିମ୍ବା ଲାଭ ଅଥବା ସବସିଡି ପ୍ରଦାନ ଲାଗି ପରିଚୟର ଏକ ପ୍ରମାଣ ସ୍ୱରୂପ ଆଧାରର ଉପଯୋଗ ଦ୍ୱାରା ସରକାରଙ୍କ ଲାଭ ହସ୍ତାନ୍ତର ପ୍ରକ୍ରିୟା ଆହୁରି ସରଳ ହୋଇଥାଏ , ଏଥିରେ ସ୍ୱଚ୍ଛତା ଏବଂ କାର୍ଯ୍ୟକୁଶଳତା ଆସିଥାଏ ତଥା ହିତାଧିକାରୀମାନଙ୍କୁ ସେମାନଙ୍କ ପ୍ରାପ୍ୟ ସୁବିଧାଜନକ ଏବଂ ସହଜ ଉପାୟରେ ସିଧା ମିଳିଥାଏ । ଆଧାର ଥିଲେ କୌଣସି ବ୍ୟକ୍ତିକୁ ନିଜ ପରିଚୟ ପ୍ରମାଣ କରିବା ନିମନ୍ତେ ଗୋଟିଏରୁ ଅଧିକ ପ୍ରମାଣ ଦେବାକୁ ପଡ଼ିନଥାଏ । ଆଧାର ଅଧିନିୟମରେ ଅନ୍ୟ ବ୍ୟବସ୍ଥା ବ୍ୟତୀତ ଏହି ବ୍ୟବସ୍ଥା ରହିଛି ଯେ କେନ୍ଦ୍ର / ରାଜ୍ୟ ସରକାରଙ୍କ କୌଣସି ସବସିଡି ନିମନ୍ତେ ସଂଚିତ ପାଣ୍ଠିରୁ କୌଣସି ବ୍ୟୟ କରିବା ସମୟରେ କୌଣସିବ୍ୟକ୍ତିକୁ ଆଧାର ନମ୍ବର ଦେବା ଲାଗି କହିବା ଏବଂ ତାହାର ଅଧିପ୍ରମାଣ କରିବା ଜରୁରୀ ।


    ସାଧାରଣ ବଂଟନ ପ୍ରଣାଳୀ ଅନ୍ତର୍ଗତ ରାଜ୍ୟ ସହାୟତା ପ୍ରାପ୍ତ ଖାଦ୍ୟଶସ୍ୟ ତଥା ଜାତୀୟ ଖାଦ୍ୟ ସୁରକ୍ଷା ଆଇନ ( ଏନ୍ଏଫଏସ୍ଏ ) ଅନ୍ତର୍ଗତ ଖାଦ୍ୟ ସବସିଡିର ନଗଦ ହସ୍ତାନ୍ତରରେ ଭାରତର ସଂଚିତ ପାଣ୍ଠିରୁ ଆପୂର୍ବ ବ୍ୟୟ ସାମିଲ୍ ହୋଇଥାଏ । ତେଣୁ କେନ୍ଦ୍ରୀୟ ଉପଭୋକ୍ତା ବ୍ୟାପାର , ଖାଦ୍ୟ ଏବଂ ସାଧାରଣ ବଂଟନ ମନ୍ତ୍ରଣାଳୟ ପକ୍ଷରୁ ଆଧାର ଅଧିନିୟମ ଅନ୍ତର୍ଗତ ତାରିଖ ୮ . ୨ . ୨୦୧୭ରେ ଏକ ଅଧିସୂଚନା ଜାରି କରାଯାଇଛି । ଏହି ଅଧିସୂଚନା ଅନୁଯାୟୀ ଜାତୀୟ ଖାଦ୍ୟ ସୁରକ୍ଷା ଆଇନ ଅଧୀନରେ ରାସନ୍ କାର୍ଡଧାରୀ ହିତାଧିକାରୀ ଏନ୍ଏଫଏସ୍ଏ ଅନ୍ତର୍ଗତ ସବ୍ସିଡି ପାଇବା ନିମେନ୍ତ ( ଅର୍ଥାତ୍ ଏନ୍ଏଫ୍ଏସ୍ଏ ଅନ୍ତର୍ଗତ ସବସିଡି ପ୍ରାପ୍ତ ଖାଦ୍ୟଶସ୍ୟ ଅଥବା ଖାଦ୍ୟ ସବସିଡିର ନଗଦ ହସ୍ତାନ୍ତର ) ନିମନ୍ତେ ଆଧାର ନମ୍ବର ଥିବାର ପ୍ରମାଣ ଦାଖଲ କରିବା ଅଥବା ଅଧିପ୍ରମାଣ କରିବା ଆବଶ୍ୟକ । ଏହା ସମସ୍ତ ନୂଆ ହିତାଧିକାରୀଙ୍କ ପାଇଁ ମଧ୍ୟ ଲାଗୁ ହେବ । ଏହି ଅଧିସୂଚନା ଆସାମ , ମେଘାଳୟ ଏବଂ ଜାମ୍ମୁ କାଶ୍ମୀର ରାଜ୍ୟକୁ ଛାଡ଼ି ଅନ୍ୟ ସମସ୍ତ ରାଜ୍ୟ ଏବଂ କେନ୍ଦ୍ର ଶାସିତ ଅଂଚଳରେ ୮ - ୨ - ୨୦୧୭ ଠାରୁ ଲାଗୁ ହେବ ।

    ଜାତୀୟ ଖାଦ୍ୟ ସୁରକ୍ଷା ଆଇନର ହିତାଧିକାରୀ , ଯେଉଁମାନଙ୍କ ପାଖରେ ଆଧାର ନମ୍ବର ନାହିଁ ଅଥବା ସେମାନେ ଏବେସୁଦ୍ଧା ଆଧାର ନିମନ୍ତେ ପଞ୍ଜିକରଣ କରାଇନାହାନ୍ତି , କିନ୍ତୁ ଜାତୀୟ ଖାଦ୍ୟ ସୁରକ୍ଷା ଆଇନ ଅନ୍ତର୍ଗତ ସବ୍ସିଡିର ଲାଭ ଉଠାଇବା ଲାଗି ଇଚ୍ଛୁକ ଅଛନ୍ତି , ସେମାନଙ୍କୁ ୩୦ ଜୁନ୍ , ୨୦୧୭ ସୁଦ୍ଧା ଆଧାର ପଞ୍ଜିକରଣ କରିବା ନିମନ୍ତେ ଆବେଦନ କରିବାକୁ ପଡ଼ିବ । ସେମାନେ ଆଧାର ପଞ୍ଜିକରଣ କରିବା ନିମନ୍ତେ କୌଣସି ଆଧାର ପଞ୍ଜିକରଣ କେନ୍ଦ୍ର ସହ ଯୋଗାଯୋଗ କରିପାରିବେ ।


    ଜାତୀୟ ଖାଦ୍ୟ ସୁରକ୍ଷା ଅଧିନିୟମ ( ଏସ୍ଏଫଏସ୍ଏ ) ରେ ଅଧୀନରେ ସବ୍ସିଡି ପାଉଥିବା ହିତାଧିକାରୀ ଆଧାର ନମ୍ବର ପ୍ରଦାନ କରାନଯିବା ପର୍ଯ୍ୟନ୍ତ ସେମାନଙ୍କ ଯୋଗ୍ୟତା ପ୍ରମାଣପତ୍ର ଭାବେ ରାସନ କାର୍ଡ ଏବଂ ଆଧାର ପଞ୍ଜିକରଣ ଆଇଡି ରସିଦ୍ ଅଥବା ଏହି ୮ଟି ପରିଚୟପତ୍ର ମଧ୍ୟରୁ ଗୋଟିଏ - ଭୋଟ ପରିଚୟପତ୍ର , ପ୍ୟାନ୍ କାର୍ଡ , ପାସପୋର୍ଟ , ଡ୍ରାଇଭିଂ ଲାଇସେନ୍ସ , ସରକାରୀ ଲେଟର ହେଡ୍ରେ ରାଜସ୍ୱ ଅଧିକାରୀ / ତହସିଲଦାରଙ୍କ ଦ୍ୱାରା ଜାରି ଫଟୋଯୁକ୍ତ ପରିଚୟ ପ୍ରମାଣପତ୍ର , ଡାକ ବିଭାଗ ଦ୍ୱାର ଜାରି ନାମ ଏବଂ ଫଟୋଯୁକ୍ତ ଠିକଣା କାର୍ଡ , କୃଷକ ଫଟୋ ପାସବୁକ୍ ଏବଂ ରାଜ୍ୟ ସରକାର / କେନ୍ଦ୍ରଶାସିତ ଅଂଚଳ ପ୍ରଶାସନ ଦ୍ୱାରା ନିର୍ଦ୍ଦିଷ୍ଟ କୌଣସି ଅନ୍ୟ ପରିଚୟପତ୍ର ସହିତ ଆଧାର ପଞ୍ଜିକରଣ ନିମନ୍ତେ ରାଜ୍ୟ ସରକାରଙ୍କୁ ତାଙ୍କ ଦ୍ୱାରା ଦିଆଯାଇଥିବା ଅନୁରୋଧ ଦାଖଲ କରିବା ପରେ ଖାଦ୍ୟଶସ୍ୟ ମିଳିପାରିବ । ନିଜ ନାମ , ଠିକଣା , ରାସନ କାର୍ଡ ନମ୍ବର ସହିତ ମୋବାଇଲ୍ ନମ୍ବର ଏବଂ ଅନ୍ୟ ତଥ୍ୟ ପ୍ରଦାନ କରି କୌଣସି ଖାଉଟି ସାମଗ୍ରୀ ବଂଟନ କେନ୍ଦ୍ର ନିକଟରେ ଅଥବା ରାଜ୍ୟ ସରକାର / କେନ୍ଦ୍ର ଶାସିତ ଅଂଚଳ ପ୍ରଶାସନ ଦ୍ୱାରା ଏଥିନିମନ୍ତେ ଉଦ୍ଦିଷ୍ଟ ପୋର୍ଟାଲରେ ହିତାଧିକାରୀ ଆଧାର ପଞ୍ଜିକରଣ ନିମନ୍ତେ ଆବେଦନ ଦାଖଲ କରିପାରିବେ ।


    ରାଜ୍ୟ ସରକାର / କେନ୍ଦ୍ର ଶାସିତ ଅଂଚଳର ପ୍ରଶାସନର ଖାଦ୍ୟ ବିଭିନ୍ନ ଏହି ଯୋଜନା ଅର୍ନ୍ତଗତ ଆଧାର ଆବଶ୍ୟକତ ସମ୍ପର୍କରେ ହିତାଧିକାରୀଙ୍କୁ ସଚେତନ କରିବା ଉଦେ୍ଦଶ୍ୟରେ ଜିଲ୍ଲା ଖାଉଟି କାର୍ଯ୍ୟାଳୟ ଅଥବା ସୁଲଭ ବିକ୍ରିୟ କେନ୍ଦ୍ର ଜରିଆରେ , ଗଣମାଧ୍ୟମ ଏବଂ ବ୍ୟକ୍ତିଗତ ସୂଚନା ମାଧ୍ୟମରେ ବ୍ୟାପକ ପ୍ରଚାର କରିବେ । ରାଜ୍ୟ ସରକାର / କେନ୍ଦ୍ର ଶାସିତ ଅଂଚଳର ପ୍ରଶାସନ ନିଜ ନିଜ କ୍ଷେତ୍ରରେ ନିକଟବର୍ତୀ ପଞ୍ଜିକରଣ କେନ୍ଦ୍ରରେ ୩୦ ଜୁନ୍ , ୨୦୧୭ ସୁଦ୍ଧା ନାମାଙ୍କନ ଦାଖଲ କରିବା ହେତୁ ହିତାଧିକାରୀମାନଙ୍କୁ ପରାମର୍ଶ ମଧ୍ୟ ଦେବେ । ଏଥିସହିତ ନିକଟସ୍ଥ ପଞ୍ଜିକରଣ କେନ୍ଦ୍ରର ସୂଚୀ ମଧ୍ୟ ଯୋଗାଇ ଦେବେ । ରାଜ୍ୟ ସରକାର ହିତାଧିକାରୀମାନଙ୍କୁ ପଞ୍ଜିକରଣ ସୁବିଧା ପ୍ରଦାନ କରିବେ । ଯଦି ସମ୍ପୃକ୍ତ ବ୍ଲକ୍ ଅଥବା ତାଲୁକ କିମ୍ବା ତହସିଲ୍ ଅଧୀନରେ କୌଣସି ନାମାଙ୍କନ କେନ୍ଦ୍ର ନାହିଁ , ତା ’ ହେଲେ ରାଜ୍ୟ ସରକାର / କେନ୍ଦ୍ର ଶାସିତ ଅଂଚଳର ପ୍ରଶାସନ ୟୁଆଇଡିଏଆଇ ଅଥବା ୟୁଆଇଡିଏଆଇର ବର୍ତମାନର ରେଜିଷ୍ଟ୍ରାରମାନଙ୍କ ସହିତ ସମନ୍ୱୟ ରକ୍ଷା କରି କିମ୍ବା ନିଜେ ୟୁଆଇଡିଏଆଇ ରେଜିଷ୍ଟ୍ରାର ଭାବେ ସୁବିଧାଜନକ ସ୍ଥାନରେ ପଞ୍ଜିକରଣ ବ୍ୟବସ୍ଥା କରାଇବେ ।


    ରାଜ୍ୟ / କେନ୍ଦ୍ରଶାସିତ ଅଂଚଳର ସରକାର ହିତାଧିକାରୀମାନଙ୍କୁ ଆଧାର ନମ୍ବର ପାଇବାର ୩୦ ଦିନ ମଧ୍ୟରେ ରାସନ କାର୍ଡ କିମ୍ବା ଖାଦ୍ୟ ସବ୍ସିଡିର ନଗଦ ହସ୍ତାନ୍ତର ନିମନ୍ତେ ବ୍ୟାଙ୍କ ଖାତା ସହିତ ଯୋଡ଼ିବେ ।


    ଏହି ବ୍ୟବସ୍ଥା ମଧ୍ୟ କରାଯାଇଛି ଯେ ରାସନ କାର୍ଡରେ ଉଲ୍ଲିଖିତ ପରିବାରର ସଦସ୍ୟମାନଙ୍କୁ ଆଧାର ନମ୍ବର ଦିଆଯାଇନାହିଁ ଏବଂ ଯଦି ସେହି ପରିବାରର କୌଣସି ଜଣେ ସଦସ୍ୟ ପରିଚୟର ସର୍ତ ପୂରଣ କରୁଛନ୍ତି , ତା ’ ହେଲେ ତାଙ୍କୁ ଜାତୀୟ ଖାଦ୍ୟ ସୁରକ୍ଷା ଆଇନ ଅର୍ନ୍ତଗତ ସବ୍ସିଡି ପ୍ରାପ୍ତ ଖାଦ୍ୟଶସ୍ୟ ସମ୍ପୂର୍ଣ୍ଣ ମାତ୍ରାରେ ଅଥବା ଖାଦ୍ୟ ସବସିଡିର ନଗଦ ହସ୍ତାନ୍ତର ମିଳିପାରିବ ।

    

    
    (Release ID: 1482567) Visitor Counter : 3