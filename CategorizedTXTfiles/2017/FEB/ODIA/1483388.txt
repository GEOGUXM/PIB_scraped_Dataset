      ମହିଳା ଓ ଶିଶୁ କଲ୍ୟାଣ ମନ୍ତ୍ରଣାଳୟ

      ସିଜରିଆନ ସର୍ଜରୀର ବର୍ଦ୍ଧିତ ହାରକୁ ନେଇ ଚିନ୍ତାପ୍ରକଟ କଲେ ଶ୍ରୀମତୀ ମେନକା ସଂଜୟ ଗାନ୍ଧୀ
      Posted On: 22 FEB 2017 3:28PM by PIB Bhubaneshwar


    ଗର୍ଭବତୀ ମହିଳାମାନଙ୍କୁ ସିଜରିଆନ ସର୍ଜରୀ ଦ୍ୱାରା ପ୍ରସବ କରିବା ପାଇଁ ବାଧ୍ୟ କରୁଥିବା ଡାକ୍ତରଖାନାଗୁଡିକର ପ୍ରବୃତ୍ତିକୁ ନେଇ ମହିଳା ଏବଂ ଶିଶୁ ବିକାଶ ମନ୍ତ୍ରୀ ଶ୍ରୀମତୀ ମେନକା ସଂଜୟ ଗାନ୍ଧୀ ଚିନ୍ତା ବ୍ୟକ୍ତ କରିଛନ୍ତି । ବିଶ୍ୱ ସ୍ୱାସ୍ଥ୍ୟ ସଂଗଠନ ସୁପାରିଶ ଅନୁଯାୟୀ ସିଜରିଆନ ସର୍ଜରୀ ର ହାର ମୋଟ ପ୍ରସବର 10-15 ପ୍ରତିଶତ ରହିଛି ।


    ରାଷ୍ଟ୍ରୀୟ ସ୍ୱାସ୍ଥ୍ୟ ପରିବାର ସର୍ବେକ୍ଷଣ-4 ରିପୋର୍ଟରେ ଏହା ଅଧିକ ଦର୍ଶାଯାଇଛି । ତାମିଲନାଡୁରେ ଏହା 34 ପ୍ରତିଶତ ଏବଂ ତେଲଙ୍ଗାନାରେ 58 ପ୍ରତିଶତ ରହିଛି । ବେସରକାରୀ ଡାକ୍ତରଖାନା ଏବଂ ନର୍ସିଂହୋମରେ ଏହି ସ୍ଥିତି ଉଦବେଗଜନକ ରହିଛି । ତେ ଲ ଙ୍ଗାନାରେ ବେସରକାରୀ ଡାକ୍ତରଖାନାରେ ମୋଟ ପ୍ରସବର 75 ପ୍ରତିଶତ ସିଜରିଆନ ସର୍ଜରୀ ପ୍ରସବ କରାଯାଇଥିବା ଜଣାପଡିଛି ।

    ଏକ ଲକ୍ଷ ମହିଳାଙ୍କ ସ୍ୱାକ୍ଷ ରି ତ ଏ ସମ୍ବନ୍ଧୀତ ଏକ ପିଟିସନ ଶ୍ରୀମତୀ ମେନକା ଗାନ୍ଧୀଙ୍କୁ ସୁବର୍ଣ୍ଣା ଘୋଷଙ୍କଠାରୁ www.change.org ୱେବସାଇଟ ଜରିଆରେ ମିଳିଛି । ଶ୍ରୀମତୀ ମେନକା ସଂଜୟ ଗାନ୍ଧୀ ଏ ସଂପର୍କରେ ସ୍ୱାସ୍ଥ୍ୟ ମନ୍ତ୍ରୀ ଶ୍ରୀ ଜେ.ପି. ନଡ୍ଡାଙ୍କୁ ସୂଚନା ଦେଇଛନ୍ତି । ସାଧାରଣ ପ୍ରସବ ନ କରି ସିଜରିଆନ ସର୍ଜରୀ ପାଇଁ ବାଧ୍ୟ କରୁଥିବା ଡାକ୍ତରଖାନା ଏବଂ ନର୍ସିଂହୋମଗୁଡି କୁ ନିୟନ୍ତ୍ରଣ କରିବା ପାଇଁ ସେ ମତ ରଖିଥିଲେ । ସେ କହିଥିଲେ ଯେ ଗର୍ଭବତୀ ମହିଳାମାନଙ୍କୁ ସଚେତନ କରାଇବା ପାଇଁ ସ୍ୱାସ୍ଥ୍ୟ ବିଭାଗ ସହ ମହିଳା ଏବଂ ଶିଶୁ ବିକାଶ ମନ୍ତ୍ରଣାଳୟ ମିଳିତ ଭାବେ କାର୍ଯ୍ୟ କରିବାର ଆବଶ୍ୟକତା ରହିଛି ।


    ସିଜରିଆନ ସର୍ଜରୀ ପରେ ଗର୍ଭବତୀ ମହିଳାଙ୍କର ସ୍ୱାସ୍ଥ୍ୟ ଉପରେ କୁପ୍ରଭାବ ପଡିବା ସହ ସର୍ଜରୀ ପରେ କାମ କରିବା ପାଇଁ ତାଙ୍କର ଶକ୍ତି ହ୍ରାସ ପାଉଛି ବୋଲି ଶ୍ରୀମତୀ ଗାନ୍ଧୀ ସ୍ୱାସ୍ଥ୍ୟ ମନ୍ତ୍ରୀଙ୍କୁ ସୂଚନା ଦେଇଥିଲେ । ଅନେକ କ୍ଷେତ୍ରରେ ସିଜରିଆନ ସର୍ଜରୀ ମହିଳାଙ୍କର ଗର୍ଭଧାରଣ କ୍ଷମତା ଉପରେ ମଧ୍ୟ କୁ-ପ୍ରଭାବ ପକାଇଥାଏ ବୋଲି ସେ କହିଥିଲେ ।


    **********

    

    
    (Release ID: 1483388) Visitor Counter : 3