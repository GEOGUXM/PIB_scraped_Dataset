      ସଡକ ପରିବହନ ଓ ରାଜପଥ ମନ୍ତ୍ରଣାଳୟ

      ଜାତୀୟ ରାଜପଥ ପାଇଁ ଭୂମିଅଧିଗ୍ରହଣ ବାବଦ କ୍ଷତିପୂରଣ
      Posted On: 09 FEB 2017 1:38PM by PIB Bhubaneshwar


    ଜାତୀୟ ରାଜପଥ ପ୍ରକଳ୍ପ ଲାଗି ଭୂମି ଅଧିଗ୍ରହଣ ବାବଦ କ୍ଷତିପୂରଣ ପ୍ରଦାନ ନିମନ୍ତେ ସଡ଼କ ପରିବହନ ଏବଂ ରାଜପଥ ମନ୍ତ୍ରଣାଳୟ ପକ୍ଷରୁ ଏକ ସ୍ପଷ୍ଟ ନିର୍ଦ୍ଦେଶନାମା ଜାରି କରାଯାଇଛି । ଜାତୀୟ ରାଜପଥ ପ୍ରକଳ୍ପ ଲାଗି ଭୂମି ଅଧିଗ୍ରହଣ ଏବଂ କ୍ଷତିପୂରଣ ପ୍ରଦାନରେ ସମ୍ପୃକ୍ତ ରହୁଥିବା ସମସ୍ତ ସଂସ୍ଥା ଗତ ୨୦୧୫ ଜାନୁଆରୀ ୧ ତାରିଖ ଠାରୁ କାର୍ଯ୍ୟକାରୀ ହେଉଥିବା ଭୂମିଅଧିଗ୍ରହଣ ପାରଦର୍ଶିତା ଏବଂ ସ୍ୱଚ୍ଛ କ୍ଷତିପୂରଣ , ଥଇଥାନ ଏବଂ ପୁନର୍ବାସ ଆଇନ , ୨୦୧୩ର ପ୍ରଥମ ଅନୁସୂଚି ଅନୁଯାୟୀ କ୍ଷତିପୂରଣର ପରିମାଣ ନିର୍ଦ୍ଧାରଣ କରିବେ । ଜାତୀୟ ରାଜପଥ , ଆଇନ ୧୯୫୬ର ସେକ୍ସନ୍ ୩ ଜି ( ୫ ) ଅନୁଯାୟୀ ଅଧିକୃତ କର୍ତୃପକ୍ଷଙ୍କ ଦ୍ୱାରା ନିର୍ଦ୍ଧାରିତ କ୍ଷତିପୂରଣ ପରିମାଣକୁ ଜମି ମାଲିକଙ୍କ ପାଇଁ ଗ୍ରହଣଯୋଗ୍ୟ ନହେଲେ କେନ୍ଦ୍ର ସରକାରଙ୍କ ଦ୍ୱାରା ନିଯୁକ୍ତ ନ୍ୟାୟାଧିଶ ଏହି ପରିମାଣ ସମ୍ପର୍କରେ ଚୂଡ଼ାନ୍ତ ନିଷ୍ପତି ନେବେ । ଲୋକସଭାରେ ଏ ସମ୍ପର୍କିତ ଏକ ଲିଖିତ ପ୍ରଶ୍ନର ଉତରରେ ଏହି ସୂଚନା ଦେଇଛନ୍ତି ସଡ଼କ ପରିବହନ ଏବଂ ରାଜପଥ ରାଷ୍ଟ୍ରମନ୍ତ୍ରୀ ଶ୍ରୀ ପୋନ୍ ରାଧାକ୍ରିଷ୍ଣନ୍ ।


    

    
    (Release ID: 1482557) Visitor Counter : 2