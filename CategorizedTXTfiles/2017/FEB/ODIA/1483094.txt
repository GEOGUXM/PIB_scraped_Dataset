      ସ୍ୱାସ୍ଥ୍ୟ ଓ ପରିବାର ମନ୍ତ୍ରଣାଳୟ

      ଦେଶରୁ 2020 ସୁଦ୍ଧା ମିଳିମିଳା, ରୁବେଲା ବିଲୋପ ପାଇଁ ବ୍ୟାପକ ଟୀକାକରଣ କାର୍ଯ୍ୟକ୍ରମ, ଆଗାମୀ 2 ବର୍ଷରେ 41 କୋଟି ପିଲାଙ୍କୁ ଦିଆଯିବ ଟୀକା
      Posted On: 17 FEB 2017 8:21PM by PIB Bhubaneshwar


    


    ଆଗାମୀ 2020 ମଧ୍ୟରେ ଦେଶରୁ ମିଳିମିଳା ଏବଂ ରୁବେଲାକୁ ସଂପୂର୍ଣ୍ଣ ଭାବେ ଦୂର କରାଯିବ । ଭାରତରେ ମିଳିମିଳା ଜନିତ ମୃତ୍ୟୁ ହାରରେ 51 ପ୍ରତିଶତ ହ୍ରାସ ଘଟିଛି । 2000 ମସିହାରେ ମୃତ୍ୟୁ ସଂଖ୍ୟା ଏକ ଲକ୍ଷ ଥିଲାବେଳେ ଏଥିରେ ହ୍ରାସ ଘଟି 2015 ରେ 49 ହଜାରକୁ ଆସିଛି । ମିଳିମିଳା ଟୀକାକରଣର ପ୍ରଥମ ପାନ ରୁଟିନ ଟୀକାକରଣ କାର୍ଯ୍ୟକ୍ରମରେ ପିଲାଙ୍କୁ 9 ମାସରେ ଦିଆଯାଇଥିବାରୁ ଏହା ସଂଭବ ହୋଇପାରିଛି । ମିଳିମିଳାକୁ ସଂପୂର୍ଣ୍ଣ ଭାବେ ଦୂର କରିବା ପାଇଁ 2010 ମସିହାରେ ମିଳିମିଳାର ଦ୍ୱିତୀୟ ପାନ ଆରମ୍ଭ କରାଯାଇଛି । ଦେଶର ବଛା ବଛା ରାଜ୍ୟଗୁଡିକରେ 2010 ରୁ 2013 ମଧ୍ୟରେ ସାମୂହିକ ମିଳିମିଳା ଟୀକାକରଣ କାର୍ଯ୍ୟକ୍ରମରେ 9 ମାସରୁ 10 ବର୍ଷ ପର୍ଯ୍ୟନ୍ତ 11.8 କୋଟି ପିଲାଙ୍କୁ ଟୀକା ଦିଆଯାଇଥିଲା । ଆଗାମୀ ଦୁଇ ବର୍ଷ ମଧ୍ୟରେ ଆଉ 41 କୋଟି ପିଲାଙ୍କ ଟୀକାକରଣ କାର୍ଯ୍ୟକ୍ରମ ରହିଛି ।


    ଦେଶରୁ ମିଳିମିଳା ଏବଂ ରୁବେଲା ଦୂର କରିବା ପାଇଁ ଆଜି ଏକ ବିଶେଷଜ୍ଞ ଗୋଷ୍ଠୀର ବୈଠକ ସ୍ୱାସ୍ଥ୍ୟ ଏବଂ ପରିବାର କଲ୍ୟାଣ ମନ୍ତ୍ରଣାଳୟ ଆୟୋଜନ କରିଥିଲେ ।


    ସ୍ୱାସ୍ଥ୍ୟ ଏବଂ ପରିବାର କଲ୍ୟାଣ ମନ୍ତ୍ରଣାଳୟ ସଚିବ ଶ୍ରୀ କେ . ସି . ମିଶ୍ର କହିଥିଲେ ଯେ ‘‘ ଭାରତ ସରକାର ମିଳିମିଳା ଏବଂ ରୁବେଲା ଦ୍ୱାରା ଆଗାମୀ ଦିନରେ ଯେପରି ପିଲାମାନେ କିମ୍ବା ତାଙ୍କ ପରିବାର ଦୂରରେ ରହିବେ ସେଥିପ୍ରତି ବିଭିନ୍ନ ପଦକ୍ଷେପ ନେଉଛନ୍ତି ।


    ବିଶେଷଜ୍ଞ ଗୋଷ୍ଠୀ ମିଳିମିଳାକୁ ଦୂର କରିବା ଏବଂ ରୁବେଲାକୁ ନିୟନ୍ତ୍ରଣ କରିବା ଦିଗରେ ନିଆଯାଇଥିବା ବିଭିନ୍ନ ପଦକ୍ଷେପ ଖାସକରି ଚଳିତ ମାସରେ ମିଳିମିଳା ଏବଂ ରୁବେଲା ଅଭିଯାନର ଶୁଭାରମ୍ଭ ପାଇଁ ଭାରତର ପ୍ରଶଂସା କରିଥିଲେ । ଏହାବ୍ୟତୀତ ଏମଆର ଅଭିଯାନର ଅନ୍ତିମ ପର୍ଯ୍ୟାୟ ସମୟାନୁସାରେ ଆରମ୍ଭ କରିବା ଏବଂ ମିଳିମିଳା - ରୁବେଲା ଟୀକାକରଣ ଅଭିଯାନର ସଚେତନତାକୁ ଆହୁରୀ ଅଧିକ କରିବା ପାଇଁ ସୁପାରୀଶ କରିଥିଲେ । 2015ରେ ବିଶେଷଜ୍ଞମାନଙ୍କ ମତ ଅନୁସାରେ ରୁବେଲା ପାଇଁ ଟୀକାକରଣ କାର୍ଯ୍ୟକ୍ରମର ଶୁଭାରମ୍ଭ ହୋଇଥିଲା । ଏହି ଟୀକା 9 ମାସ ରୁ 15 ବର୍ଷରୁ କମ ବୟସର ପିଲାମାନଙ୍କୁ ଦିଆଯାଇଥିଲା । ଏହି ଟୀକାକରଣ କାର୍ଯ୍ୟକ୍ରମ ତାମିଲନାଡୁ , କର୍ଣ୍ଣାଟକ , ଗୋଆ , ପୁଡୁଚେରୀ ଏବଂ ଲାକ୍ଷାଦ୍ଵୀପରେ ଚାଲିଛି । ଏ ପର୍ଯ୍ୟନ୍ତ 1.16 କୋଟି ପିଲାଙ୍କୁ ଟୀକା ଦିଆଯାଇଛି । ଆଗାମୀ ଦିନରେ ଏମଆର ଟୀକାକରଣର ଶୁଭାରମ୍ଭ ନିୟମିତ ଟୀକାକରଣ କାର୍ଯ୍ୟକ୍ରମରେ ଯୋଡାଯିବ ।


    ବିଶେଷଜ୍ଞମାନଙ୍କ ମଧ୍ୟରେ ଦକ୍ଷିଣ ପୂର୍ବ ଏସିଆ ଡବ୍ଲୁଏଚଓ ଆଂଚଳିକ ନିର୍ଦ୍ଦେଶକ ଡଃ ପୁନମ କ୍ଷେତ୍ରପାଲ ସିଂହ , ମିଳିମିଳା ଏବଂ ରୁବେଲା ପାଇଁ କେନ୍ଦ୍ର ସରକାରଙ୍କ ବିଶେଷଜ୍ଞ ଉପଦେଷ୍ଟା ଦଳର ଉପାଧ୍ୟକ୍ଷ ଡଃ ଟି . ଜ୍ୟାକବ ଜନ୍ ପ୍ରମୁଖ ଉପସ୍ଥିତ ଥିଲୋ ।


    **********

    

    
    (Release ID: 1483094) Visitor Counter : 2