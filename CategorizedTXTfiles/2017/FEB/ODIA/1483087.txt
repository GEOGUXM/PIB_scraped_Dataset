      ଖାଉଟି ବ୍ୟାପାର, ଖାଦ୍ୟ ଓ ସାଧାରଣ ବଣ୍ଟନ ମନ୍ତ୍ରଣାଳୟ

      ଦେଶରେ ପ୍ରଥମ କରି 10 ଲକ୍ଷ ଟନର ବୃହତ ଡାଲି ଭଣ୍ଡାର ସୃଷ୍ଟି
      Posted On: 09 FEB 2017 8:03PM by PIB Bhubaneshwar


    


    ଡାଲି ଦର ନିୟନ୍ତ୍ରଣ ଓ ପର୍ଯ୍ୟାପ୍ତ ଡାଲି ଉପଲବ୍ଧ କରାଇବା ପାଇଁ ଦେଶରେ ପ୍ରଥମ ଥର କରି 10 ଲକ୍ଷ ମେଟ୍ରିକ ଟନ ପରିମାଣର ଏକ ବୃହତ ଡାଲି ଭଣ୍ଡାର ସୃଷ୍ଟି କରାଯାଇଛି । ଦେଶ ଭିତରୁ ଖରିଫ ଋତୁ ସମୟରେ 5ଲକ୍ଷ ମେଟ୍ରିକ ଟନ ସଂଗ୍ରହ କରାଯାଇଛି । ଏହାଦ୍ୱାରା ଦେଶର ଚାଷୀମାନଙ୍କୁ ଡାଲି ଫସଲରୁ ଅଧିକ ରୋଜଗାର ମିଳିପାରିଛି । ଆନ୍ତଃମନ୍ତ୍ରଣାଳୟ କମିଟି ଚାଷୀଙ୍କଠାରୁ ସର୍ବନିମ୍ନ ସହାୟକ ମୂଲ୍ୟ ଏବଂ ବୋନସ ପ୍ରଦାନ ସହ ଡାଲି ସଂଗ୍ରହ କାର୍ଯ୍ୟ ଜାରି ରଖିବାକୁ ସଂଗ୍ରହକାରୀ ଏଜେନ୍ସୀମାନଙ୍କୁ ନି ର୍ଦ୍ଦେ ଶ ଦେଇଛନ୍ତି । କ୍ରମାଗତ ସଂଗ୍ରହ ଏବଂ ସର୍ବନିମ୍ନ ସମର୍ଥନ ମୂଲ୍ୟ ତଥା ବୋନସ ପ୍ରଦାନ ଜାରି ରହିଥିବାରୁ ଚାଷୀମାନେ ଡାଲି ଜାତୀୟ ଫସଲ ବ୍ୟାପକ ଅଂଚଳରେ କରିବା ଲାଗି ଆଗ୍ରହ ପ୍ରକାଶ କରୁଛନ୍ତି । ଖାଉଟୀ ବ୍ୟାପାର ବିଭାଗର ସଚିବଙ୍କ ଅଧ୍ୟକ୍ଷତାରେ ଗଠିତ ଏହି ଆନ୍ତଃମନ୍ତ୍ରଣାଳୟ କମିଟି ନିୟମିତ ବ୍ୟବଧାନରେ ବୈଠକ କରି ଡାଲି ଓ ଅତ୍ୟାବଶ୍ୟକ ସାମଗ୍ରୀର ଦର ପରିସ୍ଥିତି , ସଂଗ୍ରହ ଏବଂ ଦର ନିୟନ୍ତ୍ରଣ ସଂକ୍ରାନ୍ତରେ ବ୍ୟାପକ ବିଚାରବିମର୍ଷ କରୁଛନ୍ତି । କମିଟିର ଗୁରୁବାର ଅନୁଷ୍ଠିତ ବୈଠକରୁ ଏହି ସୂଚନା ମିଳିଛି ।


    **********

    

    
    (Release ID: 1483087) Visitor Counter : 2