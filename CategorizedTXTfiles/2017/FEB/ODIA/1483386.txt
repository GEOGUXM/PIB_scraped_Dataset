      ଆୟୁଷ

      ବିଶ୍ୱ ଏକୀକୃତ ଚିକିତ୍ସା ଫୋରମକୁ ଉଦଘାଟନ କଲେ ଆୟୁଷ ମନ୍ତ୍ରୀ..
      Posted On: 23 FEB 2017 3:26PM by PIB Bhubaneshwar


    ଭାରତରେ ହୋମିଓପାଥି ସଂସ୍ଥାଗତ ସ୍ୱରୁପ ହାସଲ କରିବାରେ ସମର୍ଥ ହୋଇପାରିଛି ଏବଂ ସାର୍ବଜନୀନ କ୍ଷେତ୍ରରେ 235 ହୋମିଓପାଥି ଡାକ୍ତରଖାନା ଏବଂ 8 ହଜାରରୁ ଅଧିକ କ୍ଲିନିକ ରହିଛି । ଆୟୁଷ ରାଷ୍ଟ୍ରମନ୍ତ୍ରୀ ଶ୍ରୀ ଶ୍ରୀପଦ ୟେସୋ ନାଏକ ନୂଆଦିଲ୍ଲୀଠାରେ ‘ ହୋମିଓପାଥି ଔଷଧ ଉତ୍ପାଦନର ନିୟମାବଳୀ: ରାଷ୍ଟ୍ରୀୟ ଏବଂ ଅନ୍ତଃରାଷ୍ଟ୍ରୀୟ ରଣନୀତି ’ ଉପରେ ବିଶ୍ୱ ଏକୀକୃତ ଚିକିତ୍ସା ଫୋରମର ଉଦଘାଟନ କରି ଏହା କହିଥିଲେ ।


    ମନ୍ତ୍ରୀ କହିଥିଲେ ଯେ ଭାରତରେ ଉତ୍ପାଦନ ପ୍ଲାଣ୍ଟଜିଏମପି ଅନୁଯାୟୀ କରାଯାଇଛି ଏବଂ ଗୁଣବତ୍ତା , ପ୍ୟାକେଜିଂ ଏବଂ ବିତରଣ ସମ୍ବନ୍ଧୀତ ନୀତିଗୁଡିକର ପାଳନ କରାଯାଉଛି । ସମସ୍ତ ଉତ୍ପାଦନ ୟୁନିଟଗୁଡିକ ଔଷଧ ଏବଂ ପ୍ରସାଧନ ସାମଗ୍ରୀ ଆଇନ ପରିସରରେ ଆସୁଛି ଏବଂ ସେମାନଙ୍କ ଲାଇ ସେନ୍ସର ନବୀକରଣ , ନିୟମିତ ଗୁଣବତ୍ତା ପରୀକ୍ଷଣ ଏବଂ ବ୍ୟାପକ ନିରୀକ୍ଷଣ ଉପରେ ନିର୍ଭର କରିଥାଏ ।

    ଉଦଘାଟନୀ ଅଭିଭାଷଣରେ ମନ୍ତ୍ରୀ କହିଥିଲେ ଯେ ଏକ ଉଚ୍ଚସ୍ତରୀୟ ରଣନୀତିକ ଆଦାନ-ପ୍ରଦାନ ପ୍ଲାଟଫର୍ମର ନିଶ୍ଚିତ ଭାବେ ଆବଶ୍ୟକତା ରହିଛି । ସେ କହିଥିଲେ ଯେ ଅନ୍ୟ ଦେଶଗୁଡିକରେ ହୋମିଓପାଥି ଔଷଧର ଅନୁପଲବ୍ଧତା ଏବଂ ଏହି ଔଷଧଗୁଡିକ ପାଇଁ କଠୋର ନିୟମାବଳୀ ପ୍ରାବଧାନର ଅଭାବ ଯୋଗୁଁ ହୋମିଓପାଥି ର ବ୍ୟାପକ ଉପଯୋଗ କରିବା ସମ୍ଭବ ହୋଇପାରିନାହିଁ ।


    ଆୟୁଷ ମନ୍ତ୍ରଣାଳୟ ସଚିବ ଶ୍ରୀ ଅଜିତ ଏମ.ଶରଣ ସିସିଆରଏଚ ଜରିଆରେ ମନ୍ତ୍ରଣାଳୟ ଏହିଭଳି ଅନନ୍ୟ କାର୍ଯ୍ୟକ୍ରମର ଆୟୋଜନ କରି ବିଶ୍ୱ ସ୍ତରରେ ନିଜର ଉପସ୍ଥିତି ଜାହିର କରିବା ନେଇ ଖୁସି ଜାହିର କରିଥିଲେ । ସିସିଆରଏଚର ମହାନିର୍ଦ୍ଦେଶକ ଡ. ରାଜ କେ. ମନଚନ୍ଦା ଆଶା ବ୍ୟକ୍ତ କରିଥିଲେ ଯେ ଏହି ଫୋରମରୁ ବିଶ୍ୱରେ ନିୟମାବଳୀ ଢାଂଚା ମଜବୁତ କରିବା ପାଇଁ ପ୍ରୋତ୍ସାହନ ମିଳି ପାରିବ । ବିଶ୍ୱ ଏକୀକୃତ ଚିକିତ୍ସା ଫୋରମ ( WIMF ) ର ନିର୍ଦ୍ଦେଶକ ଡ. ରୋବର୍ଟ ବୈନ ହେଜଲେନଙ୍କ ସହିତ ଫୋରମର ଅନ୍ତଃରାଷ୍ଟ୍ରୀୟ ଉପଦେଷ୍ଟାମାନେ ମଧ୍ୟ ସରକାରଙ୍କ ଦ୍ୱାରା କରାଯାଇଥିବା ଏହି କାର୍ଯ୍ୟକ୍ରମ ପାଇଁ ଧନ୍ୟବାଦ ଜଣାଇଥିଲେ ।


    ଏହି ଅବସରରେ ହୋମିଓପାଥି ଔଷଧ କ୍ଷେତ୍ରରେ ସହଯୋଗ ପାଇଁ ହୋମିଓପାଥି ଫାର୍ମାକୋପିଆ କନଭେନସନ ଅଫ ଦି ୟୁନାଇଟେଡ ଷ୍ଟେଟସ୍ ଓ ଭାର ତୀୟ ସଂଗଠନ , ଭାରତୀୟ ଔଷଧ ଓ ହୋମିଓପାଥିର ଔଷଧକୋଶ ଆୟୋଗ ( PCIM&H ) ଏବଂ କେନ୍ଦ୍ରୀୟ ହୋମିଓପାଥି ଅନୁସନ୍ଧାନ ପରିଷଦ ( CCRH ) ମଧ୍ୟରେ ବୁଝାମଣା ପତ୍ର ହସ୍ତାକ୍ଷର କରାଯାଇଥିଲା ।


    ଏହି ଦୁଇ ଦିବସୀୟ କାର୍ଯ୍ୟକ୍ରମ ଆୟୁଷ ମନ୍ତ୍ରଣାଳୟ ଏବଂ କେନ୍ଦ୍ରୀୟ ହୋମିଓପାଥି ଅନୁସନ୍ଧାନ ପରିଷଦ ( CCRH ) ଦ୍ୱାରା କରାଯାଉଛି । ଏହି କାର୍ଯ୍ୟକ୍ରମରେ ଭାରତୀୟ ଔଷଧ ଏବଂ ହୋମିଓପାଥିର ଔଷଧକୋଷ ଆୟୋଗ ଏବଂ କେନ୍ଦ୍ରୀୟ ଔଷଧ ମାନକ ନିୟନ୍ତ୍ରଣ ସଂଗଠନ ( CDSCO ) ସହଯୋଗ କରିଛନ୍ତି । ଏହି କାର୍ଯ୍ୟକ୍ରମରେ 25ଟି ଦେଶରୁ ଔଷଧ ଉଦ୍ୟୋଗର ପ୍ରତିନିଧି ଅଂଶଗ୍ରହଣ କରିଛନ୍ତି । ଏହି ସମ୍ମିଳନୀରେ ବିଭିନ୍ନ ଦେଶରେ ପ୍ରଚଳିତ ନିୟମାବଳୀ , ବିଭିନ୍ନ ଦେଶରେ ସମ୍ଭାବିତ ବ୍ୟାପାରର ସୁଯୋଗ , ନିୟମାବଳୀକୁ ନେଇ ଆହ୍ୱାନ , ରାଷ୍ଟ୍ରୀୟ ଏବଂ ଅନ୍ତଃରାଷ୍ଟ୍ରୀୟ ଆହ୍ୱାନର ସମାଧାନ ପାଇଁ ସମାଧାନର ସୁତ୍ର ବାହାରିବ ।


    **********

    

    
    (Release ID: 1483386) Visitor Counter : 4