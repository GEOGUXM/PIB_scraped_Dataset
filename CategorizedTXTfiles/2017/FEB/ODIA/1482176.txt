      ଅର୍ଥ ମନ୍ତ୍ରଣାଳୟ

      ପ୍ରଧାନମନ୍ତ୍ରୀ ଗରିବ କଲ୍ୟାଣ ଜମା ଯୋଜନା ୨୦୧୬ରେ ସଂଶୋଧନ
      ଏକାଧିକ ଥର ଅର୍ଥରାଶି ଜମା କରିବାକୁ ଜମାକାରୀମାନଙ୍କୁ ଅନୁମତି ପ୍ରଦାନ କରିବା ପାଇଁ ସରକାରଙ୍କ ନିଷ୍ପତ୍ତି

      Posted On: 07 FEB 2017 5:11PM by PIB Bhubaneshwar

    ଭାରତୀୟ ରିଜର୍ଭ ବ୍ୟାଙ୍କ ପରାମର୍ଶ କ୍ରମେ ଭାରତ ସରକାର ପ୍ରଧାନମନ୍ତ୍ରୀ ଗରିବ କଲ୍ୟାଣ ଜମା ଯୋଜନା (ପିକେଜିକେଡିଏସ) , ୨୦୧୬କୁ ନେଇ ୨୦୧୬ ଡିସେମ୍ବର ୧୬ରେ ନଂ. ଏସ.ଓ.୪୦୬୧ (ଇ)ରେ ବିଜ୍ଞପ୍ତି ପ୍ରକାଶ କରିଛନ୍ତି । ପ୍ରଧାନମନ୍ତ୍ରୀ ଗରିବ କଲ୍ୟାଣ ଯୋଜନା , ୨୦୧୬ ଅଧୀନରେ ଅଘୋଷିତ ଆୟ ସମ୍ବନ୍ଧରେ ଘୋଷଣା କରିଥିବା ଯେକୌଣସି ବ୍ୟକ୍ତି ଏହି ଯୋଜନାରେ ଅର୍ଥରାଶି ଜମା କରିପାରିବେ । ଜମା କରାଯାଇଥିବା ଅର୍ଥ ରାଶି ଘୋଷଣା କରାଯାଇଥିବା ଅଘୋଷିତ ଆୟର ଶତକଡା ୨୫ ପ୍ରତିଶତରୁ କମ ହେବା ଉଚିତ ନୁହେଁ ଏବଂ ଏହା ପଞ୍ଜୀକୃତ ବ୍ୟାଙ୍କରେ (ଭାରତ ସରକାରଙ୍କ ବିଜ୍ଞପ୍ତି ଅନୁଯାୟୀ) ୨୦୧୬ ଡିସେମ୍ବର ୧୭(ଶନିବାର)ରୁ ୨୦୧୭ ମାର୍ଚ୍ଚ ୩୧ (ଶୁକ୍ରବାର) ମଧ୍ୟରେ ଜମା କରାଯାଇପାରିବ ।


    ଏହି ବିଜ୍ଞପ୍ତି ଅନୁଯାୟୀ ଭାରତ ସରକାର ଜମାକାରୀମାନଙ୍କୁ ପିକେଜିକେଡିଏସ , ୨୦୧୬ ଅଧୀନରେ ଏକାଧିକ ଥର ଅର୍ଥରାଶି ଜମା କରିବା ପାଇଁ ଅନୁମତି ପ୍ରଦାନ କରିଛନ୍ତି । ଏହି ଅନୁଯାୟୀ ପ୍ରକାଶିତ ବିଜ୍ଞପ୍ତିର ପାରା ୪(୪)କୁ ଏହିପରି ସଂଶୋଧିତ କରାଯାଇଛି ।

    “ ୪. ବଣ୍ଡ୍ସ ଲେଜର ଆକା ଉଣ୍ଟ ର ଗ୍ରାହକୀୟତା ଏବଂ ପୁଞ୍ଜିନିବେଶର ଧରଣ-(୪) ଏହି ଯୋଜନା ଅନ୍ତର୍ଗତ ଧାରା ୧୯୯ F ର ଉପଧାରା(୧) ଅନୁଯାୟୀ ଏକାଧିକ ବାର ଅର୍ଥରାଶି ଜମା କରାଯାଇ ପାରିବ । ଘୋଷଣା ନାମା ପୂରଣ କରିବା ପୂର୍ବରୁ ଧାରା ୧୯୯ C ର ଉପଧାରା ୧ ଅନୁଯାୟୀ ଅର୍ଥରାଶି ଜମା କରାଯାଇ ପାରିବ । ”

    

    
    (Release ID: 1482176) Visitor Counter : 2