      ମହିଳା ଓ ଶିଶୁ କଲ୍ୟାଣ ମନ୍ତ୍ରଣାଳୟ

      ରାସ୍ତାକଡ଼ ପିଲାଙ୍କ ସୁରକ୍ଷା ଓ ପୁନର୍ବାସ ପାଇଁ ପ୍ରସ୍ତୁତ ହେଲା ଏସ୍ଓପି
      Posted On: 21 FEB 2017 3:48PM by PIB Bhubaneshwar


    ରାସ୍ତାକଡ଼ ପିଲାମାନଙ୍କର ସୁରକ୍ଷା ଏବଂ ଯତ୍ନ ନେବା ସହିତ ସେମାନଙ୍କ ପୁନର୍ବାସ ପାଇଁ ଏକ ମାନକ ସଂଚାଳନ ପ୍ରକ୍ରିୟା ( ଏସଓପି ) ର ଶୁଭାରମ୍ଭ ନୂଆଦିଲ୍ଲୀରେ କେନ୍ଦ୍ର ମହିଳା ଏବଂ ଶିଶୁ ବିକାଶ ମନ୍ତ୍ରୀ ଶ୍ରୀମତୀ ମେନକା ସଂଜୟ ଗାନ୍ଧୀ କରିଛନ୍ତି ।


    ସରକାର ଭାରତରେ ପ୍ରତ୍ୟେକ ଶିଶୁ ପାଇଁ ଖୁସି ଆଣିଦେବା ନେଇ ପ୍ରତିଶୃତିବଦ୍ଧ ବୋଲି ଏହି ଏସଓପି ଶୁଭାରମ୍ଭ ଅବସରରେ ଶ୍ରୀମତୀ ଗାନ୍ଧୀ କହିଛନ୍ତି । ଏହି ପଦକ୍ଷେପ ଦ୍ୱାରା ରାସ୍ତାରେ ଜୀବନଯାପନ କରୁଥିବା ପିଲାମାନଙ୍କୁ ସ୍ୱାସ୍ଥ୍ୟ ସମ୍ବନ୍ଧୀତ ଶିକ୍ଷା ଏବଂ ସଂରକ୍ଷଣ ସମ୍ବନ୍ଧୀତ ସୁବିଧା ପ୍ରଦାନ କରାଯାଇପାରିବ ।

    ଭାରତର ବିଭିନ୍ନ ସହରରେ ଦ୍ରୁତ ସହରୀକରଣ ଯୋଗୁଁ 2030 ସୁଦ୍ଧା 40 ପ୍ରତିଶତ ଲୋକ ସହରରେ ବସବାସ କରିବାର ଆକଳନ କରାଯାଇଛି । ଏଥିରୁ ସ୍ପଷ୍ଟ ଯେ ରାସ୍ତାରେ ଜୀବନଯାପନ କରୁଥିବା ପିଲାମାନଙ୍କ ସଂଖ୍ୟା ମଧ୍ୟ ସେହି ଦରରେ ବୃଦ୍ଧି ପାଇବ । ସେଭ ଦି ଚିଲଡ୍ରେନ ଦ୍ୱାରା 2016 ରେ ଲକ୍ଷ୍ନୌ , ମୁଗଲସରାଇ , କୋଲକାତା - ହାୱଡା , ପାଟନା ଏବଂ ହାଇଦ୍ରାବାଦରେ କରାଯାଇଥିବା ଏକ ସର୍ବେକ୍ଷଣ ଅନୁଯାୟୀ 84 ,563 ପିଲା ରାସ୍ତାରେ ଜୀବନ ଅତିବାହିତ କରୁଛନ୍ତି ।


    ବିଭିନ୍ନ କ୍ଷେତ୍ରରେ କରାଯାଇଥିବା ବିସ୍ତୃତ ସର୍ବେକ୍ଷଣ ଏବଂ 35ଟି ଏନଜିଓ ସହିତ ପାଟନା , ଲକ୍ଷ୍ନୌ , ହାଇଦ୍ରାବାଦ ଏବଂ ମୁମ୍ବାଇରେ କରାଯାଇଥିବା କ୍ଷେତ୍ରୀୟ ଆଲୋଚନା ଜରିଆରେ ମିଳିଥିବା ବିଭିନ୍ନ ମତକୁ ନେଇ ଏସଓପି ପ୍ରସ୍ତୁତ କରାଯାଇଛି । ଏହା ପ୍ରସ୍ତୁତ କରିବା ପୂର୍ବରୁ ଦିଲ୍ଲୀ ରାସ୍ତାରେ ଜୀବନ ବିତାଉଥିବା ପିଲାମାନଙ୍କ ସହ ଆଲୋଚନା କରାଯାଇ ମତ ନିଆଯାଇଥିଲା ।


    ଏହା ପୂର୍ବରୁ ଏକ ସମାରୋହରେ ଦିଳ୍ଲୀ ଉଚ୍ଚ ନ୍ୟାୟାଳୟର ଜଷ୍ଟିସ ମୁକ୍ତା ଗୁପ୍ତା , ଏନସିପିସିଆର ର ଅଧ୍ୟକ୍ଷ ସୁଶ୍ରୀ ସ୍ତୁତି କକ୍କର , ଚଳଚ୍ଚିତ୍ର ଅଭିନେତ୍ରୀ ଏବଂ ସେଭ ଦି ଚିଲଡ୍ରେନର ବ୍ରାଣ୍ଡ ଆମ୍ବାସାଡର ସୁଶ୍ରୀ ଦୀୟା ମିର୍ଜା , ସେଭ ଦି ଚିଲଡ୍ରେନ ଇଣ୍ଡିଆର ଅଧ୍ୟକ୍ଷ ଶ୍ରୀ ହରପାଲ ସିଂହ ଏବଂ ସେଭ ଦି ଚିଲଡ୍ରେନ ଇଣ୍ଟରନ୍ୟାସନାଲ ର ସିଇଓ ଶ୍ରୀ ଥୁମାସ ଚାଣ୍ଡୀଙ୍କ ଉପସ୍ଥିତିରେ ଏସଓପିର ଶୁଭାରମ୍ଭ କରାଯାଇଥିଲା । ସିଭିଲ ସୋସାଇଟି ଅର୍ଗାନାଇଜେସନ ( ସିଏସଓ ) ଏବଂ ସେଭ ଦି ଚିଲଡ୍ରେନ ମିଳିତ ଭାବେ ରାସ୍ତାରେ ଜୀବନ ବିତାଇବା ପାଇଁ ବାଧ୍ୟ ହେଉଥିବା ପିଲାମାନଙ୍କ ହେତୁ ଏହି ଅତ୍ୟାବଶ୍ୟକ ରଣନୀତିର ବିକାଶ କରିଛନ୍ତି ।


    ଏନସିପିସିଆର ରାସ୍ତାରେ ଜୀବନଯାପନ କରୁଥିବା ପିଲାମାନଙ୍କର ଯତ୍ନ ଏବଂ ସୁରକ୍ଷା ଦୃଷ୍ଟିରୁ ଏକ ବିସ୍ତୃତ ରୂପରେଖ ପ୍ରସ୍ତୁତ କରିବା ପାଇଁ ନିଷ୍ପତି ନେଇଥିଲେ । ବୈଧାନିକ ଏବଂ ନୀତିଗତ ରୂପରେଖ ଅନ୍ତର୍ଗତ ବିଭିନ୍ନ ପଦକ୍ଷେପକୁ କାର୍ଯ୍ୟକାରୀ କରିବା ପାଇଁ ଏସଓପିର ଲକ୍ଷ୍ୟ ରହିଛି । ରାସ୍ତାରେ ଜୀବନ ବିତାଉଥିବା ପିଲାମାନଙ୍କୁ ଚିହ୍ନଟ କରିବା ଏହି ଏସଓପିର ଉଦ୍ଦେଶ୍ୟ ରହିଛି । ଏହା ବ୍ୟତୀତ ପିଲାମାନଙ୍କର ଯତ୍ନ , ସୁରକ୍ଷା ଏବଂ ପୁନର୍ବାସ ନିୟମ ଅନୁଯାୟୀ କରାଯିବ ।


    **********

    

    
    (Release ID: 1483191) Visitor Counter : 2