      କ୍ୟାବିନେଟ

      ଭାରତୀୟ ଷ୍ଟେଟ ବ୍ୟାଙ୍କ ସହ 5 ସହାୟକ ବ୍ୟାଙ୍କର ମିଶ୍ରଣକୁ କେନ୍ଦ୍ର କ୍ୟାବିନେଟର ଅନୁମୋଦନ
      Posted On: 15 FEB 2017 9:12PM by PIB Bhubaneshwar


    


    ଭାରତୀୟ ଷ୍ଟେଟ ବ୍ୟାଙ୍କ ସହ ଏହାର ସହାୟକ ବ୍ୟାଙ୍କମାନଙ୍କର ମିଶ୍ରଣ ହେବ । ଆଜି ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କେନ୍ଦ୍ର କ୍ୟାବିନେଟ ବୈଠକରେ ଏହି ନିଷ୍ପ ତ୍ତି ନିଆଯାଇଛି । କ୍ୟାବିନେଟର ନିଷ୍ପ ତ୍ତି ଅନୁଯାୟୀ ଭାରତୀୟ ଷ୍ଟେଟ ବ୍ୟାଙ୍କ 5ଟି ସହାୟକ ବ୍ୟାଙ୍କକୁ ଆ ହରଣ କରିବ । ଏହି ସହାୟକ ବ୍ୟାଙ୍କଗୁଡିକ ହେଲେ – ଷ୍ଟେଟ ବ୍ୟାଙ୍କ ଅଫ ବିକାନିର ଓ ଜୟପୁର , ଷ୍ଟେଟ ବ୍ୟାଙ୍କ ଅଫ ହାଇଦ୍ରାବାଦ , ଷ୍ଟେଟ ବ୍ୟାଙ୍କ ଅଫ ମହୀଶୂର , ଷ୍ଟେଟ ବ୍ୟାଙ୍କ ଅଫ ପଟିଆଲା ଏବଂ ଷ୍ଟେଟ ବ୍ୟାଙ୍କ ଅଫ ଟ୍ରାଭାଙ୍କୋର ।


    କ୍ୟାବିନେଟର ଏହି ନିଷ୍ପ ତ୍ତି କୁ କାର୍ଯ୍ୟକାରୀ କରିବା ଲାଗି ଭାରତୀୟ ଷ୍ଟେଟ ବ୍ୟାଙ୍କ (ସହାୟକ ବ୍ୟାଙ୍କ) ଆଇନ , 1959 ଏବଂ ଷ୍ଟେଟ ବ୍ୟାଙ୍କ ଅଫ ହାଇଦ୍ରାବାଦ ଆଇନ 1956ରେ ଆବଶ୍ୟକ ସଂଶୋଧନ କରାଯିବ । ଏଥିଲାଗି ସଂସଦରେ ଏକ ବିଲ୍ ଆଗତ କରିବା ପ୍ରସ୍ତାବକୁ କ୍ୟାବିନେଟ ବିଧିବଦ୍ଧ ଭାବେ ଅନୁମୋଦନ କରିଛନ୍ତି ।


    ଭାରତୀୟ ଷ୍ଟେଟ ବ୍ୟାଙ୍କ ସହ ସହାୟକ ବ୍ୟାଙ୍କମାନଙ୍କର ମିଶ୍ରଣ ଫଳରେ ଅନେକ ମୂଳଧନ ରାଜସ୍ୱ ସଂଚୟ ହେବ । କାର୍ଯ୍ୟକାରୀ ଦକ୍ଷତା ବୃଦ୍ଧି ଏବଂ ପରିଚାଳନାଗତ ବ୍ୟୟରେ ହ୍ରାସ ଯୋଗୁଁ ଆଗାମୀ 5 ବର୍ଷ ମଧ୍ୟରେ 1 ହଜାର କୋଟି ଟଙ୍କାରୁ ଅଧିକ ସଂଚୟ ହୋଇପାରିବ ବୋଲି ଆକଳନ କରାଯାଇଛି । ମିଶ୍ରଣ ଦ୍ୱାରା ସହାୟକ ବ୍ୟାଙ୍କର ଗ୍ରାହକମାନେ ଭାରତୀୟ ଷ୍ଟେଟ ବ୍ୟାଙ୍କ ଦ୍ୱାରା ପରିଚାଳିତ ବୈଶ୍ୱିକ ନେଟୱାର୍କର ଲାଭ ଉଠାଇ ପାରିବେ । ସବୁ ସହାୟକ ବ୍ୟାଙ୍କର ଋଣ ପରିଚାଳନା କ୍ଷେତ୍ରରେ ଅନେକ ଉନ୍ନତି ଘଟିବ । ଏହାଛଡା ସଂଚୟ ଓ ଷ୍ଟେଟ ବ୍ୟାଙ୍କର ସାମଗ୍ରିକ ଋଣ ପ୍ରଦାନ କ୍ଷମତା ପରିସର ବହୁଗୁଣିତ ହେବ ।


    ଭାରତୀୟ ଷ୍ଟେଟ ବ୍ୟାଙ୍କ ଆଇନର ସେକ୍ସନ 35 ଅନୁଯାୟୀ ଏହି ମିଶ୍ରଣ ଘଟୁଥିବାରୁ ଭାରତୀୟ ଷ୍ଟେଟ ବ୍ୟାଙ୍କ ବିଶ୍ୱର ଅନ୍ୟତମ ଦକ୍ଷ ବ୍ୟାଙ୍କ ଭାବେ ଉଭା ହେବ । ଏହା ବୈଶ୍ୱିକ ସ୍ତରରେ ଆର୍ଥିକ ରିସ୍କ ପରିଚାଳନା କ୍ଷେତ୍ରରେ ଷ୍ଟେଟ ବ୍ୟାଙ୍କକୁ ଦୃଢ଼ ହସ୍ତ ପ୍ରଦାନ କରିବ ଏବଂ ଏହାର ସାମଗ୍ରିକ ସମ୍ପ ତ୍ତି ଅନେକ ଗୁଣରେ ବୃଦ୍ଧି ପାଇବ ।


    ରାଷ୍ଟ୍ରାୟ ତ୍ତ ବ୍ୟାଙ୍କ ଉଦ୍ୟୋଗ କ୍ଷେତ୍ରରେ ଷ୍ଟେଟ ବ୍ୟାଙ୍କର ଆର୍ଥିକ ଏକତ୍ରୀକରଣ ଓ ସମାଯୋଜନକୁ ବେଶ୍ ସୁଦୃଢ଼ କରିବ । କେନ୍ଦ୍ର ସରକାରଙ୍କ ଇନ୍ଦ୍ରଧନୁଶ କାର୍ଯ୍ୟାନ୍ୱୟନ ଯୋଜନା ଅଧିନରେ ମୂଳ ଷ୍ଟେଟ ବ୍ୟାଙ୍କ ସହିତ ସହାୟକ ବ୍ୟାଙ୍କମାନଙ୍କର ମିଶ୍ରଣ ହେଉଛି ଯାହାକି ଏହି ବ୍ୟାଙ୍କର ସାମଗ୍ରିକ ପ୍ରୋଫିଟେବିଲିଟି ବା ଲାଭାଂଶକୁ ଅନେକାଂଶରେ ବୃଦ୍ଧି କରିବ ।


    **********

    

    
    (Release ID: 1482830) Visitor Counter : 2