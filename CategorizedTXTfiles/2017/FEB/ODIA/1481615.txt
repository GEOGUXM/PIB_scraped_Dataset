      ଅର୍ଥ ମନ୍ତ୍ରଣାଳୟ

      ବଜେଟ ରେ ଏନପିଏସ ଗ୍ରାହକମାନଙ୍କ ପାଇଁ ନୂତନ ସୁବିଧା ଘୋଷଣା
      Posted On: 02 FEB 2017 5:37PM by PIB Bhubaneshwar


    ଜାତୀୟ ପେନସନ ପଦ୍ଧତି ( ଏନପିଏସ ) କୁ ପ୍ରୋତ୍ସାହନ ପ୍ରଦାନ କରିବା ପାଇଁ ସଂସଦରେ ଆଜି ଆଗତ କରାଯାଇଥିବା ଆର୍ଥିକ ବିଲ ୨୦୧୭ରେ ନିମ୍ନଲିଖିତ ବ୍ୟବସ୍ଥା ରହିଛି ।


    ଏନପିଏସ ରୁ ଆଂଶିକ ଅର୍ଥ ଉଠାଣ କରିବା ଦ୍ୱାରା କର ରିହାତି ମିଳିବ । ଏନପିଏସର ଗ୍ରାହକମାନଙ୍କୁ ଅଧିକ ସହାୟତା ପ୍ରଦାନ କରିବା ପାଇଁ , ଆୟକର ନିୟମ ୧୯୬୧ର ଅନୁଚ୍ଛେଦ ୧୦ରେ ଏକ ନୂତନ ଧାରା - ୧୨ ( ଖ ) ସଂଯୁକ୍ତ କରିବା ପାଇଁ ପ୍ରସ୍ତାବ ଦିଆଯାଇଛି । ପେନସନ ଅନୁଦାନ ନିୟନ୍ତ୍ରଣ ଏବଂ ଉନ୍ନୟନ ଅଧିକାରୀ ଆଇନ ୨୦୧୩ର ସର୍ତାବଳୀ ଏବଂ ନିୟମ ଅନ୍ତର୍ଗତ ଗ୍ରାହକକୁ ନିଜ ଯୋଗଦାନ ରାଶିର ଶତକଡା ୨୫ ପ୍ରତିଶତ ପର୍ଯ୍ୟନ୍ତ ଉଠାଣ ଉପରେ ଆୟକର ଛାଡ ମିଳିବ । ୨୦୧୭ ଏପ୍ରିଲ ୧ ପରଠାରୁ ଆଂଶିକ ଉଠାଣ କରୁଥିବା ଗ୍ରାହକମାନଙ୍କ କ୍ଷେତ୍ରରେ ଏହା ଲାଗୁ ହେବ ।

    ପୁନଶ୍ଚ ଆୟକର ଆଇନ , ୧୯୬୧ର ଅନୁଚ୍ଛେଦ ୮୦ ସିସିଡି ( ୧ ) ଅନୁଯାୟୀ ଆତ୍ମ ନିଯୁକ୍ତ ବ୍ୟକ୍ତିବିଶେଷଙ୍କ କ୍ଷେତ୍ରରେ ୨୦ ପ୍ରତିଶତ ପର୍ଯ୍ୟନ୍ତ ଯୋଗଦାନକୁ ଆୟକରରୁ ବିଯୁକ୍ତ କରାଯିବ । ପୂର୍ବରୁ ଏହା ଶତକଡା ୧୦ ଥିଲା ।


    ବେତନ ପାଉଥିବା କର୍ମଚାରୀ ଏବଂ ଆତ୍ମନିଯୁକ୍ତ କର୍ମଚାରୀଙ୍କ ମଧ୍ୟରେ ସମାନତା ବୃଦ୍ଧି କରିବା ପାଇଁ ଏପରି କରାଯାଇଛି । ୨୦୧୭ ଏପ୍ରିଲ ୧ ପରଠାରୁ ଆତ୍ମନିଯୁକ୍ତ ବ୍ୟକ୍ତିଙ୍କ ପାଇଁ ଏହି ଲାଭ ଉପଲବ୍ଧ ହେବ ।


    ତେବେ ପୂର୍ବପରି ସମସ୍ତଙ୍କୁ ଅନୁଚ୍ଛେଦ ୮୦ ସିସିଡି ( ୧ଖ ) ଅନ୍ତର୍ଗତ ୫୦ , ୦୦୦ ଟଙ୍କା ପର୍ଯ୍ୟନ୍ତ ଅତିରିକ୍ତ ପୁଞ୍ଜିନିବେଶରେ ଆୟକର ଛାଡ ସୁବିଧା ମିଳିବ ।


    

    
    (Release ID: 1481615) Visitor Counter : 3