      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ରାଷ୍ଟ୍ରପତିଙ୍କୁ ଧନ୍ୟବାଦ ପ୍ରସ୍ତାବ ସଂକ୍ରାନ୍ତ ଆଲୋଚନା
      Posted On: 07 FEB 2017 5:58PM by PIB Bhubaneshwar


    


    · ଲୋକସଭାରେ ଜବାବ ରଖିଲେ ପ୍ରଧାନମନ୍ତ୍ରୀ


    · “ ଜନଶକ୍ତି ” ଯୋଗୁଁ ଗରୀବର ପୁଅ ହୋଇପାରିଛି ପ୍ରଧାନମନ୍ତ୍ରୀ


    · ରାଷ୍ଟ୍ରହିତ ପାଇଁ ବିମୁଦ୍ରାକରଣ


    · ନିର୍ବାଚନ ନୁହଁ , ରାଷ୍ଟ୍ର କଲ୍ୟାଣ ସର୍ବୋପରି


    · ଗରୀବଙ୍କୁ ହକ୍ ପ୍ରଦାନ ପାଇଁ ଜାରି ରହିବ ସଂଗ୍ରାମ - ପ୍ରଧାନମନ୍ତ୍ରୀ


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଲୋକସଭାରେ ରାଷ୍ଟ୍ରପତିଙ୍କ ଅଭିଭାଷଣ ସଂକ୍ରାନ୍ତ ଧନ୍ୟବାଦ ପ୍ରସ୍ତାବ ଉପରେ ଦୀର୍ଘ ସମୟ ଧରି ଚାଲିଥିବା ଆଲୋଚନାର ଆଜି ଜବାବ ରଖିଛନ୍ତି । ଏହି ଆଲୋଚନାକୁ ସରସ , ପ୍ରାଣବନ୍ତ ଏବଂ ସମୃଦ୍ଧ କରିବାରେ ସବୁ ଦଳର ଭାଗ ନେଇଥିବା ସାଂସଦମାନଙ୍କୁ ସେ ଧନ୍ୟବାଦ ଜଣାଇଛନ୍ତି ।


    ଆଲୋଚନାର ଉ ତ୍ତ ର ରଖି ପ୍ରଧାନମନ୍ତ୍ରୀ କହିଛନ୍ତି ଯେ , ଭାରତ ଭଳି ଏକ ବିଶାଳ ଦେଶରେ ଜନଶକ୍ତି ହେଉଛି ସବୁଠାରୁ ବଳଶାଳୀ । ଗଣତନ୍ତ୍ର ରୂପକ ଏହି ଜନଶକ୍ତିର ଆଶୀର୍ବାଦରୁ ଏକ ଗରୀବ ଘରର ପୁଅ ଆଜି ପ୍ରଧାନମନ୍ତ୍ରୀ ଆସନ ଅଳଙ୍କୃତ କରିପାରିଛି । ସେ କହିଥିଲେ ଯେ , 1857ରୁ ଦେଶକୁ ମୁକ୍ତ କରିବା ଲାଗି ସ୍ୱାଧିନତା ସଂଗ୍ରାମ ଆରମ୍ଭ ହୋଇଥିଲା । ଏଥିରେ ଅନେକ ଲୋକ ଜାତି , ଧର୍ମ , ବର୍ଣ୍ଣ ନିର୍ବିଶେଷରେ ଏକ ମନ ଏକ ପ୍ରାଣରେ ଯୋଗ ଦେଇଥିଲେ । ଭାରତର ସ୍ୱାଧିନତା ଲାଗି କୌଣସି ଗୋଟିଏ ପରିବାର ନୁହେଁ ବରଂ ଅନେକ ଲୋକଙ୍କର ଅବଦାନ ରହିଛି । ତାଙ୍କ ଭଳି ଅନେକ ପିଢ଼ି ସ୍ୱାଧିନତା ପରବ ର୍ତ୍ତୀ କାଳରେ ଜନ୍ମ ହୋଇଛନ୍ତି । ସ୍ୱାଧିନତା ଆ ନ୍ଦୋ ଳନରେ ଭାଗ ନେବାର ଗୌରବ ସେମାନଙ୍କୁ ମିଳି ନାହିଁ କି ବଳିଦାନ ଦେଇ ପାରିନାହାନ୍ତି । କିନ୍ତୁ ଦେଶ ସେବା ପାଇଁ ସେମାନେ ତାଙ୍କ ଜୀବନ ଉସ ô ର୍ଗୀକୃତ କରିବେ ବୋଲି ପ୍ରଧାନମନ୍ତ୍ରୀ କହିଛନ୍ତି ।


    ପରିବାରବାଦକୁ ସମାଲୋଚନା କରି ପ୍ରଧାନମନ୍ତ୍ରୀ କହିଥିଲେ ଜନଶକ୍ତି ଉପରେ ପ୍ରଗାଢ଼ ବିଶ୍ୱାସ ରହିଲେ ଦେଶର ନିଶ୍ଚିତ ମଙ୍ଗଳ ହେବ । ଜନଗଣଙ୍କର ମାନସିକ ଭାବନା ଓ ଶକ୍ତିକୁ ବୁଝିବା ତଥା ପସନ୍ଦ କରିବା ଲାଗି ସେ ସାଂସଦମାନଙ୍କୁ ଆହ୍ୱାନ ଦେଇଛନ୍ତି । ସେ କହିଛନ୍ତି ଯେ , ଦେଶ ମାତୃକାର ସେବା କରି ଏହାକୁ ଏକ ନୂତନ ଶିଖରରେ ପହଂଚାଇବା ପାଇଁ ସମସ୍ତେ ମିଳିମିଶି କାର୍ଯ୍ୟ କରିବାକୁ ପଡିବ ।


    ବଜେଟ ଦିବସ ତଥା କାର୍ଯ୍ୟସୂଚୀକୁ ଆଗୁଆ କରିବାର ଯୁକ୍ତିଯୁକ୍ତତା ପ୍ରସଙ୍ଗ ଉପରେ ପ୍ରଧାନମନ୍ତ୍ରୀ କହିଥିଲେ ଯେ , ଶୀଘ୍ର ବଜେଟ ଗୃହୀତ ହେଲେ ଆର୍ଥିକ ବର୍ଷ ଆରମ୍ଭରୁ ହିଁ ପାଣ୍ଠି ଉପଲବ୍ଧ ହେବ ଏବଂ ବିଭିନ୍ନ କଲ୍ୟାଣ ମୂଳକ କାର୍ଯ୍ୟ ବର୍ଷ ଆରମ୍ଭରୁ ଚାଲୁ ହେବ । ଏହାଦ୍ୱାରା କାର୍ଯ୍ୟ ପ୍ରକ୍ରିୟାରେ ଶିଥିଳତା ଦେଖା ଦେବ ନାହିଁ କି ବର୍ଷ ଶେଷକୁ ତରବରିଆ କାମ ହେବ ନାହିଁ । ସେହିପରି ଦେଶର ପରିବହନ କ୍ଷେତ୍ର ପାଇଁ ଏକୀକୃତ ଆଭିମୂଖ୍ୟ ଗ୍ରହଣ କରିବାର ଆବଶ୍ୟକତାକୁ ଉପଲବ୍ଧି କରି କେନ୍ଦ୍ର ସରକାର ଉଭୟ ରେଳ ଓ ସାଧାରଣ ବଜେଟକୁ ମିଶାଇ ଗୋଟିଏ ବଜେଟ ଉପସ୍ଥାପନ କରିଛନ୍ତି ।


    ସେ କାର୍ଯ୍ୟଭାର ଗ୍ରହଣ କରିବା ପରେ ଦେଶରେ କଳାଧନ ସଂକ୍ରାନ୍ତ ବିତର୍କରେ ଏକ ନୂଆ ମୋଡ ଆସିଛି । ସ୍କାମ ଯୋଗୁଁ କେତେ ସରକାରୀ ସମ୍ପ ତ୍ତି ନଷ୍ଟ ହୋଇଛି ସେ ବିଷୟରେ ଆଲୋଚନା ନ ହୋଇ ଏବେ କେତେ କଳାଧନ ଫେରାଇ ଅଣାଗଲା ବା ଅଣାଯାଇ ପାରିବ ତା ’ ଉପରେ ବିଶେଷ ଚର୍ଚ୍ଚା ହେଉଛି ।


    ଗରୀବଙ୍କ ମଙ୍ଗଳ ପାଇଁ ତାଙ୍କର ସଂଗ୍ରାମ ଜାରି ରହିବ ଏବଂ ଗରୀବଙ୍କୁ ସେମାନଙ୍କ ନ୍ୟାଯ୍ୟ ଅଧିକାର ଓ ହକ୍ ପ୍ରଦାନ କରିବା ଲାଗି ତାଙ୍କ ସରକାର ସଂକଳ୍ପବଦ୍ଧ । ସରକାର କୌଣସି କଥାକୁ ବା ପ୍ରସଙ୍ଗକୁ ନିର୍ବାଚନର “ ପ୍ରିଜମ ” ରେ ଦେଖନ୍ତି ନାହିଁ ବରଂ ତାଙ୍କ ପାଇଁ ରାଷ୍ଟ୍ରହିତ ସର୍ବୋପରି ।


    ବିମୁଦ୍ରାକରଣକୁ ସ୍ୱଚ୍ଛ ଭାରତ ମିଶନ ସହ ତୁଳନା କରି ପ୍ରଧାନମନ୍ତ୍ରୀ କହିଥିଲେ ଦେଶରୁ କଳାଧନ ଓ ଭ୍ରଷ୍ଟାଚାର ବିଲୋପ କରିବା ପାଇଁ ଏହା ଏକ ଜନ ଆ ନ୍ଦୋ ଳନରେ ପରିଣତ ହେବାକୁ ଯାଉଛି । ବିମୁଦ୍ରାକରଣ ପ୍ରକ୍ରିୟାରେ ବାରମ୍ବାର ନିୟମକାନୁନର ପରିବର୍ତନ କରାଯାଇଥିବା ସମାଲୋଚନାର ଉ ତ୍ତ ର ଦେଇ ପ୍ରଧାନମନ୍ତ୍ରୀ କହିଥିଲେ ଯେ , ସାଧାରଣ ଲୋକଙ୍କ ହିତ ଓ ଦୈନନ୍ଦିନ ସୁବିଧା ପାଇଁ ଯାହା ଯାହା ଆବଶ୍ୟକ ସେସବୁକୁ ସରକାର ସାକାର କରିଛନ୍ତି । ଏହା କୌଣସି ଏକଚାଟିଆ କାରବାର ନଥିଲା । ବିଶେଷକରି ଏହି ପ୍ରକ୍ରିୟାରେ ସରକାରଙ୍କର ଛିଦ୍ର ଓ ତୃଟି ବିଚ୍ୟୁତି ଅଣ୍ଡାଳିବାରେ ଲାଗିଥିବା ଲୋକଙ୍କୁ ଉଚିତ ଜବାବ ଦେବା ଲାଗି ସମୟୋପଯୋଗୀ ପଦକ୍ଷେପମାନ ଗ୍ରହଣ କରାଯାଇଥିଲା । ଏହି ମର୍ମରେ ପ୍ରଧାନମନ୍ତ୍ରୀ କହିଥିଲେ ଯେ , ମନରେଗା ଭଳି ଆଇନରେ ହଜାରେରୁ ଅଧିକ ଥର ପରିବ ର୍ତ୍ତ ନ କରାଯାଇଛି ।


    ଶସ୍ୟ ବୀମା ଉପରେ ସୂଚନା ଦେଇ ପ୍ରଧାନମନ୍ତ୍ରୀ କହିଥିଲେ ଯେ , ଫସଲ ବୀମା ଯୋଜନା କୃଷକର ସୁବିଧା ଓ ଉପକାର ପାଇଁ ଲାଗୁ କରାଯାଇଛି । ଏବେ କୃଷକମାନଙ୍କୁ ୟୁରିଆ ଯୋଗାଣ ସୁସଂହତ କରାଯାଇଛି । ଗ୍ରାମାଂଚଳରେ ରାସ୍ତା ସଂଯୋଗୀକରଣରେ ଦୃତ ଉନ୍ନତି ଘଟୁଛି । ଟେଲି ଯୋଗାଯୋଗ କ୍ଷେତ୍ରରେ ମଧ୍ୟ ବ୍ୟାପକ ପ୍ରସାର ହେଉଛି । ସରକାରୀ ଅର୍ଥର ବାଟମାରଣାକୁ ରୋକିବା ପାଇଁ 17ଟି ମନ୍ତ୍ରଣାଳୟର 84ଟି ଯୋଜନା ସହ ଆଧାର ନମ୍ବରକୁ ସଂଯୋଜିତ କରାଯାଇଛି । 4 କୋଟି ନକଲି କାର୍ଡକୁ ରଦ୍ଦ କରାଯାଇଛି । ରନ୍ଧନ ଗ୍ୟାସ ଯୋଗାଣରେ ଆଖି ଦୃଶିଆ ଉନ୍ନତି ଆସିଛି । ପହଲ ଯୋଜନାରେ ହିତାଧିକାରୀଙ୍କ ପାଖରେ ଏଲପିଜି ସବ ସି ଡି ଠିକ୍ ସମୟରେ ପହଂଚିପାରୁଛି ଏବଂ ପ୍ରତ୍ୟକ୍ଷ ନଗଦ ସବ ସି ଡି ହସ୍ତାନ୍ତର ହେତୁ ଅନେକ ଅର୍ଥ ସଂଚୟ ହୋଇପାରିଛି । ଉଜ୍ଜ୍ୱଳା ଯୋଜନା ଅଧିନରେ ଗରୀବ ମା ’ ମାନଙ୍କୁ ସବ ସି ଡି ଯୁକ୍ତ ରନ୍ଧନ ଗ୍ୟାସ୍ ସଂଯୋଗର ବ୍ୟବସ୍ଥା କରାଯାଇଛି ।


    ଦେଶର ପ୍ରତିରକ୍ଷା ବାହିନୀର କାର୍ଯ୍ୟକୁ ଉଚ୍ଚ ପ୍ରଶଂସା କରି ପ୍ରଧାନମନ୍ତ୍ରୀ କହିଥିଲେ ଯେ , ରାଷ୍ଟ୍ରର ସାର୍ବଭୌମତ୍ୱ ରକ୍ଷା କରିବାରେ ଆମର ସଶସ୍ତ୍ର ସେନା ବଳ ଅତ୍ୟନ୍ତ ସାମର୍ଥ୍ୟବାନ । ସେମାନଙ୍କ ମନୋବଳକୁ ଦୁର୍ବଳ ହେବା ଭଳି କୌଣସି ମନ୍ତବ୍ୟ ଦିଆଯିବା ଉଚିତ୍ ନୁହଁ ଏବଂ ସେ ପ୍ରକାର କାର୍ଯ୍ୟରୁ ନିବୃତ ରହିବାକୁ ସେ ପରାମର୍ଶ ଦେଇଛନ୍ତି ।


    **********

    

    
    (Release ID: 1482055) Visitor Counter : 2