      ରାଷ୍ଟ୍ରପତିଙ୍କ ସଚିବାଳୟ

      ସୌର ଶକ୍ତି ଉପଯୋଗ ଅତ୍ୟନ୍ତ ମହତ୍ତ୍ୱପୂର୍ଣ୍ଣ : ରାଷ୍ଟ୍ରପତି
      Posted On: 09 FEB 2017 8:50PM by PIB Bhubaneshwar


    


    ରାଷ୍ଟ୍ରପତି ଶ୍ରୀ ପ୍ରଣବ ମୁଖାର୍ଜୀ ରାଷ୍ଟ୍ରପତି ଭବନ ଇଷ୍ଟେଟ୍ ପରିସରରେ ସୌର ଶକ୍ତି ପ୍ରକଳ୍ପର ପ୍ରଥମ ପର୍ଯ୍ୟାୟକୁ ଉଦ୍ଘାଟନ କରି ଛନ୍ତି । ଏହି ପ୍ରକଳ୍ପ ଦ୍ୱାରା ରାଷ୍ଟ୍ରପତି ଭବନର 7ଟି କୋଠାର ଛାତରେ ସୌର ପ୍ୟାନେଲ୍ ଜରିଆରେ 670 କିଲୋୱାଟ୍ ସୌର ଶକ୍ତି ଉତ୍ପାଦନ କରାଯାଇପାରିବ । ରାଷ୍ଟ୍ରପତି ଇଷ୍ଟେଟ ରେ ଏହି ପରିଯୋଜନା ଗ୍ରାମୀଣ ବି ଦ୍ୟୁ ତିକରଣ ନିଗମର ସହଯୋଗରେ ପରିଚାଳିତ ହେଉଛି ।


    ଏହି ଅବସରରେ ଶ୍ରୀ ମୁଖାର୍ଜୀ କହିଲେ ଯେ , ରାଷ୍ଟ୍ରପତି ଭବନ କେବଳ ଭାରତର ରାଷ୍ଟ୍ରପତିଙ୍କ ବାସଭବନ ଏବଂ କାର୍ଯ୍ୟାଳୟ ନୁହେଁ , ବରଂ ରାଷ୍ଟ୍ରପତି ଇଷ୍ଟେଟ୍ ଏକ ଛୋଟ ସହର । ଏହାର ଶକ୍ତି ଆବଶ୍ୟକତା ବଢ଼ିବାରେ ଲାଗିଛି । ଶକ୍ତି ସମ୍ବଳର ଅଭାବ କାରଣରୁ ଗୁରୁତର ସମସ୍ୟା ସୃଷ୍ଟି ହେଉଛି । ସେ କହିଥିଲେ ଯେ ଭାରତ ପ୍ୟାରିସ ଜଳବାୟୁ ବୁଝାମଣାରେ ସ୍ୱାକ୍ଷର କରିଛି ଏବଂ ଭାରତ ପ୍ରତିଶ୍ରୁତିବଦ୍ଧତା ଜାହରି କରିଛି ଯେ 2030 ସୁଦ୍ଧା ହାରାହାରି 40 ପ୍ରତିଶତ ବି ଦ୍ୟୁ ତ ଅଣପାରମ୍ପରିକ ଉତ୍ସରୁ ଉତ୍ପାଦନ କରାଯିବ । ସେ କହିଥିଲେ ଯେ ଏ ଦିଗରେ ସୌର ଶକ୍ତି ଅତ୍ୟନ୍ତ ମହତ୍ତ୍ୱପୂର୍ଣ୍ଣ । ଭାରତ ଏହି ଲକ୍ଷ୍ୟ ନିର୍ଦ୍ଧାରଣ କରିଛି ଯେ 2022 ସୁଦ୍ଧା ହାରାହାରି 100 ଗି ଗାୱାଟ୍ ସୌର ଶକ୍ତି ଉତ୍ପାଦନ କରିବ । ରାଷ୍ଟ୍ରପତି ସଚିବାଳୟ ଏ ଦିଗରେ ପ୍ରୟାସ ଆରମ୍ଭ କରିଥିବାରୁ ସେ ସନ୍ତୋଷ ବ୍ୟକ୍ତ କରିଥିଲେ ।


    ରାଷ୍ଟ୍ରପତି ଏହି ଅବସରରେ ସବୁଜ ଶକ୍ତି ପ୍ରଦର୍ଶନୀ ଭଳି ନୂତନ ଚିନ୍ତାଧାରାର ପ୍ରଶଂସା କରି ଥି ଲେ । ସେ ନୁକ୍କଡ ନାଟକ ପ୍ରଦର୍ଶନ କରିଥିବା ଛାତ୍ରମାନଙ୍କୁ ସେମାନ ଙ୍କ ପ୍ରୟାସ ନିମନ୍ତେ ଶୁଭକାମନା ଜଣାଇଥିଲେ । ଏହି ଅବସରରେ ରାଷ୍ଟ୍ରପତିଙ୍କ ସଚିବ ଶ୍ରୀମତି ଅମିତା ପଲ୍ , ଡ. ରାଜେନ୍ଦ୍ର ଦାସ ସର୍ବୋଦୟ ବିଦ୍ୟାଳୟର ଏକାଦଶ ଏବଂ ଦ୍ୱାଦଶ ଶ୍ରେଣୀର ଛାତ୍ରୀମାନଙ୍କ ନିମନ୍ତେ ଦକ୍ଷତା ବିକାଶ ଓ କ୍ୟାରିଅର କାଉନସେଲିଂ କାର୍ଯ୍ୟକ୍ରମର ଉଦ୍ଘାଟନ କରିଥିଲେ ।


    ସୂଚନାଯୋଗ୍ୟ ଯେ ଏହି ପ୍ରକଳ୍ପ ଦ୍ୱାରା ରାଷ୍ଟ୍ରପତି ଭବନ ପରିସରରେ ଯେତିକି ପରିମାଣର ବି ଦ୍ୟୁ ତ ବିଲ୍ ହ୍ରାସ କରାଯିବ ତାହାର ପରିମାଣ ବାର୍ଷିକ 80 ଲକ୍ଷ ଟଙ୍କାରୁ ଅଧିକ ହେବ ବୋଲି ଅନୁମାନ କରାଯାଉଛି । ସୌର ଶକ୍ତି ଉତ୍ପାଦନ ଦ୍ୱାରା ରାଷ୍ଟ୍ରପତି ଭବନ ପରିସରକୁ ଶକ୍ତିସଞ୍ଚୟ ଉପଯୋଗୀ କରାଯିବା ସହ ଅଙ୍ଗାରକାମ୍ଳ ବାଷ୍ପ ଉତ୍ସର୍ଜନ କମାଯାଇପାରିବ ।


    **********

    

    
    (Release ID: 1482523) Visitor Counter : 3