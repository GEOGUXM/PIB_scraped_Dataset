      ଅର୍ଥ ମନ୍ତ୍ରଣାଳୟ

      • ବଜେଟରେ ଡିଜିଟାଲ୍ ଅର୍ଥବ୍ୟବସ୍ଥାକୁ ପ୍ରୋତ୍ସାହନ ପ୍ରତି ଗୁରୁତ୍ୱ • 3 ଲକ୍ଷ ଟଙ୍କାରୁ ଅଧିକ ନଗଦ କାରବାରକୁ ଅନୁମତି ନାହିଁ • ସରକାର ଭୀମ୍ ଆପ୍, ଆଧାର ଭିତ୍ତିକ ପୈଠ ପ୍ରଣାଳୀକୁ ଦେବେ ଗୁରୁତ୍ଵ • ଡିଜିଟାଲ୍ ଅର୍ଥ ବ୍ୟବସ୍ଥାକୁ ସୁଦୃଢ଼ ଏବଂ ନିୟମିତ କରିବା ଲାଗି ଅନେକ ପ୍ରସ୍ତାବ
      Posted On: 01 FEB 2017 8:40PM by PIB Bhubaneshwar


    


    ଡିଜିଟାଲ୍ ଅର୍ଥ ବ୍ୟବସ୍ଥାକୁ ପ୍ରୋତ୍ସାହନ ଦେବା ତଥା ଭ୍ରଷ୍ଟାଚାର , କଳାଧନ ସମାପ୍ତ କରିବା ନିମନ୍ତେ କେନ୍ଦ୍ର ଅର୍ଥ ମ ନ୍ତ୍ରୀ ଶ୍ରୀ ଅରୁଣ ଜେଟଲୀ ନିଜର ବଜେଟ ଅଭିଭାଷଣରେ କହିଛନ୍ତି ଯେ ସରକାରଙ୍କ ନିଷ୍ପତ୍ତି ଅନୁଯାୟୀ ଆଗକୁ 3ଲକ୍ଷ ଟଙ୍କାରୁ ଅଧିକ ନଗଦ କାରବାର କରାଯାଇ ପାରିବନାହିଁ । କଳାଧନ ସମାପ୍ତ କରିବା ପାଇଁ ବିଶେଷ ତଦନ୍ତକାରୀ ଦଳ ଦ୍ୱାରା 3ଲକ୍ଷରୁ ଅଧିକ ନଗଦ କାରବାର ଉପରେ ଅଙ୍କୁଶ ଲଗାଇବା ପ୍ରସ୍ତାବ ଉପରେ ଅର୍ଥମନ୍ତ୍ରୀ ଆର୍ଥିକ ବିଧେୟକ ଆୟକର ଅଧିନିୟମରେ ସଂଶୋଧନ ଆଣିବା ଲାଗି ପ୍ରସ୍ତାବ ଦେଇଛନ୍ତି ।


    ସଂସଦରେ ସାଧାରଣ ବଜେଟ ଉପସ୍ଥାପନ କରି ଅର୍ଥମନ୍ତ୍ରୀ କହିଥିଲେ ଯେ ସରକାର ଭୀମ ଆପ୍ ବ୍ୟବହାରକୁ ପ୍ରୋତ୍ସାହନ ଦେବା ନିମନ୍ତେ ଦୁଇଟି ନୂଆ ଯୋଜନା ଆଣିବେ । ବ୍ୟକ୍ତିଙ୍କ ନିମନ୍ତେ ବୋନସ୍ ସ୍କିମ୍ ଏବ ଂ ବ୍ୟବସାୟୀଙ୍କ ନିମନ୍ତେ କ୍ୟାସ ବେ କ୍ ସ୍କିମ୍ ଆରମ୍ଭ କରାଯିବ । ଡିଜିଟାଲ୍ କାରବାରକୁ ପ୍ରୋତ୍ସାହନ ଦେବା ନିମନ୍ତେ ଭୀମ୍ ଆପ ର ଶୁଭାରମ୍ଭ କରାଯାଇ ଛି ଏବଂ ଏହାଦ୍ୱାରା ଡିଜିଟାଲ୍ ପରିଶୋଧ ଏବଂ ଆର୍ଥିକ ସମାବେଶନ ହୋଇପ ାରିବ । ଫଳରେ ମୋବାଇଲ୍ ଫୋନ ର ଉପଯୋଗିତା ବୃଦ୍ଧି ପାଇବ । ଅର୍ଥମନ୍ତ୍ରୀ ଶ୍ରୀ ଅରୁଣ ଜେଟଲୀ ସଂସଦକୁ କହିଥିଲେ ଯେ ବର୍ତ୍ତମାନ ସୁଦ୍ଧା 125 ଲକ୍ଷ ଲୋକ ଭୀମ୍ ଆପ୍ ବ୍ୟବହାର କରିବା ଆରମ୍ଭ କଲେଣି ।


    ଅର୍ଥମନ୍ତ୍ରୀ ଅରୁଣ ଜେଟଲୀ ଆଧାର ପୈଠ , ଆଧାର ଭିତ୍ତିକ ପରିଶୋଧ ପ୍ରଣାଳୀର ବ୍ୟବସାୟିକ ସଂସ୍କରଣ ଖୁବ ଶୀ ଘ୍ର ଆରମ୍ଭ କରାଯିବ ବୋଲି ଘୋଷଣା କରିଥିଲେ । ଯେଉଁମାନଙ୍କ ନିକଟରେ ଡେବିଟ୍ କାର୍ଡ , ମୋବାଇଲ୍ ୱାଲେଟ୍ , ମୋବାଇଲ୍ ଫୋନ୍ ନାହିଁ , ସେମାନଙ୍କ ପାଇଁ ଏହା ବିଶେଷଭାବେ ଉପକାରୀ ହୋଇପାରିବ । ୟୁପିଆଇ , ୟୁଏସଏସ ଡି , ଆଧାର ପୈଠ , ଆଇଏମ ପି ଏସ୍ ଏବଂ ଡେବିଟ୍ କାର୍ଡ ଜରିଆରେ କାରବାରକୁ ବଳ ଦେବା ନିମନ୍ତେ 2017-18 ବର୍ଷରେ 2500 କୋଟି ଟଙ୍କାର ଏକ ଡିଜିଟାଲ୍ ମିଶନର ପ୍ରତିଷ୍ଠା କରାଯିବ । ବ୍ୟାଙ୍କଗୁଡ଼ିକ ମାର୍ଚ୍ଚ 2017 ସୁଦ୍ଧା ଅତିରିକ୍ତ 10ଲକ୍ଷ ନୂଆ ପିଓଏସ୍ ଟର୍ମିନାଲ୍ ବ୍ୟବସ୍ଥା କରିବାର ଲକ୍ଷ୍ୟ ରଖାଯାଇଛି । ସେପ୍ଟେମ୍ବର 2017 ସୁଦ୍ଧା 20 ଲକ୍ଷ ଆଧାର ଭିତ୍ତିକ ପିଓଏସ୍ ଆରମ୍ଭ କରିବା ଲାଗି ପ୍ରୋତ୍ସାହିତ କରାଯିବ ।


    ଡିଜିଟାଲ୍ ଅର୍ଥ ବ୍ୟବସ୍ଥା ଜରିଆରେ ପ୍ରଶାସନକୁ ସ୍ୱଚ୍ଛ କରିବା ଲାଗି ସରକାରଙ୍କ କାର୍ଯ୍ୟନୀତି ଉପରେ ଆଲୋକପାତ କରି ଶ୍ରୀ ଜେଟଲୀ କହିଥିଲେ ଯେ ଅର୍ଥ ବ୍ୟବସ୍ଥାକୁ ଉତ୍ତମ ଢଙ୍ଗରେ ଔ ପଚାରିକ କରିବା ଏବଂ ବ୍ୟାଙ୍କିଙ୍ଗ୍ ପଦ୍ଧତିରେ ଆର୍ଥିକ ସଞ୍ଚୟକୁ ମୁଖ୍ୟ ଧାରା ସହିତ ଯୋଡ଼ିବାରେ ଏହାର ପରିବର୍ତ୍ତନକାରୀ ପ୍ରଭାବ ପଡ଼ିଛି । ଋଣର କମ୍ ବିନିଯୋଗ ଦ୍ୱାରା ଦେଶରେ ଘରୋଇ ନିବେଶକୁ ସୁଦୃଢ଼ କରିବା ଆଶା କରାଯାଉଛି । ସେ କହିଥିଲେ ଯେ , ବର୍ତ୍ତମାନ ସମୟରେ ଭାରତ ସବୁଠୁ ବଡ଼ ଡିଜିଟାଲ୍ କ୍ରାନ୍ତିର ଶୀର୍ଷରେ ରହିଛି । ଅର୍ଥମନ୍ତ୍ରୀ ଆହୁରି କହିଥିଲେ ଯେ ଡିଜିଟାଲ୍ କାରବାର ଆରମ୍ଭ ହେବା ଦ୍ୱାରା ସାଧାରଣ ଲୋକମାନଙ୍କୁ ବହୁତ ଲାଭ ମିଳିଛି । ଆର୍ଥିକ ସମାବେଶନ ଏବଂ ଜନଧନ , ଆଧାର , ମୋବାଇଲ୍ (ଜେଏଏମ୍) ତ୍ରିସୂତ୍ରକୁ ପ୍ରୋତ୍ସାହନ ଦେବା ଲାଗି ସରକାରଙ୍କ ପୂର୍ବ ପ୍ରୟାସ ସହ ବର୍ତ୍ତମାନ ସମୟରେ ଡିଜିଟାଲ୍ କାରବାରକୁ ପ୍ରୋତ୍ସାହନ ଦେବା କ୍ଷେତ୍ରରେ ମହତ୍ତ୍ୱପୂର୍ଣ୍ଣ ଭୂମିକା ନିର୍ବାହ କରିଛି ।


    ନଗଦ ବିହୀନ କାରବାରକୁ ପ୍ରୋତ୍ସାହନ ଦେବା ନିମନ୍ତେ ଅର୍ଥମନ୍ତ୍ରୀ ବଜେଟ ରେ IMPS ନିମନ୍ତେ କ୍ଷୁଦ୍ର ପିଓଏସ୍ କାର୍ଡ ରିଡର୍ , ମାଇକ୍ରୋ ଏଟିଏମ୍ ଷ୍ଟାଣ୍ଡାର୍ଡ ଭର୍ସନ 1.5.1 , ଫିଙ୍ଗର୍ ପ୍ରିଣ୍ଟ ରିଡର୍/ସ୍କାନର୍ ଏବଂ ଆଇରିସ୍ ସ୍କାନର୍ ବ୍ୟବହାର ସଂଖ୍ୟାକୁ ବଢାଇବା ଲାଗି BCD, ଉତ୍ପାଦ ଶୁଳ୍କ/ସିଭି ଶୁଳ୍କ/ଏସ୍ଏଡି ପ୍ରତ୍ୟାହାର କରିବା ଲାଗି ପ୍ରସ୍ତାବ ଦେଇଛନ୍ତି । ସେହିପରି ବିନିର୍ମାଣ କ୍ଷେତ୍ରରେ ଏପରି କେତେକ ରିହାତିର ପ୍ରସ୍ତାବ ଦିଆଯାଇଛି , ଯାହାଦ୍ୱାରା ଘରୋଇ ବିନିର୍ମାଣ କୁ ପ୍ରୋତ୍ସାହନ ମିଳିପାରିବ ।


    ଦେୟ ଓ ପରିଶୋଧ ସମାଧାନ ବ୍ୟବସ୍ଥା ନିମନ୍ତେ ପ୍ରଚଳିତ ନିୟନ୍ତ୍ରଣ ଓ ପର୍ଯ୍ୟବେକ୍ଷଣ ବୋର୍ଡ ପରିବର୍ତ୍ତେ ଭାରତୀୟ ରିଜର୍ଭ ବ୍ୟାଙ୍କ ଅଧୀନ ରେ ଏକ ଦେୟ ନିୟାମକ ବୋର୍ଡ ( Payment Regulatory Board) ଗଠନ କରିବା ଲାଗି ଅର୍ଥମନ୍ତ୍ରୀ ପ୍ରସ୍ତାବ ଦେଇଛନ୍ତି । ଆର୍ଥିକ ବ୍ୟାପାର ବିଭାଗ ଦ୍ୱାରା ଗଠିତ ଡିଜିଟାଲ୍ ଦେୟ ସମ୍ପର୍କିତ କମିଟି ଦେୟ ଏବଂ ପରିଶୋଧ ସମାଧାନ ପଦ୍ଧତି ଅଧିନିୟମ 2007ରେ ସଂଶୋଧନ କରିବା ସହିତ ପରିଶୋଧ ଇକୋ ପ୍ରଣାଳୀରେ ସୃଜନାତ୍ମକ ସଂସ୍କାର ଆଣିବା ଲାଗି ସୁପାରିଶ କରିଛନ୍ତି । ଅର୍ଥମନ୍ତ୍ରୀ କହିଥିଲେ ଯେ ସରକାର ଏହି ଅଧିନିୟମରେ ବ୍ୟାପକ ସମୀକ୍ଷା କରି ଉଚିତ ସଂଶୋଧନ ଆଣିବେ ।


    ଅର୍ଥମନ୍ତ୍ରୀ ନିଜର ବଜେଟ ଭାଷଣରେ କହିଥିଲେ ଯେ ଡିଜିଟାଲ୍ ଦେୟ ଏବଂ ଅଭିଯୋଗ ସମାଧାନ ବ୍ୟବସ୍ଥାକୁ ସୁଦୃଢ଼ କରିବା ନିମନ୍ତେ ଡାକଘର , ସୁଲଭ ବିକ୍ରୟ କେନ୍ଦ୍ର ଏବଂ ବ୍ୟାଙ୍କିଙ୍ଗ୍ ପ୍ରତିନିଧିଙ୍କ ମାଧ୍ୟମରେ ଗ୍ରାମୀଣ ଏବଂ ଅର୍ଦ୍ଧସହ ରାଞ୍ଚଳ ପ୍ରତି ବିଶେଷ ଧ୍ୟାନ ଦିଆଯିବ । ସେ କହିଥିଲେ ଯେ ଭୀମ୍ ଆପ୍ ଦ୍ୱାରା ପେଟ୍ରୋଲ୍ ପମ୍ପ୍ , ସାର ଡିପୋ , ନଗରପାଳିକା , ବ୍ଳକ୍ କାର୍ଯ୍ୟାଳୟ , ସଡ଼କ ପରିବହନ କାର୍ଯ୍ୟାଳୟ , ବିଶ୍ୱବିଦ୍ୟାଳୟ , ମହାବିଦ୍ୟାଳୟ , ଡାକ୍ତରଖାନା ଏବଂ ଅନ୍ୟାନ୍ୟ ପ୍ରତିଷ୍ଠାନରେ ଡିଜିଟାଲ୍ ଦେୟ ପଇଠ ସୁବିଧା କୁ ପ୍ରୋତ୍ସାହନ ଦେବା ନିମନ୍ତେ ପଦକ୍ଷେପ ନିଆଯିବ । ନିର୍ଦ୍ଧାରିତ ସୀମା ଠାରୁ ଅଧିକ ଡିଜିଟାଲ୍ ମାଧ୍ୟମରେ କରାଯାଇ ଥିବା ସରକାରୀ କାରବାରର ରସିଦ୍ ଦେବା ବାଧ୍ୟତାମୂଳକ କରିବା ଲାଗି ପ୍ରସ୍ତାବ ଉପରେ ବିଚାର କରାଯିବ । ଅର୍ଥମନ୍ତ୍ରୀ କହିଥିଲେ ଯେ ଏହିସବୁ ଯୋଜନା ନିମନ୍ତେ ସମ୍ବଳ ବୃଦ୍ଧି କରିବା ଲାଗି ସରକାର ଆର୍ଥିକ ସମାବେଶନ ପାଣ୍ଠିକୁ ସୁଦୃଢ଼ କରିବେ ।


    ନିଜ ବଜେଟ ଅଭିଭାଷଣରେ ଅର୍ଥମନ୍ତ୍ରୀ କହିଥିଲେ ଯେ ଡିଜିଟାଲ୍ କାରବାର ଦ୍ୱାରା ଲଘୁ ଏବଂ କ୍ଷୁଦ୍ର ଉଦ୍ୟୋଗଗୁଡ଼ିକୁ ଔପଚାରିକ ଋଣ ଉପଲବ୍ଧି ବୃଦ୍ଧି ପାଇବ । ସେ କହିଥିଲେ ଯେ ସରକାର SIDBI କୁ ଏଭଳି ଆର୍ଥିକ ପ୍ରତିଷ୍ଠାନଗୁଡ଼ିକୁ ଋଣ ଦେବା ଲାଗି ପ୍ରୋତ୍ସାହିତ କରିବେ । ଯାହା ଋଣ ଗ୍ରହୀତାଙ୍କ କାରବାର କ୍ଷମତା ଉପରେ ଉଚିତ ସୁଧ ଦର ସହିତ ପ୍ ରତିଭୂତି ବିହୀନ ଋଣ ପ୍ରଦାନ କରିଥାଏ । ଅର୍ ଥମନ୍ତ୍ରୀ ସଂସଦକୁ ଆଶ୍ୱାସନା ଦେଇଥିଲେ ଯେ ସରକାର ଡିଜିଟାଲ୍ କାରବାର ଉପରେ ମୁଖ୍ୟମନ୍ତ୍ରୀମାନଙ୍କ ସମିତି ଦ୍ୱାରା ଅନ୍ତରୀଣ ସୁପାରିଶକୁ ଶୀଘ୍ର କାର୍ଯ୍ୟକାରୀ କରିବା ଲାଗି ବିଭିନ୍ନ ହିତାଧିକାରୀଙ୍କ ସହିତ ଆଲୋଚନା କରି ଏ ଦିଗରେ ପଦକ୍ଷେପ ନେବେ ।


    ଶ୍ରୀ ଜେଟଲୀ କହିଥିଲେ ଯେ , ବାଉନ୍ସ ଚେକ ର ପରିଶୋଧ ପ୍ରାପ୍ତକର୍ତ୍ତାଙ୍କୁ ମିଳିବା ସୁନିଶ୍ଚିତ କରିବା ନିମନ୍ତେ ସରକାର ନେଗୋସିଏବଲ୍ ଇନ୍ସଟ୍ରୁମେଣ୍ଟ ଆକ୍ଟରେ ଉଚିତ୍ ସଂଶୋଧନ କରିବା ଲାଗି ବିଚାର କରୁଛନ୍ତି ।


    **********


    

    
    (Release ID: 1481662) Visitor Counter : 2