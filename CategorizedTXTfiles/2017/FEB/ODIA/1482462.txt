      ମାନବ ସମ୍ବଳ ବିକାଶ ମନ୍ତ୍ରଣାଳୟ

      ଶିକ୍ଷାନୁଷ୍ଠାନମାନଙ୍କରେ ଛାତ୍ର-ଶିକ୍ଷକ ଅନୁପାତ
      Posted On: 09 FEB 2017 4:06PM by PIB Bhubaneshwar


    ଦେଶରେ ଏବେ ପ୍ରାଥମିକ ଶିକ୍ଷା ସ୍ତରରେ ଛାତ୍ର - ଶିକ୍ଷକ ଅନୁପାତ 30:1 ରହିଛି ଏବଂ ଉଚ୍ଚ ପ୍ରାଥମିକ ସ୍ତରରେ ଏହାର ଅନୁପାତ 35:1 ବୋଲି କେନ୍ଦ୍ର ମାନବ ସମ୍ବଳ ବିକାଶ ରାଷ୍ଟ୍ରମନ୍ତ୍ରୀ ଉପେନ୍ଦ୍ର କୁଶୱାହା ପ୍ରକାଶ କରିଛନ୍ତି । ଆଜି ରାଜ୍ୟସଭାରେ ଏକ ଲିଖିତ ପ୍ରଶ୍ନର ଉତ୍ତର ଦେଇ ଶ୍ରୀ କୁଶୱାହା କହିଲେ ଯେ ଶିଶୁମାନଙ୍କୁ ମାଗଣାରେ ଶିକ୍ଷାଦାନ ଅଧିକାର ଆଇନ , 2009 ଅନୁସାରେ ପ୍ରାଥମିକ ଓ ଉଚ୍ଚ ପ୍ରାଥମିକ ସ୍ତରରେ ଛାତ୍ର - ଶିକ୍ଷକଙ୍କ ଅନୁପାତ ରକ୍ଷା ନିମନ୍ତେ ନିର୍ଦ୍ଦିଷ୍ଟ ଭାବେ ପ୍ରାବଧାନ କରାଯାଇଛି । ରାଷ୍ଟ୍ରୀୟ ମାଧ୍ୟମିକ ଶିକ୍ଷା ଅଭିଯାନ ମଧ୍ୟ ଏଥିପାଇଁ ମାଧ୍ୟମିକ ସ୍ତରରେ ଅନୁପାତ ନିର୍ଦ୍ଧାରଣ କରିଛନ୍ତି । ଶିକ୍ଷା ପାଇଁ ସଂଯୁକ୍ତ ଜିଲ୍ଲା ସୂଚନା ବ୍ୟବସ୍ଥାର ନିୟମ ଅନୁସାରେ ଜାତୀୟ ସ୍ତରରେ ଏଲିମେଂଟାରୀ ସ୍ତରରେ ଛାତ୍ର - ଶିକ୍ଷକ ଅନୁପାତ 24:1 ରକ୍ଷା କରାଯିବା ଜରୁରୀ । ସେକେଣ୍ଡାରୀ ପର୍ଯ୍ୟାୟରେ ଏହି ମାତ୍ରା 27:1 । ଅଧିକାଂଶ ରାଜ୍ୟ ଓ କେନ୍ଦ୍ରଶାସିତ କ୍ଷେତ୍ରରେ ଏହି ଅନୁପାତ ଆଶାନୁରୂପ ରହିଛି । କିନ୍ତୁ କେତେକ ରାଜ୍ୟର କେତେକ ବିଦ୍ୟାଳୟରେ କମ ଶିକ୍ଷକ ରହିଛନ୍ତି । ତେଣୁ ଯଥେଷ୍ଟ ସଂଖ୍ୟକ ଶିକ୍ଷକ ଥିବାରୁ ସେମାନଙ୍କର ପୁନଃଅବସ୍ଥାପନ ଆବଶ୍ୟକ । ୟୁନେସ୍କୋ ମଧ୍ୟ ତାର ରିପୋର୍ଟରେ ଦର୍ଶାଇଛି ଯେ ଭାରତ ସହ ତୁଳନୀୟ ସାମାଜିକ - ଆର୍ଥିକ ସୂଚକାଙ୍କ ଥିବା ରାଷ୍ଟ୍ରମାନଙ୍କରେ ଛାତ୍ର - ଶିକ୍ଷକ ଅନୁପାତ ଭାରତ ସଙ୍ଗେ ସମାନ । କେନ୍ଦ୍ର ସରକାର ତାଙ୍କର ଫ୍ଲାଗସିପ କାର୍ଯ୍ୟକ୍ରମ , ସର୍ବଶିକ୍ଷା ଅଭିଯାନ ଏବଂ ରାଷ୍ଟ୍ରୀୟ ମାଧ୍ୟମିକ ଶିକ୍ଷା ଅଭିଯାନ ମାଧ୍ୟମରେ ଉଭୟ ପ୍ରାଥମିକ ଏବଂ ମାଧ୍ୟମିକ ସ୍ତରରେ ରାଜ୍ୟ ତଥା କେନ୍ଦ୍ରଶାସିତ କ୍ଷେତ୍ରର ସରକାରମାନଙ୍କୁ ସହାୟତା ଯୋଗାଇ ଆସୁଛନ୍ତି ବୋଲି ଶ୍ରୀ କୁଶୱାହା କହିଛନ୍ତି ।


    **********

    

    
    (Release ID: 1482462) Visitor Counter : 2