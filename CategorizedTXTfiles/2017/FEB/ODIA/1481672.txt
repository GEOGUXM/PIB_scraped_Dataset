      ଅର୍ଥ ମନ୍ତ୍ରଣାଳୟ

      2017-18 ଆର୍ଥିକ ବର୍ଷର ରାଜସ୍ୱ ନିଅଂଟ 3.2% ରାଜ୍ୟ ଓ କେନ୍ଦ୍ରଶାସିତ ଅଂଚଳକୁ ମିଳିବ 4.11 ଲକ୍ଷ କୋଟି ଟଙ୍କାର ଅତିରିକ୍ତ ସମ୍ବଳ
      Posted On: 01 FEB 2017 8:52PM by PIB Bhubaneshwar


    


    କେନ୍ଦ୍ର ଅର୍ଥମନ୍ତ୍ରୀ ଶ୍ରୀ ଅରୁଣ ଜେଟଲୀ ବୁଧବାର ସଂସଦରେ ସାଧାରଣ ବଜେଟ 2017-18 ଉପସ୍ଥାପନ କରି କହିଥିଲେ ଯେ 2017-18 ବଜେଟରେ ମୋଟ ବ୍ୟୟ 21.47 ଲକ୍ଷ କୋଟି ଟଙ୍କାର ନିର୍ଦ୍ଧାରିତ କରାଯାଇଛି । ଯୋଜନା ଏବଂ ଅଣଯୋଜନା ବର୍ଗୀକରଣକୁ ସମାପ୍ତ କରି ଦିଆଯିବା ପରେ ଏବେ ରାଜସ୍ୱ ଏବଂ ପୁଞ୍ଜିଗତ ବ୍ୟୟ ପ୍ରତି ଧ୍ୟାନ କେନ୍ଦ୍ରୀତ ହୋଇଛି । ଆସନ୍ତା 3 ବର୍ଷ ନିମନ୍ତେ ରାଜସ୍ୱ ନିଅଂଟ ହ୍ରାସ ନିମନ୍ତେ ରୋଡମ୍ୟାପ ପ୍ରସ୍ତୁତ କରାଯିବା ସହିତ ଘରୋଇ କ୍ଷେତ୍ରରେ ସୁସ୍ଥ ନିବେଶ ଏବଂ ବିଶ୍ୱସ୍ତରୀୟ ବିକାଶର ଧିମା ଗତିକୁ ଧ୍ୟାନରେ ରଖି ଅର୍ଥମନ୍ତ୍ରୀ ଶ୍ରୀ ଜେଟଲୀ 2017-18 ଆର୍ଥିକ ବର୍ଷ ନିମନ୍ତେ ରାଜସ୍ୱ ନିଅଂଟକୁ ଜିଡିପି (ମୋଟ ଘରୋଇ ଉତ୍ପାଦ)ର 3.2 ପ୍ରତିଶତ ଧାର୍ଯ୍ୟ କରିଛନ୍ତି । ଏହାର ପରବ ର୍ତ୍ତୀ ବର୍ଷ ଅର୍ଥାତ 2018-19 ନିମନ୍ତେ ଏହାକୁ ଆହୁରି କମ କରିବା ସହ ଜିଡିପିର 3 ପ୍ରତିଶତ ମଧ୍ୟରେ ସୀମିତ କରିବା ଲାଗି ବଚନବଦ୍ଧତା ବ୍ୟକ୍ତ କରିଛନ୍ତି ।


    କେନ୍ଦ୍ର ଅର୍ଥମନ୍ତ୍ରୀ ଶ୍ରୀ ଅରୁଣ ଜେଟଲୀ ଏହା ମଧ୍ୟ କହିଥିଲେ ଯେ ସାର୍ବଜନିକ ନିବେଶର ଆବଶ୍ୟକତା ସହ କୌଣସି ବୁଝାମଣା ନକରି ରାଜକୋଷୀୟ ଦୃଢ଼ତାର ଲକ୍ଷ୍ୟ ପ୍ରତି ଧ୍ୟାନ ଦିଆଯାଉଛି । ସେ ଗତବର୍ଷ ତୁଳନାରେ ପୁଞ୍ଜିଗତ ବ୍ୟୟ ନିମନ୍ତେ ଆବଂଟିତ ଅର୍ଥର ପରିମାଣ 25.4 ପ୍ରତିଶତ ବୃଦ୍ଧି କରିଛନ୍ତି । ଆଜି ସଂସଦରେ 2017-18 ନିମନ୍ତେ ନିଜର ଚତୁର୍ଥ ବଜେଟ ଉପସ୍ଥାପନ କରି ଅର୍ଥମନ୍ତ୍ରୀ ଶ୍ରୀ ଅରୁଣ ଜେଟଲୀ କହିଥିଲେ ଯେ 2017-18 ବର୍ଷରେ ରାଜ୍ୟ ଏବଂ କେନ୍ଦ୍ର ଶାସିତ ଅଂଚଳକୁ ମୋଟ 4.11 ଲକ୍ଷ କୋଟି ଟଙ୍କାର ଅତିରିକ୍ତ ସମ୍ବଳ ବ୍ୟୟବରାଦ କରାଯାଇଛି , ଯେତେବେଳେ କି 2016-17 ବଜେଟରେ ଏହି ବ୍ୟୟବରାଦ ପରିମାଣ 3.60 ଲକ୍ଷ କୋଟି ଟଙ୍କା ଥିଲା ।


    ଶ୍ରୀ ଜେଟଲୀ କହିଥିଲେ ଯେ ବିଭିନ୍ନ ବଜେଟ ଘୋଷଣା ସହିତ 2017-18 ବର୍ଷର ଅନ୍ୟ ନୂଆ ଯୋଜନା କାର୍ଯ୍ୟ କରିବା ନିମନ୍ତେ ଆର୍ଥିକ ବ୍ୟାପାର ବିଭାଗ ଅଧୀନରେ 3 ହଜାର କୋଟି ଟଙ୍କାର ବ୍ୟବସ୍ଥା କରାଯାଇଛି । ପେନସନକୁ ବାଦ୍ ଦେଲେ ପ୍ରତିରକ୍ଷା ବ୍ୟୟ ନିମନ୍ତେ ସେ 2 , 74 , 114 କୋଟି ଟଙ୍କାର ଅର୍ଥ ଆବଂଟନ କରିଥିଲେ । ଏଥିରେ ରକ୍ଷା ପୁଞ୍ଜି ନିମନ୍ତେ 86 , 488 କୋଟି ଟଙ୍କା ମଧ୍ୟ ସାମିଲ ଅଛି । ଅର୍ଥମନ୍ତ୍ରୀ ବିଜ୍ଞାନ ଓ ପ୍ରଯୁକ୍ତି କୌଶଳ ମନ୍ତ୍ରଣାଳୟ ନିମନ୍ତେ ବ୍ୟୟବରାଦକୁ 2017-18 ବର୍ଷରେ ବଢ଼ାଇ 37.435 କୋଟି ଟଙ୍କା କରିଛନ୍ତି ।


    ବଜେଟ ଭାଷଣରେ ଅର୍ଥମନ୍ତ୍ରୀ ଶ୍ରୀ ଜେଟଲୀ କହିଥିଲେ ଯେ ସେ ପୁନଃକ୍ରୟ (ବାଏ ବେକ୍) ପରେ ସରକାରଙ୍କ ଖୋଲା ବଜାରରୁ ଋଣ ପରିମାଣକୁ 3.48 ଲକ୍ଷ କୋଟି ଟଙ୍କା ମଧ୍ୟରେ ସୀମିତ ରଖିବା ଲାଗି ସମ୍ପୂର୍ଣ୍ଣ ଧ୍ୟାନ ଦେଇଛନ୍ତି । ଯାହା ଗତ ବର୍ଷର ପରିମାଣ 4.25 ଲକ୍ଷ କୋଟି ଟଙ୍କାରୁ ବହୁତ କମ୍ । କେବଳ ସେତିକି ନୁହେଁ , 2016-17 ବଜେଟରେ ରାଜସ୍ୱ ନିଅଂଟ ଅନୁମାନ 2.3 ପ୍ରତିଶତକୁ ଏଥର ସଂଶୋଧିତ କରାଯିବା ସହ ଏହାକୁ ଆନୁମାନିକ 2.1 ପ୍ରତିଶତ ସ୍ତରକୁ ଅଣାଯାଇପାରିଛି । ଆସନ୍ତା ବର୍ଷ ନିମନ୍ତେ ରାଜସ୍ୱ ନିଅଂଟ ପରିମାଣକୁ 1.9 ପ୍ରତିଶତ ନିର୍ଦ୍ଧାରିତ କରାଯାଇଛି । ଅନ୍ୟପକ୍ଷରେ ଏଫଆରବିଏମ ଅଧିନିୟମରେ ଏହାକୁ 2 ପ୍ରତିଶତ ମଧ୍ୟରେ ରଖାଯାଇଛି । ଶ୍ରୀ ଜେଟଲୀ କହିଥିଲେ ଯେ ଉଚ୍ଚ ଗୁଣବ ତ୍ତା ସମ୍ପନ୍ନ ବ୍ୟୟ ସହିତ ବିମୁଦ୍ରୀକରଣର ପରିଣାପସ୍ୱରୂପ ବ୍ୟାଙ୍କରେ ବଡ଼ ମାତ୍ରାରେ ନଗଦ ଜମା କରାଯାଇଛି ।


    **********

    

    
    (Release ID: 1481672) Visitor Counter : 2