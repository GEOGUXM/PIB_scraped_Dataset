      ପେଟ୍ରୋଲିୟମ ଓ ପ୍ରାକୃତିକ ବାଷ୍ପ ମନ୍ତ୍ରଣାଳୟ

      କିଷାନ ସେବା କେନ୍ଦ୍ର (କେଏସକେ) ସ୍ଥାପନ
      Posted On: 06 FEB 2017 11:29AM by PIB Bhubaneshwar


    କମ ମୂଲ୍ୟରେ ଗ୍ରାମା ଞ୍ଚଳ / କୃଷକ ବଜାରରେ ଖୁଚୁରା ଭାବେ ତୈଳ ଉପଲବ୍ଧ କରାଇବା ନିମନ୍ତେ ଦେଶର ତୈଳ ବିତରଣକାରୀ କମ୍ପାନୀମାନଙ୍କ ଦ୍ୱାରା କିଷାନ ବିକାଶ କେନ୍ଦ୍ର ନାମକ ଏକ ଅଭିନବ ଯୋଜନାର ବିକାଶ ଘଟାଯାଇଛି ବୋଲି କେନ୍ଦ୍ର ପେଟ୍ରୋଲିୟମ ତଥା ପ୍ରାକୃତିକ ବାଷ୍ପ ମନ୍ତ୍ରୀ ଶ୍ରୀ ଧର୍ମେନ୍ଦ୍ର ପ୍ରଧାନ କହିଛନ୍ତି । ଆଜି ଲୋକସଭାରେ ଏକ ଲିଖିତ ପ୍ରଶ୍ନର ଉ ତ୍ତ ର ଦେଇ ମନ୍ତ୍ରୀ ଶ୍ରୀ ପ୍ରଧାନ କହିଲେ ଯେ ଏହା ଦ୍ୱାରା କୃଷକମାନଙ୍କ ଦ୍ୱାରଦେଶରେ ଡ଼ିଜେଲ ତଥା ଅନ୍ୟାନ୍ୟ ପେଟ୍ରୋଲିୟମଜାତ ପଦାର୍ଥ ସୁଲଭ ମୂଲ୍ୟରେ ଉପଲବ୍ଧ କରାଯାଇପାରିବ । ଏହା ଦ୍ୱାରା ଗ୍ରା ମାଞ୍ଚଳ ର କୃଷକ , କୃଷି ସହ ସଂପୃକ୍ତ ଅନ୍ୟାନ୍ୟ ବ୍ୟକ୍ତିବିଶେଷ ତଥା ଅନ୍ୟ ଉପଭୋକ୍ତାମାନେ ମଧ୍ୟ ପେଟ୍ରୋଲ ଓ ଡ଼ିଜେଲ ସହଜରେ ପାଇପାରିବେ । ତଦନୁସାରେ ତୈଳ ବିତରଣକାରୀ କମ୍ପାନୀମାନେ କମ ମୂଲ୍ୟର ଖୁଚୁରା ଗ୍ରାମାଂଚଳ ତୈଳ ବିତରଣ କେନ୍ଦ୍ରମାନ (କେଏସକେ/ଗ୍ରାମୀଣ ପମ୍ପ) ମାନ ସାରା ଦେଶରେ ଚିହ୍ନିତ ସ୍ଥାନମାନଙ୍କରେ ଖୋଲିବାର ବ୍ୟବସ୍ଥା କରିବେ । ତେବେ ସେସବୁ ସ୍ଥାନ ଆର୍ଥିକ ଦୃଷ୍ଟିରୁ ସମ୍ଭାବ୍ୟ ତଥା ଲୋକମାନଙ୍କ ଚାହିଦା ଥିବା ସ୍ଥାନରେ ସ୍ଥାପନ କରାଯିବ । ୦୧.୦୧ , ୨୦୧୭ ସୁଦ୍ଧା ବିଭିନ୍ନ ତୈଳ ବିତରଣକାରୀ କମ୍ପାନୀମାନଙ୍କ ଦ୍ୱାରା ସାରା ଦେଶରେ ମୋଟ ୧୨ , ୧୮୩ଟି ଗ୍ରାମୀଣ ରିଟେଲ ଆଉଟଲେଟ ଖୋଲାଯାଇଛି ବୋଲି ଶ୍ରୀ ପ୍ରଧାନ କହିଛନ୍ତି ।


    ******

    

    
    (Release ID: 1482101) Visitor Counter : 2