      ନୂତନ ଓ ଅକ୍ଷୟ ଶକ୍ତି ମନ୍ତ୍ରଣାଳୟ

      ଗ୍ରୀଡ୍ ସଂଯୁକ୍ତ ଛାତ ଏବଂ କ୍ଷୁଦ୍ର ସୌର ପାୱାର ପ୍ଲାଣ୍ଟ କାର୍ଯ୍ୟକ୍ରମ ଲାଗି 600 କୋଟି ଟଙ୍କା ମଞ୍ଜୁର
      Posted On: 09 FEB 2017 6:03PM by PIB Bhubaneshwar


    " ଗ୍ରୀଡ଼ ସଂଯୁକ୍ତ ଛାତ ଏବଂ କ୍ଷୁଦ୍ର ସୌର ପାୱାର ପ୍ଲାଣ୍ଟ କାର୍ଯ୍ୟକ୍ରମ '' ନିମନ୍ତେ 600 କୋଟି ଟଙ୍କା ମଞ୍ଜୁର କରାଯାଇଛି । ଏଥିମଧ୍ୟରୁ 31.1.2017 ସୁଦ୍ଧା 508.84 କୋଟି ଟଙ୍କା ଆବଣ୍ଟନ କରାଯାଇସାରିଛି । ଏ ସମ୍ପର୍କରେ ଲୋକସଭାରେ ସୂଚନା ଦେଇଛନ୍ତି ଶକ୍ତି , କୋଇଲା , ଖଣି , ନୂତନ ଏବଂ ନବୀକରଣ ଯୋଗ୍ୟ ଶକ୍ତି ଏବଂ ଖଣି ରାଷ୍ଟ୍ର ମନ୍ତ୍ରୀ ( ସ୍ୱାଧୀନ ଦାୟିତ୍ୱ ) ପୀୟୂଷ ଗୋଏଲ ।


    " ଗ୍ରୀଡ଼ ସଂଯୁକ୍ତ ଛାତ ଏବଂ କ୍ଷୁଦ୍ର ସୌର ପାୱାର ପ୍ଲାଣ୍ଟ କାର୍ଯ୍ୟକ୍ରମ '' ଅଧୀନରେ ବିଭିନ୍ନ ରାଜ୍ୟଗୁଡ଼ିକ ହାତକୁ ନେଇଥିବା ପ୍ରକଳ୍ପର କ୍ଷମତା 12.04.99 ମେଗାୱାଟ୍ ବୋଲି ଜଣାପଡ଼ିଛି । ଆନ୍ଧ୍ରପ୍ରଦେଶ 39.5 ମେଗାୱାଟ୍ , ଛତିଶଗଡ଼ , 11.2 ମେଗାୱାଟ୍ , ଦିଲ୍ଲୀ 92 ମେଗାୱାଟ୍ , ଗୁଜରାଟ 81.75 ମେଗାୱାଟ , ହରିଆଣା 75 ମେଗାୱାଟ୍ , ହିମାଚଳପ୍ରଦେଶ 10 ମେଗାୱାଟ୍ , ଜାମ୍ମୁକାଶ୍ମୀର 7 ମେଗାୱାଟ , ଝାଡ଼ଖଣ୍ଡ 55 ମେଗାୱାଟ୍ , କର୍ଣ୍ଣାଟକ 10.935 ମେଗାୱାଟ୍ , କେରଳ 15 ମେଗାୱାଟ୍ , ମଧ୍ୟପ୍ରଦେଶ 115 ମେଗାୱାଟ୍ , ମହାରାଷ୍ଟ୍ର 100 ମେଗାୱାଟ୍ , ଓଡ଼ିଶା 4 ମେଗାୱାଟ୍ , ପଞ୍ଜାବ 25 ମେଗାୱାଟ୍ , ରାଜସ୍ଥାନ 31 ମେଗାୱାଟ୍ , ତାମିଲାନାଡ଼ୁ 312 ମେଗାୱାଟ୍ , ତେଲେଙ୍ଗାନା 74 ମେଗାୱାଟ୍ , ଉତ୍ତରାଖଣ୍ଡ 51 ମେଗାୱାଟ୍ , ଉତ୍ତରପ୍ରଦେଶ 12 ମେଗାୱାଟ୍ , ପଶ୍ଚିମବଙ୍ଗ 11.68 ମେଗାୱାଟ୍ , ଆସାମ 24 ମେଗାୱାଟ୍ , ମଣିପୁର 8.4 ମେଗାୱାଟ୍ , ଚଣ୍ଡିଗଡ଼ 30.5 ମେଗାୱାଟ୍ , ଗୋଆ 2 ମେଗାୱାଟ୍ , ପଣ୍ଡିଚେରୀ ୫ . ୦୨ ମେଗାୱାଟ୍ , ଆଣ୍ଡାମାନ ଆଣ୍ଡ ନିକୋବାର ଆଇଲ୍ୟାଣ୍ଡ ୧ ମେଗାୱାଟ୍ , ଲାକ୍ଷାଦୀପ 1 ମେଗାୱାଟ୍ । ଏହାଛଡ଼ା ସୋଲାର ଏନର୍ଜି କର୍ପୋରେସନ ଅଫ୍ ଇଣ୍ଡିଆକୁ 899.6 ମେଗାୱାଟ୍ , ରେଳ ମନ୍ତ୍ରଣାଳୟ 502.5 ମେଗାୱାଟ୍ , ରାଷ୍ଟ୍ରାୟତ୍ତ ଉଦ୍ୟୋଗ ଏବଂ ସରକାରୀ ବିଭାଗ 428 ମେଗାୱାଟକୁ ମିଶାଇ ମୋଟ୍ 3 ,089.09 ମେଗାୱାଟ୍ର ପ୍ରକଳ୍ପ ହାତକୁ ନିଆଯାଇଛି । " ଗ୍ରୀଡ଼ ସଂଯୁକ୍ତ ଛାତ ଏବଂ କ୍ଷୁଦ୍ର ସୌର ପାୱାର ପ୍ଲାଣ୍ଟ କାର୍ଯ୍ୟକ୍ରମ '' ନିମନ୍ତେ ଶକ୍ତି , କୋଇଲା , ଖଣି , ନୂତନ ଏବଂ ନବୀକରଣ ଯୋଗ୍ୟ ଶକ୍ତି ଏବଂ ଖଣି ମନ୍ତ୍ରଣାଳୟ ପକ୍ଷରୁ ସାଧାରଣ ରାଜ୍ୟଗୁଡ଼ିକ ପାଇଁ 30 ପ୍ରତିଶତ ତଥା ସ୍ୱତନ୍ତ୍ର ପାହ୍ୟା ରାଜ୍ୟ , ଉତ୍ତରପୂର୍ବାଞ୍ଚଳ ରାଜ୍ୟ , ଲାକ୍ଷାଦୀପ , ଆଣ୍ଡାମାନ ଏବଂ ନିକୋବର ଦ୍ୱୀପ ସମୂହ ପାଇଁ 70 ପ୍ରତିଶତ କେନ୍ଦ୍ରୀୟ ସହାୟତା ଯୋଗାଇ ଦିଆଯାଇଛି । ଘରୋଇ , ସଂସ୍ଥାଗତ ଏବଂ ସାମାଜିକ କ୍ଷେତ୍ରକୁ କେନ୍ଦ୍ରୀୟ ସହାୟତା ଯୋଗାଇ ଦିଆଯିବ । ସରକାରୀ କ୍ଷେତ୍ର ପାଇଁ ସାଧାରଣ ପାହ୍ୟାର ରାଜ୍ୟଗୁଡ଼ିକୁ ସଫଳତା ଆଧାରିତ ଇନ୍ସେଣ୍ଟିଭ୍ ଆକାରରେ ପ୍ରତି କିଲୋୱାଟ୍ ବିଦ୍ୟୁତ୍ ପିଛା 18750 ଟଙ୍କା ସହାୟତା ଯୋଗାଇ ଦିଆଯିବ । ସେହିପରି ସ୍ୱତନ୍ତ୍ର ପାହ୍ୟା ରାଜ୍ୟ , ଉତ୍ତରପୂର୍ବାଞ୍ଚଳ ରାଜ୍ୟ , ଲାକ୍ଷାଦୀପ , ଆଣ୍ଡାମାନ ଏବଂ ନିକୋବର ଦ୍ୱୀପ ସମୂହ ପାଇଁ ପ୍ରତି କିଲୋୱାଟ୍ ପିଛା 45 ହଜାର ଟଙ୍କାର ଇନ୍ସେଣ୍ଟିଭ୍ ଯୋଗାଇ ଦିଆଯିବ ।

    **********

    

    
    (Release ID: 1482601) Visitor Counter : 2