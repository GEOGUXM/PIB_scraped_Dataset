      ପ୍ରତିରକ୍ଷା ମନ୍ତ୍ରଣାଳୟ

      ମ୍ୟାକମୋହନ ଲାଇନ ଅଞ୍ଚଳରେ ସୀମା ଅନୁପ୍ରବେଶ
      Posted On: 07 FEB 2017 5:13PM by PIB Bhubaneshwar


    ଚୀନ ଓ ଆମ ସୀମାରେଖାରେ ଅନୁପ୍ରବେଶ ହେବାର ଘଟଣା ଦେଖାଦେଇଛି । ଯେହେତୁ ଭାରତ ଓ ଚୀନ ମଧ୍ୟରେ କୌଣସି ନିର୍ଦ୍ଧିଷ୍ଟ ସୀମାରେଖା ଚିହ୍ନଟ ହୋଇନାହିଁ , ତେଣୁ ଉଭୟ ଦେଶ କେତେକ ସ୍ଥାନରେ ନିଜ ଅନୁସାରେ ସୀମାରେଖା ସ୍ଥିର କରିଛନ୍ତି । ଏହି ସୀମାରେଖାକୁ ଚିନ୍ତାଧାରାରେ ରଖି ଉଭୟ ଦେଶ ପାଟ୍ରୋଲିଂ କରୁଥା ’ ନ୍ତି ।


    ଏହି ସମସ୍ୟାର ସମାଧାନ ପାଇଁ ସୀମାରେଖାରେ କାମ କରୁଥିବା ପଦାଧିକାରୀ ମାନଙ୍କର ବୈଠକ ଓ କୁଟନୈତିକ ସ୍ତରରେ ପରାମର୍ଶ ଓ ସଂଯୋଜନା କାର୍ଯ୍ୟ ପାଇଁ ଏକ ସୁପ୍ରତିଷ୍ଠିତ ପଦ୍ଧତି ରହିଛି । ଏହା ଭାରତ ଓ ଚୀନ ମଧ୍ୟରେ ହୋଇଥିବା ବିଭିନ୍ନ ରାଜିନାମା ଅନୁସାରେ ନିୟନ୍ତ୍ରିତ ହୋଇଥାଏ ।


    ଡଃ ବିନୟ ପି ସହସ୍ରବୁଦ୍ଧେଙ୍କ ପ୍ରଶ୍ନର ଏକ ଲିଖିତ ଉତ୍ତରରେ କେନ୍ଦ୍ର ପ୍ରତିରକ୍ଷା ରାଷ୍ଟ୍ରମନ୍ତ୍ରୀ ଡଃ ସୁଭାଷ ଭାମ୍ରେ ଆଜି ରାଜ୍ୟ ସଭାରେ ଏହି ସୂଚନା ପ୍ରଦାନ କରିଛନ୍ତି ।

    

    
    (Release ID: 1482177) Visitor Counter : 2