      ନୀତି ଆୟୋଗ

      ଦେଶରେ ଜନ ଆନ୍ଦୋଳନର ରୂପ ନେଉଛି ଡିଜିଟାଲ ନେଣଦେଣ ବ୍ୟବସ୍ଥା 10ଲକ୍ଷ ଲୋକଙ୍କୁ ମିଳିଲା 153.5କୋଟି ଟଙ୍କାର ପୁରସ୍କାର ରାଶି
      Posted On: 21 FEB 2017 5:26PM by PIB Bhubaneshwar


    


    ଦେଶରେ ଡିଜିଟାଲ ପେମେଣ୍ଟ ବା ନେଣଦେଣ/କାରବାରକୁ ପ୍ରୋତ୍ସାହିତ କରିବା ନିମନ୍ତେ ନୀତି ଆୟୋଗଙ୍କ 2ଟି ଯୋଜନା-ଲକି ଗ୍ରାହକ ଯୋଜନା ଓ ଡିଜି ଧନ ବ୍ୟାପାର ଯୋଜନା ଆରମ୍ଭ ହେବାର ମାତ୍ର 58ଦିନ ମଧ୍ୟରେ ସାଧାରଣ ଲୋକଙ୍କଠାରୁ ମିଳିଥିବା ପ୍ରତିକ୍ରିୟା ବେଶ୍ ଉତ୍ସାହଜନକ ରହିଛି ।


    ଏହି ଦୁଇ ଯୋଜନା ମାଧ୍ୟମରେ ଡିଜିଟାଲ କାରବାର ପ୍ରୟାସ ଏବେ ଭାରତରେ ଜନ ଆ ନ୍ଦୋ ଳନ ରୂପ ନେଇଛି । ଆଉ ଦେଶବ୍ୟାପୀ ଲୋକମାନେ ଅଧିକରୁ ଅଧିକ ଡିଜିଟାଲ ଦେଣନେଣ କରି ଏହି ପ୍ରକ୍ରିୟାରେ ସାମିଲ ହୋଇଛନ୍ତି ।


    ଏହି ଯୋଜନାକୁ କାର୍ଯ୍ୟକାରୀ କରୁଥିବା ସଂସ୍ଥା ନେସନାଲ୍ ପେମେଣ୍ଟ କର୍ପୋରେସନ୍ ଅଫ ଇଣ୍ଡିଆ (ଏନ ପି ସିଆଇ)ଙ୍କ ଦ୍ୱାରା ଜାରି ସବିଶେଷ ତଥ୍ୟ ଅନୁସାରେ ପ୍ରାୟ 10ଲକ୍ଷ ଗ୍ରାହକ ଓ ବ୍ୟବସାୟୀଙ୍କୁ 2017 ଫେବୃୟାରୀ 20ତାରିଖ ସୁଦ୍ଧା 153.5 କୋଟି ଟଙ୍କା ପୁରସ୍କାର ରାଶି ପ୍ରଦାନ କରାଯାଇ ସାରିଛି ।


    ମୁଖ୍ୟାଂଶ


    ମୋଟ 9.8 ଲକ୍ଷ ବିଜେତାଙ୍କ ମଧ୍ୟରେ 9.2 ଲକ୍ଷରୁ ଉର୍ଦ୍ଧ୍ଵ ଗ୍ରାହକ ଓ 56ହଜାର ବ୍ୟବସାୟୀ ରହିଛନ୍ତି ।


    120ଜଣ ଗ୍ରାହକ ପ୍ରତ୍ୟେକ 1ଲକ୍ଷ ଟଙ୍କା ଲେଖାଏଁ ପୁରସ୍କାର ରାଶି ଜିତିଛନ୍ତି ।


    4ହଜାର ବ୍ୟବସାୟୀ ପ୍ରତ୍ୟେକ 50ହଜାର ଟଙ୍କା ଲେଖାଏଁ ପୁରସ୍କାର ଅର୍ଥ ଜିତିଛନ୍ତି ।


    ମହାରାଷ୍ଟ୍ର , ତାମିଲନାଡୁ , ଉ ତ୍ତ ରପ୍ରଦେଶ , ଆନ୍ଧ୍ରପ୍ରଦେଶ ଓ ଦିଲ୍ଲୀ ସର୍ବାଧିକ ବିଜେତାଙ୍କ ସହ ପ୍ରଥମ 5ଟି ରାଜ୍ୟ ରୂପେ ଉଭା ହୋଇଛି ।


    ସବୁ ଅଂଚଳରେ ମହିଳା ଓ ପୁରୁଷମାନଙ୍କ ସକ୍ରିୟ ଭାଗିଦାରୀ ରହିଛି ।


    ବିଜେତାଙ୍କ ମଧ୍ୟରେ ବିବିଧ ସାମାଜିକ-ଆର୍ଥିକ ପୃଷ୍ଠଭୂମି ସହ ଚାଷୀ , ବ୍ୟବସାୟୀ , ଛୋଟ ଉଦ୍ୟୋଗୀ , ପେଷାଦାର , ଗୃହିଣୀ , ଛାତ୍ରଛାତ୍ରୀଙ୍କ ଠାରୁ ଆରମ୍ଭ କରି ଅବସରପ୍ରାପ୍ତ ବ୍ୟକ୍ତିଙ୍କ ପର୍ଯ୍ୟନ୍ତ ସାମିଲ ଅଛନ୍ତି ।


    ବିଜେତାଙ୍କ ମଧ୍ୟରେ ଅଧିକାଂଶଙ୍କ ବୟସ 21 ରୁ 30 ବର୍ଷ ମଧ୍ୟରେ । 60 ବର୍ଷରୁ ଉର୍ଦ୍ଧ୍ଵ ବୟସର ଲୋକମାନଙ୍କ ସଂଖ୍ୟା ମଧ୍ୟ ଉଲ୍ଲେଖନୀୟ ରହିଛି ।


    ବିଜେତାଙ୍କ ମଧ୍ୟରେ 15 ରୁ 66 ବର୍ଷ ବୟସର ଲୋକମାନେ ରହିଛନ୍ତି । ଡିଜିଟାଲ ନେଣଦେଣ ବା ପେମେଣ୍ଟ କୁ ବରିଷ୍ଠ ଲୋକମାନେ ଗ୍ରହଣ କରିବାରେ ପ୍ରଯୁକ୍ତିବିଦ୍ୟା ବଡ଼ ସମସ୍ୟା ହୋଇପାରେ ବୋଲି ଏକ ସ ନ୍ଦେ ହ ରହିଥିଲା । ତେବେ ଏଭଳି ସ ନ୍ଦେ ହ ଦୂରୀଭୂତ ହୋଇଛି ।


    ବିଜେତାମାନେ କିଭଳି ଡିଜିଟାଲ ପେମେଣ୍ଟ କୁ ଆପଣେଇଲେ ଓ ଏହାଦ୍ୱାରା ସେମାନଙ୍କର ଜୀବନ କେତେ ସରଳ ହେଲା ତାହା ନିଜର ଅନୁଭବରୁ କହିଛନ୍ତି । ଲକି ଗ୍ରାହକ ଯୋଜନାରେ ଦିଲ୍ଲୀର ଜଣେ 22 ବର୍ଷୀୟ ଡ୍ରାଇଭର ସବୀର 1 ଲକ୍ଷ ଟଙ୍କା ବିଜୟୀ ହୋଇଛନ୍ତି । ଡିଜିଟାଲ ପେମେଣ୍ଟ ତାଙ୍କ ପାଇଁ ପରୋକ୍ଷରେ ବରଦାନ ସାବ୍ୟସ୍ତ ହୋଇଛି । କାରଣ ତାଙ୍କ ପିତାଙ୍କ ମୃ ତ୍ୟୁ ପରେ ମା ’ ଓ ଶାରୀରିକ ଅକ୍ଷମ ଉଭଣୀଙ୍କ ଦେଖାଶୁଣା କରିବାର ଦାୟିତ୍ୱ ତାଙ୍କର ପଡ଼ିଥିଲା । ଏସବୁ କାରଣରୁ ବ୍ୟାଙ୍କରେ ଧାଡ଼ିବାନ୍ଧି ଛିଡ଼ା ହେବାକୁ ତାଙ୍କ ପାଖରେ ସମୟ ନଥିଲା । ସେହିପରି ଅନ୍ୟ ଜଣେ ବିଜେତା ହରିୟାଣାର ହିସାର ଜିଲ୍ଲାର ଗହମ ଚାଷୀ 29 ବର୍ଷୀୟ ଭୀମ ସିଂହ ଏବେ ଡିଜିଟାଲ ପେମେଣ୍ଟ ମାଧ୍ୟମରେ ପାଇକାରୀ ବ୍ୟବସାୟୀଙ୍କଠାରୁ ମାଲ୍ କିଣୁଛନ୍ତି । ସେହିପରି ତାମିଲନାଡୁର କୋଏମ୍ବାଟୁରସ୍ଥିତ 29 ବର୍ଷୀୟ ଇଞ୍ଜିନିୟରିଂ ଛାତ୍ରୀ ତଥା 6 ବର୍ଷ ଶିଶୁର ମା ’ ଜୟନ୍ତୀ ଏସ୍ଏଫ୍ ଏହି ଯୋଜନାରେ 1 ଲକ୍ଷ ଟଙ୍କା ଜିତି ଗର୍ବ ଅନୁଭବ କରୁଛନ୍ତି ।


    ସେହିପରି ବ୍ୟବସାୟୀଙ୍କ ମଧ୍ୟରେ ରାଜସ୍ଥାନର ଆଲୱର ସହରର ଖୁଚୁରା କିରାଣୀ ଦୋକାନ ମାଲିକ 42 ବର୍ଷୀୟ ଦାମୋଦର ପ୍ରସାଦ ଖଣ୍ଡେଲୱାଲ୍ ବ୍ୟବସାୟୀଙ୍କ ପାଇଁ ଉଦ୍ଦିଷ୍ଟ ଡିଜି-ଧନ ବ୍ୟାପାର ଯୋଜନାରେ 50 ହଜାର ଟଙ୍କା ପୁରସ୍କାର ଜିତିଛନ୍ତି । ସେହିପରି ଏହି ବର୍ଗରେ ମୁମ୍ବାଇର ଜଣେ ଫାଷ୍ଟଫୁଡ୍ ଦେକାନୀ 32 ବର୍ଷୀୟ ମଞ୍ଜୁ ଆର.ଗୌଡ଼ ମଧ୍ୟ ଏହି ଯୋଜନାରେ 50 ହଜାର ଟଙ୍କା ପୁରସ୍କାର ଜିତିଛନ୍ତି ।


    ପୁରସ୍କାର ତଥ୍ୟ ବିଶ୍ଲେଷଣରୁ ଜଣାପଡ଼ୁଛି ଯେ ପ୍ରତ୍ୟେକ ରାଜ୍ୟର ଗ୍ରାମାଂଚଳ ଓ ସହରାଂଚଳରେ ସହ ବ୍ୟାପକ ଭୌଗଳିକ ଅଂଚଳରେ ବିଜେତାମାନେ ଅଛନ୍ତି । ବିଜେତାମାନେ ଦେଶର ପ୍ରାୟତଃ ସବୁ ରାଜ୍ୟର ଲୋକ ସାମିଲ ଅଛନ୍ତି ।


    ନୀତି ଆୟୋଗ 2016 ଡିସେମ୍ବର 25 ରୁ ଦେଶର 110ଟି ସହରରେ ଡିଜିଧନ ମେଳା ଆୟୋଜନ କରୁଛନ୍ତି । ଏହା 2017 ଏପ୍ରିଲ 14 ତାରିଖ ପର୍ଯ୍ୟନ୍ତ ପ୍ରତ୍ୟେକ ଦିନ ଚାଲିବ । ଆଜିସୁଦ୍ଧା 59ଟି ଡିଜି ଧନମେଳା ଆୟୋଜନ କରାଯାଇ ସମଗ୍ର ଦେଶରେ ଡିଜିଟାଲ ପେମେଣ୍ଟ କୁ ଜନ ଆ ନ୍ଦୋ ଳନ କରିବା ପାଇଁ ପ୍ରୟାସ ହେଉଛି ।


    ଉଲ୍ଲେଖଯୋଗ୍ୟ ଯେ , ଏବେ ନୀତି ଆୟୋଗଙ୍କର 2ଟି ଯୋଜନା- ଗ୍ରାହକଙ୍କ ପାଇଁ ଲକି ଗ୍ରାହକ ଯୋଜନା(ଏଲ ଜି ୱାଇ) ଓ ବ୍ୟବସାୟୀଙ୍କ ପାଇଁ ଡିଜିଧନ ବ୍ୟାପାର ଯୋଜନା ଚାଲିଛି । ଏହି ଯୋଜନାର ମୁଖ୍ୟ ଉ ଦ୍ଦେ ଶ୍ୟ ହେଉଛି ସାଧାରଣ ଗ୍ରାହକ ଓ ବ୍ୟବସାୟୀ ଉଭୟଙ୍କୁ ଡିଜିଟାଲ ପେମେଣ୍ଟ ନିମନ୍ତେ ପ୍ରୋତ୍ସାହିତ କରିବା । ଏହା ଆଧାରରେ ଦୈନିକ 1.5 କୋଟି ଟଙ୍କାର ପୁରସ୍କାର ରାଶି 15 ହଜାର ବିଜେତାଙ୍କ ପାଇଁ ଘୋଷଣା କରାଯାଉଛି । ରୂପେ କାର୍ଡ , ଭୀମ୍ ଆପ୍ , ୟୁପିଆଇ , ୟୁଏସଏସ ଡି ଆଧାରିତ ସେବା ଓ ଆଧାର ସକ୍ଷମ ପୈଠ ସେବାର ଉପଯୋଗ କରୁଥିବା ଖାଉଟି ଓ ବ୍ୟବସାୟୀ ଦୈନିକ ଏବଂ ସାପ୍ତାହିକ ଲକି ଡ୍ର ପୁରସ୍କାର ଜିତିବା ପାଇଁ ଯୋଗ୍ୟ ।

    

    
    (Release ID: 1483138) Visitor Counter : 3