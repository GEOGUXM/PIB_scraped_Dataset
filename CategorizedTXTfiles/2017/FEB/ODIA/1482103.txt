      ଅର୍ଥ ମନ୍ତ୍ରଣାଳୟ

      ନଗଦହୀନ କାରବାର ପାଇଁ ୟୁଏସଏସଡ଼ିର ବ୍ୟବହାର
      Posted On: 03 FEB 2017 11:38AM by PIB Bhubaneshwar


    ଭାରତୀୟ ଜାତୀୟ ଦେୟ କର୍ପୋରେସନ (ଏନପିସିଆଇ) ମୋବାଇଲ ବ୍ୟାଙ୍କିଙ୍ଗ ସେବାରେ ୟୁଏସଏସଡ଼ି ବ୍ୟବସ୍ଥା ପ୍ରବର୍ତନ କରିଛନ୍ତି । ଏହା ଏକ ଆନ୍ତଃକାରବାରକ୍ଷମ ପ୍ଲାଟଫର୍ମ ଯେଉଁଥିରେ ଭାରତର ମୋଟ ୫୧ଟି ବ୍ୟାଙ୍କ ଏବଂ ୯ଟି ଟେଲିକମ ଅପରେଟରଙ୍କୁ ସାମିଲ କରାଯାଇଛି । ଏହି ବ୍ୟାଙ୍କ ଓ ଟେଲିକମ ଅପରେଟରମାନେ ନଅଟି ଭାଷାରେ ବ୍ୟାଙ୍କିଙ୍ଗ ସେବା ଯୋଗାଇଥାନ୍ତି । ଏଥିରେ ଉଭୟ ଇଂରାଜୀ ଏବଂ ହିନ୍ଦୀ ଭାଷାର ସେବା ମଧ୍ୟ ଉପଲବ୍ଧ । ଏହା ଦ୍ୱାରା କମ ବ୍ୟାଙ୍କ ଶାଖା ଥିବା ଏବଂ ବ୍ୟାଙ୍କସେବା ଉପଭୋଗ କରୁନଥିବା ଗ୍ରାହକମାନଙ୍କୁ ଦେଶବ୍ୟାପୀ ବ୍ୟାଙ୍କସେବା ଯୋଗାଯାଇପାରିବ । ୟୁଏସଏସଡ଼ି ଉଭୟ ସ୍ମାର୍ଟ ଫୋନ ଏବଂ ଫିଚର ଫୋନ ମାଧ୍ୟମରେ କାର୍ଯ୍ୟ କରିଥାଏ । ଏନପିସିଆଇର *99 # ଫିଚର ୟୁଏସଏସଡ଼ି ପ୍ରଯୁକ୍ତିରେ ଉପଯୋଗ କରାଯାଇଛି ଯଦ୍ୱାରା ଯେଉଁଠାରେ କେବଳ ସ୍ୱରଯୁକ୍ତ ସିଗନାଲ ଉପଲବ୍ଧ ସେଠାରେ ମଧ୍ୟ ଏହି ସେବା ବ୍ୟବହାର କରାଯାଇପାରିବ । ଫିଚର ଫୋନ ଏବଂ ଇଂଟରନେଟ ସଂଯୋଗ ନଥାଇ ସୁଦ୍ଧା ୟୁଏସଏସଡ଼ି କାର୍ଯ୍ୟ କରିଥାଏ । ଏହା ଦ୍ୱାରା ଗ୍ରମାଂଚଳର ବ୍ୟାଙ୍କ ଜମାଖାତାଧାରୀମାନେ ସହଜରେ ମୋବାଇଲ ଫୋନ ଜରିଆରେ ସେମାନଙ୍କର ଆକାଉଂଟ ଟ୍ରାନ୍ସଫର କରିପାରିବେ । ଲୋକସଭାରେ ଏକ ପ୍ରଶ୍ନର ଉତର ଦେଇ ଅର୍ଥ ରାଷ୍ଟ୍ରମନ୍ତ୍ରୀ ଶ୍ରୀ ସନ୍ତୋଷ ସିଂହ ଗଙ୍ଗୱାର ଏହି ବିଷୟ ପ୍ରକାଶ କରିଛନ୍ତି ।


    *****

    

    
    (Release ID: 1482103) Visitor Counter : 2