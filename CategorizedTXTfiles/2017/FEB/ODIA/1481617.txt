      କାର୍ମିକ, ସାଧାରଣ ଅଭିଯୋଗ ଓ ପେନସନ ମନ୍ତ୍ରଣାଳୟ

      ସାଧାରଣ ପ୍ରଶାସନ କ୍ଷେତ୍ରରେ ଉତ୍କର୍ଷତା ପାଇଁ ପ୍ରଧାନମନ୍ତ୍ରୀ ପୁରସ୍କାର
      Posted On: 02 FEB 2017 5:38PM by PIB Bhubaneshwar


    କେନ୍ଦ୍ର ଏବଂ ରାଜ୍ୟ ସରକାରଙ୍କ ଜିଲ୍ଲା ସଙ୍ଗଠନଗୁଡ଼ିକର ଅଭିନବ ଓ ଉତ୍କର୍ଷ କାର୍ଯଧାରା ଗୁଡ଼ିକୁ ସ୍ୱୀକୃତି ପ୍ରଦାନ ଓ ପୁରସ୍କୃତ କରିବା ପାଇଁ ସାଧାରଣ ପ୍ରଶାସନ କ୍ଷେତ୍ରରେ ପ୍ରଧାନମନ୍ତ୍ରୀ ଉତ୍କର୍ଷତା ପୁରସ୍କାର ଆରମ୍ଭ କରାଯାଇଛି । ପ୍ରମୁଖ କାର୍ଯ୍ୟକ୍ରମ ବର୍ଗରେ ସର୍ବାଧିକ ୧୫ଟି ଏବଂ ଅଭିନବ କାର୍ଯ୍ୟଧାରା ଅନ୍ତର୍ଗତ ୨ଟି ପୁରସ୍କାର ପ୍ରଦାନ କରାଯିବ ।


    ଏହି ଯୋଜନା ଅନ୍ତର୍ଗତ ନିମ୍ନଲିଖିତ ପ୍ରମୁଖ କାର୍ଯ୍ୟକ୍ରମଗୁଡ଼ିକ ସ୍ଥିର କରାଯାଇଛି ।

    ୧ . ପ୍ରଧାନମନ୍ତ୍ରୀ କୃଷି ସିଂଚାୟୀ ଯୋଜନା


    ୨ . ପ୍ରଧାନମନ୍ତ୍ରୀ ଫସଲ ବୀମା ଯୋଜନା


    ୩ . ଦୀନ ଦୟାଲ ଉପାଧ୍ୟାୟ ଗ୍ରାମ ଜ୍ୟୋତି ଯୋଜନା


    ୪ . ଜାତୀୟ କୃଷି ଇ - ବଜାର ( ଇ - ନାମ )


    ୫ . ଷ୍ଟାଣ୍ଡ ଅପ ଇଣ୍ଡିଆ / ଷ୍ଟାର୍ଟଅପ ଇଣ୍ଡିଆ


    ପ୍ରମୁଖ କାର୍ଯ୍ୟକ୍ରମକୁ ପୁରସ୍କାର ପ୍ରଦାନ କରାଯିବା ବ୍ୟତୀତ ପରିବେଶ ସଂରକ୍ଷଣ , ବିପର୍ଯ୍ୟୟ ପରିଚାଳନା , ଶିକ୍ଷା ଏବଂ ସ୍ୱାସ୍ଥ୍ୟ , ମହିଳା ଏବଂ ଶିଶୁ କୈନ୍ଦ୍ରିକ ପଦକ୍ଷେପ ଆଦି କ୍ଷେତ୍ରରେ ଅଭିନବ ପଦକ୍ଷେପ ଗ୍ରହଣ କରୁଥିବା କେନ୍ଦ୍ର , ରାଜ୍ୟ ଏବଂ ଜିଲ୍ଲା ସଙ୍ଗଠନଗୁଡ଼ିକୁ ମଧ୍ୟ ପୁରସ୍କାର ପ୍ରଦାନ କରାଯିବ ।


    ପ୍ରଧାନମନ୍ତ୍ରୀ ପୁରସ୍କାର ୨୦୧୭ ପାଇଁ ବହୁ ଅଭିନବ ଏବଂ ପ୍ରତିଦ୍ୱନ୍ଦ୍ୱିତାମୂଳକ ପଦକ୍ଷେପ ଗ୍ରହଣ କରାଯାଇଛି । ଏହି ପୁରସ୍କାର ପାଇଁ ବିଭିନ୍ନ ରାଜ୍ୟରେ ଥିବା ଜିଲ୍ଲା ସଙ୍ଗଠନଗୁଡ଼ିକ ପ୍ରତିଦ୍ୱନ୍ଦ୍ୱିତା କରିଥିଲେ । ପ୍ରଶାସନିକ ସଂସ୍କାର ଏବଂ ଜନସାଧାରଣଙ୍କ ଅଭିଯୋଗ ବିଭାଗ ( ଡିଏଆରପିଜି ) ଦ୍ୱାରା ସୃଷ୍ଟି କରାଯାଇଥିବା ଏକ ଅନଲାଇନ ୱେବପୋର୍ଟାଲ ମାଧ୍ୟମରେ ପଞ୍ଜୀକରଣ କରାଯାଇଥିଲା । ଏହି ଅନଲାଇନ ପୋର୍ଟାଲ ମାଧ୍ୟମରେ ୨୦୧୭ ଜାନୁଆରୀ ୧ରୁ ୨୦୧୭ ଜାନୁଆରୀ ୨୫ ପର୍ଯ୍ୟନ୍ତ ଦରଖାସ୍ତ ଗ୍ରହଣ କରାଯାଇଥିଲା । ବିଭିନ୍ନ ଜିଲ୍ଲା , ରାଜ୍ୟ ଓ କେନ୍ଦ୍ର ସଂଗଠନଗୁଡ଼ିକ ଏହି ଯୋଜନାରେ ଉତ୍ସାହର ସହିତ ଅଂଶଗ୍ରହଣ କରିଥିଲେ । ପ୍ରମୁଖ କାର୍ଯ୍ୟକ୍ରମ ବର୍ଗରେ ବିଭିନ୍ନ ରାଜ୍ୟ ଓ କେନ୍ଦ୍ରଶାସିତ ଅଂଚଳର ପ୍ରାୟ ୬୦୦ଟି ଜିଲ୍ଲାରୁ ୧୫୧୫ଟି ଦରଖାସ୍ତ ଆସିଥିଲା । ଅଭିନବ କାର୍ଯ୍ୟକ୍ରମ ବର୍ଗରେ ବିଭିନ୍ନ ରାଜ୍ୟ , କେନ୍ଦ୍ର ଏବଂ ଜିଲ୍ଲା ସଙ୍ଗଠନଗୁଡ଼ିକରୁ ୮୩୦ଟି ଦରଖାସ୍ତ ମିଳିଥିଲା । ତିନୋଟି ସ୍ତରରେ ଉଚ୍ଚସ୍ତରୀୟ କମିଟି ଦ୍ୱାରା ଏହି ଦରଖାସ୍ତଗୁଡ଼ିକର ସାମଗ୍ରୀକ ଭାବେ ଯାଞ୍ଚ କରାଯାଇଛି । ସଂକ୍ଷିପ୍ତ ତାଲିକାରେ ସ୍ଥାନ ପାଇଥିବା ଆବେଦନକାରୀମାନେ ପ୍ରଦର୍ଶନ କରିବେ ଏବଂ ଏକ କଲସେଂଟର ମାଧ୍ୟମରେ ନାଗରିକମାନଙ୍କର ପ୍ରତିକ୍ରିୟା ଗ୍ରହଣ କରାଯିବ । କାର୍ଯ୍ୟକ୍ରମ ଏବଂ ପଦକ୍ଷେପର ପ୍ରଣୟନକୁ ପରୀକ୍ଷା କରିବା ପାଇଁ ବିଭିନ୍ନ ଯାଗାରେ ଅଧ୍ୟୟନ କରାଯିବ । ପ୍ରଶାସନିକ ସଂସ୍କାର ଏବଂ ଜନସାଧାରଣଙ୍କ ଅଭିଯୋଗ ବିଭାଗ ( ଡିଏଆରପିଜି ) , କାର୍ଯ୍ୟକାରୀ ଲୋକଦଳ , ଜନସାଧାରଣଙ୍କ ଅଭିଯୋଗ ଏବଂ ପେନସନ ମନ୍ତ୍ରଣାଳୟ ଦ୍ୱାରା ପ୍ରଶାସନିକ ସେବା ଦିବସ ୨୦୧୭ ଦିନ ଆୟୋଜିତ ଏକ ଉତ୍ସବରେ ଏହି ପୁରସ୍କାର ପ୍ରଦାନ କରାଯିବ ।


    

    
    (Release ID: 1481617) Visitor Counter : 2