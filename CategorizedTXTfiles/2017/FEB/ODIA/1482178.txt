      କୃଷି ଓ କୃଷକ କଲ୍ୟାଣ ମନ୍ତ୍ରଣାଳୟ

      କୃଷି କ୍ଷେତ୍ରରେ ଇସ୍ରାଏଲ ସହ ସହଯୋଗିତା
      Posted On: 07 FEB 2017 5:15PM by PIB Bhubaneshwar


    ୧୪ . ୧୨ . ୧୯୯୩ରେ କୃଷି କ୍ଷେତ୍ରରେ ସହଯୋଗିତା ପାଇଁ ଭାରତ ଓ ଇସ୍ରାଏଲ ମଧ୍ୟରେ ରାଜିନାମା ସ୍ୱାକ୍ଷର ହେବା ପରେ ଉଭୟ ଦେଶର ପ୍ରତିନିଧି ପରସ୍ପର ଅନେକ ଥର ଭେଟିବା ସହ ଏ ସଂକ୍ରାନ୍ତରେ ଅନେକ ଆଲୋଚନା ମଧ୍ୟ କରିଛନ୍ତି । ଏହା ଫଳରେ ଏହି ରାଜିନାମା ଅଧୀନରେ ଭାରତ - ଇସ୍ରାଏଲ କାର୍ଯ୍ୟଧାରାର ପ୍ରଥମ ଦଫା ( ୨୦୧୦ - ୨୦୧୨ ) ଏବଂ ଦ୍ୱିତୀୟ ଦଫା ( ୨୦୧୨ - ୨୦୧୫ ) ସଫଳତାର ସହ ପୂରଣ ହୋଇଛି । ଏହାପରେ ଦୁଇ ଦେଶ ୨୦୧୫ - ୧୮ ପାଇଁ ଏହି କାର୍ଯ୍ୟ ଯୋଜନାକୁ ତୃତୀୟ ଦଫା ପର୍ଯ୍ୟନ୍ତ ପ୍ରସାରିତ କରିଛନ୍ତି । ଏହି କାର୍ଯ୍ୟ ଯୋଜନା ଅଧୀନରେ ଶକ୍ତି ସାମର୍ଥ୍ୟ ବିଶିଷ୍ଟ ସବୁଜ ଘର କ୍ଷେତ୍ରରେ ସହଯୋଗିତା , ଜଳସେଚନ ପାଇଁ ବର୍ଜ୍ୟ ଜଳର ପୁନଃଚକ୍ରିକରଣ , ଉଦ୍ୟାନ ଶସ୍ୟର ଅମଳ ପରର ପରିଚାଳନା , ସଂପୃକ୍ତ ଦେଶମାନଙ୍କରେ ପ୍ରଶିକ୍ଷଣ ଓ ଭ୍ରମଣ ସୁବିଧା ଏବଂ ଘରୋଇ କ୍ଷେତ୍ରମାନଙ୍କର ଅଂଶଗ୍ରହଣ ପାଇଁ ୨୧ଟି ଅଂଶଗ୍ରହଣକାରୀ ରାଜ୍ୟକୁ ସାମିଲ କରାଯାଇଛି ।


    ଏକ ପ୍ରଶ୍ନର ଲିଖିତ ଉତ୍ତରରେ କେନ୍ଦ୍ର କୃଷି ଓ କୃଷକ ଉନ୍ନୟନ ରାଷ୍ଟ୍ର ମନ୍ତ୍ରୀ ଶ୍ରୀ ଏସଏସ ଆଲୁୱାଲିଆ ଏହି ସୂଚନା ପ୍ରଦାନ କରିଛନ୍ତି ।

    

    
    (Release ID: 1482178) Visitor Counter : 4