      ପେଟ୍ରୋଲିୟମ ଓ ପ୍ରାକୃତିକ ବାଷ୍ପ ମନ୍ତ୍ରଣାଳୟ

      ପେଟ୍ରୋଲ ଷ୍ଟେସନମାନଙ୍କରେ ଡ଼ିଜିଟାଲ ପେମେଂଟ ବ୍ୟବସ୍ଥା ବ୍ୟବହାର ନିମନ୍ତେ ଗ୍ରହଣ କରାଯାଇଥିବା ପଦକ୍ଷେପ
      Posted On: 06 FEB 2017 11:30AM by PIB Bhubaneshwar


    ପେଟ୍ରୋଲ ଷ୍ଟେସନମାନଙ୍କରେ ଡ଼ିଜିଟାଲ ପେମେଂଟ ବ୍ୟବସ୍ଥା ବ୍ୟବହାର ନିମନ୍ତେ ଗ୍ରହଣ କରିବା ସକାଶେ ସରକାର ନିମ୍ନଲିଖିତ ପଦକ୍ଷେପମାନ ଗ୍ରହଣ କରିଛନ୍ତି ବୋଲି କେନ୍ଦ୍ର ପେଟ୍ରୋଲିୟମ ତଥା ପ୍ରାକୃତିକ ବାଷ୍ପ ମନ୍ତ୍ରୀ ଶ୍ରୀ ଧର୍ମେନ୍ଦ୍ର ପ୍ରଧାନ ଆଜି ଲୋକସଭାରେ ଏକ ଲିଖିତ ପ୍ରଶ୍ନର ଉତର ଦେଇ କହିଛନ୍ତି । ଏହାଦ୍ୱାରା ନଗଦବିହୀନ କାରବାରକୁ ପ୍ରୋ ତ୍ସା ହନ ମିଳିପାରିବ । ସେହିସବୁ ପଦକ୍ଷେପଗୁଡ଼ିକ ନିମ୍ନରେ ପ୍ରଦାନ କରାଗଲା:


    (କ) ତୈଳ ବିତରଣକାରୀ କମ୍ପାନୀମାନଙ୍କ ଦ୍ୱାରା ସ୍ଥାପିତ ପେଟ୍ରୋଲ ପମ୍ପଗୁଡ଼ିକରେ ଉପଭୋକ୍ତାମାନେ ତୈଳ କ୍ରୟ କରି ଡ଼ିଜିଟାଲ ମୋଡ଼ରେ ସେମାନଙ୍କ ମୂଲ୍ୟ ପ୍ରଦାନ କଲେ ସେମାନଙ୍କୁ ୦.୭୫%ର ରିହାତି ମିଳିବ । ଏହା ଉପଭୋକ୍ତାମାନଙ୍କ ବ୍ୟାଙ୍କଜମାଖାତାକୁ କ୍ୟାସବ୍ୟାକ ଆକାରରେ ପ୍ରଦାନର ବ୍ୟବସ୍ଥା ହୋଇଛି ।

    (ଖ) ଦେଶବ୍ୟାପୀ ପେଟ୍ରୋଲ/ ସିଏନଜି ଆଉଟଲେଟମାନଙ୍କରେ ଉପଭୋକ୍ତା ସଚେତନତା କାର୍ଯ୍ୟକ୍ରମ ଜରିଆରେ ଏଭଳି ପ୍ରଚାରର ଆୟୋଜନ କରାଯାଉଛି ।


    (ଗ) କ୍ଷେତ୍ରୀୟ ସ୍ତରରେ ଡ଼ିଲରମାନଙ୍କ ବୈଠକମାନ ଆୟୋଜନ କରାଯାଉଛି ।


    (ଘ) ତୈଳ ବିତରଣକାରୀ କମ୍ପାନୀମାନଙ୍କ ମାଧ୍ୟମରେ ପେଟ୍ରୋଲିୟମ ତଥା ପ୍ରାକୃତିକ ବାଷ୍ପ ମନ୍ତ୍ରଣାଳୟ ରିଟେଲ ଆଉଟଲେଟମାନଙ୍କରେ ଡ଼ିଜିଟାଲ ପେମେଂଟ ବ୍ୟବସ୍ଥାର ଦୈନିକ ଭିତିରେ ମନିଟରିଂ କରୁଛନ୍ତି । ରିଟେଲ ଆଉଟଲେଟମାନଙ୍କରେ ଇତି ମଧ୍ୟରେ ଡ଼ିଜିଟାଲ ପେମେଂଟ ସାଧନରେ ଯଥେଷ୍ଟ ସଂପ୍ରସାରଣ ଘଟିଛି ।


    (ଙ) ପର୍ଯ୍ୟାପ୍ତ ସଂଖ୍ୟକ ରିଟେଲ ଆଉଟଲେଟମାନଙ୍କରେ ଏବେ ପିଓଏସ ଟର୍ମିନାଲ ଏବଂ ଇ-ୱାଲେଟ ପେମେଂଟ ସୁବିଧା ଉପଲବ୍ଧ ହୋଇସାରିଲାଣି । ବିଭିନ୍ନ ଇ-ୱାଲେଟ ସେବା ଯୋଗାଣକାରୀମାନଙ୍କୁ ଆଉଟଲେଟଗୁଡ଼ିକରେ ସେମାନଙ୍କର କାଉଂଟର ଖୋଲିବା ସକାଶେ ନିଦେ୍ର୍ଦଶ ଦିଆଯାଇଛି ଯଦ୍ୱାରା ଉପଭୋକ୍ତାମାନେ ସହଜରେ ସଚେତନ ହୋଇପାରିବେ ।


    (ଚ) ଷ୍ଟାଣ୍ଡାର୍ଡ଼ ଛାପା ଉପକରଣ ଯଥା: ଷ୍ଟାଣ୍ଡି , ପ୍ରଚାରପତ୍ର ଇତ୍ୟାଦି ବିଭିନ୍ନ ଭାଷା ଯଥା ହିନ୍ଦୀ , ଇଂରାଜୀ ଏବଂ ଅନ୍ୟାନ୍ୟ କ୍ଷେତ୍ରୀୟ ଭାଷାରେ ପ୍ରସ୍ତୁତ କରାଯାଇ ସେସବୁକୁ ରିଟେଲ ଆଉଟଲେଟ / ଏପିଜି ବିତରଣସ୍ଥଳଗୁଡ଼ିକରେ ବଡ଼ ଆକାରରେ ମରାଯାଇଛି ବୋଲି ଶ୍ରୀ ପ୍ରଧାନ କହିଛନ୍ତି ।


    *****

    

    
    (Release ID: 1482102) Visitor Counter : 2