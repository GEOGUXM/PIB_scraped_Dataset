      কৃষিমন্ত্রক

      ভারতের কৃষি মন্ত্রীর সঙ্গে নরওয়ের কৃষি মন্ত্রীর বৈঠক
      কেন্দ্রীয় কৃষি ও কৃষক কল্যাণমন্ত্রী শ্রী রাধামোহন সিং বৃহস্পতিবার নয়াদিল্লিতে নরওয়ের কৃষিমন্ত্রী শ্রী জনজর্জ ডেল-এর সঙ্গে এক বৈঠকে মিলিত হন

      Posted On: 17 FEB 2017 12:48PM by PIB Kolkata

    কেন্দ্রীয় কৃষি ও কৃষক কল্যাণমন্ত্রী শ্রী রাধামোহন সিং বৃহস্পতিবার নয়াদিল্লিতে নরওয়ের কৃষিমন্ত্রী শ্রী জনজর্জ ডেল-এর সঙ্গে এক বৈঠকে মিলিত হন। শ্রী সিং বলেন, ভারত ও নরওয়ের মধ্যে পরাম্পরাগত ঘনিষ্ঠ সম্পর্ক রয়েছে এবং ভবিষ্যতেও এই সম্পর্ক অটুট থাকবে। তিনি আরওবলেন, মৎস্যচাষের ক্ষেত্রে দু’দেশের মধ্যে সহযোগিতা বৃদ্ধি পেয়েছে এবং এই ক্ষেত্রে সহযোগিতার সম্পর্ক আরও বাড়ানোর বিপুল সম্ভাবনা রয়েছে। ডেয়ারি ক্ষেত্রেও ভারত সেদেশের সহযোগিতা নিতে ইচ্ছুক বলে মন্ত্রী জানান। তিনি বলেন, কৃষিজাত পণ্যের দ্বিপাক্ষিক বাণিজ্যের ক্ষেত্রে দু’দেশের আরও অনেক কিছু করণীয় রয়েছে। কৃষি ক্ষেত্রে দু’দেশের মধ্যে দ্বিপাক্ষিক সম্পর্ককে আরও প্রসারিত ও শক্তিশালী করার লক্ষ্যে সেদেশের কৃষি মন্ত্রীর ভারত সফর এক নতুন মাইলফলক হয়ে উঠবে বলে শ্রী সিং আশা প্রকাশ করেন।
    
    বৈঠক-শেষে কৃষিমন্ত্রী কৃষি ভবনে জাতীয় বীজ নিগমের খুচরো বিক্রয় কেন্দ্রের এবং ‘অর্গানিক ক্যাফেটেরিয়া’র উদ্বোধন করেন।

    
    
    (Release ID: 1483043) Visitor Counter : 2
    
    

      Background release reference

      শ্রী সিং বলেন, ভারত ও নরওয়ের মধ্যে পরাম্পরাগত ঘনিষ্ঠ সম্পর্ক রয়েছে এবং ভবিষ্যতেও এই সম্পর্ক অটুট থাকবে