      সংখ্যালঘুবিষয়কমন্ত্রক

      হজ যাত্রায় ভারতের কোটা
      ভারত ও সৌদিআরবের মধ্যে ২০১৭’র হজ যাত্রীর সংখ্যা নিয়ে একটি দ্বিপাক্ষিক চুক্তি স্বাক্ষরিত হয়েছে।

      Posted On: 08 FEB 2017 12:16PM by PIB Kolkata

    ভারত ও সৌদিআরবের মধ্যে ২০১৭’র হজ যাত্রীর সংখ্যা নিয়ে একটি দ্বিপাক্ষিক চুক্তি স্বাক্ষরিত হয়েছে। যাত্রী কোটা অনুযায়ী ভারত থেকে এ বছরের হজ যাত্রায় ১ লক্ষ ৭০ হাজার ২৫ জনযেতে পারবেন। এর মধ্যে ভারতীয় হজ কমিটির কোটায় যেতে পারবেন ১ লক্ষ ২৫ হাজার ২৫ জনএবং বেসরকারি ট্যুর অপারেটরদের কোটায় যেতে পারবেন ৪৫ হাজার যাত্রী। গত বছর হজ যাত্রায় ভারতের যাত্রী কোটা ছিল ১ লক্ষ ৩৬ হাজার ২০।
    
    ২০১১’র জনগণনা অনুযায়ী, মুসলিম জনসংখ্যার ভিত্তিতে রাজ্য ও কেন্দ্রশাসিত অঞ্চলের হজ কমিটিগুলিকে ইতিমধ্যেই নির্দিষ্ট সংখ্যক যাত্রী-কোটা বরাদ্দ করা হয়েছে।
    
    সুপ্রিম কোর্টকয়েক বছর আগে একটি বিশেষ লিভ পিটিশনের পরিপ্রেক্ষিতে জানায় যে, হজ যাত্রায় ভর্‍্যুকি তুলে নেওয়াই উচিৎ এবং কেন্দ্রীয় সরকারকে ধীরে ধীরে ভর্তুকির পরিমাণ কমানোর নির্দেশ দেয়, যাতে আগামী এক দশকের মধ্যে এই ভর্তুকি সম্পূর্ণ তুলে দেওয়া যায়। সুপ্রিম কোর্টের এই নির্দেশ অনুসারে, বিমানে হজ যাত্রীদের গন্তব্যে নিয়ে যাওয়ার দায়িত্বেথাকা অ-সামরিক বিমান পরিবহণ মন্ত্রক ২০১২ সাল থেকে যাত্রা খাতে ভর্তুকির পরিমাণধীরে ধীরে কমিয়ে আনছে। আজ লোকসভায় এই তথ্য দিয়ে সংখ্যালঘু বিষয়ক প্রতিমন্ত্রী শ্রী মুখতার আব্বাস নাকভি জানান, ২০১২-১৩ সালে হজ যাত্রার জন্য কেন্দ্রীয় সরকার ৮৩৬কোটি ৫৬ লক্ষ টাকা ভর্তুকি বহন করেছিল। ২০১৩-১৪ থেকে ভর্তুকির পরিমাণ ধীরে ধীরেক মানো হতে থাকে। সে বছর ভর্তুকি কমে দাঁড়ায় ৬৮০ কোটি ৩ লক্ষ টাকা। ২০১৪-১৫’তে তা আরও কমে হয় ৫৭৭ কোটি ৭ লক্ষ টাকা। ভর্তুকির পরিমাণ ২০১৫-১৬’তে কমিয়ে ৫২৯ কোটি ৫১লক্ষ টাকা করা হয়। ২০১৬-১৭-তে ভর্তুকি কমে দাঁড়িয়েছে প্রায় ৪০৫ কোটি টাকা।

    
    
    (Release ID: 1482256) Visitor Counter : 3
    
    

      Background release reference

      ২০১১’র জনগণনা অনুযায়ী, মুসলিম জনসংখ্যার ভিত্তিতে রাজ্য ও কেন্দ্রশাসিত অঞ্চলের হজ কমিটিগুলিকে ইতিমধ্যেই নির্দিষ্ট সংখ্যক যাত্রী-কোটা বরাদ্দ করা হয়েছে।