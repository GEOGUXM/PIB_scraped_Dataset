      আবাসনএবংশহরাঞ্চলেরদারিদ্র্যদূরীকরণমন্ত্রক

      আবাসন নিয়ন্ত্রণ আইন, ২০১৬ যথাযথ অনুসরণের আর্জি জানিয়ে রাজ্যগুলিকে চিঠি কেন্দ্রীয় আবাসন ও শহরাঞ্চলের দারিদ্র্য দূরীকরণ মন্ত্রীর
      আগামী ১ মে থেকে আবাসন (নিয়ন্ত্রণ ও উন্নয়ন) আইন, ২০১৬-র আওতায় ক্রেতা সাধারণ কিছু ছাড়ের সুযোগ পেতে চলেছেন।

      Posted On: 13 FEB 2017 12:15PM by PIB Kolkata

    আগামী ১ মে থেকে আবাসন (নিয়ন্ত্রণ ও উন্নয়ন) আইন, ২০১৬-র আওতায় ক্রেতা সাধারণ কিছু ছাড়ের সুযোগ পেতে চলেছেন। এই কারণে কেন্দ্রীয় সরকারের পক্ষ থেকে রাজ্যগুলিকে এই মর্মে সতর্ক করেদেওয়া হয়েছে যে এই আইনের আওতায় প্রাতিষ্ঠানিক কোন ত্রুটি বা ঘাটতি যেন না থাকে।
    
    কেন্দ্রীয় আবাসন এবং শহরাঞ্চলের দারিদ্র্য দূরীকরণ দপ্তরের কেন্দ্রীয় মন্ত্রী শ্রী এম ভেঙ্কাইয়া নাইডু গত সপ্তাহে মুখ্যমন্ত্রীদের কাছে পাঠানো এক চিঠিতে আইনের বিধিগুলি যাতে যথাযথভাবে রূপায়িত হয় সেজন্য মুখ্যমন্ত্রীদের বিশেষ উদ্যোগ গ্রহণের আর্জি জানিয়েছেন। গত ৯ ফেব্রুয়ারি, ২০১৭ তারিখে সবক’টি রাজ্যের মুখ্যমন্ত্রীদের কাছে পাঠানো এই চিঠিতে তিনি বিশেষ জোর দিয়ে বলেছেন যে সংশ্লিষ্ট ক্ষেত্রটিতে এক গুরুত্বপূর্ণ সংস্কারের সূচনা হতে চলেছে এই আবাসন আইনটির আওতায়। এর সঠিক রূপায়ণ নিশ্চিত করা হলে মঙ্গল সংশ্লিষ্ট সকল পক্ষেরই। এই আইনটি যাতে অক্ষরে অক্ষরে পালিত হয় তা নিশ্চিত করার জন্য অনুরোধ জানিয়েছেন শ্রী ভেঙ্কাইয়া নাইডু।
    
    সংশ্লিষ্ট আইনের আওতায় নিয়মনীতির বিষয়টি ইতিমধ্যেই বিজ্ঞাপিত করেছে গুজরাট, মধ্যপ্রদেশ, কেরল ও উত্তরপ্রদেশ – এই চারটি রাজ্য। কোন কোন রাজ্যে এই আইনের সংস্থানগুলিকে সঠিকভাবে গুরুত্ব দেওয়া হচ্ছে না বলে অভিযোগ এসেছে আবাসন মন্ত্রকের কাছে। অভিযোগগুলি রাজ্যসভার সংশ্লিষ্ট কমিটির কাছে ইতিমধ্যেই পাঠিয়ে দেওয়া হয়েছে। এই পরিস্থিতিতে আইনটি যাতে যথাযথভাবে অনুসৃত হয় তা নিশ্চিত করার আবেদন জানিয়েছেন কেন্দ্রীয় আবাসনও শহরাঞ্চলের দারিদ্র্য দূরীকরণ মন্ত্রী।

    
    
    (Release ID: 1482650) Visitor Counter : 5
    
    

      Background release reference

      কেন্দ্রীয় আবাসন এবং শহরাঞ্চলের দারিদ্র্য দূরীকরণ দপ্তরের কেন্দ্রীয় মন্ত্রী শ্রী এম ভেঙ্কাইয়া নাইডু গত সপ্তাহে মুখ্যমন্ত্রীদের কাছে পাঠানো এক চিঠিতে আইনের বিধিগুলি যাতে যথাযথভাবে রূপায়িত হয় সেজন্য মুখ্যমন্ত্রীদের বিশেষ উদ্যোগ গ্রহণের আর্জি জানিয়েছেন।