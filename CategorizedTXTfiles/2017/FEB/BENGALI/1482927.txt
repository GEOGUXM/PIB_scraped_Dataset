      কেন্দ্রীয়মন্ত্রিসভা

      পরিসংখ্যানগত তথ্য সংগ্রহ আইন, ২০০৮ : সংশোধন প্রস্তাবে সম্মতি কেন্দ্রীয় মন্ত্রিসভার
      ২০০৮-এর পরিসংখ্যানগত তথ্য সংগ্রহ সম্পর্কিত আইনটির পরিধির আওতায় জম্মু ও কাশ্মীরকে নিয়ে আসার জন্য সংসদে একটি বিল পেশ করার প্রস্তাব বুধবার অনুমোদিত হ’ল প্রধানমন্ত্রী শ্রী নরেন্দ্র মোদীর নেতৃত্বে অনুষ্ঠিত কেন্দ্রীয় মন্ত্রিসভার বৈঠকে।

      Posted On: 16 FEB 2017 11:54AM by PIB Kolkata

    ২০০৮-এর পরিসংখ্যানগত তথ্য সংগ্রহ সম্পর্কিত আইনটির পরিধির আওতায় জম্মু ও কাশ্মীরকে নিয়ে আসার জন্য সংসদে একটি বিল পেশ করার প্রস্তাব বুধবার অনুমোদিত হ’ল প্রধানমন্ত্রী শ্রী নরেন্দ্র মোদীর নেতৃত্বে অনুষ্ঠিত কেন্দ্রীয় মন্ত্রিসভার বৈঠকে। এই সংশোধনের ফলে জম্মু ও কাশ্মীরের পরিসংখ্যানগত তথ্য সংগ্রহ পদ্ধতিটি আরও শক্তিশালী হয়ে উঠবে বলে মনে করা হচ্ছে।
    
    প্রসঙ্গত উল্লেখ্য, দেশের অর্থনীতি, জনগোষ্ঠী, সামাজিক প্রেক্ষাপট, বিজ্ঞান প্রচেষ্টা এবং পরিবেশগত তথ্য ও পরিসংখ্যান সংগ্রহের লক্ষ্যে পরিসংখ্যানগত তথ্য সংগ্রহ আইন, ২০০৮ বলবৎ করা হয়েছিল। জম্মু ও কাশ্মীর রাজ্য ছাড়া দেশের অন্যত্র এই আইনটি এতদিন প্রযোজ্য ছিল। অন্যদিকে, পরিসংখ্যানগত তথ্য সংগ্রহ আইন, ২০০৮ এবং জম্মু ও কাশ্মীরের পরিসংখ্যানগত তথ্য সংগ্রহ আইন, ২০১০ সাংবিধানিক দিক থেকে কেন্দ্রীয় তালিকাভুক্ত বিষয়গুলির ক্ষেত্রে একত্রে প্রযোজ্য নয়। এর ফলে, আইনগত দিক থেকে এক বিশেষ শূন্যতা বা ঘাটতি এতদিন অনুভূত হচ্ছিল। এই অভাব বা ঘাটতি পূরণের লক্ষ্যেই আইনটি সংশোধনের প্রস্তাব পেশ করা হয় কেন্দ্রীয় মন্ত্রিসভার কাছে।

    
    
    (Release ID: 1482927) Visitor Counter : 3
    
    

      Background release reference

      দেশের অর্থনীতি, জনগোষ্ঠী, সামাজিক প্রেক্ষাপট, বিজ্ঞান প্রচেষ্টা এবং পরিবেশগত তথ্য ও পরিসংখ্যান সংগ্রহের লক্ষ্যে পরিসংখ্যানগত তথ্য সংগ্রহ আইন, ২০০৮ বলবৎ করা হয়েছিল