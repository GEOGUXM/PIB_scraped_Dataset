      যুবওক্রীড়াবিষয়কমন্ত্রক

      দেশে ক্রীড়া পরিকাঠামো নির্মান প্রসঙ্গে শ্রী বিজয় গোয়েল
      দেশের ক্রীড়া ক্ষেত্রের উন্নয়নে জাতীয় স্তরের কর্মসূচি ‘ খেলো ইন্ডিয়া ’ রূপায়ন করা হচ্ছে।এই কর্মসূচির মাধ্যমে খেলাধূলার প্রসারের পাশাপাশি ক্রীড়া পরিকাঠামোর উন্নয়নে ও গুরুত্ব দেওয়া হচ্ছে।

      Posted On: 10 FEB 2017 1:12PM by PIB Kolkata

    দেশের ক্রীড়া ক্ষেত্রের উন্নয়নে জাতীয় স্তরের কর্মসূচি ‘ খেলো ইন্ডিয়া ’ রূপায়ন করা হচ্ছে।এই কর্মসূচির মাধ্যমে খেলাধূলার প্রসারের পাশাপাশি ক্রীড়া পরিকাঠামোর উন্নয়নে ও গুরুত্ব দেওয়া হচ্ছে। দেশে খেলাধূলার প্রসারে কৃত্রিম বসানো হচ্ছে এবং সুইমিংপুল ও মাল্টিপারপাস হল গড়ে তোলা হচ্ছে। বৃহস্পতিবার লোকসভায় এ কথা জানিয়ে যুব বিষয়ক ও ক্রীড়া প্রতিমন্ত্রী শ্রী বিজয় গোয়েল বলেন, স্পোর্টস অথরিটি অফ্ ইন্ডিয়া (সাই)দেশের বিভিন্ন জায়গায় ১০টি আঞ্চলিক কেন্দ্র, দুটি ক্রীড়াশিক্ষা প্রতিষ্ঠান ও ২৭৮-টি ক্রীড়া প্রশিক্ষণ কেন্দ্র স্হাপন করেছে। বর্তমানে সাই-এর বিভিন্ন কেন্দ্রে প্রশিক্ষণরত ক্রীড়াবিদের সংখ্যা পুরুষ ও মহিলা মিলিয়ে মোট ১৩ হাজার ৬৭৪।
    
    এক প্রশ্নের লিখিত জবাবে শ্রী গোয়েল জানান, গুরুত্বপূর্ণ আন্তর্জাতিক প্রতিযোগিতাগুলিতে অংশগ্রহনের জন্য যে সমস্ত ক্রীড়াবিদরা প্রস্তুতি নিচ্ছেন, তাদের বিশ্বমানের সুযোগ-সুবিধা দেওয়া হয়। তরুণ প্রতিভা খুঁজে বের করে তাদের জাতীয় স্তরের অ্যাথলিট হিসেবে গড়ে তোলার জন্য সাই-এরপ্রশিক্ষণ কর্মসূচি ও অঞ্চল-ভিত্তিক বিশেষ, ক্রীড়া কর্মসূচি রয়েছে বলেও তিনিজানান।
    
    সাই-এর চালু কর্মসূচিগুলিকে আরওশক্তিশালী ও কার্যকর করে তুলতে এবং আরও বেশি সংখ্যায় তরুণ ও সম্ভাবনাময় খেলোয়াড়দের চিন্হিত করতে দেশের কয়েকটি স্হানে একাধিক কেন্দ্র স্হাপনের সিদ্ধান্তনেওয়া হয়েছে। কেন্দ্রগুলি হল- নাগপুর আঞ্চলিক কেন্দ্র, নগাপুরে সাই-এরপ্রশিক্ষণকেন্দ্র, কর্ণাটকের দান্দেলিতে প্রশিক্ষণকেন্দ্র, জম্মু ও কাশ্মীরেরকার্গিলে স্পেশাল এরিয়া গেমস সেন্টার, লাক্ষ্মাদ্বীপে স্পেশাল এরিয়া গেমস সেন্টারএবং অসমে উত্তর লখিমপুর জেলার সোলাল গাঁও-তে স্পেশাল এরিয়া গেমস সেন্টার।
    
    ক্রীড়ামন্ত্রী আরও জানান,২৭টি আর্মি বয়েজ স্পোর্টস কোম্পানী সেন্টারের মধ্যে ৫টি সেন্টার ২০১৫-১৬ সালে স্হাপিত হয়েছে এবং আরও ৫টি এধরণের কেন্দ্র স্হাপনে ভারতীয় সেনাবাহিনী, বিমানবাহিনী ও নৌবাহিনীর সহায়তা নেওয়া হচ্ছে।
    
    একটি মাত্র ক্রীড়ারপ্রশিক্ষণের ক্ষেত্রে সাই জাতীয় ক্রীড়া অ্যাকাডেমি কর্মসূচি চালু করেছে।সংশ্লিষ্ট জাতীয় ক্রীড়া সংগঠনগুলির সহযোগিতায় এই কর্মসূচি রূপায়িত হচ্ছে। এ ধরনের১০-টি অ্যাকাডেমি ইতিমধ্যেই দিল্লি, ভোপাল, তিরুবনন্তপুরম, রোহতাক ও হায়দ্রাবাদে চালু হয়েছে। অ্যাকাডেমিগুলিতে সাঁতার, সাইক্লিং, হকি, অ্যাথলেটিক্স (মাঝারি, দীর্ঘও স্বল্প দূরত্বের দৌড়), গল্ফ, বক্সিং, ব্যাডমিন্টনের প্রশিক্ষণ দেওয়া হচ্ছে।
    
    শ্রী গোয়েল জানান, সাই-এর চালুকেন্দ্রগুলির কাজকর্ম নিয়মিতভাবে পর্যালোচনা করা হয় এবং পরিকাঠামো গত সুযোগ-সুবিধাগড়ে তোলার পাশাপাশি তহবিল প্রদানের বিষয়েও প্রয়োজনীয় পদক্ষেপ নেওয়া হয়।

    
    
    (Release ID: 1482653) Visitor Counter : 2
    
    

      Background release reference

      এক প্রশ্নের লিখিত জবাবে শ্রী গোয়েল জানান, গুরুত্বপূর্ণ আন্তর্জাতিক প্রতিযোগিতাগুলিতে অংশগ্রহনের জন্য যে সমস্ত ক্রীড়াবিদরা প্রস্তুতি নিচ্ছেন