      পর্যটনমন্ত্রক

      এ বছর জানুয়ারিতে ই-ভিসার সাহায্যে ১.৫২লক্ষ বিদেশি পর্যটক ভারতে প্রবেশ করল
      এ বছর জানুয়ারি মাসে গত বছরের একই সময়ের তুলনায় ই-ভিসার সাহায্যে ১৬.৫ শসতাংশ বেশি বিদেশি পর্যটক ভারত বর্ষে এসেছে

      Posted On: 17 FEB 2017 12:40PM by PIB Kolkata

    এ বছর জানুয়ারি মাসে গত বছরের একই সময়ের তুলনায় ই-ভিসার সাহায্যে ১৬.৫ শসতাংশ বেশি বিদেশি পর্যটক ভারত বর্ষে এসেছে। কেন্দ্রীয় পর্যটন মন্ত্রকের হিসেব অনুযায়ী, এ বছর ই-ভিসার সাহায্যে বিদেশি পর্যটক আগমনের হার গত বছরের একই সময়ের তুলনায় বৃদ্ধি পেয়েছে ৭২ শতাংশ। ২০১৬-তে০.৮৮ লক্ষ বিদেশি পর্যটক ভারতে আসে। এ বছর জানুয়ারি মাসে দেশে ১.৫২ লক্ষ বিদেশি পর্যটক এসেছে।
    
    উল্লেখ্য, এ বছর জানুয়ারি মাসে ৯.৮৩ লক্ষ বিদেশি পর্যটক ভারতে এসেছে। ২০১৬-র জানুয়ারিতে এই সংখ্যা ছিল ৮.৪৪ লক্ষ। এরও আগের বছর অর্থাৎ, ২০১৫-তে ভারতে ৭.৯১ লক্ষ বিদেশি পর্যটক ভারতে আসেন। এই হিসেব অনুযায়ী, ২০১৬-র জানুয়ারি মাসের তুলনায় ১৬.৫ শতাংশ বেশি বিদেশি পর্যটক ভারতবর্ষে এসেছে এ বছর জানুয়ারি মাসে।
    
    যে ১৫-টি দেশ থেকে সর্বাধিক বিদেশি পর্যটক উল্লিখিত সময়ে এসেছে, তার মধ্যে সর্বাগ্রে রয়েছে মার্কিন যুক্তরাষ্ট্র (১৫.০১ শতাংশ)। এরপরেই যথাক্রমে রয়েছে বাংলাদেশ (১৪.৯১ শতাংশ),যুক্তরাজ্য (১১.১১ শতাংশ), কানাডা (৪.৬৩ শতাংশ), রুশ প্রজাতন্ত্র (৪.৪৬ শতাংশ),অস্ট্রেলিয়া (৩.৬৫ শতাংশ), মালেশিয়া (৩.১৫ শতাংশ), জার্মানি (২.৯২ শতাংশ), ফ্রান্স(২.৮৯ শতাংশ), চীন (২.৫৪ শতাংশ), শ্রীলঙ্কা (২.৪৫ শতাংশ), জাপান (২.১৫ শতাংশ),আফগানিস্তান (১.৮৪ শতাংশ), কোরিয়া (১.৬ শতাংশ) এবং নেপাল (১.৬০ শতাংশ)।
    
    উল্লিখিত সময়ে যে ১৫-টি বিমানবন্দর বা চেক পোস্টের মাধ্যমে সর্বাধিক সংখ্যক বিদেশি পর্যটক ভারতবর্ষে আসে তার মধ্যে সর্বাগ্রে রয়েছে দিল্লি (২৮.৩০ শতাংশ)। এরপর যথাক্রমে রয়েছে মুম্বাই(১৮.২৩ শতাংশ), হরিদাসপুর ল্যান্ড চেক পোস্ট (৮.১৭ শতাংশ), চেন্নাই বিমানবন্দর (৭.৩২শতাংশ), গোয়া (৬.৫১ শতাংশ), বেঙ্গালুরু (৫.৩২ শতাংশ), কলকাতা (৪.৩২ শতাংশ), কোচিন(৩.৭৩ শতাংশ), আমেদাবাদ (৩.৩৭ শতাংশ), হায়দ্রাবাদ (২.৭৪ শতাংশ), গেদে (১.৭৭শতাংশ), ত্রিবান্দ্রাম (১.৬২ শতাংশ), ত্রিচি (১.৩৮ শতাংশ), ঘোজাডাঙ্গা ল্যান্ড চেকপোস্ট (১.০৮ শতাংশ) এবং অমৃতসর বিমানবন্দর (১.০২ শতাংশ)।
    
    বলা আবশ্যক, এ বছর জানুয়ারি মাসে ই-ভিসার মাধ্যমে বিদেশি পর্যটক আগমনের হার সর্বোচ্চ ছিল নয়াদিল্লি বিমানবন্দরে। এখানে ই-ভিসার সাহায্যে ৩৬.৫ শতাংশ বিদেশি পর্যটক ভারতে আসে। এক্ষেত্রে দ্বিতীয় স্থানে রয়েছে মুম্বাই বিমানবন্দর (২০.৫ শতাংশ)। এক্ষেত্রে কলকাতা বিমানবন্দরের স্থান সপ্তম (২.৭ শতাংশ)।

    
    
    (Release ID: 1483041) Visitor Counter : 4
    
    

      Background release reference

      ১৫-টি দেশ থেকে সর্বাধিক বিদেশি পর্যটক উল্লিখিত সময়ে এসেছে, তার মধ্যে সর্বাগ্রে রয়েছে মার্কিন যুক্তরাষ্ট্র (১৫.০১ শতাংশ)