      প্রধানমন্ত্রীরদপ্তর

      ‘জনশক্তি’র অর্থ জনসাধারণের হাতে অধিক ক্ষমতা – বললেন প্রধানমন্ত্রী
      জনশক্তি’র কারণেই দরিদ্র পরিবারের একজন সন্তান ভারতের প্রধানমন্ত্রী হয়ে উঠতে পারেন।

      Posted On: 08 FEB 2017 1:10PM by PIB Kolkata

    ‘জনশক্তি’ কথাটির অর্থই হ’ল জনসাধারণের ক্ষমতা। এই ‘জনশক্তি’র কারণেই দরিদ্র পরিবারের একজন সন্তান ভারতের প্রধানমন্ত্রী হয়ে উঠতে পারেন।
    
    মঙ্গলবার লোকসভায় রাষ্ট্রপতির ভাষণের ওপর ধন্যবাদ জ্ঞাপনকালে এই মন্তব্য করেন প্রধানমন্ত্রী শ্রী নরেন্দ্র মোদী। তিনি বলেন, তাঁর মতো অনেক মানুষই রয়েছেন, যাঁদের আত্মোৎসর্গের সুযোগ ঘটেনি স্বাধীনতা সংগ্রামে অংশগ্রহণের মাধ্যমে। কিন্তু স্বাধীন ভারতে যাঁদের জন্ম, তাঁদের জীবনের লক্ষ্য হওয়া উচিৎ দেশ সেবা। ‘জনশক্তি’র ওপর আস্থা ও বিশ্বাসে যে সুফল মেলে সে কথা স্মরণ করিয়ে দিয়ে শ্রী মোদী দেশের জনসাধারণের অন্তর্নিহিতশক্তি বা ক্ষমতাকে উপলব্ধি করার আহ্বান জানান সাংসদদের উদ্দেশে। তাঁর মতে, এইভাবেই ভারতকে এক নতুন উচ্চতায় নিয়ে যাওয়া সম্ভব।
    
    বাজেট পেশের তারিখ এগিয়ে আনার যৌক্তিকতা প্রসঙ্গে প্রধানমন্ত্রী বলেন, এর ফলে আর্থিক সম্পদের উন্নততর সদ্ব্যবহার নিশ্চিত করা সম্ভব হবে। এর পাশাপাশি, দেশের পরিবহণ ক্ষেত্রটির দিকে বিশেষ লক্ষ্য ও নজর দেওয়াও আশু প্রয়োজন। এক অভিন্ন বাজেট পেশের মাধ্যমেই যে এইলক্ষ্য পূরণ সম্ভব সেকথা তাঁর বক্তব্যে তুলে ধরেন প্রধানমন্ত্রী।
    
    প্রধানমন্ত্রী হিসেবে তাঁর দায়িত্বভার গ্রহণের পর থেকে কাজকর্মের গতি যে ক্রমশ রূপান্তরমুখী হয়ে উঠেছে, সে সম্পর্কে সন্তোষ প্রকাশ করে শ্রী মোদী বলেন, এক সময় আলোচনার বিষয়বস্তু ছিল, বিভিন্ন কেলেঙ্কারি কান্ডে কত টাকা নয়-ছয় হয়েছে সে সম্পর্কে। কিন্তু বর্তমানে আলোচনার বিষয় হ’ল, কি পরিমাণ কালো টাকা এ পর্যন্ত উদ্ধার করা গেছে।
    
    প্রধানমন্ত্রী ঘোষণা করেন যে, তাঁর এই সংগ্রাম দেশের দরিদ্র মানুষের স্বার্থেই। তাঁদের ন্যায্য অধিকার প্রতিষ্ঠা করতে এই সংগ্রাম তিনি চালিয়ে যাবেন। কারণ, তাঁর সরকার নির্বাচনের দৃষ্টিকোণ থেকে সবকিছু বিচার করে না। জাতির স্বার্থ রক্ষার কাজই সরকারের কাছে এক সর্বোচ্চ অগ্রাধিকারের বিষয়।
    
    বিমুদ্রাকরণকে স্বচ্ছ ভারত কর্মসূচির সঙ্গে তুলনা করে প্রধানমন্ত্রী বলেন, এর লক্ষ্য হ’ল – কালোটাকা ও দুর্নীতি থেকে ভারতকে মুক্ত করা।
    
    বিমুদ্রাকরণের নিয়মকানুনের ঘন ঘন পরিবর্তনের বিরুদ্ধে সমালোচনার জবাবে প্রধানমন্ত্রী বলেন, যাঁরা সরকারের কাজে অহেতুক খুঁত বা দোষত্রুটি খুঁজে বেড়ান তাঁরাই এই সমালোচনার জনক।মহাত্মা গান্ধী জাতীয় গ্রামীণ কর্মসংস্থান নিশ্চিতকরণ কর্মসূচির নিয়মনীতিগুলিও তো হাজারবার পরিবর্তন করা হয়েছে।
    
    কৃষকদের কল্যাণেই যে শস্য বিমা কর্মসূচির মতো পদক্ষেপগুলি গ্রহণ করা হয়েছে, সে কথাও প্রধানমন্ত্রী উল্লেখ করেন তাঁর এদিনের ভাষণে।
    
    দেশের সশস্ত্রবাহিনীর কাজকর্মের ভুয়সী প্রশংসা করে শ্রী মোদী বলেন, জাতির প্রতিরক্ষায় তারাসবদিক থেকেই দক্ষ ও তৎপর।
    
    সংসদের বিতর্কও আলোচনায় উৎসাহ প্রকাশ ও অংশগ্রহণের জন্য সাংসদদেরও ধন্যবাদ দেন প্রধানমন্ত্রী।

    
    
    (Release ID: 1482285) Visitor Counter : 3
    
    

      Background release reference

      আত্মোৎসর্গের সুযোগ ঘটেনি স্বাধীনতা সংগ্রামে অংশগ্রহণের মাধ্যমে