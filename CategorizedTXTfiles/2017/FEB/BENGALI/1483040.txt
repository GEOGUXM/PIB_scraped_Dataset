      প্রতিরক্ষামন্ত্রক

      ভারতীয় নৌ-বাহিনীতে ‘তারিনী’ আগামীকাল সামিল হচ্ছে
      ভারতীয় নৌ-বাহিনীর সমুদ্রে চলার উপযোগী দ্বিতীয় নৌকা ‘তারিনী’ আগামীকাল বাহিনীতে সামিল হতে চলেছে

      Posted On: 17 FEB 2017 12:35PM by PIB Kolkata

    ভারতীয় নৌ-বাহিনীর সমুদ্রে চলার উপযোগী দ্বিতীয় নৌকা ‘তারিনী’ আগামীকাল বাহিনীতে সামিল হতে চলেছে। আগামীকাল সন্ধ্যায় আই এন এস মন্ডোবি বোট পুল-এ আয়োজিত এক অনুষ্ঠানে নৌকাটিকে আনুষ্ঠানিকভা বেবাহিনীতে সামিল করা হবে। এই উপলক্ষে, নৌ-সেনা প্রধান অ্যাডমিরাল সুনীল লাম্বা উপস্থিত থাকবেন। আই এন এস ভি ‘তারিনী’ গোয়ায় মেসার্স অ্যাক্যুইরাস শিপইয়ার্ড প্রাইভেট লিমিটেড নির্মাণ করেছে। এই নৌকাটিকে ভারতীয় নৌ-বাহিনীর ‘বিশ্বের প্রথম মহিলা পরিচালিত নৌ-অভিযান’-এর জন্য রাখা হয়েছে।
    
    ওড়িশার গঞ্জা মজেলায় বিখ্যাত তারা-তারিনী মন্দিরের নামে এই নৌকাটির নামকরণ করা হয় ‘তারিনী’। ‘তারিনী’ শব্দের অর্থ নৌকা এবং সংস্কৃত ভাষায় এর অর্থ ‘রক্ষাকর্তা’।
    
    এই নৌকার কাঠামো অ্যালুমিনিয়াম ও স্টিলের পরিবর্তে কাঠ দিয়ে তৈরি করা হয়েছে, যাতে একে আরও বেশি কার্যকর করে তোলা যায়। নবনির্মিত নৌকাটির ট্রায়াল গত ৩০ জানুয়ারি সফল ভাবে সপন্ন হয়।
    
    সমুদ্রেনৌ-প্রদক্ষিণ সংক্রান্ত কর্মকাণ্ড বাড়াতে এবং মহিলাদের আরও ক্ষমতায়নের জন্য ভারতীয় নৌ-বাহিনী বিশ্বের প্রথম ভারতীয় মহিলা পরিচালিত নৌ-অভিযানের পরিকল্পনা গ্রহণ করে।এই অভিযানের জন্য লেঃ কমান্ডার বর্তিকা যোশীর নেতৃত্বে ছয় সদস্যের একটি দল গঠন করা হয়েছে। এঁদের প্রত্যেককে মুম্বাইয়ে নৌ-অভিযানের প্রাথমিক প্রশিক্ষণ দেওয়া হয়েছে।

    
    
    (Release ID: 1483040) Visitor Counter : 3
    
    

      Background release reference

      আই এন এস মন্ডোবি বোট পুল-এ আয়োজিত এক অনুষ্ঠানে নৌকাটিকে আনুষ্ঠানিকভা বেবাহিনীতে সামিল করা হবে