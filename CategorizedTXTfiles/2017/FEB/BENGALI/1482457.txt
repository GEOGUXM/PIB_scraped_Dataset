      শ্রমওকর্মসংস্থানমন্ত্রক

      কর্ম বিনিয়োগ কেন্দ্রগুলির মানোন্নয়ন
      রাজ্যগুলি থেকে পাওয়া তথ্যানুযায়ী দেশে বর্তমানে ৯৭৮-টি কর্মবিনিয়োগ কেন্দ্র চালু রয়েছে।

      Posted On: 09 FEB 2017 3:18PM by PIB Kolkata

    রাজ্যগুলি থেকে পাওয়া তথ্যানুযায়ী দেশে বর্তমানে ৯৭৮-টি কর্মবিনিয়োগ কেন্দ্র চালু রয়েছে। কর্মসংস্হানের সঙ্গে যুক্ত বিভিন্ন ধরণের পরিষেবা প্রদানে মন্ত্রক জাতীয় কর্মসংস্হান পরিষেবার রূপান্তরের লক্ষ্যে একটি সুপরিকল্পিত কর্মসূচি হিসেবে ন্যাশনাল কেরিয়ার সার্ভিস পোর্টালে বিভিন্ন ধরণের পরিষেবার বিস্তারিত তথ্য দেওয়া রয়েছে। পরিষেবাগুলির সুবিধা কেরিয়ার সার্ভিস পোর্টালের পাশাপাশি কর্ম বিনিয়োগ কেন্দ্র, অভিন্ন পরিষেবা কেন্দ্র প্রভৃতি জায়গা থেকে পাওয়া যায়।
    
    দ্বাদশ পঞ্চবার্ষিকী পরিকল্পনায় কর্মসংস্হান কেন্দ্রিক পরিষেবা দেওয়ার লক্ষ্যে রাজ্য ও অন্যান্য প্রতিষ্ঠানের সহযোগিতায় ন্যাশনাল কেরিয়ার সার্ভিস প্রকল্পের আওতায় সারা দেশে ১০০টি আদর্শ কেরিয়ার সার্ভিস কেন্দ্র স্হাপনের পরিকল্পনা নেওয়া হয়েছে। এ ধরনের কেন্দ্র স্হাপনের প্রস্তাব ও প্রকল্পের নীতি নির্দেশিকার ভিত্তিতে প্রতিটি কেন্দ্রকে ৫০লক্ষ টাকা পর্যন্ত আর্থিক সহায়তা দেওয়া হবে। এছাড়াও, বিভিন্ন রাজ্যের কর্মবিনিয়োগ কেন্দ্রগুলির সঙ্গে ন্যাশনাল কেরিয়ার সার্ভিসের যোগসূত্র স্হাপন ও প্রতিটি কর্মবিনিয়োগ কেন্দ্রের মানোন্নয়নের জন্য আট লক্ষ টাকার তহবিল দেওয়া হয়। ইতিমধ্যেই কয়েকটি রাজ্যকে আর্থিক সাহায্য দেওয়া হয়েছে।
    
    রাজ্যসভায় বুধবার প্রশ্নোত্তর পর্বেএক প্রশ্নের লিখিত জবাবে একথা জানান শ্রম ও কর্মসংস্হান প্রতিমন্ত্রী শ্রী বন্দারু দত্তাত্রেয়।

    
    
    (Release ID: 1482457) Visitor Counter : 2
    
    

      Background release reference

      কর্মসংস্হানের সঙ্গে যুক্ত বিভিন্ন ধরণের পরিষেবা প্রদানে মন্ত্রক জাতীয় কর্মসংস্হান পরিষেবার রূপান্তরের লক্ষ্যে একটি সুপরিকল্পিত কর্মসূচি হিসেবে ন্যাশনাল কেরিয়ার সার্ভিস পোর্টালে বিভিন্ন ধরণের পরিষেবার বিস্তারিত তথ্য দেওয়া রয়েছে।