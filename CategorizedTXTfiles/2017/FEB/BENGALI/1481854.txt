      মানবসম্পদবিকাশমন্ত্রক

      শিক্ষাক্ষেত্রে ব্যয়
      মানব সম্পদ উন্নয়ন মন্ত্রকের প্রকাশিত প্রতিবেদন “শিক্ষাক্ষেত্রে বাজেটের ব্যয় বিশ্লেষণ—২০১৫” অনুযায়ী ২০১১-১২, ২০১২-১৩ এবং ২০১৩-১৪ সালে উচ্চশিক্ষা ক্ষেত্রে সরকারি ব্যয় জি.ডি.পি’র যথাক্রমে ৩.৯৮%, ৪.৩৫% এবং ৪.৪৪%|

      Posted On: 02 FEB 2017 3:36PM by PIB Kolkata

    মানব সম্পদ উন্নয়ন মন্ত্রকের প্রকাশিত প্রতিবেদন “শিক্ষাক্ষেত্রে বাজেটের ব্যয় বিশ্লেষণ—২০১৫” অনুযায়ী ২০১১-১২, ২০১২-১৩ এবং ২০১৩-১৪ সালে উচ্চশিক্ষা ক্ষেত্রে সরকারি ব্যয় জি.ডি.পি’র যথাক্রমে ৩.৯৮%, ৪.৩৫% এবং ৪.৪৪%|


    
    সরকার শিক্ষাক্ষেত্রকে বিশেষ অগ্রাধিকারের ক্ষেত্র হিসেবে গুরুত্ব দিয়েছে| দ্বাদশ পঞ্চবার্ষিকী পরিকল্পনায় মানব সম্পদ উন্নয়ন মন্ত্রকের পরিকল্পনা ব্যয় হচ্ছে ৪,৫৩,৭২৮ কোটি টাকা (এতে বিদ্যালয় শিক্ষা ও সাক্ষরতায় ৩,৪৩,০২৮ কোটি টাকা এবং উচ্চ শিক্ষা ক্ষেত্রে ১,১০,৭০০ কোটি টাকা)| এর তুলনায় একাদশ পঞ্চবার্ষিকী পরিকল্পনায় প্রকৃত ব্যয় ছিল ১,৭৭,৫৪৯.৭৬ কোটি টাকা (এতে বিদ্যালয় শিক্ষা ও সাক্ষরতায় ১,৩৭,৯০২.৯৪ কোটি টাকা এবং উচ্চ শিক্ষাক্ষেত্রে 39,৬৪৬.৮২ কোটি টাকা)| অর্থাৎ প্রায় ২.৫৬ গুণ বৃদ্ধি| শিক্ষাক্ষেত্রের জন্য কেন্দ্রীয় পরিকল্পনা ব্যয়ে এই বৃদ্ধি শিক্ষাক্ষেত্রে সরকারি খরচ বৃদ্ধির জন্য কেন্দ্রীয় সরকারের উদ্যোগকেই উপস্থাপিত করে|
    
    সম্প্রতি সরকার উচ্চশিক্ষায় অর্থ সংস্থানকারী প্রতিষ্ঠান এইচ.ই.এফ.এ. গঠনের প্রস্তাবে অনুমোদন দিয়েছে| বাজার থেকে তহবিল তুলে কেন্দ্রীয় সরকারের অর্থানুকুল্যে পরিচালিত উচ্চশিক্ষা প্রতিষ্ঠানগুলিতে প্রয়োজনীয় পরিকাঠামো এবং গবেষণার সুযোগ-সুবিধা গড়ে তোলার জন্যই এই প্রতিষ্ঠান| সরকার ১,০০০ কোটি টাকার ইকুইটি প্রদান করবে| প্রতিষ্ঠানগুলির অভ্যন্তরীণ উপার্জন থেকে এই ঋণ আদায় হবে| এ ধরনের ঋণের সুদ প্রদান করবে সরকার| চতুর্দশ অর্থ কমিশনের প্রস্তাব অনুযায়ী রাজ্যগুলিকে আরও বেশি অর্থ বিকেন্দ্রীকরণ করা হলে রাজ্যগুলি শিক্ষাক্ষেত্রে ব্যয় বরাদ্দকে অগ্রাধিকার দেওয়ার মত অবস্থায় পৌঁছাবে|
    
    রাজ্যসভায় একলিখিত উত্তরে মানবসম্পদ উন্নয়ন মন্ত্রকের প্রতিমন্ত্রী ডক্টর মহেন্দ্রনাথ পান্ডে এই তথ্য প্রদান করেছেন|

    
    
    (Release ID: 1481854) Visitor Counter : 2
    
    

      Background release reference

      সরকার শিক্ষাক্ষেত্রকে বিশেষ অগ্রাধিকারের ক্ষেত্র হিসেবে গুরুত্ব দিয়েছে| দ্বাদশ পঞ্চবার্ষিকী পরিকল্পনায় মানব সম্পদ উন্নয়ন মন্ত্রকের পরিকল্পনা ব্যয় হচ্ছে ৪,৫৩,৭২৮ কোটি টাকা (এতে বিদ্যালয় শিক্ষা ও সাক্ষরতায় ৩,৪৩,০২৮ কোটি টাকা এবং উচ্চ শিক্ষা ক্ষেত্রে ১,১০,৭০০ কোটি টাকা)|