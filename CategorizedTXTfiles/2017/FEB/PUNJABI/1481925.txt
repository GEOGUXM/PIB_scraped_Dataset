      ਪ੍ਰਧਾਨ ਮੰਤਰੀ ਦਫਤਰ

      ਰੇਲਵੇ ਪੀ.ਐੱਸ.ਈਜ਼ - ਆਈ.ਆਰ.ਸੀ.ਟੀ.ਸੀ., ਆਈ.ਆਰ.ਐੱਫ਼.ਸੀ. ਤੇ ਆਈ.ਆਰ.ਸੀ.ਓ.ਐੱਨ. ਦੇ ਸ਼ੇਅਰ ਸੂਚੀਬੱਧ ਹੋਣਗੇ
      Posted On: 02 FEB 2017 11:48AM by PIB Chandigarh


    Shares of Railway PSEs - IRCTC, IRFC and IRCON to be listed


    Consolidation, mergers and acquisitions of CPSEs to be encouraged, an integrated public sector ‘oil major’ soon


    Pradhan Mantri Mudra Yojana budget target doubled to Rs. 2.44 lakh crores


    Rs. 10,000 crores earmarked for recapitalisation of Banks, Need based additional allocation assured


    ਰੇਲਵੇ ਪੀ . ਐੱਸ . ਈਜ਼ - ਆਈ . ਆਰ . ਸੀ . ਟੀ . ਸੀ ., ਆਈ . ਆਰ . ਐੱਫ਼ . ਸੀ . ਤੇ ਆਈ . ਆਰ . ਸੀ . ਓ . ਐੱਨ . ਦੇ ਸ਼ੇਅਰ ਸੂਚੀਬੱਧ ਹੋਣਗੇ


    ਜਨਤਕ ਖੇਤਰ ਦੇ ਕੇਂਦਰੀ ਉੱਦਮਾਂ ਦੇ ਏਕੀਕਰਨ , ਰਲੇਵਿਆਂ ਤੇ ਉਨ੍ਹਾਂ ਨੂੰ ਅਕਵਾਇਰ ਕੀਤੇ ਜਾਣ ਨੂੰ ਉਤਸ਼ਾਹਿਤ ਕੀਤਾ ਜਾਵੇਗਾ , ਜਨਤਕ ਖੇਤਰ ਦੀ ਇੱਕ ' ਵੱਡੀ ਸੰਗਠਤ ਤੇਲ ਕੰਪਨੀ ' ਛੇਤੀ


    ਪ੍ਰਧਾਨ ਮੰਤਰੀ ਮੁਦਰਾ ਯੋਜਨਾ ਦਾ ਬਜਟ ਟੀਚਾ ਦੁੱਗਣਾ ਕਰ ਕੇ 2.44 ਲੱਖ ਕਰੋੜ ਰੁਪਏ ਕੀਤਾ


    ਬੈਂਕਾਂ ਦੇ ਮੁੜ - ਪੂੰਜੀਕਰਨ ਲਈ 10,000 ਕਰੋੜ ਰੁਪਏ ਰੱਖੇ , ਲੋੜ ਅਧਾਰਤ ਵਾਧੂ ਫੰਡ ਯਕੀਨੀ ਬਣਾਏ


    ਕੇਂਦਰੀ ਵਿੱਤ ਮੰਤਰੀ ਸ੍ਰੀ ਅਰੁਣ ਜੇਟਲੀ ਨੇ ਅੱਜ ਲੋਕ ਸਭਾ ' ਚ ਸਾਲ 2017-18 ਦਾ ਬਜਟ ਪੇਸ਼ ਕਰਦਿਆਂ ਕਿਹਾ ਕਿ ਆਈ . ਆਰ . ਸੀ . ਟੀ . ਸੀ ., ਆਈ . ਆਰ . ਐੱਫ਼ . ਸੀ . ਅਤੇ ਆਈ . ਆਰ . ਸੀ . ਓ . ਐੱਨ . ਜਿਹੇ ਜਨਤਕ ਖੇਤਰ ਦੇ ਰੇਲ ਉੱਦਮਾਂ ਦੇ ਸ਼ੇਅਰ ਸਟਾਕ ਐਕਸਚੇਂਜਾਂ ਵਿੱਚ ਸੂਚੀਬੱਧ ਕੀਤੇ ਜਾਣਗੇ । ਸਰਕਾਰ ਜਨਤਕ ਖੇਤਰ ਦੇ ਕੇਂਦਰੀ ਉੱਦਮਾਂ ਨੂੰ ਏਕੀਕਰਨ , ਰਲੇਵਿਆਂ ਰਾਹੀਂ ਤੇ ਅਕਵਾਇਰ ਕਰ ਕੇ ਮਜ਼ਬੂਤ ਕਰੇਗੀ ਅਤੇ ਛੇਤੀ ਹੀ ਜਨਤਕ ਖੇਤਰ ਦੀ ਇੱਕ ਵੱਡੀ ਸੰਗਠਤ ਤੇਲ ਕੰਪਨੀ ਕਾਇਮ ਕੀਤੀ ਜਾਵੇਗੀ ।


    ਸ੍ਰੀ ਜੇਟਲੀ ਨੇ ਕਿਹਾ ਕਿ ਪ੍ਰਧਾਨ ਮੰਤਰੀ ਮੁਦਰਾ ਯੋਜਨਾ ( ਪੀ.ਐੱਮ.ਐੱਮ.ਵਾਈ .) ਨੂੰ ਦੱਬੇ - ਕੁਚਲੇ ਵਰਗਾਂ ਲਈ ਫੰਡ ਮੁਹੱਈਆ ਕਰਵਾਉਣ ' ਚ ਬੇਹੱਦ ਸਫ਼ਲਤਾ ਮਿਲੀ ਹੈ , ਇਸੇ ਲਈ ਇਸ ਯੋਜਨਾ ਲਈ ਬਜਟ ਟੀਚਾ ਦੁੱਗਣਾ ਕਰ ਕੇ 2.44 ਲੱਖ ਕਰੋੜ ਰੁਪਏ ਕਰ ਦਿੱਤਾ ਗਿਆ ਹੈ ।


    ਸ੍ਰੀ ਜੇਟਲੀ ਨੇ ਬੈਂਕਾਂ ਦੇ ਤਣਾਅ - ਭਰਪੂਰ ਪੁਰਾਣੇ ਖਾਤਿਆਂ ਨੂੰ ਕੁਝ ਛੋਟ ਦਿੰਦਿਆਂ ਬੈਂਕਾਂ ਦੇ ਮੁੜ - ਪੂੰਜੀਕਰਨ ਲਈ ਸਾਲ 2017-18 ਵਾਸਤੇ 10,000 ਕਰੋੜ ਰੁਪਏ ਰੱਖੇ ਹਨ ਅਤੇ ਲੋੜ ਅਨੁਸਾਰ ਹੋਰ ਫੰਡ ਦੇਣ ਦਾ ਭਰੋਸਾ ਵੀ ਦਿਵਾਇਆ ਹੈ ।


    ਸ੍ਰੀ ਜੇਟਲੀ ਨੇ ਕਿਹਾ ਕਿ ਪਿਛਲੇ ਬਜਟ ਵਿੱਚ ਐਲਾਨੀ ਗਈ ਅਪਨਿਵੇਸ਼ ਨੀਤੀ ਜਾਰੀ ਰਹੇਗੀ । ਉਨ੍ਹਾਂ ਕਿਹਾ ਕਿ ਸਰਕਾਰ ਸ਼ਨਾਖ਼ਤ ਕੀਤੇ ਜਨਤਕ ਖੇਤਰ ਦੇ ਕੇਂਦਰੀ ਉੱਦਮਾਂ ਨੂੰ ਇੱਕ ਨਿਸ਼ਚਤ ਸਮਾਂ - ਸੀਮਾ ਅੰਦਰ ਸਟਾਕ ਐਕਸਚੇਂਜਾਂ ਦੀ ਸੂਚੀ ਉੱਤੇ ਲਿਆਉਣ ਲਈ ਇੱਕ ਸੋਧੇ ਪ੍ਰਬੰਧ ਤੇ ਕਾਰਜ - ਵਿਧੀ ਨੂੰ ਯਕੀਨੀ ਬਣਾਏਗੀ । ਉਨ੍ਹਾਂ ਕਿਹਾ ਕਿ ਇਸ ਨਾਲ ਜਨਤਕ ਜਵਾਬਦੇਹੀ ਵਧੇਗੀ ਅਤੇ ਨਾਲ ਹੀ ਇਨ੍ਹਾਂ ਕੰਪਨੀਆਂ ਦੀ ਸੱਚੀ ਕੀਮਤ ਸਾਹਮਣੇ ਆਏਗੀ ।


    ਸ੍ਰੀ ਜੇਟਲੀ ਨੇ ਕਿਹਾ ਕਿ ਜਨਤਕ ਖੇਤਰ ਦੇ ਕੇਂਦਰੀ ਉੱਦਮਾਂ ਨੂੰ ਏਕੀਕਰਨ , ਰਲੇਵਿਆਂ ਅਤੇ ਅਕਵਾਇਰ ਕੀਤੇ ਜਾਣ ਰਾਹੀਂ ਇੱਕ ਉਦਯੋਗ ਦੀ ਮੁੱਲ - ਲੜੀ ਵਿੱਚ ਸੰਗਠਤ ਕੀਤਾ ਜਾਵੇਗਾ । ਇਨ੍ਹਾਂ ਵਿਧੀਆਂ ਰਾਹੀਂ ਉਨ੍ਹਾਂ ਦੀ ਵਧੇਰੇ ਜੋਖਮ ਝੱਲਣ ਦੀ ਸਮਰੱਥਾ ਵਧੇਗੀ , ਉਹ ਅਰਥ ਵਿਵਸਥਾਵਾਂ ਦੇ ਪੱਧਰ ਦਾ ਲਾਭ ਉਠਾ ਸਕਣਗੇ , ਵੱਡੇ ਨਿਵੇਸ਼ ਸਬੰਧੀ ਫ਼ੈਸਲੇ ਲੈ ਸਕਣਗੇ ਅਤੇ ਦਾਅਵੇਦਾਰਾਂ / ਸਬੰਧਤ ਧਿਰਾਂ ਲਈ ਵਧੇਰੇ ਕੀਮਤ ਸਿਰਜ ਸਕਣਗੇ । ਉਨ੍ਹਾਂ ਕਿਹਾ ਕਿ ਅਜਿਹੇ ਪੁਨਰਗਠਨ ਦੀਆਂ ਸੰਭਾਵਨਾਵਾਂ ਤੇਲ ਅਤੇ ਗੈਸ ਖੇਤਰ ਵਿੱਚ ਪ੍ਰਤੱਖ ਹਨ । ਸਰਕਾਰ ਦਾ ਪ੍ਰਸਤਾਵ ਜਨਤਕ ਖੇਤਰ ਦੀ ਇੱਕ ਸੰਗਠਤ ' ਤੇਲ ਕੰਪਨੀ ' ਕਾਇਮ ਕਰਨ ਦਾ ਪ੍ਰਸਤਾਵ ਹੈ , ਜੋ ਦੇਸ਼ ਅਤੇ ਵਿਦੇਸ਼ ਦੀਆਂ ਤੇਲ ਅਤੇ ਖੇਤਰ ਦੀਆਂ ਨਿਜੀ ਕੰਪਨੀਆਂ ਦੀ ਕਾਰਗੁਜ਼ਾਰੀ ਨਾਲ ਮੁਕਾਬਲਾ ਕਰਨ ਦੇ ਯੋਗ ਹੋਵੇਗੀ ।


    ਵਿੱਤ ਮੰਤਰੀ ਨੇ ਕਿਹਾ ਕਿ ਐਕਸਚੇਂਜ ਟਰੇਡ ਫੰਡ ( ਈ . ਟੀ . ਐੱਫ਼ .) ਵਿੱਚ ਜਨਤਕ ਖੇਤਰ ਦੇ 10 ਉੱਦਮਾਂ ਦੇ ਸ਼ੇਅਰ ਹਨ ਅਤੇ ਉਸ ਨੂੰ ਪਿੱਛੇ ਜਿਹੇ ' ਫ਼ਰਦਰ ਫੰਡ ਆੱਫਰਿੰਗ ' ਵਿੱਚ ਵੱਡਾ ਹੁੰਗਾਰਾ ਮਿਲਿਆ ਹੈ । ਸਰਕਾਰ ਸ਼ੇਅਰਾਂ ਦੇ ਅਗਲੇਰੇ ਅਪਨਿਵੇਸ਼ ਲਈ ਈ . ਟੀ . ਐੱਫ਼ . ਨੂੰ ਇੱਕ ਵਾਹਨ ਵਜੋਂ ਵਰਤਣਾ ਜਾਰੀ ਰੱਖੇਗੀ । ਉਸ ਦੇ ਅਨੁਸਾਰ ਹੀ 2017-18 ਦੌਰਾਨ ਇੱਕ ਨਵੇਂ ਈ . ਟੀ . ਐੱਫ਼ . ਦੀ ਸ਼ੁਰੂਆਤ ਵਿਭਿੰਨਤਾਵਾਂ ਭਰਪੂਰ ਸੀ . ਪੀ . ਐੱਸ . ਈ . ਸਟਾਕਸ ਤੇ ਹੋਰ ਸਰਕਾਰੀ ਹੋਲਡਿੰਗਜ਼ ਨਾਲ ਕੀਤੀ ਜਾਵੇਗੀ ।


    ਸ੍ਰੀ ਜੇਟਲੀ ਨੇ ਕਿਹਾ ਕਿ ਬੈਂਕਾਂ ਦੇ ਤਣਾਅ - ਭਰਪੂਰ ਪੁਰਾਣੇ ਖਾਤਿਆਂ ਦਾ ਹੱਲ ਲੱਭਣ ਉੱਤੇ ਧਿਆਨ ਕੇਂਦ੍ਰਿਤ ਰੱਖਿਆ ਜਾਵੇਗਾ ਅਤੇ ਅਜਿਹੇ ਮਾਮਲਿਆਂ ਦਾ ਹੱਲ ਕਰਵਾਉਣ ਲਈ ' ਫ਼ੰਡਾਂ ਦੀ ਘਾਟ ਤੇ ਦੀਵਾਲੀਆਪਣ ਬਾਰੇ ਜ਼ਾਬਤਾ ' ( ਇਨਸੌਲਵੈਂਸੀ ਐਂਡ ਬੈਂਕਰਪਟਸੀ ਕੋਡ ) ਲਾਗੂ ਕਰ ਕੇ ਕਾਨੂੰਨੀ ਢਾਂਚਾ ਮਜ਼ਬੂਤ ਕੀਤਾ ਗਿਆ ਹੈ ਅਤੇ SARFAESI ਤੇ ਰਿਣ ਉਗਰਾਹੀ ਟ੍ਰਿਬਿਊਨਲ ਕਾਨੂੰਨਾਂ ਵਿੱਚ ਸੋਧ ਕੀਤੀਆਂ ਗਈਆਂ ਹਨ । ' ਇੰਦਰਧਨੁਸ਼ ' ਰੂਪ - ਰੇਖਾ ਦੀ ਤਰਜ਼ ਉੱਤੇ ਸਾਲ 2017-18 ਲਈ ਬੈਂਕਾਂ ਦੇ ਮੁੜ ਪੂੰਜੀਕਰਨ ਵਾਸਤੇ 10,000 ਕਰੋੜ ਰੁਪਏ ਦੀ ਵਿਵਸਥਾ ਰੱਖੀ ਗਈ ਹੈ ਅਤੇ ਹੋਰ ਫੰਡ ਵੀ ਮੁਹੱਈਆ ਕਰਵਾਏ ਜਾਣਗੇ , ਜਿਵੇਂ ਕਿ ਸਮੇਂ - ਸਮੇਂ ਸਿਰ ਲੋੜੀਂਦੇ ਹੋ ਸਕਦੇ ਹਨ ।


    ਸ੍ਰੀ ਜੇਟਲੀ ਨੇ ਕਿਹਾ ਕਿ ਪ੍ਰਧਾਨ ਮੰਤਰੀ ਮੁਦਰਾ ਯੋਜਨਾ ਰਾਹੀਂ ਅਜਿਹੇ ਆਮ ਲੋਕਾਂ ਨੂੰ ਵੱਡੇ ਪੱਧਰ ਉੱਤੇ ਫੰਡ ਮੁਹੱਈਆ ਹੋ ਸਕੇ ਹਨ , ਜਿਨ੍ਹਾਂ ਨੂੰ ਪਹਿਲਾਂ ਕਦੇ ਅਜਿਹੀ ਕੋਈ ਸਹੂਲਤ ਨਹੀਂ ਮਿਲੀ ਸੀ ਅਤੇ ਜਾਂ ਬਹੁਤ ਘੱਟ ਮਿਲੀ ਸੀ । ਉਨ੍ਹਾਂ ਕਿਹਾ ਕਿ 1.22 ਲੱਖ ਕਰੋੜ ਰੁਪਏ ਦਾ ਟੀਚਾ ਪੂਰਾ ਕਰ ਲਿਆ ਗਿਆ ਸੀ ਅਤੇ ਸਾਲ 2017-18 ਲਈ ਉਨ੍ਹਾਂ ਸਾਲ 2015-16 ਦੇ ਕਰਜ਼ਾ ਦੇਣ ਦੇ ਟੀਚੇ ਨਾਲੋਂ ਦੁੱਗਣਾ ਟੀਚਾ 2.44 ਕਰੋੜ ਰੁਪਏ ਤੈਅ ਕੀਤਾ ਹੈ । ਉਨ੍ਹਾਂ ਕਿਹਾ ਕਿ ਇਸ ਯੋਜਨਾ ਅਧੀਨ ਦਲਿਤਾਂ , ਕਬਾਇਲੀਆਂ , ਪਿਛੜੀਆਂ ਸ਼੍ਰੇਣੀਆਂ ਤੇ ਮਹਿਲਾਵਾਂ ਨੂੰ ਕਰਜ਼ੇ ਦੇਣ ਵਿੱਚ ਤਰਜੀਹ ਦਿੱਤੀ ਜਾਵੇਗੀ । ਸ੍ਰੀ ਜੇਟਲੀ ਨੇ ਕਿਹਾ ਕਿ ' ਸਟੈਂਡ ਅੱਪ ਇੰਡੀਆ ' ਯੋਜਨਾ ਦੀ ਸ਼ੁਰੂਆਤ ਸਰਕਾਰ ਵੱਲੋਂ ਅਪ੍ਰੈਲ 2016 ' ਚ ਦਲਿਤਾਂ , ਕਬਾਇਲੀਆਂ ਤੇ ਮਹਿਲਾ ਉੱਦਮੀਆਂ ਦੀ ਮਦਦ ਲਈ ਕੀਤੀ ਗਈ ਸੀ , ਤਾਂ ਜੋ ਉਹ ਗ੍ਰੀਨ ਫ਼ੀਲਡ ਉੱਦਮ ਸਥਾਪਤ ਕਰ ਸਕਣ ਅਤੇ ਰੋਜ਼ਗਾਰਦਾਤੇ ਬਣ ਸਕਣ । ਇਸ ਯੋਜਨਾ ਰਾਹੀਂ 16,000 ਨਵੇਂ ਉੱਦਮ ਖੋਲ੍ਹੇ ਗਏ ਹਨ ; ਜਿਨ੍ਹਾਂ ਵਿੱਚ ਫੂਡ ਪ੍ਰੋਸੈੱਸਿੰਗ , ਕੱਪੜੇ , ਡਾਇਓਗਨੌਸਟਿਕ ਕੇਂਦਰ ਆਦਿ ਜਿਹੇ ਉੱਦਮ ਸ਼ਾਮਲ ਹਨ ।


    ******


    

    
    (Release ID: 1481925) Visitor Counter : 2