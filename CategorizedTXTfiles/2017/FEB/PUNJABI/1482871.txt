      ਮਹਿਲਾ ਤੇ ਬਾਲ ਵਿਕਾਸ ਮੰਤਰਾਲਾ

      ਸ੍ਰੀਮਤੀ ਮੇਨਿਕਾ ਸੰਜੇ ਗਾਂਧੀ ਨੇ ਸਕੂਲਾਂ ਨੂੰ ਸਰੀਰਕ ਸਜ਼ਾ ਖ਼ਤਮ ਕਰਨ ਲਈ ਦਿਸ਼ਾ-ਨਿਰਦੇਸ਼ਾਂ ਦੀ ਪਾਲਣਾ ਕਰਨ ਤਾਕੀਦ ਕੀਤੀ
      Posted On: 16 FEB 2017 4:57PM by PIB Chandigarh


    Smt. Maneka Sanjay Gandhi urges schools to strictly observe Guidelines for Eliminating Corporal Punishment


    ਸ੍ਰੀਮਤੀ ਮੇਨਿਕਾ ਸੰਜੇ ਗਾਂਧੀ ਨੇ ਸਕੂਲਾਂ ਨੂੰ ਸਰੀਰਕ ਸਜ਼ਾ ਖ਼ਤਮ ਕਰਨ ਲਈ ਦਿਸ਼ਾ - ਨਿਰਦੇਸ਼ਾਂ ਦੀ ਪਾਲਣਾ ਕਰਨ ਤਾਕੀਦ ਕੀਤੀ



    ਮਹਿਲਾ ਅਤੇ ਬਾਲ ਵਿਕਾਸ ਮੰਤਰੀ ਸ੍ਰੀਮਤੀ ਮੇਨਿਕਾ ਸੰਜੇ ਗਾਂਧੀ ਨੇ ਸਕੂਲਾਂ ਨੂੰ ਸਰੀਰਕ ਸਜ਼ਾ ਖ਼ਤਮ ਕਰਨ ਲਈ ਮਹਿਲਾ ਅਤੇ ਵਿਕਾਸ ਮੰਤਰਾਲੇ ਦੇ ਨੈਸ਼ਨਲ ਕਮਿਸ਼ਨ ਆਵ੍ ਪ੍ਰੋਟੈਕਸ਼ਨ ਆਵ੍ ਚਾਇਲਡ ਰਾਇਟਸ ( ਐੱਨ . ਸੀ . ਪੀ . ਸੀ . ਆਰ .) ਦੁਆਰਾ ਜਾਰੀ ਕੀਤੇ ਦਿਸ਼ਾ - ਨਿਰਦੇਸ਼ਾਂ ਦੀ ਸਖ਼ਤੀ ਨਾਲ ਪਾਲਣਾ ਕਰਨ ਦਾ ਸੱਦਾ ਦਿੱਤਾ ਹੈ।


    ਮਹਿਲਾ ਅਤੇ ਬਾਲ ਵਿਕਾਸ ਮੰਤਰਾਲੇ ਨੇ ਮਨੁੱਖੀ ਸੰਸਾਧਨ ਵਿਕਾਸ ਮੰਤਰਾਲੇ ਨੂੰ ਸਕੂਲਾਂ ਵਿੱਚ ਸਰੀਰਕ ਸਜ਼ਾ ਨੂੰ ਖ਼ਤਮ ਕਰਨ ਲਈ , ਦਿਸ਼ਾ - ਨਿਰਦੇਸ਼ਾਂ ਨੂੰ ਵੱਡੇ ਪੱਧਰ ' ਤੇ ਜਾਰੀ ਕਰਨ ਅਤੇ ਉਨ੍ਹਾਂ ਨੂੰ ਲਾਗੂ ਕਰਨ ਲਈ ਕਿਹਾ।


    ਇਹ ਕਦਮ ਹਾਲ ਹੀ ਵਿੱਚ ਵਿਦਿਆਰਥਣਾਂ ਨਾਲ ਹੋਈ ਚਿੰਤਾਜਨਕ ਘਟਨਾ ਦੀ ਰੌਸ਼ਨੀ ਵਿੱਚ ਕੀਤਾ ਗਿਆ , ਜਿਸ ਵਿੱਚ ਉਨ੍ਹਾਂ ਨੂੰ ਘਰ ਦਾ ਕੰਮ ਪੂਰਾ ਨਾ ਕਰਨ ਕਰਕੇ ਸਕੂਲ ਵਿੱਚ ਸਜ਼ਾ ਵੱਜੋਂ ਸਰੀਰਕ ਸਜ਼ਾ ਦਿੱਤੀ ਗਈ । ਇਸ ਘਟਨਾ ਨੂੰ ਮੀਡੀਆ ਵਿੱਚ ਵੱਡੇ ਪੱਧਰ ' ਤੇ ਪ੍ਰਚਾਰਿਤ ਕੀਤਾ ਗਿਆ , ਜਿਸ ਕਰਕੇ ਸਕੂਲਾਂ ਵਿੱਚ ਦਿੱਤੀ ਜਾਂਦੀ ਸਰੀਰਕ ਸਜ਼ਾ ਵੱਲ ਲੋਕਾਂ ਦਾ ਧਿਆਨ ਖਿੱਚਿਆ ਗਿਆ।


    ਮਹਿਲਾ ਅਤੇ ਬਾਲ ਵਿਕਾਸ ਮੰਤਰਾਲੇ ਦੀ ਅਥਾਰਟੀ ਹੇਠ ਨੈਸ਼ਨਲ ਕਮਿਸ਼ਨ ਫ਼ਾਰ ਪ੍ਰੋਟੈਕਸ਼ਨ ਆਵ੍ ਚਾਇਲਡ ਰਾਇਟਸ ( ਐੱਨ . ਸੀ . ਪੀ . ਆਰ . ਸੀ .) ਵੱਲੋਂ ਸਕੂਲਾਂ ਵਿੱਚ ਸਰੀਰਕ ਸਜ਼ਾ ਖ਼ਤਮ ਕਰਨ ਲਈ ਹਦਾਇਤਾਂ ਜਾਰੀ ਕੀਤੀਆਂ ਜਾ ਚੁੱਕੀਆਂ ਹਨ।


    ਮਨੁੱਖੀ ਸੰਸਾਧਨ ਵਿਕਾਸ ਮੰਤਰੀ ਸ਼੍ਰੀ ਪ੍ਰਕਾਸ਼ ਜਾਵੇਡਕਰ ਨੂੰ ਲਿਖੀ ਚਿੱਠੀ ਵਿੱਚ ਸ੍ਰੀਮਤੀ ਮੇਨਿਕਾ ਸੰਜੇ ਗਾਂਧੀ ਨੇ ਉੱਤਰ ਪ੍ਰਦੇਸ਼ ਵਿੱਚ ਸਰੀਰਕ ਸਜ਼ਾ ਦੀ ਇਸ ਚਿੰਤਾਜਨਕ ਘਟਨਾ ' ਤੇ ਦੁੱਖ ਦਾ ਪ੍ਰਗਟਾਵਾ ਕੀਤਾ। ਸ੍ਰੀਮਤੀ ਮੇਨਿਕਾ ਸੰਜੇ ਗਾਂਧੀ ਨੇ ਕਿਹਾ ਕਿ ਆਰ . ਟੀ . ਈ . ਐਕਟ ਦੀ ਦਫ਼ਾ 17 ਦੇ ਅੰਤਰਗਤ ਸਰੀਰਕ ਸਜ਼ਾ ' ਤੇ ਪਾਬੰਦੀ ਲਗਾਈ ਗਈ ਹੈ। ਉਨ੍ਹਾਂ ਨੇ ਮਨੁੱਖੀ ਸੰਸਾਧਨ ਵਿਕਾਸ ਮੰਤਰਾਲੇ ਨੂੰ ਅਪੀਲ ਕੀਤੀ ਕਿ ਸਰਕਾਰੀ ਅਤੇ ਇਸ ਦੇ ਨਾਲ - ਨਾਲ ਨਿੱਜੀ ਸਕੂਲਾਂ ਨੂੰ ਉਚਿਤ ਢੰਗ ਨਾਲ ਤਾਕੀਦ ਕੀਤੀ ਜਾਵੇ ਕਿ ਉਹ ਇਨ੍ਹਾਂ ਦਿਸ਼ਾ - ਨਿਰਦੇਸ਼ਾਂ ਦੀ ਸਖ਼ਤੀ ਨਾਲ ਪਾਲਣਾ ਨੂੰ ਯਕੀਨੀ ਬਣਾਉਣ।


    ਸਰੀਰਕ ਸਜ਼ਾ ਜਾਂ ਬਾਲ ਉਤਪੀੜਨ ਦੇ ਮਾਮਲੇ ਵਿੱਚ ਤੁਰੰਤ ਕਾਰਵਾਈ ਕਰਨ ਲਈ ਇਨ੍ਹਾਂ ਦਿਸ਼ਾ - ਨਿਰਦੇਸ਼ਾਂ ਅਨੁਸਾਰ ਵਿਸ਼ੇਸ਼ ਨਿਗਰਾਨੀ ਸੈੱਲ ਬਣਾਉਣ ਦੀ ਵਿਵਸਥਾ ਹੈ। ਉਨ੍ਹਾਂ ਨੇ ਇਹ ਵੀ ਸੁਝਾਅ ਦਿੱਤਾ ਕਿ ਕਾਰਪੋਰਲ ਪੁਨਿਸ਼ਮੈਂਟ ਮੌਨੀਟਰਿੰਗ ਸੈੱਲਜ਼ ( ਸੀ . ਪੀ . ਐੱਮ . ਸੀ .) ਨੂੰ ਸਰੀਰਕ ਸਜ਼ਾ ਨਾਲ ਸਬੰਧਤ ਮਾਮਲੇ ਦੀ ਸ਼ਿਕਾਇਤ ਘਟਨਾ ਵਾਪਰਨ ਤੋਂ 48 ਘੰਟੇ ਦੇ ਅੰਦਰ - ਅੰਦਰ ਸੁਣਨੀ ਚਾਹੀਦੀ ਹੈ। ਦਿਸ਼ਾ - ਨਿਰਦੇਸ਼ਾਂ ਵਿੱਚ ਇਹ ਵੀ ਸੁਝਾਅ ਦਿੱਤਾ ਗਿਆ ਹੈ ਕਿ ਸਕੂਲ ਮਾਸਟਰ ਲਿਖਤੀ ਰੂਪ ਵਿੱਚ ਇਹ ਇਕਰਾਰਨਾਮਾ ਦੇਣ ਕਿ ਉਹ ਅਜਿਹੀ ਕਿਸੇ ਵੀ ਗਤੀਵਿਧੀ ਵਿੱਚ ਸ਼ਾਮਿਲ ਨਹੀਂ ਹੋਣਗੇ ਜਿਸ ਨੂੰ ਸਰੀਰਕ ਸਜ਼ਾ , ਮਾਨਸਿਕ ਪ੍ਰੇਸ਼ਾਨੀ ਜਾਂ ਭੇਦ - ਭਾਵ ਮੰਨਿਆ ਜਾਵੇ। ਇਸ ਵਿੱਚ ਇਹ ਵੀ ਕਿਹਾ ਗਿਆ ਹੈ ਕਿ ਸਕੂਲ ਸਰੀਰਕ ਸਜ਼ਾ , ਮਾਨਸਿਕ ਪ੍ਰੇਸ਼ਾਨੀ ਅਤੇ ਭੇਦ - ਭਾਵ ਦੀ ਸਲਾਨਾ ਸਮਾਜਿਕ ਆਡਿਟ ਜ਼ਰੂਰ ਕਰਵਾਉਣ। ਕਾਰਪੋਰਲ ਪੁਨਿਸ਼ਮੈਂਟ ਬਾਰੇ ਐੱਨ . ਸੀ . ਪੀ . ਸੀ . ਆਰ . ਦੀਆਂ ਹਦਾਇਤਾਂ


    http://www.ncpcr.gov.in/showfile.php?lang=1&level=1&&sublinkid=234&lid=153 ' ਤੇ ਮੌਜੂਦ ਹਨ।


    

    
    (Release ID: 1482871) Visitor Counter : 2