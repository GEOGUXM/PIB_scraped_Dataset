      ਵਿੱਤ ਮੰਤਰਾਲਾ

      ਵਿੱਤ ਮੰਤਰੀ ਨੇ 2.5 ਤੋਂ 5 ਲੱਖ ਦਰਮਿਆਨ ਵਿਅਕਤੀਗਤ ਆਮਦਨ 'ਤੇ ਕਰ ਦਰ 10 ਤੋਂ 5 % ਘਟਾਈ
      Posted On: 02 FEB 2017 11:53AM by PIB Chandigarh


    Finance Minister reduces the tax rate from 10 to 5 per cent for individual income between Rs 2.5 to Rs 5 lakh.


    
    Finance Minister appeals to all citizens to contribute to Nation Building by making a small payment of 5 per cent tax if their income is falling in this slab.
    
    A simple one- page Income Tax Return form for the category of individuals having taxable income upto Rs 5 lakhs other than business income

    ਵਿੱਤ ਮੰਤਰੀ ਨੇ 2.5 ਤੋਂ 5 ਲੱਖ ਦਰਮਿਆਨ ਵਿਅਕਤੀਗਤ ਆਮਦਨ ' ਤੇ ਕਰ ਦਰ 10 ਤੋਂ 5 % ਘਟਾਈ



    ਵਿੱਤ ਮੰਤਰੀ ਨੇ 5 ਲੱਖ ਰੁਪਏ ਤਕ ਦੀ ਸਭ ਤੋਂ ਹੇਠਲੀ ਸਲੈਬ ਤਹਿਤ ਆਉਂਦੇ ਸਾਰੇ ਨਾਗਰਿਕਾਂ ਨੂੰ 5 % ਟੈਕਸ ਦੀ ਛੋਟੀ ਜਿਹੀ ਅਦਾਇਗੀ ਕਰਕੇ ਰਾਸ਼ਟਰ ਨਿਰਮਾਣ ਵਿੱਚ ਯੋਗਦਾਨ ਪਾਉਣ ਦੀ ਅਪੀਲ ਕੀਤੀ


    ਬਿਜ਼ਨਸ ਆਮਦਨ ਤੋਂ ਬਿਨਾਂ 5 ਲੱਖ ਰੁਪਏ ਤੱਕ ਦੀ ਕਰ ਯੋਗ ਆਮਦਨ ਵਾਲੇ ਵਿਅਕਤੀਗਤ ਕਰਦਾਤਾਵਾਂ ਲਈ ਸਿਰਫ਼ ਇੱਕ ਪੰਨੇ ਦਾ ਸਧਾਰਨ ਆਮਦਨ ਕਰ ਰਿਟਰਨ ਫ਼ਾਰਮ ਹੋਵੇਗਾ


    ਕੇਂਦਰੀ ਵਿੱਤ ਮੰਤਰੀ ਸ਼੍ਰੀ ਅਰੁਣ ਜੇਟਲੀ ਨੇ 2.5 ਲੱਖ ਤੋਂ 5 ਲੱਖ ਰੁਪਏ ਦੀ ਆਮਦਨ ' ਤੇ ਕਰ ਦੀ ਮੌਜੂਦਾ 10 % ਦਰ ਨੂੰ ਘਟਾ ਕੇ 5 % ਕਰ ਦਿੱਤਾ ਹੈ। ਇਸ ਨਾਲ ਜ਼ੀਰੋ ਤੋਂ 5 ਲੱਖ ਦੀ ਆਮਦਨ ਤੋਂ ਹੇਠਲੇ ਸਾਰੇ ਵਿਅਕਤੀਆਂ ਨੂੰ ਆਮਦਨ ਟੈਕਸ ਵਿੱਚ ਰਾਹਤ ਮਿਲੇਗੀ ਜਾਂ ਉਨ੍ਹਾਂ ਦੀ ਮੌਜੂਦਾ ਦੇਣਦਾਰੀ ਵਿੱਚ 50 % ਦੀ ਛੋਟ ਰਹੇਗੀ।



    ਸੰਸਦ ਵਿੱਚ ਅੱਜ ਆਮ ਬਜਟ 2017-18 ਪੇਸ਼ ਕਰਦਿਆਂ , ਕੇਂਦਰੀ ਵਿੱਤ ਮੰਤਰੀ ਸ਼੍ਰੀ ਅਰੁਣ ਜੇਟਲੀ ਨੇ ਕਿਹਾ ਕਿ ਆਮਦਨ ਟੈਕਸ ਦਾ ਵਜ਼ਨ ਮੁੱਖ ਤੌਰ ' ਤੇ ਮੌਜੂਦਾ ਇਮਾਨਦਾਰ ਕਰਦਾਤਾਵਾਂ ਅਤੇ ਤਨਖ਼ਾਹਾਂ ਲੈਣ ਵਾਲੇ ਮੁਲਾਜ਼ਮਾਂ ਜਿਹੜੇ ਆਪਣੀ ਆਮਦਨ ਸਹੀ ਰੂਪ ਵਿੱਚ ਜ਼ਾਹਰ ਕਰਦੇ ਹਨ , ' ਤੇ ਹੁੰਦਾ ਹੈ। ਇਸ ਕਰਕੇ , ਨੋਟਬੰਦੀ ਤੋਂ ਬਾਅਦ , ਇਹ ਇਸ ਵਰਗ ਦੇ ਲੋਕਾਂ ਉਤੇ ਟੈਕਸ ਦਾ ਭਾਰ ਘਟਾਉਣ ਦੀ ਉਚਿਤ ਮਨਸ਼ਾ ਨਾਲ ਕੀਤਾ ਗਿਆ ਹੈ। ਵਿੱਤ ਮੰਤਰੀ ਨੇ ਹੋਰ ਕਿਹਾ , ਜੇ ਟੈਕਸ ਦੀ ਹੇਠਲੀ ਸਲੈਬ ਦੀ ਦਰ ਨਾਮਮਾਤਰ ਰੱਖੀ ਜਾਵੇ , ਤਾਂ ਹੋਰ ਬਹੁਤ ਸਾਰੇ ਲੋਕ ਟੈਕਸ ਜਾਲ ( Net ) ਵਿੱਚ ਆਉਣ ਨੂੰ ਤਰਜੀਹ ਦੇਣਗੇ। ਵਿੱਤ ਮੰਤਰੀ ਨੇ ਭਾਰਤ ਦੇ ਸਾਰੇ ਨਾਗਰਿਕਾਂ ਨੂੰ ਅਪੀਲ ਕੀਤੀ ਕਿ ਜੇ ਉਨ੍ਹਾਂ ਦੀ ਆਮਦਨ 2.5 ਲੱਖ ਰੁਪਏ ਤੋਂ ਲੈ ਕੇ 5 ਲੱਖ ਰੁਪਏ ਤਕ ਦੀ ਸਭ ਤੋਂ ਹੇਠਲੀ ਸਲੈਬ ਤਹਿਤ ਆਉਂਦੀ ਹੈ ਤਾਂ ਉਹ 5 % ਟੈਕਸ ਦੀ ਛੋਟੀ ਜਿਹੀ ਅਦਾਇਗੀ ਕਰਦੇ ਹੋਏ ਰਾਸ਼ਟਰ ਨਿਰਮਾਣ ਵਿੱਚ ਹਿੱਸੇਦਾਰ ਬਣਨ।


    ਵਿੱਤ ਮੰਤਰੀ ਸ਼੍ਰੀ ਅਰੁਣ ਜੇਟਲੀ ਨੇ ਕਿਹਾ ਕਿ ਸਰਕਾਰ ਕਰ ਦੇ ਦਾਇਰੇ ਵਿੱਚ ਅਜਿਹੇ ਹੋਰ ਲੋਕਾਂ ਨੂੰ ਲਿਆਉਣ ਦੀ ਕੋਸ਼ਿਸ਼ ਕਰ ਰਹੀ ਹੈ ਜਿਹੜੇ ਟੈਕਸ ਅਦਾ ਕਰਨ ਤੋਂ ਟਲਦੇ ਹਨ। ਇਸ ਕਰਕੇ , ਕਰ ਦਾਇਰੇ ਨੂੰ ਵਧਾਉਣ ਲਈ ਬਿਜ਼ਨਸ ਆਮਦਨ ਤੋਂ ਬਿਨਾਂ 5 ਲੱਖ ਰੁਪਏ ਤੱਕ ਦੀ ਕਰ ਯੋਗ ਆਮਦਨ ਵਾਲੇ ਕਰਦਾਤਾਵਾਂ ਲਈ ਆਮਦਨ ਕਰ ਰਿਟਰਨ ਦੇ ਰੂਪ ਵਿੱਚ ਭਰੇ ਜਾਣ ਲਈ ਸਿਰਫ਼ ਇੱਕ ਪੰਨੇ ਦਾ ਫ਼ਾਰਮ ਪੇਸ਼ ਕਰਨ ਦਾ ਫ਼ੈਸਲਾ ਲਿਆ ਗਿਆ ਹੈ। ਇਸ ਤੋਂ ਇਲਾਵਾ , ਇਸ ਸ਼੍ਰੇਣੀ ਦੇ ਕਿਸੇ ਵੀ ਵਿਅਕਤੀ ਜੋ ਪਹਿਲੀ ਵਾਰ ਆਮਦਨ ਕਰ ਰਿਟਰਨ ਭਰਦਾ ਹੈ , ਨੂੰ ਪਹਿਲੇ ਸਾਲ ਵਿੱਚ ਉਦੋਂ ਤਕ ਕਿਸੇ ਵੀ ਜਾਂਚ ਦਾ ਸਾਹਮਣਾ ਨਹੀਂ ਕਰਨਾ ਪਵੇਗਾ , ਜਦੋਂ ਤਕ ਉਸ ਦੀ ਵੱਡੀ ਰਕਮ ਦੇ ਲੈਣ - ਦੇਣ ਬਾਰੇ ਵਿਭਾਗ ਕੋਲ ਖ਼ਾਸ ਸੂਚਨਾ ਉਪਲੱਬਧ ਨਹੀਂ ਹੁੰਦੀ।


    ਆਪਣੇ ਬਜਟ ਭਾਸ਼ਣ ਵਿੱਚ , ਵਿੱਤ ਮੰਤਰੀ ਨੇ ਹੋਰ ਕਿਹਾ ਕਿ ਦੂਹਰੇ ਲਾਭ ਨੂੰ ਰੋਕਣ ਲਈ ਲਾਭਪਾਤਰੀਆਂ ਦੇ ਇਸ ਸਮੂਹ ਨੂੰ ਉਪਲੱਬਧ ਛੋਟ ਦੇ ਮੌਜੂਦਾ ਲਾਭ ਨੂੰ ਘਟਾ ਕੇ 2500 ਰੁਪਏ ਕੀਤਾ ਜਾ ਰਿਹਾ ਹੈ , ਜੋ 3.5 ਲੱਖ ਰੁਪਏ ਤਕ ਦੀ ਸਲਾਨਾ ਆਮਦਨ ਵਾਲੇ ਕਰਦਾਤਾਵਾਂ ਲਈ ਹੀ ਉਪਲੱਬਧ ਹੈ। ਇਨ੍ਹਾਂ ਦੋਹਾਂ ਉਪਾਵਾਂ ਦਾ ਸੰਯੁਕਤ ਪ੍ਰਭਾਵ ਇਹ ਹੋਵੇਗਾ ਕਿ ਪ੍ਰਤੀ ਸਾਲ 3 ਲੱਖ ਰੁਪਏ ਤਕ ਦੀ ਆਮਦਨ ਵਾਲੇ ਵਿਅਕਤੀਆਂ ਲਈ ਕਰ ਦੇਣਦਾਰੀ ਜ਼ੀਰੋ ਹੋਵੇਗੀ ਅਤੇ 3 ਲੱਖ ਰੁਪਏ ਤੋਂ ਲੈ ਕੇ 3.50 ਲੱਖ ਰੁਪਏ ਤਕ ਦੀ ਆਮਦਨ ਵਾਲੇ ਵਿਅਕਤੀਆਂ ਲਈ ਕਰ ਦੇਣਦਾਰੀ ਮਾਤਰ 2500 ਰੁਪਏ ਹੋਵੇਗੀ।


    ਕਿਉਂਕਿ 5 ਲੱਖ ਰੁਪਏ ਦੀ ਆਮਦਨ ਵਾਲੇ ਕਰਦਾਤਾਵਾਂ ਦੀ ਕਰ ਦੇਣਦਾਰੀ ਘਟਾ ਕੇ ਅੱਧੀ ਕੀਤੀ ਜਾ ਰਹੀ ਹੈ , ਅਤੇ ਬਾਅਦ ਦੀਆਂ ਸਲੈਬਾਂ ਵਿੱਚ ਆਉਣ ਵਾਲੇ ਕਰਦਾਤਾਵਾਂ ਦੀਆਂ ਸਾਰੀਆਂ ਸ਼੍ਰੇਣੀਆਂ ਨੂੰ ਵੀ ਪ੍ਰਤੀ ਵਿਅਕਤੀ 12,500 ਰੁਪਏ ਦਾ ਇੱਕ ਬਰਾਬਰ ਲਾਭ ਮਿਲੇਗਾ। ਇਸ ਉਪਾਅ ਦੇ ਫ਼ਲਸਰੂਪ ਪਹਿਲਾਂ ਨਿਰਧਾਰਤ ਕੀਤੀ ਜਾ ਰਹੀ ਕਰ ਰਾਸ਼ੀ 15, 500 ਕਰੋੜ ਰੁਪਏ ਬਣਦੀ ਹੈ।


    ਇਸ ਰਾਹਤ ਕਾਰਨ ਹੋਣ ਵਾਲੇ ਮਾਲੀਆ ਨੁਕਸਾਨ ਦੇ ਕੁਝ ਭਾਗ ਦੀ ਭਰਪਾਈ ਲਈ ਉਨ੍ਹਾਂ ਕਰਦਾਤਾਵਾਂ ਉੱਤੇ ਕਰ ਦਾ 10 % ਜ਼ਿਆਦਾ ਭਾਰ ਸਰਚਾਰਜ ਦੇ ਰੂਪ ਵਿੱਚ ਪਾਉਣ ਦਾ ਪ੍ਰਸਤਾਵ ਲਿਆਂਦਾ ਗਿਆ ਹੈ ਜਿਨ੍ਹਾਂ ਦੀ ਸਲਾਨਾ ਕਰ ਯੋਗ ਆਮਦਨ 50 ਲੱਖ ਰੁਪਏ ਤੋਂ ਲੈ ਕੇ 1 ਕਰੋੜ ਰੁਪਏ ਤੱਕ ਹੈ। ਇਸ ਨਾਲ ਸਰਕਾਰ ਨੂੰ 2,700 ਕਰੋੜ ਰੁਪਏ ਦਾ ਵਾਧੂ ਮਾਲੀਆ ਪ੍ਰਾਪਤ ਹੋਣ ਦੀ ਸੰਭਾਵਨਾ ਹੈ।


    ਵਿੱਤ ਮੰਤਰੀ ਨੇ ਕਿਹਾ ਕਿ ਛੋਟਾਂ ਆਦਿ ਲਈ ਸਿੱਧੇ ਟੈਕਸ ਪ੍ਰਸਤਾਵਾਂ ਦੇ ਨਤੀਜੇ ਵਜੋਂ 22,700 ਕਰੋੜ ਰੁਪਏ ਦੇ ਮਾਲੀਏ ਦਾ ਨੁਕਸਾਨ ਹੋਵੇਗਾ ਪਰ ਵਾਧੂ ਸਰੋਤ ਜੁਟਾਉਣ ਦੇ ਪ੍ਰਸਤਾਵ ਨਾਲ ਪ੍ਰਾਪਤ ਹੋਣ ਵਾਲੇ 2,700 ਕਰੋੜ ਦੇ ਮਾਲੀਏ ਦੀ ਗਿਣਤੀ ਤੋਂ ਬਾਅਦ , ਸਿੱਧੇ ਟੈਕਸ ਦਾ ਸ਼ੁਧ ਮਾਲੀਆ ਨੁਕਸਾਨ 20,000 ਕਰੋੜ ਰਹਿ ਜਾਵੇਗਾ।


    *****


    

    

    

    
    (Release ID: 1481928) Visitor Counter : 3