      ਪ੍ਰਧਾਨ ਮੰਤਰੀ ਦਫਤਰ

      ਸ੍ਰੀ ਲੰਕਾ ਦੇ ਵਿਦੇਸ਼ ਮੰਤਰੀ ਨੇ ਪ੍ਰਧਾਨ ਮੰਤਰੀ ਨਾਲ ਮੁਲਾਕਾਤ ਕੀਤੀ
      Posted On: 14 FEB 2017 5:38PM by PIB Chandigarh


    Call on PM by External Affairs Minister of Sri Lanka


    ਸ੍ਰੀ ਲੰਕਾ ਦੇ ਵਿਦੇਸ਼ ਮੰਤਰੀ ਨੇ ਪ੍ਰਧਾਨ ਮੰਤਰੀ ਨਾਲ ਮੁਲਾਕਾਤ ਕੀਤੀ

    
    ਸ੍ਰੀ ਲੰਕਾ ਦੇ ਵਿਦੇਸ਼ ਮੰਤਰੀ ਸ੍ਰੀ ਮੰਗਲਾ ਸਮਰਵੀਰਾ ( Mangala Samaraweera ) ਨੇ ਪ੍ਰਧਾਨ ਮੰਤਰੀ ਸ੍ਰੀ ਨਰੇਂਦਰ ਮੋਦੀ ਨਾਲ ਮੁਲਾਕਾਤ ਕੀਤੀ ।
    ਪ੍ਰਧਾਨ ਮੰਤਰੀ ਨੇ ਸ੍ਰੀ ਲੰਕਾ ਵਿੱਚ ਚੋਣਾਂ ਸਫਲਤਾਪੂਰਬਕ ਪੂਰਾ ਹੋਣ ' ਤੇ ਉਥੋਂ ਦੇ ਨਾਗਰਿਕਾਂ ਦੀ ਸਰਾਹਨਾ ਕੀਤੀ। ਇਨ੍ਹਾਂ ਚੋਣਾਂ ਵਿੱਚ ਦੱਖਣੀ ਏਸ਼ੀਆ ਸਮੇਤ ਪੂਰੇ ਵਿਸ਼ਵ ਨੇ ਕਾਫੀ ਰੁਚੀ ਦਿਖਾਈ ਸੀ। ਉਨਾਂ ਨੇ ਚੋਣਾਂ ਵਿੱਚ ਸ਼ਾਨਦਾਰ ਜਿੱਤ ਪ੍ਰਾਪਤ ਕਰਨ ਲਈ ਰਾਸ਼ਟਰਪਤੀ ਸਿਰੀਸੇਨਾ ( Sirisena ) ਅਤੇ ਪ੍ਰਧਾਨ ਮੰਤਰੀ ਵਿਕਰਮਸਿੰਘੇ ( Wickremesinghe ) ਨੂੰ ਵਧਾਈ ਦਿੱਤੀ। ਲੋਕਾਂ ਨੇ ਆਪਣਾ ਵੋਟ ਸ੍ਰੀ ਲੰਕਾ ਵਿੱਚ ਏਕਤਾ ਅਤੇ ਬਦਲਾਓ ਲਈ ਦਿੱਤਾ। ਉਨ੍ਹਾਂ ਨੇ ਉਮੀਦ ਪ੍ਰਗਟ ਕੀਤੀ ਕਿ ਰਾਸ਼ਟਰਪਤੀ ਸਿਰੀਸੇਨਾ ਦੀ ਜਿੱਤ ਨਾਲ ਸ੍ਰੀ ਲੰਕਾ ਵਿੱਚ ਸ਼ਾਂਤੀ ਅਤੇ ਵਿਕਾਸ ਨੂੰ ਹੁਲਾਰਾ ਮਿਲੇਗਾ ਅਤੇ ਇਸ ਦੇ ਨਾਲ ਹੀ ਸਾਡੇ ਖੇਤਰ ਵਿੱਚ ਸ਼ਾਂਤੀ ਅਤੇ ਪ੍ਰਗਤੀ ਵੀ ਦੇਖਣ ਨੂੰ ਮਿਲੇਗੀ। ਸ੍ਰੀ ਲੰਕਾ ਨੂੰ ਇੱਕ ਸੱਚਾ ਕਰੀਬੀ ਪੜੌਸੀ ਅਤੇ ਮਿੱਤਰ ਕਰਾਰ ਦਿੰਦੇ ਹੋਏ ਪ੍ਰਧਾਨ ਮੰਤਰੀ ਨੇ ਸ੍ਰੀ ਲੰਕਾਈ ਸਰਕਾਰ ਅਤੇ ਉਥੋ ਦੇ ਲੋਕਾਂ ਦੀ ਉਮੀਦਾਂ ਨੂੰ ਪੂਰਾ ਕਰਨ ਦੇ ਭਾਰਤ ਦੀ ਤਰਫੋਂ ਸਮਰਥਨ ਅਤੇ ਸਹਿਯੋਗ ਜਾਰੀ ਰੱਖਣ ਦਾ ਭਰੋਸਾ ਦਿੱਤਾ।
    ਪ੍ਰਧਾਨ ਮੰਤਰੀ ਨੇ ਕਿਹਾ , " ਚੁੱਕੇ ਗਏ ਕੁਝ ਕਦਮ ਹੀ ਕਿਸੇ ਦੀ ਦਿਸ਼ਾ ਦੇ ਬਾਰੇ ਵਿੱਚ ਸਾਫ ਸੰਕੇਤ ਦੇਣ ਲੱਗਦੇ ਹਨ।" ਉਨ੍ਹਾਂ ਨੇ ਸ੍ਰੀ ਲੰਕਾਈ ਲੀਡਰਸ਼ਿਪ ਦੇ ਉਸ ਦ੍ਰਿਸ਼ਟੀਕੋਣ ਦੀ ਸਰਾਹਨਾ ਕੀਤੀ ਜਿਸ ਵਿੱਚ ਸਾਰਿਆ ਨੂੰ ਨਾਲ ਲੈ ਕੇ ਚਲਣ ਵਾਲੀ "ਸਹੀ ਅਰਥਾ ਵਿੱਚ ਸ੍ਰੀ ਲੰਕਾਈ ਸਰਕਾਰ" ਦੀ ਝਲਕ ਹੈ। ਉਨ੍ਹਾਂ ਨੇ ਸ੍ਰੀ ਲੰਕਾ ਵਿੱਚ ਸੁਲ੍ਹਾ , ਸਮਾਂਵੇਸ਼ ਅਤੇ ਭਾਗੀਦਾਰੀ ਦੇ ਲਈ ਨਵੀਂ ਸਰਕਾਰ ਦੁਆਰਾ ਚੁੱਕੇ ਗਏ ਸ਼ੁਰੂਆਤੀ ਕਦਮਾਂ ਨੂੰ ਵੀ ਸਰਾਹਿਆ।
    ਪ੍ਰਧਾਨ ਮੰਤਰੀ ਨੇ ਰਾਸ਼ਟਰਪਤੀ ਸਿਰੀਸੇਨਾ ਦੁਆਰਾ ਭਾਰਤ ਵਿੱਚ ਆਉਣ ਦਾ ਸੱਦਾ ਸਵੀਕਾਰ ਕਰਨ ਲਈ ਉਨ੍ਹਾਂ ਦਾ ਧੰਨਵਾਦ ਕੀਤਾ ਅਤੇ ਜਲਦ ਹੀ ਉਨ੍ਹਾਂ ਦਾ ਭਾਰਤ ਵਿੱਚ ਸਵਾਗਤ ਕਰਨ ਦੀ ਉਮੀਦ ਜਤਾਈ । ਉਨ੍ਹਾਂ ਨੇ ਆਪਸੀ ਸੁਵਿਧਾਜਨਕ ਸਮੇਂ ਸ੍ਰੀ ਲੰਕਾ ਦੇ ਦੌਰੇ ਦਾ ਸੱਦਾ ਵੀ ਸਵੀਕਾਰ ਕੀਤਾ।
    .
    *****
    
    
    
    
    (Release ID: 1482684) Visitor Counter : 2