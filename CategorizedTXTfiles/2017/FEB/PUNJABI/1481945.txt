      ਵਿੱਤ ਮੰਤਰਾਲਾ

      ਵਿੱਤ ਮੰਤਰੀ ਨੇ ਛੋਟੇ ਕਰਦਾਤਾਵਾਂ ਲਈ ਟੈਕਸ ਦਰਾਂ ਵਿੱਚ ਕਟੌਤੀ ਦੇ ਨਾਲ ਆਮ ਬਜਟ 2017-18 ਵਿੱਚ ਮਾਲੀਆ ਜੁਟਾਉਣ ਦੇ ਅਨੇਕ ਕਦਮਾਂ ਦੀ ਘੋਸ਼ਣਾ ਕੀਤੀ
      Posted On: 02 FEB 2017 12:44PM by PIB Chandigarh


    Finance Minister announces several measures for revenue mobilization in the General Budget 2017-18 along with a reduction in tax rates for small tax payers


    ਵਿੱਤ ਮੰਤਰੀ ਨੇ ਛੋਟੇ ਕਰਦਾਤਾਵਾਂ ਲਈ ਟੈਕਸ ਦਰਾਂ ਵਿੱਚ ਕਟੌਤੀ ਦੇ ਨਾਲ ਆਮ ਬਜਟ 2017-18 ਵਿੱਚ ਮਾਲੀਆ ਜੁਟਾਉਣ ਦੇ ਅਨੇਕ ਕਦਮਾਂ ਦੀ ਘੋਸ਼ਣਾ ਕੀਤੀ

    

    ਛੋਟੇ ਕਰਦਾਤਾਵਾਂ ਨੂੰ ਵੱਡੀ ਰਾਹਤ ਦਿੰਦੇ ਹੋਏ ਅਤੇ ਹੋਰ ਜ਼ਿਆਦਾ ਲੋਕਾਂ ਨੂੰ ਕਰ ਦੇ ਦਾਇਰੇ ਵਿੱਚ ਲਿਆਉਣ ਲਈ ਕੇਂਦਰੀ ਵਿੱਤ ਮੰਤਰੀ ਸ੍ਰੀ ਅਰੁਣ ਜੇਟਲੀ ਨੇ 2.5 ਲੱਖ ਰੁਪਏ ਅਤੇ 5 ਲੱਖ ਰੁਪਏ ਦੇ ਵਿਚਕਾਰ ਦੀ ਵਿਅਕਤੀਗਤ ਆਮਦਨ ' ਤੇ ਟੈਕਸ ਦਰਾਂ ਨੂੰ 10 % ਤੋਂ ਘਟਾ ਕੇ 5 % ਦੇ ਪੱਧਰ ' ਤੇ ਲਿਆਉਣ ਦੀ ਘੋਸ਼ਣਾ ਕੀਤੀ ਹੈ। ਇਸ ਕਦਮ ਦੇ ਕਾਰਨ ਖਾਤੇ ਵਿੱਚ ਕਰ ਦੀ ਪਹਿ ਲਾਂ ਤੋਂ ਹੀ ਕੁੱਲ ਰਾਸ਼ੀ 15.500 ਕਰੋੜ ਰੁਪਏ ਬਣਦੀ ਹੈ। ਵਿੱਤ ਮੰਤਰੀ ਨੇ ਬਜਟ 201 7 -1 8 ਵਿੱਚ ਸੰਸਾਧਨ ਜੁਟਾਉਣ ਲਈ ਕਈ ਕਦਮਾਂ ਦੀ ਘੋਸ਼ਣਾ ਕੀਤੀ ਹੈ।
    ਅੱਜ ਸੰਸਦ ਵਿੱਚ ਆਮ ਬਜਟ 2017-18 ਪੇਸ਼ ਕਰਦੇ ਹੋਏ ਕੇਂਦਰੀ ਵਿੱਤ ਮੰਤਰੀ ਨੇ ਨਿਮਨਲਿਖਤ ਕਦਮ ਪ੍ਰਸਤਾਵਿਤ ਕੀਤੇ :
    1 . ਆਮਦਨ ਕਰ ਅਧਿਨਿਯਮ ਦੀ ਧਾਰਾ 115 ਬੀਬੀਡੀਏ ਦੇ ਪ੍ਰਬੰਧਾਂ ਨੂੰ ਵਿਸਤ੍ਰਿਤ ਕੀਤੇ ਜਾਣ ਦਾ ਪ੍ਰਸਤਾਵ ਹੈ , ਜਿਸ ਵਿੱਚ ਧਾਰਾ 12 ਏਏ ਦੇ ਅੰਤਰਗਤ ਜਾਂ ਧਾਰਾ 10 ( 23 ਸੀ) ਦੇ ਰੈਫਰ ਰਜਿਸਟਰਡ ਘਰੇਲੂ ਕੰਪਨੀਆਂ ਜਾਂ ਟਰੱਸਟ ਜਾਂ ਸੰਸਥਾ ਜਾਂ ਫੰਡ ਨੂੰ ਛੱਡ ਕੇ ਸਾਰੇ ਨਾਗਰਿਕਾਂ ਦੇ ਮਾਮਲੇ ਵਿੱਚ ਲਾਭਾਂਸ਼ ਕਰ ਦੇ 10 ਲੱਖ ਰੁਪਏ ਤੋਂ ਜ਼ਿਆਦਾ ਹੋਣ ' ਤੇ 10 % ਦੀ ਦਰ ਨਾਲ ਕਰ ਲਗਾਉਣਾ ਦਾ ਪ੍ਰਬੰਧ ਹੈ। ਇਸ ਸਮੇਂ ਇਹ ਪ੍ਰਬੰਧ ਕੇਵਲ ਵਿਅਕਤੀਆਂ , ਹਿੰਦੂ ਅਣਵੰਡੇ ਪਰਿਵਾਰ ( HUF ) ਅਤੇ ਫਰਮਾਂ ' ਤੇ ਲਾਗੂ ਹੈ।
    2 . ਆਮਦਨ ਕਰ ਅਧਿਨਿਯਮ ਦੀ ਧਾਰਾ 56 ਦਾ ਘੇਰਾ ਹੋਰ ਵਧਾਉਣਾ ਤੇ ਉਸ ਅਧੀਨ ਅਜਿਹੀ ਵਿਵਸਥਾ ਕਰਨਾ ਕਿ ਜੇ ਕਿਸੇ ਵਿਅਕਤੀ ਨੂੰ ਕਿਸੇ ਤਰ੍ਹਾਂ ਦੀ ਛੋਟ ਜਾਂ ਰਿਆਇਤ ਹਾਲ ਹੈ ਅਤੇ ਉਹ ਬਿਨਾ ਸੋਚੇ-ਸਮਝੇ ਜਾਂ ਅਣਉਚਿਤ ਵਿਚਾਰ ਨਾਲ ਕੋਈ ਧਨ, ਅਚੱਲ ਸੰਪਤੀ ਜਾਂ ਵਰਣਿਤ ਚੱਲ ਸੰਪਤੀ ਹਾਸਲ ਕਰਦਾ ਹੈ ਤਾਂ ਉਹ ਉਸ ਹਾਲਤ ਵਿੱਚ ਟੈਕਸਯੋਗ ਹੋਵੇਗੀ ਜੇ ਉਸ ਦੀ ਕੀਮਤ 50,000 ਰੁਪਏ ਤੋਂ ਵੱਧ ਹੋਵੇਗੀ।

    3 . ਗੈਰ-ਹਵਾਲਾ ਇਕੁਇਟੀ ਸ਼ੇਅਰਾਂ ਨੂੰ ਟਰਾਂਸਫਰ ਕਰਨ ਦੇ ਮਾਮਲੇ ਵਿੱਚ , ਜਿੱਥੇ ਨਿਰਧਾਰਤ ਤਰੀਕੇ ਨਾਲ ਚੁਣਿਆ ਉਚਿਤ ਬਜ਼ਾਰ ਮੁੱਲ , ਪ੍ਰਾਪਤ-ਵਿਚਾਰ ਤੋਂ ਘੱਟ ਹੈ , ਇਸ ਤਰ੍ਹਾਂ ਦੇ ਉਚਿਤ ਬਜ਼ਾਰ ਮੁੱਲ ਨੂੰ ਪੂੰਜੀ ਫ਼ਾਇਦਿਆਂ ਦੀ ਗਿਣਤੀ ਕਰਨ ਦੇ ਮੰਤਵ ਲਈ ਵਿਚਾਰ ਦਾ ਅਨੁਮਾਨਿਤ ਮੁੱਲ ਸਮਝਿਆ ਜਾਵੇਗਾ।


    4 . 1 ਅਕਤੂਬਰ , 2004 ਤੋਂ ਬਾਦ ਹਾਸਲ ਸੂਚੀਬੱਧ ਸ਼ੇਅਰਾਂ ਦੇ ਤਬਾਦਲੇ ਦੇ ਮਾਮਲੇ ਵਿੱਚ ਹਾਸਲ ਲੰਮੇ ਸਮੇਂ ਦੇ ਪੂੰਜੀਗਤ ਫ਼ਾਇਦਿਆਂ ਵਿੱਚ ਛੋਟ ਉੱਤੇ ਕੁਝ ਬੰਦਿਸ਼ਾਂ ਲਗਾਈਆਂ ਗਈਆਂ ਹਨ।

    5 . ਜਿਹੜੇ ਵਿਅਕਤੀਆਂ ਦੀਆਂ ਖਾਤਾ-ਪੁਸਤਕਾਂ ਦੀ ਆੱਡਿਟ ਕੀਤੇ ਜਾਣ ਦੀ ਲੋੜ ਹੁੰਦੀ ਹੈ, ਉਨ੍ਹਾਂ ਤੋਂ ਇਲਾਵਾ ਕਿਸੇ ਅਜਿਹੇ ਵਿਅਕਤੀਗਤ ਜਾਂ ਐੱਚ.ਯੂ.ਐੱਫ਼ ਵੱਲੋਂ 5 ਫ਼ੀ ਸਦੀ ਦੀ ਦਰ ਉੱਤੇ ਟੀ.ਡੀ.ਐੱਸ. (ਸਰੋਤ ਉੱਤੇ ਟੈਕਸ ਕਟੌਤੀ) ਦੀ ਵਿਵਸਥਾ ਲਈ ਆਮਦਨ ਟੈਕਸ ਕਾਨੂੰਨ ਵਿੱਚ ਨਵੀਂ ਵਿਵਸਥਾ ਸ਼ੁਰੂ ਕੀਤੀ ਗਈ ਹੈ, ਜੋ ਪ੍ਰਤੀ ਮਹੀਨਾ 50,000 ਰੁਪਏ ਤੋਂ ਵੱਧ ਦੀ ਰਾਸ਼ੀ ਦੇ ਕਿਰਾਏ ਦਾ ਭੁਗਤਾਨ ਕਰ ਰਿਹਾ ਹੈ।

    6. ਟਰਾਂਸਫਰ ਕੀਮਤ ਵਿਵਸਥਾਵਾਂ ਨੂੰ ਓ.ਈ.ਸੀ.ਡੀ. ਟਰਾਂਸਫਰ ਕੀਮਤ ਨਿਰਦੇਸ਼ਾਂ ਅਤੇ ਬਿਹਤਰੀਨ ਅੰਤਰਰਾਸ਼ਟਰੀ ਅਭਿਆਸਾਂ ਦੀ ਸੇਧ ਵਿੱਚ ਲਿਆਉਣ ਲਈ ਇੱਕ ਨਵਾਂ ਸੈਕਸ਼ਨ ਸ਼ਾਮਲ ਕੀਤਾ ਜਾਵੇਗਾ, ਜਿਸ ਦੀ ਵਿਵਸਥਾ ਅਨੁਸਾਰ ਕਰਦਾਤਾ ਨੂੰ ਅਜਿਹੇ ਮਾਮਲਿਆਂ ਵਿੱਚ ਸੈਕੰਡਰੀ ਐਡਜਸਟਮੈਂਟ ਕਰਨੀ ਹੋਵੇਗੀ, ਜਿੱਥੇ ਟਰਾਂਸਫਰ ਕੀਮਤ ਵਿੱਚ ਮੁਢਲੀ ਐਡਜਸਟਮੈਂਟ ਕੀਤੀ ਗਈ ਹੈ। ਇਹ ਵਿਵਸਥਾ ਤਦ ਲਾਗੂ ਹੋਵੇਗੀ, ਜੇ ਮੁਢਲੀ ਐਡਜਸਟਮੈਂਟ ਇੱਕ ਕਰੋੜ ਰੁਪਏ ਤੋਂ ਵੱਧ ਹੋਵੇਗੀ ਅਤੇ ਐਡਜਸਟਮੈਂਟ ਕੀਤੀ ਵਾਧੂ ਰਕਮ ਨਿਰਧਾਰਤ ਸਮੇਂ ਅੰਦਰ ਭਾਰਤ ਨਹੀਂ ਲਿਆਂਦੀ ਗਈ ਹੋਵੇਗੀ।


    7 . ਮਹੀਨ ਪੂੰਜੀਕਰਨ ( thin capitalisation ) ਦੇ ਮੁੱਦੇ ਦਾ ਹੱਲ ਕਰਨ ਨੂੰ ਧਿਆਨ ਵਿੱਚ ਰੱਖਦਿਆਂ ਇੱਕ ਪ੍ਰਸਤਾਵ ਰੱਖਿਆ ਗਿਆ ਹੈ ਕਿ ਕਿਸੇ ਭਾਰਤੀ ਕੰਪਨੀ ਜਾਂ ਇੱਕ ਵਿਦੇਸ਼ੀ ਕੰਪਨੀ ਦੇ ਸਥਾਈ ਸੰਸਥਾਨ ਦੁਆਰਾ ਵਿਆਜ ਦਿੱਤਾ ਹੈ , ਨੂੰ ਕੁਝ ਸ਼ਰਤਾਂ ਨਾਲ ਆਪਣੇ ਟੈਕਸ ਯੋਗ ਲਾਭ ਵਿਸ਼ੇ ਦੀ ਗਣਨਾ ਵਿੱਚ ਕਟੌਤੀ ਦੇ ਰੂਪ ਵਿੱਚ ਮਨਜ਼ੂਰੀ ਨਹੀਂ ਦਿੱਤੀ ਜਾਵੇਗੀ ।

    8 . ਕਿਰਾਏ ਵਾਲੀ ਜਾਂ ਖੁਦ ਕਬਜ਼ੇ ਵਾਲੀ ਸੰਪਤੀ ਦੀ ਮੌਜੂਦਾ ਕਰ ਕਟੌਤੀ ਦੀ ਵਿਸੰਗਤੀ ਦਾ ਹੱਲ ਕਰਨ ਲਈ ਵੀ ਪ੍ਰਬੰਧ ਕੀਤੇ ਗਏ ਹਨ।
    9 . ਧਾਰਾ 12 ਏ ਤਹਿਤ ਰਜਿਸਟਰਡ ਜਾਂ ਧਾਰਾ 10 ( 23 ਸੀ) ਦੇ ਤਹਿਤ ਮਨਜ਼ੂਰ ਕਿਸੇ ਇਕਾਈ ਦੁਆਰਾ; ਧਾਰਾ 12 ਏ ਤਹਿਤ ਰਜਿਸਟਰਡ ਹੋਰ ਸੰਸਥਾ ਨੂੰ ਕੋਈ ਦਾਨ ਰਾਸ਼ੀ ਇਸ ਹਦਾਇਤ ਨਾਲ ਦਿੱਤੀ ਜਾਂਦੀ ਹੈ ਕਿ ਅਜਿਹਾ ਦਾਨ ਸੰਚਿਤ ਫੰਡ ਦਾ ਹਿੱਸਾ ਹੋਵੇਗਾ , ਉਸ ਨੂੰ ਚੈਰੀਟੇਬਲ ਮਕਸਦ ਲਈ ਹੋਈ ਆਮਦਨ ਵਜੋਂ ਨਹੀਂ ਮੰਨਿਆ ਜਾਵੇਗਾ।
    

    *****

    

    

    
    (Release ID: 1481945) Visitor Counter : 2