      ਪ੍ਰਧਾਨ ਮੰਤਰੀ ਦਫਤਰ

      ਭਾਰਤ-ਅਮਰੀਕਾ ਦਿੱਲੀ ਦੋਸਤੀ ਐਲਾਨਨਾਮਾ
      Posted On: 13 FEB 2017 6:05PM by PIB Chandigarh


    India-U.S. Delhi Declaration of Friendship


    ਭਾਰਤ - ਅਮਰੀਕਾ ਦਿੱਲੀ ਦੋਸਤੀ ਐਲਾਨਨਾਮਾ

    ' ਚਲੋ ਸਾਥ ਸਾਥ ' ਆਪਣੇ ਮਜ਼ਬੂਤ ਸਬੰਧਾਂ ਨੂੰ ਦਰਸਾਉਂਦੇ ਹੋਏ ਸਾਡੇ ਦੋ ਮਹਾਨ ਲੋਕਤੰਤਰ ਭਾਰਤ ਅਤੇ ਸੰਯੁਕਤ ਰਾਜ ਅਮਰੀਕਾ ਮਜ਼ਬੂਤ ਦੋਸਤੀ ਅਤੇ ਸਾਡੇ ਦੋਨੋਂ ਦੇਸ਼ਾਂ ਦੇ ਸਬੰਧਾਂ ਦੀ ਵਿਆਪਕਤਾ ਦਰਸਾਉਣ ਵਾਲੇ ਐਲਾਨ ਨਾਲ ਪੁਰਾਣੀ ਰਣਨੀਤਕ ਭਾਈਵਾਲੀ ਨੂੰ ਵਧਾਉਣ ' ਤੇ ਸਹਿਮਤ ਹਨ ।


    ' ਸਾਂਝਾ ਪਰਿਆਸ , ਸਬਕਾ ਵਿਕਾਸ : ਸਾਂਝੇ ਉਪਰਾਲੇ ਸਾਰਿਆਂ ਦਾ ਵਿਕਾਸ ' ਸਬੰਧਾਂ ਨੂੰ ਮਜ਼ਬੂਤ ਬਣਾਉਣ ਵਾਲਾ ਸਾਡਾ ਹਰੇਕ ਕਦਮ ਅੰਤਰਰਾਸ਼ਟਰੀ ਸੁਰੱਖਿਆ , ਖੇਤਰੀ ਅਤੇ ਵਿਸ਼ਵ ਸ਼ਾਂਤੀ , ਖੁਸ਼ਹਾਲੀ ਅਤੇ ਆਉਣ ਵਾਲੇ ਸਾਲਾਂ ਲਈ ਸਥਿਰਤਾ ਨੂੰ ਸਾਕਾਰ ਕਰਨ ਦੀ ਦਿਸ਼ਾ ਵਿੱਚ ਇੱਕ ਕਦਮ ਹੈ ।


    ਸਾਡੇ ਦੋ ਰਾਸ਼ਟਰਾਂ ਦੇ ਸੁਭਾਵਿਕ ਲਗਾਅ ਦਾ ਸੰਕੇਤ ਦਿੰਦੇ ਹੋਏ ਇਹ ਐਲਾਨ ਉੱਚ ਪੱਧਰੀ ਵਿਸ਼ਵਾਸ ਅਤੇ ਤਾਲਮੇਲ ਦਾ ਐਲਾਨ ਕਰਦਾ ਹੈ ਜੋ ਬਿਹਤਰ ਵਿਸ਼ਵ ਲਈ ਸਾਰੇ ਮਨੁੱਖੀ ਖੇਤਰਾਂ ਵਿੱਚ ਸਾਡੀਆਂ ਸਰਕਾਰਾਂ ਅਤੇ ਜਨਤਾ ਨੂੰ ਇਕੱਠਾ ਆਕਰਸ਼ਿਤ ਕਰੇਗਾ ।


    ਸਤੰਬਰ 2014 ਵਿੱਚ ਮਨਜ਼ੂਰ ਭਾਰਤ - ਅਮਰੀਕਾ ਵਿਜ਼ਨ ਬਿਆਨ ਨੇ ਸਾਡੇ ਦੋਨੋਂ ਰਾਸ਼ਟਰਾਂ ਦੀ ਖੁਸ਼ਹਾਲੀ ਅਤੇ ਸ਼ਾਂਤੀ ਲਈ ਲੰਬੇ ਸਮੇਂ ਦੀ ਭਾਈਵਾਲੀ ਦੀ ਵਚਨਬੱਧਤਾ ਪ੍ਰਗਟਾਈ ਹੈ । ਇਸੇ ਵਚਨਬੱਧਤਾ ਦੇ ਮਾਧਿਅਮ ਨਾਲ ਸਾਡੇ ਦੇਸ਼ ਇਕੱਠੇ ਆਪਣੇ ਨਾਗਰਿਕਾਂ ਅਤੇ ਵਿਸ਼ਵ ਭਾਈਚਾਰੇ ਨੂੰ ਸੁਰੱਖਿਅਤ ਅਤੇ ਖੁਸ਼ਹਾਲ ਬਣਾਉਣ ਲਈ ਕੰਮ ਕਰਨਗੇ । ਇਹ ਐਲਾਨ ਸਾਡੇ ਦੋਨੋਂ ਦੇਸ਼ਾਂ ਦੇ ਦੋ ਲੋਕਤੰਤਰਾਂ ਦੀ ਮੌਜੂਦ ਸਮਰੱਥਾ ਦੇ ਉਪਯੋਗ ਦੀ ਵਚਨਬੱਧਤਾ ਪ੍ਰਗਟ ਕਰਦਾ ਹੈ ਅਤੇ ਸਾਡੇ ਸਬੰਧਾਂ ਨੂੰ ਉੱਪਰ ਚੁੱਕਣ ਅਤੇ ਮਤਭੇਦ ਦੇ ਖੇਤਰਾਂ ਦੀ ਤਰਫ਼ ਸਾਡੀਆਂ ਸਰਕਾਰਾਂ ਦੀ ਵਚਨਬੱਧਤਾ ਪ੍ਰਗਟਾਉਂਦਾ ਹੈ ।


    ਦੋਸਤੀ ਦੇ ਐਲਾਨ ਦੇ ਜ਼ਰੀਏ ਅਤੇ ਸਾਡੇ ਰਾਸ਼ਟਰੀ ਸਿਧਾਂਤਾਂ ਅਤੇ ਕਾਨੂੰਨਾਂ ਨੂੰ ਧਿਆਨ ਵਿੱਚ ਰੱਖਦੇ ਹੋਏ ਅਸੀਂ ਸਨਮਾਨ ਕਰਦੇ ਹਾਂ -


    • ਲੋਕਤੰਤਰ , ਸਮਰੱਥ ਸ਼ਾਸਨ ਅਤੇ ਮੌਲਿਕ ਅ ਜ਼ਾਦੀ ਦੇ ਜ਼ਰੀਏ ਸਾਡੀ ਜਨਤਾ ਲਈ ਬਰਾਬਰ ਦੇ ਮੌਕਿਆਂ ਦਾ ,


    • ਇੱਕ ਮੁਕਤ , ਨਿਆਂਪੂਰਨ ਟਿਕਾਊ ਅਤੇ ਸਮਾਵੇਸ਼ੀ ਨਿਯਮ ਅਧਾਰਿਤ ਵਿਸ਼ਵ ਵਿਵਸਥਾ ਦਾ ,


    • ਦੁਵੱਲੇ ਰੱਖਿਆ ਸਬੰਧਾਂ ਨੂੰ ਮਜ਼ਬੂਤ ਬਣਾਉਣ ਦੇ ਮਹੱਤਵ ਦਾ ,


    • ਰਾਸ਼ਟਰੀ , ਦੁਵੱਲੇ ਅਤੇ ਬਹੁਪੱਖੀ ਉਪਰਾਲਿਆਂ ਨਾਲ ਜਲਵਾਯੂ ਤਬਦੀਲੀ ਦੇ ਪ੍ਰਭਾਵ ਨੂੰ ਖਤਮ ਕਰਨ ਅਤੇ ਨਵੇਂ ਉਪਾਇਆਂ ਨੂੰ ਅਪਣਾਉਣ ਦੇ ਮਹੱਤਵ ਦਾ ,


    • ਟਿਕਾਊ ਸਮਾਵੇਸ਼ੀ ਵਿਕਾਸ ਦਾ ਸਾਡੇ ਦੋਨੋਂ ਦੇਸ਼ਾਂ ਅਤੇ ਵਿਸ਼ਵ ' ਤੇ ਪੈਣ ਵਾਲੇ ਲਾਭਕਾਰੀ ਪ੍ਰਭਾਵ ਦਾ ।


    • ਰੁਜ਼ਗਾਰ ਸਿਰਜਣ , ਸਮਾਵੇਸ਼ੀ ਵਿਕਾਸ ਅਤੇ ਆਮਦਨ ਵਧਾਉਣ ਵਾਲੀਆਂ ਆਰਥਿਕ ਨੀਤੀਆਂ ਦੇ ਮੂਲ ਕੇਂਦਰ ਦਾ ।


    • ਸਮਾਜ ਦੇ ਸਾਰੇ ਮੈਂਬਰਾਂ ਦਾ ਪੱਧਰ ਉੱਪਰ ਚੁੱਕਣ ਅਤੇ ਆਰਥਿਕ ਵਿਕਾਸ ਨੂੰ ਪ੍ਰੋਤਸਾਹਨ ਦੇਣ ਲਈ ਵਪਾਰ ਅਤੇ ਜ਼ਰੂਰੀ ਨਿਵੇਸ਼ ਨੂੰ ਪਾਸ ਕਰਨ ਵਾਲੇ ਪਾਰਦਰਸ਼ੀ ਅਤੇ ਨਿਯਮ ਅਧਾਰਿਤ ਬਾਜ਼ਾਰ ਦਾ ।


    ਦੋਸਤੀ ਦੇ ਇਸ ਐਲਾਨ ਦੇ ਭਾਗ ਦੇ ਰੂਪ ਵਿੱਚ ਅਸੀਂ ਵਚਨਬੱਧਤਾ ਪ੍ਰਗਟ ਕਰਦੇ ਹਾਂ :


    • ਵਧਦੇ ਦੌਰਿਆਂ ਦੇ ਨਾਲ ਨਿਯਮਤ ਸਿਖਰ ਬੈਠਕਾਂ ਦਾ ਆਯੋਜਨ ।


    • ਰਣਨੀਤਕ ਵਾਰਤਾ ਨੂੰ ਰਣਨੀਤਕ ਅਤੇ ਵਪਾਰਕ ਵਾਰਤਾ ਦਾ ਦਰਜਾ ਦੇਣਾ , ਜਿਸ ਵਿੱਚ ਰਣਨੀਤਕ ਤੱਤਾਂ ਦੀ ਅਗਵਾਈ ਭਾਰਤ ਅਤੇ ਅਮਰੀਕਾ ਦੇ ਵਿਦੇਸ਼ ਮੰਤਰੀ ਕਰਨਗੇ ਅਤੇ ਗੱਲਬਾਤ ਦੇ ਵਪਾਰਕ ਹਿੱਸਿਆਂ ' ਤੇ ਭਾਰਤ - ਅਮਰੀਕਾ ਦੇ ਵਣਜ ਮੰਤਰੀ ਵਾਰਤਾ ਕਰਨਗੇ । ਇਹ ਵਿਵਸਥਾ ਪਰਸਪਰ ਖੁਸ਼ਹਾਲੀ , ਖੇਤਰੀ ਆਰਥਿਕ ਵਾਧਾ ਅਤੇ ਸਥਿਰਤਾ ਨੂੰ ਪ੍ਰੋਤਸਾਹਨ ਦੇਣ ਲਈ ਵਪਾਰਕ ਅਤੇ ਆਰਥਿਕ ਸਬੰਧਾਂ ਦੀ ਮਜ਼ਬੂਤੀ ਪ੍ਰਤੀ ਅਮਰੀਕਾ ਅਤੇ ਭਾਰਤ ਦੀ ਵਚਨਬੱਧਤਾ ਦਰਸਾਉਂਦੀ ਹੈ ।


    • ਭਾਰਤ ਦੇ ਪ੍ਰਧਾਨ ਮੰਤਰੀ ਅਤੇ ਅਮਰੀਕਾ ਦੇ ਰਾਸ਼ਟਰਪਤੀ ਅਤੇ ਰਾਸ਼ਟਰੀ ਸੁਰੱਖਿਆ ਸਲਾਹਕਾਰਾਂ ਦੇ ਵਿਚਕਾਰ ਹੌਟਲਾਈਨ ਦੀ ਸਥਾਪਨਾ ।


    • ਰਣਨੀਤਕ ਮਹੱਤਵ ਦੇ ਪ੍ਰੋਜੈਕਟਾਂ ' ਤੇ ਸਾਂਝਾ ਉੱਦਮ ਵਿਕਸਤ ਕਰਨ ਵਿੱਚ ਸਹਿਯੋਗ ।


    • ਸਾਰਥਿਕ ਸੁਰੱਖਿਆ ਅਤੇ ਕਾਰਗਾਰ ਦਹਿਸ਼ਤਗਰਦੀ ਵਿਰੋਧੀ ਸਹਿਯੋਗ ।


    • ਖੇਤਰੀ ਅਤੇ ਬਹੁਪੱਖੀ ਵਾਰਤਾ ਦਾ ਆਯੋਜਨ ।


    • ਬਹੁਰਾਸ਼ਟਰੀ ਮੰਚਾਂ ' ਤੇ ਨਿਯਮਿਤ ਵਿਚਾਰ ਚਰਚਾ ਅਤੇ ਸਲਾਹ ।


    • ਪੂਰੇ ਵਿਸ਼ਵ ਵਿੱਚ ਟਿਕਾਊ ਅਤੇ ਸਮਾਵੇਸ਼ੀ ਵਿਕਾਸ ਨੂੰ ਵਧਾਉਣ ਲਈ ਸਾਡੇ ਲੋਕਾਂ ਦੀ ਮਜ਼ਬੂਤੀ ਅਤੇ ਉਨ੍ਹਾਂ ਦੀ ਯੋਗਤਾ ਦਾ ਲਾਭ ਲੈਣਾ ।


    ****


    

    
    (Release ID: 1482600) Visitor Counter : 2