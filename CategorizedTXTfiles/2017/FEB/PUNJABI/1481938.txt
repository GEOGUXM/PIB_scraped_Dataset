      ਰਾਸ਼ਟਰਪਤੀ ਸਕੱਤਰੇਤ

      ਅਮਰੀਕੀ ਰਾਸ਼ਟਰਪਤੀ ਦੇ ਭਾਰਤ ਦੇ ਦੌਰੇ ਦੌਰਾਨ ਸਾਂਝਾ ਬਿਆਨ- ''ਸਾਂਝਾ ਯਤਨ; ਸਭ ਲਈ ਪ੍ਰਗਤੀ''
      Posted On: 06 FEB 2017 12:05PM by PIB Chandigarh


    Joint Statement during the visit of President of USA to India– ''Shared Effort; Progress for All''


    ਅਮਰੀਕੀ ਰਾਸ਼ਟਰਪਤੀ ਦੇ ਭਾਰਤ ਦੇ ਦੌਰੇ ਦੌਰਾਨ ਸਾਂਝਾ ਬਿਆਨ -

    '' ਸਾਂਝਾ ਯਤਨ ; ਸਭ ਲਈ ਪ੍ਰਗਤੀ ''

    • ਅਮਰੀਕਾ ਦੇ ਰਾਸ਼ਟਰਪਤੀ ਨੇ ਆਪਣੀ ਪਤਨੀ ਮਿਸ਼ੇਲ ਓਬਾਮਾ ਨਾਲ 25-27 ਜਨਵਰੀ , 2015 ਦੌਰਾਨ ਭਾਰਤ ਯਾਤਰਾ ਕੀਤੀ । ਭਾਰਤ ਦੇ ਰਾਸ਼ਟਰਪਤੀ ਅਤੇ ਪ੍ਰਧਾਨ ਮੰਤਰੀ ਨੇ ਭਾਰਤ ਦੇ 66 ਵੇਂ ਗਣਤੰਤਰ ਦਿਵਸ ਦੇ ਮੌਕੇ ' ਤੇ ਮੁੱਖ ਮਹਿਮਾਨ ਦੇ ਰੂਪ ਵਿੱਚ ਅਮਰੀਕਾ ਦੇ ਰਾਸ਼ਟਰਪਤੀ ਦਾ ਸੁਆਗਤ ਕੀਤਾ । ਸ਼੍ਰੀ ਓਬਾਮਾ ਇਸ ਇਤਿਹਾਸਕ ਆਯੋਜਨ ਦੀ ਸ਼ੋਭਾ ਵਧਾਉਣ ਵਾਲੇ ਪਹਿਲੇ ਅਮਰੀਕੀ ਰਾਸ਼ਟਰਪਤੀ ਹਨ ।


    • ਪ੍ਰਧਾਨ ਮੰਤਰੀ ਨਰੇਂਦਰ ਮੋਦੀ ਅਤੇ ਰਾਸ਼ਟਰਪਤੀ ਬਰਾਕ ਓਬਾਮਾ ਨੇ ਦੋਨਾਂ ਦੇਸ਼ਾਂ ਦੇ ਵਿਚਕਾਰ ਵਿਆਪਕ ਆਪਸੀ ਅਤੇ ਗਲੋਬਲ ਭਾਈਵਾਲੀ ਦਾ ਅੰਦਾਜ਼ਾ ਲਗਾਇਆ ਅਤੇ ਮਨੁੱਖੀ ਕੋਸ਼ਿਸ਼ਾਂ ਨੂੰ ਲੈ ਕੇ ਆਪਣੇ ਨਾਗਰਿਕਾਂ ਦੇ ਬਿਹਤਰ ਜੀਵਨ ਅਤੇ ਵਿਸ਼ਵ ਭਾਈਚਾਰੇ ਦੀ ਬਿਹਤਰੀ ਵਰਗੇ ਖੇਤਰਾਂ ਵਿੱਚ ਸਹਿਯੋਗ ਵਧਾਉਣ ਦਾ ਪ੍ਰਣ ਲਿਆ ।


    • ਭਾਰਤ ਅਤੇ ਅਮਰੀਕਾ ਦੇ ਵਿਚਕਾਰ ਬਹੁਖੇਤਰੀ ਭਾਈਵਾਲੀ ਦੀਆਂ ਜੜ੍ਹਾਂ ਲੋਕਤੰਤਰ ਦੀਆਂ ਸਾਂਝੀਆਂ ਕਦਰਾਂ ਕੀਮਤਾਂ ਵਿੱਚ ਮੌਜੂਦ ਹੋਣ ਅਤੇ ਸਸ਼ਕਤ ਆਰਥਕ ਅਤੇ ਜਨਤਾ ਦੇ ਵਿਚਕਾਰ ਸਬੰਧਾਂ ਦਾ ਜ਼ਿਕਰ ਕਰਦੇ ਹੋਏ ਰਾਸ਼ਟਰਪਤੀ ਬਰਾਕ ਓਬਾਮਾ ਅਤੇ ਪ੍ਰਧਾਨ ਮੰਤਰੀ ਮੋਦੀ ਨੇ ਨਵੀਂ ਭਾਰਤ - ਅਮਰੀਕਾ ਦਿੱਲੀ ਮਿੱਤਰਤਾ ਐਲਾਨਨਾਮੇ ਦੀ ਪੁਸ਼ਟੀ ਕਰਨ ਦੇ ਜ਼ਰੀਏ ਆਪਸੀ ਸਬੰਧਾਂ ਨੂੰ ਮਜ਼ਬੂਤ ਬਣਾਇਆ । ਇਹ ਦੋਸਤਾਨਾ ਐਲਾਨਨਾਮਾ 30 ਸਤੰਬਰ ਦੇ ਵਿਜ਼ਨ ਸਟੇਟਮੈਂਟ ' ਤੇ ਅਧਾਰਤ ਹੈ । ਇਸ ਵਿੱਚ ਆਪਸੀ ਖੁਸ਼ਹਾਲੀ ਵਧਾਉਣ , ਸਵੱਛ ਅਤੇ ਸਿਹਤਮੰਦ ਵਾਤਾਵਰਣ , ਜ਼ਿਆਦਾ ਆਰਥਕ ਸਹਿਯੋਗ , ਖੇਤਰੀ ਸ਼ਾਂਤੀ , ਮਾਨਵਤਾ ਦੇ ਵਿਆਪਕ ਹਿੱਤ ਲਈ ਸੁਰੱਖਿਆ ਅਤੇ ਸਥਿਤਰਤਾ ਦੀਆਂ ਵਰਤਮਾਨ ਵਿੱਚ ਜਾਰੀ ਕੋਸ਼ਿਸ਼ਾਂ ਨੂੰ ਸਪੱਸ਼ਟ ਕਰਨ ਲਈ ਸਿਧਾਂਤਾਂ ਦਾ ਕਾਰਜ ਕਰੇਗਾ ।


    • ਏਸ਼ੀਆ-ਪ੍ਰਸ਼ਾਂਤ ਅਤੇ ਹਿੰਦ ਮਹਾਸਾਗਰ ਖੇਤਰ ਵਿੱਚ ਸ਼ਾਂਤੀ , ਖੁਸ਼ਹਾਲੀ , ਸਥਿਰਤਾ ਅਤੇ ਸੁਰੱਖਿਆ ਨੂੰ ਪ੍ਰੋਤਸਾਹਨ ਦੇਣ ਵਿੱਚ ਦੋਨਾਂ ਦੀ ਮਹੱਤਵਪੂਰਨ ਭੂਮਿਕਾ ਨੂੰ ਸਵੀਕਾਰ ਕਰਦੇ ਹੋਏ ਅਤੇ ਭਾਰਤ ਦੀ ' ਐਕਟ ਈਸਟ ਪਾਲਿਸੀ '(ActEastPolicy’) ਅਤੇ ਖੇਤਰੀ ਸਬੰਧਾਂ ਨੂੰ ਮਜ਼ਬੂਤ ਬਣਾਉਣ ਲਈ ਕਰੀਬੀ ਪੱਧਰ ' ਤੇ ਕੰਮ ਕਰਨ ਦੇ ਉਦੇਸ਼ ਨਾਲ ਭਾਰਤ , ਅਮਰੀਕਾ ਅਤੇ ਹੋਰ ਏਸ਼ੀਆ ਪ੍ਰਸ਼ਾਂਤ ਦੇਸ਼ਾਂ ਨੂੰ ਮੌਕੇ ਉਪਲੱਬਧ ਕਰਾਉਣ ਲਈ , ਏਸ਼ੀਆ ਵਿੱਚ ਫਿਰ ਤੋਂ ਸੰਤੁਲਨ ਬਣਾਉਣ ਦੀ ਅਮਰੀਕੀ ਕੋਸ਼ਿਸ਼ ਦਾ ਜ਼ਿਕਰ ਕਰਦੇ ਹੋਏ , ਦੋਨੋਂ ਨੇਤਾਵਾਂ ਨੇ ਖੇਤਰ ਵਿੱਚ ਆਪਸੀ ਸਬੰਧਾਂ ਨੂੰ ਦਿਸ਼ਾ ਦੇਣ ਲਈ


    ਸੰਯੁਕਤ ਰਣਨੀਤਕ ਦ੍ਰਿਸ਼ਟੀਕੋਣ ਦਾ ਐਲਾਨ ਕੀਤਾ।


    • ਪ੍ਰਧਾਨ ਮੰਤਰੀ ਅਤੇ ਰਾਸ਼ਟਰਪਤੀ ਨੇ ਰਣਨੀਤਕ ਸਬੰਧਾਂ ਵਿੱਚ ਨਵਾਂ ਜੋਸ਼ ਭਰਨ ਅਤੇ ਸਤੰਬਰ 2014 ਵਿੱਚ ਪ੍ਰਧਾਨ ਮੰਤਰੀ ਦੇ ਵਾਸ਼ਿੰਗਟਨ ਦੌਰੇ ਨਾਲ ਠੋਸ ਗੱਲਬਾਤ ' ਤੇ ਸੰਤੁਸ਼ਟੀ ਪ੍ਰਗਟ ਕੀਤੀ। ਉਨ੍ਹਾਂ ਨੇ ਸਤੰਬਰ ਵਿੱਚ ਸਿਖਰ ਸੰਮੇਲਨ ਦੌਰਾਨ ਲਏ ਗਏ ਫੈਸਲਿਆਂ ' ਤੇ ਦੋਨੋਂ ਪੱਖਾਂ ਨੇ ਟੀਚੇ ' ਤੇ ਅਧਾਰਤ ਕਾਰਜ ਕਰਨ ਅਤੇ ਉਸ ਨੂੰ ਪੂਰਾ ਕਰਨ ਦੀ ਨਸੀਹਤ ਦਿੱਤੀ। ਇਸ ਸਬੰਧ ਵਿੱਚ ਉਨ੍ਹਾਂ ਨੇ ਸੁਆਗਤ ਕੀਤਾ:


    - ਸੰਯੁਕਤ ਨਾਸਾ-ਇਸਰੋ ਸਿੰਥੈਟਿਕ ਅਪਰੇਚਰ ਰਡਾਰ (ਨਿਸਾਰ) ( NASA-ISRO Synthetic Aperture Radar (NISAR)) ਮਿਸ਼ਨ ਲਈ ਨੈਸ਼ਨਲ ਐਰੋਨੌਟਿਕਸ ਐਂਡ ਸਪੇਸ ਐਡਮਨਿਸਟ੍ਰੇਸ਼ਨ (ਨਾਸਾ) ( National Aeronautics and Space Administration (NASA)) ਅਤੇ ਭਾਰਤੀ ਪੁਲਾੜ ਖੋਜ ਸੰਗਠਨ (ਇਸਰੋ) ( Indian Space Research Organisation (ISRO)) ਦੇ ਵਿਚਕਾਰ ਲਾਗੂ ਸਮਝੌਤੇ ' ਤੇ 30 ਸਤੰਬਰ , 2014 ਨੂੰ ਹਸਤਾਖਰ।


    - ਆਪਸੀ ਰੱਖਿਆ ਸਹਿਯੋਗ ਨੂੰ ਅੱਗੇ ਵਧਾਉਣ ਅਤੇ ਵਿਸਥਾਰ ਲਈ 28-29 ਅਕਤੂਬਰ , 2014 ਨੂੰ ਰੱਖਿਆ ਨੀਤੀ ਸਮੂਹ ਅਤੇ ਉਸ ਦੇ ਉਪ ਸਮੂਹਾਂ ਦਾ ਆਯੋਜਨ।


    -ਦੂਜੇ ਵਿਸ਼ਵ ਯੁੱਧ ਵਿੱਚ ਲੜੇ ਅਮਰੀਕੀ ਸੈਨਿਕਾਂ ਦੀਆਂ ਨਿਸ਼ਾਨੀਆਂ ਲੱਭਣ ਲਈ ਅਕਤੂਬਰ ਅਤੇ ਨਵੰਬਰ 2014 ਵਿੱਚ ਮਿਸ਼ਨ ਸਮੇਤ ਭਾਰਤ ਵਿੱਚ ਅਮਰੀਕੀ ਰੱਖਿਆ ਮਨੁੱਖੀ ਮਿਸ਼ਨਾਂ ਨੂੰ ਸਹਿਯੋਗ ਦੇਣਾ।


    -ਦੁਨੀਆ ਭਰ ਵਿੱਚੋਂ ਭਾਈਵਾਲ ਦੇਸ਼ਾਂ ਨਾਲ ਸਹਿਯੋਗ ਵਿੱਚ ਟਿਕਾਊ ਵਿਕਾਸ ਨੂੰ ਅੱਗੇ ਵਧਾਉਣ ਦੀਆਂ ਆਪਸੀ ਕੋਸ਼ਿਸ਼ਾਂ ਨੂੰ ਪ੍ਰੋਤਸਾਹਨ ਦੇਣ ਲਈ 3 ਸਤੰਬਰ , 2014 ਨੂੰ ਗਲੋਬਲ ਵਿਕਾਸ ਲਈ ਤਿੰਨ ਪੱਖੀ ਸਹਿਯੋਗ ' ਤੇ ਮਾਰਗ ਦਰਸ਼ਕ ਸਿਧਾਂਤਾਂ ਦੇ ਭਾਰਤ-ਅਮਰੀਕਾ ਬਿਆਨ ' ਤੇ ਹਸਤਾਖਰ।


    - ਖੁਰਾਕ ਸੁਰੱਖਿਆ ਦੇ ਉਦੇਸ਼ਾਂ ਲਈ ਜਨਤਕ ਭੰਡਾਰਣ ਦੇ ਸਬੰਧ ਵਿੱਚ ਬਾਲੀ ਮੰਤਰੀ ਪੱਧਰੀ ਫੈਸਲਿਆਂ ( Bali Ministerial Decisions) ਨੂੰ ਲਾਗੂ ਕਰਨ ਸਬੰਧੀ ਮੁੱਦੇ , ਵਿਸ਼ਵ ਵਪਾਰ ਸੰਗਠਨ ਵਪਾਰ ਸਰਲ ਸਮਝੌਤੇ ਅਤੇ ਬਾਲੀ ਐਲਾਨਨਾਮੇ ਤੋਂ ਬਾਅਦ ਕਾਰਜ ' ਤੇ ਭਾਰਤ ਅਤੇ ਅਮਰੀਕਾ ਦੇ ਵਿਚਕਾਰ ਵਾਰਤਾ।


    -ਵਿਗਿਆਨ ਅਤੇ ਟੈਕਨੋਲੋਜੀ ਦੇ ਵੱਖ-ਵੱਖ ਖੇਤਰਾਂ ਵਿੱਚ ਸਮੀਖਿਆ , ਵਿਚਾਰਾਂ ਦੇ ਅਦਾਨ -ਪ੍ਰਦਾਨ ਅਤੇ ਪ੍ਰਗਤੀ ਲਈ ਅਤੇ ਤਕਨੀਕੀ-ਉੱਦਮਤਾ ਵਿੱਚ ਸਹਿਯੋਗ ਵਧਾਉਣ ਅਤੇ ਆਪਸੀ ਲਾਭ ਦੀ ਭਾਈਵਾਲੀ ਲਈ 17 ਨਵੰਬਰ , 2014 ਨੂੰ ਨਵੀਂ ਦਿੱਲੀ ਵਿਖੇ ਉੱਚ ਸਿੱਖਿਆ ਲਈ ਗੱਲਬਾਤ ਵਿੱਚ ਵਿਗਿਆਨ ਅਤੇ ਟੈਕਨੋਲੋਜੀ ਸਹਿਯੋਗ ' ਤੇ ਅਮਰੀਕਾ-ਭਾਰਤ ਸੰਯੁਕਤ ਬੈਠਕ ਕੀਤੀ ਗਈ।


    - ਇਸ ਖੇਤਰ ਵਿੱਚ ਆਪਸੀ ਸਹਿਯੋਗ ਵਧਾਉਣ , ਭਾਰਤੀ ਅਤੇ ਅਮਰੀਕੀ ਯੂਨੀਵਰਸਿਟੀਆਂ ਅਤੇ ਸਮੁਦਾਇਕ ਕਾਲਜਾਂ ਦੇ ਵਿਚਕਾਰ ਭਾਈਵਾਲੀ ਵਧਾਉਣ , ਵਿਦਿਆਰਥੀਆਂ ਅਤੇ ਵਿਦਵਾਨਾਂ ਦਾ ਆਉਣ-ਜਾਣ ਵਧਾਉਣ ਅਤੇ ਫੈਕਲਟੀ ਸਹਿਯੋਗ ਦਾ ਆਯੋਜਨ।


    -ਭਾਰਤੀ ਅਖੁੱਟ ਊਰਜਾ ਵਿਕਾਸ ਏਜੰਸੀ ਲਿਮਟਿਡ ( Indian Renewable Energy Development Agency Ltd.) ਅਤੇ ਐਕਸਪੋਰਟ-ਇੰਪੋਰਟ ਬੈਂਕ ਆਵ੍ ਦਿ ਯੁਨਾਈਟਿਡ ਸਟੇਟਸ ( Export-Import Bank of the United States) ਦੇ ਵਿਚਕਾਰ 18 ਨਵੰਬਰ , 2014 ਨੂੰ ਸਹਿਮਤੀ ਸਮਝੌਤੇ ' ਤੇ ਹਸਤਾਖਰ ਜਿਸ ਵਿੱਚ ਭਾਰਤੀ ਸਵੱਛ ਊਰਜਾ ਪ੍ਰੋਜੈਕਟਾਂ ਵਿੱਚ ਅਮਰੀਕੀ ਨਿਜੀ ਖੇਤਰ ਦਾ ਨਿਵੇਸ਼ ਅਤੇ ਸਹਿਯੋਗ ਵਧਾਉਣ ਲਈ 1 ਅਰਬ ਡਾਲਰ ਤੱਕ ਉਪਲੱਬਧ ਹੋਣਗੇ।


    -18-19 ਨਵੰਬਰ , 2014 ਨੂੰ ਭਾਰਤ-ਅਮਰੀਕਾ ਟੈਕਨੋਲੋਜੀ ਸਿਖਰ ਸੰਮੇਲਨ ਦਾ ਸਫਲ ਆਯੋਜਨ ਜਿਸ ਵਿੱਚ ਪਹਿਲੀ ਵਾਰ ਭਾਈਵਾਲੀ ਦੇਸ਼ ਦੇ ਰੂਪ ਵਿੱਚ ਅਮਰੀਕਾ ਨੇ ਸ਼ਮੂਲੀਅਤ ਕੀਤੀ।


    - ਗ੍ਰਹਿ ਸੁਰੱਖਿਆ ਟੈਕਨੋਲੋਜੀ ਵਿੱਚ ਨਿਰਯਾਤ ਨਿਯੰਤਰਣ ਸਬੰਧੀ ਵਪਾਰ ਸਮੇਤ ਕਈ ਟੈਕਨੋਲੋਜੀ ਸਮਾਨ , ਮਸ਼ੀਨ ਔਜ਼ਾਰਾਂ ਸਮੇਤ ਉੱਚ ਟੈਕਨੋਲੋਜੀ ਨਿਰਮਾਣ ਉਪਕਰਨ , ਰੱਖਿਆ ਵਪਾਰ ' ਤੇ ਸਹਿਯੋਗ ਨੂੰ ਸਾਕਾਰ ਕਰਨ ਲਈ ਅਤੇ ਜੈਵਿਕ ਟੈਕਨੋਲੋਜੀ , ਫਾਰਮਾਸਿਊਟੀਕਲਜ਼ , ਮੈਡੀਕਲ ਉਪਕਰਨ ਅਤੇ ਸਿਹਤ ਸਬੰਧੀ ਸੂਚਨਾ ਟੈਕਨੋਲੋਜੀ ਦੇ ਖੇਤਰ ਵਿੱਚ ਸਹਿਯੋਗ ਵਧਾਉਣ ਲਈ 20-21 ਨਵੰਬਰ , 2014 ਨੂੰ ਉੱਚ ਟੈਕਨੋਲੋਜੀ ਸਹਿਯੋਗ ਸਮੂਹ ਦਾ ਆਯੋਜਨ।


    - ਰਾਜਸਥਾਨ , ਉੱਤਰ ਪ੍ਰਦੇਸ਼ ਅਤੇ ਆਂਧਰ ਪ੍ਰਦੇਸ਼ ਵਿੱਚ ਕ੍ਰਮਵਾਰ ਅਜਮੇਰ , ਅਲਾਹਾਬਾਦ ਅਤੇ ਵਿਸ਼ਾਖਾਪਟਨਮ ਵਿੱਚ ਤਿੰਨ ਸਮਾਰਟ ਸ਼ਹਿਰਾਂ ਦੇ ਮੇਅਰ ਅਤੇ ਕਮਿਸ਼ਨਰਾਂ ਨਾਲ ਸਹਿਯੋਗ ਵਿੱਚ ਅਮਰੀਕਾ-ਭਾਰਤ ਬਿਜ਼ਨਸ ਪਰਿਸ਼ਦ ਨੇ 22 ਨਵੰਬਰ , 2014 ਨੂੰ ਸਮਾਰਟ ਸ਼ਹਿਰ ਕਨਕਲੇਵ ਕਰਵਾਈ ਸੀ।


    - ਵਿਸ਼ਾਖਾਪਟਨਮ , ਇਲਾਹਾਬਾਦ ਅਤੇ ਅਜਮੇਰ ਨੂੰ ਸਮਾਰਟ ਸ਼ਹਿਰਾਂ ਦੇ ਰੂਪ ਵਿੱਚ ਵਿਕਸਤ ਕਰਨ ਲਈ 25 ਜਨਵਰੀ , 2015 ਨੂੰ ਆਂਧਰ ਪ੍ਰਦੇਸ਼ , ਉੱਤਰ ਪ੍ਰਦੇਸ਼ ਅਤੇ ਰਾਜਸਥਾਨ ਸਰਕਾਰ ਅਤੇ ਅਮਰੀਕੀ ਵਪਾਰ ਅਤੇ ਵਿਕਾਸ ਏਜੰਸੀ ਦੇ ਵਿਚਕਾਰ ਸਹਿਮਤੀ ਪੱਤਰ ' ਤੇ ਹਸਤਾਖਰ।


    -24-25 ਨਵੰਬਰ , 2014 ਨੂੰ ਮੰਤਰੀ ਪੱਧਰੀ ਵਪਾਰ ਨੀਤੀ ਮੰਚ ਦੀ ਬੈਠਕ ਜਿਸ ਵਿੱਚ ਭਾਰਤ ਅਤੇ ਅਮਰੀਕਾ ਦੋਨੋਂ ਬਜ਼ਾਰਾਂ ਵਿੱਚ ਕਾਰੋਬਾਰੀ ਰੁਕਾਵਟਾਂ ਦੂਰ ਕਰਨ ਲਈ ਕਾਰਜ ਕਰਨ ' ਤੇ ਸਹਿਮਤੀ ਹੋਈ।


    - ਆਪਸੀ ਰਣਨੀਤਕ ਅਤੇ ਖੇਤਰੀ ਮੁੱਦਿਆਂ ' ਤੇ ਵਿਚਾਰਾਂ ਦੇ ਅਦਾਨ -ਪ੍ਰਦਾਨ ਲਈ 4 ਦਸੰਬਰ , 2014 ਨੂੰ ਭਾਰਤ-ਅਮਰੀਕਾ ਰਾਜਨੀਤਕ ਸੈਨਾ ਸੰਵਾਦ।


    - ਖੇਤਰੀ ਸਹਿਯੋਗ ਮਜ਼ਬੂਤ ਕਰਨ ਅਤੇ ਪ੍ਰੋਜੈਕਟਾਂ ਨੂੰ ਲਾਗੂ ਕਰਨ ਦੇ ਤਰੀਕਿਆਂ ' ਤੇ ਚਰਚਾ ਲਈ 20 ਦਸੰਬਰ , 2014 ਨੂੰ ਭਾਰਤ-ਅਮਰੀਕਾ-ਜਪਾਨ ਤਿੰਨ ਪੱਖੀ ਵਾਰਤਾ ਦਾ ਛੇਵਾਂ ਦੌਰ।


    - ਬਜ਼ਾਰਾਂ ਦੀ ਪਹੁੰਚ ਵਧਾਉਣ ਲਈ ਭਾਰਤੀ ਬੁਨਿਆਦੀ ਢਾਂਚੇ ਨੂੰ ਸਮਰਥਨ ਦੇਣ ਵਾਲੇ ਖੇਤਰਾਂ ਦੇ ਵਿਕਾਸ ਅਤੇ ਵਾਧੇ ਵਿੱਚ ਅਮਰੀਕੀ ਉਦਯੋਗ ਦੀ ਭਾਈਵਾਲੀ ਵਧਾਉਣ ਲਈ 13 ਜਨਵਰੀ , 2015 ਨੂੰ ਨਵੀਂ ਦਿੱਲੀ ਵਿੱਚ ਢਾਂਚਾਗਤ ਸਹਿਯੋਗ ਮੰਚ ( Infrastructure Collaboration Platform) ਸ਼ੁਰੂ।


    - ਦੁਵੱਲੀ ਸੀ-ਐੱਲਈਡੀ ਸਹਿਯੋਗ ਦੇ ਪ੍ਰੋਗਰਾਮ ਲਈ ਨਿਰੋਧੀ ਤਤਕਾਲੀ ਵਿਸਫੋਟਕ ਜੰਤਰ (ਸੀ-ਐੱਲਈਡੀ) ( Counter-Improvised Explosive Device (C-IED)) ਰਣਨੀਤੀਆਂ ਅਤੇ ਟੈਕਨੋਲੋਜੀਆਂ ' ਤੇ 12-15 ਜਨਵਰੀ , 2015 ਦੀ ਮਾਹਰਾਂ ਦੀ ਬੈਠਕ ਅਤੇ ਸੰਯੁਕਤ ਬਿਆਨ।


    - ਨਿਵੇਸ਼ ਲਈ ਅਨੁਕੂਲ ਮਾਹੌਲ ਬਣਾਉਣ ਲਈ ਪੂੰਜੀ ਬਜ਼ਾਰ ਵਿਕਾਸ ਨੂੰ ਸਹਿਜ ਬਣਾਉਣ ' ਤੇ ਸੰਯੁਕਤ ਸਹਿਯੋਗ ਲਈ 12-15 ਜਨਵਰੀ , 2015 ਨੂੰ ਵਾਸ਼ਿੰਗਟਨ ਵਿੱਚ ਭਾਰਤ-ਅਮਰੀਕਾ ਨਿਵੇਸ਼ ਪਹਿਲ ਦੀ ਸ਼ੁਰੂਆਤ ਦੇ ਬਾਰੇ ਵਿੱਚ ਰੂਪਰੇਖਾ ' ਤੇ ਹਸਤਾਖਰ and working to overcome any obstacles to such investment ।


    - ਸੂਚਨਾ ਅਤੇ ਸੰਚਾਰ ਟੈਕਨੋਲੋਜੀ (ਆਈਸੀਟੀ) ' ਤੇ ਗਠਿਤ ਕਾਰਜ ਦਲ ਦੀ ਬੈਠਕ 14-15 ਜਨਵਰੀ , 2015 ਨੂੰ ਵਾਸ਼ਿੰਗਟਨ ਵਿੱਚ ਹੋਣੀ ਅਤੇ ਡਿਜੀਟਲ ਇੰਡੀਆ ਪ੍ਰੋਗਰਾਮ ' ਤੇ ਤੈਅ ਸਮੇਂ ਤੋਂ ਪਹਿਲਾਂ ਅਮਲ ਕਰਨ ਅਤੇ ਆਈਸੀਟੀ ਦੇ ਖੇਤਰ ਵਿੱਚ ਦੁਵੱਲੇ ਵਪਾਰਕ ਸਹਿਯੋਗ ਨੂੰ ਹੋਰ ਜ਼ਿਆਦਾ ਵਧਾਉਣ ਲਈ 23 ਜਨਵਰੀ ਨੂੰ ਸੰਯੁਕਤ ਐਲਾਨਨਾਮੇ ' ਤੇ ਹਸਤਾਖਰ।


    - ਸੰਯੁਕਤ ਰਾਜ ਅਮਰੀਕਾ ਅਤੇ ਭਾਰਤੀ ਰਾਸ਼ਟਰੀ ਰੱਖਿਆ ਯੂਨੀਵਰਸਿਟੀਆਂ ਦੇ ਵਿਚਕਾਰ ਸਹਿਯੋਗ ਗਤੀਵਿਧੀਆਂ ਨੂੰ ਅੱਗੇ ਵਧਾਉਣ ਲਈ ਅਤੇ ਸਾਂਝੀ ਇੱਛਾ ਪ੍ਰਗਟਾਉਣ ਲਈ ਰੱਖਿਆ ਅਧਿਐਨ ਵਿੱਚ ਗਿਆਨ ਭਾਈਵਾਲੀ ਦੀ ਸ਼ੁਰੂਆਤ ਹੋਣੀ।


    - ਭਾਰਤੀ ਰਿਜ਼ਰਵ ਬੈਂਕ ਅਤੇ ਫੈਡਰਲ ਡਿਪਾਜਿਟ ਇੰਸ਼ੋਰੈਂਸ ਕਾਰਪੋਰੇਸ਼ਨ (ਐੱਫਡੀਆਈਸੀ) , ਫੈਡਰਲ ਰਿਜ਼ਰਵ ਸਿਸਟਮ ( Federal Deposit Insurance Corporation (FDIC)) ਅਤੇ ਕਰੰਸੀ ਕੰਪਟਰੋਲਰ ਦਫ਼ਤਰ (ਓਸੀਸੀ) ( Office of the Comptroller of Currency (OCC)) ਵਿਚਕਾਰ ਨਿਗਰਾਨੀ ਸਹਿਯੋਗ ਅਤੇ ਨਿਗਰਾਨੀ ਸੂਚਨਾ ਦੇ ਅਦਾਨ ਪ੍ਰਦਾਨ ਲਈ ਬਿਆਨ ' ਤੇ ਹਸਤਾਖਰ।


    - ਵਪਾਰ ਅਤੇ ਨਿਵੇਸ਼ ਲਈ ਮੌਜੂਦਾ ਸਮੇਂ ਵਿੱਚ ਜੋ ਰੁਕਾਵਟਾਂ ਆ ਰਹੀਆਂ ਹਨ , ਉਨ੍ਹਾਂ ਦੀ ਪਛਾਣ ਕਰਕੇ ਅਤੇ ਦੋਨਾਂ ਦੇਸ਼ਾਂ ਵਿੱਚ ਉੱਭਰਦੇ ਖੇਤਰਾਂ ਵਿੱਚ ਜਿੱਥੇ ਜਨਤਕ ਨਿਜੀ ਭਾਈਵਾਲੀ ਵਿੱਚ ਲੋਕਾਂ ਦੇ ਨਵੇਂ ਸਹਿਯੋਗ ਦੀ ਪਛਾਣ ਕਰਕੇ ਦੁਵੱਲੇ ਆਰਥਕ ਸਬੰਧਾਂ ਨੂੰ ਮਜ਼ਬੂਤ ਕਰਨ ਲਈ ਦੋਨੋਂ ਤਰਫ਼ ਤੋਂ ਸਰਕਾਰੀ ਹੱਲ ਲੱਭਣ ਦੀ ਵਚਨਬੱਧਤਾ ਪ੍ਰਤੀ ਭਾਰਤੀ ਅਤੇ ਅਮਰੀਕੀ ਮੁੱਖ ਕਾਰਜਕਾਰੀ ਅਧਿਕਾਰੀਆਂ ਦੀ ਮਿਲਣੀ ਦਾ ਆਯੋਜਨ ਕਰਨਾ।


    - ਸ਼ਹਿਰੀ ਖੇਤਰਾਂ ਵਿੱਚ ਜਲ , ਸਵੱਛਤਾ ਅਤੇ ਸਾਫ਼-ਸਫ਼ਾਈ ਨੂੰ ਮਜ਼ਬੂਤ ਬਣਾਉਣ ਦੇ ਭਾਰਤ ਦੇ ਉਪਰਾਲਿਆਂ ਵਿੱਚ ਮਾਹਰਤ , ਬਿਹਤਰੀਨ ਅਮਲ , ਖੋਜ ਅਤੇ ਟੈਕਨੋਲੋਜੀ ਲਈ ਅਮਰੀਕੀ ਅੰਤਰਰਾਸ਼ਟਰੀ ਵਿਕਾਸ ਏਜੰਸੀ ਅਤੇ ਸ਼ਹਿਰੀ ਵਿਕਾਸ ਮੰਤਰਾਲੇ ਦੇ ਵਿਚਕਾਰ 13 ਜਨਵਰੀ , 2015 ਨੂੰ ਸਹਿਮਤੀ ਪੱਤਰ ' ਤੇ ਹਸਤਾਖਰ।


    - ਦੋਨਾਂ ਦੇਸ਼ਾਂ ਵਿਚਕਾਰ ਆਉਣ ਜਾਣ ਵਧਾਉਣ ਲਈ ਭਾਰਤ ਨੇ ਹਾਲ ਹੀ ਵਿੱਚ ਅਮਰੀਕੀ ਨਾਗਰਿਕਾਂ ਨੂੰ ਆਉਣ ਜਾਣ ' ਤੇ ਵੀਜ਼ਾ ਸੁਵਿਧਾ ਸ਼ੁਰੂ ਕਰਕੇ ਅਮਰੀਕੀ ਗਲੋਬਲ ਐਂਟਰੀ ਪ੍ਰੋਗਰਾਮ ਵਿੱਚ ਭਾਰਤ ਦੀ ਮੈਂਬਰਸ਼ਿਪ ' ਤੇ ਪਹਿਲੀ ਵਾਰ ਤਕਨੀਕੀ ਚਰਚਾ ਵਰਗੀਆਂ ਪਹਿਲਾਂ ਦਾ ਉਦੇਸ਼ ਭਾਰਤ ਅਤੇ ਅਮਰੀਕਾ ਦਰਮਿਆਨ ਲੋਕਾਂ ਦਾ ਲੋਕਾਂ ਨਾਲ ਸਬੰਧ ਮਜ਼ਬੂਤ ਕਰਨਾ ਹੈ।


    - ਭਾਰਤੀ ਮੌਨਸੂਨ ਮੀਂਹ ਦੇ ਬਾਰੇ ਵਿੱਚ ਵਿਗਿਆਨਕ ਖੋਜ ਸਹਿਯੋਗ ਲਈ ਅਮਰੀਕੀ ਖੋਜ ਪੋਤ ਬੰਗਾਲ ਦੀ ਖਾੜੀ ਵਿੱਚ ਆਇਆ।


    - ਭਾਰਤੀ ਪ੍ਰਮਾਣੂ ਊਰਜਾ ਵਿਭਾਗ , ਵਿਗਿਆਨ ਅਤੇ ਟੈਕਨੋਲੋਜੀ ਵਿਭਾਗ ਅਤੇ ਅਮਰੀਕੀ ਊਰਜਾ ਵਿਭਾਗ ਦੇ ਵਿਚਕਾਰ ਪਹਿਲੇ ਦੋ ਪ੍ਰੋਜੈਕਟ ਮੁਕੰਮਲ ਜਿਨ੍ਹਾਂ ਨਾਲ ਪਾਰਟੀਕਲ ਐਕਸੀਲੇਰੇਟਰ ਅਤੇ ਉੱਚ ਊਰਜਾ ਭੌਤਿਕੀ ( particle accelerator and high energy physics.) ਵਿੱਚ ਵਿਗਿਆਨਕ ਸਹਿਯੋਗ ਵਧੇਗਾ।


    - ਕਾਲੇ ਧਨ ਨੂੰ ਸਫੈਦ ਕਰਨ (ਮਨੀ ਲਾਂਡਰਿੰਗ) ਅਤੇ ਦਹਸ਼ਿਤਗਰਦੀ ਲਈ ਪੈਸਾ ਉਪਲੱਬਧ ਕਰਾਉਣ ' ਤੇ ਲਗਾਮ ਕਸਣ ਲਈ ਸਹਿਯੋਗ ਵਧਾਉਣ ਦੇ ਉਦੇਸ਼ ਨਾਲ ਅਮਰੀਕੀ ਵਿੱਤ ਮੰਤਰਾਲਾ ਅਤੇ ਭਾਰਤੀ ਵਿੱਤ ਮੰਤਰਾਲੇ ਦੇ ਵਿਚਕਾਰ ਸਹਿਮਤੀ ਪੱਤਰ ' ਤੇ 22 ਜਨਵਰੀ ਨੂੰ ਹਸਤਾਖਰ। ਯੂਐੱਸ ਰਾਸ਼ਟਰੀ ਸਿਹਤ ਸੰਸਥਾ ਅਤੇ ਰਾਸ਼ਟਰੀ ਕੈਂਸਰ ਸੰਸਥਾ ਅਤੇ ਭਾਰਤ ਦੇ ਸਿਹਤ ਅਤੇ ਪਰਿਵਾਰ ਭਲਾਈ ਮੰਤਰਾਲਾ , ਬਾਇਓਟੈਕਨੋਲਾਜੀ ਵਿਭਾਗ , ਭਾਰਤੀ ਮੈਡੀਕਲ ਖੋਜ ਕੌਂਸਲ , ਅਖਿਲ ਭਾਰਤੀ ਮੈਡੀਕਲ ਸਾਇੰਸ ਸੰਸਥਾ ਦਰਮਿਆਨ ਸਮਝੌਤਾ ਪੂਰਾ ਹੋਣਾ।


    - ਭਾਰਤੀ ਟੈਕਨੋਲੋਜੀ ਸੰਸਥਾਵਾਂ ਨੂੰ ਤਕਨੀਕੀ ਸਹਿਯੋਗ , ਆਈਆਈਟੀ ਗਾਂਧੀਨਗਰ ਦੀ ਸ਼ੁਰੂਆਤ ਅਤੇ ਸੋਧ ਅਤੇ ਉੱਦਮਤਾ ਸਮਰੱਥਾ ਨੂੰ ਮਜ਼ਬੂਤ ਕਰਨ ਲਈ ਅੰਤਰਰਾਸ਼ਟਰੀ ਵਿਕਾਸ ਲਈ ਸੰਯੁਕਤ ਰਾਜ ਅਮਰੀਕਾ ਏਜੰਸੀ (ਯੂਐੱਸਏਆਈਡੀ) ( United States Agency for International Development (USAID) ਅਤੇ ਭਾਰਤ ਦੇ ਮਨੁੱਖੀ ਸੰਸਾਧਨ ਵਿਕਾਸ ਮੰਤਰਾਲੇ ਦੇ ਵਿਚਕਾਰ 23 ਜਨਵਰੀ ਨੂੰ ਸੰਯੁਕਤ ਐਲਾਨਨਾਮੇ ' ਤੇ ਹਸਤਾਖਰ।


    - ਅਮਰੀਕਾ-ਭਾਰਤ ਰੱਖਿਆ ਭਾਈਵਾਲੀ ਲਈ 2015 ਦੀ ਰੂਪਰੇਖਾ ਨੂੰ ਹਾਲ ਹੀ ਵਿੱਚ ਅੰਤਿਮ ਰੂਪ ਦਿੱਤਾ ਗਿਆ ਜੋ ਅਗਲੇ ਦਸ ਸਾਲ ਤੱਕ ਆਪਸੀ ਰੱਖਿਆ ਅਤੇ ਰਣਨੀਤਕ ਭਾਈਵਾਲੀ ਦਾ ਮਾਰਗ ਦਰਸ਼ਨ ਅਤੇ ਵਿਸਥਾਰ ਕਰੇਗਾ।


    - ਰੱਖਿਆ ਖੋਜ ਅਤੇ ਵਿਕਾਸ ਵਿੱਚ ਸਹਿਯੋਗ ਸਰਲ ਬਣਾਉਣ ਲਈ ਭਾਰਤ ਅਤੇ ਅਮਰੀਕਾ ਦੇ ਵਿਚਕਾਰ ਸੋਧ , ਵਿਕਾਸ , ਜਾਂਚ ਅਤੇ ਮੁੱਲਾਂਕਣ ਸਮਝੌਤੇ ' ਤੇ 22 ਜਨਵਰੀ ਨੂੰ ਹਸਤਾਖਰ ਕੀਤੇ ਗਏ।


    - ਚਾਰ ਮਹੱਤਵਪੂਰਨ ਪ੍ਰੋਜੈਕਟਾਂ ਦੇ ਸਹਿ ਉਤਪਾਦਨ ਅਤੇ ਸਹਿ ਵਿਕਾਸ ਲਈ 22 ਜਨਵਰੀ , 2015 ਨੂੰ ਸਿਧਾਂਤਕ ਸਮਝੌਤੇ ਸਮੇਤ ਰੱਖਿਆ ਟੈਕਨੋਲੋਜੀ ਅਤੇ ਵਪਾਰ ਪਹਿਲ ' ਤੇ ਆਪਸੀ ਸਹਿਯੋਗ ਵਧਾਉਣਾ।


    • ਪ੍ਰਧਾਨ ਮੰਤਰੀ ਨਰੇਂਦਰ ਮੋਦੀ ਅਤੇ ਰਾਸ਼ਟਰਪਤੀ ਬਰਾਕ ਓਬਾਮਾ ਨੇ ਰਣਨੀਤਕ ਭਾਈਵਾਲੀ ਦੇ ਖੇਤਰ ਵਿੱਚ ਹਾਲ ਹੀ ਦੇ ਮਹੀਨਿਆਂ ਵਿੱਚ ਦੋਨੋਂ ਪੱਖਾਂ ਦੇ ਮਹੱਤਵਪੂਰਨ ਉਪਰਾਲਿਆਂ ਦੀ ਸੰਯੁਕਤ ਰੂਪ ਤੋਂ ਸ਼ਲਾਘਾ ਕੀਤੀ ਅਤੇ ਵੱਖ-ਵੱਖ ਰਣਨੀਤਕ ਭਾਈਵਾਲੀਆਂ ਦੇ ਮੂਲ ਅਧਾਰ ਵਿਸਥਾਰਤ ਗੱਲਬਾਤ , ਮਜ਼ਬੂਤ ਰੱਖਿਆ , ਸੁਰੱਖਿਆ ਅਤੇ ਆਰਥਕ ਸਹਿਯੋਗ ਜ਼ਰੀਏ ਵਿਸਥਾਰ ਕਰਨ ਦੀ ਪੁਸ਼ਟੀ ਕੀਤੀ।


    • ਰਾਸ਼ਟਰਪਤੀ ਓਬਾਮਾ ਨੇ ਭਾਰਤ ਦੀ ਕਾਇਆ ਕਲਪ ਦੇ ਪ੍ਰਧਾਨ ਮੰਤਰੀ ਮੋਦੀ ਦੇ ਦ੍ਰਿਸ਼ਟੀਕੋਣ ਦਾ ਸਮਰਥਨ ਕੀਤਾ। ਉਨ੍ਹਾਂ ਨੇ ਦੁਹਰਾਇਆ ਕਿ ਭਾਰਤ ਦੀ ਉੱਨਤੀ ਅਮਰੀਕਾ , ਖੇਤਰੀ ਅਤੇ ਦੁਨਿਆਵੀ ਸਥਿਰਤਾ ਅਤੇ ਵਿਸ਼ਵ ਆਰਥਕ ਵਾਧੇ ਦੇ ਹਿੱਤ ਵਿੱਚ ਹੈ। ਸ਼੍ਰੀ ਓਬਾਮਾ ਨੇ ਕਿਹਾ ਕਿ ਅਮਰੀਕਾ ਭਾਰਤ ਦੀ ਕਾਇਆ ਕਲਪ ਦੇ ਮਿਸ਼ਨ ਵਿੱਚ ਭਾਈਵਾਲ ਬਣਨ ਲਈ ਤਿਆਰ ਹੈ। ਦੋਨੋਂ ਨੇਤਾਵਾਂ ਨੇ ' ਸਾਂਝੇ ਉਪਰਾਲੇ: ਸਭ ਦਾ ਵਿਕਾਸ ' ਦੇ ਜ਼ਰੀਏ ਸਤੰਬਰ ਦੀ ਵਚਨਬੱਧਤਾ '' ਚਲੋ ਸਾਥ-ਸਾਥ '': '' ਮਿਲ ਕੇ ਅੱਗੇ ਵਧੋ '' ਨੂੰ ਅਮਲੀਜਾਮਾ ਪਹਿਨਾਉਣ ਦਾ ਪ੍ਰਣ ਲਿਆ।


    ਆਰਥਕ ਵਿਕਾਸ


    • ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਅਤੇ ਰਾਸ਼ਟਰਪਤੀ ਬਰਾਕ ਓਬਾਮਾ ਨੇ ਵਿਸ਼ਵਾਸ ਦਿਵਾਇਆ ਹੈ ਕਿ ਨਿਰੰਤਰ ਜਾਰੀ ਦੁਵੱਲੇ ਸਹਿਯੋਗ ਨਾਲ ਨਿਵੇਸ਼ ਦੇ ਅਵਸਰ ਵਧਣਗੇ ਅਤੇ ਦੁਵੱਲੇ ਵਪਾਰ ਅਤੇ ਨਿਵੇਸ਼ ਰਿਸ਼ਤੇ ਪੁਖਤਾ ਹੋਣਗੇ ਜਿਸ ਨਾਲ ਦੋਨਾਂ ਹੀ ਦੇਸ਼ਾਂ ਵਿੱਚ ਰੋਜ਼ਗਾਰ ਦੇ ਮੌਕੇ ਵਧਣਗੇ ਅਤੇ ਖੁਸ਼ਹਾਲੀ ਆਏਗੀ । ਇਸ ਸਬੰਧੀ ਦੋਨਾਂ ਨੇਤਾਵਾਂ ਨੇ ਭਾਰਤ ਅਤੇ ਅਮਰੀਕਾ ਦੇ ਵਿਚਕਾਰ ਹੋਰ ਜ਼ਿਆਦਾ ਮਜ਼ਬੂਤ ਵਪਾਰ , ਟੈਕਨੋਲੋਜੀ , ਨਿਰਮਾਣ ਅਤੇ ਨਿਵੇਸ਼ ਸੰਪਰਕਾਂ ਅਤੇ ਸਾਂਝੇਦਾਰੀ ਦੇਸ਼ਾਂ ਨਾਲ ਤਿੰਨ ਪੱਖੀ ਸਹਿਯੋਗ ਦੇ ਜ਼ਰੀਏ ਵਿਕਾਸ ਲਈ ਆਪਣੀ ਵਿਆਪਕ ਭਾਈਵਾਲੀ ਨੂੰ ਮਜ਼ਬੂਤ ਕਰਨ ਦਾ ਕ੍ਰਮ ਜਾਰੀ ਰੱਖਣ ' ਤੇ ਸਹਿਮਤੀ ਪ੍ਰਗਟਾਈ । ਦੋਨਾਂ ਨੇਤਾਵਾਂ ਨੇ ਇਸ ਗੱਲ ' ਤੇ ਵੀ ਰਜ਼ਾਮੰਦੀ ਜਤਾਈ ਕਿ ਘਰੇਲੂ ਕਾਨੂੰਨ ਅਤੇ ਸਹਿਮਤੀ ਪ੍ਰਾਪਤ ਅੰਤਰਰਾਸ਼ਟਰੀ ਨਿਯਮਾਂ ਦੇ ਅਨੁਰੂਪ ਮਜ਼ਦੂਰੀ ਦੇ ਮਾਪਦੰਡਾਂ ਨੂੰ ਬਰਕਰਾਰ ਰੱਖਣ ਲਈ ਜਾਰੀ ਕੋਸ਼ਿਸ਼ਾਂ ਨਾਲ ਇਹ ਸੰਪਰਕ ਹੋਰ ਜ਼ਿਆਦਾ ਟਿਕਾਊ ਹੋਣਗੇ । ਦੋਨਾਂ ਪੱਖਾਂ ਨੇ ਦੋਹਾ ਅਧਿਆਦੇਸ਼ ਦੀ ਧਾਰਨਾ ਨੂੰ ਬਰਕਰਾਰ ਰੱਖਦੇ ਹੋਏ ਬਾਲੀ ਸੰਮੇਲਨ ਤੋਂ ਬਾਅਦ ਤੋਂ ਪ੍ਰਸਤਾਵਤ ਪ੍ਰੋਗਰਾਮ ਨੂੰ ਅੰਤਿਮ ਰੂਪ ਦੇਣ ਦੇ ਕੰਮ ਵਿੱਚ ਆਪਸੀ ਸਹਿਯੋਗ ਨੂੰ ਜਾਰੀ ਰੱਖਣ ਪ੍ਰਤੀ ਵਚਨਬੱਧਤਾ ਪ੍ਰਗਟਾਈ ।


    • ਰਾਸ਼ਟਰਪਤੀ ਅਤੇ ਪ੍ਰਧਾਨ ਮੰਤਰੀ ਨੇ ਦੁਵੱਲੇ ਨਿਵੇਸ਼ ਦਾ ਪ੍ਰਵਾਹ ਵਧਾਉਣ ਅਤੇ ਨਿਵੇਸ਼ ਦਾ ਖੁੱਲ੍ਹਾ ਅਤੇ ਸਪੱਸ਼ਟ ਮਾਹੌਲ ਬਣਾਉਣ ਦੀ ਆਪਣੀ ਸਾਂਝੀ ਵਚਨਬੱਧਤਾ ਦੀ ਪੁਸ਼ਟੀ ਕੀਤੀ। ਇਸ ਲਈ ਦੋਨੋਂ ਨੇਤਾਵਾਂ ਨੇ ਖੁਦ ਦੇ ਨਜ਼ਰੀਏ ਨੂੰ ਧਿਆਨ ਵਿੱਚ ਰੱਖਦੇ ਹੋਏ ਆਪਣੇ-ਆਪਣੇ ਅਧਿਕਾਰੀਆਂ ਨੂੰ ਉੱਚ ਪੱਧਰੀ ਦੁਵੱਲੀ ਨਿਵੇਸ਼ ਸੰਧੀ ਸਬੰਧੀ ਵਿਚਾਰ ਚਰਚਾ ਨੂੰ ਜਾਰੀ ਰੱਖਣ ਦੀਆਂ ਸੰਭਾਵਨਾਵਾਂ ਦਾ ਅੰਦਾਜ਼ਾ ਲਗਾਉਣ ਦਾ ਨਿਰਦੇਸ਼ ਦਿੱਤਾ ਹੈ।


    • ਰਾਸ਼ਟਰਪਤੀ ਅਤੇ ਪ੍ਰਧਾਨ ਮੰਤਰੀ ਨੇ ਫਰਵਰੀ ਵਿੱਚ ਪ੍ਰਸਤਾਵਿਤ ਪੰਜਵੀਂ ਸਲਾਨਾ ਅਮਰੀਕਾ-ਭਾਰਤ ਆਰਥਕ ਅਤੇ ਵਿੱਤੀ ਸਾਂਝੀਦਾਰੀ ਚਰਚਾ ਦਾ ਵੀ ਸੁਆਗਤ ਕੀਤਾ ਜਿਸ ਦੌਰਾਨ ਇਹ ਦੇਸ਼ ਵਿਆਪਕ ਆਰਥਕ ਨੀਤੀ , ਵਿੱਤੀ ਖੇਤਰ ਨੂੰ ਨਿਯਮਤ ਕਰਨ ਅਤੇ ਵਿਕਾਸ , ਢਾਂਚਾਗਤ ਨਿਵੇਸ਼ ਅਤੇ ਕਰ ਨੀਤੀ ' ਤੇ ਆਪਣੀ ਗੱਲਬਾਤ ਨੂੰ ਅੱਗੇ ਵਧਾਉਣਗੇ ਅਤੇ ਕਾਲੇ ਧਨ ਨੂੰ ਸਫੈਦ ਕਰਨ ਅਤੇ ਦਹਿਸ਼ਤਗਰਦਾਂ ਨੂੰ ਧਨ ਮੁਹੱਈਆ ਕਰਾਉਣ ਨਾਲ ਸਬੰਧਤ ਸਮੱਸਿਆਵਾਂ ਨਾਲ ਨਿਪਟਣ ਦੇ ਉਪਰਾਲਿਆਂ ਵਿੱਚ ਤੇਜੀ ਲਿਆਉਣਗੇ।


    • ਦੋਨਾਂ ਪੱਖਾਂ ਨੇ ਭਾਰਤ-ਅਮਰੀਕਾ ਸੰਪੂਰਨ ਕਰਾਰ ਦਾ ਰਸਤਾ ਸਾਫ਼ ਕਰਨ ਲਈ ਦੋਨਾਂ ਦੇਸ਼ਾਂ ਵਿੱਚ ਜ਼ਰੂਰਤਾਂ ' ਤੇ ਚਰਚਾ ਕਰਨ ' ਤੇ ਸਹਿਮਤੀ ਪ੍ਰਗਟਾਈ।


    • ਰਾਸ਼ਟਰਪਤੀ ਓਬਾਮਾ ਨੇ ਭਾਰਤ ਦੇ ਗਰੀਬਾਂ ਲਈ ਵਿੱਤੀ ਸਮਾਵੇਸ਼ ਨੂੰ ਪ੍ਰਾਥਮਿਕਤਾ ਦੇਣ ਵਾਲੀ ਪ੍ਰਧਾਨ ਮੰਤਰੀ ਮੋਦੀ ਦੀ '' ਜਨ ਧਨ ਯੋਜਨਾ '' ਦੀ ਸ਼ਲਾਘਾ ਕੀਤੀ। ਦੋਨੋਂ ਨੇਤਾਵਾਂ ਨੇ ' ਨਕਦੀ ਤੋਂ ਬਿਹਤਰ ਗੱਠਜੋੜ ' (Better Than Cash Alliance) ਵਿੱਚ ਭਾਰਤ ਦੇ ਸ਼ਾਮਲ ਹੋਣ ਦੇ ਇਰਾਦੇ ਦਾ ਜ਼ਿਕਰ ਕੀਤਾ।


    • ਦੋਨਾਂ ਨੇਤਾਵਾਂ ਨੇ ਹੁਨਰ ਵਿਕਾਸ ਵਿੱਚ ਗੱਠਜੋੜ ਦੇ ਖੇਤਰਾਂ ਦੀ ਪਛਾਣ ਕਰਨ ਪ੍ਰਤੀ ਵਚਨਬੱਧਤਾ ਪ੍ਰਗਟਾਈ। ਹੁਨਰ ਪ੍ਰਮਾਣੀਕਰਨ ਮਾਪਦੰਡਾਂ ਲਈ ਗੁਣਵੱਤਾ ਵਿਸ਼ਵਾਸ ਪ੍ਰਣਾਲੀਆਂ ਕਾਇਮ ਕਰਨ , ਹੁਨਰ ਵਿਕਾਸ ਕੇਂਦਰਾਂ ਦੀ ਸਥਾਪਨਾ ਕਰਨਾ , ਸਮਾਜਕ ਉੱਦਮਤਾ ਨੂੰ ਪ੍ਰੋਤਸਾਹਨ ਦੇਣਾ ਅਤੇ ਨਵੀਨਤਾ ਅਤੇ ਉੱਦਮਤਾ ਵਿਵਸਥਾ ਨੂੰ ਮਜ਼ਬੂਤ ਕਰਨਾ ਇਨ੍ਹਾਂ ਖੇਤਰਾਂ ਵਿੱਚ ਸ਼ਾਮਲ ਹੈ।


    • ਰਾਸ਼ਟਰਪਤੀ ਓਬਾਮਾ ਅਤੇ ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਨੇ ਭਾਰਤ ਦੇ ਅਹਿਮ ' ਡਿਜੀਟਲ ਇੰਡੀਆ ' ਪ੍ਰੋਗਰਾਮ ਨੂੰ ਲਾਗੂ ਕਰਨ ਅਤੇ ਵਪਾਰਕ ਸਹਿਯੋਗ ਵਧਾਉਣ ਵਿੱਚ ਆਪਸੀ ਤਾਲਮੇਲ ' ਤੇ ਸਹਿਮਤੀ ਪ੍ਰਗਟਾਈ। ਇਸ ਲਈ ਸੂਚਨਾ ਅਤੇ ਸੰਚਾਰ ਟੈਕਨੋਲੋਜੀ (ਆਈਸੀਟੀ) ਦੇ ਖੇਤਰ ਵਿੱਚ ਨਿਵੇਸ਼ ਸਮਝੌਤਿਆਂ ਨੂੰ ਉਤਸ਼ਾਹਿਤ ਕੀਤਾ ਜਾਏਗਾ।


    • ਫਿਲਹਾਲ ਜਾਰੀ ਆਪਣੇ ਵਪਾਰਕ ਵਿਚਾਰ ਵਟਾਂਦਰੇ ਦੀ ਅਹਿਮੀਅਤ ਨੂੰ ਧਿਆਨ ਵਿੱਚ ਰੱਖਦੇ ਹੋਏ ਦੋਨੋਂ ਪੱਖਾਂ ਨੇ ਭਾਰਤ-ਅਮਰੀਕਾ ਵਪਾਰਕ ਵਾਰਤਾ ਦੇ ਅਧੀਨ ਸਾਲ 2015 ਦੀ ਸ਼ੁਰੂਆਤ ਵਿੱਖ ਜਨਤਕ ਨਿਜੀ ਗੱਲਬਾਤ ਕਰਨ ' ਤੇ ਸਹਿਮਤੀ ਪ੍ਰਗਟਾਈ। ਸਹਿਯੋਗ ਦੇ ਆਪਸੀ ਸਹਿਮਤੀ ਵਾਲੇ ਖੇਤਰਾਂ ਲਈ ਇਸ ਤਰ੍ਹਾਂ ਦੀ ਵਿਚਾਰ ਚਰਚਾ ਦੋ ਸਾਲ ਮਤਲਬ ਮਾਰਚ , 2016 ਤੱਕ ਜਾਰੀ ਰਹੇਗੀ।


    • ਨਵੰਬਰ , 2014 ਵਿੱਚ ਕਰਵਾਏ ਗਏ ਭਾਰਤ-ਅਮਰੀਕਾ ਵਪਾਰ ਨੀਤੀ ਫੋਰਮ ਦੇ ਅੰਤਿਮ ਦੌਰ ਦੀ ਬੈਠਕ ਵਿੱਚ ਬੌਧਿਕ ਸੰਪਤੀ ' ਤੇ ਰਚਨਾਤਮਕ ਗੱਲਬਾਤ ਵਿੱਚ ਹੋਈ ਪ੍ਰਗਤੀ ਨੂੰ ਧਿਆਨ ਵਿੱਚ ਰੱਖਦੇ ਹੋਏ ਦੋਨੋਂ ਨੇਤਾਵਾਂ ਨੇ ਸਾਲ 2015 ਦੌਰਾਨ ਵੀ ਬੌਧਿਕ ਸੰਪਤੀ ਅਧਿਕਾਰਾਂ (ਆਈਪੀਆਰ) ' ਤੇ ਆਪਸੀ ਤਾਲਮੇਲ ਵਧਾਉਣ ਦੀ ਉਮੀਦ ਪ੍ਰਗਟਾਈ। ਇਸ ਦਾ ਆਯੋਜਨ ਬੌਧਿਕ ਸੰਪਤੀ ' ਤੇ ਗਠਿਤ ਉੱਚ ਪੱਧਰੀ ਕਾਰਜ ਦਲ ਕਰੇਗਾ ਜੋ ਦੋਨਾਂ ਹੀ ਦੇਸ਼ਾਂ ਦੇ ਹਿੱਤ ਵਿੱਚ ਹੋਏਗਾ।


    • ਭਾਰਤ ਦੇ ਰੇਲ ਢਾਂਚੇ ਨੂੰ ਵਧਾਉਣ ਅਤੇ ਮਜ਼ਬੂਤ ਕਰਨ ਲਈ ਰੇਲ ਖੇਤਰ ਵਿੱਚ ਤਕਨੀਕੀ ਸਹਿਯੋਗ ਵਧਾਉਣ ਦੀ ਸੰਭਾਵਨਾ ਨੂੰ ਧਿਆਨ ਵਿੱਚ ਰੱਖਦੇ ਹੋਏ ਦੋਨੋਂ ਨੇਤਾਵਾਂ ਨੇ ਅਮਰੀਕਾ ਵਪਾਰ ਅਤੇ ਵਿਕਾਸ ਏਜੰਸੀ ਅਤੇ ਭਾਰਤੀ ਰੇਲਵੇ ਦੇ ਵਿਚਕਾਰ ਸਹਿਯੋਗ ਨੂੰ ਸੁਵਿਧਾਜਨਕ ਬਣਾਉਣ ' ਤੇ ਹਾਮੀ ਭਰੀ ਹੈ ਜਿਸ ਨਾਲ ਭਾਰਤੀ ਰੇਲਵੇ ਨੂੰ ਨਿਜੀ ਖੇਤਰ ਤੋਂ ਧਨ ਆਕਰਸ਼ਿਤ ਕਰਨ ਲਈ ਆਪਣੀ ਲੀਜਿੰਗ ਅਤੇ ਜਨਤਕ ਨਿਜੀ ਭਾਈਵਾਲੀ ਵਿੱਚ ਸੋਧ ਕਰਨ ਵਿੱਚ ਮਦਦ ਮਿਲੇਗੀ।


    • ਦੋਨੋਂ ਨੇਤਾਵਾਂ ਨੇ ਅਮਰੀਕਾ ਅਤੇ ਭਾਰਤ ਦੇ ਵਿਚਕਾਰ ਮਜ਼ਬੂਤ ਜਨਤਕ ਨਿਜੀ ਜਹਾਜ਼ਰਾਨੀ ਭਾਈਵਾਲੀ ਹੋਣ ਦੀ ਗੱਲ ਮੰਨੀ ਹੈ। ਇਨ੍ਹਾਂ ਨੇਤਾਵਾਂ ਨੇ ਉੱਭਰਦੀਆਂ ਤਕਨੀਕਾਂ ਦੀ ਪਛਾਣ ਕਰਨ ਅਤੇ ਮਹੱਤਵਪੂਰਨ ਆਯੋਜਨ ਜਿਵੇਂ ਅਮਰੀਕਾ-ਭਾਰਤ ਜਹਾਜ਼ਰਾਨੀ ਸਿਖਰ ਸੰਮੇਲਨ 2015 ਅਤੇ ਉੱਨਤ ਅਮਰੀਕੀ ਤਕਨੀਕਾਂ ਦੇ ਪ੍ਰਦਰਸ਼ਨ ਦੇ ਜ਼ਰੀਏ ਇੱਕ ਵਿਆਪਕ ਵਪਾਰਕ ਸਹਿਯੋਗ ਏਜੰਡਾ ਤਿਆਰ ਕਰਨ ਲਈ ਆਪਸ ਵਿੱਚ ਮਿਲਜੁਲ ਕੇ ਅੱਗੇ ਕੰਮ ਕਰਨ ' ਤੇ ਸਹਿਮਤੀ ਪ੍ਰਗਟਾਈ ਹੈ।


    • ਨਾਗਰਿਕ ਜਹਾਜ਼ਰਾਨੀ ਦੇ ਖੇਤਰ ਵਿੱਚ ਸਹਿਯੋਗ ਦੀ ਆਪਣੀ ਵਚਨਬੱਧਤਾ ਦੀ ਪੁਸ਼ਟੀ ਕਰਦੇ ਹੋਏ ਅਮਰੀਕਾ ਅਤੇ ਭਾਰਤ ਅੱਗੇ ਵੀ ਸੰਘੀ ਜਹਾਜ਼ ਪ੍ਰਸ਼ਾਸਨ (ਐੱਫਏਏ) ( Federal Aviation Administration (FAA)) ਅਤੇ ਭਾਰਤ ਦੇ ਨਾਗਰਿਕ ਜਹਾਜ਼ਰਾਨੀ ਡਾਇਰੈਕਟਰ ਜਨਰਲ (ਡੀਜੀਸੀਏ) ( Directorate General of Civil Aviation (DGCA)) ਦੇ ਵਿਚਕਾਰ ਆਪਸੀ ਸਲਾਹ ਮਸ਼ਵਰਾ ਜਾਰੀ ਰੱਖਣ ਤਾਂ ਕਿ ਅੰਤਰਰਾਸ਼ਟਰੀ ਨਾਗਰਿਕ ਜਹਾਜ਼ਰਾਨੀ ਸੰਗਠਨ (ਆਈਸੀਏਓ) ( International Civil Aviation Organisation (ICAO)) ਅੰਤਰਰਾਸ਼ਟਰੀ ਮਾਪਦੰਡ ਤੈਅ ਕਰ ਸਕਣ। ਇਸ ਦਾ ਮੁੱਖ ਉਦੇਸ਼ ਸ਼੍ਰੇਣੀ- 1 ਦੇ ਦਰਜੇ ਨੂੰ ਜਲਦੀ ਤੋਂ ਜਲਦੀ ਬਹਾਲ ਕਰਨਾ ਹੈ।


    • ਉੱਚ ਸਿੱਖਿਆ ਦੇ ਖੇਤਰ ਵਿੱਚ ਮੌਜੂਦਾ ਸਹਿਯੋਗ ਦੇ ਮਹੱਤਵ ਨੂੰ ਸਮਝਦੇ ਹੋਏ ਰਾਸ਼ਟਰਪਤੀ ਅਤੇ ਪ੍ਰਧਾਨ ਮੰਤਰੀ ਨੇ ਯੂਐੱਸਏਆਈਡੀ ਦੇ ਜ਼ਰੀਏ ਗਾਂਧੀਨਗਰ ਵਿੱਚ ਭਾਰਤੀ ਟੈਕਨੋਲੋਜੀ ਸੰਸਥਾ ਦੀ ਸਹਾਇਤਾ ਲਈ ਗਿਆਨ ਨਾਲ ਜੁੜੀ ਭਾਈਵਾਲੀ ਨੂੰ ਜਾਰੀ ਰੱਖਣ ਲਈ ਕੀਤੇ ਜਾ ਰਹੇ ਉਪਰਾਲਿਆਂ ਦਾ ਸੁਆਗਤ ਕੀਤਾ । ਰਾਸ਼ਟਰਪਤੀ ਓਬਾਮਾ ਅਤੇ ਪ੍ਰਧਾਨ ਮੰਤਰੀ ਮੋਦੀ ਨੇ ਭਾਰਤ ਦੀ ਵਿਸ਼ਵ ਅਕਾਦਮੀ ਨੈੱਟਵਰਕ ਪਹਿਲ ( ਗਿਆਨ ) ਦੇ ਜ਼ਰੀਏ ਆਪਸ ਵਿੱਚ ਸਹਿਯੋਗ ਕਰਨ ਦਾ ਸੰਕਲਪ ਪ੍ਰਗਟ ਕੀਤਾ । ਇਸ ਦਾ ਉਦੇਸ਼ ਭਾਰਤੀ ਯੂਨੀਵਰਸਿਟੀਆਂ ਵਿੱਚ 1000 ਅਮਰੀਕੀ ਸਿੱਖਿਆ ਵਿਦਵਾਨਾਂ ਦੇ ਜ਼ਰੀਏ ਛੋਟੇ ਸਿੱਖਿਆ ਅਤੇ ਸੋਧ ਪ੍ਰੋਗਰਾਮਾਂ ਦਾ ਮਾਰਗ ਦਰਸ਼ਨ ਕਰਨਾ ਹੈ ।


    • ਦੋਨੋਂ ਨੇਤਾਵਾਂ ਨੇ ਅੰਤਰਰਾਸ਼ਟਰੀ ਮੁਦਰਾ ਕੋਸ਼ ਸਮੇਤ ਅੰਤਰਰਾਸ਼ਟਰੀ ਵਿੱਤੀ ਸੰਸਥਾਵਾਂ ਨੂੰ ਮਜ਼ਬੂਤ ਕਰਨ ਦੀ ਅਹਿਮਤੀਅਤ ' ਤੇ ਵਿਸ਼ੇਸ਼ ਜ਼ੋਰ ਦਿੱਤਾ। ਰਾਸ਼ਟਰਪਤੀ ਨੇ ਆਪਣੀ ਇਹ ਵਚਨਬੱਧਤਾ ਦੁਹਰਾਈ ਕਿ ਉਹ ਭਾਰਤ ਨੂੰ ਅੰਤਰਰਾਸ਼ਟਰੀ ਵਿੱਤੀ ਸੰਸਥਾਵਾਂ ਵਿੱਚ ਆਪਣੀਆਂ ਗੱਲਾਂ ਹੋਰ ਜ਼ਿਆਦਾ ਮਜ਼ਬੂਤੀ ਨਾਲ ਰੱਖਣ ਦੇ ਮੌਕੇ ਦੇਣ ਦੇ ਨਾਲ-ਨਾਲ ਉੱਥੇ ਉਸ ਦੀ ਅਵਾਜ਼ ਅਤੇ ਮਤ ਵਿੱਚ ਵਾਧਾ ਕਰਨ ਦਾ ਮਾਰਗ ਦਰਸ਼ਨ ਕਰਨਗੇ। ਰਾਸ਼ਟਰਪਤੀ ਨੇ ਢਾਂਚਾਗਤ ਖੇਤਰ ਦੇ ਵਿੱਤੀ ਪੋਸ਼ਣ ਲਈ ਬਹੁਪੱਖੀ ਵਿਕਾਸ ਬੈਂਕਾਂ ਦੇ ਜ਼ਰੀਏ ਸਾਧਨਾਂ ਦੀ ਉਪਲੱਬਧਤਾ ਅਤੇ ਰਚਨਾਤਮਕ ਢੰਗ ਨਾਲ ਉਸ ਦਾ ਉਪਯੋਗ ਸੁਨਿਸ਼ਚਤ ਕਰਨ ਦੀ ਵੀ ਗੱਲ ਦੁਹਰਾਈ। ਪ੍ਰਧਾਨ ਮੰਤਰੀ ਮੋਦੀ ਨੇ ਸੰਕਲਪ ਵਪਾਰ ਸੰਘ ' ਤੇ ਗਠਿਤ ਕਾਰਜ ਦਲ ਵਿੱਚ ਵਿੱਤ ਮੰਤਰਾਲੇ ਨਾਲ ਸਹਿਯੋਗ ਕਰਨ ਲਈ ਅਮਰੀਕਾ ਦੇ ਵਿੱਤ ਮੰਤਰਾਲੇ ਦੇ ਉਪਰਾਲਿਆਂ ਦੀ ਸ਼ਲਾਘਾ ਕੀਤੀ ਜਿਸ ਦੀ ਸਥਾਪਨਾ ਵਿੱਤੀ ਖੇਤਰ ਵਿਧਾਨਕ ਸੁਧਾਰ ਕਮਿਸ਼ਨ ਦੀਆਂ ਸਿਫਾਰਸ਼ਾਂ ' ਤੇ ਕੀਤਾ ਗਈ ਸੀ।


    ਉੱਚ ਟੈਕਨੋਲੋਜੀ , ਪੁਲਾੜ ਅਤੇ ਸਿਹਤ ਖੇਤਰ ਵਿੱਚ ਸਹਿਯੋਗ


    • ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਅਤੇ ਰਾਸ਼ਟਰਪਤੀ ਬਰਾਕ ਓਬਾਮਾ ਨੇ ਇਹ ਗੱਲ ਦੁਹਰਾਈ ਕਿ 21 ਵੀਂ ਸਦੀ ਵਿੱਚ ਸਮੁੱਚੇ ਰੂਪ ਵਿੱਚ ਦੁਵੱਲੀ ਭਾਈਵਾਲੀ ਲਈ ਵਿਗਿਆਨ , ਟੈਕਨੋਲੋਜੀ ਅਤੇ ਨਵੀਨਤਾ ਵਿੱਚ ਸਾਂਝੇਦਾਰੀ ਬੇਹੱਦ ਜ਼ਰੂਰੀ ਹੈ। ਉਨ੍ਹਾਂ ਨੇ ਖੁਰਾਕ , ਜਲ , ਊਰਜਾ , ਜਲਵਾਯੂ ਅਤੇ ਸਿਹਤ ਵਰਗੇ ਖੇਤਰਾਂ ਦੀਆਂ ਵੱਡੀਆਂ ਚੁਣੌਤੀਆਂ ਦਾ ਸਾਹਮਣਾ ਕਰਨ ਵਿੱਚ ਵਿਗਿਆਨ , ਟੈਕਨੋਲੋਜੀ ਅਤੇ ਨਵੀਨਤਾ ਭਾਈਵਾਲੀਆਂ ਰਾਹੀਂ ਨਿਭਾਈ ਜਾਣ ਵਾਲੀ ਭੂਮਿਕਾ ਨੂੰ ਆਪਣੀ ਤਰਫ਼ ਤੋਂ ਸਹਿਯੋਗ ਦੇਣ ਦੀ ਗੱਲ ਮੁੜ ਤੋਂ ਕਹੀ। ਉਨ੍ਹਾਂ ਨੇ ਅਜਿਹੇ ਅਨੋਖੇ ਹੱਲ ਵਿਕਸਤ ਕਰਨ ਵਿੱਚ ਵੀ ਵਿਗਿਆਨ , ਟੈਕਨੋਲੋਜੀ ਅਤੇ ਨਵੀਨਤਾ ਭਾਈਵਾਲੀਆਂ ਦੀ ਅਹਿਮ ਭੂਮਿਕਾ ਹੋਣ ਦੀ ਗੱਲ ਕਹੀ ਜੋ ਕਫਾਇਤੀ ਹਨ ਅਤੇ ਅਸਾਨੀ ਨਾਲ ਹਾਸਲ ਕੀਤੇ ਜਾ ਸਕਦੇ ਹਨ , ਦੋਨੋਂ ਦੇਸ਼ਾਂ ਦੀ ਆਮ ਜਨਤਾ ਦੀਆਂ ਜ਼ਰੂਰਤਾਂ ਨੂੰ ਪੂਰਾ ਕਰਦੇ ਹਨ ਅਤੇ ਵਿਸ਼ਵ ਭਾਈਚਾਰੇ ਨੂੰ ਫਾਇਦਾ ਪਹੁੰਚਾਉਂਦੇ ਹਨ। ਇਸ ਲਈ ਦੋਨੋਂ ਨੇਤਾਵਾਂ ਨੇ ਵਿਗਿਆਨ , ਟੈਕਨੋਲੋਜੀ ਅਤੇ ਨਵੀਨਤਾ ਦੇ ਅਨੇਕ ਖੇਤਰਾਂ ਵਿੱਚ ਆਪਣੇ ਠੋਸ ਉਪਰਾਲਿਆਂ ਨੂੰ ਜਾਰੀ ਰੱਖਣ ' ਤੇ ਸਹਿਮਤੀ ਪ੍ਰਗਟਾਈ। ਮਨੁੱਖੀ ਸਿਹਤ ਸੁਧਾਰ , ਜਲ ਅਤੇ ਹਵਾ ਪ੍ਰਦੂਸ਼ਣ ਅਤੇ ਸਾਫ਼ ਸਫ਼ਾਈ ਦੇ ਅਸਰ ਦਾ ਅਧਿਐਨ ਕਰਨਾ ਵੀ ਇਨ੍ਹਾਂ ਵਿੱਚ ਸ਼ਾਮਲ ਹੈ।


    • ਦੋਨੋਂ ਨੇਤਾਵਾਂ ਨੇ ਜਲ ਵਿਗਿਆਨ , ਜਲ ਦੇ ਅਧਿਐਨ ਅਤੇ ਮੌਨਸੂਨ ਦੇ ਮਾਡਲ ਲਈ ਅਮਰੀਕਾ-ਭਾਰਤ ਸਹਿਯੋਗ ਜਾਰੀ ਰੱਖਣ ' ਤੇ ਸਹਿਮਤੀ ਪ੍ਰਗਟਾਈ। ਉਨ੍ਹਾਂ ਨੇ ਮਨੁੱਖੀ ਸਮਰੱਥਾ ਦੇ ਸਿਰਜਣ ਵਿੱਚ ਅਸਾਨੀ ਸੁਨਿਸ਼ਚਿਤ ਕਰਨ ਲਈ ਇੱਕ ਭਾਰਤ-ਅਮਰੀਕਾ ਜਲਵਾਯੂ ਫੈਲੋਸ਼ਿਪ ਦੀ ਸ਼ੁਰੂਆਤ ਕਰਨ ਲਈ ਤੇਜੀ ਨਾਲ ਕਦਮ ਉਠਾਉਣ ਦੀ ਜ਼ਰੂਰਤ ਦਾ ਜ਼ਿਕਰ ਕੀਤਾ । ਦੋਨੋਂ ਨੇਤਾਵਾਂ ਨੇ ਨੈੱਟਵਰਕਿੰਗ ਅਤੇ ਸਲਾਹਕਾਰੀ ਪ੍ਰੋਗਰਾਮਾਂ ਦੇ ਜ਼ਰੀਏ ਵਿਗਿਆਨ , ਟੈਕਨੋਲੋਜੀ , ਗਣਿਤ ਅਤੇ ਇੰਜਨੀਅਰਿੰਗ ਦੇ ਖੇਤਰ ਵਿੱਚ ਔਰਤਾਂ ਦੀ ਸ਼ਮੂਲੀਅਤ ਵਧਾਉਣ ਲਈ ਕੀਤੇ ਜਾ ਰਹੇ ਉਪਰਾਲਿਆਂ ਦੀ ਅਹਿਮੀਅਤ ਦੀ ਫਿਰ ਤੋਂ ਪੁਸ਼ਟੀ ਕੀਤੀ।


    • ਰਾਸ਼ਟਰਪਤੀ ਅਤੇ ਪ੍ਰਧਾਨ ਮੰਤਰੀ ਨੇ ਉੱਚ ਟੈਕਨੋਲੋਜੀ ਵਾਲੇ ਉਤਪਾਦਾਂ ਦੇ ਵਪਾਰ ਵਿੱਚ ਆਉਣ ਵਾਲੀਆਂ ਚੁਣੌਤੀਆਂ ਦਾ ਸਾਹਮਣਾ ਸਮੇਂ ' ਤੇ ਕਰਨ ਲਈ ਦੁਵੱਲੇ ਉੱਚ ਟੈਕਨੋਲੋਜੀ ਸਹਿਯੋਗ ਸਮੂਹ ਤਹਿਤ ਕੀਤੇ ਜਾ ਰਹੇ ਉਪਰਾਲਿਆਂ ਦਾ ਸੁਆਗਤ ਕੀਤਾ। ਦੋਹਰੀ ਵਰਤੋਂ ਵਾਲੀਆਂ ਕੁਝ ਖਾਸ ਵਸਤੂਆਂ ਦੇ ਵਪਾਰ ਵਿੱਚ ਅਮਰੀਕਾ ਦੀਆਂ ਲਾਇਸੈਂਸ ਸਬੰਧੀ ਜ਼ਰੂਰਤਾਂ ਵੀ ਇਸ ਵਿੱਚ ਸ਼ਾਮਲ ਹਨ।


    • ਦੋਨੋਂ ਨੇਤਾਵਾਂ ਨੇ ਨਵੀਨਤਾ ਨੂੰ ਪ੍ਰੋਤਸਾਹਨ ਦੇਣ ਲਈ ਪਾਰਦਰਸ਼ੀ ਅਤੇ ਸਥਿਰ ਨੀਤੀਗਤ ਮਾਹੌਲ ਮੁਹੱਈਆ ਕਰਾਉਣ ਦੀ ਅਹਿਮੀਅਤ ਦੀ ਪੁਸ਼ਟੀ ਕੀਤੀ। ਦੋਨੋਂ ਨੇਤਾਵਾਂ ਨੇ ਆਈਪੀਆਰ ਨਾਲ ਜੁੜੇ ਮੁੱਦਿਆਂ ਵਿੱਚ ਸੂਚਨਾਵਾਂ ਨੂੰ ਸਾਂਝਾ ਕਰਨ ਅਤੇ ਸਰਵਉੱਚ ਤੌਰ ਤਰੀਕੇ ਅਪਣਾਉਣ ਵਿੱਚ ਆਪਣੀ ਦਿਲਚਸਪੀ ਦਾ ਫਿਰ ਤੋਂ ਜ਼ਿਕਰ ਕੀਤਾ। ਉਨ੍ਹਾਂ ਨੇ ਬੌਧਿਕ ਸੰਪਤੀ ਦੀ ਸੰਭਾਲ ਨਾਲ ਜੁੜੇ ਨੀਤੀਗਤ ਮਸਲਿਆਂ ' ਤੇ ਆਪਣੀ ਵਚਨਬੱਧਤਾ ਫਿਰ ਤੋਂ ਦੁਹਰਾਈ।


    • ਰਾਸ਼ਟਰਪਤੀ ਓਬਾਮਾ ਅਤੇ ਪ੍ਰਧਾਨ ਮੰਤਰੀ ਮੋਦੀ ਨੇ ਪੁਲਾੜ ਦੇ ਖੇਤਰ ਵਿੱਚ ਭਾਰਤ ਅਤੇ ਅਮਰੀਕਾ ਦੇ ਵਿਚਕਾਰ ਸਹਿਯੋਗਾਤਮਕ ਅਤੇ ਵਪਾਰਕ ਰਿਸ਼ਤਿਆਂ ਨੂੰ ਹੋਰ ਪ੍ਰੋਤਸਾਹਨ ਦੇਣ ' ਤੇ ਸਹਿਮਤੀ ਪ੍ਰਗਟਾਈ । ਦੋਨੋਂ ਨੇਤਾਵਾਂ ਨੇ ਮੰਗਲ ਗ੍ਰਹਿ ਦੇ ਅਧਿਐਨ ਵਿੱਚ ਸਹਿਯੋਗ ਦੀਆਂ ਸੰਭਾਵਨਾਵਾਂ ਤਲਾਸ਼ਣ ਲਈ ਆਪਣੀਆਂ ਪੁਲਾੜ ਏਜੰਸੀਆਂ ਦੇ ਵਿਚਕਾਰ ਜਾਰੀ ਗੱਲਬਾਤ ਦਾ ਵੀ ਉਲੇਖ ਕੀਤਾ ।


    • ਦੋਨੋਂ ਨੇਤਾਵਾਂ ਨੇ ਅਮਰੀਕਾ-ਭਾਰਤ ਪੁਲਾੜ ਸਹਿਯੋਗ ਨੂੰ ਨਿਰੰਤਰ ਜਾਰੀ ਰੱਖਣ ਦੀ ਗੱਲ ਦਾ ਵੀ ਜ਼ਿਕਰ ਕੀਤਾ। ਬੰਗਲੁਰੂ ਵਿੱਚ 29 ਤੋਂ 31 ਜਨਵਰੀ , 2015 ਤੱਕ ਪਹਿਲੀ ਵਾਰ ਆਹਮਣੇ-ਸਾਹਮਣੇ ਹੋ ਰਹੀ ਇਸਰੋ-ਨਾਸਾ ਮੰਗਲ ਕਾਰਜ ਦਲ ਦੀ ਬੈਠਕ ਵੀ ਇਸ ਵਿੱਚ ਸ਼ਾਮਲ ਹੈ , ਜਿਸ ਵਿੱਚ ਦੋਨੋਂ ਪੱਖ ਮੰਗਲ ਗ੍ਰਹਿ ਦੀ ਖੋਜ ਵਿੱਚ ਆਪਸੀ ਸਹਿਯੋਗ ਵਧਾਉਣ ਦੀਆਂ ਸੰਭਾਵਨਾਵਾਂ ' ਤੇ ਵਿਚਾਰ ਕਰਨਗੇ। ਦੋਨੋਂ ਨੇਤਾਵਾਂ ਨੇ ਅਮਰੀਕਾ-ਭਾਰਤ ਸਿਵਲ ਪੁਲਾੜ ਸੰਯੁਕਤ ਕਾਰਜ ਦਲ ਜ਼ਰੀਏ ਪੁਲਾੜ ਸਹਿਯੋਗ ਵਧਾਉਣ ਦੀ ਦਿਸ਼ਾ ਵਿੱਚ ਹੋਈ ਪ੍ਰਗਤੀ ਦਾ ਵੀ ਸੁਆਗਤ ਕੀਤਾ ਜਿਸ ਦੀ ਬੈਠਕ ਇਸ ਸਾਲ ਦੇ ਅੰਤ ਵਿੱਚ ਹੋਏਗੀ।


    • ਅਮਰੀਕਾ ਦੇ ਊਰਜਾ ਵਿਭਾਗ ਅਤੇ ਭਾਰਤ ਦੇ ਪ੍ਰਮਾਣੂ ਊਰਜਾ ਵਿਭਾਗ ਦੇ ਵਿਚਕਾਰ ਹੋਏ ਇੱਕ ਸਮਝੌਤੇ ਤਹਿਤ ਦੋਨੋਂ ਨੇਤਾਵਾਂ ਨੇ ਭੌਤਿਕ ਵਿਗਿਆਨ ਦੇ ਖੇਤਰ ਵਿੱਚ ਬੁਨਿਆਦੀ ਸੋਧ ਨਾਲ ਜੁੜੇ ਖੋਜ ਅਤੇ ਵਿਕਾਸ ਲਈ ਆਪਸੀ ਸਹਿਯੋਗ ਵਿੱਚ ਹੋਏ ਵਾਧੇ ਦਾ ਸੁਆਗਤ ਕੀਤਾ।


    • ਦੋਨੋਂ ਨੇਤਾਵਾਂ ਨੇ ਵਿਸ਼ਵ ਸਿਹਤ ਸੁਰੱਖਿਆ ਏਜੰਡੇ (ਜੀਐੱਚਐੱਸਏ) ਪ੍ਰਤੀ ਆਪਣੀ ਵਚਨਬੱਧਤਾ ਦੁਹਰਾਈ ਅਤੇ ਛੂਤਛਾਤ ਰੋਗਾਂ ਨੂੰ ਫੈਲਣ ਤੋਂ ਰੋਕਣ ਲਈ ਦੇਸ਼-ਵਿਦੇਸ਼ ਵਿੱਚ ਵਿਸ਼ੇਸ਼ ਕਦਮ ਉਠਾਉਣ ਦਾ ਐਲਾਨ ਕੀਤਾ। ਸੀਡੀਸੀ -ਸਿਹਤ ਮੰਤਰਾਲਾ ਇਬੋਲਾ ਅਤੇ ਜੀਐੱਚਐੱਸਏ ਤਿਆਰੀ ਸਿਖਲਾਈ , ਭਾਰਤ ਮਹਾਮਾਰੀ ਪੜਤਾਲ ਸੇਵਾ ਅਤੇ ਤਿੰਨ ਸਾਲ ਦੇ ਅੰਦਰ ਜੀਐੱਚਐੱਸਏ ਦੇ ਟੀਚਿਆਂ ਨੂੰ ਪਾਉਣ ਦਾ ਖਾਕਾ ਤਿਆਰ ਕਰਨਾ ਵੀ ਇਸ ਵਿੱਚ ਸ਼ਾਮਲ ਹੈ।


    • ਦੋਨੋਂ ਨੇਤਾਵਾਂ ਨੇ ਰੋਗਾਣੂ ਰੋਧੀ ਪ੍ਰਤੀਰੋਧ (ਏਐੱਮਆਰ) ਨੂੰ ਫੈਲਣ ਤੋਂ ਰੋਕਣ ਅਤੇ ਛੂਤਛਾਤ ਬਿਮਾਰੀਆਂ ਦੇ ਖਤਰਿਆਂ ਨਾਲ ਨਿਪਟਣ ਲਈ ਸਿਹਤ ਕਰਮਚਾਰੀਆਂ ਦੀ ਸਿਖਲਾਈ ਵਿੱਚ ਸਹਿਯੋਗ ਲਈ ਵੱਖ-ਵੱਖ ਖੇਤਰਾਂ ਵਿੱਚ ਠੋਸ ਕਦਮ ਚੁੱਕਣ ਦੀ ਵਚਨਬੱਧਤਾ ਪ੍ਰਗਟਾਈ। ਦੋਨੋਂ ਨੇਤਾਵਾਂ ਨੇ ਐਂਟੀਬਾਇਓਟਿਕ ਰੋਧਕ ਬੈਕਟੀਰੀਆ ਦਾ ਸਾਹਮਣਾ ਕਰਨ ਲਈ ਵਿਗਿਆਨ ਅਤੇ ਟੈਕਨੋਲੋਜੀ ਭਾਈਵਾਲੀ ' ਤੇ ਆਪਣਾ ਧਿਆਨ ਕੇਂਦਰਿਤ ਕਰਨ ' ਤੇ ਸਹਿਮਤੀ ਪ੍ਰਗਟਾਈ।


    • ਦੋਨੋਂ ਨੇਤਾਵਾਂ ਨੇ ਕੈਂਸਰ ਸਬੰਧੀ ਖੋਜ , ਰੋਕਥਾਮ , ਕੰਟਰੋਲ ਅਤੇ ਪ੍ਰਬੰਧਨ ਦੇ ਖੇਤਰ ਵਿੱਚ ਦੁਵੱਲੇ ਸਹਿਯੋਗ ਨੂੰ ਉਤਸ਼ਾਹਤ ਕਰਨ ਦੀ ਦਿਸ਼ਾ ਵਿੱਚ ਹੋਈ ਪ੍ਰਗਤੀ ਦਾ ਸੁਆਗਤ ਕੀਤਾ। ਉਨ੍ਹਾਂ ਨੇ ਸੀਡੀਸੀ ਅਤੇ ਭਾਰਤ ਦੇ ਰਾਸ਼ਟਰੀ ਰੋਗ ਨਿਯੰਤਰਣ ਕੇਂਦਰ ਦੇ ਵਿਚਕਾਰ ਸਹਿਯੋਗ ਨੂੰ ਹੋਰ ਵਧਾਉਣ ਦੀਆਂ ਕੋਸ਼ਿਸ਼ਾਂ ਜਾਰੀ ਰੱਖਣ ' ਤੇ ਰਜ਼ਾਮੰਦੀ ਪ੍ਰਗਟਾਈ।


    • ਰਾਸ਼ਟਰਪਤੀ ਅਤੇ ਪ੍ਰਧਾਨ ਮੰਤਰੀ ਨੇ ਦੋਨੋਂ ਦੇਸ਼ਾਂ ਦੇ ਨਾਗਰਿਕਾਂ ਦੀ ਬਿਹਤਰ ਸਿਹਤ ਅਤੇ ਉਨ੍ਹਾਂ ਦੇ ਕਲਿਆਣ ਲਈ ਕੀਤੇ ਜਾ ਰਹੇ ਆਪਸੀ ਸਹਿਯੋਗ ਵਿੱਚ ਵਾਧੇ ਲਈ ਅਮਰੀਕੀ ਰੋਗ ਨਿਵਾਰਣ ਕੇਂਦਰ ਅਤੇ ਭਾਰਤੀ ਮੈਡੀਕਲ ਖੋਜ ਪਰਿਸ਼ਦ ਦੇ ਵਿਚਕਾਰ ਵਾਤਾਵਰਣੀ ਸਿਹਤ , ਪੇਸ਼ਾਗਤ ਸਿਹਤ ਅਤੇ ਜਖ਼ਮ ਨਿਵਾਰਣ ਅਤੇ ਨਿਯੰਤਰਣ ਨਾਲ ਜੁੜੇ ਐੱਮਓਯੂ ਦੇ ਜਲਦੀ ਪੂਰਾ ਹੋਣ ਦਾ ਸੁਆਗਤ ਕੀਤਾ।


    • ਰਾਸ਼ਟਰਪਤੀ ਅਤੇ ਪ੍ਰਧਾਨ ਮੰਤਰੀ ਨੇ ਸਿਹਤ ਨਾਲ ਜੁੜੇ ਖੇਤਰਾਂ ਵਿੱਚ ਆਪਸੀ ਸਹਿਯੋਗ ਹੋਰ ਵਧਾਉਣ ਲਈ ਭਾਰਤ-ਅਮਰੀਕਾ ਸਿਹਤ ਪਹਿਲ ਨੂੰ ਹੋਰ ਅੱਗੇ ਵਧਾਉਂਦੇ ਹੋਏ ਉਸ ਨੂੰ ਪ੍ਰਸੰਗਿਕ ਹਿੱਤ ਧਾਰਕਾਂ ਨਾਲ ਸਿਹਤ ਸਬੰਧੀ ਵਿਚਾਰ ਚਰਚਾ ਵਿੱਚ ਤਬਦੀਲ ਕਰਨ ' ਤੇ ਵੀ ਸਹਿਮਤੀ ਪ੍ਰਗਟਾਈ। ਇਸ ਦੇ ਤਹਿਤ ਨਵੇਂ ਖੇਤਰਾਂ ਦੀ ਤਲਾਸ਼ ਕੀਤੀ ਜਾਏਗੀ , ਜਿਨ੍ਹਾਂ ਵਿੱਚ ਕਫਾਇਤੀ ਸਿਹਤ ਸੇਵਾ , ਲਾਗਤ ਬਚਾਉਣ ਵਾਲੀ ਵਿਵਸਥਾ , ਪੇਟੈਂਟ ਦੀ ਗੁਣਵੱਤਾ , ਸਿਹਤ ਸੇਵਾਵਾਂ ਨਾਲ ਜੁੜੀ ਸੂਚਨਾ ਟੈਕਨੋਲੋਜੀ ਅਤੇ ਪੂਰਕ ਅਤੇ ਪਰੰਪਰਾਗਤ ਦਵਾਈਆਂ ਸ਼ਾਮਲ ਹਨ। ਦੋਨੋਂ ਨੇਤਾਵਾਂ ਨੇ ਅਮਰੀਕੀ ਸਿਹਤ ਅਤੇ ਮਾਨਵ ਸੇਵਾ ਵਿਭਾਗ ਅਤੇ ਪਰੰਪਰਾਗਤ ਦਵਾਈਆਂ ' ਤੇ ਉਸ ਦੇ ਭਾਰਤੀ ਸਬੰਧਾਂ ਵਿਚਕਾਰ ਗੱਲਬਾਤ ਨੂੰ ਵਧਾਉਣ ਦਾ ਸੰਕਲਪ ਪ੍ਰਗਟਾਇਆ। ਦੋਨੋਂ ਨੇਤਾਵਾਂ ਨੇ ਸੁਰੱਖਿਆ ਅਤੇ ਦਵਾਈਆਂ ਦੀ ਉੱਚ ਗੁਣਵੱਤਾ ਸੁਨਿਸ਼ਚਤ ਕਰਨ ਲਈ ਭਾਰਤ ਅਤੇ ਅਮਰੀਕਾ ਦੇ ਮਾਪਦੰਡ ਪ੍ਰਾਧੀਕਰਣ ਵਿਚਕਾਰ ਸਹਿਯੋਗ ਵਧਾਉਣ ਦਾ ਵੀ ਸੰਕਲਪ ਲਿਆ।


    • ਦੋਨੋਂ ਨੇਤਾਵਾਂ ਨੇ ਜੂਨ 2015 ਦੌਰਾਨ ਭਾਰਤ ਵਿੱਚ ਪ੍ਰਸਤਾਵਿਤ 24 ਸਹਿਭਾਗੀ ਦੇਸ਼ਾਂ ਦੀ ਤੀਜੀ ਬੈਠਕ ਦੇ ਜ਼ਰੀਏ ਮਾਵਾਂ ਅਤੇ ਬੱਚਿਆਂ ਦੀਆਂ ਰੋਕੀਆਂ ਜਾ ਸਕਣ ਵਾਲੀਆਂ ਮੌਤਾਂ ਤੋਂ ਬਚਣ ਲਈ ਠੋਸ ਕਦਮ ਚੁੱਕਣ ਦੀ ਵਿਸ਼ਵ ਵਿਆਪੀ ਸੱਦੇ ਦੀ ਸੰਯੁਕਤ ਅਗਵਾਈ ਵਿੱਚ ਤੇਜੀ ਲਿਆਉਣ ' ਤੇ ਵੀ ਸਹਿਮਤੀ ਪ੍ਰਗਟਾਈ। ਮੇਜ਼ਬਾਨ ਦੇ ਤੌਰ ' ਤੇ ਭਾਰਤ ਆਪਣੇ ਜੀਵਨ ਰੱਖਿਅਕ ਕਦਮਾਂ ਨੂੰ ਕਾਰਗਰ ਢੰਗ ਨਾਲ ਅਮਲ ਵਿੱਚ ਲਿਆਉਣ ਵਾਲੀ ਨਵੀਂ ਸਾਂਝੇਦਾਰੀ ਅਤੇ ਨਵੀਨਤਾ ਦੀ ਤਾਕਤ ਨੂੰ ਪ੍ਰਦਰਸ਼ਿਤ ਕਰੇਗਾ। ਉਨ੍ਹਾਂ ਨੇ ਰੋਟਾ ਵਾਇਰਸ ਤੋਂ ਬਚਾਅ ਲਈ ਸਥਾਨਕ ਪੱਧਰ ' ਤੇ ਟੀਕਾ ਬਣਾਉਣ ਲਈ ਬੇਹੱਦ ਸਫ਼ਲ ਗੱਠਜੋੜ ਦੀ ਵੀ ਸ਼ਲਾਘਾ ਕੀਤੀ , ਜਿਸ ਨਾਲ ਕੇਵਲ ਭਾਰਤ ਵਿੱਚ ਹੀ ਹਰ ਸਾਲ ਅਨੁਮਾਨਤ 80,000 ਬੱਚਿਆਂ ਦੀ ਜ਼ਿੰਦਗੀ ਬਚਾਈ ਜਾ ਸਕੇਗੀ। ਦੋਨੋਂ ਨੇਤਾਵਾਂ ਨੇ ਭਾਰਤ-ਅਮਰੀਕਾ ਟੀਕਾ ਕਾਰਵਾਈ ਪ੍ਰੋਗਰਾਮ ਦੇ ਨਵੇਂ ਚਰਣ ਦੇ ਜ਼ਰੀਏ ਸਿਹਤ ਸਬੰਧੀ ਸੋਧ ਅਤੇ ਸਮਰੱਥਾ ਸਿਰਜਣ ਵਿੱਚ ਸਹਿਯੋਗ ਵਧਾਉਣ ਦਾ ਸੰਕਲਪ ਪ੍ਰਗਟਾਇਆ।


    ਰੱਖਿਆ ਅਤੇ ਅੰਦਰੂਨੀ ਸੁਰੱਖਿਆ ਸਹਿਯੋਗ


    • ਪ੍ਰਧਾਨ ਮੰਤਰੀ ਸ਼੍ਰੀ ਮੋਦੀ ਅਤੇ ਰਾਸ਼ਟਰਪਤੀ ਸ਼੍ਰੀ ਓਬਾਮਾ ਨੇ ਦੋਨੋਂ ਪੱਖਾਂ ਦੀ ਤਰਫ਼ ਤੋਂ ਪਰਸਪਰ ਹਿੱਤਾਂ ਨਾਲ ਜੁੜੇ ਖੇਤਰਾਂ ਵਿੱਚ ਦੁਵੱਲੇ ਰੱਖਿਆ ਸਹਿਯੋਗ ਵਧਾਉਣ ਦੇ ਉਪਰਾਲਿਆਂ ਦਾ ਸੁਆਗਤ ਕੀਤਾ ਅਤੇ ਦੁਵੱਲੇ ਰੱਖਿਆ ਸਬੰਧ ਨੂੰ ਮਜ਼ਬੂਤ ਕਰਨ ਦੀ ਦਿਸ਼ਾ ਵਿੱਚ ਨਿਰੰਤਰ ਕਾਰਜ ਕਰਨ ਦੇ ਆਪਣੇ ਸੰਕਲਪ ਦੀ ਪੁਸ਼ਟੀ ਕੀਤੀ ।


    • ਦੋਨੋਂ ਨੇਤਾਵਾਂ ਨੇ ਟੈਕਨੋਲੋਜੀ ਸਹਿਯੋਗ ਅਤੇ ਸਦਭਾਵਨਾ , ਸਾਂਝਾ ਉਤਪਾਦਨ ਅਤੇ ਸਾਂਝਾ ਵਿਕਾਸ ਨੂੰ ਸ਼ਾਮਲ ਕਰਨ ਲਈ ਦੁਵੱਲੇ ਰੱਖਿਆ ਸਬੰਧ ਦੀ ਜ਼ਰੂਰਤ ' ਤੇ ਜ਼ੋਰ ਦਿੱਤਾ । ਇਸ ਲਈ ਅਮਰੀਕੀ ਰਾਸ਼ਟਰਪਤੀ ਅਤੇ ਪ੍ਰਧਾਨ ਮੰਤਰੀ ਸ਼੍ਰੀ ਮੋਦੀ ਨੇ ਰੱਖਿਆ ਖੇਤਰ ਵਿੱਚ ਟੈਕਨੋਲੋਜੀ ਸਹਿਯੋਗ ਦੇ ਨਵੇਂ ਖੇਤਰ ਵਿਕਸਤ ਕਰਨ ਵਿੱਚ ਡੀਟੀਟੀਆਈ ( ਰੱਖਿਆ ਟੈਕਨੋਲੋਜੀ ਅਤੇ ਵਪਾਰ ਪਹਿਲ- Defence Technology and Trade Initiative (DTTI) ) ਦੇ ਮੌਜੂਦਾ ਮਹੱਤਵ ' ਤੇ ਜ਼ੋਰ ਦਿੱਤਾ ।


    • ਸ਼੍ਰੀ ਓਬਾਮਾ ਨੇ ਰੱਖਿਆ ਖੇਤਰ ਵਿੱਚ ਸਿੱਧੀ ਵਿਦੇਸ਼ੀ ਨਿਵੇਸ਼ ਨੀਤੀ ਨੂੰ ਉਦਾਰ ਬਣਾਉਣ ਲਈ ਪ੍ਰਧਾਨ ਮੰਤਰੀ ਸ਼੍ਰੀ ਮੋਦੀ ਦਾ ਸੁਆਗਤ ਕੀਤਾ ਅਤੇ ਦੋਨੋਂ ਨੇਤਾਵਾਂ ਨੇ ' ਮੇਕ ਇਨ ਇੰਡੀਆ ' ਵਰਗੀਆਂ ਪਹਿਲਾਂ ਸਮੇਤ ਭਾਰਤ ਵਿੱਚ ਰੱਖਿਆ ਨਾਲ ਜੁੜੇ ਉਦਯੋਗਿਕ ਕੇਂਦਰ ਕਾਇਮ ਕਰਨ ਵਿੱਚ ਸਹਿਯੋਗ ਲਈ ਸਹਿਮਤੀ ਪ੍ਰਗਟਾਈ ।


    • ਪ੍ਰਧਾਨ ਮੰਤਰੀ ਸ਼੍ਰੀ ਮੋਦੀ ਅਤੇ ਰਾਸ਼ਟਰਪਤੀ ਸ਼੍ਰੀ ਓਬਾਮਾ ਨੇ ਅਮਰੀਕਾ-ਭਾਰਤ ਰੱਖਿਆ ਸਬੰਧ ਲਈ ਸਾਲ 2015 ਦੇ ਪ੍ਰੋਗਰਾਮ ਅਨੁਸਾਰ ਸਮੁੰਦਰੀ ਸੁਰੱਖਿਆ ਦੇ ਖੇਤਰ ਵਿੱਚ ਸਹਿਯੋਗ ਵਧਾਉਣ ਦੇ ਉਦੇਸ਼ ਨਾਲ ਦੋਨਾਂ ਦੇਸ਼ਾਂ ਵੱਲੋਂ ਕੀਤੇ ਜਾਣ ਵਾਲੇ ਉਪਰਾਲਿਆਂ ' ਤੇ ਸੰਤੁਸ਼ਟੀ ਪ੍ਰਗਟਾਈ। ਇਸ ਲਈ ਦੋਨੋਂ ਨੇਤਾਵਾਂ ਨੇ ਦੋਨਾਂ ਪੱਖਾਂ ਦੀਆਂ ਜਲ ਸੈਨਾਵਾਂ ਦੇ ਵਿਚਕਾਰ ਸਮੁੰਦਰੀ ਸਹਿਯੋਗ ਵਧਾਉਣ ਲਈ ਵਿਸ਼ੇਸ਼ ਖੇਤਰਾਂ ਦੀ ਪਛਾਣ ਲਈ ਨਿਰੰਤਰ ਵਿਚਾਰ ਚਰਚਾ ਕਰਨ ' ਤੇ ਸਹਿਮਤੀ ਦਿੱਤੀ। ਦੋਨੋਂ ਨੇਤਾਵਾਂ ਨੇ ਦੁਵੱਲੇ ਜਲ ਸੈਨਾ ਅਭਿਆਸ-ਮਾਲਾਵਾਰ ਨੂੰ ਵਧਾਉਣ ਪ੍ਰਤੀ ਆਪਣੀ ਵਚਨਬੱਧਤਾ ਦੁਹਰਾਈ।


    • ਦੋਨਾਂ ਪੱਖਾਂ ਨੇ ਅਤਿਵਾਦ , ਨਸ਼ੀਲੇ ਪਦਾਰਥਾਂ ਦੀ ਤਸਕਰੀ , ਹੋਰ ਤਸਕਰੀ , ਵਿੱਤੀ ਅਤੇ ਆਰਥਕ ਧੋਖਾਧੜੀ , ਸਾਈਬਰ ਅਪਰਾਧ ਅਤੇ ਇੱਕ ਦੇਸ਼ ਤੋਂ ਲੈ ਕੇ ਦੂਜੇ ਦੇਸ਼ ਤੱਕ ਸੰਗਠਿਤ ਅਪਰਾਧ ਜਿਵੇਂ ਅਪਰਾਧਿਕ ਚੁਣੌਤੀਆਂ ਨਾਲ ਨਿਪਟਣ ਲਈ ਅਦਾਨ ਪ੍ਰਦਾਨ ਅਤੇ ਪਰਸਪਰ ਕਾਨੂੰਨੀ ਸਹਾਇਤਾ ਦੇ ਖੇਤਰਾਂ ਵਿੱਚ ਆਪਣੀਆਂ ਕਾਰਜਸ਼ੀਲ ਏਜੰਸੀਆਂ ਦੇ ਵਿਚਕਾਰ ਸਹਿਯੋਗ ਵਧਾਉਣ ' ਤੇ ਜ਼ੋਰ ਦਿੱਤਾ।


    • ਦੋਨੋਂ ਨੇਤਾਵਾਂ ਨੇ ਦਹਿਸ਼ਤੀ ਹਮਲਿਆਂ ਤੋਂ ਆਪਣੇ-ਆਪਣੇ ਦੇਸ਼ਾਂ ਦੇ ਨਾਗਰਿਕਾਂ ਦੀ ਸੁਰੱਖਿਆ ਲਈ ਦਹਿਸ਼ਤੀ ਚੁਣੌਤੀਆਂ ਨਾਲ ਪੂਰੀ ਤਰ੍ਹਾਂ ਨਿਪਟਣ ਲਈ ਸਹਿਯੋਗ ਵਧਾ ਕੇ 21ਵੀਂ ਸਦੀ ਲਈ ਇੱਕ ਫੈਸਲਾਕੁੰਨ ਦਹਿਸ਼ਤਗਰਦੀ ਵਿਰੋਧੀ ਸਬੰਧਾਂ ਦੀ ਦਿਸ਼ਾ ਵਿੱਚ ਅਮਰੀਕਾ-ਭਾਰਤ ਭਾਈਵਾਲੀ ਤਿਆਰ ਕਰਨ ਦੀ ਵਚਨਬੱਧਤਾ ਦੁਹਰਾਈ। ਦੋਨੋਂ ਨੇਤਾਵਾਂ ਨੇ ਸਭ ਪ੍ਰਕਾਰ ਦੇ ਦਹਿਸ਼ਤਵਾਦ ਦੀ ਸਖਤ ਨਿੰਦਾ ਕਰਦੇ ਹੋਏ ਇਸ ਨੂੰ ' ਬਿਲਕੁਲ ਬਰਦਾਸ਼ਤ ਦੇ ਲਾਇਕ ਨਹੀਂ ' ਦੱਸਿਆ। ਉਨ੍ਹਾਂ ਨੇ ਅਲਕਾਇਦਾ ਅਤੇ ਆਈਐੱਸਆਈਐੱਸ ਵਰਗੇ ਦਹਿਸ਼ਤੀ ਸੰਗਠਨਾਂ ਸਮੇਤ ਸਾਰੀਆਂ ਦਹਿਸ਼ਤੀ ਚੁਣੌਤੀਆਂ ਪ੍ਰਤੀ ਆਪਣੀ ਗਹਿਰੀ ਚਿੰਤਾ ਪ੍ਰਗਟਾਈ।


    • ਦੋਨਾਂ ਨੇਤਾਵਾਂ ਨੇ ਲਸ਼ਕਰ-ਏ-ਤਾਇਬਾ , ਜੈਸ਼-ਏ-ਮੁਹੰਮਦ , ਡੀ-ਕੰਪਨੀ ਅਤੇ ਹੱਕਾਨੀ ਨੈੱਟਵਰਕ ਵਰਗੇ ਵਿਨਾਸ਼ਕਾਰੀ ਸੰਗਠਨਾਂ ਵਿਰੁੱਧ ਸੰਯੁਕਤ ਅਤੇ ਇੱਕਜੁਟ ਕੋਸ਼ਿਸ਼ਾਂ ਦੀ ਜ਼ਰੂਰਤ ' ਤੇ ਜ਼ੋਰ ਦਿੱਤਾ ਅਤੇ ਅੰਦਰੂਨੀ ਸੁਰੱਖਿਆ ਵਾਰਤਾ ਅਤੇ ਇਸ ਸਾਲ ਦੇ ਅੰਤ ਵਿੱਚ ਦਹਿਸ਼ਤਗਰਦੀ ਵਿਰੋਧੀ ਭਾਰਤ-ਅਮਰੀਕਾ ਸੰਯੁਕਤ ਕਾਰਜ ਸਮੂਹ ਦੀ ਅਗਲੀ ਬੈਠਕ ਦੇ ਜ਼ਰੀਏ ਮੌਜੂਦਾ ਕੋਸ਼ਿਸ਼ਾਂ ਨੂੰ ਜਾਰੀ ਰੱਖਣ ' ਤੇ ਸਹਿਮਤੀ ਪ੍ਰਗਟਾਈ।


    • ਰਾਸ਼ਟਰਪਤੀ ਅਤੇ ਪ੍ਰਧਾਨ ਮੰਤਰੀ ਨੇ ਦੱਸਿਆ ਕਿ ਆਈਈਡੀ( IEDs ) ਦੀਆਂ ਚੁਣੌਤੀਆਂ ਨਾਲ ਨਿਪਟਣ ਅਤੇ ਦਹਿਸ਼ਤਗਰਦੀ ਨਾਲ ਨਿਪਟਣ ਦੇ ਵਧੀਆ ਤਰੀਕੇ ਵਿਕਸਿਤ ਕਰਨ ਲਈ ਇਕੱਠੇ ਕੰਮ ਕਰਨ ਦੇ ਉਦੇਸ਼ ਨਾਲ ਭਾਰਤੀ ਅਤੇ ਅਮਰੀਕੀ ਅਧਿਕਾਰੀਆਂ ਦੇ ਵਿਚਕਾਰ ਸਕਾਰਾਤਮਕ ਸਹਿਯੋਗ ਕਾਇਮ ਹੋਣਾ ਚਾਹੀਦਾ ਹੈ ।


    ਸਾਫ਼ ਊਰਜਾ ਟੀਚਾ ਅਤੇ ਸਹਿਯੋਗ


    • ਰਾਸ਼ਟਰਪਤੀ ਓਬਾਮਾ ਅਤੇ ਪ੍ਰਧਾਨ ਮੰਤਰੀ ਸ਼੍ਰੀ ਮੋਦੀ ਨੇ ਸਾਫ਼ ਊਰਜਾ ਖੋਜ , ਵਿਕਾਸ , ਨਿਰਮਾਣ , ਫੈਲਾਅ ਨੂੰ ਵਧਾਉਣ ਦੇ ਮਹੱਤਵ ' ਤੇ ਜ਼ੋਰ ਦਿੱਤਾ । ਇਸ ਨਾਲ ਊਰਜਾ ਤੱਕ ਪਹੁੰਚ ਵਧਦੀ ਹੈ ਅਤੇ ਗ੍ਰੀਨ ਹਾਊਸ ਗੈਸ ਦਾ ਨਿਕਾਸ ਘੱਟ ਹੁੰਦਾ ਹੈ । ਨੇਤਾਵਾਂ ਨੇ ਭਾਰਤ ਦੀ ਘੱਟ ਕਾਰਬਨ ਅਰਥਵਿਵਸਥਾ ਦੀ ਤਰਫ਼ ਵਧਣ ਦੀ ਕਾਰਵਾਈ ਦਾ ਐਲਾਨ ਕੀਤਾ । ਭਾਰਤ ਦੇ 2022 ਤੱਕ 100 ਗੀਗਾਵਾਟ ਸੌਰ ਊਰਜਾ ਟੀਚਾ ਵਧਾਉਣ ਦੇ ਅਨੁਰੂਪ ਅਖੁੱਟ ਬਿਜਲੀ ਉਤਪਾਦਨ ਦੇ ਉਪਯੋਗ ਦੇ ਹਿੱਸੇ ਨੂੰ ਭਾਰਤ ਵਧਾਉਣਾ ਚਾਹੁੰਦਾ ਹੈ । ਸੰਯੁਕਤ ਰਾਜ ਸਾਫ਼ ਊਰਜਾ ਅਤੇ ਜਲਵਾਯੂ ਪਰਿਵਰਤਨ ਵਿੱਚ ਸਹਿਯੋਗ ਵਧਾਉਣ ਵਿੱਚ ਭਾਰਤ ਦੇ ਟੀਚਿਆਂ ਵਿੱਚ ਸਹਿਯੋਗ ਦੇਣ ਦਾ ਇਛੁੱਕ ਹੈ , ਇਸ ਲਈ :


    1. ਆਧੁਨਿਕ ਸਾਫ਼ ਊਰਜਾ ਖੋਜ (ਪੀਏਸੀਈ-ਆਰ) ( Partnership to Advance Clean Energy Research (PACE-R)) ਨੂੰ ਵਧਾਉਣ ਲਈ ਭਾਈਵਾਲੀ ਵਿੱਚ ਵਾਧਾ: ਇਸ ਲਈ ਵਾਅਦੇ ਦਾ ਨਵੀਨੀਕਰਨ ਕੀਤਾ ਗਿਆ , ਇਸ ਵਿੱਚ ਸੌਰ ਊਰਜਾ ਦੇ ਤਿੰਨ ਵਰਤਮਾਨ ਖੋਜ ਟਰੈਕਾਂ ਲਈ ਧਨ ਰਾਸ਼ੀ ਵਧਾਈ ਗਈ , ਊਰਜਾ ਕਾਰਜ ਕੁਸ਼ਲਤਾ ਨੂੰ ਬਣਾਏ ਰੱਖਣ ਅਤੇ ਵਾਧੂ ਪੰਜ ਸਾਲਾਂ ਲਈ ਜੈਵ ਊਰਜਾ ਅਤੇ ਸਮਾਰਟ ਗਰਿੱਡ ਅਤੇ ਗਰਿੱਡ ਭੰਡਾਰਣ ' ਤੇ ਨਵੇਂ ਟਰੈੱਕ ਦੀ ਸ਼ੁਰੂਆਤ ਕਰਨਾ ਸ਼ਾਮਲ ਹੈ।


    2. ਆਧੁਨਿਕ ਸਾਫ਼ ਊਰਜਾ ਫੈਲਾਅ (ਪੀਏਸੀਈ-ਡੀ) ( Partnership to Advance Clean Energy Deployment (PACE-D)) ਨੂੰ ਵਧਾਉਣ ਲਈ ਭਾਈਵਾਲੀ ਵਿੱਚ ਵਾਧਾ: ਦੁਵੱਲੇ ਕਾਰਜਾਂ ਅਤੇ ਨਵੀਨੀਕਰਨ ਊਰਜਾ ਵਿੱਚ ਭਾਰਤ ਦੇ ਅਹਿਮ ਟੀਚਿਆਂ ਵਿੱਚ ਸਹਿਯੋਗ ਵਧਾਉਣ ਦੇ ਸੰਯੁਕਤ ਉਪਰਾਲਿਆਂ ਦੇ ਵਿਚਾਰ ਆਧੁਨਿਕ ਸਾਫ਼ ਊਰਜਾ ਫੈਲਾਅ (ਪੀਏਸੀਈ-ਡੀ) ਲਈ ਦੋਨਾਂ ਦੇਸ਼ਾਂ ਨੇ ਮੌਜੂਦਾ ਭਾਈਵਾਲੀ ਨੂੰ ਹੋਰ ਵਧਾਉਣ ਦੀ ਇੱਛਾ ਪ੍ਰਗਟ ਕੀਤੀ ਹੈ।


    3. ਸਾਫ਼ ਊਰਜਾ ਵਿੱਤ ਵਿੱਚ ਵਾਧਾ: ਪ੍ਰਧਾਨ ਮੰਤਰੀ ਸ਼੍ਰੀ ਮੋਦੀ ਨੇ ਮਾਰਕੀਟ ਵਾਤਾਵਰਣ ਬਣਾਉਣ ਦੇ ਭਾਰਤ ਵੱਲੋਂ ਕੀਤੇ ਜਾ ਰਹੇ ਉਪਰਾਲਿਆਂ ' ਤੇ ਜ਼ੋਰ ਦਿੱਤਾ। ਇਸ ਨਾਲ ਇਸ ਖੇਤਰ ਵਿੱਚ ਕਾਰੋਬਾਰ ਅਤੇ ਨਿਵੇਸ਼ ਨੂੰ ਪ੍ਰੋਤਸਾਹਨ ਮਿਲੇਗਾ। ਰਾਸ਼ਟਰਪਤੀ ਓਬਾਮਾ ਨੇ ਭਾਰਤ ਦੇ ਅਹਿਮ ਸੌਰ ਊਰਜਾ ਟੀਚਿਆਂ ਦਾ ਸੁਆਗਤ ਕੀਤਾ ਅਤੇ ਇਸ ਖੇਤਰ ਵਿੱਚ ਕਾਰੋਬਾਰ ਅਤੇ ਨਿਜੀ ਨਿਵੇਸ਼ ਨੂੰ ਵਧਾਉਣ ਲਈ ਭਾਰਤ ਵੱਲੋਂ ਕੀਤੇ ਜਾ ਰਹੇ ਉਪਰਾਲਿਆਂ ਲਈ ਉਤਸ਼ਾਹਿਤ ਕੀਤਾ। ਭਾਰਤ ਦੀਆਂ ਸਾਫ਼ ਊਰਜਾ ਉਮੀਦਾਂ ਵਿੱਚ ਯੋਗਦਾਨ ਦੇਣ ਅਤੇ ਇਸ ਦੀਆਂ ਨੀਤੀਆਂ ਦੇ ਅਨੁਕੂਲ ਇਸ ਖੇਤਰ ਵਿੱਚ ਅਮਰੀਕੀ ਸਰਕਾਰ ਦਾ ਸ਼ਾਸਕੀ ਵਿੱਤੀ ਪੋਸ਼ਣ ਮੁਹੱਈਆ ਕਰਾਉਣ ਦੇ ਬਾਰੇ ਵਿੱਚ ਜਾਣੂ ਕਰਾਇਆ।


    4. ਵਾਯੂ ਗੁਣਵੱਤਾ ਸਹਿਯੋਗ ਦੀ ਸ਼ੁਰੂਆਤ: ਈਪੀਏ ਦੇ ਵਾਯੂ ਪ੍ਰੋਗਰਾਮ ਨੂੰ ਲਾਗੂ ਕਰਨਾ ਜੋ ਹੁਣ ਅੰਤਰਰਾਸ਼ਟਰੀ ਅਤੇ ਮੈਗਾ ਸਿਟੀ ਭਾਈਵਾਲੀ ਵਿੱਚ ਤਬਦੀਲ ਹੋ ਗਈ ਹੈ। ਇਸ ਵਿੱਚ ਸ਼ਹਿਰੀ ਨਿਵਾਸੀਆਂ ਨੂੰ ਵਾਯੂ ਪ੍ਰਦੂਸ਼ਣ ਦੇ ਨੁਕਸਾਨਦਾਇਕ ਪੱਧਰ ਨੂੰ ਘੱਟ ਕਰਨ ਅਤੇ ਸਿਹਤ ਅਤੇ ਜਲਵਾਯੂ ਪਰਿਵਰਤਨ ਨੂੰ ਧਿਆਨ ਵਿੱਚ ਰੱਖਦੇ ਹੋਏ ਵਾਯੂ ਦੀ ਗੁਣਵੱਤਾ ਵਿੱਚ ਸੁਧਾਰ ਕਰਨ ਲਈ ਨੀਤੀ ਨਿਰਮਾਤਾਵਾਂ ਨੂੰ ਸਹੀ ਰਣਨੀਤੀ ਅਪਣਾਉਣ ਦੀਆਂ ਸੂਚਨਾਵਾਂ ' ਤੇ ਗੌਰ ਕਰਨੀ।


    5. ਜਲਵਾਯੂ ਲਚਕੀਲਾਪਣ ਉਪਕਰਨ ਦੇ ਵਿਕਾਸ ਦੀ ਸ਼ੁਰੂਆਤ: ਸੰਯੁਕਤ ਰੂਪ ਵਿੱਚ ਵਰਤਮਾਨ ਵਿੱਚ ਉਪਲੱਬਧ ਦੀ ਤੁਲਨਾ ਵਿੱਚ ਜ਼ਿਆਦਾ ਸੰਕਲਪ ਭਾਰਤੀ ਉਪ ਮਹਾਦੀਪ ਲਈ ਅੰਤਰਰਾਸ਼ਟਰੀ ਜਲਵਾਯੂ ਮਾਡਲ ਨੂੰ ਘੱਟ ਕਰਨ ਲਈ ਕੰਮ ਕਰਨਗੇ। ਉਪ ਮਹਾਦੀਪ ਪੱਧਰ ' ਤੇ ਜਲਵਾਯੂ ਜ਼ੋਖਿਮਾਂ ਦਾ ਅੰਦਾਜ਼ਾ ਲਗਾਉਣਗੇ , ਸਮਰੱਥਾ ਨਿਰਮਾਣ ਲਈ ਸਥਾਨਕ ਤਕਨੀਕੀ ਸੰਸਥਾਵਾਂ ਨਾਲ ਕਾਰਜ ਕਰਨਗੇ ਅਤੇ ਜਲਵਾਯੂ ਸੂਚਨਾ ਦੀ ਲੋੜ ਨੂੰ ਪੂਰਾ ਕਰਨ ਲਈ ਸਥਾਨਕ ਨਿਰਮਾਣ ਕਰਤਾਵਾਂ ਨੂੰ ਆਪਣੇ ਨਾਲ ਜੋੜਨਗੇ ਅਤੇ ਭਾਰਤ ਦੀ ਰਾਜ ਕਾਰਵਾਈ ਯੋਜਨਾ( India’s State Action Plans) ਸਮੇਤ ਆਯੋਜਨ ਅਤੇ ਜਲਵਾਯੂ ਲਚਕੀਲਾਪਣ ਟਿਕਾਊ ਵਿਕਾਸ ਦੇ ਬਾਰੇ ਵਿੱਚ ਸੂਚਿਤ ਕਰੇਗਾ।


    6. ਸਤ੍ਹਾ ' ਤੇ ਸਾਫ਼ ਊਰਜਾ ਅਤੇ ਜਲਵਾਯੂ ਉਪਰਾਲਿਆਂ ਦਾ ਪ੍ਰਦਰਸ਼ਨ: ਪੁਲਾੜ ਕੂਲਿੰਗ , ਉਪਕਰਨਾਂ , ਅਖੁੱਟ ਊਰਜਾ ਭੰਡਾਰਣ ਅਤੇ ਸਮਾਰਟ ਗਰਿੱਡ ਦੇ ਖੇਤਰ ਵਿੱਚ ਹੋਰ ਸਹਿਯੋਗੀ ਪ੍ਰੋਜੈਕਟਾਂਅਤੇ ਵਾਧੂ ਪ੍ਰਯੋਗਿਕ ਪ੍ਰੋਗਰਾਮ ਸੰਚਾਲਿਤ ਕਰਨਾ।


    7. ਊਰਜਾ ਸੁਰੱਖਿਆ , ਸਾਫ਼ ਊਰਜਾ ਅਤੇ ਜਲਵਾਯੂ ਪਰਿਵਰਤਨ ' ਤੇ ਸਮਝੌਤਾ: ਦੋਨਾਂ ਦੇਸ਼ਾਂ ਨੇ ਇਸ ਕਾਰਜ ਨੂੰ ਅੱਗੇ ਵਧਾਉਣ ਲਈ ਪੰਜ ਸਾਲ ਦੇ ਸਮਝੌਤੇ ' ਤੇ ਗੱਲਬਾਤ ਖਤਮ ਕੀਤੀ ਹੈ। ਇਸ ' ਤੇ ਆਪਸੀ ਸਹਿਮਤੀ ਦੀ ਤਰੀਕ ' ਤੇ ਜਲਦੀ ਹੀ ਹਸਤਾਖਰ ਕੀਤੇ ਜਾਣਗੇ।


    ਜਲਵਾਯੂ ਪਰਿਵਰਤਨ


    ਅਮਰੀਕਾ ਅਤੇ ਭਾਰਤ ਨੇ ਇਹ ਮੰਨਿਆ ਕਿ ਵਿਸ਼ਵ ਪੱਧਰ ' ਤੇ ਜਲਵਾਯੂ ਪਰਿਵਰਤਨ ਮਾਨਵਤਾ ਦੇ ਨਾਲ-ਨਾਲ ਟਿਕਾਊ ਵਿਕਾਸ , ਤਰੱਕੀ ਅਤੇ ਗਰੀਬੀ ਖਤਮ ਕਰਨ ਦੇ ਟੀਚਿਆਂ ਨੂੰ ਹਾਸਲ ਕਰਨ ਦੀ ਦਿਸ਼ਾ ਵਿੱਚ ਵੀ ਇੱਕ ਵੱਡਾ ਖਤਰਾ ਹੈ। ਰਾਸ਼ਟਰਪਤੀ ਸ਼੍ਰੀ ਓਬਾਮਾ ਅਤੇ ਪ੍ਰਧਾਨ ਮੰਤਰੀ ਸ਼੍ਰੀ ਮੋਦੀ ਨੇ ਜਲਵਾਯੂ ਪਰਿਵਰਤਨ ' ਤੇ ਗੰਭੀਰ ਚਿੰਤਾ ਪ੍ਰਗਟ ਕਰਦੇ ਹੋਏ ਇਹ ਮੰਨਿਆ ਕਿ ਇਨ੍ਹਾਂ ਟੀਚਿਆਂ ਨੂੰ ਪਾਉਣ ਲਈ ਭਾਰਤ ਅਤੇ ਅਮਰੀਕਾ ਦੇ ਨਾਲ-ਨਾਲ ਅੰਤਰਰਾਸ਼ਟਰੀ ਭਾਈਚਾਰੇ ਨੂੰ ਵੀ ਆਪਣੀ ਤਰਫ਼ ਤੋਂ ਬਹੁਤ ਕੋਸ਼ਿਸ਼ਾਂ ਕਰਨਗੀਆਂ ਹੋਣਗੀਆਂ। ਉਨ੍ਹਾਂ ਨੇ ਇਸ ਦਿਸ਼ਾ ਵਿੱਚ ਠੋਸ ਕਦਮ ਉਠਾਉਣ ਲਈ ਦੁਵੱਲੇ ਸਹਿਯੋਗ ਨੂੰ ਵਧਾਉਣ ਤੋਂ ਇਲਾਵਾ ਸੰਯੁਕਤ ਰੂਪ ਵਿੱਚ ਸੋਧ ਅਤੇ ਵਿਕਾਸ ਅਤੇ ਤਕਨੀਕੀ ਨਵੀਨਤਾ ਲਿਆਉਣ ' ਤੇ ਵੀ ਵਿਸ਼ੇਸ਼ ਜ਼ੋਰ ਦਿੱਤਾ। ਦੋਨੋਂ ਨੇਤਾਵਾਂ ਨੇ ਸਾਲ 2015 ਦੌਰਾਨ ਪੈਰਿਸ ਵਿੱਚ ਇੱਕ ਅਹਿਮ ਜਲਵਾਯੂ ਸਮਝੌਤੇ ਨੂੰ ਸਾਕਾਰ ਰੂਪ ਦੇਣ ਲਈ ਆਪਸ ਵਿੱਚ ਮਿਲ ਕੇ ਕੰਮ ਕਰਨ ਦੇ ਨਾਲ-ਨਾਲ ਹੋਰ ਦੇਸ਼ਾਂ ਵਿੱਚ ਸਹਿਯੋਗ ਕਰਨ ਦੀ ਜ਼ਰੂਰਤ ' ਤੇ ਵੀ ਜ਼ੋਰ ਦਿੱਤਾ। ਪੈਰਿਸ ਵਿੱਚ ਸਫਲਤਾਪੂਰਵਕ ਸਮਝੌਤਾ ਸੁਨਿਸ਼ਚਿਤ ਕਰਨ ਲਈ ਇਨ੍ਹਾਂ ਦੋਨੋਂ ਨੇਤਾਵਾਂ ਨੇ ਅਗਲੇ ਇੱਕ ਸਾਲ ਦੌਰਾਨ ਆਪਸ ਵਿੱਚ ਸਹਿਯੋਗ ਕਰਨ ਦੀ ਗੱਲ ਕਹੀ। ਰਾਸ਼ਟਰਪਤੀ ਅਤੇ ਪ੍ਰਧਾਨ ਮੰਤਰੀ ਨੇ ਐੱਚਐੱਫਸੀਜ਼ ਦੇ ਹੇਠਲੇ ਫੇਜ਼ ਸਬੰਧੀ ਸਤੰਬਰ 2014 ਤੋਂ ਪਹਿਲੀ ਸਮਝ ਦੀ ਪੁਸ਼ਟੀ ਕੀਤੀ ਅਤੇ ਇਸ ਸਾਲ ਮੌਂਟੀਰੀਅਲ ਪ੍ਰੋਟੋਕੋਲ ਵਿੱਚ ਠੋਸ ਪ੍ਰਗਤੀ ਕਰਨ ' ਤੇ ਸਹਿਮਤੀ ਦਿੱਤੀ।


    ਵਿਸ਼ਵ ਵਿਆਪੀ ਮੁੱਦੇ ਅਤੇ ਖੇਤਰੀ ਵਿਚਾਰ-ਚਰਚਾ


    • ਦੋਨੋਂ ਨੇਤਾਵਾਂ ਨੇ ਵਿਆਪਕ ਖੇਤਰ ਅਤੇ ਵਿਸ਼ਵ ਦੀ ਭਲਾਈ ਲਈ ਹੋਰ ਵਿਕਾਸਸ਼ੀਲ ਦੇਸ਼ਾਂ ਦੀ ਸਹਾਇਤਾ ਕਰਨ ਅਤੇ ਵਿਸ਼ਵ ਵਿਆਪੀ ਵਿਕਾਸ ਦੀਆਂ ਚੁਣੌਤੀਆਂ ਦਾ ਹੱਲ ਕਰਨ ਲਈ ਆਪਣੇ ਉਪਰਾਲਿਆਂ ਨੂੰ ਵਧਾਉਣ ' ਤੇ ਸਹਿਮਤੀ ਪ੍ਰਗਟਾਈ ਅਤੇ ਉਨ੍ਹਾਂ ਨੂੰ ਦਿੱਤੀ ਜਾ ਰਹੀ ਤਿਕੋਣੀ ਸਹਾਇਤਾ ਦੀ ਸ਼ਲਾਘਾ ਕੀਤੀ ਜਿਸ ਵਿੱਚ ਤੀਜੇ ਦੇਸ਼ ਵਿੱਚ ਸਿਹਤ , ਊਰਜਾ , ਖੁਰਾਕ ਸੁਰੱਖਿਆ , ਆਫ਼ਤ ਪ੍ਰਬੰਧਨ , ਮਹਿਲਾ ਸਸ਼ਕਤੀਕਰਨ ਸਮੇਤ ਹੋਰ ਖੇਤਰਾਂ ਵਿੱਚ ਵਿਕਾਸ ਦੀਆਂ ਚੁਣੌਤੀਆਂ ਨਾਲ ਨਿਪਟਣ ਲਈ ਅਮਰੀਕਾ-ਭਾਰਤ ਸਹਿਯੋਗ ਨੂੰ ਸ਼ਾਮਲ ਕੀਤਾ ਜਾ ਸਕਦਾ ਹੈ। ਦੋਨਾਂ ਪੱਖਾਂ ਨੇ ਇਹ ਦੇਖਿਆ ਕਿ ਅਫ਼ਗ਼ਾਨਿਸਤਾਨ ਪੂਰਬੀ ਅਤੇ ਪੱਛਮੀ ਅਫ਼ਰੀਕਾ ਨੂੰ ਜੋ ਸਰਗਰਮ ਸਹਿਯੋਗ ਦਿੱਤਾ ਜਾ ਰਿਹਾ ਹੈ ਉਸ ਦਾ ਤੀਜੇ ਦੇਸ਼ਾਂ ਵਿੱਚ ਵੀ ਵਿਸਥਾਰ ਕੀਤਾ ਜਾਵੇ।


    • ਖੇਤਰ ਵਿੱਚ ਸੰਚਾਰ ਵਧਾਉਣ ਅਤੇ ਵਪਾਰ ਅਤੇ ਊਰਜਾ ਦੇ ਮੁਕਤ ਪ੍ਰਵਾਹ ਨੂੰ ਸਮਰੱਥ ਬਣਾਉਣ ਲਈ ਬੁਨਿਆਦੀ ਢਾਂਚੇ ਦੇ ਪ੍ਰੋਜੈਕਟਾਂਨੂੰ ਲਾਗੂ ਕਰਨ ਦੇ ਮਹੱਤਵ ' ਤੇ ਜ਼ੋਰ ਦਿੰਦੇ ਹੋਏ ਨੇਤਾਵਾਂ ਨੇ ਅਜਿਹੇ ਵਾਧੂ ਖੇਤਰ ਨੂੰ ਵਿਕਸਤ ਕਰਨ ' ਤੇ ਸਹਿਮਤੀ ਪ੍ਰਗਟਾਈ ਜਿਸ ਵਿੱਚ ਦੋਨੋਂ ਪੱਖ ਮਿਲ ਕੇ ਕਾਰਜ ਕਰ ਸਕਦੇ ਹਨ। ਇਸ ਵਿੱਚ ਦੱਖਣੀ ਅਤੇ ਦੱਖਣੀ-ਪੂਰਬੀ ਏਸ਼ੀਆ ਨਾਲ ਸਬੰਧ ਵਧਾਉਣ ਲਈ ਭਾਰਤ ਦੀ ਪਹਿਲ ਵੀ ਸ਼ਾਮਲ ਹੈ। ਰਾਸ਼ਟਰਪਤੀ ਅਤੇ ਪ੍ਰਧਾਨ ਮੰਤਰੀ ਦੋਨਾਂ ਨੇ ਮੱਧ ਅਤੇ ਦੱਖਣ ਏਸ਼ੀਆ ਦੇ ਦਰਮਿਆਨ ਆਰਥਕ ਅਤੇ ਆਵਾਜਾਈ ਸੰਪਰਕ ਵਧਾਉਣ ਦੇ ਮਹੱਤਵ ਅਤੇ ਸੁਰੱਖਿਅਤ , ਟਿਕਾਊ ਅਤੇ ਖੁਸ਼ਹਾਲ ਖੇਤਰ ਦੇ ਇੱਕ ਹਿੱਸੇ ਦੇ ਰੂਪ ਵਿੱਚ ਅਫ਼ਗ਼ਾਨਿਸਤਾਨ ਨੂੰ ਸੁਰੱਖਿਅਤ , ਟਿਕਾਊ ਅਤੇ ਖੁਸ਼ਹਾਲ ਖੇਤਰ ਬਣਾਉਣ ਦੀ ਜ਼ਰੂਰਤ ' ਤੇ ਜ਼ੋਰ ਦਿੱਤਾ। ਅਫ਼ਗ਼ਾਨਿਸਤਾਨ ਦੇ ਨਾਲ ਆਪਣੀ ਰਣਨੀਤਕ ਭਾਈਵਾਲੀ ਦੇ ਮਹੱਤਵ ' ਤੇ ਜ਼ੋਰ ਦਿੰਦੇ ਹੋਏ ਨੇਤਾਵਾਂ ਨੇ ਅਫ਼ਗ਼ਾਨਿਸਤਾਨ ਵਿੱਚ ਟਿਕਾਊ , ਸਮਾਵੇਸ਼ੀ , ਪ੍ਰਭੂਸੱਤਾ ਅਤੇ ਲੋਕਤੰਤਰੀ ਰਾਜਨੀਤਕ ਵਿਵਸਥਾ ਦੇ ਮਹੱਤਵ ' ਤੇ ਜ਼ੋਰ ਦਿੱਤਾ ਅਤੇ ਉਨ੍ਹਾਂ ਨੇ ਨਿਕਟ ਭਵਿੱਖ ਵਿੱਚ ਅਫ਼ਗ਼ਾਨਿਸਤਾਨ ' ਤੇ ਹੋਰ ਅੱਗੇ ਉੱਚ ਪੱਧਰੀ ਵਿਚਾਰ ਚਰਚਾ ਕਰਾਉਣ ' ਤੇ ਸਹਿਮਤੀ ਪ੍ਰਗਟਾਈ।


    • ਰਾਸ਼ਟਰਪਤੀ ਅਤੇ ਪ੍ਰਧਾਨ ਮੰਤਰੀ ਨੇ ਪੂਰਬੀ ਏਸ਼ੀਆ ਸੰਮੇਲਨ ਦੀ ਅਗਵਾਈ ਕਰਨ ਵਾਲੇ ਨੇਤਾਵਾਂ ਵੱਲੋਂ ਖੇਤਰ ਵਿੱਚ ਖੁੱਲ੍ਹੀ , ਸੰਤੁਲਿਤ ਅਤੇ ਸਮਾਵੇਸ਼ੀ ਸੁਰੱਖਿਆ ਨੂੰ ਬਲ ਦੇਣ ਦੀ ਪ੍ਰਕਿਰਿਆ ਵਿੱਚ ਨਿਭਾਈ ਭੂਮਿਕਾ ਦਾ ਵੀ ਸੁਆਗਤ ਕੀਤਾ। ਭਾਰਤ-ਅਮਰੀਕਾ-ਜਪਾਨ ਤਿੰਨ ਪੱਖੀ ਵਾਰਤਾ ਦੇ ਛੇਵੇਂ ਦੌਰ ਵਿੱਚ ਵਿਚਾਰ ਚਰਚਾ ਦਾ ਜ਼ਿਕਰ ਕਰਦੇ ਹੋਏ ਰਾਸ਼ਟਰਪਤੀ ਅਤੇ ਪ੍ਰਧਾਨ ਮੰਤਰੀ ਨੇ ਆਮ ਹਿੱਤਾਂ ਦੇ ਪ੍ਰੋਜੈਕਟਾਂਦੀ ਪਛਾਣ ਕਰਨ ਅਤੇ ਉਨ੍ਹਾਂ ਨੂੰ ਜਲਦੀ ਤੋਂ ਜਲਦੀ ਲਾਗੂ ਕਰਨ ਲਈ ਤਿੰਨੋਂ ਦੇਸ਼ਾਂ ਵਿੱਚ ਸਹਿਯੋਗ ਦੇ ਮਹੱਤਵ ' ਤੇ ਜ਼ੋਰ ਦਿੱਤਾ ਅਤੇ ਉਨ੍ਹਾਂ ਨੇ ਇਨ੍ਹਾਂ ਦੇਸ਼ਾਂ ਦੇ ਵਿਦੇਸ਼ ਮੰਤਰੀਆਂ ਦੇ ਦਰਮਿਆਨ ਚਰਚਾ ਕਰਾਉਣ ਦੀਆਂ ਸੰਭਾਵਨਾਵਾਂ ਦਾ ਪਤਾ ਲਗਾਉਣ ਦਾ ਵੀ ਫੈਸਲਾ ਕੀਤਾ।


    • ਰਾਸ਼ਟਰਪਤੀ ਅਤੇ ਪ੍ਰਧਾਨ ਮੰਤਰੀ ਨੇ ਅੰਤਰਰਾਸ਼ਟਰੀ ਮਾਮਲਿਆਂ ਵਿੱਚ ਪ੍ਰਮਾਣੂ ਹਥਿਆਰਾਂ ਦੀ ਪ੍ਰਮੁੱਖਤਾ ਘੱਟ ਕਰਨ ਅਤੇ ਸਰਵਿਆਪੀ , ਪੁਸ਼ਟੀ ਯੋਗ ਅਤੇ ਬਿਨਾਂ ਭੇਦਭਾਵ ਵਾਲੇ ਵਿਸ਼ਵ ਪ੍ਰਮਾਣੂ ਨਿਸ਼ਤਰੀਕਰਨ ਨੂੰ ਪ੍ਰੋਤਸਾਹਨ ਦੇਣ ਅਤੇ ਡਬਲਿਊਐੱਮਡੀ ਦੇ ਅਪ੍ਰਸਾਰ ਲਈ ਵਿਸ਼ਪ ਵਿਆਪੀ ਕੋਸ਼ਿਸ਼ਾਂ ਨੂੰ ਅੱਗੇ ਵਧਾਉਣ ਲਈ ਭਾਈਵਾਲ ਬਣਨ ਦੇ ਆਪਣੇ ਉਪਰਾਲਿਆਂ ਨੂੰ ਮਜ਼ਬੂਤੀ ਪ੍ਰਦਾਨ ਕਰਨ ਦੀ ਸਹੁੰ ਚੁੱਕੀ। ਉਨ੍ਹਾਂ ਨੇ ਨਿਸ਼ਸਤਰੀਕਰਨ ' ਤੇ ਸੰਮੇਲਨ ਵਿੱਚ ਸ਼ੈਨਨ ਆਦੇਸ਼ ( Shannon Mandate) ਦੇ ਅਧਾਰ ' ਤੇ ਵਿਖੰਡ ਸਮੱਗਰੀ ( fissile material) ਕਟੌਤੀ ਕਰਨ ਦੀ ਸੰਧੀ ' ਤੇ ਗੱਲਬਾਤ ਕਰਨ ਦੀ ਜ਼ਰੂਰਤ ਦਾ ਸਮਰਥਨ ਕੀਤਾ।


    • ਪ੍ਰਮਾਣੂ ਸੁਰੱਖਿਆ ਸਿਖਰ ਸੰਮੇਲਨ ਦੀ ਪ੍ਰਕਿਰਿਆ ਵਿੱਚ ਸਰਗਰਮ ਭਾਈਵਾਲ ਦੇ ਰੂਪ ਵਿੱਚ ਅਮਰੀਕਾ ਅਤੇ ਭਾਰਤ ਨੇ ਪ੍ਰਮਾਣੂ ਹਥਿਆਰ ਜਾਂ ਸਬੰਧਤ ਸਮੱਗਰੀਆਂ ਪ੍ਰਾਪਤ ਕਰਨ ਦੇ ਦਹਿਸ਼ਤਗਰਦਾਂ ਦੇ ਖਤਰਿਆਂ ਨੂੰ ਘੱਟ ਕਰਨ ਦੀ ਦਿਸ਼ਾ ਵਿੱਚ ਹੋ ਰਹੀ ਪ੍ਰਗਤੀ ਦਾ ਸੁਆਗਤ ਕੀਤਾ ਅਤੇ ਰਾਸ਼ਟਰੀ ਅਤੇ ਵਿਸ਼ਵ ਪ੍ਰਮਾਣੂ ਸੁਰੱਖਿਆ ਵਿੱਚ ਸੁਧਾਰ ਲਿਆਉਣ ਲਈ ਆਪਣੀ ਸਾਂਝੀ ਵਚਨਬੱਧਤਾ ਦਾ ਉਲੇਖ ਕੀਤਾ। ਪ੍ਰਧਾਨ ਮੰਤਰੀ ਨੇ ਅਮਰੀਕਾ ਵੱਲੋਂ ਮੇਜ਼ਬਾਨੀ ਕੀਤੇ ਜਾਣ ਵਾਲੇ 2016 ਪ੍ਰਮਾਣੂ ਸ਼ਿਖਰ ਸੰਮੇਲਨ ਦਾ ਸੁਆਗਤ ਕੀਤਾ। ਰਾਸ਼ਟਰਪਤੀ ਓਬਾਮਾ ਅਤੇ ਪ੍ਰਧਾਨ ਮੰਤਰੀ ਮੋਦੀ ਨੇ ਪ੍ਰਮਾਣੂ ਭਾਈਵਾਲੀ ਲਈ ਵਿਸ਼ਵ ਵਿਆਪੀ ਕੇਂਦਰ ਤਹਿਤ ਹਾਲ ਹੀ ਵਿੱਚ ਕਰਵਾਏ ਪਹਿਲੇ ਦੁਵੱਲੇ ਪ੍ਰਮਾਣੂ ਸੁਰੱਖਿਆ ਸਰਵਸ਼੍ਰੇਸ਼ਠ ਪ੍ਰਕਿਰਿਆ ਅਦਾਨ -ਪ੍ਰਦਾਨ ਦਾ ਸੁਆਗਤ ਕੀਤਾ ਜੋ ਪ੍ਰਮਾਣੂ ਸੁਰੱਖਿਆ ' ਤੇ ਉਨ੍ਹਾਂ ਦੇ ਸਹਿਯੋਗ ਦਾ ਇੱਕ ਉਦਾਹਰਨ ਹੈ।


    • ਵਿਸ਼ਵ ਅਪ੍ਰਸਾਰ ਅਤੇ ਨਿਰਮਾਣ ਨਿਯੰਤਰਣ ਵਿਵਸਥਾਵਾਂ ਨੂੰ ਮਜ਼ਬੂਤ ਬਣਾਉਣ ਦੇ ਉਪਰਾਲਿਆਂ ਨੂੰ ਅੱਗੇ ਵਧਾਉਂਦੇ ਹੋਏ ਰਾਸ਼ਟਰਪਤੀ ਅਤੇ ਪ੍ਰਧਾਨ ਮੰਤਰੀ ਨੇ ਪ੍ਰਮਾਣੂ ਸਪਲਾਈਕਰਤਾ ਸਮੂਹ (ਐੱਨਐੱਸਜੀ) ( Nuclear Suppliers Group (NSG)), ਮਿਜ਼ਾਈਲ ਟੈਕਨੋਲੋਜੀ ਨਿਯੰਤਰਣ ਵਿਵਸਥਾ (ਐੱਮਟੀਸੀਆਰ) ( Missile Technology Control Regime (MTCR)), ਵਾਨਸੇਨਾਰ ਪ੍ਰਬੰਧ ( Wassenaar Arrangement) ਅਤੇ ਆਸਟਰੇਲੀਆ ਗਰੁੱਪ ਵਿੱਚ ਭਾਰਤ ਦਾ ਪੜਾਅਵਾਰ ਪ੍ਰਵੇਸ਼ ਕਰਨ ਦੀ ਦਿਸ਼ਾ ਵਿੱਚ ਲਗਾਤਾਰ ਕੰਮ ਕਰਨ ਦੀ ਵਚਨਬੱਧਤਾ ਦੱਸੀ। ਰਾਸ਼ਟਰਪਤੀ ਨੇ ਅਮਰੀਕਾ ਦੀ ਸਥਿਤੀ ਦੀ ਪੁਸ਼ਟੀ ਕੀਤੀ ਕਿ ਭਾਰਤ ਐੱਮਟੀਸੀਆਰ ਲਈ ਜ਼ਰੂਰਤਾਂ ਨੂੰ ਪੂਰਾ ਕਰਦਾ ਹੈ ਅਤੇ ਐੱਨਐੱਸਜੀ ਮੈਂਬਰਸ਼ਿਪ ਲਈ ਤਿਆਰ ਹੈ ਅਤੇ ਉਹ ਇਨ੍ਹਾਂ ਚਾਰੋ ਵਿਵਸਥਾਵਾਂ ਵਿੱਚ ਭਾਰਤ ਦੀ ਜਲਦੀ ਹੀ ਅਰਜ਼ੀ ਅਤੇ ਅੰਤਿਮ ਮੈਂਬਰਸ਼ਿਪ ਦਾ ਸਮਰਥਨ ਕਰਦਾ ਹੈ।


    • ਨੇਤਾਵਾਂ ਨੇ ਡੈਮੋਕਰੇਟਿਕ ਪੀਪਲਜ਼ ਰਿਪਬਲਿਕ ਆਵ੍ ਕੋਰੀਆ (ਡੀਪੀਆਰਕੇ) ( Democratic People’s Republic of Korea’s (DPRK)) ਦੇ ਪ੍ਰਮਾਣੂ ਅਤੇ ਬੈਲਿਸਟਿਕ ਮਿਜ਼ਾਈਲਪ੍ਰੋਗਰਾਮਾਂ ਜਿਸ ਵਿੱਚ ਯੂਰੇਨੀਅਮ ਭਰਪੂਰ ਗਤੀਵਿਧੀ ਵੀ ਸ਼ਾਮਲ ਹੈ , ' ਤੇ ਚਿੰਤਾ ਪ੍ਰਗਟਾਈ। ਉਨ੍ਹਾਂ ਨੇ ਡੀਪੀਆਰਕੇ ਤੋਂ ਗੈਰ ਪ੍ਰਮਾਣੂਕਰਨ ਕਰਨ ਦੀ ਦਿਸ਼ਾ ਵਿੱਚ ਠੋਸ ਕਦਮ ਚੁੱਕਣ ਦੇ ਨਾਲ ਨਾਲ ਸਬੰਧਤ ਸੰਯੁਕਤ ਰਾਸ਼ਟਰ ਪਰਿਸ਼ਦ ਦੇ ਪ੍ਰਸਤਾਵਾਂ ਸਮੇਤ ਆਪਣੀਆਂ ਅੰਤਰਰਾਸ਼ਟਰੀ ਜ਼ਿੰਮੇਵਾਰੀਆਂ ਦਾ ਪੂਰੀ ਤਰ੍ਹਾਂ ਪਾਲਣ ਕਰਨ ਅਤੇ ਛੇ ਪੱਖੀ ਵਾਰਤਾਵਾਂ ਦੇ 2005 ਸੰਯੁਕਤ ਐਲਾਨਨਾਮੇ ਦੇ ਅਧੀਨ ਆਪਣੀਆਂ ਵਚਨਬੱਧਤਾਵਾਂ ਨੂੰ ਪੂਰਾ ਕਰਨ ਦੀ ਬੇਨਤੀ ਕੀਤੀ।


    • ਨੇਤਾਵਾਂ ਨੇ ਹਾਲ ਹੀ ਵਿੱਚ ਹੋਈ ਪ੍ਰਗਤੀ ਦਾ ਸੁਆਗਤ ਕੀਤਾ ਅਤੇ ਅੰਤਰਰਾਸ਼ਟਰੀ ਭਾਈਚਾਰੇ ਨੂੰ ਇਹ ਯਕੀਨ ਦਿਵਾਉਣ ਲਈ ਕਿ ਉਸ ਦੇ ਪ੍ਰਮਾਣੂ ਪ੍ਰੋਗਰਾਮ ਕੇਵਲ ਸ਼ਾਂਤੀ ਸਵਰੂਪ ਦੇ ਹਨ। ਇਰਾਨ ਵੱਲੋਂ ਉਠਾਏ ਗਏ ਕਦਮਾਂ ਦੀ ਗੰਭੀਰਤਾ ' ਤੇ ਧਿਆਨ ਦਿੱਤਾ ਅਤੇ ਇਹ ਸਹਿਮਤੀ ਪ੍ਰਗਟਾਈ ਕਿ ਆਪਣੇ ਪ੍ਰਮਾਣੂ ਪ੍ਰੋਗਰਾਮ ਦੇ ਸਬੰਧ ਵਿੱਚ ਮੌਜੂਦ ਚਿੰਤਾਵਾਂ ਨੂੰ ਦੂਰ ਕਰਨ ਲਈ ਇਰਾਨ ਦੇ ਸਾਹਮਣੇ ਇਹ ਇੱਕ ਇਤਿਹਾਸਕ ਮੌਕਾ ਹੈ।


    • ਅਮਰੀਕਾ ਅਤੇ ਭਾਰਤ ਦੀਆਂ ਸਾਂਝੀਆਂ ਲੋਕਤੰਤਰੀ ਕਦਰਾਂ ਕੀਮਤਾਂ ਦਾ ਉਲੇਖ ਕਰਦੇ ਹੋਏ ਅਤੇ ਆਪਣੇ ਸਮਾਜਾਂ ਵਿੱਚ ਔਰਤਾਂ ਦੀ ਮਹੱਤਵਪੂਰਨ ਭੂਮਿਕਾ ਨੂੰ ਮਹੱਤਵ ਦਿੰਦੇ ਹੋਏ ਦੋਨੋਂ ਦੇਸ਼ਾਂ ਨੇ ਜਲਦੀ ਤੋਂ ਜਦਲੀ ਮਹਿਲਾ ਸਸ਼ਕਤੀਕਰਨ ਵਰਤਾ ਕਰਾਉਣ ਅਤੇ ਔਰਤਾਂ ਪ੍ਰਤੀ ਹਿੰਸਾ ਲਈ ਜ਼ੀਰੋ ਸਹਿਣਸ਼ੀਲਤਾ ' ਤੇ ਮੁੜ ਜ਼ੋਰ ਦਿੱਤਾ। ਨੇਤਾਵਾਂ ਨੇ ਵਿਸ਼ਵ ਵਿਆਪੀ ਮੁੱਦੇ ਫੋਰਮ ( Global Issues Forum) ਦਾ ਮੁੜ ਆਯੋਜਨ ਕਰਨ ਦੀ ਜ਼ਰੂਰਤ ਦੁਹਰਾਈ।


    • ਰਾਸ਼ਟਰਪਤੀ ਅਤੇ ਪ੍ਰਧਾਨ ਮੰਤਰੀ ਨੇ ਇਰਾਕ ਅਤੇ ਸੀਰੀਆ ਸਮੇਤ ਵਿਸ਼ਵ ਸੰਕਟਾਂ ਬਾਰੇ ਕਰੀਬੀ ਸਲਾਹ ਲਈ ਆਪਣੀ ਵਚਨਬੱਧਤਾ ਦੀ ਪੁਸ਼ਟੀ ਕੀਤੀ। ਇਨ੍ਹਾਂ ਸੰਕਟਗ੍ਰਸਤ ਖੇਤਰਾਂ ਤੋਂ ਆਉਣ ਵਾਲੇ ਲੋਕਾਂ ਦੇ ਬਾਰੇ ਵਿੱਚ ਸੂਚਨਾ ਦੇ ਅਦਾਨ -ਪ੍ਰਦਾਨ ਅਤੇ ਇਨ੍ਹਾਂ ਲੜਾਈਆਂ ਵਿੱਚ ਫੜੇ ਗਏ ਨਾਗਰਿਕਾਂ ਦੀ ਰੱਖਿਆ ਅਤੇ ਉਨ੍ਹਾਂ ਦੀਆਂ ਜ਼ਰੂਰਤਾਂ ਦੇ ਬਾਰੇ ਵਿੱਚ ਸਹਿਯੋਗ ਜਾਰੀ ਰੱਖਣ ' ਤੇ ਸਹਿਮਤ ਹਨ।


    • ਰਾਸ਼ਟਰਪਤੀ ਓਬਾਮਾ ਨੇ ਸੋਧੇ ਹੋਏ ਸੰਯੁਕਤ ਰਾਸ਼ਟਰ ਸੁਰੱਖਿਆ ਪਰਿਸ਼ਦ ਵਿੱਚ ਭਾਰਤ ਦੀ ਸਥਾਈ ਮੈਂਬਰਸ਼ਿਪ ਦੇ ਬਾਰੇ ਵਿੱਚ ਆਪਣੇ ਸਹਿਯੋਗ ਦੀ ਪੁਸ਼ਟੀ ਕੀਤੀ। ਦੋਨੋਂ ਨੇਤਾ ਇਸ ਬਾਰੇ ਵਿੱਚ ਵਚਨਬੱਧ ਹਨ ਕਿ ਜਿਵੇਂ ਸੰਯੁਕਤ ਰਾਸ਼ਟਰ ਚਾਰਟਰ ਵਿੱਚ ਕਲਪਨਾ ਕੀਤੀ ਗਈ ਹੈ ਕਿ ਸੁਰੱਖਿਆ ਪਰਿਸ਼ਦ ਅੰਤਰਰਾਸ਼ਟਰੀ ਸ਼ਾਂਤੀ ਅਤੇ ਸੁਰੱਖਿਆ ਬਣਾਈ ਰੱਖਣ ਵਿੱਚ ਆਪਣੀ ਮਹੱਤਵਪੂਰਨ ਭੂਮਿਕਾ ਲਗਾਤਾਰ ਨਿਭਾਏ। ਉਹ ਤੀਜੇ ਦੇਸ਼ਾਂ ਵਿੱਚ ਸ਼ਾਂਤੀ ਸਥਾਪਨਾ ਸਮਰੱਥਾ ਨਿਰਮਾਣ ਦੇ ਆਪਣੇ ਉਪਰਾਲਿਆਂ ਵਿੱਚ ਤੇਜ਼ੀ ਲਿਆਉਣ ' ਤੇ ਵੀ ਵਚਨਬੱਧ ਹਨ।


    • ਦੋਨੋਂ ਨੇਤਾਵਾਂ ਨੇ ਇਹ ਮੰਨਿਆ ਕਿ ਇੰਟਰਨੈੱਟ ਸੂਚਨਾ ਸਮਾਜ ਦਾ ਕੇਂਦਰੀ ਤੱਤ ਅਤੇ ਵਿਸ਼ਵ , ਆਰਥਕ ਅਤੇ ਸਮਾਜਕ ਪ੍ਰਗਤੀ ਦਾ ਸਮਰਥਕ ਹੈ। ਦੋਨਾਂ ਪੱਖਾਂ ਨੇ ਮੰਨਿਆ ਕਿ ਆਉਣ ਵਾਲੇ ਦਹਾਕੇ ਵਿੱਚ ਇੰਟਰਨੈੱਟ ਦਾ ਵਿਕਾਸ ਵਿਕਾਸਸ਼ੀਲ ਦੇਸ਼ਾਂ ਵਿੱਚ ਹੋਏਗਾ ਜਿਸ ਵਿੱਚ ਭਾਰਤ ਵਿਸ਼ੇਸ਼ ਰੂਪ ਨਾਲ ਆਪਣੇ ਡਿਜੀਟਲ ਇੰਡੀਆ ਪ੍ਰੋਗਰਾਮ ਦੇ ਸੰਦਰਭ ਵਿੱਚ ਮਹੱਤਵਪੂਰਨ ਯੋਗਦਾਨ ਕਰਨ ਵਾਲਾ ਦੇਸ਼ ਹੋਏਗਾ।


    • ਨੇਤਾਵਾਂ ਨੇ ਇਹ ਮੰਨਿਆ ਕਿ ਉਪਲੱਬਧਤਾ , ਪਾਉਣ ਦੀ ਸਮਰੱਥਾ ਅਤੇ ਸੂਚਨਾ ਅਤੇ ਸੰਚਾਰ ਟੈਕਨੋਲੋਜੀ ਦੇ ਉਪਯੋਗ ਦੇ ਰੂਪ ਵਿੱਚ ਦੇਸ਼ਾਂ ਦੇ ਵਿਚਕਾਰ ਡਿਜੀਟਲ ਵੰਡ ਮੌਜਦੂ ਹੈ। ਉਨ੍ਹਾਂ ਨੇ ਇਨ੍ਹਾਂ ਵੰਡਾਂ ਨੂੰ ਦੂਰ ਕਰਨ ਦੀ ਜ਼ਰੂਰਤ ' ਤੇ ਜ਼ੋਰ ਦਿੱਤਾ। ਇਹ ਸੁਨਿਸ਼ਚਤ ਕਰਨ ਲਈ ਕਿ ਨਵੀਂ ਟੈਕਨੋਲੋਜੀ ਵਿਸ਼ੇਸ਼ ਰੂਪ ਨਾਲ ਵਿਕਾਸ ਸਬੰਧੀ ਸੂਚਨਾ ਅਤੇ ਸੰਚਾਰ ਟੈਕਨੋਲੋਜੀ , ਗ਼ਰੀਬ ਤੋਂ ਗ਼ਰੀਬ ਵਿਅਕਤੀ ਸਮੇਤ ਸਾਰੇ ਲੋਕਾਂ ਨੂੰ ਉਪਲੱਬਧ ਕਰਾਉਣ ਦੀ ਜ਼ਰੂਰਤ ' ਤੇ ਜ਼ੋਰ ਦਿੱਤਾ।


    • ਰਾਸ਼ਟਰਪਤੀ ਓਬਾਮਾ ਨੇ ਰਾਸ਼ਟਰਪਤੀ ਦੇ ਰੂਪ ਵਿੱਚ ਆਪਣੀ ਦੂਜੀ ਭਾਰਤ ਫੇਰੀ ਦੌਰਾਨ ਮਿਲੇ ਵਿਸ਼ੇਸ਼ ਸੁਆਗਤ-ਸਤਿਕਾਰ ਲਈ ਪ੍ਰਧਾਨ ਮੰਤਰੀ ਮੋਦੀ ਅਤੇ ਭਾਰਤ ਦੀ ਜਨਤਾ ਦਾ ਧੰਨਵਾਦ ਕੀਤਾ ਅਤੇ 66ਵੇਂ ਗਣਤੰਤਰ ਦਿਵਸ ਦੇ ਮੌਕੇ ' ਤੇ ਰਾਸ਼ਟਰ ਨੂੰ ਵਧਾਈ ਦਿੱਤੀ। ਦੋਨਾਂ ਨੇਤਾਵਾਂ ਨੇ ਹਾਲ ਹੀ ਵਿੱਚ ਹਾਸਲ ਉਪਲੱਬਧੀਆਂ ' ਤੇ ਮਾਣ ਮਹਿਸੂਸ ਕਰਦੇ ਹੋਏ ਅਮਰੀਕਾ-ਭਾਰਤ ਭਾਈਵਾਲੀ ਦੀ ਸਥਾਪਨਾ ਲਈ ਮਿਲ ਕੇ ਲਗਾਤਾਰ ਕਾਰਜ ਕਰਨ ਦੀ ਦਿਸ਼ਾ ਵਿੱਚ ਅੱਗੇ ਵਧਣ ਲਈ ਸਹਿਮਤੀ ਪ੍ਰਗਟਾਈ ਜੋ ਦੋਨਾਂ ਦੇਸ਼ਾਂ ਦੇ ਲੋਕਾਂ ਅਤੇ ਦੁਨੀਆ ਲਈ ਪਰਿਵਰਤਨਕਾਰੀ ਹੈ।


    ਡੀਐੱਸ / ਏਕੇ


    

    
    (Release ID: 1481938) Visitor Counter : 3