      ਵਿੱਤ ਮੰਤਰਾਲਾ

      2017-18 ਵਿਚ ਢਾਂਚੇ ਦੇ ਵਿਕਾਸ ਲਈ ਕੁਲ 3, 96,135 ਕਰੋੜ ਰੁਪਏ ਰੱਖੇ ਗਏ
      Posted On: 02 FEB 2017 12:49PM by PIB Chandigarh


    Total allocation for Infrastructure Development stands at Rs. 3, 96,135 crores in 2017-18


    2,000 kms of roads identified for construction for better connectivity with ports and remote villages


    1,55,000 kms of Optical Fiber Cables laid; high speed broadband connectivity to more than 1,50,000 gram panchayats by end of 2017-18


    2017-18 ਵਿਚ ਢਾਂਚੇ ਦੇ ਵਿਕਾਸ ਲਈ ਕੁਲ 3, 96,135 ਕਰੋੜ ਰੁਪਏ ਰੱਖੇ ਗਏ


    ਬੰਦਰਗਾਹਾਂ ਅਤੇ ਦੂਰ-ਦੁਰਾਡੇ ਪਿੰਡਾਂ ਨਾਲ ਵਧੀਆ ਸੰਪਰਕ ਬਣਾਉਣ ਲਈ ਬਣਨ ਵਾਲੀਆਂ 2,000 ਕਿਲੋਮੀਟਰ ਸੜਕਾਂ ਦੀ ਪਛਾਣ


    1, 55,000 ਕਿਲੋਮੀਟਰ ਆਪਟੀਕਲ ਫਾਈਬਰ ਕੇਬਲ ਵਿਛਾਈ ਗਈ , 2017-18 ਦੇ ਅੰਤ ਤੱਕ 1, 55,000 ਗ੍ਰਾਮ ਪੰਚਾਇਤਾਂ ਨੂੰ ਹਾਈ ਸਪੀਡ ਬ੍ਰਾਡ ਬੈਂਡ ਕੁਨੈਕਟਿਵਟੀ ਮੁਹੱਈਆ ਕਰਵਾਈ ਜਾਵੇਗੀ


    ਕੇਂਦਰੀ ਵਿੱਤ ਅਤੇ ਕਾਰਪੋਰੇਟ ਮਾਮਲੇ ਮੰਤਰੀ ਸ੍ਰੀ ਅਰੁਣ ਜੇਤਲੀ ਨੇ 2017-18 ਦਾ ਆਮ ਬੱਜਟ ਅੱਜ ਲੋਕ ਸਭਾ ਵਿਚ ਪੇਸ਼ ਕਰਦਿਆਂ ਦੱਸਿਆ ਕਿ 2017-18 ਵਿਚ ਢਾਂਚੇ ਦੇ ਵਿਕਾਸ ਲਈ 3,96,135 ਕਰੋੜ ਰੁਪਏ ਰੱਖੇ ਗਏ ਹਨ । ਸੜਕਾਂ ਦੇ ਖੇਤਰ ਵਿਚ ਹਾਈਵੇਜ਼ ਲਈ ਬੱਜਟ ਅਲਾਟਮੈਂਟ 2016-17 ਦੇ 57,976 ਕਰੋੜ ਰੁਪਏ ਤੋਂ ਵਧਾ ਕੇ 2017-18 ਵਿਚ 64,900 ਕਰੋੜ ਰੁਪਏ ਕਰ ਦਿੱਤੀ ਗਈ ਹੈ । ਇਸ ਤੋਂ ਇਲਾਵਾ 2000 ਕਿਲੋਮੀਟਰ ਤੱਟਾਂ ਨਾਲ ਜੋੜਨ ਵਾਲੀਆਂ ਸੜਕਾਂ ਦੀ ਪਛਾਣ ਕੀਤੀ ਗਈ ਹੈ ਅਤੇ ਉਨ੍ਹਾਂ ਦੀ ਉਸਾਰੀ ਅਤੇ ਵਿਕਾਸ ਕਰਕੇ ਬੰਦਰਗਾਹਾਂ ਅਤੇ ਦੂਰ-ਦੁਰਾਡੇ ਪਿੰਡਾਂ ਨਾਲ ਵਧੀਆ ਸੰਪਰਕ ਕਾਇਮ ਕੀਤਾ ਜਾਵੇਗਾ ।


    ਵਿੱਤ ਮੰਤਰੀ ਸ਼੍ਰੀ ਅਰੁਣ ਜੋਤਲੀ ਨੇ ਆਪਣੇ ਬੱਜਟ ਭਾਸ਼ਣ ਵਿਚ ਕਿਹਾ ਕਿ ਬਣਾਈਆਂ ਸੜਕਾਂ ਦੀ ਲੰਬਾਈ , ਜਿਨ੍ਹਾਂ ਵਿਚ ਪ੍ਰਧਾਨ ਮੰਤਰੀ ਗ੍ਰਾਮ ਸੜਕ ਯੋਜਨਾ (ਪੀ ਐਮ ਜੀ ਐਸ ਵਾਈ) ਦੀਆਂ ਸੜਕਾਂ ਵੀ ਸ਼ਾਮਲ ਹਨ , 2014-15 ਤੋਂ ਇਸ ਸਾਲ ਤੱਕ ਕੁਲ 1,40.000 ਕਿਲੋਮੀਟਰ ਹੈ ਜੋ ਕਿ ਇਸ ਤੋਂ ਪਿਛਲੇ ਤਿੰਨ ਸਾਲਾਂ ਨਾਲੋਂ ਕਾਫੀ ਜ਼ਿਆਦਾ ਹੈ । ਸ਼੍ਰੀ ਜੇਤਲੀ ਨੇ ਹੋਰ ਦੱਸਿਆ ਕਿ ਬਹੁ ਮੌਡਲ ਲਾਜਿਸਟਿਕਸ ਪਾਰਕਸ (multi-modal logistics parks ) , ਮਲਟੀ ਮਾਡਲ ਟਰਾਂਸਪੋਰਟ ਸਹੁਲਤਾਂ ਸਮੇਤ , ਇੱਕ ਵਿਸ਼ੇਸ਼ ਪ੍ਰੋਗਰਾਮ ਤਿਆਰ ਕਰਕੇ ਉਸ ਨੂੰ ਲਾਗੂ ਕੀਤਾ ਜਾਵੇਗਾ ਜਿਸ ਨਾਲ ਸਾਡੀ ਆਰਥਿਕਤਾ ਹੋਰ ਮਜਬੂਤ ਹੋ ਜਾਵੇਗੀ ।


    ਸ਼ਹਿਰੀ ਹਵਾਬਾਜ਼ੀ ਢਾਂਚੇ ਨੂੰ ਅਪਗ੍ਰੇਡ ਕਰਨ ਦੇ ਮੁੱਦੇ ' ਤੇ ਸ਼੍ਰੀ ਜੇਤਲੀ ਨੇ ਕਿਹਾ ਕਿ ਟਾਇਰ-2 ਸ਼ਹਿਰਾਂ ਦੇ ਚੁਣੇ ਹੋਏ ਹਵਾਈ ਅੱਡਿਆਂ ਨੂੰ ਆਪ੍ਰੇਸ਼ਨ ਅਤੇ ਪੀਪੀਪੀ ਮੋਡ ਵਿਚ ਸਾਂਭ ਸੰਭਾਲ ਲਈ ਤਿਆਰ ਕੀਤਾ ਜਾਵੇਗਾ । ਇਸ ਤੋਂ ਇਲਾਵਾ ਏਅਰਪੋਰਟ ਅਥਾਰਟੀ ਆਫ ਇੰਡੀਆ ਕਾਨੂੰਨ ਵਿਚ ਸੋਧ ਕੀਤੀ ਜਾਵੇਗੀ ਤਾਂਕਿ ਜ਼ਮੀਨਾਂ ਦੀ ਮਲਕੀਅਤ ਦੀ ਸਹੀ ਕੀਮਤ ਮਿਲ ਸਕੇ । ਇਸ ਤਰ੍ਹਾਂ ਜੋ ਸੋਮੇ ਇੱਕਠੇ ਕੀਤੇ ਜਾਣਗੇ , ਉਨ੍ਹਾਂ ਦੀ ਵਰਤੋਂ ਹਵਾਈ ਅੱਡਿਆਂ ਨੂੰ ਅਪਗ੍ਰੇਡ ਕਰਨ ਲਈ ਕੀਤੀ ਜਾਵੇਗੀ । ਸਮੁੱਚੇ ਟਰਾਂਸਪੋਰਟੇਸ਼ਨ ਸੈਕਟਰ , ਜਿਸ ਵਿਚ ਰੇਲ , ਸੜਕਾਂ , ਜਹਾਜ਼ਰਾਨੀ ਸ਼ਾਮਲ ਹਨ ਲਈ ਬੱਜਟ ਵਿਚ 2017-18 ਲਈ 2,41,387 ਕਰੋੜ ਰੁਪਏ ਦਾ ਪ੍ਰਬੰਧ ਕੀਤਾ ਗਿਆ ਹੈ । ਇਸ ਨਿਵੇਸ਼ ਦਾ ਆਕਾਰ ਦੇਸ਼ ਭਰ ਵਿਚ ਆਰਥਿਕ ਸਰਗਰਮੀ ਦਾ ਇੱਕ ਵੱਡਾ ਹਿੱਸਾ ਹੈ ਅਤੇ ਇਸ ਨਾਲ ਨੌਕਰੀਆਂ ਦੇ ਹੋਰ ਮੌਕੇ ਪੈਦਾ ਹੋਣਗੇ , ਇਹ ਗੱਲ ਵਿੱਤ ਮੰਤਰੀ ਨੇ ਆਪਣੇ ਬੱਜਟ ਭਾਸ਼ਣ ਵਿਚ ਕਹੀ ।


    ਟੈਲੀਕਾਮ ਖੇਤਰ ਨੂੰ ਢਾਂਚੇ ਦੇ ਈਕੋ ਸਿਸਟਮ ਦਾ ਇੱਕ ਅਹਿਮ ਹਿੱਸਾ ਕਰਾਰ ਦਿੰਦੇ ਹੋਏ ਸ਼੍ਰੀ ਜੇਤਲੀ ਨੇ ਕਿਹਾ ਕਿ ਹਾਲ ਹੀ ਵਿਚ ਸਪੈਕਟ੍ਰਮ ਦੀ ਜੋ ਨੀਲਾਮੀ ਹੋਈ ਹੈ ਉਸ ਨਾਲ ਦੇਸ਼ ਵਿਚ ਸਪੈਕਟ੍ਰਮ ਦੀ ਕੋਈ ਕਮੀ ਨਹੀਂ ਰਹੀ । ਇਸ ਨਾਲ ਮੋਬਾਈਲ ਬਰਾਡਬੈਂਡ ਅਤੇ ਡਿਜੀਟਲ ਇੰਡੀਆ ਨੂੰ ਦਿਹਾਤੀ ਅਤੇ ਦੂਰ-ਦੁਰਾਡੇ ਇਲਾਕਿਆਂ ਵਿਚ ਰਹਿੰਦੇ ਲੋਕਾਂ ਦੇ ਲਾਭ ਲਈ ਵਰਤਿਆ ਜਾ ਸਕੇਗਾ । ਇਸ ਤੋਂ ਇਲਾਵਾ ਭਾਰਤ ਨੈੱਟ ਪ੍ਰਾਜੈਕਟ ਲਈ ਅਲਾਟਮੈਂਟ 2017-18 ਵਿਚ ਵਧਾ ਕੇ 10,000 ਕਰੋੜ ਰੁਪਏ ਕਰ ਦਿੱਤੀ ਗਈ ਹੈ ਅਤੇ 1,55,000 ਕਿਲੋਮੀਟਰ ਆਪਟੀਕਲ ਫਾਈਬਰ ਕੇਬਲ ਵਿਛਾ ਦਿੱਤੀ ਗਈ ਹੈ । ਸ਼੍ਰੀ ਜੇਤਲੀ ਨੇ ਸੂਚਿਤ ਕੀਤਾ ਕਿ 2017-18 ਦੇ ਅੰਤ ਤੱਕ ਆਪਟੀਕਲ ਫਾਈਬਰ ' ਤੇ ਹਾਈ ਸਪੀਡ ਬਰਾਡਬੈਂਡ ਕੁਨੈਕਟੀਵਿਟੀ 1,50,000 ਗ੍ਰਾਮ ਪੰਚਾਇਤਾਂ ਵਿਚ ਮੁਹੱਈਆ ਹੋਵੇਗੀ ਜਿਸ ਵਿਚ ਵਾਈ ਫਾਈ ਹਾਟ ਸਪਾਟ ਅਤੇ ਸਸਤੀਆਂ ਦਰਾਂ ' ਤੇ ਡਿਜੀਟਲ ਸੇਵਾਵਾਂ ਤੱਕ ਪਹੁੰਚ ਮੁਹੱਈਆ ਹੋਵੇਗੀ । ਇੱਕ ਡਿਜੀਗਾਓੰ ਪਹਿਲਕਦਮੀ ਸ਼ੁਰੂ ਕੀਤੀ ਜਾਵੇਗੀ ਜਿਸ ਵਿਚ ਟੈਲੀਮੈਡੀਸਨ , ਵਿੱਦਿਆ ਅਤੇ ਡਿਜੀਟਲ ਟੈਕਨਾਲੋਜੀ ਰਾਹੀਂ ਨਿਪੁੰਨਤਾ ਹਾਸਲ ਕੀਤੀ ਜਾ ਸਕੇਗੀ ।


    ਸ਼੍ਰੀ ਜੇਤਲੀ ਨੇ ਕਿਹਾ ਕਿ ਆਪਣੇ ਊਰਜਾ ਖੇਤਰ ਨੂੰ ਮਜ਼ਬੂਤ ਕਰਨ ਲਈ ਸਾਡੀ ਸਰਕਾਰ ਨੇ ਨਾਜ਼ੁਕ ਕੱਚੇ ਤੇਲ ਭੰਡਾਰ ਸਥਾਪਿਤ ਕਰਨ ਦਾ ਫੈਸਲਾ ਕੀਤਾ ਹੈ । ਪਹਿਲੇ ਪੜਾਅ ਵਿਚ ਅਜਿਹੀਆਂ 3 ਰਿਜ਼ਰਵ ਸਹੂਲਤਾਂ ਕਾਇਮ ਕਰ ਦਿੱਤੀਆਂ ਗਈਆਂ ਹਨ ਅਤੇ ਦੂਜੇ ਪੜਾਅ ਵਿਚ 2 ਹੋਰ ਥਾਵਾਂ ਜਿਵੇਂ ਕਿ ਉੜੀਸਾ ਵਿਚ ਚੰਦੀਖੋਲੇ ਅਤੇ ਰਾਜਸਥਾਨ ਵਿਚ ਬੀਕਾਨੇਰ ਵਿਖੇ ਅਜਿਹੀਆਂ ਸਹੂਲਤਾਂ ਕਾਇਮ ਕੀਤੀਆਂ ਜਾਣਗੀਆਂ । ਇਸ ਨਾਲ ਦੇਸ਼ ਦੀ ਨਾਜ਼ੁਕ ਰਿਜ਼ਰਵ ਸਮਰੱਥਾ 15.33 ਐਮ ਐਮ ਟੀ ਤੱਕ ਪਹੁੰਚ ਜਾਵੇਗੀ । ਵਿੱਤ ਮੰਤਰੀ ਨੇ ਆਪਣੇ ਬੱਜਟ ਭਾਸ਼ਣ ਵਿਚ ਪ੍ਰਸਤਾਵ ਰੱਖਿਆ ਕਿ ਜਨਤਕ ਖੇਤਰ ਦਾ ਸੰਗਠਿਤ ' ਆਇਲ ਮੇਜਰ ' ਕਾਇਮ ਕੀਤਾ ਜਾਵੇ ਜੋ ਕਿ ਕੌਮਾਂਤਰੀ ਅਤੇ ਘਰੇਲੂ ਪ੍ਰਾਈਵੇਟ ਖੇਤਰ ਦੀਆਂ ਤੇਲ ਅਤੇ ਗੈਸ ਕੰਪਨੀਆਂ ਬਣਨ ਦਾ ਮੁਕਾਬਲਾ ਕਰ ਸਕੇ । ਸੂਰਜੀ ਊਰਜਾ ਖੇਤਰ ਵਿਚ ਸੂਰਜੀ ਪਾਰਕ ਦੇ ਵਿਕਾਸ ਦੇ ਦੂਜੇ ਪੜਾਅ ਦਾ ਕੰਮ ਹੱਥ ਵਿਚ ਲਿਆ ਜਾਵੇਗਾ ਜਿਸ ਰਾਹੀਂ 20,000 ਮੈਗਾਵਾਟ ਦੀ ਵਾਧੂ ਸਮਰੱਥਾ ਵਿਕਸਤ ਹੋਵੇਗੀ ।


    ਵਿੱਤ ਮੰਤਰੀ ਸ੍ਰੀ ਅਰੁਣ ਜੇਤਲੀ ਨੇ ਹੋਰ ਕਿਹਾ ਕਿ ਸਰਕਾਰ ਇਕ ਈਕੋ ਸਿਸਟਮ ਤਿਆਰ ਕਰ ਰਹੀ ਹੈ ਜਿਸ ਨਾਲ ਇਲੈਕਟ੍ਰਾਨਿਕਸ ਨਿਰਮਾਣ ਵਿਚ ਭਾਰਤ ਇਕ ਵਿਸ਼ਵ ਵਿਆਪੀ ਹੱਬ ਬਣ ਸਕੇਗਾ । ਪਿਛਲੇ 2 ਸਾਲ ਵਿਚ 250 ਤੋਂ ਵੱਧ ਇਲੈਕਟ੍ਰਾਨਿਕਸ ਨਿਰਮਾਣ ਦੇ ਪ੍ਰਸਤਾਵ ਮਿਲ ਚੁੱਕੇ ਹਨ ਜਿਨ੍ਹਾਂ ਵਿਚ 1.26 ਲੱਖ ਕਰੋੜ ਰੁਪਏ ਲੱਗਣ ਦੇ ਪ੍ਰਸਤਾਵ ਹਨ । ਕਈ ਵਿਸ਼ਵ ਵਪਾਰੀਆਂ ਅਤੇ ਮੋਬਾਈਲ ਨਿਰਮਾਤਾਵਾਂ ਨੇ ਭਾਰਤ ਵਿਚ ਨਿਰਮਾਣ ਸਹੂਲਤਾਂ ਕਾਇਮ ਕੀਤੀਆਂ ਹਨ ਇਸ ਲਈ 2017-18 ਵਿਚ ਲਾਭਕਾਰੀ ਸਕੀਮਾਂ ਜਿਵੇਂ ਕਿ ਐਮ- ਸਿਪਸ ਅਤੇ ਈ ਡੀ ਐਫ ਵਿਚ ਅਲਾਟਮੈਂਟ ਤੇਜ਼ੀ ਨਾਲ ਵਧ ਕੇ 745 ਕਰੋੜ ਤੇ ਪਹੁੰਚ ਗਈ ਹੈ । ਇਸ ਤੋਂ ਇਲਾਵਾ ਇਕ ਨਵੀਂ ਅਤੇ ਸੰਗਠਿਤ ਕੇਂਦਰੀ ਸਕੀਮ ਜਿਸਦਾ ਨਾਂ ਟਰੇਡ ਇਨਫਰਾਸਟ੍ਰਕਚਰ ਐਂਡ ਐਕਸਪੋਰਟ ਸਕੀਮ (ਟੀ ਆਈ ਈ ਐਸ) ਹੋਵੇਗਾ , 2017-18 ਵਿਚ ਆਰੰਭੀ ਜਾਵੇਗੀ ਜਿਸ ਦਾ ਉਦੇਸ਼ ਮੁਕਾਬਲੇ ਵਾਲੀ ਦੁਨੀਆ ਵਿਚ ਬਰਾਮਦ ਢਾਂਚੇ ਵੱਲ ਧਿਆਨ ਦੇਣਾ ਹੋਵੇਗਾ ।


    

    
    (Release ID: 1481949) Visitor Counter : 2