      ਪ੍ਰਧਾਨ ਮੰਤਰੀ ਦਫਤਰ

      ਪ੍ਰਧਾਨ ਮੰਤਰੀ ਨੇ ਰਾਸ਼ਟਰੀ ਬਹਾਦਰੀ ਪੁਰਸਕਾਰ 2014 ਪ੍ਰਦਾਨ ਕੀਤੇ
      Posted On: 14 FEB 2017 4:46PM by PIB Chandigarh


    PM presents the National Awards for Bravery 2014


    ਪ੍ਰਧਾਨ ਮੰਤਰੀ ਨੇ ਰਾਸ਼ਟਰੀ ਬਹਾਦਰੀ ਪੁਰਸਕਾਰ 2014 ਪ੍ਰਦਾਨ ਕੀਤੇ

    

    ਪ੍ਰਧਾਨ ਮੰਤਰੀ ਸ੍ਰੀ ਨਰੇਂਦਰ ਮੋਦੀ ਨੇ ਅੱਜ 24 ਬੱਚਿਆਂ ਨੂੰ ਰਾਸ਼ਟਰੀ ਬਹਾਦਰੀ ਪੁਰਸਕਾਰ 2014 ਪ੍ਰਦਾਨ ਕੀਤੇ।
    ਇਸ ਅਵਸਰ ' ਤੇ ਬੋਲਦਿਆ ਪ੍ਰਧਾਨ ਮੰਤਰੀ ਨੇ ਕਿਹਾ ਕਿ ਇਨ੍ਹਾਂ ਬੱਚਿਆ ਦੇ ਸਾਹਸੀ ਕਾਰਜਾਂ ਤੋਂ ਇਹ ਸਿੱਧ ਹੁੰਦਾ ਹੈ ਕਿ ਸਾਨੂੰ ਸਾਰਿਆਂ ਨੂੰ ਪ੍ਰਮਾਤਮਾ ਨੇ ਅਜਿਹੀ ਕੋਈ ਸ਼ਕਤੀ ਪ੍ਰਦਾਨ ਕੀਤੀ ਹੈ , ਜੋ ਸਾਨੂੰ ਦੂਜਿਆ ਲਈ ਜੀਉਣ ਲਈ ਪ੍ਰੇਰਿਤ ਕਰਦੀ ਹੈ। ਉਨ੍ਹਾਂ ਨੇ ਕਿਹਾ ਕਿ ਸਾਰਿਆਂ ਨੂੰ ਦੂਜਿਆ ਦੇ ਲਈ ਮਰਨ ਦਾ ਮੌਕਾ ਨਹੀਂ ਮਿਲਦਾ , ਲੇਕਿਨ ਦੂਜਿਆ ਦੇ ਲਈ ਜੀਉਣ ਦਾ ਮੌਕਾ ਸਭ ਦੇ ਕੋਲ ਹੁੰਦਾ ਹੈ। ਹਾਲਾਂਕਿ ਅਸਲ ਵਿੱਚ ਕੁਝ ਵਿਰਲੇ ਹੀ ਅਜਿਹਾ ਕਾਰਜ ਕਰ ਸਕਦੇ ਹਨ।
    ਪ੍ਰਧਾਨ ਮੰਤਰੀ ਨੇ ਇਨ੍ਹਾਂ ਬਹਾਦਰ ਬੱਚਿਆ ਦੀ ਪ੍ਰਸੰਸਾ ਕਰਦੇ ਹੋਏ ਕਿਹਾ ਕਿ ਇਨ੍ਹਾਂ ਨੇ ਨਤੀਜਿਆਂ ਦੀ ਚਿੰਤਾ ਕੀਤੇ ਬਿਨਾਂ ਸੰਕਟ ਦੀਆਂ ਪਰਸਥਿਤੀਆਂ ਵਿੱਚ ਵੀ ਸਾਹਸ ਦਿਖਾਇਆ ਹੈ। ਸ੍ਰੀ ਮੋਦੀ ਨੇ ਕਿਹਾ ਕਿ ਇਨ੍ਹਾਂ ਸਾਹਸੀ ਬੱਚਿਆਂ ਦੇ ਕਾਰਜਾਂ ਦੀ ' ਸਭ ਤੋਂ ਵੱਡੀ ਸੁੰਦਰਤਾ ' ਇਹ ਹੈ ਕਿ ਸੰਕਟ ਦੇ ਹਾਲਾਤ ਵੀ ਇਨ੍ਹਾਂ ਨੂੰ ਸਾਹਸ ਨਾਲ ਕਾਰਜ ਕਰਨ ਤੋਂ ਰੋਕ ਨਹੀਂ ਸਕੇ ਅਤੇ ਇਨ੍ਹਾਂ ਕਾਰਜਾਂ ਨੂੰ ਕਰਦੇ ਹੋਏ ਇਨ੍ਹਾਂ ਨੇ ਸਮਾਜ ਦੇ ਹੋਰਨਾਂ ਲੋਕਾਂ ਨੂੰ ਵੀ ਪ੍ਰੇਰਣਾ ਦਿੱਤੀ।
    ਪ੍ਰਧਾਨ ਮੰਤਰੀ ਨੇ ਕਿਹਾ ਕਿ ਇਨ੍ਹਾਂ ਬੱਚਿਆਂ ਦੀ ਵੱਡੀ ਜਿੰਮੇਵਾਰੀ ਤਾਂ ਹੁਣ ਸ਼ੁਰੂ ਹੁੰਦੀ ਹੈ।ਇਨਾਂ ਬੱਚਿਆਂ ਨਾਲ ਗੱਲਬਾਤ ਦੌਰਾਨ ਸ੍ਰੀ ਮੋਦੀ ਨੇ ਕਿਹਾ ਸਫਲਤਾ ਤੇ ਪ੍ਰਸਿੱਧੀ ਦਾ ਸਿਖਰ ਤਿਲਕਵਾ ਹੁੰਦਾ ਹੈ ਅਤੇ ਇਸ ' ਤੇ ਬਣੇ ਰਹਿਣ ਲਈ ਆਤਮ ਸੰਜਮ ਬਣਾ ਕੇ ਰੱਖਣਾ ਬਹੁਤ ਜਰੂਰੀ ਹੁੰਦਾ ਹੈ ।
    ਪ੍ਰਧਾਨ ਮੰਤਰੀ ਮੋਦੀ ਨੇ ਇਨ੍ਹਾਂ ਬੱਚਿਆਂ ਨੂੰ ਸੁਝਾਅ ਦਿੱਤਾ ਕਿ ਉਹ ਆਪਣੇ ਟੀਚਿਆਂ ਅਤੇ ਸੁਪਨਿਆਂ ਨੂੰ ਪੂਰਾ ਕਰਨ ਦੇ ਲਈ ਲਗਾਤਾਰ (ਬਿਨਾ ਥੱਕੇ , ਬਿਨਾ ਰੁਕੇ , ਬਿਨਾ ਝੁਕੇ) ਕੰਮ ਕਰਨ ।
    ਇਸ ਅਵਸਰ ' ਤੇ ਮਹਿਲਾ ਅਤੇ ਬਾਲ ਵਿਕਾਸ ਮੰਤਰੀ ਸ੍ਰੀਮਤੀ ਮੇਨਕਾ ਗਾਂਧੀ ਵੀ ਹਾਜ਼ਰ ਸਨ।
    ਰਾਸ਼ਟਰੀ ਬਹਾਦਰੀ ਪੁਰਸਕਾਰ ਯੋਜਨਾ ਦੀ ਸ਼ੁਰੂਆਤ ਸਾਹਸੀ ਬੱਚਿਆਂ ਦੇ ਕਾਰਜਾਂ ਨੂੰ ਮਾਨਤਾ ਦੇਣ ਦੇ ਲਈ ਆਈਸੀਸੀਡਬਲਿਊ ( ICCW ) ਦੁਆਰਾ ਕੀਤੀ ਗਈ ਸੀ , ਤਾਂਕਿ ਅਸਧਾਰਨ ਸਾਹਸ ਅਤੇ ਵਿਸ਼ੇਸ ਕਾਰਜ ਕਰਨਵਾਲਿਆ ਦੀ ਮਿਸਾਲ ਤੋਂ ਦੂਜਿਆ ਨੂੰ ਪ੍ਰੇਰਣਾ ਮਿਲ ਸਕੇ।
    

    

    
    ****
    
    
    

    

    
    (Release ID: 1482669) Visitor Counter : 2