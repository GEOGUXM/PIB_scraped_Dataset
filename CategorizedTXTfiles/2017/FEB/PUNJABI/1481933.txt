      ਰੱਖਿਆ ਮੰਤਰਾਲਾ

      ਏਸ਼ੀਆ-ਪ੍ਰਸ਼ਾਂਤ ਅਤੇ ਹਿੰਦ ਮਹਾਸਾਗਰ ਖੇਤਰ ਲਈ ਅਮਰੀਕਾ ਅਤੇ ਭਾਰਤ ਦਾ ਸੰਯੁਕਤ ਰਣਨੀਤਕ ਦ੍ਰਿਸ਼ਟੀਕੋਣ
      Posted On: 03 FEB 2017 11:59AM by PIB Chandigarh


    US-India Joint Strategic Vision for the Asia-Pacific and Indian Ocean Region


    ਏਸ਼ੀਆ - ਪ੍ਰਸ਼ਾਂਤ ਅਤੇ ਹਿੰਦ ਮਹਾਸਾਗਰ ਖੇਤਰ ਲਈ ਅਮਰੀਕਾ ਅਤੇ ਭਾਰਤ ਦਾ ਸੰਯੁਕਤ ਰਣਨੀਤਕ ਦ੍ਰਿਸ਼ਟੀਕੋਣ

    ਏਸ਼ੀਆ - ਪ੍ਰਸ਼ਾਂਤ ਅਤੇ ਹਿੰਦ ਮਹਾਸਾਗਰ ਖੇਤਰ ਨੂੰ ਆਪਸ ਵਿੱਚ ਜੋੜਨ ਵਾਲੇ ਵਿਸ਼ਵ ਦੇ ਦੋ ਵੱਡੇ ਲੋਕਤੰਤਰ ਦੇ ਤੌਰ ' ਤੇ ਅਸੀਂ ਇਸ ਖੇਤਰ ਲਈ ਇੱਕ ਸੰਯੁਕਤ ਰਣਨੀਤਕ ਦ੍ਰਿਸ਼ਟੀਕੋਣ ' ਤੇ ਹਾਮੀ ਭਰੀ ਹੈ । ਇਹ ਸਾਡੀ ਇਸ ਰਜ਼ਾਮੰਦੀ ਨੂੰ ਵੀ ਦਰਸਾਉਂਦਾ ਹੈ ਕਿ ਇਨ੍ਹਾਂ ਖੇਤਰਾਂ ਵਿੱਚ ਸ਼ਾਂਤੀ , ਖੁਸ਼ਹਾਲੀ ਅਤੇ ਸਥਿਰਤਾ ਸੁਨਿਸ਼ਚਤ ਕਰਨ ਲਈ ਅਮਰੀਕਾ ਅਤੇ ਭਾਰਤ ਦੇ ਵਿਚਕਾਰ ਹੋਰ ਜ਼ਿਆਦਾ ਗਹਿਰੀ ਸਾਂਝੇਦਾਰੀ ਬੇਹੱਦ ਜ਼ਰੂਰੀ ਹੈ ।


    ਭਾਰਤ ਅਤੇ ਅਮਰੀਕਾ ਖੇਤਰੀ ਅਤੇ ਆਲਮੀ ਵਿਕਾਸ ਨੂੰ ਤੇਜ ਰਫ਼ਤਾਰ ਪ੍ਰਦਾਨ ਕਰਨ ਵਿੱਚ ਸਮਰੱਥ ਹਨ । ਅਫ਼ਰੀਕਾ ਤੋਂ ਲੈ ਕੇ ਪੂਰਬੀ ਏਸ਼ੀਆ ਤੱਕ ਅਸੀਂ ਆਪਣੀ ਭਾਈਵਾਲੀ ਦੇ ਜ਼ਰੀਏ ਟਿਕਾਊ ਅਤੇ ਸਮਾਵੇਸ਼ੀ ਵਿਕਾਸ ਅਤੇ ਖੇਤਰੀ ਕੁਨੈਕਟੀਵਿਟੀ ਨੂੰ ਪ੍ਰੋਤਸਾਹਿਤ ਕਰਾਂਗੇ । ਇਸ ਤਹਿਤ ਇਛੁੱਕ ਭਾਈਵਾਲਾਂ ਨਾਲ ਵੀ ਗੱਠਜੋੜ ਕੀਤਾ ਜਾਏਗਾ ਤਾਂ ਕਿ ਗਰੀਬੀ ਦੀ ਸਮੱਸਿਆ ਨਾਲ ਨਿਪਟਣ ਅਤੇ ਵਿਆਪਕ ਪੱਧਰ ' ਤੇ ਖੁਸ਼ਹਾਲੀ ਸੁਨਿਸ਼ਚਤ ਕਰਨ ਵਿੱਚ ਆਸਾਨੀ ਹੋ ਸਕੇ ।


    ਖੇਤਰੀ ਆਰਥਿਕ ਏਕਤਾ ਵਿੱਚ ਸਹਿਯੋਗ ਦੇਣ ਲਈ ਅਸੀਂ ਕਿਧਰੇ ਜ਼ਿਆਦਾ ਤੇਜੀ ਨਾਲ ਕੁਨੈਕਟੀਵਿਟੀ ਅਤੇ ਆਰਥਿਕ ਵਿਕਾਸ ਨੂੰ ਕੁਝ ਇਸ ਤਰ੍ਹਾਂ ਤੋਂ ਉਤਸ਼ਾਹਿਤ ਕਰਾਂਗੇ ਜਿਸ ਨਾਲ ਦੱਖਣੀ , ਦੱਖਣੀ - ਪੂਰਬੀ ਤੇ ਮੱਧ ਏਸ਼ੀਆ ਆਪਸ ਵਿੱਚ ਜੁੜ ਸਕਣਗੇ । ਇਸ ਦੇ ਨਾਲ ਹੀ ਊਰਜਾ ਦੇ ਟਰਾਂਸਮਿਸ਼ਨ ਤੋਂ ਇਲਾਵਾ ਮੁਕਤ ਵਪਾਰ ਅਤੇ ਜਨ ਸੰਪਰਕ ਨੂੰ ਵੀ ਪ੍ਰੋਤਸਾਹਨ ਦਿੱਤਾ ਜਾਏਗਾ ।


    ਕਿਸੇ ਵੀ ਖੇਤਰ ਵਿੱਚ ਖੁਸ਼ਹਾਲੀ ਦਰਅਸਲ ਸੁਰੱਖਿਆ ' ਤੇ ਨਿਰਭਰ ਕਰਦੀ ਹੈ । ਸਾਡਾ ਵਿਸ਼ੇਸ਼ ਧਿਆਨ ਖੁਸ਼ਹਾਲੀ ਦੀ ਅਹਿਮੀਅਤ ' ਤੇ ਹੈ । ਅਸੀਂ ਸਮੁੱਚੇ ਖੇਤਰ , ਵਿਸ਼ੇਸ਼ ਕਰਕੇ ਦੱਖਣੀ ਚੀਨ ਸਾਗਰ ਵਿੱਚ ਜਹਾਜ਼ਰਾਨੀ ਅਤੇ ਇਸ ਖੇਤਰ ਦੇ ਉੱਪਰ ਹਵਾਈ ਉੜਾਨਾਂ ਦੀ ਆਜ਼ਾਦੀ ਦੀ ਅਹਿਮੀਅਤ ਤੋਂ ਵੀ ਵਾਕਿਫ਼ ਹਾਂ ।


    ਅਸੀਂ ਸਾਰੇ ਪੱਖਾਂ ਨੂੰ ਬੇਨਤੀ ਕਰਦੇ ਹਾਂ ਕਿ ਉਹ ਤਾਕਤ ਦੀ ਵਰਤੋਂ ਕਰਨ ਅਤੇ ਧਮਕੀ ਦੇਣ ਤੋਂ ਬਚਣ ਅਤੇ ਅੰਤਰਰਾਸ਼ਟਰੀ ਕਾਨੂੰਨ ਦੀ ਮਾਨਤਾ ਦੇ ਸਿਧਾਂਤਾਂ ਦੇ ਅਨੁਸਾਰ ਸਾਰੇ ਸ਼ਾਂਤੀਪੂਰਨ ਉਪਾਇਆਂ ਜ਼ਰੀਏ ਖੇਤਰੀ ਅਤੇ ਸਮੁੰਦਰੀ ਵਿਵਾਦਾਂ ਨੂੰ ਨਿਪਟਾਉਣ ' ਤੇ ਆਪਣਾ ਧਿਆਨ ਕੇਂਦਰਿਤ ਕਰਨ ।


    ਅਸੀਂ ਇਸ ਖੇਤਰ ਵਿੱਚ ਦਹਿਸ਼ਤਗਰਦੀ , ਪਾਇਰੇਸੀ ਅਤੇ ਸਮੂਹਿਕ ਵਿਨਾਸ਼ ਨੂੰ ਅੰਜ਼ਾਮ ਦੇਣ ਵਾਲੇ ਹਥਿਆਰਾਂ ਦੇ ਪ੍ਰਸਾਰ ਦਾ ਵਿਰੋਧ ਕਰਦੇ ਰਹਾਂਗੇ ।


    ਅਸੀਂ ਉਨ੍ਹਾਂ ਸਾਂਝੀਆਂ ਕਦਰਾਂ ਕੀਮਤਾਂ ਨੂੰ ਉਤਸ਼ਾਹ ਦੇਣ ਲਈ ਮਿਲਜੁਲ ਕੇ ਕੰਮ ਕਰਾਂਗੇ ਜਿਨ੍ਹਾਂ ਨੇ ਸਾਡੇ ਦੇਸ਼ਾਂ ਨੂੰ ਮਹਾਨ ਬਣਾਇਆ ਹੈ । ਮਨੁੱਖੀ ਅਧਿਕਾਰਾਂ ਦੀ ਸਰਬਵਿਆਪਕ ਘੋਸ਼ਣਾ ਪ੍ਰਤੀ ਆਪਣੀ ਸਾਂਝੀ ਵਚਨਬੱਧਤਾ ਪ੍ਰਗਟਾਉਂਦੇ ਹੋਏ ਅਸੀਂ ਆਪਣੇ ਸਾਂਝੇ ਹਿੱਤਾਂ ਸ਼ਾਂਤੀ , ਖੁਸ਼ਹਾਲੀ ਅਤੇ ਸਥਿਰਤਾ ਨੂੰ ਪਛਾਣਦੇ ਹਾਂ ।


    ਪੂਰਬੀ ਏਸ਼ੀਆ ਸੰਮੇਲਨ ਦੀ ਦਸਵੀਂ ਵਰ੍ਹੇਗੰਢ ' ਤੇ ਅਸੀਂ ਇਸ ਨੂੰ ਮਜ਼ਬੂਤ ਕਰਕੇ ਮੁੱਖ ਰਾਜਨੀਤਕ ਅਤੇ ਸਰੁੱਖਿਆ ਮੁੱਦਿਆਂ ' ਤੇ ਖੇਤਰੀ ਗੱਲਬਾਤ ਨੂੰ ਉਤਸ਼ਾਹਿਤ ਕਰਨ ਅਤੇ ਇਸ ਨੂੰ ਮਜ਼ਬੂਤ ਕਰਨ ਲਈ ਮਿਲ ਕੇ ਕੰਮ ਕਰਨ ਦੀ ਵਚਨਬੱਧਤਾ ਪ੍ਰਗਟਾਉਂਦੇ ਹਾਂ ।


    ਖੇਤਰੀ ਦ੍ਰਿਸ਼ਟੀਕੋਣ ਨੂੰ ਹਾਸਲ ਕਰਨ ਵਜੋਂ ਅਸੀਂ ਏਸ਼ੀਅਨ ਸ਼ਕਤੀਆਂ ਵਿਚਕਾਰ ਸਬੰਧ ਵਧਾਉਣ ਲਈ ਸਬੰਧਿਤ ਉਪਰਾਲਿਆਂ ਨੂੰ ਤੇਜ਼ ਕਰਨ ਲਈ ਇੱਕ ਖਾਕਾ ਵਿਕਸਤ ਕਰਾਂਗੇ ਜਿਹੜਾ ਸਾਡੇ ਦੋਨੋਂ ਰਾਸ਼ਟਰਾਂ ਨੂੰ ਖੇਤਰ ਵਿੱਚ ਕੂਟਨੀਤਕ , ਆਰਥਿਕ ਅਤੇ ਸੁਰੱਖਿਆ ਚੁਣੌਤੀਆਂ ਪ੍ਰਤੀ ਬਿਹਤਰ ਪ੍ਰਤੀਕਿਰਿਆ ਦੇਣ ਦੇ ਸਮਰੱਥ ਬਣਾਵੇਗਾ ।


    ਇਨ੍ਹਾਂ ਉਪਰਾਲਿਆਂ ਦੇ ਹਿੱਸੇ ਵਜੋਂ ਸੰਯੁਕਤ ਰਾਜ ਅਮਰੀਕਾ ਭਾਰਤ ਦੀ ਏਸ਼ੀਆ ਪ੍ਰਸ਼ਾਂਤ ਆਰਥਿਕ ਸਹਿਯੋਗ ਫੋਰਮ ( Asia Pacific Economic Cooperation forum ) ਵਿੱਚ ਸ਼ਾਮਲ ਹੋਣ ਦੀ ਦਿਲਚਸਪੀ ਦਾ ਸਵਾਗਤ ਕਰਦਾ ਹੈ ਕਿਉਂਕਿ ਏਸ਼ੀਆ ਦੀ ਆਰਥਿਕਤਾ ਵਿੱਚ ਭਾਰਤੀ ਆਰਥਿਕਤਾ ਗਤੀਸ਼ੀਲ ਹੈ ।


    ਅਗਲੇ ਪੰਜ ਸਾਲਾਂ ਦੌਰਾਨ ਅਸੀਂ ਖੇਤਰੀ ਪੱਧਰ ' ਤੇ ਹੋਣ ਵਾਲੀ ਗੱਲਬਾਤ ਨੂੰ ਹੋਰ ਅੱਗੇ ਵਧਾਵਾਂਗੇ , ਇਸ ਖੇਤਰ ਦੇ ਤੀਜੇ ਦੇਸ਼ਾਂ ਨਾਲ ਤਿੰਨ ਪੱਖੀ ਸਲਾਹ ਮਸ਼ਵਰੇ ਵਿੱਚ ਨਿਵੇਸ਼ ਕਰਾਂਗੇ , ਖੇਤਰੀ ਏਕਤਾ ਅਤੇ ਖੇਤਰੀ ਮੰਚ ਨੂੰ ਮਜ਼ਬੂਤ ਕਰਾਂਗੇ , ਜ਼ਿਆਦਾ ਬਹੁਪੱਖੀ ਅਵਸਰਾਂ ਦੀ ਤਲਾਸ਼ ਕਰਾਂਗੇ ਅਤੇ ਉਨ੍ਹਾਂ ਖੇਤਰਾਂ ਦੀ ਤਲਾਸ਼ ਕਰਾਂਗੇ ਜਿੱਥੇ ਅਸੀਂ ਖੇਤਰ ਵਿੱਚ ਸਮਰੱਥਾ ਦਾ ਨਿਰਮਾਣ ਕਰ ਸਕੀਏ ਜਿਹੜੀ ਸਾਰਿਆਂ ਲਈ ਲੰਬੇ ਸਮੇਂ ਤੱਕ ਸ਼ਾਂਤੀ ਅਤੇ ਖੁਸ਼ਹਾਲੀ ਨੂੰ ਮਜ਼ਬੂਤ ਕਰੇਗੀ ।


    ******


    

    
    (Release ID: 1481933) Visitor Counter : 2