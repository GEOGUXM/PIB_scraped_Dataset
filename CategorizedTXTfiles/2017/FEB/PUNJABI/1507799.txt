      ਆਰਥਿਕ ਮਾਮਲਿਆਂ ਬਾਰੇ ਮੰਤਰੀ ਮੰਡਲ ਕਮੇਟੀ

      ਮੰਤਰੀ ਮੰਡਲ ਨੇ ਖੋਜੇ ਛੋਟੇ ਖੇਤਰ ਨੀਤੀ ਬੋਲੀ ਦੌਰ-2016 ਅਧੀਨ ਇਕਰਾਰਨਾਮੇ ਨੂੰ ਪ੍ਰਵਾਨਗੀ ਦਿੱਤੀ
      Posted On: 15 FEB 2017 3:27PM by PIB Chandigarh


    Cabinet approves award of contracts under Discovered Small Field Policy bid round - 2016


    ਮੰਤਰੀ ਮੰਡਲ ਨੇ ਖੋਜੇ ਛੋਟੇ ਖੇਤਰ ਨੀਤੀ ਬੋਲੀ ਦੌਰ-2016 ਅਧੀਨ ਇਕਰਾਰਨਾਮੇ ਨੂੰ ਪ੍ਰਵਾਨਗੀ ਦਿੱਤੀ


    ਆਰਥਿਕ ਮਾਮਲਿਆਂ ਦੀ ਕੈਬਨਿਟ ਕਮੇਟੀ ਦੀ ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਦੀ ਅਗਵਾਈ ਹੇਠ ਹੋਈ ਮੀਟਿੰਗ ਵਿੱਚ ਤੇਲ ਅਤੇ ਕੁਦਰਤੀ ਗੈਸ ਕਾਰਪੋਰੇਸ਼ਨ (ਓਐੱਨਜੀਸੀ) ਅਤੇ ਤੇਲ ਇੰਡੀਆ ਲਿਮਟਿਡ (ਓਆਈਐੱਲ) ਦੇ ਖੋਜੇ ਛੋਟੇ ਖੇਤਰਾਂ ਦੇ 31 ਠੇਕਾ ਖੇਤਰਾਂ (23 ਤੱਟਵਰਤੀ ਅਤੇ 8 ਗੈਰ ਤੱਟਵਰਤੀ) ਦਾ ਇਕਰਾਰਨਾਮੇ ਦੀ ਪ੍ਰਵਾਨਗੀ ਦਿੱਤੀ ਹੈ।
    
    ਇਕਰਾਰਨਾਮੇ ਦੇਣ ਦੀ ਪ੍ਰਵਾਨਗੀ ਦੇਣ ਨਾਲ ਖੇਤਰਾਂ ਨੂੰ ਤੇਜ ਵਿਕਾਸ ਮੁਹੱਈਆ ਕਰਾਉਣ ਅਤੇ ਤੇਲ ਅਤੇ ਗੈਸ ਦਾ ਉਤਪਾਦਨ ਵਧਣ ਦੀ ਉਮੀਦ ਹੈ ਜਿਸ ਨਾਲ ਦੇਸ਼ ਦੀ ਊਰਜਾ ਸੁਰੱਖਿਆ ਵਿੱਚ ਵਾਧਾ ਹੋਵੇਗਾ।
    
    ਇਹ ਖੇਤਰ ਲੰਬੇ ਸਮੇਂ ਤੋਂ ਖੋਜੇ ਹੋਏ ਸਨ ਪਰ ਇਨ੍ਹਾਂ ਖੋਜੇ ਖੇਤਰਾਂ ਦਾ ਵੱਖ ਵੱਖ ਕਾਰਨਾਂ ਜਿਵੇਂ ਇਕੱਲੇ ਸਥਾਨ, ਭੰਡਾਰਾਂ ਦਾ ਛੋਟਾ ਆਕਾਰ, ਉੱਚ ਵਿਕਾਸ ਲਾਗਤਾਂ, ਟੈਕਨੋਲੋਜੀਕਲ ਸੀਮਾਵਾਂ, ਵਿੱਤੀ ਤੰਤਰ ਆਦਿ ਕਾਰਨ ਇਨ੍ਹਾਂ ਨੂੰ ਮੁਦਰੀਕ੍ਰਿਤ ਨਹੀਂ ਕੀਤਾ ਜਾ ਸਕਿਆ।
    
    ਇਹ ਉਮੀਦ ਕੀਤੀ ਗਈ ਹੈ ਕਿ 15 ਸਾਲਾਂ ਦੇ ਸਮੇਂ ਵਿੱਚ ਇਸ ਸਥਾਨ 'ਤੇ ਬੰਦ ਹਾਈਡਰੋਕਾਰਬਨ ਤੋਂ 40 ਮਿਲੀਅਨ ਮੀਟਰਿਕ ਟਨ (ਐੱਮਐੱਮਟੀ) ਤੇਲ ਅਤੇ 22 ਬਿਲੀਅਨ ਕਿਊਬਿਕ ਮੀਟਰ (ਬੀਸੀਐੱਮ) ਗੈਸ ਨੂੰ ਮੁਦਰੀਕ੍ਰਿਤ (monetised) ਕੀਤਾ ਜਾਏਗਾ। ਇਕਰਾਰਨਾਮੇ ਦੇ ਇਨ੍ਹਾਂ ਖੇਤਰਾਂ ਤੋਂ ਉਤਪਾਦਨ ਨਾਲ ਘਰੇਲੂ ਉਤਪਾਦਨ ਵਿੱਚ ਵਾਧਾ ਹੋਵੇਗਾ।
    
    ਇਨ੍ਹਾਂ ਖੇਤਰਾਂ ਦੇ ਜਲਦੀ ਮੁਦਰੀਕ੍ਰਿਤ ਲਈ ਸਤਬੰਰ 2015 ਵਿੱਚ ਮੰਤਰੀ ਮੰਡਲ ਨੇ ਖੋਜੇ ਛੋਟੇ ਖੇਤਰ ਨੀਤੀ ਅਧੀਨ 69 ਗੌਣ ਖੇਤਰਾਂ ਲਈ ਪੇਸ਼ਕਸ਼ ਨੂੰ ਪ੍ਰਵਾਨਗੀ ਦਿੱਤੀ ਸੀ। ਇਨ੍ਹਾਂ ਵਿੱਚੋਂ 67 ਖੋਜੇ ਛੋਟੇ ਖੇਤਰਾਂ ਨੂੰ 46 ਇਕਰਾਰਨਾਮੇ ਖੇਤਰਾਂ ਨਾਲ ਜੋੜਿਆ ਗਿਆ ਅਤੇ ਆਨਲਾਈਨ ਅੰਤਰਰਾਸ਼ਟਰੀ ਮੁਕਾਬਲੇ ਦੀ ਬੋਲੀ ਜ਼ਰੀਏ ਪੇਸ਼ਕਸ਼ ਦਿੱਤੀ। 34 ਇਕਰਾਰਨਾਮੇ ਖੇਤਰਾਂ ਲਈ ਕੁੱਲ 134 ਈ-ਬੋਲੀਆਂ ਪ੍ਰਾਪਤ ਹੋਈਆਂ। ਕੁੱਲ 47 ਕੰਪਨੀਆਂ ਨੇ ਆਪਣੀਆਂ ਬੋਲੀਆਂ ਦਿੱਤੀਆਂ ਜਿਨ੍ਹਾਂ ਵਿੱਚੋਂ 43 ਭਾਰਤੀ ਕੰਪਨੀਆਂ ਸਨ ਅਤੇ ਬਾਕੀ ਚਾਰ ਵਿਦੇਸ਼ੀ ਕੰਪਨੀਆਂ ਸਨ।
    
    ਇਨ੍ਹਾਂ ਇਕਰਾਰਨਾਮੇ ਖੇਤਰਾਂ ਦੀ ਪ੍ਰਵਾਨਗੀ ਮਾਲ ਵੰਡ ਮਾਡਲ ਦੀ ਨਵੀਂ ਵਿਵਸਥਾ ਅਧੀਨ ਦਿੱਤੀ ਗਈ ਹੈ।

    ***

    
    
    (Release ID: 1507799) Visitor Counter : 3