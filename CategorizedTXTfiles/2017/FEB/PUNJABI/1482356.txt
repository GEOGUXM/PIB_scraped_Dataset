      ਪ੍ਰਧਾਨ ਮੰਤਰੀ ਦਫਤਰ

      ਪ੍ਰਧਾਨ ਮੰਤਰੀ ਵੱਲੋਂ ਮਹਿਲਾ ਵਿਧਾਇਕਾਂ ਦੀ ਰਾਸ਼ਟਰੀ ਕਾਨਫਰੰਸ ਮੌਕੇ ਭਾਸ਼ਣ
      Posted On: 08 FEB 2017 5:41PM by PIB Chandigarh


    English rendering of the text of PM’s address at the National Conference of Women Legislators


    ਪ੍ਰਧਾਨ ਮੰਤਰੀ ਵੱਲੋਂ ਮਹਿਲਾ ਵਿਧਾਇਕਾਂ ਦੀ ਰਾਸ਼ਟਰੀ ਕਾਨਫਰੰਸ ਮੌਕੇ ਭਾਸ਼ਣ

    ਮੈਂ ਸੁਮਿੱਤਰਾ ਜੀ ਨੂੰ ਦਿਲ ਤੋਂ ਬਹੁਤ ਬਹੁਤ ਸ਼ੁਭਕਾਮਨਾਵਾਂ ਦਿੰਦਾ ਹਾਂ ਕਿ ਉਹਨਾਂ ਨੇ ਇਸ ਪ੍ਰੋਗਰਾਮ ਦੀ ਯੋਜਨਾ ਬਣਾਈ , ਕਲਪਨਾ ਕੀਤੀ ਪਰੰਤੂ ਉਸ ਤੋਂ ਵੀ ਜ਼ਿਆਦਾ ਵਧਾਈ ਮੈਂ ਤੁਹਾਨੂੰ ਸਭ ਨੂੰ ਦੇਣਾ ਚਾਹੁੰਦਾ ਹਾਂ ਕਿਉਂਕਿ ਮੈਨੂੰ ਜਾਣਕਾਰੀ ਮਿਲੀ ਕਿ ਕਿਸ ਪ੍ਰਕਾਰ ਨਾਲ ਸੈਸ਼ਨ ਹੋਏ , ਵਿਸ਼ੇ ਹੋਏ , ਤੁਹਾਡੀ ਸਾਰਿਆਂ ਦੀ ਸ਼ਮੂਲੀਅਤ ਰਹੀ , ਅਹਿਮ ਸ਼ਮੂਲੀਅਤ ਰਹੀ ਅਤੇ ਜ਼ਿਆਦਾਤਰ ਲੋਕ ਮੌਜੂਦ ਰਹੇ। ਨਹੀਂ ਤਾਂ ਦਿੱਲੀ ਆਏ ਤਾਂ ਹੋਰ ਵੀ ਕਈ ਕੰਮ ਹੁੰਦੇ ਹਨ , ਅਜਿਹਾ ਸ਼ਾਇਦ ਘੱਟ ਹੋਇਆ ਤਾਂ ਇਹ ਆਪਣੇ ਆਪ ਵਿੱਚ , ਤੁਹਾਡੇ ਲਈ ਇਹ ਸਮਾਗਮ ਜਗਿਆਸਾ ਭਰਪੂਰ ਰਿਹਾ। ਜਿੱਥੇ ਤੁਸੀਂ ਕੰਮ ਕਰਦੇ ਕਰਦੇ ਜੋ ਮੁਸ਼ਕਲਾਂ ਭੁਗਤ ਰਹੇ ਹੋ , ਉਹਨਾਂ ਦਾ ਹੱਲ ਚਾਹੁੰਦੇ ਹੋ।


    
    ਜਿਹਨਾਂ ਸੁਪਨਿਆਂ ਨੂੰ ਲੈ ਕੇ ਤੁਸੀਂ ਜਨਤਕ ਜੀਵਨ ਵਿੱਚ ਆਏ। ਉਹਨਾਂ ਸੁਪਨਿਆਂ ਨੂੰ ਪੂਰਾ ਕਰਨ ਦੇ ਲਈ ਖੁਦ ਨੂੰ ਸਮਰੱਥ ਕਿਵੇਂ ਬਣਾਇਆ ਜਾਵੇ , ਉਸਦੇ ਲਈ ਕਿਥੋਂ ਕੋਈ ਮਾਰਗ ਦਰਸ਼ਨ ਮਿਲੇ , ਜਾਣਕਾਰੀ ਮਿਲੇ , ਰਸਤਾ ਲੱਭਣ ਦੀ ਕੋਸ਼ਿਸ਼ ਮਿਲੇ। ਇਹਨਾਂ ਸਾਰੀਆਂ ਗੱਲਾਂ ਦਾ ਨਤੀਜਾ ਹੈ ਕਿ ਤੁਸੀਂ ਇਸ ਡੇਢ ਦਿਨ ਵਿੱਚ ਅਨੇਕ ਵਿਸ਼ਿਆਂ ' ਤੇ ਗਤੀਸ਼ੀਲਤਾ ਨਾਲ ਹਿੱਸਾ ਲਿਆ ਪਰੰਤੂ ਮੈਂ ਇੱਕ ਤੀਜੇ ਵਿਸ਼ੇ ਬਾਰੇ ਕਹਿਣਾ ਚਾਹੁੰਦਾ ਹਾਂ ਕਿ ਕਦੇ ਕਦੇ ਇਸ ਪ੍ਰਕਾਰ ਦੇ ਸਮਾਗਮ ਵਿੱਚ ਨਿਰਧਾਰਤ ਰੂਪ ਵਿੱਚ ਜੋ ਚੀਜ਼ਾਂ ਮਿਲਦੀਆਂ ਹਨ , ਉਸਤੋਂ ਜ਼ਿਆਦਾ ਮੇਲ ਜੋਲ ਦੇ ਸਮੇਂ , ਚਾਹ ਦੇ ਸਮੇਂ , ਭੋਜਨ ਦੇ ਸਮੇਂ ਜਾਂ ਜਾਂਦੇ ਜਾਂਦੇ , ਜਾਣਕਾਰਾਂ ਤੋਂ , ਗੈਰਾਂ ਨਾਲ ਜੋ ਗੱਲਾਂ ਹੁੰਦੀਆਂ ਹਨ। ਉਹਨਾਂ ਨਾਲ ਜੋ ਤਜਰਬਾ ਸਾਂਝਾ ਕਰਨ ਦਾ ਮੌਕਾ ਮਿਲਦਾ ਹੈ , ਉਹ ਨਿਰਧਾਰਤ ਪ੍ਰੋਗਰਾਮ ਤੋਂ ਵੀ ਜ਼ਿਆਦਾ ਤਾਕਤਵਰ ਹੁੰਦਾ ਹੈ ਅਤੇ ਇਹ ਤੁਸੀਂ ਲੋਕਾਂ ਨੇ ਦੇਖਿਆ ਹੋਏਗਾ। ਉਸ ਅਰਥ ਵਿੱਚ ਦੇਸ਼ ਭਰ ਵਿੱਚ ਔਰਤ ਪ੍ਰਤੀਨਿਧੀਆਂ ਦਾ ਇਹ ਸਮਾਗਮ ਆਉਣ ਵਾਲੇ ਦਿਨਾਂ ਵਿੱਚ ਤੁਸੀਂ ਆਪਣੇ ਆਪਣੇ ਖੇਤਰਾਂ ਵਿੱਚ ਜਿੱਥੇ ਜਾਓਗੇ , ਉੱਥੇ ਕੋਈ ਨਾ ਕੋਈ ਸਕਾਰਾਤਮਕ ਭੂਮਿਕਾ ਅਦਾ ਕਰੇਗਾ ਅਤੇ ਤੁਹਾਨੂੰ ਲਾਜ਼ਮੀ ਸਫਲਤਾ ਮਿਲੇਗੀ।
    
    ਇਥੇ ਸੁਸ਼ਮਾ ਜੀ ਦੇ ਇੱਕ ਕਥਨ ਦਾ ਉਲੇਖ ਹੋਇਆ ਪਰੰਤੂ ਮੈਂ ਉਸ ਨੂੰ ਔਰਤ ਅਤੇ ਮਰਦ ਦੇ ਸੰਦਰਭ ਵਿੱਚ ਨਹੀਂ ਕਹਿਣਾ ਚਾਹੁੰਦਾ ਪਰੰਤੂ ਇੱਕ ਗੱਲ ਹੈ ਕਿ ਇਹ ਜੋ ਮਹਿਲਾ ਸਸ਼ਕਤੀਕਰਨ , ਇਹ ਮਨੋਵਿਗਿਆਨਕ ਅਵਸਥਾ ਨੂੰ ਬਦਲਣ ਦੀ ਜ਼ਰੂਰਤ ਮੈਨੂੰ ਲੱਗਦੀ ਹੈ। ਸਸ਼ਕਤੀਕਰਨ ਉਹਨਾਂ ਦਾ ਹੁੰਦਾ ਹੈ , ਜਿਹਨਾਂ ਦਾ ਸਸ਼ਕਤੀਕਰਨ ਨਹੀਂ ਹੈ ਪਰੰਤੂ ਜੋ ਸਸ਼ਕਤ ਹੈ , ਉਹਨਾਂ ਦਾ ਸਸ਼ਕਤੀਕਰਨ ਕੌਣ ਕਰੇਗਾ ਅਤੇ ਇਹ ਗੱਲ ਮੇਰੇ ਗਲੇ ਵਿੱਚ ਨਹੀਂ ਉਤਰਦੀ ਕਿ ਮਰਦ ਹੁੰਦੇ ਕੌਣ ਹਨ ਜੋ ਸਸ਼ਕਤ ਕਰਨਗੇ ਪਰੰਤੂ ਜ਼ਰੂਰਤ ਇਹ ਹੈ ਕਿ ਅਸੀਂ ਖੁਦ ਨੂੰ ਪਹਿਚਾਣੀਏ।
    
    ਅਸੀਂ ਆਪਣੀਆਂ ਸ਼ਕਤੀਆਂ ਨੂੰ ਉਦੋਂ ਹੀ ਪਹਿਚਾਣਦੇ ਹਾਂ , ਜਦੋਂ ਤੱਕ ਚੁਣੌਤੀਆਂ ਨਾਲ ਜੂਝਣ ਦਾ ਮੌਕਾ ਨਹੀਂ ਆਉਂਦਾ। ਜਿੰਨੇ ਵੀ ਪ੍ਰਕਾਰ ਦੇ ਸਮਾਜ , ਜੀਵਨ ਸਰਵੇਖਣ ਹੋਏ ਹਨ ਉਹਨਾਂ ਵਿੱਚ ਇੱਕ ਗੱਲ ਆਉਂਦੀ ਹੈ। ਜੇਕਰ ਪਤਨੀ ਦਾ ਸਵਰਗਵਾਸ ਹੋ ਗਿਆ , ਮਰਦ ਇਕੱਲਾ ਪਰਿਵਾਰ ਚਲਾਉਂਦਾ ਹੈ ਤਾਂ ਨਾ ਲੰਬਾ ਸਮਾਂ ਪਰਿਵਾਰ ਚਲਾ ਸਕਦਾ ਹੈ ਅਤੇ ਨਾ ਹੀ ਲੰਬਾ ਸਮਾਂ ਉਹ ਜੀਵਤ ਰਹਿ ਸਕਦਾ ਹੈ ਅਤੇ ਜੇਕਰ ਮਰਦ ਨਾ ਰਿਹਾ ਹੋਵੇ , ਔਰਤ ' ਤੇ ਪਰਿਵਾਰ ਚਲਾਉਣ ਦੀ ਜ਼ਿੰਮੇਵਾਰੀ ਆ ਗਈ ਸਾਰੇ ਸਰਵੇਖਣ ਕਹਿੰਦਾ ਹਨ ਕਿ ਉਹ ਲੰਬੇ ਅਰਸੇ ਤੱਕ ਜੀਊਂਦੀ ਵੀ ਰਹਿੰਦੀ ਹੈ ਅਤੇ ਪਰਿਵਾਰ ਦਾ ਲਾਲਣ ਪਾਲਣ ਉੱਤਮ ਤਰੀਕੇ ਨਾਲ ਕਰਕੇ ਦਿਖਾਉਂਦੀ ਹੈ।
    
    ਇਹ ਉਸ ਗੱਲ ਦਾ ਸਬੂਤ ਹੈ ਕਿ ਅੰਦਰ ਤੋਂ ਜੋ ਸਮਰੱਥਾ ਅਤੇ ਸ਼ਕਤੀ ਈਸ਼ਵਰ ਦੀ ਕਿਰਪਾ ਤੁਹਾਨੂੰ ਲੋਕਾਂ ਨੂੰ ਪ੍ਰਾਪਤ ਹੈ , ਔਰਤਾਂ ਨੂੰ ਹੈ। ਜਿਸ ਨੂੰ ਪਛਾਣਨਾ ਖੁਦ ਲਈ ਬਹੁਤ ਜ਼ਰੂਰੀ ਹੈ। ਅੱਜ ਕੱਲ੍ਹ ਮੈਨੇਜਮੈਂਟ ਦੀ ਦੁਨੀਆ ਵਿੱਚ ਇੱਕ ਸ਼ਬਦ ਬਹੁਤ ਪ੍ਰਚੱਲਿਤ ਹੈ multi star activity ਇਹ multi star activity ਦੁਨੀਆ ਦੇ ਕਈ ਦੇਸ਼ਾਂ ਵਿੱਚ ਜੋ ਵਿਅਕਤੀਤਵ ਦਾ ਵਿਕਾਸ ਹੋਇਆ ਹੈ , ਉਹ ਇੱਕ single tunnel activity ਦਾ ਹੁੰਦਾ ਹੈ। ਜੇਕਰ ਉਹ ਉਸ ਵਿੱਚ ਚੱਲਦਾ ਰਹੇ ਤਾਂ ਅੱਗੇ ਵੱਧਦਾ ਜਾਂਦਾ ਹੈ , ਬਹੁਤ ਯੋਗਦਾਨ ਪਾਉਂਦਾ ਹੈ ਪਰੰਤੂ tunnel ਉਸ ਵਿੱਚ ਕੋਈ ਰੁਕਾਵਟ ਆ ਗਈ , ਕਿਧਰੇ ਅਤੇ ਰਸਤੇ ਵਿੱਚ ਜਾਣ ਦੀ ਨੌਬਤ ਆਈ ਤਾਂ ਨਹੀਂ ਕਰ ਪਾਉਂਦਾ ਹੈ। ਜੇਕਰ ਰੋਜ਼ਾਨਾ ਉਸ ਨੂੰ ਲਿਫਟ ਨਾਲ ਜਾਣ ਦੀ ਆਦਤ ਹੈ , 10 ਵੀਂ ਮੰਜ਼ਿਲ ' ਤੇ ਬੈਠਾ ਹੈ ਅਤੇ ਅਚਾਨਕ ਬਿਜਲੀ ਚਲੀ ਜਾਵੇ ਤਾਂ ਪੌੜੀਆਂ ਤੋਂ ਹੇਠ ਉਤਰਨਾ , ਉਸਦਾ ਇੱਕ ਘੰਟਾ ਲੱਗ ਜਾਂਦਾ ਹੈ ਕੀ ਕਰਾਂ , ਅਜਿਹੇ ਲੋਕ ਹੁੰਦੇ ਹਨ।
    
    Multi task activity ਅੱਜ managerial world ਵਿੱਚ ਇੱਕ ਵਿਸ਼ੇਸ਼ ਸ਼ਕਤੀ ਦੇ ਰੂਪ ਵਿੱਚ ਮੰਨਿਆ ਜਾਂਦਾ ਹੈ ਪਰੰਤੂ ਸਾਡੇ ਦੇਸ਼ ਵਿੱਚ ਔਰਤਾਂ ਵੱਲ ਦੇਖੋ। ਸ਼ਾਇਦ Multi task activity ਵਿੱਚ ਇਹਨਾਂ ਤੋਂ ਵੱਧ ਕੇ ਕੋਈ ਨਹੀਂ ਹੋ ਸਕਦਾ ਹੈ। ਇਹ ਐੱਫਐੱਮ ' ਤੇ ਗੀਤ ਵੀ ਸੁਣਦੀ ਹੋਏਗੀ , ਮੋਬਾਈਲ ' ਤੇ ਗੱਲ ਵੀ ਕਰਦੀ ਹੋਏਗੀ ਅਤੇ ਪਕਾਉਂਦੀ ਵੀ ਹੋਏਗੀ , ਬੱਚੇ ਨੂੰ ਵੀ ਸੂਚਨਾ ਦਿੰਦੀ ਹੋਏਗੀ , ਇਹ ਮਤਲਬ ਕਿ ਕਦੇ ਅਸੀਂ ਥੋੜਾ dissection ਕਰਕੇ ਇਸ ਚੀਜ਼ ਨੂੰ ਦੇਖੀਏ ਤਾਂ ਅੰਦਾਜ਼ਾ ਹੁੰਦਾ ਹੈ ਕਿ ਕੀ ਸਮਰੱਥਾ ਦਿੱਤੀ ਹੈ , ਕੀ ਸ਼ਕਤੀ ਦਿੱਤੀ ਹੈ। ਕੀ ਅਸੀਂ ਇਸ ਸ਼ਕਤੀ ' ਤੇ ਮਾਣ ਕਰਨਾ ਜਾਣਦੇ ਹਾਂ , ਉਸ ਸਮਰੱਥਾ ਨੂੰ ਪਹਿਚਾਣਦੇ ਹਾਂ।
    
    ਇਹ ਵੀ ਦੇਖੀਏ ਜਿੱਥੇ ਜਿੱਥੇ ਔਰਤ ਨੂੰ ਮੌਕਾ ਮਿਲਿਆ ਹੈ , ਉਸ ਦਾ ਸਫਲਤਾ ਦਾ ਪੱਧਰ ਬਹੁਤ ਉੱਚਾ ਹੈ। ਤੁਸੀਂ ਪਿਛਲੇ ਸਾਲਾਂ ਵਿੱਚ ਯਾਦ ਕਰੋ ਕੌਣ ਵਿਦੇਸ਼ ਮੰਤਰੀ ਸੀ ਦੇਸ਼ ਦੇ ਨਾਮ ਹੀ ਯਾਦ ਨਹੀਂ ਆਉਣਗੇ ਪਰੰਤੂ ਅੱਜ ਸੁਸ਼ਮਾ ਜੀ ਤੁਰੰਤ ਯਾਦ ਆਏਗੀ ਤੁਹਾਨੂੰ। ਸਮਰੱਥਾ ਨੂੰ ਅਸੀਂ ਮਹਿਸੂਸ ਕਰਦੇ ਹਾਂ।
    
    ਸਾਡੇ ਸੰਸਦ ਵਿੱਚ ਕਈ ਸਪੀਕਰ ਆਏ ਪਰੰਤੂ ਜਿੰਨੀਆਂ ਔਰਤ ਸਪੀਕਰਾਂ ਆਈ ਹਰ ਇੱਕ ਨੂੰ ਧਿਆਨ ਰਿਹਾ ਹੋਏਗਾ ਕਿ ਮੀਰਾ ਕੁਮਾਰ ਸੀ , ਸੁਮਿੱਤਰਾ ਜੀ ਹੈ। ਅੱਜ ਕੱਲ੍ਹ ਰਾਜਾਂ ਵਿੱਚ ਵੀ ਬਹੁਤ ਵੱਡੀ ਸੰਖਿਆ ਵਿੱਚ ਔਰਤਾਂ ਸਪੀਕਰ ਦਾ ਰੋਲ ਕਰ ਰਹੀਆਂ ਹਨ। ਜਿੱਥੇ ਜਿੱਥੇ ਉਹਨਾਂ ਨੂੰ ਮੌਕਾ ਮਿਲਿਆ ਹੈ। ਇਹ ਮੈਂ ਨਹੀਂ ਜਾਣਦਾ ਹਾਂ ਕਿ ਕਿਸੀ ਨੇ ਸਰਵੇਖਣ ਕੀਤਾ ਹੈ ਕਿ ਨਹੀਂ ਕੀਤਾ ਹੈ ਪਰੰਤੂ ਜੇ ਸਰਵੇਖਣ ਕਰੀਏ ਤਾਂ ਸ਼ਾਇਦ ਮਰਦਾਂ ਨੂੰ ਮਿਲੇ ਹੋਏ ਮੌਕੇ , ਉਹਨਾਂ ਦੀ ਸਫਲਤਾ ਦਰ ਅਤੇ ਔਰਤ ਨੂੰ ਮਿਲੇ ਮੌਕੇ , ਉਹਨਾਂ ਦੀ ਸਫਲਤਾ ਦਰ , ਮੈਂ ਵਿਸ਼ਵਾਸ ਨਾਲ ਕਹਿੰਦਾ ਹਾਂ ਕਿ ਔਰਤਾਂ ਦਾ ਉਪਰ ਗਿਆ ਹੋਏਗਾ। ਇਸ ਦਾ ਮਤਲਬ ਇਹ ਹੈ ਕਿ ਉਹ ਸਮਰੱਥ ਹਨ। ਸਾਡੇ ਦੇਸ਼ ਵਿੱਚ ਇਹ ਪਹਿਲੀ ਸਰਕਾਰ ਅਜਿਹੀ ਹੈ ਜਿਸ ਵਿੱਚ ਇੰਨੀ ਵੱਡੀ ਸੰਖਿਆ ਵਿੱਚ ਔਰਤ ਮੰਤਰੀਆਂ ਦੀ ਪ੍ਰਤੀਨਿਧਤਾ ਹੈ ਕਿਉਂਕਿ ਮੇਰੀ ਧਾਰਨਾ ਹੈ ਕਿ ਜੇਕਰ ਉਹਨਾਂ ਨੂੰ ਮੌਕਾ ਮਿਲੇ ਤਾਂ ਉਹ ਬਹੁਤ ਉੱਤਮ ਨਤੀਜੇ ਦੇ ਸਕਦੀਆਂ ਹਨ ਅਤੇ ਅੱਜ ਅਸੀਂ ਮਹਿਸੂਸ ਵੀ ਕਰਦੇ ਹਾਂ ਕਿ ਨਤੀਜੇ ਦਿੰਦੇ ਹਨ।
    
    ਤੁਹਾਨੂੰ ਲੋਕਾਂ ਨੂੰ ਸ਼ਾਇਦ ਪਿਛਲੀ ਸ਼ਤਾਬਦੀ ਦੇ ਉੱਤਰਾਰਧ ਵਿੱਚ ਅਫਰੀਕਾ ਦਾ ਇੱਕ ਛੋਟਾ ਜਿਹਾ ਦੇਸ਼ ਰਵਾਂਡਾ , ਉਸਦੀ ਘਟਨਾ ਸ਼ਾਇਦ ਤੁਸੀਂ ਸੁਣੀ ਹੋਵੇ।ਉੱਥੇ ਇੱਕ ਬਹੁਤ ਵੱਡਾ ਕਤਲੇਆਮ ਹੋਇਆ , ਲੱਖਾਂ ਦੀ ਸੰਖਿਆ ਵਿੱਚ ਲੋਕ ਮਾਰੇ ਗਏ ਅਤੇ ਜ਼ਿਆਦਾਤਰ ਮਰਦ ਮਾਰੇ ਗਏ। ਬਾਅਦ ਵਿੱਚ ਔਰਤਾਂ ਨੇ ਦੇਸ਼ ਦੀ ਕਮਾਨ ਸੰਭਾਲੀ ਅਤੇ ਹਿੰਮਤ ਦੇ ਨਾਲ ਉਹ ਮੈਦਾਨ ਵਿੱਚ ਆਈਆਂ। ਅੱਜ ਉਹਨਾਂ ਦੇ ਹੇਠਲੇ ਸਦਨ ਵਿੱਚ ਕਰੀਬ 65 ਫੀਸਦੀ ਔਰਤਾਂ ਪ੍ਰਤੀਨਿਧ ਹਨ ਅਤੇ ਇੰਨੀ ਭਿਅੰਕਰ ਮੁਸੀਬਤ ਵਿੱਚੋਂ ਨਿਕਲੇ ਹੋਏ ਦੇਸ਼ ਦੀਆਂ ਔਰਤਾਂ ਨੇ ਲੀਡਰਸ਼ਿਪ ਦਿੱਤੀ ਅਤੇ ਔਰਤਾਂ ਨੇ ਦੇਸ਼ ਨੂੰ ਬਾਹਰ ਕੱਢਿਆ। ਅੱਜ ਰਵਾਂਡਾ ਆਪਣੇ ਪੈਰਾਂ ਦੀ ਤਾਕਤ ' ਤੇ ਖੜ੍ਹਾ ਹੋ ਗਿਆ ਹੈ। ਇਹ ਆਪਣੇ ਆਪ ਵਿੱਚ ਇੱਕ ਬਹੁਤ ਵੱਡਾ ਉਦਾਹਰਨ ਹੈ ਕਿ ਮੁਸ਼ਕਲਾਂ ਵਿਚੋਂ ਗੁਜ਼ਰਨ ਤੋਂ ਬਾਅਦ ਵੀ ਜਿਹਨਾਂ ਨੂੰ ਮੌਕਾ ਮਿਲਿਆ , ਉਹਨਾਂ ਨੇ ਕਿੰਨੀ ਵੱਡੀ ਤਬਦੀਲੀ ਲਿਆਂਦੀ , ਕਿੰਨਾ ਵੱਡਾ ਨਤੀਜਾ ਲਿਆਂਦਾ ਹੈ ਅਤੇ ਇਸ ਲਈ ਇੱਕ ਜਨ ਪ੍ਰਤੀਨਿਧੀ ਦੇ ਨਾਤੇ , ਅਸੀਂ ਸਸ਼ਕਤ ਹੋ ਕਿ ਅਸੀਂ ਰਾਸ਼ਟਰ ਨੂੰ ਸਸ਼ਕਤ ਬਣਾਉਣ ਵਿੱਚ ਕੀ ਕੋਈ ਵਾਧੂ ਭੂਮਿਕਾ ਅਦਾ ਕਰ ਸਕਦੇ ਹਾਂ , ਰਾਸ਼ਟਰ ਨੂੰ ਸਸ਼ਕਤ ਬਣਾਉਣ ਵਿੱਚ ਬਜਟ ਕੰਮ ਨਹੀਂ ਆਉਂਦਾ ਹੈ। ਰਾਸ਼ਟਰ ਨੂੰ ਸਸ਼ਕਤ ਬਣਾਉਣ ਵਿੱਚ ਸੜਕਾਂ , ਰਸਤੇ , ਬੰਦਰਗਾਹ , ਏਅਰਪੋਰਟ , ਇਮਾਰਤਾਂ , ਭਵਨ ਇਹ ਕੰਮ ਨਹੀਂ ਆਉਂਦਾ ਹੈ।
    
    ਰਾਸ਼ਟਰ ਨੂੰ ਸਸ਼ਕਤ ਬਣਾਉਂਦਾ ਹੈ , ਰਾਸ਼ਟਰ ਦਾ ਜਨ ਜਨ ਰਾਸ਼ਟਰ ਨੂੰ ਸਸ਼ਕਤ ਬਣਾਉਂਦਾ ਹੈ। ਰਾਸ਼ਟਰ ਨੂੰ ਸਸ਼ਕਤ ਬਣਾਉਂਦਾ ਹੈ ਰਾਸ਼ਟਰ ਦਾ ਨਾਗਰਿਕ ਅਤੇ ਕੋਈ ਨਾਗਰਿਕ ਨੂੰ ਕੋਈ ਸਸ਼ਕਤ ਬਣਾਉਂਦਾ ਹੈ , ਉਸਨੂੰ ਜੇਕਰ ਸਮਰੱਥਾ ਭਰਪੂਰ ਬਣਾਉਣਾ ਹੈ , ਉਸ ਨੂੰ ਜੇਕਰ ਚਰਿੱਤਰਵਾਨ ਬਣਾਉਣਾ ਹੈ ਤਾਂ ਮਾਂ ਬਣਾਉਂਦੀ ਹੈ , ਉਸ ਤੋਂ ਵੱਡਾ ਰਾਸ਼ਟਰ ਦਾ ਨਿਰਮਾਣ ਕੋਈ ਨਹੀਂ ਕਰ ਸਕਦਾ ਹੈ। ਉਸਤੋਂ ਵੱਡਾ ਰਾਸ਼ਟਰ ਦਾ ਨਿਰਮਾਣ , ਸਸ਼ਕਤੀਕਰਨ ਕੋਈ ਨਹੀਂ ਕਰ ਸਕਦਾ , ਜੋ ਸਦੀਆਂ ਤੋਂ ਮਾਵਾਂ ਭੈਣਾਂ ਕਰਦੀਆਂ ਆਈਆਂ ਹਨ। ਪੀੜ੍ਹੀਆਂ ਤੱਕ ਉੱਤਮ ਰਤਨਾਂ ਨੂੰ ਦੇ ਕੇ ਸਮਾਜ , ਜੀਵਨ ਦਾ ਸਸ਼ਕਤੀਕਰਨ ਦਾ ਸਭ ਤੋਂ ਬੁਨਿਆਦੀ ਕੰਮ ਤੁਹਾਡੇ ਵੱਲੋਂ ਹੀ ਹੋਇਆ ਹੈ ਪਰੰਤੂ ਜੋ ਹੋਇਆ ਹੈ , ਉਸ ਦਾ ਜੇਕਰ ਮਾਣ ਨਹੀਂ ਹੋਏਗਾ। ਅਸੀਂ ਵੀ inferiority complex ਵਿੱਚ ਰਹਾਂਗੇ , ਅਸੀਂ ਵੀ ਸੋਚਾਂਗੇ ਕਿ ਨਹੀਂ ਉਹਨਾਂ ਲੋਕਾਂ ਦਾ ਜ਼ਿਆਦਾ ਚੰਗਾ ਹੈ ਤਾਂ ਮੈਂ ਨਹੀਂ ਮੰਨਦਾ ਹਾਂ ਕਿ ਇਹ ਅੱਗੇ ਵੱਧਣ ਦਾ ਜੋ ਤੁਹਾਡਾ ਇਰਾਦਾ ਹੈ , ਉਸਨੂੰ ਪਾਰ ਕਰਨ ਵਿੱਚ ਕੋਈ ਮਦਦਗਾਰ ਹੋਏਗਾ। ਅਸੀਂ ਖੁਦ ਹੀ ਇੰਨੇ ਸਮਰੱਥਾ ਭਰਪੂਰ ਹੋ , ਉਸਦਾ ਅਹਿਸਾਸ ਕਰਾਂਗੇ ਅਤੇ ਇਹ ਮੇਰੇ ਕਹਿਣ ਦੇ ਕਾਰਨ ਹੈ ਨਹੀਂ , ਤੁਸੀਂ ਹੋ।
    
    ਕਦੇ ਕਦੇ , ਨਾਰੀ ਦੇ ਦੋ ਰੂਪ ਘਰ ਵਿੱਚ ਜੇਕਰ ਚੁੱਲ੍ਹੇ ' ਤੇ ਖਾਣਾ ਪਕਾਉਂਦੀ ਰਹੀ ਹੈ , ਰੋਟੀ ਬਣਾ ਰਹੀ ਹੈ ਅਤੇ ਰੋਟੀ ਬਣਾਉਂਦੇ ਬਣਾਉਂਦੇ ਉਸ ਤੋਂ ਥੋੜੀ ਭਾਫ ਨਿਕਲ ਗਈ , ਸਟੀਮ ਨਿਕਲ ਗਈ ਅਤੇ ਉਸ ਦੀ ਉਂਗਲੀ ਜਲ ਗਈ ਤਾਂ ਫੂਕ ਮਾਰਦੀ ਹੈ ਪਰੰਤੂ ਉਸਦਾ ਧਿਆਨ ਫਿਰ ਖਾਣੇ ਵਿੱਚ ਨਹੀਂ ਰਹਿੰਦਾ ਹੈ , ਪਕਾਉਣ ਵਿੱਚ ਨਹੀਂ ਰਹਿੰਦਾ ਹੈ। ਉਹ ਪਤੀ ਦੇਵ ਦੇ ਆਉਣ ਦਾ ਇੰਤਜ਼ਾਰ ਕਰਦੀ ਹੈ। ਤਿੰਨ ਵਾਰ ਖਿੜਕੀ ਵਿੱਚ ਜਾ ਕੇ ਦੇਖੇਗੀ ਕਿ ਕਿਧਰੇ ਆਏ ਤਾਂ ਨਹੀਂ ਹਨ ਅਤੇ ਉਸਦੀ ਕੋਸ਼ਿਸ਼ ਰਹਿੰਦੀ ਹੈ ਕਿ ਉਹ ਆਉਂਦੇ ਹੀ ਸਾਹਮਣੇ ਤੋਂ ਜਲੀ ਹੋਈ ਉਂਗਲੀ ਦਾ ਚਿੱਤਰ ਖੜ੍ਹਾਕਰੇ। ਉਸ ਨੂੰ ਲੱਗਦਾ ਹੈ ਕਿ ਅੱਜ ਮੇਰੇ ਪਤੀ ਦੇਵ ਦੇਖਣ ਕਿ ਮੇਰੀ ਰੋਟੀ ਬਣਾਉਂਦੇ ਬਣਾਉਂਦੇ ਅੱਜ ਉਂਗਲੀ ਜਲ ਗਈ ਹੈ। ਫੂਕ ਲਗਾਏਗੀ , ਪਾਣੀ ਮੰਗਣਗੇ , ਅਰੇ ਦਿੰਦੀ ਹਾਂ ਪਾਣੀ , ਜਲੀ ਹੈ ਦੋ ਘੰਟੇ ਪਹਿਲਾਂ ਅਤੇ ਪਤੀ ਆਉਣਗੇ , ਉਸ ਨੂੰ ਕਹੇਗੀ ਕੁਝ ਲਾ ਦਿਓ। ਉਹ ਹੀ ਨਾਰੀ ਚਪਾਤੀ ਤੋਂ ਭਾਫ ਨਿਕਾਲਦੀ ਹੈ , ਉਂਗਲੀ ਜੇਕਰ ਥੋੜੀ ਜੀ ਵੀ ਜਲ ਗਈ , ਪਤੀ ਦਾ ਇੰਤਜ਼ਾਰ ਕਰਦੀ ਹੈ ਕਿ ਪਤੀ ਦੇਖੇ ਪਰੰਤੂ ਮੁਹੱਲੇ ਵਿੱਚ ਅੱਗ ਲੱਗ ਗਈ , ਮਾਂ ਗਈ ਹੈ ਬਾਜ਼ਾਰ ਵਿੱਚ ਸਬਜ਼ੀ ਖਰੀਦਣ ਦੇ ਲਈ , ਵਧੀਆ ਜਿਹੀ ਡਿਸਕਾਊਂਟ ਸੇਲ ਚੱਲ ਰਹੀ ਹੈ। 10 ਫੀਸਦੀ , 20 ਫੀਸਦੀ , ਸਾੜੀਆਂ ਆਈਆਂ ਹਨ ਬਹੁਤ ਵਧੀਆ ਅਤੇ ਨਾਰੀ ਗਈ ਹੈ ਇਥੇ ਖਰੀਦਦਾਰੀ ਦੇ ਲਈ , ਸਾੜੀਆਂ ਦੇਖ ਰਹੀ ਹੈ ਅਤੇ ਪਤਾ ਲੱਗੇ ਕਿ ਉਸ ਮੁਹੱਲੇ ਵਿੱਚ ਅੱਗ ਲੱਗੀ ਹੈ , ਉਹ ਉਹਨਾਂ ਸਾੜੀਆਂ ਨੂੰ ਲੱਤ ਮਾਰ ਕੇ ਦੌੜਦੀ ਹੈ।
    
    ਆਸ ਪੜੋਸ ਦੇ ਲੋਕ ਉਸ ਘਰ ਨੂੰ ਅੱਗ ਬੁਝਾਉਣ ਲਈ ਕੋਈ ਮਿੱਟੀ ਪਾ ਰਿਹਾ ਹੈ , ਕੋਈ ਪਾਣੀ ਪਾ ਰਿਹਾ ਹੈ। ਉਹ ਆ ਕੇ ਚੀਕਦੀ ਹੈ ਕਿ ਮੇਰੇ ਬੇਟਾ ਅੰਦਰ ਹੈ। ਆਸ ਪੜੋਸ ਦੇ ਕਿੰਨੇ ਹੀ ਮਰਦ , ਮੁੱਛਾਂ ਵਾਲੇ ਖੜ੍ਹੇ ਹੋਣਗੇ , ਕੋਈ ਜਾਣ ਦੀ ਹਿੰਮਤ ਨਹੀਂ ਕਰੇਗਾ , ਉਹ ਮਾਂ ਜ਼ਿੰਦਗੀ ਅਤੇ ਮੌਦ ਦਾ ਖੇਡ ਖੇਡਦੇ ਹੋਏ ਅੱਗ ਵਿੱਚ ਉਲਝ ਜਾਏਗੀ ਅਤੇ ਬੱਚੇ ਨੂੰ ਲੈ ਕੇ ਬਾਹਰ ਆ ਜਾਏਗੀ। ਰੋਟੀ ਵਿੱਚੋਂ ਨਿਕਲੀ ਭਾਫ ਕਾਰਨ ਉਂਗਲੀ ਜਲਦੀ ਹੈ ਤਾਂ ਉਸਦਾ ਇੱਕ ਰੂਪ ਹੁੰਦਾ ਹੈ ਪਰੰਤੂ ਸੰਕਟਾਂ ਦੇ ਸਾਹਮਣੇ ਜਦੋਂ ਉਸਦਾ ਪ੍ਰੇਮ ਉਭਰ ਕੇ ਆਉਂਦਾ ਹੈ , ਦੂਜੀ ਤਾਕਤ ਹੁੰਦੀ ਹੈ। ਇਸ ਸ਼ਕਤੀ ਦੇ ਧਨੀ ਤੁਸੀਂ ਲੋਕ ਹੋ ਅਤੇ ਉਹ ਹੀ ਇੱਕ ਸ਼ਕਤੀ ਹੈ ਜੋ ਰਾਸ਼ਟਰ ਨੂੰ ਤਾਕਤ ਵਰ ਬਣਾਉਂਦੀ ਹੈ , ਰਾਸ਼ਟਰ ਨੂੰ ਸਮਰੱਥਾ ਭਰਪੂਰ ਬਣਾਉਂਦੀ ਹੈ ਅਤੇ ਇਸ ਲਈ ਜਨ ਪ੍ਰਤੀਨਿਧੀਆਂ ਦੇ ਨਾਤੇ , ਮੰਨ ਲਓ ਮੇਰਾ ਕਿੰਨੇ ਕਿੰਨੇ ਪ੍ਰਕਾਰ ਦਾ ਰੋਲ ਹੋਏਗਾ। ਸਾਡਾ ਕੰਮ ਹੈ ਕਾਨੂੰਨ ਬਣਾਉਣਾ , ਕੀ ਮੈਂ ਉਸ ਕਾਨੂੰਨ ਨੂੰ ਬਣਾਉਂਦੇ ਸਮੇਂ ਉਸਦਾ ਜੋ ਵੀ ਮਸੌਦਾ ਆਇਆ ਹੈ , ਉਸ ਨੂੰ ਉਸ ਬਰੀਕੀ ਨਾਲ ਦੇਖਿਆ ਹੈ ਕਿ ਜੋ ਮੇਰਾ ਜੋ ਸਸ਼ਕਤੀਕਰਨ ਏਜੰਡਾ ਹੈ , ਉਸ ਵਿੱਚ ਇਹ ਫਿੱਟ ਬੈਠਦਾ ਹੈ ਕਿ ਨਹੀਂ ਬੈਠਦਾ। ਕੋਈ ਸ਼ਬਦ ਦੀ ਘਾਟ ਹੈ ਕਿ ਨਹੀਂ ਹੈ। ਜੇਕਰ ਹੈ ਤਾਂ ਮੈਂ ਜਾਗਰੂਕ ਪ੍ਰਤੀਨਿਧੀ ਦੇ ਰੂਪ ਵਿੱਚ ਉਸ ਗੱਲ ਨੂੰ ਮਨਵਾਉਣ ਲਈ ਕੋਸ਼ਿਸ਼ ਕਰ ਰਹੀ ਹਾਂ ਕਿ ਨਹੀਂ ਕਰ ਰਹੀ ਹਾਂ। ਤੁਸੀਂ ਦੇਖੇ ਇਹ ਬਹੁਤ ਵੱਡਾ ਯੋਗਦਾਨ ਹੋਏਗਾ।
    
    ਤੁਹਾਡੇ ਕਾਰਜਕਾਲ ਇੱਕ ਅੱਧਾ ਕਾਨੂੰਨ ਅਜਿਹਾ ਬਣਦਾ ਹੈ। ਜਿਸ ਕਾਨੂੰਨ ਦੇ ਅੰਦਰ ਤੁਸੀਂ ਇੱਕ ਅਜਿਹੇ ਸ਼ਬਦ ਨੂੰ ਲਿਆ ਕੇ ਰੱਖ ਦਿੱਤਾ ਜੋ ਸ਼ਬਦ ਆਉਣ ਵਾਲੀਆਂ ਪੀੜ੍ਹੀਆਂਦਾ ਜੀਵਨ ਬਦਲ ਸਕਦਾ ਹੈ। ਕਿੰਨਾ ਵੱਡਾ ਯੋਗਦਾਨ ਹੈ ਪਰੰਤੂ ਕੀ ਮੇਰੀ ਉਸ ਪ੍ਰਕਾਰ ਦੀ ਕੋਸ਼ਿਸ਼ ਹੋ ਰਹੀ ਹੈ। ਜਨ ਪ੍ਰਤੀਨਿਧੀ ਦੇ ਨਾਤੇ ਇਹ ਮੇਰੀ ਜ਼ਿੰਮੇਵਾਰੀ ਬਣਦੀ ਹੈ ਕਿ ਮੈਂ ਜੋ ਸੰਵਿਧਾਨਕ ਕੰਮ ਹਨ , ਉਹਨਾਂ ਵਿੱਚ ਮੇਰਾ ਨਾਂ ਪ੍ਰਮੁੱਖ ਹੈ ਅਤੇ ਇੰਨਾ ਹੀ ਨਹੀਂ ਕੋਈ ਵੀ ਪਰਿਵਾਰ ਵਿੱਚ ਜਦੋਂ ਮਕਾਨ ਬਣਾਉਂਦਾ ਹੈ ਤਾਂ ਕਿੰਨੇ ਹੀ ਆਰਕੀਟੈਕਟ ਕਿਉਂ ਨਾ ਹੋਣ , ਕਿੰਨੇ ਹੀ ਡਿਜ਼ਾਇਨ ਬਣਾ ਕੇ ਆਉਣ ਪਰੰਤੂ ਅੰਤ ਤੱਕ ਤਾਂ ਠੱਪਾ ਉਹ ਮਾਂ ਹੀ ਲਗਾਉਂਦੀ ਹੈ , ਹੌਲੀ ਹੌਲੀ ਰਸੋਈ ਅਜਿਹੀ ਚਾਹੀਦੀ ਹੈ , ਟਾਇਲਟ ਇਥੇ ਚਾਹੀਦਾ ਹੈ। ਮੰਦਿਰ ਇਥੇ ਚਾਹੀਦਾ ਹੈ , ਜੁੱਤੀਆਂ ਇਥੇ ਲਗਾਉਣੀਆਂ ਹੋਣਗੀਆਂ ਤਾਂ ਜਾ ਕੇ ਘਰ ਠੀਕ ਚੱਲੇਗਾ। ਉਸ ਨੂੰ ਉਹ ਇੰਜੀਨੀਅਰ ਹੈ ਜਾਂ ਨਹੀਂ ਹੈ , ਉਹ ਆਰਕੀਟੈਕਟ ਹੈ ਜਾਂ ਨਹੀਂ ਹੈ ਪਰੰਤੂ ਉਸ ਦੀ ਸਮਝ ਆਉਂਦੀ ਹੈ ਤਜਰਬਿਆਂ ਨਾਲ। ਉਸ ਪ੍ਰਕਾਰ ਨਾਲ ਜਦੋਂ ਘਰ ਦੇ ਅੰਦਰ ਕਾਨੂੰਨ ਬਣਦਾ ਹੈ। ਉਸ ਹੀ ਵਿਧਾ ਨਾਲ ਅਸੀਂ ਦੇਖਦੇ ਹਾਂ ਕੀ ਕਮੀਆਂ ਹਨ , ਕੀ ਚੰਗਿਆਈਆਂ ਹਨ। ਆਉਣ ਵਾਲੀਆਂ ਪੀੜ੍ਹੀਆਂਤੱਕ ਕੀ ਪ੍ਰਭਾਵ ਪੈਂਦਾ ਹੋਏਗਾ। ਮੈਂ ਚਾਹਾਂਗਾ ਥੋੜੀਜਿਹੀ ਤੁਸੀਂ ਕੋਸ਼ਿਸ਼ ਕਰੋ , ਤੁਸੀਂ ਬਹੁਤ ਵੱਡਾ ਯੋਗਦਾਨ ਪਾ ਸਕਦੇ ਹੋ ਕਿਉਂਕਿ ਤੁਹਾਡੇ ਅੰਦਰ ਦੇਖਣ ਦੀ , ਸੁਣਨ ਦੀ ਸ਼ਕਤੀ ਦਿੱਤੀ ਹੈ। ਜੋ ਤੁਸੀਂ ਚੀਜਾਂ ਨੂੰ ਸਮੇਂ ਤੋਂ ਪਹਿਲਾਂ ਭਾਂਪ ਸਕਦੇ ਹੋ , ਸ਼ਾਇਦ ਮਰਦ ਨਹੀਂ ਭਾਂਪ ਸਕਦੇ ਹਨ।
    
    ਉਸਦੇ ਕੀ Remification ਹੋਣਗੇ , ਉਸ ਦਾ ਅੰਦਾਜ਼ਾ ਸ਼ਾਇਦ ਤੁਹਾਨੂੰ ਜਲਦੀ ਹੁੰਦਾ ਹੈ , ਮਰਦ ਨੂੰ ਸ਼ਾਇਦ ਨਹੀਂ ਆਉਂਦਾ ਹੈ। ਇਹ ਈਸ਼ਵਰ ਦੀ ਸ਼ਕਤੀ ਤੁਹਾਡੇ ਕੋਲ ਹੈ। ਕੀ ਇਸ ਦੀ ਵਰਤੋਂ ਕਾਨੂੰਨਾਂ ਵਿੱਚ ਹੋ ਸਕਦੀ ਹੈ , ਅਸੀਂ ਜਿੱਥੇ ਬੈਠੇ ਹਾਂ , ਉੱਥੇ ਹੋ ਸਕਦਾ ਹੈ , ਸਾਡੀ ਕੋਸ਼ਿਸ਼ ਹੋਣੀ ਚਾਹੀਦੀ ਹੈ ਕਿ ਅਸੀਂ ਕਰਾਂਗੇ। ਜਨ ਪ੍ਰਤੀਨਿਧੀ ਦੇ ਨਾਤੇ ਸਾਡੀ ਕੀ ਆਪਣੀ ਕੋਈ ਪਛਾਣ ਬਣੀ ਹੈ। ਮੈਂ ਮੰਨਦਾ ਹਾਂ ਕਿ ਤੁਹਾਨੂੰ ਬੇਨਤੀ ਕਰਾਂਗਾ ਕਿ ਤੁਸੀਂ ਸਾਵਧਾਨੀ ਨਾਲ ਕੋਸ਼ਿਸ਼ ਕਰੋ ਕਿ ਤੁਹਾਡੇ ਖੇਤਰ ਵਿੱਚ ਤੁਹਾਡੀ ਇੱਕ ਪਛਾਣ ਹੋਵੇ , ਤੁਹਾਡੀ ਪਛਾਣ ਉਹ ਬਣੇ ਅਤੇ ਇਹ ਇੱਕ ਸਾਧਨਾ ਹੈ , ਇੱਕ ਨਿਰੰਤਰਤਾ ਹੈ ਤਾਂ ਜਾ ਕੇ ਬਣਦੀ ਹੈ। ਜਿਵੇਂ ਮੰਨ ਲਓ ਕੋਈ ਜਨ ਪ੍ਰਤੀਨਿਧੀ ਹੁੰਦਾ ਹੈ ਕਿ ਭਾਈ ਮੰਗਲਵਾਰ ਅਤੇ ਬੁੱਧਵਾਰ ਸਵੇਰੇ 8 ਵਜੇ ਮੇਰਾ ਇਸ ਥਾਂ ' ਤੇ ਮਿਲਣਾ ਤੈਅ ਹੈ , ਮਤਲਬ ਹੈ। ਮੀਂਹ ਹੋਵੇ , ਧੁੱਪ ਹੋਵੇ , ਕੁਝ ਵੀ ਤੁਹਾਡੀ ਪਛਾਣ ਬਣ ਜਾਏਗੀ। ਅਰੇ ਇਹ ਮੰਗਲਵਾਰ ਜਾਂ ਬੁੱਧਵਾਰ ਸਾਡੇ ਜਨ ਪ੍ਰਤੀਨਿਧੀ ਇਥੇ ਹੋਣਗੇ ਹੀ ਹੋਣਗੇ , ਜ਼ਰੂਰ ਮਿਲਣਗੇ। ਅਸੀਂ ਕਹਾਂਗੇ ਭਾਈ ਇਸ ਟੈਲੀਫੋਨ ਨੰਬਰ ' ਤੇ ਮੈਸੇਜ ਦੇ ਦੇਵੋ , ਮੈਂ ਰਹਾਂ ਜਾਂ ਨਾ ਰਹਾਂ ਇਹ ਟੈਲੀਫੋਨ ਨੰਬਰ ਤੁਹਾਡੇ ਵਰਗੇ ਹੀ ਤਾਕਤਵਰ ਬਣ ਜਾਣ। ਅਜਿਹਾ ਇੱਕ ਜਨ ਪ੍ਰਤੀਨਿਧੀ ਦੇ ਨਾਤੇ।
    
    ਸਾਡੇ ਮਤਦਾਨ ਖੇਤਰ ਵਿੱਚ , ਕੀ ਅਸੀਂ ਆਪਣੀ ਇੱਕ ਪਛਾਣ ਦਰਜ ਕਰਵਾ ਸਕਦੇ ਹਾਂ ਅਤੇ ਤੁਸੀਂ ਦੇਖਿਓ ਇੱਕ ਬਾਰ ਲੋਕਾਂ ਵਿੱਚ ਤੁਹਾਡੀ ਕਾਰਜਸ਼ੈਲੀ ਦੀ , ਤੁਹਾਡੀ ਬੋਲ ਬਾਣੀ , ਵਿਚਾਰ , ਵਿਵਹਾਰ ਦੀ ਇੱਕ ਜੇਕਰ ਨਿਰਧਾਰਤ ਪਛਾਣ ਬਣੀ , ਉਹ ਲੰਬੇ ਸਮੇਂ ਤੱਕ ਤੁਹਾਡੇ ਕੰਮ ਆਏਗੀ , ਲੰਬੇ ਅਰਸੇ ਤੱਕ ਕੰਮ ਆਏਗੀ ਅਤੇ ਇਹ ਕੋਸ਼ਿਸ਼ ਕਰਨੀ ਚਾਹੀਦੀ ਹੈ। ਜਨ ਪ੍ਰਤੀਨਿਧੀ ਦੇ ਨਾਤੇ ਕਦੇ ਕਦੇ ਰਾਜਨੀਤੀ ਇੱਕ ਮੁਕਾਬਲੇ ਦਾ ਖੇਡ ਹੁੰਦੀ ਹੈ , ਪ੍ਰਤੀਯੋਗਤਾ ਹਰ ਪਲ ਹੁੰਦੀ ਹੈ ਪਰੰਤੂ ਜਦੋਂ ਪ੍ਰਤੀਯੋਗਤਾ ਵਿੱਚ ਈਰਖਾ ਦੀ ਭਾਵਨਾ ਵੱਧ ਹੋ ਜਾਂਦੀ ਹੈ ਤਾਂ ਮੰਨ ਕੇ ਚੱਲੋ ਕਿ ਅਸੀਂ ਅੱਗੇ ਜਾਣ ਦੇ ਹੱਕਦਾਰ ਨਹੀਂ ਰਹਿੰਦੇ ਹਾਂ ਅਤੇ ਉਸਦਾ ਕਾਰਨ ਕੀ ਹੁੰਦਾ ਹੈ ਕਿ ਜੇਕਰ ਸਾਡੇ ਕਾਰਜ ਖੇਤਰ ਵਿੱਚ ਦੋ ਚਾਰ ਔਰਤਾਂ ਤੇਜ਼ ਨਜ਼ਰ ਆਉਣ , ਤਾਕਤਵਰ ਨਜ਼ਰ ਆਉਣ ਤਾਂ ਸਾਡਾ ਹੌਸਲਾ ਪਸਤ ਹੋ ਜਾਂਦਾ ਹੈ , ਸਾਨੂੰ ਡਰ ਲੱਗਦਾ ਹੈ। ਕਿਧਰੇ ਯਾਰ ਅਗਲੀ ਵਾਰ ਟਿਕਟ ਇਸ ਨੂੰ ਹੀ ਤਾਂ ਨਹੀਂ ਮਿਲ ਜਾਏਗੀ , ਮੇਰਾ ਕੀ ਹੋਏਗਾ , ਸਾਨੂੰ ਆਪਣੈ ਆਪ ਨੂੰ ਨਿਰੰਤਰ ਯੋਗ ਬਣਾਉਂਦੇ ਹੋਏ ਅੱਗੇ ਜਾਣਾ ਚਾਹੀਦਾ ਹੈ ਅਤੇ ਜੇਕਰ ਅਸੀਂ ਕੋਸ਼ਿਸ਼ ਕਰਾਂਗੇ ਕਿ ਮੈਂ ਹਾਂ ਜੋ ਹਾਂ ਪਰੰਤੂ ਮੈਂ ਕਿਸੇ ਨੂੰ ਆਉਣ ਨਹੀਂ ਦੇਵਾਂਗਾ ਤਾਂ ਤੁਸੀਂ ਮੰਨ ਕੇ ਚੱਲੋ ਕਿ ਆਉਣ ਵਾਲੇ ਪ੍ਰਵਾਹ ਦੀ ਤਾਕਤ ਇੰਨੀ ਹੋਏਗੀ ਕਿ ਉਹ ਤੁਹਾਨੂੰ ਹੇਠ ਗਿਰਾ ਕੇ ਉਪਰ ਚਲੇ ਜਾਣਗੇ ਅਤੇ ਉਦੋਂ ਤੁਸੀਂ ਇੰਨੇ ਹੇਠ ਚਲੇ ਜਾਓਗੇ ਕਿ ਕਦੇ ਉਪਰ ਨਹੀਂ ਹੋਵੋਗੇ। ਪਰੰਤੂ ਜੇਕਰ ਤੁਸੀਂ ਹੋਰਾਂ ਨੂੰ ਆਉਣ ਦਿੰਦੇ ਹੋ , ਆਉਣ ਦਿੰਦੇ ਹੋ। ਤੁਸੀਂ ਉਪਰ ਚਲੇ ਜਾਓਗੇ , ਹੇਠ ਤੁਹਾਡਾ ਆਧਾਰ ਬਣਦਾ ਚਲਾ ਜਾਏਗਾ , ਪਿਰਾਮਿਡ ਦੀ ਤਰ੍ਹਾਂ ਤੁਹਾਡੀ ਤਾਕਤ ਵੱਧਦੀ ਜਾਏਗੀ।
    
    ਇਸ ਜਨਤਕ ਜੀਵਨ ਵਿੱਚ ਜਨ ਪ੍ਰਤੀਨਿਧੀ ਦੇ ਨਾਤੇ ਮੇਰੀ ਆਪਣੀ ਸ਼ਕਤੀ ਅਤੇ ਸ਼ਖਸੀਅਤ , ਇਸ ਲਈ ਮੈਨੂੰ ਕੋਸ਼ਿਸ਼ ਕਰਨੀ ਚਾਹੀਦੀ ਹੈ। ਆਪਾਂ ਇਹ ਤੈਅ ਕਰੀਏ ਸਾਡੇ ਹਰ ਇੱਕ ਕੇ ਕਾਰਜ ਖੇਤਰ ਵਿੱਚ , ਇੱਕ ਤਿਹਾਈ ਔਰਤਾਂ ਅਗਵਾਈ ਕਰ ਰਹੀਆਂ ਹਨ। ਕੋਈ ਪਿੰਡ ਦੀ ਅਗਵਾਈ ਕਰ ਰਹੀ ਹੈ , ਕੋਈ ਨਗਰ ਦੀ ਅਗਵਾਈ ਕਰ ਰਹੀ ਹੈ , ਕੋਈ ਸ਼ਹਿਰ ਦੀ ਕਰ ਰਹੀ ਹੈ। ਕੋਈ ਵੱਡੇ ਸ਼ਹਿਰ ਦਾ , ਇੱਕ ਤਿਹਾਈ ਕਿਉਂਕਿ one-third chairmanship ਕਿਸੇ ਨਾ ਕਿਸੇ ਔਰਤ ਦੇ ਹੱਥ ਹੈ। ਇਹ ਇੱਕ ਤਿਹਾਈ ਪ੍ਰਤੀਨਿਧ , ਬਾਕੀ ਛੱਡੋ , ਇਹ ਇੱਕ ਤਿਹਾਈ ਪ੍ਰਤੀਨਿੱਧ ਉਹ ਤੁਹਾਡੀ ਸੋਚ , ਤੁਹਾਡੇ ਵਿਚਾਰ ਨੂੰ ਜੋ ਤੁਹਾਡੇ ਅਧੀਨ ਕੰਮ ਕਰਦੇ ਹਨ , ਤੁਹਾਡੇ ਕਾਰਜ ਖੇਤਰ ਵਿੱਚ ਹਨ। ਜੇਕਰ ਤੁਸੀਂ ਵਿਧਾਇੱਕ ਹੋ ਤੇ 100 ਪਿੰਡ ਹਨ , ਜੇਕਰ ਉਹਨਾਂ 100 ਪਿੰਡਾਂ ਦੇ ਅੰਦਰ 30-35 ਔਰਤਾਂ ਹਨ , ਪ੍ਰਧਾਨ ਔਰਤਾਂ ਹਨ ਕੀ ਤੁਸੀਂ ਉਹਨਾਂ ਨੂੰ ਸਸ਼ਕਤ ਕੀਤਾ ਹੈ , ਕੀ ਤੁਸੀਂ ਉਹਨਾਂ ਦਾ ਸ਼ਸਕਤੀਕਰਨ ਕੀਤਾ ਹੈ , ਕੀ ਤੁਸੀਂ ਕਦੇ ਇੱਕ ਦਿਨ ਉਹਨਾਂ ਦੇ ਨਾਲ ਗੁਜ਼ਾਰਿਆ ਹੈ।
    
    ਮੈਂ ਤੁਹਾਨੂੰ ਬੇਨਤੀ ਕਰੂੰਗਾ ਕਿ ਜੋ ਸੁਮਿੱਤਰਾ ਜੀ ਨੇ ਸਾਡੇ ਸਭ ਦੇ ਲਈ ਇਥੇ ਕੀਤਾ , ਕੀ ਤੁਸੀਂ ਜਾ ਕੇ ਆਪਣੇ ਲੋਕ ਸਭਾ ਖੇਤਰ ਵਿੱਚ ਜਾਂ ਆਪਣੇ ਵਿਧਾਨ ਸਭਾ ਖੇਤਰ ਵਿੱਚ , ਉੱਥੇ ਜੋ ਚੁਣੀਆਂ ਹੋਈਆਂ ਔਰਤਾਂ ਹਨ ਕੀ ਉਹਨਾਂ ਦਾ ਇੱਕ ਦਿਨ ਦਾ ਪ੍ਰੋਗਰਾਮ ਤੁਸੀਂ ਕਰ ਸਕਦੇ ਹੋ। ਕੀ ਇਸ ਗੱਲ ਨੂੰ ਤੁਸੀਂ ਲੈ ਕੇ ਜਾ ਸਕਦੇ ਹੋ , ਤੁਸੀਂ ਦੇਖਿਓ ਇਹ ਚੀਜ਼ਾਂ ਹੇਠ ਤੱਕ ਚਲੀਆਂ ਜਾਣ ਤਾਂ ਇਹ ਸਸ਼ਕਤੀਕਰਨ ਦੀ ਦਿਸ਼ਾ ਵਿੱਚ ਇੱਕ ਬਹੁਤ ਵੱਡੀ ਤਬਦੀਲੀ ਦਾ ਮਾਹੌਲ ਬਣੇਗਾ ਅਤੇ ਕਿਸੇ ਵੀ ਦਲ ਦੀ ਕਿਊਂ ਨਾ ਹੋਵੇ , ਇਸ ਵਿੱਚ ਦਲਬਾਜ਼ੀ ਨਹੀਂ ਹੋਣੀ ਚਾਹੀਦੀ। ਤੁਸੀਂ ਦੇਖਿਆ ਇਥੇ ਸਾਰੇ ਦਲਾਂ ਦੇ ਲੋਕ ਹਨ ਅਤੇ ਮੈਂ ਤਾਂ ਸੁਮਿੱਤਰਾ ਜੀ ਨੂੰ ਵਧਾਈ ਦਿੰਦਾ ਹਾਂ ਉਹਨਾਂ ਨੇ ਇਸ ਪ੍ਰੋਗਰਾਮ ਨੂੰ ਕਰਨ ਲਈ ਜੋ ਕਮੇਟੀ ਬਣਾਈ ਸੀ ਉਹ ਸਾਰੇ ਦਲਾਂ ਦੇ ਲੋਕ ਸੀ ਅਤੇ ਕਰੀਬ ਕਰੀਬ ਸਾਰੇ ਜੂਨੀਅਰ ਐੱਮਪੀ ਸੀ ਪਰੰਤੂ ਉਹਨਾਂ ਨੇ ਵੱਡੇ ਉਤਸ਼ਾਹ ਦੇ ਨਾਲ ਇਹ ਤਿਆਰ ਕੀਤਾ। ਕਹਿਣ ਦਾ ਅਰਥ ਹੈ ਕਿ ਅਸੀਂ , ਆਪਣੀ ਇਸ ਇਕਾਈ ਨੂੰ ਸਸ਼ਕਤ ਕਿਵੇਂ ਕਰੀਏ , ਤਾਕਤਵਰ ਕਿਸ ਪ੍ਰਕਾਰ ਬਣਾਈਏ , ਉਹਨਾਂ ਅੰਦਰ ਸਮਰੱਥਾ ਕਿਵੇਂ ਲਿਆਈਏ। ਇਹ ਸਮਰੱਥਾ ਲਾਉਣ ਦੇ ਤਰੀਕੇ ਵਿੱਚ ਕੀ ਅਸੀਂ ਖੁਦ ਅਗਵਾਈ ਕਰ ਸਕਦੇ ਹਾਂ , ਜੇਕਰ ਅਸੀਂ ਅਗਵਾਈ ਕਰਾਂਗੇ ਤਾਂ ਅਸੀਂ ਬਹੁਤ ਵੱਡੀ ਤਬਦੀਲੀ ਲਿਆ ਸਕਦੇ ਹਾਂ।
    
    ਇੱਕ ਹੋਰ ਵਿਸ਼ਾ ਹੈ ਜਿਸ ' ਤੇ ਮੈਂ ਤੁਹਾਨੂੰ ਬੇਨਤੀ ਕਰੂੰਗਾ ਉਹ ਹੈ ਤਕਨੀਕ , ਅਸੀਂ ਇਹ ਮੰਨ ਕੇ ਚੱਲੀਏ ਕਿ ਤਕਨੀਕ ਦਾ ਇੱਕ ਬਹੁਤ ਵੱਡਾ ਰੋਲ ਵਿਅਕਤੀ ਦੇ ਜੀਵਨ ਵਿੱਚ , ਸਮਾਜ ਦੇ ਜੀਵਨ ਵਿੱਚ ਸੁਨਿਸ਼ਚਿਤ ਹੋ ਚੁੱਕਾ ਹੈ। ਸਾਨੂੰ ਆਪਣੇ ਆਪ ਨੂੰ ਉਸ ਦੇ ਨਾਲ cope up ਕਰਨਾ ਪੈ ਰਿਹਾ ਹੈ। ਮੇਰਾ ਇਹ ਮਤ ਹੈ ਕਿ ਮਰਦਾਂ ਵਿੱਚ ਤਕਨੀਕ ਨੂੰ ਅਪਣਾਉਣ ਦੀ ਜਿੰਨੀ ਤਾਕਤ ਹੈ , ਉਸਤੋਂ ਜ਼ਿਆਦਾ ਤਕਨੀਕ ਨੂੰ ਅਪਣਾਉਣ ਦੀ ਤਾਕਤ ਔਰਤਾਂ ਵਿੱਚ ਹੈ। ਤੁਸੀਂ ਦੇਖਿਆ ਕਿਸੇ ਵੀ ਰਸੋਈ ਵਿੱਚ ਤੁਸੀਂ ਜਾਵੋ , Most Modern 7adget “echnology ਦੇ ਲਈ ਜੋ ਰਸੋਈ ਵਿੱਚ ਵਰਤੋਂ ਆਉਂਦਾ ਹੈ ਉਹ ਔਰਤਾਂ ਅਰਾਮ ਨਾਲ ਵਰਤਦੀਆਂ ਹੋਣਗੀਆਂ , ਇੰਨਾ ਹੀ ਨਹੀਂ ਉਹਨਾਂ ਦੇ ਘਰਾਂ ਵਿੱਚ ਰਸੋਈ ਵਿੱਚ ਮਦਦ ਕਰਨ ਵਾਲੀ ਕੋਈ ਅਨਪੜ੍ਹ ਔਰਤ ਵੀ ਹੋਏਗੀ ਪਰੰਤੂ ਉਸ ਨੂੰ ਉਹ ਸਭ ਚਲਾਉਣਾ ਆਉਂਦਾ ਹੋਏਗਾ , ਕਿਵੇਂ ਚਲਾਉਣ ਹੈ , ਕੀ ਕਿਸ ਪ੍ਰਕਾਰ ਚਲਾਉਣਾ ਹੈ , ਸਭ ਕੁਝ ਉਸ ਨੂੰ ਆਉਂਦਾ ਹੋਏਗਾ। ਮਤਲਬ ਤਕਨੀਕ ਅਪਣਾਉਣ ਵਿੱਚ ਔਰਤਾਂ ਦੀ ਇੱਕ ਵਿਸ਼ੇਸ ਸ਼ਕਤੀ ਹੁੰਦੀ ਹੈ।
    
    ਤੁਸੀਂ ਦੇਖਿਆ ਹੋਏਗਾ consumer Product ਜੋ ਕਰਦਾ ਹੈ ਉਸਦਾ ਵੀ ਇੱਕ target ਕੀ ਰਹਿੰਦਾ ਹੈ ਕਿ women centric production ਦਾ ਉਸ ਨੂੰ ਪਤਾ ਹੈ ਕਿ ਮਾਰਕੀਟ ਤੁਰੰਤ ਮਿਲੇਗਾ ਕਿਉਂਕਿ ਉਹ ਤੁਰੰਤ ਸਵੀਕਾਰ ਕਰਦੀ ਹੈ। ਤਕਨੀਕ ਔਰਤਾਂ ਦੇ ਲਈ ਕੋਈ ਨਵੀਂ ਨਹੀਂ ਹੁੰਦੀ ਹੈ , ਉਹ ਸਵੀਕਾਰ ਕਰਦੀ ਹੈ ਪਰੰਤੂ ਜਨ ਪ੍ਰਤੀਨਿਧੀ ਦੇ ਨਾਤੇ ਜੋ ਬਦਲਿਆ ਹੋਇਆ ਯੁੱਗ ਹੈ , ਉਸ ਵਿੱਚ ਅਸੀਂ ਤਕਨੀਕ ਦੀ ਕਿਸ ਪ੍ਰਕਾਰ ਵਰਤੋਂ ਕਰ ਸਕਦੇ ਹਾਂ। ਅਸੀਂ ਆਪਣੇ ਸੰਚਾਰ ਲਈ ਤਕਨੀਕ ਦੀ ਵਰਤੋਂ ਕਿਸ ਪ੍ਰਕਾਰ ਕਰ ਸਕਦੇ ਹਾਂ। ਅਸੀਂ ਆਪਣੇ ਕਾਰਜ ਖੇਤਰ ਵਿੱਚ ਲੋਕ ਸੰਪਰਕ ਦੇ ਲਈ ਤਕਨੀਕ ਦੀ ਵਰਤੋਂ ਕਿਸ ਪ੍ਰਕਾਰ ਕਰੀਏ , ਅਸੀਂ ਜਨਤਾ ਦੀਆਂ ਸਾਧਾਰਨ ਗੱਲਾਂ ਨੂੰ ਜਾਨਣ ਲਈ ਤਕਨੀਕ ਦੀ ਵਰਤੋਂ ਕਿਸ ਪ੍ਰਕਾਰ ਕਰੀਏ , ਅਸੀਂ ਆਪਣੀ ਗੱਲ ਜਨਤਾ ਤੱਕ ਪਹੁੰਚਾਉਣ ਲਈ ਤਕਨੀਕ ਦੀ ਵਰਤੋਂ ਕਿਸ ਪ੍ਰਕਾਰ ਕਰੀਏ , ਉਸ ਦੀ ਭਰਪੂਰ ਕੋਸ਼ਿਸ਼ ਕਰਨੀ ਚਾਹੀਦੀ ਹੈ। ਅੱਜ ਇਥੇ ਦੇ ਦੋ ਦਿਨਾਂ ਦੇ ਤਜਰਬੇ ਤੁਸੀਂ ਇਸ ਤਕਨੀਕ ਦੇ ਮਾਧਿਅਮ ਨਾਲ ਕਰੋ ਤਾਂ ਦੇਸ਼ ਅਤੇ ਦੁਨੀਆ ਨੂੰ ਪਤਾ ਚੱਲੇਗਾ ਕਿ ਹਾਂ ਇਹ ਕੁਝ ਹੋ ਰਿਹਾ ਹੈ ਅਤੇ ਜਾਣਕਾਰੀਆਂ ਪਾਉਣ ਦਾ ਉੱਤਮ ਤੋਂ ਉੱਤਮ ਸਾਧਨ ਹੈ।
    
    ਮੇਰਾ ਤਾਂ ਤਜਰਬਾ ਹੈ। ਮੈਂ ਨਰੇਂਦਰ ਮੋਦੀ ਐਪ ' ਤੇ ਦੇਖਦਾ ਹਾਂ ਇੰਨੇ ਲੋਕ ਮੇਰੇ ਨਾਲ ਜੁੜੇ ਹੋਏ ਹਨ , ਮੈਨੂੰ ਇੰਨੀਆਂ ਜਾਣਕਾਰੀਆਂ ਦਿੰਦੇ ਹਨ। ਹਰ ਚੀਜ਼ ਦਾ ਤੁਰੰਤ ਪਤਾ ਲੱਗਦਾ ਹੈ। ਕੁਝ ਹੋਇਆ ਤਾਂ ਤੁਰੰਤ ਪਤਾ ਚੱਲਦਾ ਹੈ। ਇੰਨਾ well inform ਰਹਿ ਸਕਦਾ ਹਾਂ ਕੰਮ ਦੇ ਅੰਦਰ । mygov.in ਇੱਕ ਪਲੈਟਫਾਰਮ ਚਲਾਉਂਦਾ ਹੈ ਪੀਐੱਮਓ ਤੋਂ। ਉਸ ਰਾਹੀਂ ਵੀ ਮੈਂ ਆਮ ਲੋਕਾਂ ਨੂੰ ਜੋੜਦਾ ਹਾਂ। ਤੁਸੀਂ ਵੀ ਆਪਣੇ ਤਰੀਕੇ ਨਾਲ ਅਜਿਹੀ ਵਿਵਸਥਾ ਕਰ ਸਕਦੇ ਹੋ ਅਤੇ ਮੈਂ ਤਾਂ ਲੋਕ ਸਭਾ ਨੂੰ , ਰਾਜ ਸਭਾ ਨੂੰ ਇੱਕ ਬੇਨਤੀ ਕਰੂੰਗਾ ਕਿ ਕੀ ਤੁਸੀਂ ਔਰਤ ਪ੍ਰਤੀਨਿਧੀਆਂ ਦਾ ਇੱਕ e platform ਤਿਆਰ ਕਰ ਸਕਦੇ ਹੋ ਅਤੇ ਉਹਨਾਂ ਦੀਆਂ ਜੋ ਗੱਲਾਂ ਹਨ ਉਹ officially ਲੋਕ ਸਭਾ , ਰਾਜ ਸਭਾ ਵੈਬਸਾਈਟ ਨੂੰ ਚਲਾਉਣ। ਪੂਰੇ ਦੇਸ਼ ਦੀਆਂ ਔਰਤ ਪ੍ਰਤੀਨਿਧੀਆਂ ਲਈ ਇੱਕ ਮੌਕਾ ਦਿੱਤਾ ਜਾਵੇ। ਦੇਖੋ ਤਕਨੀਕ ਦੀ ਆਪਣੀ ਇੱਕ ਤਾਕਤ ਹੈ ਅਤੇ ਮੇਰਾ ਇੱਕ ਤਜਰਬਾ ਹੈ। ਮੈਂ ਜਦੋਂ ਗੁਜਰਾਤ ਵਿੱਚ ਮੁੱਖ ਮੰਤਰੀ ਸੀ , ਕਪਰਾੜਾ ਇੱਕ ਤਹਿਸੀਲ ਹੈ। ਬਹੁਤ ਹੀ interior ਬਹੁਤ ਹੀ “ribal belt ਹੈ , ਆਮ ਤੌਰ ' ਤੇ ਕਿਸੇ ਮੁੱਖ ਮੰਤਰੀ ਦਾਉੱਥੇ ਜਾਣਾ ਨਹੀਂ ਹੁੰਦਾ ਸੀ ਪਰੰਤੂ ਮੇਰਾ ਆਪਣੇ ਕਾਰਜ ਖੇਤਰ ਵਿੱਚ ਕੰਮ ਦੀ ਤਰਜੀਹ ਹੁੰਦੀ ਕਿ ਮੈਂ ਸਾਰੇ ਖੇਤਰਾਂ ਵਿੱਚ ਸਥਾਨਾਂ ' ਤੇ ਜਾਵਾਂ , ਖੁਦ ਜਾਣਾ , ਇਹ ਮੇਰੀ ਕੋਸ਼ਿਸ਼ ਰਹਿੰਦੀ ਸੀ। ਪਰੰਤੂ ਮੇਰਾਉੱਥੇ ਜਾਣਾ ਬਣ ਹੀ ਨਹੀਂ ਰਿਹਾ ਸੀ। ਦੋ ਤਿੰਨ ਸਾਲ ਲੰਘ ਗਏ ਉਸ ਇਲਾਕੇ ਵਿੱਚ ਜਾ ਨਹੀਂ ਹੋਇਆ। ਮੈਂ ਕਿਹਾ ਭਾਈ ਮੈਂ ਜਾਵਾਂਗਾ , ਕੁਝ ਨਹੀਂ ਤਾਂ ਇੱਕ ਪੌਦਾ ਲਗਾ ਕੇ ਵਾਪਸ ਆਵਾਂਗਾ ਵਾਪਸ ਆਵਾਂ ਪਰੰਤੂ ਜਾਵਾਂਗਾ।
    
    ਖੈਰ ਫਿਰ ਸਾਡੇ ਅਫਸਰਾਂ ਨੂੰ ਵੀ ਲੱਗਿਆ ਕਿ ਆਖਿਰਕਾਰ ਇਹਨਾਂ ਨੇ ਤਾਂ ਹੁਣ ਜਾਣਾ ਹੀ ਹੈ , ਉਹਨਾਂ ਨੇ ਇੱਕ ਪ੍ਰੋਗਰਾਮ ਲੱਭਿਆ , ਇੱਕ chilling center ਦਾ ਉਦਘਾਟਨ ਕਰਨਾ ਸੀ। chilling center ਕੀ ਹੁੰਦਾ ਹੈ , ਦੁੱਧ ਆਉਂਦਾ ਹੈ , ਦੁੱਧ ਨੂੰ ਥੋੜੇ ਸਮੇਂ ਲਈ ਰੱਖਣ ਦੇ ਕੰਮ ਆਉਂਦਾ ਹੈ ਅਤੇ 50 -60 ਲੱਖ ਰੁਪਏ ਦਾ ਹੁੰਦਾ ਹੈ। ਹੁਣ ਉਹ ਸੰਕੋਚ ਕਰ ਰਹੇ ਸੀ ਕਿ ਮੁੱਖ ਮੰਤਰੀ 50 ਲੱਖ ਰੁਪਏ ਦੇ ਪ੍ਰਾਜੈਕਟ ਦੇ ਲਈ ਜਾਣਗੇ , ਮੈਂ ਕਿਹਾ ਵੀ ਮੈਂ ਜਾਉਂਗਾ , ਮੈਨੂੰ ਜਾਣਾ ਹੈ , ਉਸ ਇਲਾਕੇ ਵਿੱਚ ਮੈਂ ਗਿਆ ਨਹੀਂ , ਮੈਨੂੰ ਜਾਣਾ ਹੈ। ਮੈਂ ਗਿਆ ਤਾਂ ਉਹ ਜੰਗਲ ਸੀ ਪੂਰਾ , ਤਾਂ ਜਨ ਸਭਾ ਲਈ ਥਾਂ ਵੀ ਨਹੀਂ ਸੀ ਪਰੰਤੂ ਉਸ ਤੋਂ ਤਿੰਨ ਕਿਲੋਮੀਟਰ ਦੂਰ ਤੱਕ ਸਕੂਲ ਦੇ ਮੈਦਾਨ ਵਿੱਚ ਉਹਨਾਂ ਨੇ ਪਬਲਿਕ ਮੀਟਿੰਗ ਰੱਖੀ ਸੀ ਪਰੰਤੂ ਉੱਥੇ ਜਿੱਥੇ chilling center ' ਤੇ ਮੈਂ ਗਿਆ , ਉੱਥੇ ਦੁੱਧ ਭਰਨ ਵਾਲੀ ਆਦਿਵਾਸੀ 30-35 ਭੈਣਾਂ ਉਹਨਾਂ ਨੇ ਬੁਲਾ ਕੇ ਰੱਖੀਆਂ ਸਨ , chilling center ਦਾ ਉਦਘਾਟਨ ਕਰਨਾ ਸੀ। ਮੈਂ ਹੈਰਾਨ ਸੀ ਜਦੋਂ ਮੈਂਉੱਥੇ ਪ੍ਰੋਗਰਾਮ ਦੇ ਲਈ ਗਿਆ ਤਾਂ ਇਹ ਸਾਰੀਆਂ ਕਬਾਇਲੀ ਭੈਣਾਂ ਉਹ , ਜੋ security ਦੀ fencing ਕੀਤੀ ਗਈ ਸੀ , ਉਹ ਉੱਥੇ ਖੜ੍ਹੀਆਂ ਸਨ। ਹਰ ਇੱਕ ਦੇ ਹੱਥ ਵਿੱਚ ਮੋਬਾਈਲ ਫੋਨ ਸੀ ਅਤੇ ਫੋਟੋਆਂ ਲੈਂਦੀਆਂ ਸਨ।
    
    ਮੈਂ ਉਸ ਇਲਾਕੇ ਦੀ ਗੱਲ ਕਰ ਰਿਹਾ ਹਾਂ ਜਿੱਥੇ ਸੀਐੱਮ ਜਾਂਦੇ ਨਹੀਂ ਹਨ ਜੰਗਲ ਹੈ , ਬਿਲਕੁਲ ਕਬਾਇਲੀ ਲੋਕ ਹਨ। ਉਸ ਸਮੇਂ ਦੀ ਗੱਲ ਕਰਦਾ ਹਾਂ , 10 ਸਾਲ ਪਹਿਲਾਂ ਦੀ ਗੱਲ ਕਰ ਰਿਹਾ ਹਾਂ। ਸਾਰੀਆਂ ਫੋਟੋਆਂ ਲੈ ਰਹੀਆਂ ਸਨ ਤਾਂ ਮੈਨੂੰ ਹੈਰਾਨੀ ਹੋਈ , ਮੈਂ ਉਹਨਾਂ ਦੇ ਕੋਲ ਗਿਆ , ਮੈਂ ਕਿਹਾ ਕਿ ਇਹ ਫੋਟੋਆਂ ਲੈ ਕੇ ਕੀ ਕਰੋਗੇ ਤੁਸੀਂ ਲੋਕ ਅਤੇ ਉਹਨਾਂ ਨੇ ਜੋ ਜਵਾਬ ਦਿੱਤਾ ਉਹ ਮੈਂ ਅੱਜ ਵੀ ਭੁੱਲ ਨਹੀਂ ਸਕਦਾ ਹਾਂ। ਉਹਨਾਂ ਨੇ ਕਿਹਾ ਕਿ ਇਸ ਨੂੰ ਜਾ ਕੇ download ਕਰ ਲਵਾਂਗੇ। ਉਹ ਪੜ੍ਹੀਆਂ ਲਿਖੀਆਂ ਨਹੀਂ ਸੀ ਪਰੰਤੂ download ਸ਼ਬਦ ਉਹਨਾਂ ਨੂੰ ਪਤਾ ਸੀ। ਮੋਬਾਈਲ ਫੋਨ ਤੋਂ ਕਿਸੇ ਦੁਕਾਨ ਵਿੱਚ ਜਾ ਕੇ download ਹੁੰਦਾ ਹੈ। ਕਹਿਣ ਦਾ ਮਤਲਬ ਇਹ ਹੈ ਕਿ ਇਹ ਤਕਨੀਕੀ ਕਿਥੇ ਕਿਥੇ ਪਹੁੰਚੀ ਹੈ। ਕੀ ਅਸੀਂ ਆਪਣੇ ਆਪ ਨੂੰ ਉਸ ਨਾਲ ਜੋੜਨ ਦੀ ਕੋਸ਼ਿਸ਼ ਕੀਤੀ ਹੈ। ਤੁਹਾਡੀ ਆਪਣੀ ਤਾਕਤ ਵਧਾਉਣ ਦੀ ਦਿਸ਼ਾ ਵਿੱਚ ਤੁਹਾਨੂੰ ਕੋਸ਼ਿਸ਼ ਕਰਨੀ ਚਾਹੀਦੀ ਹੈ।
    
    ਇੱਕ ਹੋਰ ਵਿਸ਼ਾ ਹੈ ਸੰਚਾਰ ਵਿੱਚ , ਮੈਂ ਇਹ ਨਹੀਂ ਕਹਿੰਦਾ ਹਾਂ ਕਿ ਤੁਹਾਨੂੰ ਕੋਈ ਬਹੁਤ ਵੱਡੇ ਆਪਰੇਟਰ ਬਣਨਾ ਚਾਹੀਦਾ ਹੈ , ਜ਼ਰੂਰੀ ਨਹੀਂ ਹੈ , ਬਣ ਸਕਦੇ ਹਾਂ , ਚੰਗੀ ਗੱਲ ਹੈ ਪਰੰਤੂ ਇਹ inferiority ਦੀ ਜ਼ਰੂਰਤ ਨਹੀਂ ਹੈ। ਜੇਕਰ ਤੁਸੀਂ ਕੋਸ਼ਿਸ਼ ਕਰੋ ਤਾਂ ਤੁਹਾਨੂੰ ਆਪਣੀਆਂ ਗੱਲਾਂ ਨੂੰ ਢੰਗ ਨਾਲ ਦੱਸਣ ਦੀ ਤਾਕਤ ਆ ਸਕਦੀ ਹੈ।
    
    ਤੁਸੀਂ ਜਨ ਪ੍ਰਤੀਨਿਧੀ ਹੋ , ਜੇਕਰ ਤੁਸੀਂ ਇੱਕ ਕੰਮ ਕਰ ਸਕਦੇ ਹੋ ਤਾਂ ਤੁਸੀਂ technosavy ਹੋ ਤਾਂ ਆਪਣੇ ਮੋਬਾਈਲ ਦੀ ਵਰਤੋਂ ਕਰੋ ਜਾਂ ਤਾਂ ਇੱਕ ਛੋਟਾ ਜਿਹਾ ਆਈ ਪੈਡ ਰੱਖ ਸਕਦੇ ਹੋ ਜੇ ਨਹੀਂ ਹੈ ਤਾਂ ਡਾਇਰੀ ਵਿੱਚ ਲਿਖ ਸਕਦੇ ਹੋ। ਕੀ ਤੁਸੀਂ ਲਗਾਤਾਰ ਇੱਕ diary maintain ਕਰਦੇ ਜਾ ਸਕਦੇ ਹੋ। ਅਖਬਾਰ ਵਿੱਚ ਕੋਈ ਚੀਜ਼ ਪੜ੍ਹੀ ਹੈ ਲਿਖਕੇ ਅਤੇ ਉਸ ਵਿੱਚ ਵਿਭਾਗ ਬਣਾ ਦਿਓ ਸਿੱਖਿਆ ਦਾ , ਸਿੰਚਾਈ ਦਾ , ਸ਼ਹਿਰੀ ਵਿਕਾਸ ਦਾ , ਪੇਂਡੂ ਵਿਕਾਸ ਦਾ ਅਤੇ ਉਸ ਵਿੱਚ ਲਿਖਦੇ ਚਲੇ ਜਾਓ ਘਟਨਾਵਾਂ , ਜੋੜਦੇ ਚਲੇ ਜਾਓ। ਸਾਲ ਭਰ ਤੋਂ ਬਾਅਦ ਦੇਖੋਗੇ ਤੁਸੀਂ , ਤੁਹਾਡਾ ਆਪਣਾ ਗਿਆਨ ਦਾ ਭੰਡਾਰ ਇੰਨਾ ਵੱਡਾ ਹੋਏ ਕਿ ਕਿਧਰੇ ਵੀ ਕਿਸੇ ਵੀ ਵਿਸ਼ੇ ਨੂੰ ਲੈ ਕੇ ਰੁਬਰੂ ਹੋ ਰਿਹਾ ਹੋਏਗਾ ਤਾਂ ਦੋ ਮਿੰਟ ਲੱਗਣਗੇ ਡਾਇਰੀ ਨੂੰ ਨਜ਼ਰ ਮਾਰ ਲਈ , ਤੁਸੀਂ ਇੱਕ ਵੱਡੇ ਵਿਸ਼ਵਾਸ ਦੇ ਨਾਲ facts and figures ਦੇ ਨਾਲ ਚੀਜ਼ਾਂ ਨੂੰ ਪ੍ਰਸਤੂਤ ਕਰ ਸਕਦੇ ਹੋ।
    
    ਮੈਂ ਤੁਹਾਨੂੰ ਬੇਨਤੀ ਕਰੂੰਗਾ ਕਿ ਤੁਹਾਨੂੰ ਆਪਣੇ ਆਪ ਨੂੰ ਪ੍ਰਭਾਵਸ਼ਾਲੀ ਵੀ ਬਣਾਉਣਾ ਪਏਗਾ ਅਤੇ ਜੇਕਰ ਤੁਸੀਂ ਆਪਣੇ ਆਪ ਨੂੰ ਪ੍ਰਭਾਵਸ਼ਾਲੀ ਬਣੇ ਰਹਿਣ ਲਈ ਜੋ ਕੋਸ਼ਿਸ਼ ਕਰਨੀ ਚਾਹੀਦੀ ਹੈ। ਜੇਕਰ ਤੁਸੀਂ ਨਹੀਂ ਕਰੋਗੇ ਤਾਂ ਸਿਰਫ ਵਿਵਸਥਾ ਬਦਲਣ ਨਾਲ ਹੀ ਨਤੀਜੇ ਨਹੀਂ ਆਉਂਦੇ ਹਨ। ਢਾਂਚੇ ਵਿੱਚ ਇੱਧਰ ਉਧਰ ਤਬਦੀਲੀ ਹੁੰਦੀ ਰਹੇਗੀ , ਸਮੇਂ ਸਮੇਂ ' ਤੇ ਹੁੰਦਾ ਵੀ ਰਹਿੰਦਾ ਹੈ। ਜ਼ਰੂਰਤ ਹੈ ਉਸ ਨੂੰ ਮਜ਼ਬੂਤ ਕਿਵੇਂ ਬਣਾਈਏ , ਅਸੀਂ ਆਪਣੀ ਤਾਕਤ ਨੂੰ ਕਿਸ ਪ੍ਰਕਾਰ ਲਾਈਏ।
    
    ਅਸੀਂ ਕੋਸ਼ਿਸ਼ ਕਰੀਏ ਕਿ ਘੱਟ ਤੋਂ ਘੱਟ ਸਮੇਂ ਵਿੱਚ ਅਸੀਂ ਆਪਣੀ ਗੱਲ ਨੂੰ ਕਿਸ ਪ੍ਰਕਾਰ ਕਹੀਏ , ਸਟੀਕ ਤਰੀਕੇ ਨਾਲ ਕਿਸ ਪ੍ਰਕਾਰ ਰੱਖੀਏ ਅਤੇ ਜੇਕਰ ਇਸ ਗੱਲ ਵਿੱਚ ਤੁਹਾਡੀ ਤਾਕਤ ਆਈ ਤਾਂ ਤੁਸੀਂ ਦੇਖਣਾ ਲੋਕ ਤੁਹਾਡੀ ਗੱਲ ਨਾਲ ਸਹਿਮਤ ਹੁੰਦੇ ਜਾਣਗੇ , ਜੁੜਦੇ ਚਲੇ ਜਾਣਗੇ। ਤੁਹਾਡੀ leadership establishment ਕਰਨ ਲਈ ਤੁਹਾਡੇ ਕੋਲ ਵਧੀਆ ਵਿਅਕਤੀਤਵ ਦੀ ਜ਼ਰੂਰਤ ਨਹੀਂ ਹੈ , ਤੁਹਾਡੇ ਕੋਲ ਵਿਸ਼ਿਆਂ ਦੀ ਜਾਣਕਾਰੀ ਹੋਣੀ ਜ਼ਰੂਰੀ ਹੈ। ਤੁਸੀਂ ਸਦਨ ਵਿੱਚ ਬੋਲਦੇ ਹੋ। ਸਭ ਲੋਕਾਂ ਨੂੰ ਸਾਰੇ ਵਿਸ਼ਿਆਂ ਦੀ ਜਾਣਕਾਰੀ ਹੋਣੀ ਜ਼ਰੂਰੀ ਹੈ। ਕੀ ਕੋਈ ਪ੍ਰਧਾਨ ਮੰਤਰੀ ਬਣ ਗਿਆ ਤਾਂ ਸਾਰੇ ਵਿਸ਼ਿਆਂ ਦਾ ਉਸ ਨੂੰ ਗਿਆਨ ਹੁੰਦਾ ਹੈ , ਕੋਈ ਜ਼ਰੂਰੀ ਨਹੀਂ ਹੈ ਪਰੰਤੂ ਜਿਸ ਵਿੱਚ ਤੁਹਾਡੀ ਦਿਲਚਸਪੀ ਹੈ , ਅਜਿਹੇ ਇੱਕ ਜਾਂ ਦੋ ਵਿਸ਼ਿਆਂ ' ਤੇ ਤੁਹਾਡੀ ਮਾਸਟਰੀ ਹੋਣੀ ਚਾਹੀਦੀ ਹੈ। ਹਰ ਗੱਲ ਉਸ ਨਾਲ ਸਬੰਧਤ ਜੋ ਚੀਜ਼ ਮਿਲੇ , ਉਸ ਨੂੰ ਇਕੱਠਾ ਕਰਦੇ ਜਾਣਾ ਚਾਹੀਦਾ ਹੈ। ਤੁਹਾਨੂੰ ਲੱਗਦਾ ਹੈ ਕਿ ਪਾਣੀ ' ਤੇ ਮੇਰੀ ਮਾਸਟਰੀ , ਮੇਰੇ ਖੇਤਰ ਵਿੱਚ ਪਾਣੀ ਦੀ ਸਮੱਸਿਆ ਹੈ ਤਾਂ ਮੈਂ ਪਾਣੀ ' ਤੇ ਮਾਸਟਰੀ ਕਰਾਂ। ਤੁਹਾਨੂੰ ਲੱਗਦਾ ਹੈ ਕਿ ਨਹੀਂ ਨਹੀਂ ਮੈਂ ਤਕਨੀਕ ' ਤੇ ਮਾਸਟਰੀ ਕਰਾਂ , ਤਕਨੀਕ ' ਤੇ ਕਰਾਂ। ਤੁਹਾਨੂੰ ਲੱਗਦਾ ਹੈ ਨਹੀਂ ਨਹੀਂ ਮੈਂ ਸਿੱਖਿਆ ਵਿਸ਼ੇ ' ਤੇ।
    
    ਇੱਕ ਵਿਸ਼ਾ ਫੜੋ , ਜਿਸ ਵਿਸ਼ੇ ' ਤੇ ਤੁਸੀਂ ਸਭ ਤੋਂ ਜ਼ਿਆਦਾ grip ਲੈ ਸਕਦੇ ਹੋ , ਸਰਲਤਾ ਨਾਲ ਲੈ ਸਕਦੇ ਹੋ , ਜਾਣਕਾਰੀਆਂ ਜੋੜ ਸਕਦੇ ਹੋ। ਤੁਸੀਂ ਦੇਖਣਾ ਸਦਨ ਵਿੱਚ routine ਵਿੱਚ ਸ਼ਾਇਦ ਤੁਹਾਨੂੰ ਤੁਹਾਡੀ ਪਾਰਟੀ ਦੇ ਲੋਕ ਬੋਲਣ ਦਾ ਮੌਕਾ ਨਾ ਦਿੰਦੇ ਹੋਣ ਪਰੰਤੂ ਜਦੋਂ ਤੁਹਾਡੇ ਇੱਕ ਵਿਸ਼ੇ ' ਤੇ ਮਾਸਟਰੀ ਹੋਏਗੀ ਤਾਂ ਉਹ ਖੋਜਦੇ ਹੋਏ ਆਉਣਗੇ , ਨਹੀਂ ਨਹੀਂ ਭਾਈ ਮੰਗਲ ਨੂੰ Parliament-1ssembly ਵਿੱਚ ਜ਼ਰੂਰ ਆਉਣਾ ਇਹ ਵਿਸ਼ਾ ਹੈ , ਤੁਹਾਨੂੰ ਤਾਂ ਬੋਲਣਾ ਹੀ ਪਏਗਾ , ਤੁਸੀਂ ਬੋਲੋਗੇ ਤਾਂ ਦਮ ਆਏਗਾ ਕਿਉਂਕਿ ਤੁਹਾਡੇ ਕੋਲ ਭੰਡਾਰ ਭਰਿਆ ਹੋਇਆ ਹੈ। ਤੁਹਾਨੂੰ ਕਿਸੇ ਦੀ ਕਿਰਪਾ ਦੀ ਜ਼ਰੂਰਤ ਨਹੀਂ ਪਏਗੀ ਅਤੇ ਇਸ ਲਈ ਅਸੀਂ ਖੁਦ ਆਪਣੇ ਆਪ ਨੂੰ ਕਿੰਨਾ ਮਾਹਿਰ ਕਰਨਾ ਹੈ , ਆਪਣੇ ਆਪ ਉਸ ਲਈ ਕੋਸ਼ਿਸ਼ ਕਰੋ ਅਤੇ ਜੇ ਇਹ ਕੋਸ਼ਿਸ਼ ਕਰੋ ਤਾਂ ਸਾਨੂੰ ਉੱਤਮ ਨਤੀਜਾ ਵੀ ਮਿਲਦਾ ਹੈ। ਮੈਂ ਬਹੁਤ ਸਮਾਂ ਲਿਆ ਹੈ , ਤੁਸੀਂ ਲੋਕਾਂ ਨੂੰ ਭੋਜਨ ਵੀ ਕਰਨਾ ਹੈ ਅਤੇ ਤੁਸੀਂ ਲੋਕ ਫੋਟੋ ਲਈ ਵੀ ਤਿਆਰ ਹੋ ਕੇ ਆਏ ਹੋ ਤਾਂ ਮੈਂ ਫਿਰ ਇੱਕ ਬਾਰ ਸੁਮਿੱਤਰਾ ਜੀ ਨੂੰ ਬਹੁਤ ਬਹੁਤ ਸ਼ੁਭਕਾਮਨਾਵਾਂ ਦਿੰਦਾ ਹਾਂ ਅਤੇ ਤੁਹਾਨੂੰ ਸਾਰਿਆਂ ਨੂੰ ਵੀ , ਇੱਕ ਹੋਰ ਗੱਲ ਮੇਰੇ ਮਨ ਵਿੱਚ ਆਉਂਦੀ ਹੈ ਇਹ ਜੋ ਸੰਸਦ ਦੀਆਂ ਕਮੇਟੀਆਂ ਜਾਂਦੀਆਂ ਹਨ , ਅਸੈਂਬਲੀ ਦੀਆਂ ਕਮੇਟੀਆਂ ਜਾਂਦੀਆਂ ਹਨ , ਰਾਜਾਂ ਵਿੱਚ ਜਾਂਦੀਆਂ ਹਨ। ਕੀ ਤੁਸੀਂ ਵੀ ਜਾਂਦੇ ਹੋ ਉਸ ਵਿੱਚ , ਕੀ ਤੁਸੀਂ ਕੋਸ਼ਿਸ਼ ਕਰ ਸਕਦੇ ਹੋ , ਜਿਹੜਾ ਪੂਰਾ ਪ੍ਰੋਗਰਾਮ ਬਣੇਗਾ , ਉਹ ਬਣੇਗਾ ਪਰੰਤੂ ਤੁਸੀਂ ਜਿੱਥੇ ਜਾਓਗੇ ਉਥੇ। ਉਥੋਂ ਦੀਆਂ ਔਰਤ ਜਨ ਪ੍ਰਤੀਨਿਧੀਆਂ ਦੇ ਨਾਲ ਅੱਧਾ ਘੰਟਾ , ਇੱਕ ਘੰਟਾ ਜ਼ਰੂਰ ਜਾਣ ਪਛਾਣ ਕਰੋਗੇ , ਮਿਲੋਗੇ , ਕੀ ਇਹ ਕਰ ਸਕਦੇ ਹੋ , ਤੁਸੀਂ ਦੇਖਣਾ ਤੁਹਾਨੂੰ ਕਿੰਨੀਆਂ ਜਾਣਕਾਰੀਆਂ ਮਿਲਣਗੀਆਂ।
    
    ਦੂਜਾ ਮੈਂ ਵਿਸ਼ੇਸ਼ ਰੂਪ ਵਿੱਚ MPs ਨੂੰ ਪ੍ਰਾਰਥਨਾ ਕਰਦਾ ਹਾਂ। ਇਥੇ ਕਈ ਰਾਜਾਂ ਦੇ ਵਿਧਾਇਕਾਂ ਦੇ ਨਾਲ ਤੁਹਾਡੀ ਜਾਣ ਪਛਾਣ ਹੋਈ ਹੈ। ਸਦਨ ਦੇ ਅੰਦਰ ਦੇਸ਼ ਦੇ ਕਿਸੇ ਵੀ ਕੋਨੇ ਦੀ ਚਰਚਾ ਆ ਜਾਂਦੀ ਹੈ। ਕੀ ਤੁਸੀਂ ਟੈਲੀਫੋਨ ' ਤੇ ਆਪਣੀ ਜਿੱਥੇ ਜਾਣ ਪਛਾਣ ਹੋਈ ਹੈ , ਉਸ ਰਾਜ ਦੇ ਕਿਸੀ ਐੱਮ ਐਲ ਏ ਨਾਲ ਉਸ ਨੂੰ ਫੋਨ ਕਰਕੇ ਪੁੱਛਿਆ ਹੈ ਕਿ ਭਾਈ ਸਦਨ ਵਿੱਚ ਇਹ ਵਿਸ਼ਾ ਉਠਣ ਦੀ ਸੰਭਾਵਨਾ ਹੈ , ਤੁਹਾਡੇ ਰਾਜ ਦਾ ਹੋਇਆ ਹੈ , ਦੱਸੋ ਨਾ ਕੀ ਹੈ , ਉਹ ਕਹੇਗੀ ਨਹੀਂ ਮੈਂ ਇੱਕ ਘੰਟੇ ਵਿੱਚ ਲੱਭ ਕੇ ਦੱਸਦੀ ਹਾਂ। ਦੇਖੋ ਦੋਨੋਂ ਤਰਫ ਫਾਇਦਾ ਹੋ ਜਾਏਗਾ। ਉਹ ਵੀ ਉਸ ਘਟਨਾ concentration ' ਤੇ ਕਰੇਗੀ , ਉਹ ਵੀ ਸਟੱਡੀ ਕਰੇਗੀ , ਤੁਹਾਨੂੰ ਘੰਟੇ ਭਰ ਵਿੱਚ ਰਿਪੋਰਟ ਕਰੇਗੀ ਅਤੇ ਤੁਹਾਨੂੰ ਵੀ ਅਖਬਾਰਾਂ ਰਾਹੀਂ ਨਹੀਂ first-hand information ਮਿਲੇਗੀ ਕਿ ਭਾਈ ਕੇਰਲ ਵਿੱਚ ਤਿਰੂਵਨੰਤਪੂਰਮ ਵਿੱਚ ਇਹ ਘਟਨਾ ਹੋਈ ਹੈ ਅਤੇ ਉਥੋਂ ਦੀ ਐੱਮ ਐਲ ਏ ਮੈਨੂੰ ਇਹ ਕਹਿ ਰਹੀ ਹੈ ਤਾਂ ਮੈਂ ਹਾਊਸ ਦੇ ਅੰਦਰ ਮੈਂ ਇਸ ਗੱਲ ਦੇ ਅੰਦਰ ਵਿੱਚ ਇਹ ਸਹੀ ਗੱਲ ਦੱਸਾਂਗੀ।
    
    ਤੁਸੀਂ ਦੇਖਣਾ ਜਾਣਕਾਰੀਆਂ ਦੇ ਸਰੋਤ ਇਹ ਬਹੁਤ ਲਾਜ਼ਮੀ ਹਨ। ਇਸ ਵਿੱਚੋਂ ਅਤੇ ਕੁਝ ਅਸੀਂ ਨਾਲ ਲੈ ਜਾਈਏ ਜਾਂ ਨਾ ਲੈ ਜਾ ਪਾਏ ਪਰੰਤੂ ਜੋ ਇਸ ਦਾਇਰੇ ਨਾਲ ਤੁਹਾਡੀ ਜਾਣ ਪਛਾਣ ਹੋਈ ਹੈ , ਦਲ ਕੋਈ ਵੀ ਹੋਏਗਾ , ਤੁਸੀਂ contact ਬਣਾਓ ਤੁਹਾਡੀਆਂ ਜਾਣਕਾਰੀਆਂ ਦੇ ਸਰੋਤ ਵੱਧ ਦੇ ਜਾਣਗੇ ਤਾਂ ਅਸੀਂ ਕਿਧਰੇ ਵੀ ਜਾਈਏ ਦੌਰੇ ' ਤੇ , ਕਮੇਟੀਆਂ ਵਿੱਚ ਬੇਨਤੀ ਕਰੋ ਕਿ ਅਸੀਂ ਉਥੋਂ ਦੇ ਜਨ ਪ੍ਰਤੀਨਿਧੀਆਂ ਨਾਲ ਸਮੂਹਿਕ ਰੂਪ ਵਿੱਚ ਅੱਧਾ ਘੰਟਾ , ਇੱਕ ਘੰਟਾ ਜ਼ਰੂਰ ਮਿਲਣਾ ਹੈ। ਸਰਕਾਰ ਪ੍ਰੋਗਰਾਮ ਬਣਾਏ ਜਾਂ ਨਾ ਬਣਾਏ , ਅਸੀਂ ਇਹ ਕੋਸ਼ਿਸ਼ ਕਰੀਏ। ਹੌਲੀ ਹੌਲੀ ਇਹ ਆਪਣੇ ਆਪ ਵਿੱਚ ਇੱਕ ਸ਼ਕਤੀ ਸੰਚਾਰ ਬਣ ਜਾਏਗਾ। ਜੋ ਸ਼ਕਤੀ ਸੰਚਾਰ ਰਾਸ਼ਟਰ ਦਾ ਸਸ਼ਕਤੀਕਰਨ ਕਰਨ ਦੀ ਪ੍ਰਕਿਰਿਆ ਵਿੱਚ ਇੱਕ ਬਹੁਤ ਵੱਡੀ ਅਹਿਮ ਭੂਮਿਕਾ ਅਦਾ ਕਰੇਗਾ ਅਤੇ ਉਹ ਦਿਨ ਦੂਰ ਨਹੀਂ ਹੋਏਗਾ ਕਿ ਜਦੋਂ women empowerment ਤਾਂ ਹੁੰਦਾ ਹੀ ਹੁੰਦਾ ਜਾਏਗਾ ਪਰੰਤੂ ਦੇਸ਼ ਵਿੱਚ women development ਤੋਂ ਅੱਗੇ ਵੱਧ ਕੇ women led development ਦੀ ਦਿਸ਼ਾ ਵਿੱਚ ਅੱਗੇ ਵੱਧੇਗਾ। ਇਸ ਹੀ ਇੱਕ ਪੂਰੀ ਸ਼ਰਧਾ ਦੇ ਨਾਲ ਬਹੁਤ ਬਹੁਤ ਸ਼ੁਭਕਾਮਨਾਵਾਂ , ਬਹੁਤ ਬਹੁਤ ਧੰਨਵਾਦ।
    
    ***

    

    
    (Release ID: 1482356) Visitor Counter : 2