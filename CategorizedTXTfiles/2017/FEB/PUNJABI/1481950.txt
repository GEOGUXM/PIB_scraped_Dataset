      ਵਿੱਤ ਮੰਤਰਾਲਾ

      ਬਜਟ 2017-18 ਦੀਆਂ ਮੁੱਖ ਵਿਸ਼ੇਸ਼ਤਾਵਾਂ
      Posted On: 01 FEB 2017 12:51PM by PIB Chandigarh


    Key Features of Budget 2017-2018


    ਬਜਟ 2017-18 ਦੀਆਂ ਮੁੱਖ ਵਿਸ਼ੇਸ਼ਤਾਵਾਂ

    ਨੋਟਬੰਦੀ


    • ਟੈਕਸ ਚੋਰੀ ਅਤੇ ਸਮਾਨਾਂਤਰ ਆਰਥਿਕਤਾ ਨੂੰ ਰੋਕਣ ਲਈ ਸਾਹਸੀ ਅਤੇ ਫੈਸਲਾਕੁੰਨ ਮਾਪਦੰਡ


    • ਸਰਕਾਰ ਦਾ ਭ੍ਰਿਸ਼ਟਾਚਾਰ , ਕਾਲਾ ਧਨ , ਨਕਲੀ ਕਰੰਸੀ ਅਤੇ ਦਹਿਸ਼ਤਗਰਦਾਂ ਨੂੰ ਵਿੱਤੀ ਸਹਾਇਤਾ ਖਤਮ ਕਰਨ ਦਾ ਸੰਕਲਪ


    • ਆਰਥਿਕ ਗਤੀਵਿਧੀਆਂ ਵਿੱਚ ਗਿਰਾਵਟ , ਜੇਕਰ ਕੋਈ , ਅਸਥਾਈ ਹੋਣ ।


    • ਲੰਬੇ ਸਮੇਂ ਦੇ ਲਾਭ ਪੈਦਾ ਕਰਨਾ ਜਿਨ੍ਹਾਂ ਵਿੱਚ ਭ੍ਰਿਸ਼ਟਾਚਾਰ ਘਟਾਉਣਾ , ਜ਼ਿਆਦਾ ਡਿਜੀਟਲੀਕਰਨ , ਵਿੱਤੀ ਬੱਚਤਾਂ ਦੇ ਵਹਾਅ ਨੂੰ ਤੇਜ ਕਰਨਾ ਅਤੇ ਆਰਥਿਕਤਾ ਨੂੰ ਜ਼ਿਆਦਾ ਕਾਨੂੰਨੀ ਰੂਪ ਦੇਣਾ ।


    • ਨੋਟਬੰਦੀ ਲਈ ਕਦਮ ਚੁੱਕੇ ਅਤੇ ਇਹ ਜਲਦੀ ਹੀ ਆਰਾਮਦਾਇਕ ਪੱਧਰ ' ਤੇ ਪਹੁੰਚ ਜਾਣਗੇ ।


    • ਬੈਕਿੰਗ ਪ੍ਰਣਾਲੀ ਵਿੱਚ ਤਰਲਤਾ ਲਿਆ ਕੇ ਉਧਾਰ ਲਾਗਤ ਘਟਾਉਣੀ ਅਤੇ ਉਧਾਰ ਦੀ ਪਹੁੰਚ ਵਧਾਉਣੀ ।


    • ਪ੍ਰਧਾਨ ਮੰਤਰੀ ਦਾ ਸਾਡੀ ਅਰਥ ਵਿਵਸਥਾ ਦੀਆਂ ਮੁੱਖ ਚਿੰਤਾਵਾਂ ਦੇ ਹੱਲ ਅਧੀਨ 31 ਦਸੰਬਰ , 2016 ਦਾ ਐਲਾਨ ਗਰੀਬਾਂ ਲਈ ਘਰ , ਕਿਸਾਨਾਂ ਨੂੰ ਰਾਹਤ , ਐੱਮਐੱਸਐੱਮਈਜ਼ (MSMEs) ਨੂੰ ਉਧਾਰ ਸਹਾਇਤਾ , ਡਿਜੀਟਲ ਲੈਣ ਦੇਣ ਨੂੰ ਵਧਾਉਣ , ਗਰਭਵਤੀ ਔਰਤਾਂ ਅਤੇ ਬਜ਼ੁਰਗਾਂ ਦੀ ਸਹਾਇਤਾ ਅਤੇ ਮੁਦਰਾ ਯੋਜਨਾ ਤਹਿਤ ਦਲਿਤਾਂ , ਕਬੀਲਿਆਂ , ਪੱਛੜੀਆਂ ਸ਼੍ਰੇਣੀਆਂ ਅਤੇ ਔਰਤਾਂ ਦੀ ਸਹਾਇਤਾ ।


    ਖਾਕਾ ਅਤੇ ਤਰਜੀਹਾਂ


    • 2017-18 ਦਾ ਏਜੰਡਾ ਹੈ ; '' ਤਬਦੀਲੀ , ਉਤਸ਼ਾਹਿਤ ਅਤੇ ਸਾਫ ਭਾਰਤ ''(Transform, Energise and Clean India”)- ਟੈਕ ਇੰਡੀਆ ।


    • ਟੈਕ ਇੰਡੀਆ ਕਰਨਾ ਚਾਹੁੰਦਾ ਹੈ


    • ਪ੍ਰਸ਼ਾਸਨ ਦੀ ਗੁਣਵੱਤਾ ਅਤੇ ਸਾਡੇ ਲੋਕਾਂ ਦੀ ਜੀਵਨ ਗੁਣਵੱਤਾ ਵਿੱਚ ਤਬਦੀਲੀ ,


    • ਸਮਾਜ ਦੇ ਵੱਖ ਵੱਖ ਵਰਗਾਂ ਨੂੰ ਉਤਸ਼ਾਹਿਤ ਕਰਨਾ ਵਿਸ਼ੇਸ਼ ਤੌਰ ' ਤੇ ਨੌਜਵਾਨ ਅਤੇ ਕਮਜ਼ੋਰ ਵਰਗਾਂ ਅਤੇ ਉਨ੍ਹਾਂ ਨੂੰ ਆਪਣੀ ਅਸਲੀ ਸਮਰੱਥਾ ਮੁਤਾਬਕ ਹਾਸਲ ਕਰਨ ਦੇ ਯੋਗ ਬਣਾਉਣਾ , ਅਤੇ


    • ਦੇਸ਼ ਨੂੰ ਭ੍ਰਿਸ਼ਟਾਚਾਰ , ਕਾਲਾ ਧਨ ਅਤੇ ਗੈਰ ਪਾਰਦਰਸ਼ੀ ਰਾਜਨੀਤਕ ਫੰਡਿਗ ਵਰਗੀਆਂ ਬੁਰਾਈਆਂ ਤੋਂ ਸਾਫ ਕਰਨਾ ।


    • ਦਸ ਵੱਖ ਵੱਖ ਵਿਸ਼ਿਆਂ ' ਤੇ ਵਿਆਪਕ ਏਜੰਡੇ ਨੂੰ ਵਧਾਉਣ ਲਈ :


    - ਕਿਸਾਨ : ਪੰਜ ਸਾਲਾਂ ਵਿੱਚ ਆਮਦਨ ਦੁੱਗਣੀ ਕਰਨ ਦੀ ਵਚਨਬੱਧਤਾ ,


    - ਪੇਂਡੂ ਜਨਸੰਖਿਆ : ਰੁਜ਼ਗਾਰ ਅਤੇ ਮੁੱਢਲਾ ਬੁਨਿਆਦੀ ਢਾਂਚਾ ਮੁਹੱਈਆ ਕਰਾਉਣਾ ,


    - ਨੌਜਵਾਨ : ਉਨ੍ਹਾਂ ਨੂੰ ਸਿੱਖਿਆ , ਹੁਨਰ ਅਤੇ ਨੌਕਰੀਆਂ ਜ਼ਰੀਏ ਉਤਸ਼ਾਹਿਤ ਕਰਨਾ ,


    - ਗਰੀਬ ਅਤੇ ਹਾਸ਼ੀਏ ਤੋਂ ਹੇਠਾਂ ਵਾਲੇ : ਸਮਾਜਿਕ ਸੁਰੱਖਿਆ ਪ੍ਰਣਾਲੀ , ਸਿਹਤ ਸੰਭਾਲ ਅਤੇ ਸਸਤੇ ਘਰਾਂ ਦਾ ਮਜ਼ਬੂਤੀਕਰਨ ,


    - ਬੁਨਿਆਦੀ ਢਾਂਚਾ : ਕੁਸ਼ਲਤਾ , ਉਤਪਾਦਕਤਾ ਅਤੇ ਗੁਣਵੱਤਾ ਭਰਭੂਰ ਜੀਵਨ ਲਈ ,


    - ਵਿੱਤੀ ਖੇਤਰ : ਮਜ਼ਬੂਤ ਸੰਸਥਾਵਾਂ ਰਾਹੀਂ ਵਿਕਾਸ ਅਤੇ ਸਥਿਰਤਾ ,


    - ਡਿਜੀਟਲ ਅਰਥਿਕਤਾ : ਤੇਜ , ਜਵਾਬਦੇਹੀ ਅਤੇ ਪਾਰਦਰਸ਼ਤਾ ਲਈ ,


    - ਜਨਤਕ ਸੇਵਾਵਾਂ : ਜਨਤਕ ਭਾਈਵਾਲੀ ਰਾਹੀਂ ਪ੍ਰਭਾਵਸ਼ਾਲੀ ਪ੍ਰਸ਼ਾਸਨ ਅਤੇ ਕੁਸ਼ਲ ਸੇਵਾਵਾਂ ਪ੍ਰਦਾਨ ਕਰਨੀਆਂ ,


    - ਵਿਵੇਕਪੂਰਨ ਮਾਲੀ ਪ੍ਰਬੰਧਨ : ਸਰੋਤਾਂ ਦੀ ਉਚਿੱਤ ਵਰਤੋਂ ਨੂੰ ਯਕੀਨੀ ਬਣਾਉਣਾ ਅਤੇ ਵਿੱਤੀ ਸਥਿਰਤਾ ਨੂੰ ਸੰਭਾਲਣਾ


    - ਕਰ ਪ੍ਰਸ਼ਾਸਨ : ਇਮਾਨਦਾਰਾਂ ਦਾ ਸਨਮਾਨ ਕਰਨਾ ।


    ਕਿਸਾਨ


    • 2017-18 ਵਿੱਚ ਖੇਤੀਬਾੜੀ ਕਰਜ਼ੇ ਦਾ ਟੀਚਾ ਰਿਕਾਰਡ 10 ਲੱਖ ਕਰੋੜ ਨਿਰਧਾਰਤ ਕੀਤਾ ਗਿਆ ਹੈ ।


    • ਕਿਸਾਨਾਂ ਨੂੰ 31 ਦਸੰਬਰ , 2016 ਦੇ ਐਲਾਨ ਮੁਤਾਬਕ 60 ਦਿਨ ਦੇ ਵਿਆਜ ਤੋਂ ਛੋਟ ਦਾ ਲਾਭ ਮਿਲੇਗਾ ।


    • ਛੋਟੇ ਕਿਸਾਨਾਂ ਨੂੰ ਉਧਾਰ ਦਾ ਵਹਾਅ ਯਕੀਨੀ ਬਣਾਉਣ ਲਈ ਸਰਕਾਰ ਜ਼ਿਲ੍ਹਾਂ ਕੇਂਦਰੀ ਕੋਆਪਰੇਟਿਵ ਬੈਂਕਾਂ ਦੀ ਕੋਰ ਬੈਕਿੰਗ ਪ੍ਰਣਾਲੀ ਨਾਲ ਨਬਾਰਡ (NABARD) ਦੇ ਕੰਪਿਊਟਰੀਕਰਨ ਅਤੇ ਚਾਲੂ 63000 ਮੁੱਢਲੀਆਂ ਖੇਤੀਬਾੜੀ ਉਧਾਰ ਸੁਸਾਇਟੀਆਂ ਦੀ ਸਹਾਇਤਾ ਕਰੇਗੀ । ਇਸ ਨੂੰ ਅਨੁਮਾਨਤ 1900 ਕਰੋੜ ਰੁਪਏ ਦੀ ਲਾਗਤ ਨਾਲ ਤਿੰਨ ਸਾਲਾਂ ਵਿੱਚ ਕੀਤਾ ਜਾਏਗਾ ।


    • ਫਸਲ ਬੀਮਾ ਯੋਜਨਾ ਅਧੀਨ ਸਾਲ 2016-17 ਵਿੱਚ 30 ਫੀਸਦੀ ਫਸਲ ਖੇਤਰ ਦੀ ਕਵਰੇਜ ਨੂੰ ਵਧਾ ਕੇ ਸਾਲ 2017-18 ਵਿੱਚ 40 ਫੀਸਦੀ ਅਤੇ 2018-19 ਵਿੱਚ 50 ਫੀਸਦੀ ਵਧਾਈ ਜਾਏਗੀ , ਜਿਸ ਲਈ ਬਜਟ ਵਿੱਚ 9000 ਕਰੋੜ ਰੁਪਏ ਦਾ ਪ੍ਰਬੰਧ ਕੀਤਾ ਗਿਆ ਹੈ ।


    • ਮਿੱਟੀ ਦੀ ਜਾਂਚ ਲਈ ਕ੍ਰਿਸ਼ੀ ਵਿਗਿਆਨ ਕੇਂਦਰਾਂ ( ਕੇਵੀਕੇਜ਼ ) ਵਿੱਚ ਨਵੀਆਂ ਮਿੰਨੀ ਪ੍ਰਯੋਗਸ਼ਾਲਾਵਾਂ ਅਤੇ ਦੇਸ਼ ਵਿੱਚ ਸਾਰੇ 648 ਕੇਵੀਜ਼ ਵਿੱਚ 100 ਫੀਸਦੀ ਕਵਰੇਜ਼ ਯਕੀਨੀ ਬਣਾਉਣੀ ।


    • ਪ੍ਰਧਾਨ ਮੰਤਰੀ ਦੇ ਐਲਾਨ ਮੁਤਾਬਕ ਲੰਬੇ ਸਮੇਂ ਦਾ ਸਿੰਚਾਈ ਫੰਡ ਪਹਿਲਾਂ ਹੀ ਨਬਾਰਡ ਵਿੱਚ ਬਣਾਇਆ ਜਾ ਚੁੱਕਾ ਹੈ ਇਸ ਨੂੰ ਦੁਗਣਾ ਕਰਕੇ 40,000 ਕਰੋੜ ਰੁਪਏ ਦਾ ਬਣਾਇਆ ਜਾਏਗਾ ।


    • 5,000 ਕਰੋੜ ਰੁਪਏ ਦੀ ਸ਼ੁਰੂਆਤ ਲਾਗਤ ਨਾਲ ' ਪ੍ਰਤੀ ਬੂੰਦ ਜ਼ਿਆਦਾ ਫਸਲ ' ਨੂੰ ਪ੍ਰਾਪਤ ਕਰਨ ਲਈ ਨਬਾਰਡ ਵਿੱਚ ਮਾਈਕਰੋ ਸਿੰਚਾਈ ਫੰਡ ਸਮਰਪਿਤ ਕੀਤਾ ਗਿਆ ਹੈ ।


    • ਈ - ਰਾਸ਼ਟਰੀ ਖੇਤੀਬਾੜੀ ਬਾਜ਼ਾਰ ( ਈ - ਨਾਮ ) ਨੂੰ 250 ਬਾਜ਼ਾਰਾਂ ਤੋਂ 565 ਏਪੀਐੱਮਸੀਜ (APMCs


    ) ਤੱਕ ਵਧਾਇਆ ਜਾਏਗਾ । ਹਰ ਈ - ਨਾਮ ਨੂੰ 75 ਲੱਖ ਰੁਪਏ ਤੱਕ ਸਹਾਇਤਾ ਮੁਹੱਈਆ ਕਰਾਈ ਜਾਏਗੀ ।


    • ਠੇਕੇ ਤੇ ਕੀਤੀ ਜਾਣ ਵਾਲੀ ਫਾਰਮਿੰਗ ਲਈ ਆਦਰਸ਼ ਕਾਨੂੰਨ ਬਣਾਇਆ ਜਾਏਗਾ ਅਤੇ ਅਪਣਾਉਣ ਲਈ ਰਾਜਾਂ ਵਿੱਚ ਕਿਹਾ ਜਾਏਗਾ ।


    • ਨਬਾਰਡ ਵਿੱਚ 2000 ਕਰੋੜ ਰੁਪਏ ਦੀ ਲਾਗਤ ਨਾਲ ਡੇਅਰੀ ਪ੍ਰੋਸੈਸਿੰਗ ਅਤੇ ਬੁਨਿਆਦੀ ਢਾਂਚਾ ਵਿਕਾਸ ਫੰਡ ਬਣਾਇਆ ਜਾਏਗਾ ਅਤੇ ਤਿੰਨ ਸਾਲ ਵਿੱਚ ਇਸ ਨੂੰ ਵਧਾ ਕੇ 8000 ਕਰੋੜ ਰੁਪਏ ਕਰ ਦਿੱਤਾ ਜਾਏਗਾ ।


    ਪੇਂਡੂ ਅਬਾਦੀ


    • ਪਿੰਡਾਂ ਦੇ ਗਰੀਬਾਂ ਲਈ ਕੇਂਦਰੀ ਬਜਟ , ਰਾਜ ਬਜਟ , ਸਵੈ ਸਹਾਇਤਾ ਸਮੂਹਾਂ ਲਈ ਬੈਂਕ ਲਿੰਕੇਜ ਆਦਿ ਲਈ ਪ੍ਰਤੀ ਸਾਲ ਪੇਂਡੂ ਖੇਤਰਾਂ ਵਿੱਚ 3 ਲੱਖ ਕਰੋੜ ਰੁਪਏ ਖਰਚੇ ਜਾਣਗੇ ।


    • 2019 ਵਿੱਚ ਮਹਾਤਮਾ ਗਾਂਧੀ ਦੀ 150 ਵੀਂ ਜੈਯੰਤੀ ਤੱਕ ਇੱਕ ਕਰੋੜ ਘਰਾਂ ਨੂੰ ਗਰੀਬੀ ਤੋਂ ਬਾਹਰ ਲਿਆਉਣ ਅਤੇ 50,000 ਗ੍ਰਾਮ ਪੰਚਾਇਤਾਂ ਨੂੰ ਗਰੀਬੀ ਮੁਕਤ ਕਰਨ ਦਾ ਟੀਚਾ ।


    • ਮਨਰੇਗਾ ਤਹਿਤ 10 ਲੱਖ ਖੇਤ ਤਲਾਬਾਂ ਨੂੰ ਮਾਰਚ 2017 ਤੱਕ ਮੁਕੰਮਲ ਕੀਤਾ ਜਾਏਗਾ । ਜਦਕਿ ਟੀਚਾ 5 ਲੱਖ ਖੇਤ ਤਲਾਬਾਂ ਦਾ ਮਿਥਿਆ ਸੀ ਸਾਲ 2017-18 ਦੌਰਾਨ 5 ਲੱਖ ਹੋਰ ਖੇਤ ਤਲਾਬਾਂ ਨੂੰ ਲਿਆ ਜਾਏਗਾ ।


    • ਮਗਨਰੇਗਾ ਵਿੱਚ ਔਰਤਾਂ ਦੀ ਸ਼ਮੂਲੀਅਤ ਘੱਟ ਤੋਂ ਘੱਟ 48 ਫੀਸਦੀ ਤੋਂ ਵਧਕੇ 55 ਫੀਸਦੀ ਵਧ ਹੋ ਗਈ ਹੈ ।


    • ਸਾਲ 2017-18 ਵਿੱਚ ਮਗਨਰੇਗਾ ਦੀ ਵੰਡ ਹੁਣ ਤੱਕ ਦੀ ਸਭ ਤੋਂ ਜ਼ਿਆਦਾ 48,000 ਕਰੋੜ ਹੋਏਗੀ ।


    • ਪੀਐੱਮਜੀਐੱਸਵਾਈ ਸੜਕਾਂ ਦੇ ਨਿਰਮਾਣ ਦੀ ਗਤੀ ਸਾਲ 2011-2014 ਦੀ ਔਸਤ 73 ਕਿਲੋਮੀਟਰ ਦੇ ਮੁਕਾਬਲੇ ਸਾਲ 2016-17 ਵਿੱਚ 133 ਕਿਲੋਮੀਟਰ ਪ੍ਰਤੀ ਦਿਨ ਹੋ ਗਈ ਹੈ ।


    • ਸਰਕਾਰ ਨੇ ਖੱਬੇ ਪੱਖੀ ਅਤਿਵਾਦ ਨਾਲ ਪ੍ਰਭਾਵਿਤ ਬਲਾਕਾਂ ਵਿੱਚ ਪੀਐੱਮਜੀਐੱਸਵਾਈ ਅਧੀਨ 100 ਵਿਅਕਤੀਆਂ ਤੋਂ ਜ਼ਿਆਦਾ ਵਾਲੀਆਂ ਬਸਤੀਆਂ ਨੂੰ ਜੋੜਨ ਦਾ ਕਾਰਜ ਅਰੰਭਿਆ ਹੈ । ਇਸ ਤਰ੍ਹਾਂ ਦੀਆਂ ਸਾਰੀਆਂ ਬਸਤੀਆਂ ਦੀ 2019 ਤੱਕ ਕਵਰੇਜ਼ ਅਤੇ ਪੀਐੱਜੀਐੱਸਵਾਈ ਦੀ ਵੰਡ ਹੋਣ ਦੀ ਉਮੀਦ ਹੈ ਜਿਸ ਵਿੱਚ ਸਾਲ 2017-18 ਵਿੱਚ ਰਾਜਾਂ ਦਾ ਹਿੱਸਾ 27000 ਕਰੋੜ ਹੈ ।


    • ਪ੍ਰਧਾਨ ਮੰਤਰੀ ਆਵਾਸ ਯੋਜਨਾ ਲਈ ਵੰਡ - ਸਾਲ 2019 ਤੱਕ ਘਰ ਰਹਿਤ ਅਤੇ ਕੱਚੇ ਘਰਾਂ ਵਿੱਚ ਰਹਿਣ ਵਾਲਿਆਂ ਲਈ 1 ਕਰੋੜ ਘਰ ਬਣਾਉਣ ਦੇ ਟੀਚੇ ਨੂੰ ਪੂਰਾ ਕਰਨ ਲਈ 2016-17 ਦੀ 15000 ਕਰੋੜ ਦੀ ਵੰਡ ਤੋਂ ਵਧਾ ਕੇ ਸਾਲ 2017-18 ਲਈ 23,000 ਕਰੋੜ ਦੀ ਵੰਡ ਕੀਤੀ ਗਈ ਹੈ ।


    • 1 ਮਈ , 2018 ਤੱਕ ਪਿੰਡਾਂ ਦੇ 100 ਫੀਸਦੀ ਬਿਜਲੀਕਰਨ ਦੇ ਟੀਚੇ ਨੂੰ ਹਾਸਲ ਕਰਨ ਦੇ ਅਸੀਂ ਨੇੜੇ ਹਾਂ ।


    • ਪ੍ਰਧਾਨ ਮੰਤਰੀ ਰੁਜ਼ਗਾਰ ਸਿਰਜਣ ਪ੍ਰੋਗਰਾਮ ਅਤੇ ਉਧਾਰ ਸਹਾਇਤਾ ਸਕੀਮਾਂ ਲਈ ਵੰਡ ਨੂੰ ਤਿੰਨ ਗੁਣਾ ਵਧਾਇਆ ਗਿਆ ਹੈ ।


    • ਗ੍ਰਾਮੀਣ ਭਾਰਤ ਵਿੱਚ ਸਫਾਈ ਕਵਰੇਜ਼ ਅਕਤੂਬਰ 2014 ਤੱਕ 42 ਫੀਸਦੀ ਤੋਂ ਵਧਕੇ ਲਗਭਗ 60 ਫੀਸਦੀ ਹੋ ਗਈ ਹੈ । ਖੁੱਲ੍ਹੇ ਵਿੱਚ ਪਖਾਨਾ ਜਾਣ ਤੋਂ ਮੁਕਤ ਪਿੰਡਾਂ ਨੂੰ ਹੁਣ ਪਾਈਪਾਂ ਨਾਲ ਪਾਣੀ ਸਪਲਾਈ ਦੇਣ ਨੂੰ ਤਰਜੀਹ ਦਿੱਤੀ ਜਾ ਰਹੀ ਹੈ ।


    • ਰਾਸ਼ਟਰੀ ਗ੍ਰਾਮੀਣ ਪੀਣ ਵਾਲਾ ਪਾਣੀ ਪ੍ਰੋਗਰਾਮ ( ਐੱਨਆਰਡੀਡਬਲਯੂਪੀ ) ਦੇ ਉੱਪ ਮਿਸ਼ਨ ਦੇ ਹਿੱਸੇ ਵਜੋਂ , ਅਗਲੇ ਚਾਰ ਸਾਲਾਂ ਵਿੱਚ ਆਰਸੈਨਿਕ ਅਤੇ ਫਲੋਰਾਇਡ (arsenic and fluoride) ਤੋਂ ਪ੍ਰਭਾਵਿਤ 28,000 ਬਸਤੀਆਂ ਨੂੰ ਸਾਫ ਪੀਣ ਵਾਲਾ ਪਾਣੀ ਮਹੁੱਈਆ ਕਰਾਉਣ ਦੀ ਤਜਵੀਜ਼ ਹੈ ।


    • ਪੇਂਡੂ ਖੇਤਰਾਂ ਦੇ ਲੋਕਾਂ ਨੂੰ ਨਵੇਂ ਹੁਨਰ ਸਿਖਾਉਣ ਲਈ ਸਾਲ 2022 ਤੱਕ 5 ਲੱਖ ਲੋਕਾਂ ਨੂੰ ਰਾਜਗਿਰੀ ਦੀ ਸਿਖਲਾਈ ਮੁਹੱਈਆ ਕਰਾਈ ਜਾਏਗੀ ।


    • ਪੰਚਾਇਤੀ ਰਾਜ ਸੰਸਥਾਵਾਂ ਵਿੱਚ ਮਨੁੱਖੀ ਵਸੀਲਿਆਂ ਦੇ ਵਿਕਾਸ ਲਈ ' ਨਤੀਜਿਆਂ ਲਈ ਮਨੁੱਖੀ ਵਸੀਲੇ ਸੁਧਾਰ ' ਪ੍ਰੋਗਰਾਮ ਨੂੰ ਸਾਲ 2017-18 ਦੌਰਾਨ ਸ਼ੁਰੂ ਕੀਤਾ ਜਾਏਗਾ ।


    • ਪੇਂਡੂ , ਖੇਤੀਬਾੜੀ ਅਤੇ ਸਹਾਇਕ ਖੇਤਰਾਂ ਲਈ ਕੁੱਲ ਵੰਡ 187223 ਕਰੋੜ ਰੁਪਏ ਹੈ ।


    ਯੁਵਕ


    • ਆਪਣੇ ਸਕੂਲਾਂ ਵਿੱਚ ਸਾਲਾਨਾ ਸਿੱਖਿਆ ਪ੍ਰਾਪਤੀਆਂ ਨੂੰ ਮਾਪਣ ਲਈ ਪ੍ਰਣਾਲੀ ਦੀ ਸ਼ੁਰੂਆਤ ।


    • ਸਰਵਿਆਪੀ ਪਹੁੰਚ , ਲਿੰਗ ਬਰਾਬਰੀ ਯਕੀਨੀ ਬਣਾਉਣ ਲਈ ਸਥਾਨਕ ਨਵੀਨਤਾ ਨੂੰ ਉਤਸ਼ਾਹਿਤ ਕਰਨ ਲਈ ਸੈਕੰਡਰੀ ਸਿੱਖਿਆ ਵਿੱਚ ਨਵੀਨਤਾ ਫੰਡ ਬਣਾਉਣ ਦੀ ਤਜਵੀਜ਼ ਅਤੇ ਸਿੱਖਿਆ ਪੱਖੋਂ ਪਿੱਛੜੇ 3479 ਜ਼ਿਲ੍ਹਿਆਂ ਵਿੱਚ ਗੁਣਵੱਤਾ ਸੁਧਾਰਾਂ ਦੀ ਸ਼ਰੂਆਤ ਹੋਏਗੀ ।


    • ਵਧੀਆ ਗੁਣਵੱਤਾ ਵਾਲੀਆਂ ਉੱਚ ਸਿੱਖਿਆ ਸੰਸਥਾਵਾਂ ਨੂੰ ਜ਼ਿਆਦਾ ਪ੍ਰਸ਼ਾਸਕੀ ਅਤੇ ਅਕਾਦਮਿਕ ਖੁਦਮੁਖਤਿਆਰੀ ।


    • ਆਈਟੀ ਦਾ ਲਾਭ ਉਠਾਉਣ ਲਈ ਸਵੈਯਮ ਪਲੈਟਫਾਰਮ ਦੀ ਘੱਟੋ ਘੱਟ 350 ਆਨਲਾਈਨ ਕੋਰਸਾਂ ਲਈ ਸ਼ੁਰੂਆਤ ਹੋਏਗੀ । ਇਹ ਵਿਦਿਆਰਥੀਆਂ ਨੂੰ ਵਧੀਆ ਫੈਕਲਟੀ ਵੱਲੋਂ ਕੋਰਸਾਂ ਦੀ (virtual) ਪੜ੍ਹਾਈ ਕਰਨ ਦੇ ਸਮਰੱਥ ਬਣਾਏਗਾ ।


    • ਉੱਚ ਸਿੱਖਿਆ ਸੰਸਥਾਵਾਂ ਲਈ ਸਾਰੀਆਂ ਦਾਖਲਾ ਪ੍ਰੀਖਿਆਵਾਂ ਲੈਣ ਲਈ ਖੁਦਮੁਖਤਿਆਰ ਅਤੇ ਸਵੈ ਨਿਰਭਰ ਪ੍ਰਮੁੱਖ ਟੈਸਟਿੰਗ ਸੰਗਠਨ ਵਜੋਂ ਰਾਸ਼ਟਰੀ ਟੈਸਟਿੰਗ ਏਜੰਸੀ ਦੀ ਸਥਾਪਨਾ ਕੀਤੀ ਜਾਏਗੀ ।


    • ਪ੍ਰਧਾਨ ਮੰਤਰੀ ਕੌਸ਼ਲ ਕੇਂਦਰਾਂ ਦਾ ਦੇਸ਼ ਭਰ ਵਿੱਚ 600 ਤੋਂ ਵੱਧ ਜ਼ਿਲ੍ਹਿਆਂ ਵਿੱਚ ਵਿਸਥਾਰ ਕੀਤਾ ਜਾਏਗਾ । ਦੇਸ਼ ਭਰ ਵਿੱਚ 100 ਭਾਰਤ ਅੰਤਰਰਾਸ਼ਟਰੀ ਹੁਨਰ ਕੇਂਦਰ ਸਥਾਪਿਤ ਕੀਤੇ ਜਾਣਗੇ ।


    • 4000 ਕਰੋੜ ਰੁਪਏ ਦੀ ਲਾਗਤ ਨਾਲ ਅਜੀਵਿਕਾ ਪ੍ਰੋਤਸਾਹਨ ਪ੍ਰੋਗਰਾਮ ਲਈ ਹੁਨਰ ਪ੍ਰਾਪਤ ਅਤੇ ਗਿਆਨ ਜਾਗਰੂਕਤਾ ( ਸੰਕਲਪ ) ਸ਼ੁਰੂ ਕੀਤਾ ਜਾਏਗਾ । ਸੰਕਲਪ 3.5 ਕਰੋੜ ਯੁਵਕਾਂ ਨੂੰ ਬਾਜ਼ਾਰ ਨਾਲ ਸਬੰਧਿਤ ਸਿਖਲਾਈ ਮੁਹੱਈਆ ਕਰਾਏਗਾ ।


    • ਉਦਯੋਗਿਕ ਮੁੱਲ ਵਾਧੇ ਲਈ ਹੁਨਰ ਮਜ਼ਬੂਤੀਕਰਨ ( ਸਟਰਾਈਵ ) ਦਾ ਅਗਲਾ ਪੜਾਅ ਵੀ ਸਾਲ 2017-18 ਵਿੱਚ 2,200 ਕਰੋੜ ਰੁਪਏ ਦੀ ਲਾਗਤ ਨਾਲ ਸ਼ੁਰੂ ਕੀਤਾ ਜਾਏਗਾ ।


    • ਕੱਪੜਾ ਖੇਤਰ ਦੀ ਤਰਜ ` ਤੇ ਚਮੜਾ ਅਤੇ ਜੁੱਤੀ ਉਦਯੋਗਾਂ ਵਿੱਚ ਵੀ ਰੁਜ਼ਗਾਰ ਸਿਰਜਣ ਲਈ ਸਕੀਮ ਸ਼ੁਰੂ ਕੀਤੀ ਜਾਏਗੀ ।


    • ਸੈਰ ਸਪਾਟਾ ਅਤੇ ਰੁਜ਼ਗਾਰ ਨੂੰ ਪ੍ਰੋਤਸਾਹਿਤ ਕਰਨ ਲਈ ਅਤੁੱਲ ਭਾਰਤ 2.0 ਮੁਹਿੰਮ ਪੂਰੀ ਦੁਨੀਆ ਵਿੱਚ ਸ਼ੁਰੂ ਕੀਤੀ ਜਾਏਗੀ ।


    ਗਰੀਬ ਅਤੇ ਵੰਚਿਤ


    • 14 ਲੱਖ ਆਈਸੀਡੀਐੱਸ ਆਂਗਨਵਾੜੀ ਕੇਂਦਰਾਂ ਵਿੱਚ 500 ਕਰੋੜ ਰੁਪਏ ਦੀ ਵੰਡ ਨਾਲ ਮਹਿਲਾ ਸ਼ਕਤੀ ਕੇਂਦਰ ਸ਼ੁਰੂ ਕੀਤੇ ਜਾਣਗੇ । ਇਹ ਪੇਂਡੂ ਔਰਤਾਂ ਨੂੰ ਸਸ਼ਕਤ ਕਰਨ ਲਈ ਹੁਨਰ ਵਿਕਾਸ , ਰੁਜ਼ਗਾਰ , ਡਿਜੀਟਲ ਸਾਖਰਤਾ , ਸਿਹਤ ਅਤੇ ਪੋਸ਼ਣ ਦੇ ਮੌਕੇ ਦੇਣ ਲਈ ਇੱਕ ਕਦਮ ' ਤੇ ਸਹਾਇਤਾ ਸੇਵਾਵਾਂ ਮੁਹੱਈਆ ਕਰਾਉਣਗੇ ।


    • ਜਣੇਪਾ ਲਾਭ ਸਕੀਮ ਤਹਿਤ ਉਨ੍ਹਾਂ ਗਰਭਵਤੀ ਔਰਤਾਂ ਦੇ ਬੈਂਕ ਖਾਤਿਆਂ ਵਿੱਚ ਸਿੱਧੇ 6000 ਰੁਪਏ ਜਮਾਂ ਕਰਾਏ ਜਾਣਗੇ ਜਿਨ੍ਹਾਂ ਦਾ ਜਣੇਪਾ ਕਿਸੇ ਸੰਸਥਾ ` ਚ ਹੋਵੇਗਾ ਅਤੇ ਜੋ ਆਪਣੇ ਬੱਚਿਆਂ ਦਾ ਟੀਕਾਕਰਨ ਕਰਾਉਣਗੀਆਂ ।


    • ਸਸਤੇ ਘਰਾਂ ਨੂੰ ਬੁਨਿਆਦੀ ਢਾਂਚਾ ਪੱਧਰ ਦਿੱਤਾ ਜਾਏਗਾ ।


    • ਰਾਸ਼ਟਰੀ ਆਵਾਸ ਬੈਂਕ ਸਾਲ 2017-18 ਵਿੱਚ ਵਿਅਕਤੀਗਤ ਘਰ ਕਰਜ਼ਿਆਂ ਲਈ 20,000 ਕਰੋੜ ਰੁਪਏ ਦਾ ਮੁੜ ਵਿੱਤ (Refinace ) ਦੇਣਗੀਆਂ ।


    • ਸਰਕਾਰ ਨੇ ਕਾਲਾ ਅਜ਼ਰ ਅਤੇ ਫਾਇਲੇਰੀਆ (Kala-azar and Filariasis) ਬਿਮਾਰੀਆਂ ਨੂੰ 2017 ਵਿੱਚ , ਕੋਹੜ 2018 ਤੱਕ , ਖਸਰਾ 2020 ਤੱਕ ਅਤੇ ਟੀਬੀ ਨੂੰ 2025 ਤੱਕ ਖਤਮ ਕਰਨ ਲਈ ਕਾਰਜ ਯੋਜਨਾ ਤਿਆਰ ਕਰਨ ਦਾ ਟੀਚਾ ਨਿਰਧਾਰਤ ਕੀਤਾ ਹੈ ।


    • 2014 ਵਿੱਚ 39 ਆਈਐੱਮਆਰ ਨੂੰ 2019 ਤੱਕ 28 ਤੱਕ ਘਟਾਉਣ ਅਤੇ 2011-13 ਦੀ 167 ਐੱਮਐੱਮਆਰ ਨੂੰ 2018-2020 ਤੱਕ 100 ਤੱਕ ਘਟਾਉਣ ਲਈ ਕਾਰਜ ਯੋਜਨਾ ਤਿਆਰ ਕੀਤੀ ਹੈ ।


    • ਦੂਜੇ ਅਤੇ ਤੀਜੇ ਦਰਜੇ ਦੀ ਸਿਹਤ ਸੰਭਾਲ ਦੇ ਮਜ਼ਬੂਤੀਕਰਨ ਲਈ ਮਾਹਿਰ ਡਾਕਟਰਾਂ ਦੀ ਢੁਕਵੀਂ ਉਪਲੱਬਤਾ ਯਕੀਨੀ ਬਣਾਉਣ ਲਈ ਪ੍ਰਤੀ ਸਾਲ ਵਾਧੂ 5000 ਪੋਸਟ ਗ੍ਰੈਜੂਏਟ ਸੀਟਾਂ ਸਿਰਜੀਆਂ ਜਾਣਗੀਆਂ ।


    • ਝਾਰਖੰਡ ਅਤੇ ਗੁਜਰਾਤ ਵਿੱਚ ਦੋ ਨਵੀਆਂ ਅਖਿਲ ਭਾਰਤੀ ਮੈਡੀਕਲ ਸਾਇੰਸ ਸੰਸਥਾਵਾਂ ਸਥਾਪਤ ਕੀਤੀਆਂ ਜਾਣਗੀਆਂ ।


    

    
    (Release ID: 1481950) Visitor Counter : 2