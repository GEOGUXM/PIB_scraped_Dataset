      ਪ੍ਰਧਾਨ ਮੰਤਰੀ ਦਫਤਰ

      ਜਗਦਗੁਰੂ ਸ੍ਰੀ ਮਾਧਵਾਚਾਰਿਆ, ਉਡੁਪੀ ਦੇ 7ਵੇਂ ਸ਼ਤਾਬਦੀ ਸਮਾਰੋਹ `ਤੇ ਵੀਡੀਓ ਕਾਨਫਰੰਸਿੰਗ ਰਾਹੀਂ ਪ੍ਰਧਾਨ ਮੰਤਰੀ ਦੇ ਭਾਸ਼ਣ ਦਾ ਮੂਲ ਪਾਠ
      Posted On: 06 FEB 2017 12:01PM by PIB Chandigarh


    Text of PM's address via video conference at the seventh centenary celebrations of Jagadguru Sri Madhwacharya, Udupi


    ਜਗਦਗੁਰੂ ਸ੍ਰੀ ਮਾ ਧਵਾਚਾਰਿਆ , ਉਡੁਪੀ ਦੇ 7 ਵੇਂ ਸ਼ਤਾਬਦੀ ਸਮਾਰੋਹ ` ਤੇ ਵੀ ਡੀ ਓ ਕਾਨਫਰੰਸਿੰਗ ਰਾਹੀਂ ਪ੍ਰਧਾਨ ਮੰਤਰੀ ਦੇ ਭਾਸ਼ਣ ਦਾ ਮੂਲ ਪਾਠ

    ਸ਼੍ਰੀ ਪੇਜਾਵਰ ਮੱਠ ਦੇ ਪਰਮ ਸਤਿਕਾਰਤ ਸ਼੍ਰੀ ਵਿਸ਼ਵੇਸ਼ ਤੀਰਥ ਸਵਾਮੀ ਜੀ ,


    ਸ਼੍ਰੀ ਵਿਸ਼ਵ ਪ੍ਰਸੰਨ ਤੀਰਥ ਸਵਾਮੀ ਜੀ ,


    ਸ਼੍ਰੀ ਰਾਘਵੇਂਦਰ ਮੱਠ ਦੇ ਸ਼੍ਰੀ ਸ਼੍ਰੀ ਸੁਭੁਧੇਂਦਰ ਤੀਰਥ ਸਵਾਮੀ ਜੀ ,


    ਅਤੇ


    ਉੱਥੇ ਪ੍ਰੋਗਰਾਮ ਵਿੱਚ ਮੌਜੂਦ ਸਾਰੇ ਸ਼ਰਧਾਲੂਜਨ ।


    ਭਾਰਤ ਵਿੱਚ ਭਗਤੀ ਅੰਦੋਲਨ ਦੇ ਸਮੇਂ ਦੇ ਸਭ ਤੋਂ ਵੱਡੇ ਦਾਰਸ਼ਨਿਕਾਂ ਵਿੱਚੋਂ ਇੱਕ ਜਗਦਗੁਰੂ ਸੰਤ ਸ਼੍ਰੀ ਮਾਧਵਾਚਾਰਿਆ ਜੀ ਦੇ


    ਸੱਤਵੇਂ ਸ਼ਤਾਬਦੀ ਸਮਾਰੋਹ ਵਿੱਚ ਮੌਜੂਦ ਹੋਣ ਨਾਲ ਮੈਂ ਅਭਿਭੂਤ ਹਾਂ ।


    ਕਾਰਜਾਂ ਦੇ ਰੁਝੇਵਿਆਂ ਕਾਰਨ ਮੈਂ ਉਡੁਪੀ ਨਹੀਂ ਪਹੁੰਚ ਸਕਿਆ । ਅਜੇ ਕੁਝ ਦੇਰ ਪਹਿਲਾਂ ਹੀ ਅਲੀਗੜ੍ਹ ਤੋਂ ਪਰਤਿਆਂ ਹਾਂ । ਇਹ ਮੇਰੀ ਵੱਡੀ ਖੁਸ਼ਕਿਸਮਤੀ ਹੈ ਕਿ ਤੁਹਾਡਾ ਸਾਰਿਆਂ ਦਾ ਅਸ਼ੀਰਵਾਦ ਲੈਣ ਦਾ ਸ਼ੁਭ ਅਵਸਰ ਮੈਨੂੰ ਅੱਜ ਪ੍ਰਾਪਤ ਹੋਇਆ ਹੈ ।


    ਮਾਨਵ ਜਾਤੀ ਦੀ ਨੈਤਿਕ ਅਤੇ ਅਧਿਆਤਮਕ ਉੰਨਤੀ ਲਈ ਜਿਸ ਪ੍ਰਕਾਰ ਨਾਲ ਸੰਤ ਸ਼੍ਰੀ ਮਾਧਵਾਚਾਰਿਆ ਜੀ ਦੇ ਸੰਦੇਸ਼ ਦਾ ਪ੍ਰਚਾਰ ਪ੍ਰਸਾਰ ਕੀਤਾ ਜਾ ਰਿਹਾ ਹੈ , ਮੈਂ ਉਸ ਲਈ ਸਾਰੇ ਅਚਾਰੀਆਂ , ਮੁਨੀਆਂ ਦਾ ਅਭਿਨੰਦਨ ਕਰਦਾ ਹਾਂ ।


    ਕਰਨਾਟਕ ਦੀ ਪੂਜਨੀਕ ਭੂਮੀ ਨੂੰ ਵੀ ਮੈਂ ਪ੍ਰਣਾਮ ਕਰਦਾ ਹਾਂ , ਜਿੱਥੇ ਇੱਕ ਤਰਫ਼ ਮਾਧਵਾਚਾਰਿਆ ਵਰਗੇ ਸੰਤ ਹੋਏ , ਉੱਥੇ ਅਚਾਰੀਆ ਸ਼ੰਕਰ ਅਤੇ ਅਚਾਰੀਆ ਰਾਮਾਨੁਜ ਵਰਗੀਆਂ ਪੂਜਨੀਕ ਆਤਮਾਵਾਂ ਨੇ ਵੀ ਇਸ ਨੂੰ ਵਿਸ਼ੇਸ਼ ਸਨੇਹ ਦਿੱਤਾ ।


    ਉਡੁਪੀ ਸ਼੍ਰੀ ਮਾਧਵਾਚਾਰਿਆ ਜੀ ਦੀ ਜਨਮ ਭੂਮੀ ਅਤੇ ਕਰਮਭੂਮੀ ਰਹੀ ਹੈ । ਸ਼੍ਰੀ ਮਾਧਵਾਚਾਰਿਆ ਜੀ ਨੇ ਆਪਣਾ ਪ੍ਰਸਿੱਧ ਗੀਤਾਭਾਸ਼ਿਆ ਉਡੁਪੀ ਦੀ ਇਸੀ ਪਵਿੱਤਰ ਭੂਮੀ ' ਤੇ ਲਿਖਿਆ ਸੀ ।


    ਸ਼੍ਰੀ ਮਾਧਵਾਚਾਰਿਆ ਜੀ ਇੱਥੋਂ ਦੇ ਕ੍ਰਿਸ਼ਨ ਮੰਦਰ ਦੇ ਸੰਸਥਾਪਕ ਵੀ ਸਨ । ਮੇਰਾ ਇਸ ਮੰਦਰ ਵਿੱਚ ਸਥਾਪਿਤ ਕ੍ਰਿਸ਼ਨ ਮੂਰਤੀ ਨਾਲ ਇਸ ਲਈ ਵੀ ਵਿਸ਼ੇਸ਼ ਨਾਤਾ ਹੈ । ਉਡੁਪੀ ਨਾਲ ਮੇਰਾ ਲਗਾਅ ਕੁਝ ਅਲੱਗ ਹੀ ਰਿਹਾ ਹੈ । ਮੈਨੂੰ ਕਈ ਵਾਰ ਉਡੁਪੀ ਆਉਣ ਦਾ ਅਵਸਰ ਮਿਲਿਆ ਹੈ । 1968 ਤੋਂ ਲੈ ਕੇ ਚਾਰ ਦਹਾਕਿਆਂ ਤੋਂ ਵੀ ਜ਼ਿਆਦਾ ਤੱਕ ਉਡੁਪੀ ਮਿਉਂਸਪਲ ਕਾਰਪੋਰੇਸ਼ਨ ਦੀ ਜ਼ਿੰਮੇਵਾਰੀ ਭਾਰਤੀ ਜਨਤਾ ਪਾਰਟੀ ਅਤੇ ਭਾਰਤੀ ਜਨਸੰਘ ਨੇ ਸੰਭਾਲੀ ਹੈ । 1968 ਵਿੱਚ ਉਡੁਪੀ ਪਹਿਲੀ ਅਜਿਹੀ ਕਾਰਪੋਰੇਸ਼ਨ ਬਣੀ ਸੀ ਜਿਸ ਨੇ manual scavenging ' ਤੇ ਰੋਕ ਲਗਾਈ ਸੀ । 1984 ਅਤੇ 1989 ਵਿੱਚ ਦੋ ਵਾਰ ਉਡੁਪੀ ਨੂੰ ਸਵੱਛਤਾ ਲਈ ਸਨਮਾਨਿਤ ਕੀਤਾ ਗਿਆ ਸੀ । ਸਵੱਛਤਾ ਨੂੰ ਲੈ ਕੇ ਮਾਨਵੀ ਕਦਰਾਂ ਕੀਮਤਾਂ ਨੂੰ ਲੈ ਕੇ ਜਨਸ਼ਕਤੀ ਜਾਗਰੂਕ ਕਰਨ ਦੀ ਸਾਡੀ ਵਚਨਬੱਧਤਾ ਦਾ ਇਹ ਸ਼ਹਿਰ ਜਿਊਂਦਾ ਜਾਗਦਾ ਉਦਾਹਰਨ ਰਿਹਾ ਹੈ ।


    ਮੈਨੂੰ ਦੁਹਰੀ ਖੁਸ਼ੀ ਹੈ ਕਿ ਇਸ ਪ੍ਰੋਗਰਾਮ ਵਿੱਚ ਸ਼੍ਰੀ ਵਿਸ਼ਵੇਸ਼ ਤੀਰਥ ਸਵਾਮੀ ਜੀ ਖੁਦ ਮੌਜੂਦ ਹਨ ।


    8 ਸਾਲ ਦੀ ਛੋਟੀ ਜਿਹੀ ਉਮਰ ਵਿੱਚ ਸੰਨਿਆਸ ਲੈਣ ਤੋਂ ਬਾਅਦ ਆਪਣੇ ਜੀਵਨ ਦੇ 80 ਸਾਲ ਉਨ੍ਹਾਂ ਨੇ ਆਪਣੇ ਦੇਸ਼ ਨੂੰ , ਆਪਣੇ ਸਮਾਜ ਨੂੰ ਮਜ਼ਬੂਤ ਕਰਨ ਵਿੱਚ ਲਗਾ ਦਿੱਤੇ । ਦੇਸ਼ ਦੇ ਕੋਨੇ ਕੋਨੇ ਵਿੱਚ ਜਾ ਕੇ ਅਨਪੜ੍ਹਤਾ , ਗਊ ਰੱਖਿਆ , ਜਾਤੀਵਾਦ ਦੇ ਖ਼ਿਲਾਫ਼ ਮੁਹਿੰਮ ਚਲਾਈ ।


    ਇਹ ਸਵਾਮੀ ਜੀ ਦੇ ਪੁੰਨ ਵਾਲੇ ਕਰਮਾਂ ਦਾ ਹੀ ਪ੍ਰਭਾਵ ਹੈ ਕਿ ਉਨ੍ਹਾਂ ਨੂੰ ਪੰਜ ਵੇਂ ਵਿਕਲਪ ( पर्याय ) ਦਾ ਅਵਸਰ ਮਿਲਿਆ ਹੈ । ਅਜਿਹੇ ਸੰਤ ਪੁਰਸ਼ ਨੂੰ ਮੇਰਾ ਨਮਨ ਹੈ ।


    ਭਾਈਓ ਅਤੇ ਭੈਣੋਂ ,


    ਸਾਡੇ ਦੇਸ਼ ਦਾ ਇਤਿਹਾਸ ਹਜ਼ਾਰਾਂ ਸਾਲ ਪੁਰਾਣਾ ਹੈ । ਹਜ਼ਾਰਾਂ ਸਾਲ ਦਾ ਇਤਿਹਾਸ ਸਮੇਟੇ ਹੋਏ ਸਾਡੇ ਦੇਸ਼ ਵਿੱਚ ਸਮੇਂ ਨਾਲ ਪਰਿਵਰਤਨ ਆਉਂਦੇ ਰਹੇ ਹਨ । ਵਿਅਕਤੀ ਵਿੱਚ ਪਰਿਵਰਤਨ , ਸਮਾਜ ਵਿੱਚ ਪਰਿਵਰਤਨ । ਪਰ ਸਮੇਂ ਨਾਲ ਹੀ ਕਈ ਵਾਰ ਕੁਝ ਬੁਰਾਈਆਂ ਵੀ ਸਮਾਜ ਵਿੱਚ ਸ਼ਾਮਲ ਹੋ ਜਾਂਦੀਆਂ ਹਨ ।


    ਇਹ ਸਾਡੇ ਸਮਾਜ ਦੀ ਵਿਸ਼ੇਸ਼ਤਾ ਹੈ ਕਿ ਜਦੋਂ ਵੀ ਅਜਿਹੀਆਂ ਬੁਰਾਈਆਂ ਆਈਆਂ ਹਨ , ਤਾਂ ਸੁਧਾਰ ਦਾ ਕੰਮ ਸਮਾਜ ਦੇ ਵਿਚ ਹੀ ਕਿਸੇ ਨੇ ਸ਼ੁਰੂ ਕੀਤਾ ਹੈ । ਇੱਕ ਕਾਲ ਅਜਿਹਾ ਵੀ ਆਇਆ ਜਦੋਂ ਇਸ ਦੀ ਅਗਵਾਈ ਸਾਡੇ ਦੇਸ਼ ਦੇ ਸਾਧੂ ਸੰਤ ਸਮਾਜ ਦੇ ਹੱਥ ਵਿੱਚ ਆਈ ਸੀ । ਇਹ ਭਾਰਤੀ ਸਮਾਜ ਦੀ ਅਦਭੁੱਤ ਸਮਰੱਥਾ ਹੈ ਕਿ ਸਮੇਂ ਸਮੇਂ ' ਤੇ ਸਾਨੂੰ ਅਜਿਹੇ ਦੇਵ ਮਹਾਪੁਰਸ਼ ਮਿਲੇ ਜਿਨ੍ਹਾਂ ਨੇ ਇਨ੍ਹਾਂ ਬੁਰਾਈਆਂ ਨੂੰ ਪਛਾਣਿਆ , ਉਨ੍ਹਾਂ ਤੋਂ ਮੁਕਤੀ ਦਾ ਰਸਤਾ ਦਿਖਾਇਆ ।


    ਸ਼੍ਰੀ ਮਾਧਵਾਚਾਰਿਆ ਜੀ ਵੀ ਅਜਿਹੇ ਹੀ ਸੰਤ ਸਨ , ਸਮਾਜ ਸੁਧਾਰਕ ਸਨ , ਆਪਣੇ ਸਮੇਂ ਦੇ ਅਗਰਦੂਤ ਸਨ । ਅਨੇਕ ਅਜਿਹੇ ਉਦਾਹਰਨ ਹਨ ਜਦੋਂ ਉਨ੍ਹਾਂ ਨੇ ਪ੍ਰਚਲਤ ਕੁਰੀਤੀਆਂ ਖ਼ਿਲਾਫ਼ ਆਪਣੇ ਵਿਚਾਰ ਰੱਖੇ , ਸਮਾਜ ਨੂੰ ਨਵੀਂ ਦਿਸ਼ਾ ਦਿਖਾਈ । ਯੱਗਾਂ ਵਿੱਚ ਪਸ਼ੂ ਬਲੀ ਕਰਾਉਣ ਦਾ ਸਮਾਜਿਕ ਸੁਧਾਰ ਸ਼੍ਰੀ ਮਾਧਵਾਚਾਰਿਆ ਜੀ ਵਰਗੇ ਮਹਾਨ ਸੰਤ ਦੀ ਹੀ ਦੇਣ ਹੈ ।


    ਸਾਡਾ ਇਤਿਹਾਸ ਗਵਾਹ ਹੈ ਕਿ ਸਾਡੇ ਸੰਤਾਂ ਨੇ ਸੈਂਕੜੇ ਸਾਲ ਪਹਿਲਾਂ ਸਮਾਜ ਵਿੱਚ ਜੋ ਗਲਤ ਰੀਤਾਂ ਚੱਲੀਆਂ ਆ ਰਹੀਆਂ ਸਨ , ਉਨ੍ਹਾਂ ਨੂੰ ਸੁਧਾਰਨ ਲਈ ਇੱਕ ਜਨ ਅੰਦੋਲਨ ਸ਼ੁਰੂ ਕੀਤਾ । ਉਨ੍ਹਾਂ ਨੇ ਇਸ ਜਨ ਅੰਦੋਲਨ ਨੂੰ ਭਗਤੀ ਨਾਲ ਜੋੜਿਆ । ਭਗਤੀ ਦਾ ਇਹ ਅੰਦੋਲਨ ਦੱਖਣ ਭਾਰਤ ਤੋਂ ਚਲ ਕੇ ਮਹਾਰਾਸ਼ਟਰ ਅਤੇ ਗੁਜਰਾਤ ਤੋਂ ਹੁੰਦੇ ਹੋਏ ਉੱਤਰ ਭਾਰਤ ਤੱਕ ਪਹੁੰਚਿਆ ਸੀ ।


    ਉਸ ਭਗਤੀ ਯੁੱਗ ਵਿੱਚ , ਉਸ ਕਾਲਖੰਡ ਵਿੱਚ , ਹਿੰਦੁਸਤਾਨ ਦੇ ਹਰ ਖੇਤਰ , ਪੂਰਬ , ਪੱਛਮ , ਉੱਤਰ , ਦੱਖਣ ਹਰ ਦਿਸ਼ਾ , ਹਰ ਭਾਸ਼ਾ ਵਿੱਚ ਮੰਦਰਾਂ , ਮੱਠਾਂ ਤੋਂ ਬਾਹਰ ਨਿਕਲ ਕੇ ਸਾਡੇ ਸੰਤਾਂ ਨੇ ਇੱਕ ਚੇਤਨਾ ਜਗਾਉਣ ਦੀ ਕੋਸ਼ਿਸ਼ ਕੀਤੀ । ਭਾਰਤ ਦੀ ਆਤਮਾ ਨੂੰ ਜਗਾਉਣ ਦੀ ਕੋਸ਼ਿਸ਼ ਕੀਤੀ ।


    ਭਗਤੀ ਅੰਦੋਲਨ ਦੀ ਲੋਅ ਦੱਖਣ ਵਿੱਚ ਮਾਧਵਾਚਾਰਿਆ , ਨਿੰਬਾਕਾਚਾਰਿਆ , ਵੱਲਭਚਾਰਿਆ , ਰਾਮਾਨੁਜਾਚਾਰਿਆ , ਪੱਛਮ ਵਿੱਚ ਮੀਰਾਬਾਈ , ਏਕਨਾਥ , ਤੁਕਾਰਾਮ , ਰਾਮਦਾਸ , ਨਰਸੀ ਮਹਿਤਾ , ਉੱਤਰ ਵਿੱਚ ਰਾਮਨੰਦ , ਕਬੀਰਦਾਸ , ਗੋਸਵਾਮੀ ਤੁਲਸੀਦਾਸ , ਸੂਰਦਾਸ , ਗੁਰੂ ਨਾਨਕ ਦੇਵ , ਸੰਦ ਰੈਦਾਸ , ਪੂਰ ਬ ਵਿੱਚ ਚੈਤੰਨਿਆ ਮਹਾਪ੍ਰਭੂ ਅਤੇ ਸ਼ੰਕਰ ਦੇਵ ਵਰਗੇ ਸੰਤਾਂ ਦੇ ਵਿਚਾਰਾਂ ਨਾਲ ਸਸ਼ਕਤ ਹੋਈ । ਇਨ੍ਹਾਂ ਸੰਤਾਂ , ਇਨ੍ਹਾਂ ਮਹਾਪੁਰਸ਼ਾਂ ਦਾ ਪ੍ਰਭਾਵ ਸੀ ਕਿ ਹਿੰਦੁਸਤਾਨ ਉਸ ਦੌਰ ਵਿੱਚ ਵੀ ਅਨੇਕ ਰੁਕਾਵਟਾਂ ਨੂੰ ਸਹਿੰਦੇ ਹੋਏ ਅੱਗੇ ਵਧ ਸਕਿਆ , ਖੁਦ ਨੂੰ ਬਚਾ ਸਕਿਆ ।


    ਜੇਕਰ ਸ਼ੰਕਰਾਚਾਰਿਆ ਨੇ ਦੇਸ਼ ਦੇ ਚਾ ਰੇ ਕੋਨਿਆਂ ਵਿੱਚ ਜਾ ਕੇ ਲੋਕਾਂ ਨੂੰ ਦੁਨਿਆਦਾਰੀ ਤੋਂ ਉੱਪਰ ਉੱਠ ਕੇ ਈਸ਼ਵਰ ਵਿੱਚ ਲੀਨ ਹੋਣ ਦਾ ਰਸਤਾ ਦਿਖਾਇਆ । ਰਾਮਾਨੁਜਾਚਾਰਿਆ ਨੇ ਵਿਸ਼ੇਸ਼ ਦਵੈਤਵਾਦ ਦੀ ਵਿਆਖਿਆ ਕੀਤੀ । ਉਨ੍ਹਾਂ ਨੇ ਵੀ ਜਾਤ ਦੀਆਂ ਸੀਮਾਵਾਂ ਤੋਂ ਉੱਪਰ ਉੱਠ ਕੇ ਈਸ਼ਵਰ ਨੂੰ ਪ੍ਰਾਪਤ ਕਰਨ ਦਾ ਰਸਤਾ ਦਿਖਾਇਆ ।


    ਉਹ ਕਹਿੰਦੇ ਸਨ ਕਰਮ , ਗਿਆਨ ਅਤੇ ਭਗਤੀ ਤੋਂ ਹੀ ਈਸ਼ਵਰ ਨੂੰ ਪ੍ਰਾਪਤ ਕੀਤਾ ਜਾ ਸਕਦਾ ਹੈ । ਉਨ੍ਹਾਂ ਦੇ ਹੀ ਦਿਖਾਏ ਰਸਤੇ ' ਤੇ ਚਲਦੇ ਹੋਏ ਸੰਤ ਰਾਮਾਨੰਦ ਨੇ ਸਾਰੀਆਂ ਜਾਤਾਂ ਅਤੇ ਧਰਮਾਂ ਦੇ ਲੋਕਾਂ ਨੂੰ ਆਪਣਾ ਚੇਲੇ ਬਣਾ ਕੇ ਜਾਤੀਵਾਦ ' ਤੇ ਸਖਤ ਪ੍ਰਹਾਰ ਕੀਤਾ ।


    ਸੰਤ ਕਬੀਰ ਨੇ ਵੀ ਜਾਤ ਪ੍ਰਥਾ ਅਤੇ ਕਰਮਕਾਂਡਾਂ ਤੋਂ ਸਮਾਜ ਨੂੰ ਮੁਕਤੀ ਦਿਵਾਉਣ ਲਈ ਅਣਥੱਕ ਕੋਸ਼ਿਸ਼ਾਂ ਕੀਤੀਆਂ ।


    ਉਹ ਕਹਿੰਦੇ ਸਨ ' ਪਾਨੀ ਕੇਰਾ ਬੁਲਬੁਲਾ ' ਅਸ ਮਾਨਸ ਕੀ ਜਾਤ ...( पानी केरा बुलबुला - अस मानस की जात . ..)


    ਜੀਵਨ ਦਾ ਇੰਨਾ ਵੱਡਾ ਸੱਚ ਉਨ੍ਹਾਂ ਨੇ ਇੰਨੇ ਅ ਸਾਨ ਸ਼ਬਦਾਂ ਵਿੱਚ ਸਾਡੇ ਸਮਾਜ ਦੇ ਸਾਹਮਣੇ ਰੱਖ ਦਿੱਤਾ ਸੀ ।


    ਗੁਰੂ ਨਾਨਕ ਦੇਵ ਕਹਿੰਦੇ ਸਨ ' ਮਾਨਸ ਕੀ ਜਾਤ ਸ ਬੈ ਏ ਕੈ ਪਹਚਾਨਬੋ । '


    ਸੰਤ ਵੱਲਭਾਚਾਰਿਆ ਨੇ ਸਨੇਹ ਅਤੇ ਪ੍ਰੇਮ ਦੇ ਮਾਰਗ ' ਤੇ ਚਲਦੇ ਹੋਏ ਮੁਕਤੀ ਦਾ ਰਸਤਾ ਦਿਖਾਇਆ ।


    ਚੈਤੰਨਿਆ ਮਹਾਪ੍ਰਭੂ ਨੇ ਵੀ ਛੂਤਛਾਤ ਦੇ ਖ਼ਿਲਾਫ਼ ਸਮਾਜ ਨੂੰ ਨਵੀਂ ਦਿਸ਼ਾ ਦਿਖਾਈ ।


    ਸੰਤਾਂ ਦਾ ਅਜਿਹਾ ਕ੍ਰਮ ਭਾਰਤ ਦੇ ਜੀਊਂਦੇ ਜਾਗਦੇ ਸਮਾਜ ਦਾ ਹੀ ਪ੍ਰਤੀਬਿੰਬ ਹੈ , ਨਤੀਜਾ ਹੈ । ਸਮਾਜ ਵਿੱਚ ਜੋ ਵੀ ਚੁਣੌਤੀ ਆਉਂਦੀ ਹੈ , ਉਸ ਦੇ ਉੱਤਰ ਅਧਿਆਤਮਕ ਰੂਪ ਵਿੱਚ ਪ੍ਰਗਟ ਹੁੰਦੇ ਹਨ । ਇਸ ਲਈ ਪੂਰੇ ਦੇਸ਼ ਵਿੱਚ ਸ਼ਾਇਦ ਹੀ ਅਜਿਹਾ ਕੋਈ ਜ਼ਿਲ੍ਹਾ ਹੋਏਗਾ ਜਿੱਥੇ ਕੋਈ ਸੰਤ ਨਾ ਪੈਦਾ ਹੋਇਆ ਹੋਵੇ । ਸੰਤ ਭਾਰਤ ਸਮਾਜ ਦੀ ਪੀੜਾ ਦਾ ਉਪਾਅ ਬਣਕੇ ਆਏ ।


    ਆਪਣੇ ਜੀਵਨ , ਆਪਣੇ ਉਪਦੇਸ਼ ਅਤੇ ਸਾਹਿਤ ਨਾਲ ਉਨ੍ਹਾਂ ਨੇ ਸਮਾਜ ਨੂੰ ਸੁਧਾਰਨ ਦਾ ਕੰਮ ਕੀਤਾ ।


    ਭਗਤੀ ਅੰਦੋਲਨ ਦੌਰਾਨ ਧਰਮ , ਦਰਸ਼ਨ ਅਤੇ ਸਾਹਿਤ ਦੀ ਇੱਕ ਅਜਿਹੀ ਤ੍ਰਿਵੇਣੀ ਕਾਇਮ ਹੋਈ ਜੋ ਅੱਜ ਵੀ ਸਾਨੂੰ ਸਾਰਿਆਂ ਨੂੰ ਪ੍ਰੇਰਣਾ ਦਿੰਦੀ ਹੈ । ਇਸ ਦੌਰ ਵਿੱਚ ਰਹੀਮ ਨੇ ਕਿਹਾ ਸੀ -


    ਵੇ ਰਹੀਮ ਨਰ ਧੰਨਯ ਹੈਂ ,


    ਪਰ ਉਪਕਾਰੀ ਅੰਗ ,


    ਬਾਂਟਨ ਵਾਰੇ ਕੋ ਲਗੇ ,


    ਜਿਉਂ ਮਹਿੰਦੀ ਕੋ ਰੰਗ ...


    ( वे रहीम नर धन्य हैं ,


    पर उपकारी अंग ,


    बांटन वारे को लगे ,


    ज्यों मेहंदी को रंग ... )


    ਮਤਲਬ ਜਿਸ ਪ੍ਰਕਾਰ ਮਹਿੰਦੀ ਵੰਡਣ ਵਾਲੇ ਦੇ ਹੱਥ ' ਤੇ ਮਹਿੰਦੀ ਦਾ ਰੰਗ ਲੱਗ ਜਾਂਦਾ ਹੈ , ਉਸੀ ਤਰ੍ਹਾਂ ਨਾਲ ਜੋ ਪਰਉਪਕਾਰੀ ਹੁੰਦਾ ਹੈ , ਦੂਜਿਆਂ ਦੀ ਮਦਦ ਕਰਦਾ ਹੈ , ਉਨ੍ਹਾਂ ਦੀ ਭਲਾਈ ਦੇ ਕੰਮ ਕਰਦਾ ਹੈ , ਉਸ ਦਾ ਵੀ ਆਪਣੇ ਆਪ ਭਲਾ ਹੋ ਜਾਂਦਾ ਹੈ ।


    ਭਗਤੀ ਕਾਲ ਦੇ ਇਸ ਖੰਡ ਵਿੱਚ ਰਸਖ਼ਾਨ , ਸੂਰਦਾਸ , ਮਲਿਕ ਮੁਹੰਮਦ ਜਾ ਇ ਸੀ , ਕੇਸ਼ਵਦਾਸ , ਵਿੱਦਿਆਪਤੀ ਵਰਗੀਆਂ ਅਨੇਕ ਆਤਮਾਵਾਂ ਹੋਈਆਂ ਜਿਨ੍ਹਾਂ ਨੇ ਆਪਣੀ ਬੋਲੀ ਨਾਲ , ਆਪਣੇ ਸਾਹਿਤ ਨਾਲ ਸਮਾਜ ਨੂੰ ਨਾ ਸਿਰਫ਼ ਆਇਨਾ ਦਿਖਾਇਆ , ਬਲਕਿ ਉਸ ਨੂੰ ਸੁਧਾਰਨ ਦੀ ਵੀ ਕੋਸ਼ਿਸ਼ ਕੀਤੀ ।


    ਮਨੁੱਖ ਦੀ ਜ਼ਿੰਦਗੀ ਵਿੱਚ ਕਰਮ , ਇਨਸਾਨ ਦੇ ਆਚਰਣ ਦੀ ਜੋ ਮਹੱਤਤਾ ਹੈ , ਉਸ ਨੂੰ ਸਾਡੇ ਸਾਧੂ ਸੰਤ ਹਮੇਸ਼ਾ ਸਭ ਤੋਂ ਮਹੱਤਵਪੂਰਨ ਰੱਖਦੇ ਸਨ । ਗੁਜਰਾਤ ਦੇ ਮਹਾਨ ਸੰਤ ਨਰਸੀਮਹਿਤਾ ਕਹਿੰਦੇ ਸਨ , ' ਵਾਚ - ਕਾਛ ਮਨ ਨਿਸ਼ਚਲ ਰਾਖੇ , ਪਰਧਨ ਨਵ ਝਾਲੇ ਹਾਥ ਰੇ ( वाच - काछ - मन निश्चल राखे , परधन नव झाले हाथ रे। )


    ਮਤਲਬ ਵਿਅਕਤੀ ਆਪਣੇ ਸ਼ਬਦਾਂ ਨੂੰ , ਆਪਣੇ ਕਾਰਜਾਂ ਨੂੰ ਅਤੇ ਆਪਣੇ ਵਿਚਾਰਾਂ ਨੂੰ ਹਮੇਸ਼ਾ ਪਵਿੱਤਰ ਰੱਖਦਾ ਹੈ ।


    ਆਪਣੇ ਹੱਥ ਨਾਲ ਦੂਜਿਆਂ ਦੇ ਧਨ ਨੂੰ ਛੂਹੋ ਨਾ । ਅੱਜ ਜਦੋਂ ਦੇਸ਼ ਕਾਲੇ ਧਨ ਅਤੇ ਭ੍ਰਿਸ਼ਟਾਚਾਰ ਦੇ ਖ਼ਿਲਾਫ਼ ਇੰਨੀ ਵੱਡੀ ਲੜਾਈ ਲੜ ਰਿਹਾ ਹੈ ਤਾਂ ਇਹ ਵਿਚਾਰ ਕਿੰਨੇ ਪ੍ਰਾ ਸੰਗਿਕ ਹੋ ਗਏ ਹਨ ।


    ਦੁਨੀਆ ਨੂੰ ਅਨੁਭਵ ਮੰਡਪ ਜਾਂ ਪਹਿਲੀ ਸੰਸਦ ਦਾ ਮੰਤਰ ਦੇਣ ਵਾਲੇ ਮਹਾਨ ਸਮਾਜ ਸੁਧਾਰਕ ਵਸੇਸ਼ਵਰ ( वसेश्वर ) ਵੀ ਕਹਿੰਦੇ ਸਨ ਕਿ ਮਨੁੱਖੀ ਜੀਵਨ ਨਿਰਸਵਾਰਥ ਕਰਮਯੋਗ ਨਾਲ ਹੀ ਪ੍ਰਕਾਸ਼ਿਤ ਹੋਏਗਾ । ਸਮਾਜਿਕ ਅਤੇ ਵਿਅਕਤੀਗਤ ਆਚਰਣ ਵਿੱਚ ਸਵਾਰਥ ਆਉਣਾ ਹੀ ਭ੍ਰਿਸ਼ਟਾਚਾਰ ਦਾ ਪਹਿਲਾ ਕਾਰਨ ਹੁੰਦਾ ਹੈ । ਨਿਰਸਵਾਰਥ ਕਰਮਯੋਗ ਨੂੰ ਜਿੰਨਾ ਪ੍ਰੋਤਸਾਹਨ ਦਿੱਤਾ ਜਾਏਗਾ , ਉੱਨਾ ਹੀ ਸਮਾਜ ਤੋਂ ਭ੍ਰਿਸ਼ਟ ਆਚਰਣ ਵੀ ਘੱਟ ਹੋ ਵੇ ਗਾ ।


    ਸ਼੍ਰੀ ਮਾਧਵਾਚਾਰਿਆ ਜੀ ਨੇ ਵੀ ਹਮੇਸ਼ਾ ਇਸ ਗੱਲ ' ਤੇ ਜ਼ੋਰ ਦਿੱਤਾ ਕਿ ਕੋਈ ਵੀ ਕੰਮ ਛੋਟਾ ਜਾਂ ਵੱਡਾ ਨਹੀਂ ਹੁੰਦਾ , ਪੂਰੀ ਇਮਾਨਦਾਰੀ ਨਾਲ ਕੀਤਾ ਗਿਆ ਕਾਰਜ , ਪੂਰੀ ਨਿਸ਼ਠਾ ਨਾਲ ਕੀਤਾ ਗਿਆ ਕਾਰਜ ਈਸ਼ਵਰ ਦੀ ਪੂਜਾ ਕਰਨ ਦੀ ਤਰ੍ਹਾਂ ਹੁੰਦਾ ਹੈ ।


    ਉਹ ਕਹਿੰਦੇ ਸਨ ਕਿ ਜਿਵੇਂ ਅਸੀਂ ਸਰਕਾਰ ਨੂੰ ਟੈਕਸ ਦਿੰਦੇ ਹਾਂ , ਉਵੇਂ ਹੀ ਜਦੋਂ ਅਸੀਂ ਮਾਨਵਤਾ ਦੀ ਸੇਵਾ ਕਰਦੇ ਹਾਂ ਤਾਂ ਉਹ ਈਸ਼ਵਰ ਨੂੰ ਟੈਕਸ ਦੇਣ ਦੀ ਤਰ੍ਹਾਂ ਹੁੰਦਾ ਹੈ ।


    ਅਸੀਂ ਮਾਣ ਨਾਲ ਕਹਿ ਸਕਦੇ ਹਾਂ ਹਿੰਦੁਸਤਾਨ ਦੇ ਕੋਲ ਅਜਿਹੀ ਮਹਾਨ ਪਰੰਪਰਾ ਹੈ , ਅਜਿਹੇ ਮਹਾਨ ਸੰਤ ਮੁਨੀ ਰਹੇ ਹਨ , ਰਿਸ਼ੀ - ਮੁਨੀ , ਮਹਾਪੁਰਸ਼ ਰਹੇ ਹਨ ਜਿਨ੍ਹਾਂ ਨੇ ਆਪਣੀ ਤਪੱਸਿਆ , ਆਪਣੇ ਗਿਆਨ ਦਾ ਉਪਯੋਗ ਰਾਸ਼ਟਰ ਦੀ ਕਿਸਮਤ ਨੂੰ ਬਦਲਣ ਲਈ , ਰਾਸ਼ਟਰ ਦਾ ਨਿਰਮਾਣ ਕਰਨ ਲਈ ਕੀਤਾ ਹੈ ।


    ਸਾਡੇ ਸੰਤਾਂ ਨੇ ਪੂਰੇ ਸਮਾਜ ਨੂੰ ,


    ਜਾਤ ਤੋਂ ਜਗਤ ਦੀ ਤਰਫ਼


    ਖੁਦ ਤੋਂ ਸਮੂਹ ਦੀ ਤਰਫ਼


    ਹਉਮੈ ਤੋਂ ਨਿਮਰਤਾ ਦੀ ਤਰਫ਼


    ਜੀਵ ਤੋਂ ਸ਼ਿਵ ਦੀ ਤਰਫ਼


    ਜੀਵਾਤਮਾ ਤੋਂ ਪਰਮਾਤਮਾ ਦੀ ਤਰਫ਼


    ਜਾਣ ਲਈ ਪ੍ਰੇਰਿਤ ਕੀਤਾ ।


    ਸਵਾਮੀ ਦਯਾਨੰਦ ਸਰਸਵਤੀ , ਸਵਾਮੀ ਵਿਵੇਕਾਨੰਦ , ਰਾਜਾ ਰਾਮ ਮੋਹਨ ਰਾਏ , ਈਸ਼ਵਰ ਚੰਦਰ ਵਿੱਦਿਆਸਾਗਰ , ਜਿਓਤਿਬਾ ਫੁਲੇ , ਡਾਕਟਰ ਭੀਮ ਰਾਓ ਅੰਬੇਡਕਰ , ਮਹਾਤਮਾ ਗਾਂਧੀ , ਪਾਂਡੁਰੰਗ ਸ਼ਾਸਤਰੀ ਆਠਵਲੇ , ਵਿਨੋਬਾ ਭਾਵੇ ਵਰਗੇ ਅਣਗਿਣਤ ਸੰਤ ਪੁਰਸ਼ਾਂ ਨੇ ਭਾਰਤ ਦੀ ਅਧਿਆਤਮਕ ਧਾਰਾ ਨੂੰ ਹਮੇਸ਼ਾ ਚੇਤਨਮਯ ਰੱਖਿਆ । ਸਮਾਜ ਵਿੱਚ ਚੱਲੀਆਂ ਆ ਰਹੀਆਂ ਕੁਰੀਤੀਆਂ ਦੇ ਖ਼ਿਲਾਫ਼ ਜਨ ਅੰਦੋਲਨ ਸ਼ੁਰੂ ਕੀਤਾ ।


    ਜਾਤ - ਪਾਤ ਮਿਟਾਉਣ ਤੋਂ ਲੈ ਕੇ ਜਨ ਜਾਗ੍ਰਿਤੀ ਤੱਕ , ਭਗਤੀ ਤੋਂ ਲੈ ਕੇ ਜਨਸ਼ਕਤੀ ਤੱਕ , ਸਤੀ ਪ੍ਰਥਾ ਨੂੰ ਰੋਕਣ ਤੋਂ ਲੈ ਕੇ ਸਵੱਛਤਾ ਵਧਾਉਣ ਤੱਕ , ਸਮਾਜਿਕ ਸਦਭਾਵਨਾ ਤੋਂ ਲੈ ਕੇ ਸਿੱਖਿਆ ਤੱਕ , ਸਿਹਤ ਤੋਂ ਲੈ ਕੇ ਸਾਹਿਤ ਤੱਕ


    ਉਨ੍ਹਾਂ ਨੇ ਆਪਣੀ ਛਾਪ ਛੱਡੀ , ਜਨਮਨ ਨੂੰ ਬਦਲਿਆ ਹੈ ।


    ਉਨ੍ਹਾਂ ਵਰਗੀਆਂ ਮਹਾਨ ਵਿਭੂਤੀਆਂ ਨੇ ਦੇਸ਼ ਨੂੰ ਇੱਕ ਅਜਿਹੀ ਸ਼ਕਤੀ ਦਿੱਤੀ ਹੈ ਜੋ ਅਦਭੁੱਤ , ਅਤੁੱਲ ਹੈ ।


    ਭਾਈਓ ਅਤੇ ਭੈਣੋਂ ,


    ਸਮਾਜਿਕ ਬੁਰਾਈਆਂ ਨੂੰ ਖਤਮ ਕਰਦੇ ਰਹਿਣ ਦੀ ਅਜਿਹੀ ਮਹਾਨ ਸੰਤ ਪਰੰਪਰਾ ਦੇ ਕਾਰਨ ਹੀ ਅਸੀਂ ਸਦੀਆਂ ਤੋਂ ਆਪਣੀ ਸੰਸਕ੍ਰਿਤਕ ਵਿਰਾਸਤ ਨੂੰ ਸਹੇਜ ਪਾਏ ਹਾਂ । ਅਜਿਹੀ ਮਹਾਨ ਸੰਤ ਪਰੰਪਰਾ ਦੇ ਕਾਰਨ ਹੀ ਅਸੀਂ ਰਾਸ਼ਟਰੀ ਏਕੀਕਰਨ ਅਤੇ ਰਾਸ਼ਟਰ ਨਿਰਮਾਣ ਦੀ ਧਾਰਨਾ ਨੂੰ ਸਾਕਾਰ ਕਰਦੇ ਆਏ ਹਾਂ ।


    ਅਜਿਹੇ ਸੰਤ ਕਿਸੇ ਯੁੱਗ ਤੱਕ ਸੀਮਤ ਨਹੀਂ ਰਹੇ ਹਨ , ਬਲਕਿ ਉਹ ਯੁੱਗਾਂ ਯੁੱਗਾਂ ਤੱਕ ਆਪਣਾ ਪ੍ਰਭਾਵ ਪਾਉਂਦੇ ਰਹੇ ਹਨ ।


    ਸਾਡੇ ਦੇਸ਼ ਦੇ ਸੰਤਾਂ ਨੇ ਹਮੇਸ਼ਾ ਸਮਾਜ ਨੂੰ ਇਸ ਗੱਲ ਲਈ ਪ੍ਰੇਰਿਤ ਕੀਤਾ ਕਿ ਹਰ ਧਰਮ ਤੋਂ ਉੱਪਰ ਜੇਕਰ ਕੋਈ ਧਰਮ ਹੈ ਤਾਂ ਉਹ ਮਾਨਵ ਧਰਮ ਹੈ ।


    ਅੱਜ ਵੀ ਸਾਡੇ ਦੇਸ਼ , ਸਾਡੇ ਸਮਾਜ ਦੇ ਸਾਹਮਣੇ ਚੁਣੌਤੀਆਂ ਮੌਜੂਦ ਹਨ । ਇਨ੍ਹਾਂ ਚੁਣੌਤੀਆਂ ਨਾਲ ਨਿਪਟਣ ਵਿੱਚ ਸੰਤ ਸਮਾਜ ਅਤੇ ਮੱਠ ਵੱਡਾ ਯੋਗਦਾਨ ਦੇ ਰਹੇ ਹਨ । ਜਦੋਂ ਸੰਤ ਸਮਾਜ ਕਹਿੰਦਾ ਹੈ ਕਿ ਸਵੱਛਤਾ ਹੀ ਈਸ਼ਵਰ ਹੈ ਤਾਂ ਉਸ ਦਾ ਪ੍ਰਭਾਵ ਸਰਕਾਰ ਦੇ ਕਿਸੇ ਵੀ ਅਭਿਆਨ ਤੋਂ ਜ਼ਿਆਦਾ ਹੁੰਦਾ ਹੈ ।


    ਆਰਥਿਕ ਰੂਪ ਤੋਂ ਸੁੱਚਤਾ ਦੀ ਪ੍ਰੇਰਣਾ ਵੀ ਇਸੇ ਤੋਂ ਮਿਲਦੀ ਹੈ । ਭ੍ਰਿਸ਼ਟ ਆਚਰਣ ਜੇਕਰ ਅੱਜ ਦੇ ਸਮਾਜ ਦੀ ਚੁਣੌਤੀ ਹੈ ਤਾਂ ਇਸ ਦਾ ਉਪਾਅ ਵੀ ਆਧੁਨਿਕ ਸੰਤ ਸਮਾਜ ਦੇ ਸਕਦਾ ਹੈ ।


    ਵਾਤਾਵਰਣ ਸੰਭਾਲ ਵਿੱਚ ਵੀ ਸੰਤ ਸਮਾਜ ਦੀ ਵੱਡੀ ਭੂਮਿਕਾ ਹੈ । ਸਾਡੀ ਸੰਸਕ੍ਰਿਤੀ ਵਿੱਚ ਤਾਂ ਦਰੱਖਤਾਂ ਨੂੰ ਚੇਤਨ ਮੰਨਿਆ ਗਿਆ ਹੈ , ਜੀਵਨਯੁਕਤ ਮੰਨਿਆ ਗਿਆ ਹੈ । ਬਾਅਦ ਵਿੱਚ ਭਾਰਤ ਦੇ ਹੀ ਇੱਕ ਸਪੂਤ ਅਤੇ ਮਹਾਨ ਵਿਗਿਆਨਕ ਡਾਕਟਰ ਜਗਦੀਸ਼ ਚੰਦਰ ਬੋਸ ਨੇ ਇਸ ਨੂੰ ਦੁਨੀਆ ਦੇ ਸਾਹਮਣੇ ਸਾਬਤ ਵੀ ਕੀਤਾ ।


    ਨਹੀਂ ਤਾਂ ਪਹਿਲਾਂ ਦੁਨੀਆ ਇਸ ਨੂੰ ਮੰਨਦੀ ਹੀ ਨਹੀਂ ਸੀ , ਸਾਡਾ ਮਜ਼ਾਕ ਉਡਾਉਂਦੀ ਸੀ ।


    ਸਾਡੇ ਲਈ ਕੁਦਰਤ ਮਾਂ ਹੈ , ਉਪਯੋਗ ਲਈ ਨਹੀਂ , ਸੇਵਾ ਲਈ ਹੈ । ਸਾਡੇ ਇੱਥੇ ਦਰੱਖਤ ਲਈ ਆਪਣੀ ਜਾਨ ਤੱਕ ਦੇਣ ਦੀ ਪਰੰਪਰਾ ਰਹੀ ਹੈ , ਟਾਹਣੀ ਤੋੜਨ ਤੋਂ ਵੀ ਪਹਿਲਾਂ ਪ੍ਰਾਰਥਨਾ ਕੀਤੀ ਜਾਂਦੀ ਹੈ । ਜੀਵ ਜੰਤੂ ਅਤੇ ਬਨਸਪਤੀ ਦੇ ਪ੍ਰਤੀ ਸੰਵੇਦਨਾ ਸਾਨੂੰ ਬਚਪਨ ਤੋਂ ਸਿਖਾਈ ਜਾਂਦੀ ਹੈ ।


    ਅਸੀਂ ਰੋਜ਼ਾਨਾ ਆਰਤੀ ਤੋਂ ਬਾਅਦ ਸ਼ਾਂਤੀ ਮੰਤਰ ਵਿੱਚ ਬਨਸਪਤ ਯ : ਸ਼ਾਂਤੀ ਆਪ : ਸ਼ਾਂਤੀ ( वनस्पतय : शांति आप : शांति ) ਕਹਿੰਦੇ ਹਾਂ । ਪਰ ਇਹ ਵੀ ਸੱਚ ਹੈ ਕਿ ਸਮੇਂ ਦੇ ਨਾਲ ਇਸ ਪਰੰਪਰਾ ' ਤੇ ਵੀ ਅਸਰ ਹੋਇਆ ਹੈ । ਅੱਜ ਸੰਤ ਸਮਾਜ ਨੂੰ ਇਸ ਤਰਫ਼ ਵੀ ਆਪਣੀ ਕੋਸ਼ਿਸ਼ ਵਧਾਉਣੀ ਹੋਏਗੀ । ਜੋ ਸਾਡੇ ਗ੍ਰੰਥਾਂ ਵਿੱਚ ਹੈ , ਸਾਡੀਆਂ ਪਰੰਪਰਾਵਾਂ ਦਾ ਹਿੱਸਾ ਰਿਹਾ ਹੈ , ਉਸ ਨੂੰ ਆਚਰਣ ਵਿੱਚ ਲਿਆਉਣ ਨਾਲ ਹੀ climate change ਦੀ ਚੁਣੌਤੀ ਦਾ ਸਾਹਮਣਾ ਕੀਤਾ ਜਾ ਸਕਦਾ ਹੈ ।


    ਅੱਜ ਵੀ ਤੁਸੀਂ ਦੇਖੋ , ਸੰਪੂਰਨ ਵਿਸ਼ਵ ਦੇ ਦੇਸ਼ਾਂ ਵਿੱਚ ਜੀਵਨ ਜਿਊਣ ਦੇ ਮਾਰਗ ਵਿੱਚ ਜਦੋਂ ਵੀ ਕਿਸੇ ਪ੍ਰਕਾਰ ਦੀ ਰੁਕਾਵਟ ਆਉਂਦੀ ਹੈ ਤਾਂ ਦੁਨੀਆ ਦੀਆਂ ਨਜ਼ਰਾਂ ਭਾਰਤ ਦੀ ਸੰਸਕ੍ਰਿਤੀ ਅਤੇ ਸੱਭਿਅਤਾ ' ਤੇ ਆ ਕੇ ਟਿਕ ਜਾਂਦੀਆਂ ਹਨ ।


    ਇੱਕ ਤਰ੍ਹਾਂ ਨਾਲ ਵਿਸ਼ਵ ਦੀਆਂ ਸਾਰੀਆਂ ਸਮੱਸਿਆਵਾਂ ਦਾ ਉੱਤਰ ਭਾਰਤੀ ਸੰਸਕ੍ਰਿਤੀ ਵਿੱਚ ਹੈ । ਇਹ ਭਾਰਤ ਵਿੱਚ ਸਹਿਜ ਸਵੀਕਾਰਤ ਹੈ ਕਿ ਇੱਕ ਈਸ਼ਵਰ ਨੂੰ ਅਨੇਕ ਰੂਪਾਂ ਵਿੱਚ ਜਾਣਿਆ , ਪੂਜਿਆ ਜਾ ਸਕਦਾ ਹੈ । ਰਿਗਵੇਦ ਵਿੱਚ ਕਿਹਾ ਗਿਆ ਹੈ , '' ਏਕਮ ਸਤ ਵਿ ਪ੍ਰਾ ਬਹੁਧਾ ਵ ਦੰ ਤੀ ...( एकम सत विप्रा बहुधा वदन्ति ... ) ਇੱਕ ਹੀ ਪਰਮ ਸੱਤ ਨੂੰ ਅਲੱਗ ਅਲੱਗ ਨਾਵਾਂ ਨਾਲ ਬੁਲਾਇਆ ਜਾਂਦਾ ਹੈ । ਵਿਭਿੰਨਤਾ ਨੂੰ ਅਸੀਂ ਕੇਵਲ ਸਵੀਕਾਰ ਨਹੀਂ ਕਰਦੇ ਉਸ ਦਾ ਮਹੱਤਵ ਮੰਨਦੇ ਹਾਂ ।


    ਅਸੀਂ ਵਸੁਧੈਵ ਕੁਟੁੰਬਕਮ ... ( वसुधैव कुटुंबकम ... ) ਪੂਰੀ ਪ੍ਰਿਥਵੀ ਨੂੰ ਇੱਕ ਪਰਿਵਾਰ ਮੰਨਣ ਵਾਲੇ ਲੋਕ ਹਾਂ । ਅਸੀਂ ਕਹਿੰਦੇ ਹਾਂ ਸਹਨਾਵਵਤੁ - ਸਹ ਨੌ ਭੁਨਕ ਤੁ ...( सहनाववतु - सह नौ भुनक्तु ... ) ਸਾਰਿਆਂ ਦਾ ਪੋਸ਼ਣ ਹੋਵੇ , ਸਾਰਿਆਂ ਨੂੰ ਸ਼ਕਤੀ ਮਿਲੇ , ਕੋਈ ਕਿਸੇ ਨਾਲ ਈਰਖਾ ਨਾ ਕਰੇ । ਕੱਟੜਤਾ ਦਾ ਇਹੀ ਹੱਲ ਹੈ । ਆਤੰ ਕ ਦੇ ਮੂਲ ਵਿੱਚ ਹੀ ਇਹ ਕੱਟੜਤਾ ਹੈ ਕਿ ਮੇਰਾ ਹੀ ਮਾਰਗ ਸਹੀ ਹੈ । ਜਦੋਂ ਕਿ ਭਾਰਤ ਵਿੱਚ ਕੇਵਲ ਸਿਧਾਂਤ ਰੂਪ ਵਿੱਚ ਨਹੀਂ ਪਰ ਵਿਵਹਾਰ ਵਿੱਚ ਵੀ ਅਨੇਕ ਉਪਾਸਨਾ ਦੇ ਲੋਕ ਸਦੀਆਂ ਤੋਂ ਨਾਲ ਰਹਿੰਦੇ ਆਏ ਹਨ । ਅਸੀਂ ਸਰਵ ਪੰਥ ਬਰਾਬਰ ਮੰਨਣ ਵਾਲੇ ਲੋਕ ਹਾਂ ।


    ਮੇਰਾ ਮੰਨਣਾ ਹੈ ਕਿ ਅੱਜ ਦੇ ਇਸ ਯੁੱਗ ਵਿੱਚ ਅਸੀਂ ਸਾਰੇ ਨਾਲ ਮਿਲ ਕੇ ਰਹਿ ਰਹੇ ਹਾਂ , ਸਮਾਜ ਵਿੱਚ ਮੌਜੂਦ ਬੁਰਾਈਆਂ ਨੂੰ ਦੂਰ ਕਰਨ ਦੀ ਕੋਸ਼ਿਸ਼ ਕਰ ਰਹੇ ਹਾਂ , ਦੇਸ਼ ਦੇ ਵਿਕਾਸ ਲਈ ਯਤਨਸ਼ੀਲ ਹਾਂ , ਤਾਂ ਇਸ ਦੀ ਇੱਕ ਵਜਾ ਸਾਧੂ ਸੰਤਾਂ ਵੱਲੋਂ ਦਿਖਾਈ ਗਈ ਗਿਆਨ ਕਰਮ ਅਤੇ ਭਗਤੀ ਦੀ ਪ੍ਰੇਰਣਾ ਹੈ ।


    ਅੱਜ ਸਮੇਂ ਦੀ ਮੰਗ ਹੈ ਪੂਜਾ ਦੇ ਦੇਵ ਦੇ ਨਾਲ ਹੀ ਰਾਸ਼ਟਰ ਦੇਵ ਦੀ ਵੀ ਗੱਲ ਹੋਵੇ , ਪੂਜਾ ਵਿੱਚ ਆਪਣੇ ਇਸ਼ਟ ਦੇਵ ਦੇ ਨਾਲ ਹੀ ਭਾਰਤ ਮਾਤਾ ਦੀ ਵੀ ਗੱਲ ਹੋਵੇ । ਅਨਪੜ੍ਹਤਾ , ਅਗਿਆਨਤਾ , ਕੁਪੋਸ਼ਣ , ਕਾ ਲੇ ਧਨ , ਭ੍ਰਿਸ਼ਟਾਚਾਰ ਵਰਗੀਆਂ ਜਿਨ੍ਹਾਂ ਬੁਰਾਈਆਂ ਨੇ ਭਾਰਤ ਮਾਤਾ ਨੂੰ ਜਕੜ ਰੱਖਿਆ ਹੈ , ਉਸ ਤੋਂ ਸਾਡੇ ਦੇਸ਼ ਨੂੰ ਮੁਕਤ ਕਰਾਉਣ ਲਈ ਸੰਤ ਸਮਾਜ ਦੇਸ਼ ਨੂੰ ਰਸਤਾ ਦਿਖਾਉਂਦਾ ਰਹੇ ।


    ਮੈਂ ਇਹ ਕਾਮਨਾ ਕਰਦਾ ਹਾਂ ਕਿ ਤੁਸੀਂ ਸਾਡੇ ਅਧਿਆਤਮ ਰਾਹੀਂ ਸਾਡੇ ਦੇਸ਼ ਦੀ ਪ੍ਰਾਣ ਸ਼ਕਤੀ ਦਾ ਅਨੁਭਵ ਜਨ ਜਨ ਨੂੰ ਕਰਾਉਂਦੇ ਰਹੋਗੇ । ਵਯਮ ਅੰਮ੍ਰਿਤਸਯ ਪੁੱਤ੍ਰਾਹਾ ( वयम अमृतस्य पुत्राहा ) ਦੇ ਅਹਿਸਾਸ ਨਾਲ ਜਨਸ਼ਕਤੀ ਨੂੰ ਹੋਰ ਮਜ਼ਬੂਤ ਕਰਦੇ ਰਹੋਗੇ । ਮੈਂ ਆਪਣੇ ਇਨ੍ਹਾਂ ਸ਼ਬਦਾਂ ਨਾਲ ਤੁਹਾ ਡਾ ਸਾਰਿਆਂ ਦਾ ਧੰਨਵਾਦ ਕਰ ਦਾ ਹਾਂ ।


    ਬਹੁਤ ਬਹੁਤ ਧੰਨਵਾਦ !!!


    *****


    

    
    (Release ID: 1481936) Visitor Counter : 2