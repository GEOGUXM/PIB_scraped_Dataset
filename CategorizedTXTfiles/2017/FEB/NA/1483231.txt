      युवा कार्यक्रम एवं खेल मंत्रालय

      ग्रामीण खेल महोत्सव 2017
      Posted On: 22 FEB 2017 7:15PM by PIB Delhi


    युवा मामले एवं खेल मंत्रालय द्वारा दिल्‍ली सरकार के सहयोग से 25 मार्च से लेकर 31 मार्च , 2017 तक दिल्‍ली ग्रामीण खेल महोत्‍सव 2017 आयोजित किया जाएगा। इसमें दिल्‍ली के राष्‍ट्रीय राजधानी क्षेत्र के ग्रामीण क्षेत्रों के प्रतिभाशाली खिलाडि़यों को आमंत्रित करके विभिन्‍न तरह के खेलों वाली इस चैम्पियनशिप में भाग लेने के लिए प्रोत्‍साहित किया जाएगा। इसका उद्देश्‍य दिल्‍ली में खेल संस्‍कृति को बढ़ावा देना है। आज यहां इस आशय की घोषणा करते हुए युवा मामले एवं खेल राज्‍य मंत्री (स्‍वंतत्र प्रभार) श्री विजय गोयल ने कहा कि ग्रामीण क्षेत्रों में रहने वाले युवाओं के बीच खेल संस्‍कृति को बढ़ावा देने की जरूरत महसूस की जा रही है। इस महोत्‍सव से बड़ी संख्‍या में ग्रामीण युवाओं को लोकप्रिय खेलों में शिरकत करने का मौका मिलेगा और इसके साथ ही यह महोत्‍सव ग्रामीण युवाओं को उत्‍कृष्‍टता हासिल करने और स्‍वस्‍थ जीवन शैली को अपनाने के लिए प्रोत्‍साहित करेगा। उन्‍होंने उम्‍मीद ज‍ताई कि यह महोत्‍सव पूरे देश के ग्रामीण क्षेत्रों में खेलों को बढ़ावा देने में एक उत्‍प्रेरक की भूमिका निभाएगा , जिससे अन्‍य राज्‍यों और केन्‍द्र शासित प्रदेशों में भी इस तरह के महोत्‍सव आयोजित किये जाने की संभावना है।

    स्‍पर्धाओं की संरचना कुछ इस तरह से होगी :-
     1. प्रखंड स्‍तर पर
     2. अंतर प्रखंड स्‍पर्धाएं
     3. फाइनल

    उन्‍होंने कहा कि इस दौरान निम्‍नलिखित स्‍पर्धाएं आयोजित की जाएंगी :

                                                            
क्र.सं.  खेलों के नाम  स्‍पर्धाएं                           
                                                            
                                                            
1.       एथलेटिक्‍स    100 एवं 400 मीटर की दौड़ , लंबी कूद  
                                                            
                                                            
2.       कबड्डी        टीम चैम्पियनशिप                      
                                                            
                                                            
3.       खो-खो         टीम चैम्पियनशिप                      
                                                            
                                                            
4.       वालीबॉल       टीम चैम्पियनशिप                      
                                                            
                                                            
5.       कुश्‍ती       भार की श्रेणियां :-                  
                                                            
                       57,61,65,70,74,86,97,125 ( पुरुष )   
                                                            
                       48,53,55,58,60,63,69 & 75 ( महिलाएं )
                                                            

    उपर्युक्‍त स्‍पर्धाओं में वे सभी प्रतिभागी भाग ले सकेंगे , जिनकी आयु 31 दिसम्‍बर , 2016 को 18 वर्ष हो गई है।

                                                                                 
क्र.सं.  खेलों के नाम           स्‍पर्धाएं                                       
                                                                                 
                                                                                 
1.       रस्साकशी               पुरुष एवं महिलाओं दोनों के लिए ही टीम चैम्पियनशिप
                                                                                 
                                                                                 
2.       मटका दौड़ (100 मीटर )  केवल महिलाओं के लिए                              
                                                                                 

    इन स्‍पर्धाओं में वे सभी दिग्‍गज प्रतिभागी भाग ले सकेंगे , जिनकी आयु 31 दिसम्‍बर , 2016 को 50 वर्ष या उससे ज्‍यादा हो गई है।

                                       
क्र.सं.  खेलों के नाम        स्‍पर्धाएं
                                       
                                       
1.       हेडगियर पहन कर रेस  200 मीटर  
                                       

    श्री गोयल ने कहा कि पांच ब्‍लॉक अलीपुर , नांगलोई , नजफगढ़ , महरौली और शाहदरा इन खेलों में भाग लेंगे। अन्‍तर-प्रखंड स्‍पर्धाएं बवाना में आयोजित की जाएंगी और फाइनल का आयोजन नई दिल्‍ली स्थित इंदिरा गांधी स्‍टेडियम में होगा।


    ***

    वीके/आरआरएस/जीआरएस- 501

    
    
    (Release ID: 1483231) Visitor Counter : 10
    
    
    
    
    

    
    
    
    
    
    
    
    
    
    
    
3.