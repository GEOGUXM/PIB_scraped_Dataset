      প্রধানমন্ত্রীগী লোইশঙ

      লোক সভাদা পীখিবা রাষ্ট্রপতিগী মোসন ওফ থেঙ্কসকী ৱাফমদা প্রধানমন্ত্রীগী ৱারোল
      Posted On: 07 FEB 2017 3:41PM by


    


    ঙসি লোক সভাদা পীখিবা রাষ্ট্রপতিগী মোসন ওফ থেঙ্কসকী ৱাফমদা প্রধানমন্ত্রী শ্রী নরেন্দ্রা মোদীনা মহাক্কী ৱারোল পিখ্রে । ৱা খন্নবদা লিংজেল হাপখিবা অমসুং কান্নরবা পোইন্তশিং সেয়ার তৌখিবগীদমক মহাক্না হাওসকী মশিং য়াম্লবা মেম্বরশিংবু থাগৎপা ফোংদোকখি ।


    মফম অসিদা ‘জন শক্তি’- প্রজাগী শক্তিগী অখন্নবা খরদি লৈরে হায়না হৌরদুনা প্রধানমন্ত্রীনা হায়খি মদুদি মসিগী ‘জন শক্তি’ অসিনা মরম ওইদুনা লাইরবা ইমুংদা পোকপা মীওই অমনশু ভারতকী প্রধানমন্ত্রী ওইবা য়াই ।


    প্রধানমন্ত্রীনা হায়খি মদুদি মফম অসিদা মহাক্কুম্লবা মীওই কয়া অমা লৈরি, মদুদি মখোয় অদুনা নিং তম্বগী লানফমদা লৈবাক অসিগীদমক থৱায় থানবা খুদোংচাবা ফংখিদ্রবা, অদুম ওইনমক মখোয়না নিং তম্লবা ভারত্তা পোক্লবসু জাতি অসিগী সেবাগীদমক হিংলি । জন শক্তিদা থাজবা থম্বনা অফবা মহৈশিং পিরক্কনি হায়বা অদু পল্লদুনা ঐখোয়গী প্রজাদা য়াওরিবা মতিক মথৌনা অদু খংনবা অমসুং থাগৎনবা অমসুং ভারতপু অৱাংবা থাক্তা থাংগৎনবা মহাক্না মেম্বরশিংগী পুক্নিং চিংশনখি ।


    বজেতকী মতম ঙনখৎপগী মতাংদা শন্দোক্না পল্লদুনা প্রধানমন্ত্রীনা হায়খি মসিনা ফন্দশিং হেন্না ফবা মওংদা য়ুতিলাইজ তৌবা হমহল্লগনি । মদুগা মান্ননা, মহাক্না হায়খি মদুদি হৌজিক লৈবাক অসিগী ত্রান্সপোর্ত সেক্তরদা কমপ্রেহেন্সিব এপ্প্রোছ অমা মথৌ তারি মদু য়ুনিয়ন বজেতপু অমখক পুথোকপনা ওইহন্বা ঙমগনি ।


    মহাক্না ওফিস পায়রকপা মতমদগী ৱারি ৱাতাই শান্নবদা অহোংবা পুরকপা অদুদা প্রধানমন্ত্রীনা অপেন্বা ফোংদোকখি- মতম অমদদি স্কামশিংনা মরম ওইদুনা কয়া য়াম্বা শেলফম মাংখ্রে হায়না খন্ন নৈনরম্মী, হৌজিক্তি ব্লেক মনি কয়া য়াম্না রিকোবর তৌরে হায়না খন্ন নৈনরে ।


    প্রধানমন্ত্রীনা লাওথোকখি মদুদি মহাক্কী স্ত্রগল অসি লাইরবশিংনি, অমসুং স্ত্রগল অসিনা লাইরবশিংদা মখোয়গী দ্যু অদু মখা তানা ফংহল্লগনি । মহাক্না হায়খি মদুদি সরকার অসিনা পুম্নমকপু মীখলগী ওইবা মীৎয়েংদা য়েংদে, অমসুং জাতিগী কান্নবা অদুনা সরকার অসিগী মরুওইবা থৌদাংনি ।


    প্রধানমন্ত্রীনা দিমোনেতাইজেসনবু স্বছ ভারত মিসনগা চাংদম্নরদুনা, মসি শেঞ্জা থুমজা অমসুং ব্লেক মনিদগী ভারতপু শেংদোক্নবা খোংজং অমনি হায়রি ।


    দিমোনেতাইজেসনগা মরী লৈনবা রুলশিংদা তোইনা হোংবগী খন্ন নৈনবদা পাওখুম পিরদুনা প্রধানমন্ত্রীনা হায়খি মদুদি এক্সরসাইজ অসিদা লুপহোলশিং পুথোকপা পাম্বা মখোয়শিং অদুগীদমক খোংথাং অমা থাংজিন্নবা মসি পায়খৎপনি । মহাক্না নিংশিংখি মদুদি এমএনআরইজিএ গী রুলশিংদসু লিশিংদগী হেন্না অহোংবা পুরকখ্রে ।


    ক্রোপ ইন্সুরেন্সগুম্লবা খোংথাশিং লৌমীশিংদা লাইনা অমসুং কান্নগদবা মওং অমদা পাইখৎলে হায়না প্রধানমন্ত্রীনা হায়খি ।


    লৈবাক অসিগী লান্মীশিংবুশু প্রধানমন্ত্রীনা থাগৎখি, অমসুং জাতি অসিবু মপুং ফানা ঙাক্তুনা থম্বগী চপ চাবা পাঙ্গল অদু মখোয়দা লৈ হায়খি ।

    
    
    (Release ID: 1482080) Visitor Counter : 11