      প্রধানমন্ত্রীগী লোইশঙ

      বজেৎ - ২০১৭-১৮দা পীখিবা প্রধানমন্ত্রীগী ৱারোল
      Posted On: 01 FEB 2017 3:51PM by


    


    ঐখোয়গী লৈবাক্কী শেল-থুম মন্ত্রী অরুন জেতলীজীবু খ্বাইদগী অথোইবা বজেৎ পুথোকপগীদমক হন্না হন্না থাগৎচরি । মসি লাইরবশিংবু চেৎশিলহল্লগদবা বজেৎ অমনি ইনফ্রাস্ত্রকচরসু অমুক্কা হেন্না মপাঙ্গল কলহল্লগনি, খোংজেলসু য়াংহল্লগনি পুম্নমক্কী থাজবদা তাঞ্জা পীরগনি, ফাইনান্সিয়েল সিস্তেমদা অনৌবা থৌনা অমা পীরগনি, অচেৎপা পীবগা লোইননা চাওখৎ-থৌরাং খোংজেল য়াম্না য়াংহল্লগনি । বজেৎ অসিদা হাইৱেসু শেম্নবা আইৱেসু হেনগৎনবা, হৱাইগী মমলদগী হৌদুনা দাতাগী স্পিদ ফাওবা, রেলৱেগী মোদর্নাইজেসন তৌবদগী হৌরগা অরাইবা ইকোনোমিক শেমগৎনবগী মাইকৈদা, মহৈ-মশিংদগী হৌরগা হকশেল ফাওবা, ইন্ত্রপ্রিনরশিংদগী হৌরগা ইন্দস্ত্রী ফাওবা, তেক্সতাইল মেনুফেকচরিংদগী হৌরগা তেক দিদক্সন ফাওবা পুম্নমক্কী মংলানবু মংফাওনহন্নবা অকনবা খোংথাং বজেৎ অসিদা ময়েক শেংনা উবা ফংলি । অসিগুম্বা পুৱারী ওইরবা বজেৎ অসিগীদমক শেল-থুম মন্ত্রীগা লোইননা মহাক্কী তীম অপুনববু থাগৎনীংঙাইনি ।

    বজেৎ অসি লৈবাক অসিগী চাওখৎ-থৌরাংগীদমক হৌখিবা চহি অনি মখাইদা থাংজিনখিবা খোংথাং অদুগী, লৌখিবা ৱারেপশিং অদুগী অমসুং অচেৎপগা লোইননা মাংদা চখৎনবা পান্দম অদুগী মরক্তা মসি য়াম্না মরুওইবা শরুক অমনি । বজেৎ অসিদা ঐনা উরি, অতোপ্পা মরুওইবা খোংথাং অমা য়াওরি মদুদি রেলৱে বজেৎপু জেনরেল বজেৎতা পুনসিনখ্রে । মসিদগী ত্রান্সপোর্ত সেক্তর পুম্নমক্না ইন্তিগ্রেতেদ প্লানীংদা মতেং ফংলগনি ।

    লৈবক অসিদা চৎতোক-চৎশিনগা মরি লৈনবা তঙাইফদবশিং ফগৎহনবদা রেলৱেনা হৌজিক মখোয়গী থৌদাং হেন্না ফবা মওংদা পাংথোকপা ঙম্লগনি । বজেৎ অসিনা লৌউ-শিংউবগী লমদা, খুঙ্গংগী মতাংদা, খুন্নাইগী যাফা-থৌরাং, ইনফ্রাস্ত্রকচর লম পুম্নমক অসিদা অখন্নবা মিয়েং অমা চিংশিল্লি । ইনবেস্ত তৌবা হেনগৎহনবা অমসুং থবক পীবগী অনৌবা তাঞ্জা অমা পীনবগী মিয়েংদা সরকারগী ৱাফম অদু বজেৎ অসিদা ময়েক শেংনা উবা ফংই । স্কিমশিং অসিগীদমক্তা এলোকেসন্দসু অদুক্কী মতিক হেনগৎহনখ্রে, সরকারগী ইনবেস্তা মপাঙ্গল কলহন্নবগীদমক রোদ অমসুং রেল সেক্তরগীদমক্তসু এলোকেসন ফজনা হেনগৎহনখ্রে । সরকারগী পান্দম ২০২২ ফাওবদা ঐখোয়গী লৈবাক্কী লৌমীশিংগী আয় শরুক অনি ওইহন্নবগী ৱাখল থম্লি, শরুক অনি হেনগৎহনগদবনি হায়না নীতিশিং অমসুং স্কিমশিং মতৌ অসুম্না লেপখি, বজেৎতা খ্বাইদগী চাওনা শাফু হন্দকসু লৌমী, খুঙ্গং, লাইরবা, দলিৎ, শোৎথহৌরবা, তুহৎপীরবা মখোয়শিংদা মিয়েং থমখি ।

    এগ্রিকলচর, এনিমেল হসবেন্দরী, দাইরী, ফিসরীজ, ৱাতরশেদ দিব্লপমেন্ত, স্বচ্ছ ভারত মিশন লম পুম্নমক অসিনা খুঙ্গংগী শেনমিৎলোনগী ফিভমদা য়াম্না চাওনা অহোংবসু পুরক্কনি অমসুং খুঙ্গংগী পুন্সিদা হিংলিবা মওইশিংগী ক্বালিতী ওফ লাইফতসু য়ামনা চাওনা অহোংবা পুরক্কনি । বজেৎতা থবক পীবা হেনগৎহনবদসু য়াম্নমক শাফু পীরি থবক্কীদমক্তা অনৌ অনৌবা লম পুথোক্লিবা ইলেক্ত্রোনিক মেনুফেকচরিং, তেক্সতাইলদা অখন্নবা শেনফম পীরি, ইচোই চোইনা থবক তৌরিবা মীওইশিংদা, অপুনবা মফম অমদা পুরক্নবগীদমক্তসু পাক চাওনা থৌরাং পাইখৎলি । স্কিল দিব্লপমেন্ত অসি বজেত্তা য়াম্না হেনগৎহনখ্রে মসি ঐখোয়গী নহারোলশিংদা মিয়েং থমদুনা অমসুং লৈরিবা দিমোগ্রাফিক দিবাইদেন্দ অসিগী মপুং ফানা কান্ন্বা ভারত্না ফংনবা অসিদা মিয়েং থম্লি ।

    মহাত্মা গান্ধী নেস্নেল রুরেল গরেন্তী স্কিম অসিগীদমক্তসু হৌজিক ফাওবদা ওইখ্রিবশিং অসি করিগুম্বা চহি অমত্তদা ওইদনবা রিকোর্দ এলোকেসন তৌখ্রে । বজেত্তা নুপীশিংগী য়াইফ-থৌরাংদসু অখন্নবা মিয়েং থম্লি, নুপীশিং অমসুং অঙাংশিংগা মরি লৈনবা স্কিমশিংগীদমক্তা বজেত্তা অহোংবা পুরকখ্রে, হকশেল অমসুং অৱাংবা মহৈ-মশিংগীদমক্তসু বজেত্তা ফজনা অহোংবা পুরকখ্রে । শেনমিৎলোন চাওখৎথৌরাংদা খোংজেল য়াংহন্নবা অমসুং থবক পীবগী অনৌবা তাঞ্জা শেম্বদা হাউশিং অমসুং কন্সত্রক্সন সেক্তরগী য়াম্না চাওবা থৌদাং লৈ বজেৎ অসি খুঙ্গংগা লোইননা শহরগী মফমশিংদসু হাউশিং সেক্তরদা অচেৎপা পীগদৌরি । রেলৱেগী বজেত্তা ৱাফম অমদা শাফু পীরি অমসুং মদুদি রেলৱে সেফতি ফন্দ ফন্দ অসিগী মতেংনা রেলৱেগী ঙাকশেলদা সেনফম মতিক চানা চাদিং তৌবদা মতেং ওইরগনি । বজেত্তা রেলৱে অমসুং রৌদ ইনফ্রাস্ত্রকচর, কেপিতেল এক্সপেন্দিচরদা হেন্না অহোংবা পুরক্লে ।

    দিজিতেল ইকোনোমীগীদমক্তা কম্প্রিহেন্সিব পেকেজ পীখিবা অসিদগী তেক্স হুরানবগী ওইথোকপা হন্থহল্লগনি অমসুং শেল-থুমগী থৌরাংদা অরোনবা শেলগী ইহৌ লাকশিনবা ওইথোক্লগনি । দিজিতেল ইকোনোমীবু মিশন অমা ওইনা হৌদোকপা অসিনা লাক্কদৌরিবা চহিদা ২০১৭-১৮দা দিজিতেল ত্রান্সেক্সন কোতি লিশিং অনি চমঙাগী চাওরবা পান্দম ফংবদা য়াম্না চাওবা মতেং ফংলগনি । ঐখোয়গী শেল-থুম মন্ত্রীজীনা তেক্সকী থৌওংদা শেমদোক-শাদোক্লিবা অসিনা ময়াই ওইবশিংদা পোত্থাবা ফংলগনি ইন্দস্ত্রীশিং লিংখৎলগনি, থবক পীবগী তাঞ্জা ফংলগনি, খেন্নবগী মতম লোইখ্রগনি অমসুং খ্বাইদগী মরুওইবা ৱাফমদি প্রাইবেৎ ইনবেস্মেন্তা পুক্নীং থৌগৎলগনি ।

    বজেত্তা পার্সোনেল ইনকম তেক্স হন্থহন্নবা লাওথকপা লৈবাক অসিগী ময়াই ওইবা মীওইশিংদা হেন্না ফংহল্লি, য়াম্না মরু ওই । চাদা তরাদগী খুদক্তা চাদা মঙাদা হন্থহনবা অসি য়াম্না থৌনা ফবা ৱারেপ্নি । চাওরাক্না হিন্দুস্তানগী অয়াম্বা তেক্স থিবশিংনা মসিদগী য়াম্না কান্নবা ফংগদৌরি । অদোম্না উবীরমগনি বজেত্তা অরোনবা শেল অমসুং শেঞ্জা-থুমজাগী মায়োক্তা ঐগী লাল অসি লেপ্তনা চৎথদুনা লাক্লি । পোলিতিকেল ফন্দিংগী মতাংদা ঐখোয়গী লৈবাক অসিদা য়াম্না ঙাংনরি, রাজনীতিক দল মতম পুম্নমক্তা ৱরি ৱাতাইগী মনুং চন্দুনতা লাক্লি, মীখলগী মনুংদা দোনেসন খোমজিন্নবগী অনৌবা স্কিমসু শেল-থুম মন্ত্রীজীনা লৈবাক্কী আশা অমসুং অপাম্বশিং অমসু অরোনবা শেলগী ময়োক্তা ঐখোয়গী লাল অসিগী মনুং চন্না পুথোক্লি । লৈবাক্কী অপিকপা অমসুং ময়াই ওইবা ইন্দস্ত্রী অসি থবক পীনবগী খ্বাইদগী চাওবা মরুনি । ইন্দস্ত্রীশিং অসিগী অরিবা লম্বী ওইরক্লি মদুদি গ্লোবেল কম্পিতিসন্দা মালেমগী থাক্তা চাংদম্নবদা মখোয়না অৱাবা ওইরি । করিগুম্বা মসিগীদমক্তা তেক্স হন্থরবদি ঐখোয়গী চাওরাক্না চাদা ৯০দগী হেন্না লৈরিবা অপিকপা ইন্দস্ত্রী অসি, লৈবাক অসিদা অমসুং মরম অসিনা সরকারনা অপিক অপিকপা ইন্দস্ত্রীশিংবু অমসুং মদুদা ৱাহন্থোক্তা অহোংবা পুরক্তুনা মখোয়না কোনবা অদুবুসু হেনগৎহল্লি অমসুং তেক্সসু চাদা ৩০দগী হন্থদুনা চাদা ২৫ ওইহল্লি । হায়বদি লৈবাক্কী ইন্দস্ত্রীগী তাইবংগী চাদা ৯০দগী হেনবা মীয়ামনা মসিগী কান্নবা লৌবা ফংগনি । ৱারেপ অসি ঐনা থাজৈ মদুদি লৈবাক্কী অপিক অপিকপা ইন্দস্ত্রীশিংবু গ্লোবেল্লী কম্পিতিতিব ওইহনবদা য়াম্না চাওবা মতেং ওইরগনি ।

    বজেৎ অসি লৈবাক্কী চাওখৎনবগীদমক অচেৎপা খোংথাং অমনি বজেৎ অসিদগী থবক পীবগী অনৌবা তাঞ্জা পোকহল্লগনি মপুং ফাবা শেনমিৎলোনগী চাওখৎ-থৌরাংদা মতেং ওইরগনি লৌমীশিংগী চাগা হেনগৎহনবদা কান্নরগনি । মীয়াম্না মখোয়গী ক্বালিতী ওফ লাইফতা মিয়েং থম্লদুনা মহৈ-মশিং, হকশেল, লৈনবা য়ুম ময়াম অসিদা হেন্না খুদোংচাবগী ওইথোকপা হেনগৎলগনি অমসুং চহিগী দিফিজিৎ হেনগৎহন্দনা লৈবাক্কী ময়াই ওইবা কাংলুপকী মফমদা মখোয়গী লৈবগী পাঙ্গল হেনগৎলনি মখোয়গী ফুরিখাওদা পৈশা হেন্না য়াওরগনি । মাইকৈ অসিদা হোৎনরি, মওং অমরোমদা বজেৎ অসি ঐখোয়গী হোংলক্লিবা লৈবাক অসিবু অমুক্কা হেন্না য়াংনা হোংহন্নবা হোৎনবা অসি অমরোমদা ঐখোয়গী মংলানশিংগা মরি লৈনৈ, ঐখোয়গী ৱাশকশিংগা ৱারি লৈনৈ, বজেৎ অসি অমরোমদা ঐখোয়গী তুংলমচৎনি । ঐখোয়গী অনৌবা মীরোলগী তুংলমচৎনি, ঐখোয়গী লৌমীশিংগী তুংলমচৎনি অমসুং ঐনা তুংলমচৎ হায়রিবসিদা মসিগী ৱাহন্থোক অমা ঐগী পুক্নীংদা লৈরি । এফতগী ফার্মরশিং, য়ুদগী অন্দর্প্রিবিলেজ দলিৎ, অতোনবা, নমথবীরবা, শোৎথরবা, নুপীশিং মখোগীদমক, তিদগী ত্রান্সপিরেন্সী নুং-পান উবা তেক্নোলোজীগী অপগ্রেদেসন, অনৌবা ভারত শেম্ননবা মংলান , য়ুদগী অরবান রিজুবিনেসন শহর চাওখৎ-থৌরাংগী, অমসুংআরদগী রুরেল দিব্লপমেন্ত খুঙ্গংগী চাওখৎ-থৌরাংগীদমক, অমসুং ইদগী নহারোলশিংগীদমক ইম্প্লোইমেন্ত ইন্দস্ত্রী থৌনাফবশিংগী ইনতর্নশিপ, ইনহেঞ্চমেন্ত অনৌবা থবক পীবশিং পুক্নীং থৌগৎনবগীদমক নহাওইরিবা ইন্ত্রপ্রিনর্শিপশিংবু পুক্নীং থৌগৎনবা ঐনা বজেৎ অসিগী ফ্যুচর অসিবু পুথোক্লদুনা শেল-থুম মন্ত্রীজীবু অমুক হন্না নুংঙাইবা ফোংদোকচরি, অমসুং লৈবাক মচাশিংবু মখোয়গী মংলান মংফাওনহন্নবগী মাইকৈদা বজেৎ অসি য়াম্না চাওবা মতেং ওইরবা থৌরাংনি মসিনা লৈবাক অসিবু মাংদসু পুখৎলগনি । চাওখৎ-থৌরাংগী অনৌবা মতোলশিংবু লান্থোক্কনি অমসুং লৈবাক অসিদা অনৌবা থাজবগী ফিভম অমা শেমগৎপদা বজেৎ অসি য়াম্নমক কান্নরগনি । অসুম্না ঐনা মপুং ফানা থাজৈ, অমুক্কা হন্না শেল-থুম মন্ত্রীজীবু, শেল-থুম মন্ত্রালয়বু মখোয়গী তীম পুম্নমকপু থমোইশেংনা হন্না হন্না নুংঙাইবা ফোংদোকচরি ।

    
    
    (Release ID: 1481795) Visitor Counter : 2