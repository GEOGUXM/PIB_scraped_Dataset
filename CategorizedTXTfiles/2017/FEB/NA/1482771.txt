      कार्मिक, लोक शिकायत एवं पेंशन मंत्रालय

      एसीसी नियुक्तियां
      Posted On: 15 FEB 2017 4:32PM by PIB Delhi


    कैबिनेट की नियुक्ति समिति (एसीसी) ने निम्नलिखित नियुक्तियों को मंजूरी दी हैः


    (i) श्री अरुण कुमार, आईएएस (असम मेघालयः83) विशेष सचिव, सामाजिक न्याय एवं अधिकारिता मंत्रालय की नियुक्ति खान मंत्रालय में सचिव के रूप में करने को स्वीकृति दी गई है। यह मंजूरी वर्तमान पदाधिकारी श्री बलवेन्दर कुमार, आईएएस (उत्तर प्रदेशः81) की सेवानिवृत्ति के मद्देनजर दी गई है।


    (ii) श्री बिनय कुमार, आईएएस (तेलंगानाः83), महानिदेशक, आपूर्ति एवं निपटान महानिदेशालय (डीजीएसएंडडी), वाणिज्य एवं उद्योग मंत्रालय की नियुक्ति सचिव के पद और वेतन में महानिदेशक, आपूर्ति एवं निपटान महानिदेशालय (डीजीएसएंडडी), वाणिज्य एवं उद्योग मंत्रालय के रूप में करने को मंजूरी दी गई है। दो वर्षों की अवधि अथवा अगले आदेश तक के लिए इस पद का अस्थायी रूप से उन्नयन करके यह स्वीकृति दी गई है।


    (iii) श्री आर. श्रीधरन, आईएएस (कर्नाटकः83), विशेष सचिव, खान मंत्रालय की नियुक्ति सचिव के पद और वेतन में सदस्य (वित्त), अंतरिक्ष आयोग के रूप में करने की स्वीकृति दी गई है। सचिव के स्तर पर पद की बहाली करते हुए यह मंजूरी दी गई है।


    (iv) श्री राघवेन्द्र सिंह, आईएएस (पश्चिम बंगालः83), अपर सचिव, कृषि, सहयोग एवं किसान कल्याण मंत्रालय की नियुक्ति सचिव के पद और वेतन में महानिदेशक, भारत का राष्ट्रीय अभिलेखागार, संस्कृति मंत्रालय के रूप में करने की स्वीकृति दी गई है। दो वर्षों की अवधि या अगले आदेश तक के लिए अस्थायी रूप से सचिव के स्तर पर पद का उन्नयन करके यह मंजूरी दी गई है।


    *****


    वीके/आरआरएस/एम - 411

    
    
    (Release ID: 1482771) Visitor Counter : 4