      প্ৰধানমন্ত্ৰীৰ কাৰ্যালয়

      কন্যাকুমাৰীৰ বিবেকানন্দ কেন্দ্ৰত অনুষ্ঠিত ৰামায়ণ দৰ্শনম প্ৰদৰ্শনীৰ উদ্বোধনী অনুষ্ঠানত ভিডিঅ’ কনফাৰেন্সৰ মাধ্যমেৰে প্ৰধানমন্ত্ৰীয়ে আগবঢ়োৱা ভাষণৰ লিখিত ৰূপ
      Posted On: 09 FEB 2017 1:37PM by PIB Guwahati


    কন্যাকুমাৰীৰ বিবেকানন্দ কেন্দ্ৰত অনুষ্ঠিত ৰামায়ণ দৰ্শনম প্ৰদৰ্শনীৰ উদ্বোধনী অনুষ্ঠানত ভিডিঅ ’ কনফাৰেন্সৰ মাধ্যমেৰে প্ৰধানমন্ত্ৰীয়ে আগবঢ়োৱা ভাষণৰ লিখিত ৰূপ

    সন্মানীয় মুৰাৰী বাপু , বিবেকানন্দ কেন্দ্ৰৰ সভাপতি শ্ৰী পি পৰমেশ্বৰন , মোৰ সহযোগী মন্ত্ৰী ৰাধাকৃষ্ণন মহোদয় , বিবেকানন্দ আশ্ৰমৰ স্বামীজী চৈত্যানন্দ মহোদয় , বালাকৃষ্ণ মহোদয় , ভানুদাস মহোদয় , বিবেকানন্দ কেন্দ্ৰৰ উপ সভাপতি নিবেদিতা মহোদয়া আৰু মোৰ মৰমৰ বন্ধুসকল৷



    আপোনালোকৰ মাজত থাকিবলৈ পাই মই অত্যন্ত আনন্দ অনুভৱ কৰিছো৷ অৱশ্যে ইয়াৰ বাবে তথ্য - প্ৰযুক্তিৰ কৌশলক ধন্যবাদ জনাব লাগিব৷ তথ্য - প্ৰযুক্তিৰ আশীৰ্বাদতে মই আজি এই অনুষ্ঠানত ভাগ ল ’ ব পাৰিছো৷ যিয়েই নহওক কিয় মই আপোনালোকৰ অতিথি নহয় , মই আপোনালোকৰ পৰিয়ালৰে মাজৰ এজন৷


    ১২ জানুৱাৰী — এয়া কোনো সাধাৰণ দিন নহয়৷ এই দিনটোতে ভাৰতে এগৰাকী মহান চিন্তাবিদ , পথ প্ৰদৰ্শক আৰু নিষ্ঠাৱান মহাপুৰুষক লাভ কৰিছিল , যিয়ে সমগ্ৰ বিশ্বতে ভাৰতৰ ধ্বজা উৰুৱাইছিল৷


    তেওঁৰ শক্তিশালী চিন্তাই প্ৰতিটো প্ৰজন্মকে উদ্বুদ্ধ কৰি আহিছে৷


    আজি বিবেকানন্দপুৰমত ৰামায়ন দৰ্শনম , ভাৰত মাতা সদনামৰ উন্মোচন হ ’ ব৷ হনুমানজীৰ ২৭ ফ ুট উচ্চতাৰ প্ৰতিমূৰ্তিও স্থাপন কৰা হৈছে৷ আপোনালোকে প্ৰেৰণ কৰা ভিডিঅ ’ টো মই চাইছো আৰু ভিডিঅ ’ টো চাই মই ক ’ ব পাৰো যে ইয়াত দিব্যতাও আছে সুন্দৰতাও আছে৷ আজি বিবেকানন্দ কেন্দ্ৰৰ প্ৰতিস্থাপক স্বৰ্গীয় একনাথ ৰানাডেৰ প্ৰতিকৃতিও উন্মোচন কৰা হ ’ ব৷ আপোনালোক সকলোকে এই আয়োজনৰ বাবে অন্তৰৰ পৰা বহুত বহুত অভিনন্দন জ্ঞাপন কৰিছো৷


    ভাই - বন্ধুসকল , আজি আপোনালোকে যি স্থানত আছে সেয়া সামান্য স্থান নহয়৷ এই ভূমি এইখন দেশৰ তপোভূমিৰ দৰে৷ হনুমানে এই ভূমিতে জীৱনৰ লক্ষ্যত উপনীত হৈছিল৷ ইয়াতেই মহান সমাজ সংস্কাৰক সন্ত থিৰুৱল্লুৱৰে দুহেজাৰ বছৰ পূৰ্বে জ্ঞানৰ অমৃত লাভ কৰিছিল৷ এই পৱিত্ৰ ভূমিত স্বামী বিবেকানন্দৰ জীৱনৰো উদ্দেশ্য প্ৰাপ্তি হৈছিল৷ ইয়াত তপস্যা কৰাৰ পাছতে তেওঁ জীৱনৰ লক্ষ্য আৰু লক্ষ্য প্ৰাপ্তিৰ বাবে দিক - নিৰ্দেশনা লাভ কৰিছিল৷ এয়া এনেকুৱা ভূমি য ’ ত একনাথ ৰানাডে মহোদয়েও জীৱন যাত্ৰাৰ এক নতুন গতি লাভ কৰিবলৈ সক্ষম হৈছিল৷ এই পৱিত্ৰ ভূমিক মই শতকোটি প্ৰণাম জনাইছো৷


    ২০১৪ত যেতিয়া আমি একনাথ ৰানাডেৰ জন্ম শতবাৰ্ষিকী উদযাপন কৰিছিলো , তেতিয়া মই কৈছিলো — এয়া যুৱ শক্তিক জাগ্ৰত কৰাৰ সময়৷ আমাৰ ভাৰত যুৱশক্তিৰে ভৰপূৰ - ই দিব্যও হওক আৰু সুন্দৰো হওক৷ আজি বিশ্বই ভাৰতৰ পৰা দিব্যতাৰ অনূভূতি আশা কৰে আৰু ভাৰতৰ দলিত , দৰিদ্ৰ , পীড়িত , শোষিত , বঞ্চিতসকলে ভাৰতৰ ভব্যতা অৰ্থাৎ সুন্দৰতা অপেক্ষা কৰে৷ ভাই - বন্ধুসকল ,


    আজি ভাৰতবৰ্ষ বিশ্বৰ সবাতোকৈ তৰুণ দেশ৷ ৮০ কোটিৰো অধিক জনসংখ্যাৰ বয়স ৩৫ বছৰতকৈ কম৷ স্বামী বিবেকান্দ আজি আমাৰ মাজত নাই যদিও তেওঁৰ চিন্তা - ধাৰা ইমান শক্তিশালী আছিল যে , ইয়াৰ পৰা প্ৰেৰণা লাভ কৰি দেশৰ যুৱ শক্তিয়ে সংগঠিত হৈ ৰাষ্ট্ৰ নিৰ্মাণৰ কামত আগুৱাব পাৰে৷


    একনাথ ৰানাডেই যুৱশক্তিক একগোট কৰিবলৈ বিবেকানন্দ কেন্দ্ৰ আৰু স্বামী বিবেকানন্দ শৈল স্মাৰক প্ৰতিষ্ঠা কৰিছিল৷ তেওঁ কৈছিল যে , স্বামী বিবেকানন্দৰ কল্পনাক বাস্তবায়িত কৰিবলৈ সকলোৱে ৰাষ্ট্ৰ নিৰ্মাণত সক্ৰিয়তাৰে যোগ দিয়া উচিত৷


    স্বামী বিবেকানন্দৰ দৰে যুৱক সৃষ্টিৰ নামতে একনাথ মহোদয়ে গোটেই জীৱন উৎসৰ্গা কৰিছিল৷ স্বামী বিবেকানন্দৰ নীতি আৰু প্ৰমূল্যবোধক অনুসৰণ কৰিয়ে তেওঁ যুৱশক্তিৰ জৰিয়তে ৰাষ্ট্ৰনিৰ্মাণৰ চেষ্টা চলাইছিল৷ জীৱনৰ দীৰ্ঘ সময় একনাথ মহোদয়ৰ সান্নিধ্য লাভ মোৰ পৰম সৌভাগ্য৷ এই স্থানতে মই তেওঁৰ নিকট সান্নিধ্য লাভৰ সুযোগ পাইছিলো৷ একনাথ মহোদয়ৰ জন্ম শতবৰ্ষ অনুষ্ঠানতে সিদ্ধান্ত হৈছিল যে আমাৰ সংস্কৃতি আৰু চিন্তাধাৰাত ৰামায়ণৰ প্ৰভাৱৰ বিষয়ে ব্যাখ্যাৰ বাবে প্ৰদৰ্শনী অনুষ্ঠিত হওক৷ আজি ৰামায়ণ দৰ্শনমৰ বাস্তৱ ৰূপ আমাৰ সন্মুখত আছে৷ মই বিশ্বাস কৰো যে , দেশ আৰু বিদেশৰ যিসকল লোকে এই শৈল স্মাৰক দৰ্শন কৰে তেওঁলোক ৰামায়ণ দৰ্শনমৰ জৰিয়তে অনুপ্ৰাণিত হ ’ ব৷ শ্ৰীৰাম দেশৰ কোণে কোণে আৰু জনতাৰ মনত বিৰাজমান৷ আৰু যেতিয়া আমি শ্ৰী ৰামক স্মৰণ কৰো তেতিয়াই পাও এজন আদৰ্শ পুত্ৰ , ভাতৃ , পতি , মিত্ৰ আৰু আদৰ্শ ৰজাৰ ভাৱমূৰ্তি৷ অযোধ্যা যদি আদৰ্শ নগৰ তেন্তে ৰামৰাজ্য আদৰ্শ শাসন ব্যৱস্থাৰ পৰিচায়ক৷ এইবাবে দেশৰ মহান ব্যক্তিসকলে নিজৰ ধৰণে ৰামায়ণৰ ব্যাখ্যা কৰোতে ভগৱান ৰাম আৰু তেওঁৰ ৰাজ্যৰ আকৰ্ষণৰ বিষয়ে শলাগ লৈ আহিছে৷ এই ব্যাখ্যাসমূহৰ প্ৰতিচ্ছবি ৰামায়ণ দৰ্শনমত দেখিবলৈ পোৱা যাব৷


    মহাকবি কম্বনে কম্ব ৰামায়ণমত কৌশল ৰাজ্যক সুশাসিত ৰাজ্য আখ্যা দিছিল৷ মহাত্মা গান্ধীয়েও এই বিশেষত্বৰ বাবে ৰামৰাজ্যৰ বিষয়ে কৈছিল৷ অৱধাৰিতভাৱে সেয়া এক এনে শাসনব্যৱস্থা আছিল য ’ ত ব্যক্তিৰ পৰিৱৰ্তে আদৰ্শ গুৰুত্বপূৰ্ণ আছিল৷


    গোস্বামী তুলসীদাসেও ৰামচৰিত মানসত ৰামৰাজ্যৰ বিষদ বিৱৰণ দাঙি ধৰিছিল৷ ৰামৰাজ্য মানে হ ’ ল য ’ ত কোনো দৰিদ্ৰ , দুখী নাথাকে , কোনেও কাকো ঘিণ নকৰে , প্ৰতিজনেই স্বাস্থ্যৱান আৰু সুশিক্ষিত৷ ৰামৰাজ্যত প্ৰকৃতি আৰু মনুষ্যৰ সুসম্পৰ্ক বৰ্তি থাকে৷


    ৰামে ৰাৱণক পৰাস্ত কৰি মহান হোৱা নাছিল৷


    ভাই - ভগ্নীসকল , একনাথ মহোদয়ৰো উদ্দেশ্য আছিল যে এই দেশৰ আধ্যাত্মিক শক্তিক জাগ্ৰত কৰি গঠনমূলক কামত সকলোকে নিয়োজিত কৰিব পৰা যায়৷ আজি যেতিয়া বিবেকানন্দ কেন্দ্ৰত হনুমানৰ মূৰ্তি স্থাপন হ ’ ল , তেতিয়াই তেওঁৰ এই আদৰ্শৰ অনুপ্ৰেৰণা অনুভৱ কৰিব পৰা যায়৷


    হনুমান মানেই হৈছে সেৱা , সমৰ্পণ শক্তিৰ ৰূপ৷ য ’ ত সেৱাই আছিল পৰম ধৰ্ম৷ যেতিয়া তেওঁ সমুদ্ৰ পাৰ হ ’ ব বিচাৰিছিল , তেতিয়া মৈনাক পাহাৰে হনুমানক বিশ্ৰাম দিব বিচাৰিছিল৷ পিছে কৰ্তব্য পালনত অৱজ্ঞা নকৰি তেওঁ বিৰামবিহীনভাৱে কাৰ্যসিদ্ধিত লাগি থাকি সফল হ ’ ল৷


    হনুমানৰ সেৱাৰ মনোভাৱৰ বিষয়ে ভাৰতৰত্ন চি ৰাজাগোপালচাৰীয়ে স্বৰচিত ৰামায়ণত উল্লেখ কৰিছে৷ যেতিয়া হনুমানে সীতাক সাক্ষাৎ কৰি প্ৰত্যাৱৰ্তনৰ পাছত ভগৱান ৰামৰ আগত সীতাৰ কুশলবাৰ্তা দিছিল , তেতিয়া ৰামে কৈছিল —‘ সাগৰ পাৰ হৈ হনুমানে সম্পন্ন কৰা কাম কাৰো বাবে সম্ভৱপৰ নহয়৷ ৰাৱন আৰু তেওঁৰ বাহিনীৰ দ্বাৰা সুৰক্ষিত লংকাত প্ৰৱেশ কৰি হনুমানে মোৰ আশাতকৈও অধিক সুসংবাদ কঢ়িয়াই আনিলে৷ ’


    আৰু এইবাবে ভাই - ভগ্নীসকল , আমিও সৱকা হাত আৰু সৱকা বিকাশৰ আদৰ্শ নীতি অনুসৰণ কৰিছো৷ সেইকাৰণে দৰিদ্ৰৰ কাৰণে জনধন যোজনাৰে আমি সকলোকে সহায়ৰ চেষ্টা চলাইছো৷ লগতে বীমাৰ বিকল্পৰো ব্যৱস্থা কৰা হৈছে যাতে কৃষকে ইয়াৰ সুফল লাভ কৰিব পাৰে৷ কৃষকসকলক সবাতোকৈ কম প্ৰিমিয়ামত ফচল বীমা যোজনাৰ সুবিধা দিয়া হৈছে , কন্যা সন্তানৰ সুৰক্ষাৰ বাবে বেটী বচাও বেটী পঢ়াও যোজনা আৰম্ভ হৈছে , গৰ্ভৱতীৰ আৰ্থিক সহযোগিতাৰ বাবে দেশজুৰি আঁচনি আৰম্ভ হৈছে৷ দেশৰ ৫কোটি পৰিয়াললৈ ৰন্ধন গেছৰ সংযোগ আগবঢ়োৱা হৈছে৷


    আমাৰ দেশৰ দলিত শ্ৰেণীৰ যুৱক - যুৱতীসকলক ষ্টেণ্ড - আপ ইণ্ডিয়া , ষ্টাৰ্ট - আপ ইণ্ডিয়াৰ জৰিয়তে সৱল কৰাৰ প্ৰচেষ্টা চলি আছে৷ ক্ষুদ্ৰ ব্যৱসায়ীসকলে যাতে কম সূতত ঋণ লাভ কৰিব পাৰে তাৰ বাবে মুদ্ৰা যোজনা আৰম্ভ কৰা হৈছে৷ দৰিদ্ৰ সকলৰ অভাৱ তেতিয়াহে নাইকিয়া হ ’ ব যেতিয়া তেওঁলোকক সৱল হ ’ ব৷


    আপোনালোকে নিশ্চয় দেখিবলৈ পাইছে , আমি আধাৰ কাৰ্ডৰ সৈতে লিংক স্থাপন কৰি বেংক একাউণ্টত পোনপটীয়াকৈ আৰ্থিক অনুদান প্ৰদান কৰিছো , ভুৱা ৰেচনকাৰ্ডৰ গৰাকী , ভুৱা গেছ সংযোগকাৰী আৰু আনৰ অধিকাৰ খৰ্ব কৰা সকলক চিনাক্ত কৰাৰ পদক্ষেপ হাতত লৈছো৷


    ভাই - ভগ্নীসকল , আজিয়ে ভাৰতমাতা সদনত পঞ্চলৌহৰে নিৰ্মিত মা ভাৰতীৰ প্ৰতিমূৰ্তি উন্মোচন কৰা হ ’ ব৷ মা ভাৰতীৰ এই প্ৰতিমূৰ্তি উন্মোচন সৌভাগ্যৰ কথা৷ এই মহান কাৰ্যৰ সৈতে জড়িত সকলো ব্যক্তিকে মই অভিনন্দন জ্ঞাপন কৰিছো৷ সতীৰ্থসকল , মই বিবেকানন্দ শৈল স্মাৰকৰ সমীপত স্থাপন কৰা সন্ত থিৰুৱল্লুৱৰৰ প্ৰতিমূৰ্তিক প্ৰণাম জনাইছো৷


    আজি যুৱ দিৱসত দেশৰ যুৱ শক্তিৰ প্ৰতি মোৰ আহ্বান — শিক্ষণৰ এই প্ৰক্ৰিয়াক কেতিয়াও স্তব্ধ হ ’ বলৈ নিদিব৷ নিজৰ ভিতৰত থকা বিদ্যাৰ্থী মনোভাৱক কেতিয়াও বিনাশ হ ’ বলৈ নিদিব৷ যিমানে শিকিব , যিমানে নিজৰ আধ্যাত্মিক শক্তিক বিকশিত কৰিব , যিমানে নিজৰ দক্ষতাক বিকশিত কৰিব , সিমানেই আপোনাৰো বিকাশ হ ’ ব আৰু দেশো উন্নতিৰ পথত আগুৱাব৷


    আমাৰ প্ৰাক্তন ৰাষ্ট্ৰপতি পৰম পূজনীয় এপিজে আব্দুল কালামে কৈছিল —‘ আধ্যাত্মিকতাই আমাক ঈশ্বৰ আৰু ঐশ্বৰিক শক্তিৰ সৈতে সম্পৰ্ক স্থাপনৰ পথ দেখুৱায়৷ আধ্যাত্মিক জীৱনৰ সৈতে সম্পৰ্কই আমাক সদায় মানৱীয় প্ৰমূল্যবোধ আৰু সততা , প্ৰেম , ভাতৃত্ববোধৰ কথা সোঁৱৰাই দিব৷ ’


    মই আনন্দিত যে বিগত কেইবা দশক ধৰি বিবেকানন্দ কেন্দ্ৰই এই দিশত প্ৰয়াস অব্যাহত ৰাখিছে৷ আজি বিবেকানন্দ কেন্দ্ৰৰ ২০০ৰো অধিক শাখা আছে৷ দেশজুৰি ৮০০ৰো অধিক কেন্দ্ৰ স্থাপনৰ প্ৰকল্প চলি আছে৷ । স্বাস্থ্য , শিক্ষা , গ্ৰাম্য ভাৰত আৰু সংস্কৃতিৰ দৰে গুৰুত্বপূৰ্ণ ক্ষেত্ৰত তেওঁলোকে কাম কৰি আছে৷


    পাটনাৰ পৰা আৰম্ভ কৰি প ’ ৰ্ট ব্লেয়াৰ , অৰুণাচল প্ৰদেশৰ কাৰ্বি আংলঙৰ পৰা আৰম্ভ কৰি কাশ্মীৰ অনন্তনাগলৈ , ৰামেশ্বৰমৰ পৰা ৰাজকোটলৈ ইয়াৰ শাখা - প্ৰশাখা বিস্তাৰিত হৈছে৷


    দূৰ - দূৰণিৰ অঞ্চলসমূহত প্ৰায় ২৮ হাজাৰ ছাত্ৰক এই কেন্দ্ৰই শিক্ষা প্ৰদান কৰি আছে৷ মই বিশেষকৈ উত্তৰ - পূৰ্বাঞ্চলৰ ৰাজ্যসমূহত থকা বিবেকানন্দ কেন্দ্ৰৰ কাম - কাজৰ শলাগ ল ’ ব বিচাৰো৷ একনাথ মহোদয়ে অৰুণাচন প্ৰদেশত ৭খন আৱাসিক স্কুল স্থাপন কৰিছিল আৰু আজি সমগ্ৰ উত্তৰ - পূব ভাৰতত ৫০ৰ অধিক বিবেকানন্দ কেন্দ্ৰই সামাজিক কাৰ্যৰ সৈতে জড়িত হৈ আছে৷


    অগণন ছাত্ৰ , আইআইটিৰ শিক্ষাৰ্থী , চিকিৎসক আৰু বহুতো পেছাদাৰী ব্যক্তিয়ে স্বেচ্ছাই বিবেকানন্দ কেন্দ্ৰৰ সৈতে সেৱাৰ মনোভাৱেৰে কাম কৰি আছে৷ ইয়াৰ বাবে তেওঁলোকে কোনোধৰণৰ দৰমহা লাভ নকৰে৷ মই ভাৱো যে , নিঃস্বাৰ্থভাৱে সমাজৰ সেৱাত মনোনিৱেশ কৰা এই লোকসকল আমাৰ বাবে প্ৰেৰণাৰ উৎস হ ’ ব পাৰে৷ দেশৰ যুৱশক্তিৰ বাবেও এয়া এক আদৰ্শস্বৰূপ৷


    বিবেকানন্দ কেন্দ্ৰৰ সৈতে জড়িত লোকে আজি ৰাষ্ট্ৰ নিৰ্মাণৰ কামত গুৰুত্বপূৰ্ণ অৰিহণা আগবঢ়াইছে৷ মই আশা কৰিছো যে অনাগত সময়ত এই কেন্দ্ৰই নতুন প্ৰজন্মৰ মাজৰ পৰা পুনৰ এজন বিবেকানন্দৰ সৃষ্টি কৰিবলৈ সক্ষম হ ’ ব৷


    আপোনালোকে যি অভিযানত নিজকে জড়িত কৰি ৰাখিছে , সেয়া দেশৰ বাবে এক তপস্যা সদৃশ৷ আপোনালোকে এই মনোভাৱেৰে দেশৰ সেৱাত আত্মনিয়োগ কৰি যাওক৷ এয়া মোৰ আশা৷ বিবেকানন্দ মহোদয়ৰ জন্মদিৱস তথা যুৱ দিৱসত মই সকলোকে পুনৰ এবাৰ বহুত বহুত শুভকামনা জ্ঞাপন কৰিছো৷ কন্যাকুমাৰী মোৰ নিজৰ ঘৰৰ দৰেই৷ সেই পবিত্ৰ ভূমিক সেৱা জনাবলৈ মই সুযোগ পালেই যাম আৰু আপোনালোকৰ মাজত কিছু সময় পাৰ কৰিম৷ এই অনুষ্ঠানত মই সোঁশৰীৰে উপস্থিত থাকিব নোৱাৰিলেও দূৰৰ পৰাই সকলোকে ধন্যবাদ জনাইছো৷ আমি নতুন শক্তি আৰু উৎসাহেৰে আগবাঢ়িম৷ এই বিশ্বাসেৰে আপোনালোক সকলোকে বহুত বহুত শুভকামনা জনালো৷ ধন্যবাদ৷


    *****


    अतुल तिवारी / हिमांशु / शौकत अली /MS

    
    
    (Release ID: 1482296) Visitor Counter : 1
    
    

      Background release reference

      Text of PMs address to the inaugural event of Ramayana Darshanam Exhibition at Vivekananda Kendra, Kanyakumari, via video conferencing