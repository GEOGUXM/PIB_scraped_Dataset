      প্ৰধানমন্ত্ৰীৰ কাৰ্যালয়

      ৰাষ্ট্ৰীয় যুৱ মহোৎসৱত ভিডিঅ’ কনফাৰেন্সৰ মাধ্যমেৰে প্ৰধানমন্ত্ৰীয়ে আগবঢ়োৱা উদ্বোধনী ভাষণৰ লিখিত ৰূপ
      Posted On: 09 FEB 2017 1:31PM by PIB Guwahati


    ৰাষ্ট্ৰীয় যুৱ মহোৎসৱত ভিডিঅ ’ কনফাৰেন্সৰ মাধ্যমেৰে প্ৰধানমন্ত্ৰীয়ে আগবঢ়োৱা উদ্বোধনী ভাষণৰ লিখিত ৰূপ


    
    মঞ্চত উপবিষ্ট সকলো গণমান্য ব্যক্তি আৰু মোৰ মৰমৰ যুৱ বন্ধুসকল৷ আপোনালোক সকলোকে ২১সংখ্যক ৰাষ্ট্ৰীয় যুৱ মহোৎসৱৰ বহুত বহুত শুভকামনা জনালো৷ সময়ৰ অভাৱত মই ৰোহটকত উপস্থিত থাকিব নোৱাৰিলো কিন্তু মই ইয়াৰ পৰা যি দৃশ্য প্ৰত্যক্ষ কৰিছো , মোৰ এনেকুৱা অনুভৱ হৈছে যে আজি এই মহোৎসৱো ২১ বছৰীয়া যুৱক হৈ উঠিছে৷ দেশৰ বিভিন্ন প্ৰান্তৰ পৰা অহা মোৰ উদীয়মান বন্ধুসকলৰ মুখত ইমান সুন্দৰ উজ্জলতা দেখিবলৈ পাইছো যেন আজি ৰোহটকত যুৱ মহোৎসৱৰ সমান্তৰালকৈ পোহৰৰ মহোৎসৱো উপযাপন কৰা হৈছে৷

    আজি ৰাষ্ট্ৰীয় যুৱ দিৱস৷ স্বামী বিবেকানন্দৰ জন্মজয়ন্তী৷ মই আপোনালোকৰ মাধ্যমেৰে দেশৰ সকলো যুৱক - যুৱতীক এই বিশেষ দিনটোৰ বহুত বহুত শুভেচ্ছা জ্ঞাপন কৰিছো৷ কম পৰিধিৰ ভিতৰতো যে সফলতা অৰ্জন কৰিব পাৰি , তাৰ উৎকৃষ্ট উদাহৰণ হ ’ ল স্বামী বিবেকানন্দ৷ তেওঁৰ জীৱন কাল যথেষ্ট কম আছিল৷ স্বামী বিবেকানন্দ যুৱ শক্তিৰ অসীম প্ৰেৰণা আছিল৷ তেওঁ কৈছিল — আমাৰ দেশক এতিয়া প্ৰয়োজন হৈছে লোহাৰ দৰে শক্তিশালী পেশী আৰু মজবুত স্নায়ুযুক্ত শৰীৰৰ৷ এইধৰণৰ দৃঢ় ইচ্ছা শক্তি সম্পন্ন যুৱচামৰ আৱশ্যকতা আছে৷


    স্বামী বিবেকানন্দই এনেকুৱা যুৱ প্ৰজন্ম সৃষ্টি কৰিব বিচাৰিছিল যাৰ মাজত কোনা ভেদ - ভাৱ নাথাকে আৰু পৰস্পৰৰ প্ৰতি প্ৰেম - বিশ্বাস থাকে৷ তৰুণ সেইসকলহে যিয়ে অতীতৰ চিন্তা নকৰি নিজৰ ভৱিষ্যতৰ লক্ষ্যৰ বাবে কাম কৰে৷


    সতীৰ্থসকল , আজি দেশৰ ৮০ কোটিৰো অধিক লোকৰ বয়স ৩৫ বছৰতকৈ কম৷ স্বামী বিবেকানন্দই দেখুওৱা পথেৰে আগবাঢ়ি আজি ভাৰতবৰ্ষই এনে এক যুগৰ আৰম্ভণি কৰিব পাৰে , যাৰ বাবে দেশ বিশ্বগুৰু হৈ উঠিব পাৰে৷


    আজি যিসকল উদীয়মান সতীৰ্থ এই সময়ত ৰোহটকত আছে , তেওঁলোকৰ বাবে হাৰিয়ানা প্ৰেৰণাৰ স্থলী হ ’ ব পাৰে৷ হাৰিয়ানা হ ’ ল বেদ , উপনিষদ আৰু গীতাৰ ভূমি৷ এয়া বীৰ , কৰ্মবীৰ , জয় - জোৱান জয় কিষাণৰ ভূমি৷ এয়া সৰস্বতীৰ পৱিত্ৰ ভূমি৷


    মই আনন্দিত যে , এইবাৰ ৰাষ্ট্ৰীয় যুৱ মহোৎসৱৰ থীম হিচাপে নিৰ্বাচিত কৰা হৈছে — ইউথ ফৰ ডিজিটেল ইণ্ডিয়া৷ এই মহোৎসৱৰ মাধ্যমেৰে উদীয়মান যুৱক - যুৱতীসকলক দৈনন্দিন জীৱনত ডিজিটেল পদ্ধতিত লেন - দেনৰ প্ৰশিক্ষণ দিয়া হ ’ ব৷ তেওঁলোকলৈ মোৰ আহ্বান যে , ইয়াৰ পৰা প্ৰশিক্ষণ লাভ কৰি সকলোৱে নিজৰ নিজৰ নিকটৱৰ্তী অঞ্চলৰ অতি কমেও ১০টা পৰিয়ালক ডিজিটেল লেনদেনৰ শিক্ষা দিব৷


    এইবাৰৰ ৰাষ্ট্ৰীয় যুৱ মহোৎসৱৰ শুভংকৰ হিচাপে কন্যা শিশুক বাছনি কৰা হৈছে৷ ইয়াৰ জৰিয়তে ‘ বেটী বচাও বেটী পঢ়াও ’ অভিযানৰ সজাগতা বৃদ্ধিৰ প্ৰয়াস নিশ্চয়কৈ প্ৰশংসনীয়৷ হাৰিয়ানাৰ পৰাই কেন্দ্ৰ চৰকাৰে এই আঁচনি আৰম্ভ কৰিছিল৷ আঁচনিখনৰ প্ৰভাৱ এই অঞ্চলসমূহত স্পষ্টকৈ দেখিবলৈ পোৱা গৈছে৷ লিংগ অনুপাতৰ ব্যাপক পৰিৱৰ্তন ঘটিছে৷ সমগ্ৰ দেশতে এই পৰিৱৰ্তন বৃদ্ধি পাব ধৰিছে৷ ইয়াৰ বাবে হাৰিয়ানাৰ লোকসকলক মই বিশেষভাৱে অভিনন্দন জ্ঞাপন কৰিব বিচাৰো৷ তেওঁলোকে প্ৰমাণ কৰি দেখুৱাইছে যে , জনসাধাৰণে ঠিৰাং কৰি ল ’ লে সকলো অসম্ভৱেই সম্ভৱ হ ’ ব পাৰে৷


    হাৰিয়ানাৰ ভৱিষ্যৎ নিৰ্ধাৰণৰ ক্ষেত্ৰত ইয়াৰ যুৱচামে এক গুৰুত্বপূৰ্ণ ভূমিকা পালন কৰি আছে৷ ৰাজ্যখনৰ যুৱ খেলুৱৈসকলে বিভিন্ন আন্তঃৰাষ্ট্ৰীয় প্ৰতিযোগিতাত পদক জয় কৰি দেশৰ মান - মৰ্যদা বৃদ্ধি কৰিছে৷


    সমদ্ৰ দেশে বিকাশৰ নতুন শিখৰ স্পৰ্শ কৰিবলৈ যুৱ শক্তিৰ অধিক যোগদান প্ৰয়োজন আছে৷ এই শতিকাটো ভাৰতৰ শতিকা হিচাপে পৰিগণিত কৰিবলৈ দেশৰ যুৱ শক্তিৰ দক্ষতা বৃদ্ধি কৰা আমাৰ লক্ষ্য৷


    বন্ধুসকল , ৰাষ্ট্ৰীয় যুৱ মহোৎসৱে আপোনালোকক প্ৰতিভা প্ৰদৰ্শনৰ এক মঞ্চ প্ৰদান কৰে৷ বিভিন্ন সাংস্কৃতিক পৰিৱেশৰ পৰা অহা উদীয়মান যুৱক - যুৱতীসকলে ইয়াত পৰস্পৰক জানিব পাৰে , বুজিব পাৰে৷ এয়াই হ ’ ল এক ভাৰত - শ্ৰেষ্ঠ ভাৰতৰ বাস্তৱিক অৰ্থ৷


    এক ভাৰত - শ্ৰেষ্ঠ ভাৰতৰ জৰিয়তে দেশৰ বৈচিত্ৰময় সংস্কৃতিক একত্ৰিত কৰাৰ এক প্ৰয়াস কৰা হৈছে৷ আমাৰ দেশত ভাষা , খাদ্য , জীৱন - যাপনৰ ধৰণ , ৰীতি - নীতি ভিন্ন হ ’ লেও আত্মা কিন্তু একেটাই৷ এই আত্মাৰ নাম হ ’ ল — ভাৰতীয়তা৷ আৰু এই ভাৰতীয়তাৰ বাবেই আমি সকলোৱে গৰ্ব অনুভৱ কৰো৷


    এখন ৰাজ্যৰ যুৱকে আন এখন ৰাজ্যৰ যুৱকক যেতিয়া লগ পায় , তেওঁলোকে নতুনত্ব অনুভৱ কৰিব , পৰস্পৰৰ প্ৰতি সন্মান আৰু বুজাবুজি বৃদ্ধি পাব৷ গভীৰভাৱে চালে এয়া স্পষ্ট হয় যে , আমাৰ মূল্য , মানৱীয়তা আৰু দৰ্শন প্ৰায় একেই৷


    বন্ধুসকল , এক ভাৰত - শ্ৰেষ্ঠ ভাৰতৰ অধীনত দুখন পৃথক ৰাজ্যৰ মাজত এবছৰৰ বাবে বন্ধুত্ব স্থাপন কৰা হৈছে৷ এইবছৰ হাৰিয়ানা আৰু তেলেংগনাৰ মাজত এইধৰণে বন্ধুত্ব গঢ়া হৈছে৷ যিবোৰ বিষয়ক লৈ দুয়োখন ৰাজ্যই পাৰস্পৰিক সহযোগিতাৰে আগবঢ়িব , তাক লৈ একশ্যন প্লেনো তৈয়াৰ কৰা হৈছে৷


    এক ভাৰত - শ্ৰেষ্ঠ ভাৰত মাথো এক আঁচনিয়ে নহয়৷ ইয়াক এক জন আন্দোলনৰ দৰে আগুৱাই নিয়া হৈছে আৰু ই তেতিয়াহে সফল হ ’ ব যেতিয়া দেশৰ যুৱ শক্তিৰ পূৰ্ণ সহযোগ পোৱা যাব৷


    উদীয়মান বন্ধুসকল , এই বছৰ দেশে পণ্ডিত দীন দয়াল উপাধ্যায়ৰ শতবাৰ্ষিকী উদযাপন কৰিছে৷ দেশৰ উদীয়মান যুৱক - যুৱতীসকলৰ বাবে তেওঁৰ মন্ত্ৰ আছিল — আগবাঢ়ি যোৱা , ৰাষ্ট্ৰ নিৰ্মাণৰ নামত আগবাঢ়ি যোৱা , স্তব্ধ নোহোৱা৷


    তথ্য - প্ৰযুক্তিৰ এই সময়ত আজিৰ যুৱ প্ৰজন্মই তিনিটা ‘ C ’ ৰ ওপৰত গুৰুত্ব আৰোপ কৰিব লাগিব৷ মোৰ মতে এই তিনিটা ‘ C ’ মানে হ ’ ল — COLLECTIVITY, CONNECTIVITY আৰু CREATIVITY ... । COLLECTIVITY ৰ অৰ্থ হ ’ ল সামূহিকতা৷ অৰ্থাৎ ভেদ - ভাৱ দূৰ কৰি আমি সংগঠিত শক্তি হৈ কাম কৰিব লাগিব৷ সামূকতাৰ শক্তি বহুত শক্তিশালী হয়৷ দ্বিতীয়টো হ ’ ল CONNECTIVITY , অৰ্থাৎ সংযোগীকৰণ৷ তথ্য প্ৰযুক্তিয়ে সমগ্ৰ বিশ্বক এখন গাঁৱত পৰিণত কৰিছে৷ সমগ্ৰ বিশ্ব এতিয়া আপোনালোকৰ হাতৰ মুঠিত৷ সংযোগীকৰণ সময়ৰ আহ্বান৷ আৰু তৃতীয়টো হ ’ ল CREATIVITY অৰ্থাৎ নতুন চিন্তা , নতুন উদ্ভাৱন৷ পুৰণি সমস্যাক নতুন ধৰণে সমাধান কৰিবলৈ নতুন পদ্ধতি উদ্ভাৱন কৰিব লাগিব আৰু এই ক্ষেত্ৰত যুৱ প্ৰজন্মৰ পৰা যথেষ্ট আশা থাকে৷


    এইবাবে ইজনে সিজনৰ সৈতে সম্পৰ্ক গঢ়ক আৰু নতুন চিন্তাৰে কাম কৰি যাওক৷ নিজৰ এই চিন্তা - চৰ্চাক এনে ধাৰণা লৈ সমাপ্ত কৰি দিব নালাগে যে এয়া সৰু কাম৷ মনত ৰখা উচিত যে , বিশ্বৰ সৰহসংখ্যক গুৰুত্বপূৰ্ণ আৰু নতুন চিন্তা - চৰ্চাক আৰম্ভণিতে নাকচ কৰা হয়৷ বৰ্তমানৰ ব্যৱস্থাই এই নতুন চিন্তা - চৰ্চাক বাধা আৰোপ কৰা দেখা যায়৷ কিন্তু মোৰ বিশ্বাস আছে যে আমাৰ দেশৰ যুৱশক্তিয়ে এই বাধা - নিষেধক অতিক্ৰম কৰিবলৈ সক্ষম হ ’ ব৷


    মই যেতিয়া কও আমাৰ দেশ সলনি হৈ আছে৷ প্ৰকৃতাৰ্থত ইয়াৰ আঁৰত আপোনালোকৰ প্ৰয়াস নিহিত হৈ আছে৷ তেওঁলোকে এনেকুৱা কিছুমান নতুন উদ্ভাৱন কৰি আছে , যাৰ বাবে মই তেওঁলোকক প্ৰণাম নজনোৱাকৈ থাকিব নোৱাৰো৷


    কিছুদিন পূৰ্বে মন কী বাতত মই এগৰাকী কন্যাৰ কথা উল্লেখ কৰিছিলো , যিয়ে এক সুন্দৰ ধাৰণাৰে সকলোৰে সন্মুখত নিদৰ্শন দাঙি ধৰিছিল৷ তেওঁ কৈছিল যে — বিবাহ অনুষ্ঠানত অতিথিক ৰিটাৰ্ণ গিফট ( উপহাৰ ) হিচাপে একোটাকৈ আমৰ পুলি দিয়া উচিত৷ পৰিৱেশ সংৰক্ষণৰ ক্ষেত্ৰত এয়া এক সুন্দৰ পদক্ষেপ হ ’ ব পাৰে৷


    এনেকুৱা আন এজন উদীয়মান যুৱকে বিগত মাহত মাত্ৰ ১০ দিনত প্ৰায় ৬ হাজাৰ কিলোমিটাৰ চাইকেল চলাই “Golden Quadrilateral challenge” সম্পূৰ্ণ কৰিছিল৷ ইয়াৰ মূল উদ্দেশ্য যথেষ্ট ইতিবাচক আছিল — “Follow the Rules & India will Rule” ৷


    এনে শক্তিৰে ভৰা উদীয়মান যুৱক - যুৱতী আমাৰ দেশৰ প্ৰতিটো প্ৰান্ততে উপলব্ধ৷ কোনোবাই পাহাৰৰ পৰা বৈ অহা সৰু জলপ্ৰপাতৰ পৰা বিজুলী উৎপাদন কৰি আছে , কোনাবোই বিভিন্ন উদ্ভিদৰ পৰা ঘৰ নিৰ্মাণৰ সজুলি তৈয়াৰ কৰিছে , কোনোবাই তথ্য - প্ৰযুক্তিৰ মাধ্যমেৰে দূৰ - দূৰণি অঞ্চলত মেডিকেল সুবিধা আগবঢ়াই আছে , কোনোবাই খৰাংপিড়ীত অঞ্চলত কৃষকৰ পানী সংৰক্ষণৰ কামত জড়িত হৈ আছে৷ এনেকুৱা লাখ লাখ যুৱক - যুৱতীয়ে ৰাষ্ট্ৰ নিৰ্মাণৰ বাবে দিন ৰাতি একাকাৰ কৰি আছে৷


    এনেকুৱা উদ্যমী যুৱ প্ৰজন্মক মই পুনৰ এবাৰ স্বামী বিবেকানন্দৰ উপদেশবাণী সোৱৰাই দিব বিচাৰো — উঠা , জাগা আৰু লক্ষ্য স্থানত উপনীত নোহোৱা পৰ্যন্ত ৰৈ নাযাবা৷


    প্ৰিয় সতীৰ্থসকল , মোৰ সন্মুখত আপোনালোক আজি দেশৰ বৌদ্ধিক শক্তিৰ ৰূপত উপস্থিত আছে৷ যুৱ প্ৰজন্মৰ শক্তিক সৃষ্টিশীল ৰূপত প্ৰয়োগ কৰাৰ এয়া উপযুক্ত সময়৷ যুৱ প্ৰজন্মক দিকভ্ৰান্ত হোৱাৰ পৰা উদ্ধাৰ কৰাৰ সময় এতিয়া৷ আজি প্ৰয়োজন হৈছে যুৱ প্ৰজন্মক মাদক দ্ৰব্য আৰু অপৰাধৰ পৰা দূৰত ৰখাটো৷ আপোনালোকে সঠিক চিন্তাৰে নতুন পথৰ সন্ধান দিয়ক , নতুন লক্ষ্যত উপনীত হওক৷ আপোনালোকৰ সন্মুখত সম্ভাৱনাৰ দোৱাৰ খোলা আছে৷


    যুৱ প্ৰজন্ম এতিয়া সেৱাৰ উৎকৃষ্ট নিদৰ্শন হ ’ ব লাগে৷ তেওঁলোক সৎ আৰু সাহসী চৰিত্ৰৰ হোৱা উচিত৷ প্ৰতিটো প্ৰত্যাহ্বানৰ মুখামুখি হ ’ ব পৰাকৈ তেওঁলোকৰ সামৰ্থ্য থাকিব লাগিব৷ তেওঁলোকৰ আঁচৰণ আৰু চৰিত্ৰ নৈতিক মূল্যৰ ওপৰত প্ৰতিষ্ঠিত হ ’ ব লাগিব৷


    সুখী আৰু সমৃদ্ধিশালী জীৱনৰ আকাংক্ষা থকাতো উচিত যদিও ইয়াৰ সমান্তৰালকৈ সমাজ আৰু দেশৰ প্ৰতিও দায়িত্বশীল হোৱা প্ৰয়োজন৷ মই আপোনালোকক ৬ টা প্ৰত্যাহ্বানৰ বিষয়ে কও , যাৰ পৰা পৰিত্ৰাণ লাভ কৰাতো অত্যন্ত প্ৰয়োজন৷


    ১ . সমাজৰ প্ৰতি অবজ্ঞা৷


    ২ . সমাজৰ প্ৰতি অসংবেদনশীল৷


    ৩ . সমাজৰ প্ৰতি ঠেক মনোবৃত্তি৷


    ৪ . জাতি - ধৰ্মৰ ভেদাভেদক ত্যাগ কৰাৰ অক্ষমতা৷


    ৫ . মাতৃ - ভগ্নী - কন্যাৰ প্ৰতি দূৰ্ব্যৱহাৰ৷


    ৬ . পৰিৱেশৰ প্ৰতি অমনোযোগিতা , অৱজ্ঞাৰ দৃষ্টি৷


    এই ছটা প্ৰত্যাহ্বানক আজিৰ যুৱচামে মনত ৰাখিব লাগিব আৰু ইয়াক পৰাস্ত কৰিবলৈ চেষ্টা কৰিব লাগিব৷ আপোনালোকে সকলোকে বুজাব লাগিব যে সমাজলৈ ইতিবাচক পৰিৱৰ্তন কেনেকৈ আহে৷


    আপোনালোকে সেইসকল লোকৰ জীৱনক স্পৰ্শ কৰাৰ প্ৰয়াস কৰক , যিসকল শোষিত - বঞ্চিত৷ আনৰ ভৱিষ্যত সুন্দৰ কৰিবলৈ আপোনালোক যুৱচামে নিজৰ শক্তি আৰু সময় খৰচ কৰিব লাগিব৷ যুৱচামৰ শক্তি সমাজ পৰিৱৰ্তনত অধিক ফলপ্ৰসু হ ’ ব৷ এতিয়া কোটি কোটি যুৱক - যুৱতীয়ে এই দেশৰ বিকাশৰ কামক আগুৱাই নিয়াত সহায় কৰিব লাগিব৷


    মোৰ সতীৰ্থসকল , আপোনালোক সকলোৱে নতুন দিগন্ত স্পৰ্শ কৰক৷ বিকাশৰ নতুন পথ উদ্ভাৱন কৰক৷ এই শুভকামনাৰে ৰাষ্ট্ৰীয় যুৱ দিৱস আৰু মহোৎসৱৰ অভিন্দন জ্ঞাপন কৰিছো৷ দেশৰ বিভিন্ন প্ৰান্তৰ পৰা অহা উদীয়মান যুৱক - যুৱতীৰে আজি এক ক্ষুদ্ৰ ভাৰতৰ সৃষ্টি হৈছে৷ এই ক্ষুদ্ৰ ভাৰতে নতুন প্ৰেৰণা , নতুন উৎসাহ দিব৷ এই পৱিত্ৰ ভূমিৰ পৰা কৰ্মযোগৰ বাৰ্তা লৈ আপোনালোকে অনাগত দিনত আগবাঢ়িব৷ এই যুৱ মহোৎসৱলৈ মোৰ বহুত বহুত শুভকামনা থাকিল৷ ধন্যবাদ !!!


    *****


    अतुल तिवारी / हिमांशु / शौकत अली /MS

    
    
    (Release ID: 1482294) Visitor Counter : 2
    
    

      Background release reference

      Text of PMs address to inaugural event of National Youth Festival at Rohtak, via video conferencing
      This link will take you to a webpage outside this websiteinteractive page. Click OK to continue.Click Cancel to stop : www.google.com