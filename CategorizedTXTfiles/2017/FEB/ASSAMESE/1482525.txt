      প্ৰধানমন্ত্ৰীৰ কাৰ্যালয়

      ৰাজ্যসভাত ৰাষ্ট্ৰপতিৰ ভাষণৰ প্ৰতিক্ৰিয়াস্বৰূপে প্ৰধান মন্ত্ৰীৰ ‘ধন্যবাদৰ গতিশীলতা’ৰ উত্তৰ
      Posted On: 08 FEB 2017 10:32PM by PIB Guwahati


    ৰাজ্যসভাত ৰাষ্ট্ৰপতিৰ ভাষণৰ প্ৰতিক্ৰিয়াস্বৰূপে প্ৰধান মন্ত্ৰীৰ ‘ ধন্যবাদৰ গতিশীলতা ’ ৰ উত্তৰ



    আদৰণীয় সভাপতি মহোদয় , দুয়োখন সংযুক্ত সদনত ৰাষ্ট্ৰপতি মহোদয়ৰ অভিভাষণৰ ধন্যবাদ জ্ঞাপনৰ অৰ্থে আপোনাৰ সন্মুখত মই উপস্থিত হৈছোঁ৷ প্ৰায় ৪০ জন সদস্যই এই আলোচনাত অংশগ্ৰহণ কৰিছে৷শ্ৰীমান গুলাম নবী আজাদ মহোদয় , নীৰজ শেখৰ মহোদয় , শ্ৰী এ . নৱনীথকৃষ্ণণ মহোদয় , শ্ৰী ডেৰেক মহোদয় , শ্ৰী ডি ৰাজা , শ্ৰী শৰদ যাদৱ মহোদয় , শ্ৰী সীতাৰাম মহোদয় , শ্ৰী মান আহমেদ ভাই আৰু শ্ৰী আনন্দ শৰ্মা মহোদয় , মই আপোনালোকক ধন্যবাদ জ্ঞাপন কৰিছোঁ৷ অধিকাংশ আলোচনাই বিমূদ্ৰাকৰণ সন্দৰ্ভত হৈছে৷ এটা কথা আমি নুই কৰিব নোৱাৰোঁ যে আমাৰ দেশত কিছু বেয়া হৈছে , এই কথা নুই কৰিব নোৱাৰোঁ যে আমাৰ অৰ্থ ব্যৱস্থা , সমাজ ব্যৱস্থা স্থবিৰ হৈ পৰিছে৷ এয়া আমি নুই কৰিব নোৱাৰোঁ আৰু সেয়ে ভ্ৰষ্টাচাৰ আৰু কলাধনৰ বিৰুদ্ধে্ যুদ্ধ ঘোষণা কৰা হৈছে৷ এয়া কোনো ৰাজনৈতিক যুদ্ধ নহয়৷ কোনো ৰাজনৈতিক দলক চিন্তাত পেলোৱাৰ বাবে নহয়৷ এনেকৈ ভবাৰ কোনো কাৰণ নাই আৰু সেয়ে কোনেও এই বিবাদ গা পাতি লোৱাৰ প্ৰয়োজন নাই৷ এই সদনত আমাৰ দায়িত্ব এয়ে যে ইয়াৰ বিৰুদ্ধে সংবিধানৰ মৰ্যাদা অনুসাৰে তথা আমাৰ বুদ্ধি অনুসাৰে আগবাঢ়িব লাগে আৰু এয়াও শুদ্ধ যে সমান্তৰাল অৰ্থনীতিৰ বাবে সকলোতকৈ বেছি ক্ষতি দুখীয়া শ্ৰেণীৰ হৈছে৷ দুখীয়াৰ অধিকাৰ কাঢ়ি লোৱা হৈছে আৰু মধ্যম বৰ্গ শোষিত হৈছে৷ আৰু এনেকুৱা নহয় যে পূৰ্বে ইয়াৰ বাবে কোনো প্ৰয়াস কৰা হোৱা নাছিল৷ পূৰ্বেও প্ৰয়াস কৰা হৈছিল , এতিয়া অধিক প্ৰয়াসৰ প্ৰয়োজন৷ এই প্ৰয়াস যদি আৰু অধিকতৰ কৰিব লাগে তেন্তে ইয়াক অধিকতৰ পৰ্যায়লৈ লৈ যাব লাগিব৷ কাৰণ কিমান দিন আমি এই সমস্যাসমূহক কাৰ্পেটৰ তলত ৰাখি জীৱন অতিবাহিত কৰিম ?


    সেয়ে জালি নোটৰ বিষয় উত্থাপন হৈছে৷ অধিকতৰ জালি নোট বেংকৰ দুৱাৰমুখলৈ নাযাওক সেয়া ব্যৱস্থা গ্ৰহণ কৰিব লাগে৷ আৰু সন্ত্ৰাসবাদী , নক্সালবাদী আদিয়ে ইয়াক সম্প্ৰসাৰণ কৰাৰ উদ্দেশ্যত উঠি পৰি লাগিছে৷ কিছু লোকে খুব উৎসাহত কৈছে যে সন্ত্ৰাসবাদীৰ হাতত দুহেজাৰ টকাৰ নোট উদ্ধাৰ হৈছে৷ আমি গম পাব লাগে যে আমাৰ দেশত বিমূদ্ৰাকৰণৰ যি সময়চোৱা আছিল , বেংক লুটাৰ যি প্ৰয়াস হৈছিল তাতেও নতুন নোট অনাৰ প্ৰয়াস হৈছিল৷ সেয়া জম্মু - কাশ্মীৰত সংঘটিত হৈছিল৷ কাৰণ জালি নোটৰ ওপৰত স্থিতি লোৱাৰ পিছত সেই ব্যক্তিসকল সমস্যাৰ সন্মুখীন হৈছিল৷ আৰু সেই নোট বেংক লুটাৰ কিছুদিন পিছতে সন্ত্ৰাসবাদীজন নিহত হোৱাৰ পিছত তেওঁৰ হাতৰ পৰা উদ্ধাৰ কৰা হৈছিল৷ ন্যায়পৰায়ণ ব্যক্তিয়ে তেতিয়ালৈ শক্তি নাপায় যেতিয়ালৈ দুৰ্নীতিপৰায়ণ ব্যক্তিৰ প্ৰতি কঠোৰ নহয়৷ আৰু এই পদক্ষেপসমূহৰ জৰিয়তে ন্যায়পৰায়ণসকলে শক্তি লাভ কৰিব৷ এয়া আমাৰ স্পষ্ট অভিমত৷


    আদৰণীয় সভা প তি মহোদয় , বহু বৰ্ষৰ পূৰ্বে এক বাঞ্চু কমিটী প্ৰস্তুত কৰা হৈছিল৷ আৰু বিমূদ্ৰাকৰণৰ আৰ্থিক প্ৰয়োজনীয়তাৰ বাবে শ্ৰীমতী ইন্দিৰা গান্ধী মহোদয়াৰ সময়ত প্ৰতিবেদন দাখিল কৰা হৈছিল৷ যশৱন্তৰাও জী চৌহানে তাত সন্মতি প্ৰদান কৰি সেই আলোচনা আগবঢ়াই নিব খুজিছিল৷ কিন্তু সেই সময়ত ইন্দিৰা মহোদয়াই কৈছিল যে , ভাই আমিতো ৰাজনীতিত আছো , নিৰ্বাচনো যুঁজিব লাগে৷ এয়া গোডৱালে মহোদয়ৰ গ্ৰন্থত আছে৷ গোডৱালে মহোদয়ৰ গ্ৰন্থৰ বিপক্ষে আপোনালোকে একো নক ’ লে কিয় ? আপোনালোক শুই আছিল নেকি ? কি কৰি আছিল ? ইন্দিৰা মহোদয়াৰ ওপৰত ইমান ডাঙৰ অভিযোগ অনা হ ’ ল তথাপিও আপোনালোকে শুই থাকিল ? আপোনালোকৰ স্থানত মই হোৱা হ ’ লে গোডৱালে মহোদয়ৰ বিপক্ষে মোকৰ্দমা কৰিলোহেঁতেন৷ আজি যেতিয়া গোডৱালে মহোদয়ৰ গ্ৰন্থৰ ওপৰত আলোচনা কৰা হৈছে , সেই স্থিতিৰ ক্ৰমে উত্তৰণ ঘটিছে , যেতিয়া বাঞ্চু কমিটীয়ে প্ৰতিবেদন দাখিল কৰিছিল তেতিয়া কলাধনৰ আলোচনা পৰ্যন্ত সীমিত আছিল৷ আজি কলাধন সন্ত্ৰাসবাদী সংগঠন , জালি নোটৰ কাৰবাৰ , ড্ৰাগছৰ কাৰবাৰ , হাৱালা কাৰবাৰ তথা জীৱনৰ বিভিন্ ক্ষেত্ৰলৈ সম্প্ৰসাৰণ হৈছে আৰু সেয়ে ইয়াৰ ব্যাপকতা বৃদ্ধি হৈছে৷ যিটো সময়ত ৮ নৱেম্বৰত এই সিদ্ধান্ত লোৱা হৈছিল , সেই সময়ত জালি নোট ঘূৰাই লোৱাৰ প্ৰশ্নই উঠাই নাছিল৷ কোনো সৰু বেংকত ব্যৱস্থা নথকাৰ ফলত সেই নোট হয়তো তাত সোমাইছিল , তেওঁলোকে ৰিজাৰ্ভ বেংক পৰীক্ষা কৰাৰ কথা কৈছিল৷ কিন্তু সেই সময়তে জালি নোটসমূহ প্ৰশমিত হৈছিল৷ আৰু সেয়ে তাৰ হিচাপ যদি কাৰোবাৰ ওচৰত আছে , তেনেহ ’ লে এয়া আচৰিত হ ’ বলগীয়া কথা যে কিদৰে আছে ? তেওঁলোকৰ ওচৰত থকা জালি নোটসমূহটো অবৈধ হৈ গৈছিল৷ আৰু সকলোতকৈ ডাঙৰ কাৰণটো এইবাবেই হ ’ ল আৰু আপোনালোকে টিভিত হয়তো এটা খবৰ দেখিবলৈ পালে৷শত্ৰু দেশৰ জালি নোটৰ বৃহৎ কাৰবাৰ থকা এটা চক্ৰই আত্মহত্যা কৰিবলগীয়া পৰ্যন্ত হ ’ ল৷ এই খবৰটো টিভিত বহুদিনলৈ চলিছিল৷


    এতিয়া চাওক , আমাৰ দেশত ত্ৰিশ - চল্লিশটা দিৱসত ৭০০তকৈও অধিক মাওবাদীয়ে আত্মসমৰ্পণ কৰিছে৷ ত্ৰিশ - চল্লিশ দিনত এয়া প্ৰথমবাৰৰ বাবে এনে হৈছে৷ এই নৱেম্বৰ - ডিচেম্বৰৰ সময়চোৱাত প্ৰায় ৭০০ লোকে আত্মসমৰ্পণ কৰিছে আৰু তাৰ পিছতো এই প্ৰক্ৰিয়া চলি আছে৷ যদি মাওবাদীৰ আত্মসমৰ্পণ প্ৰক্ৰিয়াত সদনৰ কোনো সুখী হোৱা নাই , এয়া হ ’ বই নোৱাৰে৷ যদি সুখী হোৱা নাই ইয়াৰ অৰ্থ তেন্তে নিশ্চয় কিবা বেলেগ আছে৷


    ঠিক সেইদৰে এয়াও সত্য যে দেশৰ সাধাৰণ ব্যৱস্থাৰ বাবে ধন খুবেই প্ৰয়োজনীয়৷ হাজাৰৰ নোট ছপাৰ পিছত সহজে এয়া নচলিছিল , ৫০০ৰ নোটো বহুত কম চলিছিল৷ হাজাৰৰ নোট বহু কম চলিছিল আৰু কাৰবাৰসমূহ বাণ্ড ’ ল হিচাপত চলিছিল৷ এয়া সত্য আৰু আমি ইয়াক নুই কৰিব নোৱাৰোঁ৷ এতিয়া ইমান ডাঙৰ কাৰেন্সী বেংকলৈ আহিছে যেতিয়া স্বাভাৱিকতে বেংকৰ সাধাৰণ মানুহক টকা দিয়াৰ ক্ষমতা বৃদ্ধি পাব৷ সুতৰ হাৰ একেসময়তে সকলো বেংকে হ্ৰাস কৰিলে , এয়া প্ৰথমবাৰৰ বাবে আমাৰ দেশত সম্ভৱ হৈছিল৷ বেংকৰ লাভ জনসাধাৰণৰ বাবে , ইয়াত অসংগঠিত কৰ্মদলৰ কথা কোৱা হৈছে৷ সঁচাকৈয়ে বিশেষকৈ সীতাৰাম মহোদয় আৰু তেওঁৰ পাৰ্টীয়ে অসংগঠিত শ্ৰমিকদলৰ বেতনৰ সুৰক্ষাৰ বাবে আশা প্ৰকাশ কৰিব৷ এয়া সত্য যে যিমান কোৱা হয় সিমান দিয়া নহয়৷ দিয়া হয় যদিও তাৰ পৰাও আধা মানুহ বাহিৰত থিয় দি থাকিবলগীয়া হয়৷ তেওঁলোকে ওলোটা খৰ মাৰে , এই বেমাৰটোৰ বিষয়ে আমি সকলোৱে জানোঁ৷ কিন্তু এনেকুৱা বহুত বেমাৰ আছে যাৰ সৈতে আমি পৰিচিত আৰু সেইবাবে এই ব্যৱস্থা আমি প্ৰতিষ্ঠিত কৰিবলৈ ওলাইছোঁ , সেই শ্ৰমিকসকলে ইপিএফ , ইএছআইচি আঁচনিৰ সৈতে সংবদ্ধ হৈ সুৰক্ষা প্ৰাপ্ত কৰিব৷ আৰু এয়াই আমাৰ প্ৰয়াস৷


    অসমত খেতি বাগানৰ এটা উদাহৰণ দিবলৈ ওলাইছো৷ তাৰে চৰকাৰে এটা সামান্য পদক্ষেপ গ্ৰহণ কৰিলে৷ চাহ বাগানত কাম কৰা শ্ৰমিকসকলৰ বাবে বেংকৰ একাউণ্ট খুলি দিলে আৰু প্ৰায় ৭ লাখ , ম ’ বাইল এপত ব্যৱসায় কৰিবলৈ শিকালে৷ আৰম্ভণিতে ইউনিয়নে বাধা প্ৰদান কৰি কৈছিল যে ধন নগদ স্বৰূপে দিব লাগিব কাৰণ তাত অন্য কথাও জড়িত হৈ আছিল৷ এতিয়া চাহ বাগানৰ শ্ৰমিকসকলে সম্পূৰ্ণ টকা পাবলৈ ধৰিলে আৰু সেই এলেকাত তেওঁলোকৰ ব্যৱসায় সুৰক্ষিত হ ’ ল৷ এয়া আমাৰ বাবে এক ডাঙৰ অভিজ্ঞতা৷


    ঠিক তেনেদৰে বিমূদ্ৰাকৰণ সন্দৰ্ভত কিছুমানে বিদেশৰ বাতৰি কাকতৰ উদ্ধৃতি দিছিল , বিদেশৰ অৰ্থব্যৱস্থাৰ উদ্ধৃতি দিছিল৷ আপোনালোকে যদি ১০টা উদ্ধৃতি দিয়ে তেন্তে মই ২০টা দিব পাৰোঁ৷ আপোনালোকে যদি ১০জন মহাপুৰুষৰ উদ্ধৃতি দিব পাৰে মই ২০জনৰ দিব পাৰে৷ এয়া এইবাবেই হৈছে কিয়নো বিশ্বত ইয়াৰ সমান্তৰাল একো নাই৷ পৃথিৱীত ইয়াতকৈ ডাঙৰ আৰু ইমান ব্যাপক সিদ্ধান্ত ক ’ তো লোৱা নাই৷ আৰু সেয়ে পৃথিৱীৰ অৰ্থশাস্ত্ৰবিদসকলে ইয়াৰ লেখ - জোখ কৰিবলৈ একো মাপদণ্ড বিচাৰি পোৱা নাই৷ এয়া পৃথিৱীৰ অৰ্থশাস্ত্ৰবিদসকলৰ বাবে , পৃথিৱীৰ বিশ্ববিদ্যালয়সমূহৰ বাবে অধ্যয়নৰ এক বিশাল বিষয় হিচাপে পৰিগণিত হ ’ ব পাৰে৷ আৰু ভাৰতে কিমান ডাঙৰ সিদ্ধান্ত লৈছে সেয়াও এই ধৰণে জনসামান্য দেশৰ জনশক্তি কি এয়া সদনত বহি থকা সকলো মহানুভৱসমূহক ক ’ ব বিচাৰিম যে এই বিমূদ্ৰাকৰণৰ পিছত সমাজশাস্ত্ৰীসকলে নিশ্চয় অধ্যয়ন কৰিব৷ প্ৰথম বাৰলৈ দেশৰ অনুভূমিক পাৰ্থক্য উফন্দি উঠিছে৷ এতিয়া যদি মই অনুভূমিক পাৰ্থক্যৰ কথা কও , তেতিয়া জনতা জনাৰ্দনৰ মেজাজ অন্যফালে আৰু দেশৰ নেতাৰ মেজাৰ অন্যফালে হয়৷ এওঁ জনতাৰ পৰা দূৰৈত , তেওঁ জনতাৰ পৰা দূৰৈত৷ প্ৰথম আমি সন্তোষিত হ ’ ব লাগে৷ সাধাৰণতে চৰকাৰে যেতিয়া কোনো সিদ্ধান্ত গ্ৰহণ কৰে তেতিয়া চৰকাৰ আৰু জনতা মুখামুখী অৱস্থানত থাকে৷ এয়া প্ৰথমবাৰলৈ এনে ঘটিছে য ’ ত চৰকাৰ আৰু জনতা এফালে আৰু অন্য কিছুমান সিফালে আছে৷


    ঠিক সেইদৰে ইয়াৰ বাবে আমি গৌৰম্বান্বিত হ ’ ব লাগে৷ আপোনাৰ হয়তো অলপ কষ্ট হ ’ ব৷ কিন্তু এই কথাটোও আমি বুজিব লাগিব আৰু বিশ্বৰ সন্মুখত আমি গৌৰৱেৰে ক ’ ব পাৰিম যে এই দেশৰ ডেৰশ কোটি লোক এনেকুৱা যি নিৰক্ষৰ হ ’ ব পাৰে , হ ’ ব পাৰে তেওঁ আপোনালোকে প্ৰস্তুত কৰা প্ৰতিবেদন অনুসৰি কেতিয়াও শিক্ষাৰ মুখ দেখা নাই৷ এই দেশ এনেকুৱা দেশ য ’ ত নিজৰ ভিতৰৰ বেয়াখিনি বাহিৰলৈ ওলাই আনিবলৈ চেষ্টা কৰি আছে , উত্ৰাৱল হৈ আছে৷ এয়া কোনো ৰাজনেতাও হ ’ ব পাৰে , দলো হ ’ ব পাৰে৷ ই আমাৰ বাবে গৰ্বৰ বিষয় যে এই দেশত এনেকুৱা নাগৰিক আছে যি নিজৰ বেয়াখিনিৰ বিৰুদ্ধে যুঁজিবলৈ কষ্ট স্বীকাৰ কৰিবলৈ প্ৰস্তুত আৰু বেয়াৰ পৰা মুক্তি পাবলৈ বাট বিচাৰি আছে৷ আৰু সেয়ে ইয়াক আমি বুজি পাব লাগিব৷


    সভাপতি মহোদয় , যোৱা অধিৱেশনত মনমোহন ডাঙৰীয়াই নিজৰ বক্তব্য দাঙি ধৰিছিল৷ এয়া সত্য যে চাগে এখন গ্ৰন্থ অলপতে মুকলি হৈছে আৰু তাৰ প্ৰস্তাৱনা ডক্টৰ চাহাবে লিখিছে৷ মই যেতিয়া আপোনালোকৰ প্ৰতিবেদন অধ্যয়ন কৰি আছিলোঁ , মই ভাবিছিলোঁ যে ইমান ডাঙৰ অৰ্থশাস্ত্ৰবিদ , নিশ্চয় গ্ৰন্থখনতো তেওঁৰ কিবা অবদান থাকিব৷ কিন্তু গম পোৱা গ ’ ল যে কিতাপ লিখিলে অন্য কোনোবাই আৰু তেওঁ লিখিলে প্ৰস্তাৱনা৷ তেওঁৰ ভাষণ শুনি মোৰ এনেকুৱা লাগিল , প্ৰায় ৩০ - ৩৫ বছৰ জুৰি যি শব্দ মই কোৱাই নাই তাৰো অৰ্থ তেওঁ বুজি গ ’ ল৷ এয়াতো বৰ ডাঙৰ কথা৷ এতিয়া ডঃ মনমোহন সিং মহোদয় প্ৰাক্তন প্ৰধানমন্ত্ৰী৷ আদৰণীয় ব্যক্তি৷ আৰু ভাৰতবৰ্ষৰ যোৱা ৩০ - ৩৫ বছৰৰ আৰ্থিক সিদ্ধান্তত তেওঁ প্ৰত্যক্ষ ভূমিকা গ্ৰহণ কৰিছে৷ ৩৫ বছৰ ধৰি এই দেশৰ অৰ্থ জগতত চাগে তেওঁৱেই এনে এজন ব্যক্তি যি ভাৰতবৰ্ষৰ ৭০ বছৰীয়া স্বাধীনতাৰ সময়ৰচোৱাৰ আধা সময়েই বলিষ্ঠভাৱে দপদপাই ফুৰিব পাৰিছে৷ ইমান দুৰ্নীতিৰ কথা পোহৰলৈ আহিছে , কিন্তু ডঃ চাহাবৰ পৰা আমাৰ শিকিবলগীয়া বহুত আছে৷ ইমানখিনি হৈ গ ’ ল৷ তেওঁৰ তাত দাগৰ এটা চেকাও নালাগিল৷ স্নানাগাৰত ৰেইনকোট পিন্ধি কেনেকৈ গা ধুব পাৰি সেয়া ডঃ চাহাবেহে জানে , অন্য কোনেও নাজানে৷


    আদৰণীয় সভাপতি মহোদয় , ইমান ডাঙৰ পদত অধিষ্ঠিত হৈ সদনত যেতিয়া লুট , ডকাইচি আদিৰ শব্দ প্ৰয়োগ কৰা হৈছে , তেন্তে সিফালেও ৫০ বাৰ ভাবিব লাগে যে যদি মৰ্যাদা লাঘৱ হৈয়েই তেন্তে শুনাৰো শক্তি থাকিব লাগে আৰু আমাৰ সেই একেটা মুদ্ৰাকেই পুনৰ ঘুৰাই দিয়াৰ শক্তি আছে৷ সংবিধানৰ মৰ্যাদা সহকাৰে কওঁ যে , লোকতন্ত্ৰক আদৰি লোৱা মানুহ আছে কিন্তু কোনো ক্ষেত্ৰতে পৰাজয়ক স্বীকাৰ কৰি ল ’ ব নোখোজে৷ এয়া কিমান দিনলৈ চলিব ?


    মই আজি এটা কথা উল্লেখ কৰিব বিচাৰোঁ যে ঘটনাটো এনে আছিল য ’ ত মোৰ আৰু সীতাৰামজীৰ বিচাৰধাৰাৰ ব্যৱধান আছিল৷ তেন্তে সেই বিচাৰধাৰৰ প্ৰস্তুতিও ভিন্ন হ ’ ব , সেয়া স্বাভাৱিক৷ কিন্তু এয়া এনেকুৱা এটা বিষয় আছিল , মই ভাবিছিলোঁ যে সীতাৰামজী আৰু তেওঁৰ দল আমাৰ কামৰ সংগী হ ’ ব৷ আৰু ইয়াৰ কাৰণ হ ’ ল আপোনাৰ দলৰেই জ্যেষ্ঠ নেতা শ্ৰীমান জ্যোতিময় বসুয়ে ১৯৭২ চনত বাঞ্চু কমিটীৰ প্ৰতিবেদন সদনত উল্লেখ কৰিবলৈ বহুত প্ৰয়াস কৰিছিল , বহু যুদ্ধও কৰিছিল৷ চৰকাৰে এয়া মানা নাছিল , এয়া প্ৰস্তুতো কৰা নাছিল৷ অৱশেষত তেওঁ এখন বহী লৈ আহিল আৰু টেবুলৰ ওপৰত থ ’ লে৷ তেওঁ স্বয়ং , জ্যোতিময় বসুজীয়ে নিজে সেই প্ৰতিবেদন টেবুলত থ ’ লে৷ ব্যক্তিগত সদস্যই এই কথা কৈছে৷ আৰু তেওঁ যি ভাষণ দিলে সেয়া আজিও প্ৰাসংগিক৷ তেওঁ কৈছিল যে ২৬ আগষ্ট ১৯৭২ , ১২ নৱেম্বৰ ১৯৭০ত কোনো শক্তিশালী আৰু প্ৰতিষ্ঠিত কমিটীৰ প্ৰাথমিক সেৱাৰ এটা বিষয় আছিল বিমূদ্ৰাকৰণ৷ শ্ৰীমতী ইন্দিৰা গান্ধী কলাধনৰ শক্তিতেই জীৱিত আছিল৷ তেওঁৰ ৰাজনীতি কলাধনৰ ওপৰতেই প্ৰতিষ্ঠিত৷ সেয়ে এই প্ৰতিবেদন গ্ৰাহ্য নহ ’ ল আৰু ডেৰ বছৰলৈ ইয়াক গোপন কৰি ৰখা হ ’ ল৷ এয়া জ্যোতিময় বসু মহোদয়ে ১৯৭২ত ৪ ডিচেম্বৰ ১৯৭২ত পুনৰাই লোকসভা ভাষণত কৈছিল , ‘‘ মই বিমূদ্ৰাকৰণ আৰু অন্য উপায়সমূহৰ প্ৰস্তাৱ দিলো৷ সেয়া পুনৰাই ক ’ ব বিচৰা নাই৷ চৰকাৰে যুক্তিসংগতভাৱে দেশৰ জনসাধাৰণৰ সৈতে সহযোগ কৰিব লাগে৷ কিন্তু প্ৰধানমন্ত্ৰী শ্ৰীমতী ইন্দিৰা গান্ধী আৰু তেওঁৰ চৰকাৰৰ চৰিত্ৰ এনেকুৱা যি কলাধনৰ বাবে , কলাধনৰ দ্বাৰা আৰু কলাধনৰ ওপৰত প্ৰতিষ্ঠিত৷ ’’ মই এয়া ১৯৭২ চনৰ কথা কৈ আছোঁ আৰু কংগ্ৰেছ দলৰ নেতাই এয়া ৪ ছেপ্টেম্বৰ ১৯৭২ চনত কৈছিল৷ এয়াই নহয় , চিপিআইএমৰ জ্যেষ্ঠ নেতা হৰকিষণ সিংজী সুৰজিতে ২৭ আগষ্ট ১৯৮১ চনত এই সদনতেই ভাষণ দি কৈছিল , ‘‘ কলাধনক লেকাম লগাবলৈ সঁচাকৈয়ে চৰকাৰে কোনো ব্যৱস্থা গ্ৰহণ কৰিছেনে ? ১০০ টকীয়া নোটসমূহ বন্ধ কৰাৰ কোনো প্ৰস্তাৱ গ্ৰহণ কৰিছেনে ?’’ এই প্ৰশ্ন সুৰজিৎ মহোদয়ে এই সদনতেই ১৯৮১ চনতেই উত্থাপন কৰিছিল আৰু সেয়ে বিশেষকৈ বাঁওপন্থীসকলক মই আহ্বান কৰিছোঁ যাতে এই যুদ্ধত আপোনালোক আমাৰ সহযোগী হওক৷ মই আশা কৰিছোঁ যে আপোনাৰ বিচাৰ বিস্তৃতভাৱে কৰক কিন্তু এয়া এনে এক কাম য ’ ৰ পৰা আপুনি বিচ্ছিন্ন হ ’ ব নোৱাৰে , এয়া আপোনাৰ চৰিত্ৰ নহয়৷ তথাপিও এয়া সময়ে ক ’ ব৷ এয়া শুদ্ধ যে লোকতান্ত্ৰিক ব্যৱস্থাত ইমান কঠোৰ সিদ্ধান্ত লোৱাটো কঠিন৷ সাধাৰণতে মানুহে ভাবে যে জনপ্ৰিয় পদক্ষেপে লোকতন্ত্ৰত সদ্ভাৱনা বঢ়ায়৷ আৰু সেয়ে ইমান ডাঙৰ সিদ্ধান্ত বুজি পাবলৈ কিছু সময়ৰ প্ৰয়োজন হয় বাবে কাকো মই দোষ নিদিও৷ ধীৰে ধীৰে মানুহে বুজি পাব আৰু যি ইয়াৰ বিৰোধিতা কৰি আছে তেওঁও বুজি পাব যে ইমান ডাঙৰ সিদ্ধান্তৰ জৰিয়তে দেশৰ কল্যাণৰ কিমান ডাঙৰ সম্ভাৱনা লৈ অনা হৈছে আৰু আমি ইয়াক আগবঢ়াই লৈ যাবলৈ ইচ্ছুক৷


    ইয়াত ডিজিটেল ব্যৱস্থা সন্দৰ্ভত আলোচনা চলি আছে৷ মই আচৰিত হৈছোঁ , যিমানবোৰ ভাষণ ইয়াত দিয়া হ ’ ল তাত , এই দেশত এইটো নাই , সেইটো নাই , এইটো হোৱা নাই , সেইটো হোৱা নাই , টয়লেটত পানী নাই , কি কি কৈছে বুজি পোৱা নাই৷ তেওঁলোকে কি কৈ আছে মই সেই বিষয়ে চিন্তা কৰি আছিলোঁ৷ সত্তৰ বছৰীয়া ভাৰত চৰকাৰৰ প্ৰতিবেদনত যি তেওঁলোকে কৈ আছিল এইটো নাই , সেইটো নাই তাত মোৰ বৰঙণি মাত্ৰ আঢ়ৈ বছৰৰহে৷ আপোনালোকে যি টয়লেট বনালে তাত মই তলা লগাই দিলো নেকি ? আপুনি যি পথ বনালে মই সেয়া ভাঙি দিলো নেকি ? আপুনি যি পানীৰ পাইপ বহালে মই তাৰে টিউব কাটি দিলো নেকি ? এয়া সত্য যে কোনেও এইটো নকয় যে ভাৰতৰ প্ৰতিটো কোণটে ডিজিটেল ব্যৱস্থা আছে৷ প্ৰশ্ন হ ’ ল য ’ ত আমি চিন্তাধাৰা পৰিৱৰ্তনৰ সম্ভাৱনা দেখা পাইছোঁ সেয়া আমি কৰিব পাৰোঁ নে নোৱাৰোঁ ?


    ধৰি লওক দিল্লী চহৰত ইয়াৰ সম্ভাৱনা আছে৷ আহক দিল্লীৰ পৰা আৰম্ভ কৰোঁ৷ আমি কিছু ধনাত্মক বৰঙণি আগবঢ়াও আহক৷ ব্যৱহাৰিক পৰিৱৰ্তন বিষয়৷ যদি কলকাতাৰ জনসাধাৰণৰ ওচৰত ম ’ বাইল ফোন আছে৷ কলকাতাৰ মানুহৰ ওচৰত যদি ডিজিটেল সংযোগৰ ব্যৱস্থা আছে তেন্তে তাৰ পৰাই আৰম্ভ কৰোঁ৷ হ ’ ব পাৰে সূদূৰৰ বাংলাদেশৰ গাঁৱত নাথাকিব পাৰে৷ এয়া কোৱা আৰু দ্বিতীয়তে এই কথা দোহাৰি থাকো যে আমি এয়া কৰিলো , সেয়া কৰিলো৷ এতিয়া সেইবোৰ লাগু কৰাৰ কথা আহি পৰাত আমি আঘাত পাইছোঁ৷ ?


    দ্বিতীয়তে আমি শব্দৰ খেল খেলোঁ৷ সকলোৱে স্বীকাৰ কৰে৷ কোনো শিশুক সোধক , ভাই তুমি বিদ্যালয়লৈ নিতৌ যোৱানে ? আপোনাৰ সন্তানক যদি মই সোধোঁ তেন্তে ক ’ ব - হয় , মই নিতৌ যাওঁ৷ কিন্তু মইও জানো আৰু শিশুটোও জানে যে দেওবাৰে বিদ্যালয়লৈ যোৱা নহয়৷ সকলোৱে গম পায়৷ এয়াটো স্বাভাৱিক৷ ঠিক সেইদৰে দেশত নগদবিহীনৰ অৰ্থ হ ’ ল ধীৰে ধীৰে সমাজক এই প্ৰকাৰৰ লেনদেনৰ প্ৰতি আগবঢ়াই লৈ যোৱাটো৷ বিশ্বত আজিও ডাঙৰ ডাঙৰ দেশে নিৰ্বাচন খেলে বেলট পেপাৰৰ জৰিয়তে৷ দাগ দি নিৰ্বাচন কৰে৷ যিখন দেশক নিৰক্ষৰৰ দেশ বুলি কোৱা হয় এই ভাৰত , বিশ্বৰ সবাতোকৈ ডাঙৰ লোকতন্ত্ৰ , বুটাম টিপি ভোটিং কৰা হয়৷ যিদিনাই এই বুটাম টিপাৰ ব্যৱস্থা প্ৰচলন হৈছিল , কোনোবাই ভাবিছিল নে যে এই প্ৰযুক্তি আমাৰ দেশৰ দাৰিদ্ৰ জনতাই আদৰি ল ’ ব পাৰিবনে ?


    অৰ্থাৎ আমি নিজৰ দেশৰ শক্তিক অৱজ্ঞা কৰিব নোৱাৰোঁ৷ হয় , আমি ভাবিব পাৰোঁ যে এই পথ শুদ্ধ নহয়৷ ঠিক আছে৷ কিন্তু অসুবিধা আৰু সমস্যাৰ বাবে এয়া এৰি দিয়া , সেইটো শুদ্ধ নহয়৷ অসুবিধা হ ’ ব , ব্যৱস্থা কম হ ’ ব , কিন্তু আগতো বাঢ়িবই লাগিব৷ কিছু লোকে কয় , বিশ্বৰ বহু দেশ আগবঢ়া৷ বিশ্বৰ বহু দেশ , মই আচৰিত হওঁ , আনন্দ শৰ্মা মহোদয়ে কৈ আছিল৷ আপুনি আচৰিত হ ’ ব যে কোৰিয়াই ডিজিটেন আনিবলৈ যি ইনচেনটিভ আঁচনি প্ৰস্তুত কৰিছিল সেয়া বৃহৎ পৰিমাণৰ আছিল৷ এওঁলোকে কয় যে আপুনি ডিজিটেল উত্তৰণৰ বাবে কোটি টকা ব্যয় কৰিলে৷ এই যে ভীম এপটো নিৰ্মাণ কৰা হৈছে৷ তাত এক টকাও খৰচ হোৱা নাই৷ বিনা ব্যয়ে লেনদেন চলি আছে৷ এটকাও কোনো বেংক অথবা কোনেও কমিচন নাপায়৷ আৰু সেয়া বিশ্বই কাগজবিহীন , আৱাসবিহীন বেংকিঙৰ প্ৰশংসা কৰিছে৷ ভাৰতেও পিছ পৰি থকাৰ কোনো যুক্তি নাই৷ হ ’ ব পাৰে আমাৰ ব্যৱস্থা কম , দুবছৰ অধিক প্ৰয়োজন হ ’ ব , পাঁচ বছৰ অধিক প্ৰয়োজন হ ’ ব৷ কিন্তু আৰম্ভ কৰা অথবা এই পথ ভুল , এয়া বিচাৰ কৰা মই ভাবোঁ উপযুক্ত নহয়৷ আমি ইয়াৰ উত্তৰণৰ বাবে প্ৰয়াস কৰিব লাগে৷ নিজৰ নিজৰ এলেকাৰ জনসাধাৰণক বুজাব লাগে আৰু সেই দিশত আমি আগবাঢ়িব লাগে৷


    এইবাৰ চাওক , ৰে ’ লৱে৷ আমাৰ দেশৰ জনসাধাৰণে ভ্ৰমণ কৰে৷ আজি ৬০ % ত কৈও অধিক লোক অনলাইনযোগে ৰে ’ লৱেত বুকিং কৰে৷ তেওঁলোকৰ লেনদেন অনলাইনযোগে হয়৷ যদি তেওঁলোকে টিকট বাতিল কৰে তেন্তে টকাও অনলাইনযোগে ঘূৰাই পায়৷ আজি বহু পৰিয়াল যি চহৰত থাকে , বিজুলীৰ বিল দিবলৈ আগেয়ে আধাদিনৰ ছুটি ল ’ বলগীয়া হৈছিল৷ এতিয়া তেওঁলোকে নিশা বাৰ বজাতো নিজৰ ম ’ বাইলৰ যোগে বিজুলীৰ বিল দিব পাৰে৷ সুবিধা বাঢ়ি গৈ আছে৷ যদি এই সুবিধা বৈজ্ঞানিক প্ৰক্ৰিয়াৰে প্ৰযুক্তিৰ উপায়েৰে প্ৰাপ্ত কৰি আছোঁ তেন্তে আমি ইয়াত নথকা সুবিধাসমূহৰ বিষয়ে নিশ্চয় চিন্তা কৰিব লাগে৷ প্ৰযুক্তিতো কেতিয়া কিবা অভাৱ হ ’ ব পাৰে৷ আমি সেয়া ঠিক কৰিব লাগে কিন্তু এয়া কল্পনা কৰা অযুগুত যে ইয়াৰ ঋণাত্মক দিশসমূহ ফঁহিয়াব লাগে৷ এনেকুৱা হ ’ লে দেশৰ কোনেও কল্যাণ সাধিব নোৱাৰে৷


    ৰুপে ’ কাৰ্ড - অলপ আগেয়ে অৰুণ মহোদয়ে কৈ আছিল৷ এই দেশত জনধন একাউণ্টৰ সৈতে ২১ কোটি লোকে ৰুপে ’ কাৰ্ড প্ৰাপ্ত কৰিছে৷ আপুনি ধাৰণাও কৰিব নোৱাৰে ইয়াৰ শক্তি কিমান ? সাধাৰণতে জেপত এই কাৰ্ড থকাটো , এয়া বৰ সন্মানজনক কথা হৈ পৰিছে এটা বৰ্গৰ বাবে৷ লেনদেন কৰিব লাগে যদি কাৰ্ডৰ জৰিয়তে৷ দুখীয়াৰ বাবে এয়া বিষয়েই নহয় বুলিও বতাহ ওলাইছে৷ অলপ আগেয়ে মোক অনন্ত কুমাৰ মহোদয়ে কৈ আছিল৷ তেওঁ বেংগালোৰৰ পৰা আহি আছিল৷ তেওঁৰ লগত কোনোবা আইটি পেছাৰ লোক এজন বহি আছিল আৰু নিজৰ চালকৰ এটা ঘটনা শুনাইছিল৷ তেওঁ ক ’ লে যে সেই চালকজন বিমূদ্ৰাকৰণৰ বাবে সঁচাকৈয়ে সুখী৷ সুধিলে কিয় ? তেওঁ ক ’ লে যে আজি কোনো ডাঙৰ মানুহে জেপত কাৰ্ড ৰাখে , মইও ৰাখোঁ৷ তেওঁ কাৰ্ডখন দেখুৱাবলৈ ধৰিলে৷ তেওঁ বহুত সুখী অনুভৱ কৰিছিল৷ এতিয়া চাওক , সমাজৰ এজন সাধাৰণ ব্যক্তিৰ জীৱনতো ইয়াৰ জৰিয়তে পৰিৱৰ্তন আহিব পাৰে৷ এক নতুন আত্মবিশ্বাস জন্ম হ ’ ব পাৰে৷ চাইকেল থকা এখন ঘৰলৈ যেতিয়া মটৰ চাইকেল আহে তেতিয়াও তেওঁ নিজৰ আনন্দ লুকুৱাই থ ’ ব নোৱাৰে৷ যাৰ ঘৰত স্কুটাৰ আছে , তেওঁ যদি এখন সৰুও আনে লাগে সেইখন পুৰণাই হওক , তথাপিও গৰ্ব কৰে৷ সমাজৰ যিসকলৰ সৰু সৰু শ্ৰেণীৰ লোক তেওঁলোকৰ আকাংক্ষা পূৰণৰ দিশে আমাৰ প্ৰয়াস হোৱা উচিত৷


    প্ৰত্যক্ষ লাভ স্থানান্তৰ- কিমান বহুত লাভ হৈছে। মই সেই সদনত বিস্তাৰপূৰ্বক কৈছিলোঁ যে প্ৰত্যক্ষ লাভ স্থানান্তৰৰ দ্বাৰা প্ৰতিবছৰৰ প্ৰায় ৫০ হাজাৰ কোটি টকাৰ ছিদ্ৰ ৰোধ হৈছে। ইয়াতকৈও অধিক ৰাহি কৰিব পৰা হ ’ব। প্ৰত্যক্ষ লাভ স্থানান্তৰ যেনে স্ক’লাৰশ্বিপ। এজন ব্যক্তিয়েই ৬ টা ভিন্ন স্থানৰ পৰা লয়। বিধৱা পেন্সন, যি ছোৱালীৰ জন্ম হোৱাই নাই তাই বিধৱাও হৈ গ ’ল আৰু চেকো পাই আছে। প্ৰত্যক্ষ লাভ স্থানান্তৰৰ সুবিধা মধ্যম বৰ্গই লাভ কৰিছিল। যিয়ে ভাণ্ডাৰ লুটি আছিল সেয়া স্তব্ধ হ ’ ল। সেয়ে আমি ডিজিটেল লেনদেনৰ বাবে যিমান চেষ্টাৰ প্ৰয়োজন সিমানেই কৰিব লাগে।


    চৰকাৰে সেই ব্যৱস্থাৰ বিকশিত কৰিছে। পিঅ ’এছ মেছিনৰ আৱশ্যকতা। তীব্ৰ গতিত পিঅ’এছ মেছিনৰ ব্যৱহাৰযোগ্যতা বাঢ়িছে। ম ’বাইল লেনদেনৰ বাবে ই-ৱা লেটৰ বাবে উত্তৰণ কৰি থকা হৈছে। ইণ্টাৰনেট বেংকিঙৰ কাম চলি আছে। আধাৰভিত্তিক লেনদেনৰ বাবে প্ৰযুক্তিৰ বিকাশ হৈছে। আধাৰভিত্তিক লেনদেনৰ বাবে ম ’বাইল ফোনৰো প্ৰয়োজন নাথাকিব, সেয়া দিনো আৰু দূৰ নহয়। সেয়ে এই ব্যৱস্থাসমূহ বুজি লৈ নিজৰ দলক এয়া প্ৰচলন কৰাৰ বাবে প্ৰয়াস কৰিব লাগে।


    ভীম এপ এক প্ৰকাৰৰ উত্তম ব্যৱস্থা। ভাৰত চৰকাৰৰ ছত্ৰছায়াত নিৰ্মিত এই ভীম এপ যিমানেই জনপ্ৰিয় হ ’ব সিমানেই কোনো বেপাৰী বা বাহিৰ এজেন্সীৰ সৈতে ইয়াৰ লেনাদেনা নাথাকিব। পোনপটীয়া এক প্লেটফৰ্ম যাৰ লাভ জনসাধাৰণে ল ’ ব পাৰে। আমি এয়া কৰিব লাগে। এতিয়া চাওক, এজন চালক যি হাইৱে ’ত গাড়ী চলায়। আমি জানো যে বাহন ৰ’লে পেট্ৰ’ল ডীজেলৰ কিমান খৰচ হয়। ৮ নৱেম্বৰৰ পিছত তাতেও অলপ বল দিয়া হ ’ল যে চালকে টোল কৰত নিজৰ কৰ দিবলৈ প্ৰ যু ক্তিৰ ব্যৱহাৰ কৰক। আৰু ৰেডিঅ ’ তৰংগ চিনাক্তকৰণৰ জৰিয়তে , প্ৰথমে এজন দুজন ব্যক্তিৰ ওচৰত সেই ব্যৱস্থা আছিল। ইমান কম সময়ৰ ভিতৰত প্ৰায় ২০ শতাংশ ট্ৰেফিক আৰএফআইডিৰ জৰিয়তে লেনদেন কৰে। গাড়ী আছে, প্ৰথমে তাৰ পঞ্জীয়ন হয়, বেংকৰ পৰা টকা কটা যায়, তেওঁ ৰখিব লগা নহয়, গুচি যায়। ইয়াৰ জৰিয়তে দেশৰ কিমান পেট্ৰ ’ল ৰাহি হ’ব। আমাৰ দেশৰ টোল কৰৰ পৰা এয়া স্থিতি নিৰ্মাণ হয়। ঠিক সেইদৰে পেট্ৰ ’ল পাম্পত প্ৰায় ২৯-৩০ শতাংশ লোক ডিজিটেল কাৰেন্সীৰ যোগে কাম কৰা আৰম্ভ কৰিছে। আমি চন্দ্ৰবাবু নাইডুৰ অধীনত এখন কমিটী বনাইছিলো, তাৰ শেহতীয়া প্ৰতিবেদনটো আহিছে। তাৰ অধ্যয়ন চলি আছে। তাৰ চূড়ান্ত প্ৰতিবেদন আহিবলৈ বাকী আছে।


    এটা বিষয় আছিল বেংকিং ছিষ্টেম- আপুনি যিয়েই নকওক কিয় তেন্তে মই ক ’ ম যে সেয়া এক প্ৰতিবেদন কাৰ্ড। পুৰণি কাৰ্যকালৰ সেয়া প্ৰতিবেদন কাৰ্ড হয়। এই চৰকাৰে প্ৰথমে আহিয়েই ডেবট ৰিক ’ভাৰী ট্ৰিবুনেলৰ প্ৰণয়ন কৰিছে যাতে বেংকত যি ঋণ আছে তাৰবাবে চৰকাৰে পদক্ষেপ গ্ৰহণ কৰিছে। বেংকত যি নিয়োগ হৈছিল, তাৰ বাবে কোনো নিয়ম নাছিল। এনেই চলি আছিল। বৰ বেয়া অৱস্থা আছিল। এই চৰকাৰে বেংক বোৰ্ড ব্যুৰ ’ নিৰ্মাণ কৰিলে, স্বতন্ত্ৰ এজেন্সী, তেওঁলোকেই নিয়োগ কৰে। তাৰ অধ্যক্ষ, পৰিচালন সঞ্চালক, তাৰ সঞ্চালক ইত্যাদি। বেংকিং ব্যৱস্থাত পেছাদাৰী অভ্যাস গঢ়ি তুলিবলৈ আমি প্ৰয়াস কৰিছোঁ।


    বেংক আৰু বিত্ত জগত, বেংকিং ক্ষেত্ৰ, অৰ্থনৈতিক বিশ্ব এওঁলোকৰ এক ঘূৰণীয়া মেজমেল দুই দিনৰ বাবে অনুষ্ঠিত হৈছিল। আমাৰ দেশৰ বেংকিঙক বিশ্বজনীন পৰ্যায়লৈ কিদৰে নিব পাৰি, বিস্তৃতভাৱে তেওঁলোকে আত্মমন্থন কৰিলে, চিন্তা কৰিলে, নিজৰ অভাৱসমূহ বুজি পালে আৰু ইয়াক ঠিক কৰিবলৈ প্ৰয়াস কৰিলে।


    ৰিজাৰ্ভ বেংকৰ গৰিমাক মই বুজি পাঁও। মোৰ ওপৰত আক্ৰমণ হওক, আমাৰ দলৰ ওপৰত আক্ৰমণ হওক, আমাৰ চৰকাৰৰ ওপৰত আক্ৰমণ হওক, এয়া বৰ স্বাভাৱিক কথা। এইবোৰ চলি থাকিব। কিন্তু ৰিজাৰ্ভ বেংকক সাঙুৰি লোৱাৰ কোনো কাৰণ নাই। ৰিজাৰ্ভ বেংকৰ গভৰ্ণৰক সাঙুৰাৰ কোনো কাৰণ নাই। এনেকুৱা অনুষ্ঠানৰ মান মৰ্যাদা পালনত আমাৰ যোগদান থাকিব লাগে। ইয়াৰ আগেয়ে যিগৰাকী গৱৰ্ণৰ আছিল তেতিয়াও কিছুমান লোকে কথা শুনাইছিল। মই সেয়া বিৰোধিতা কৰি কৈছিলোঁ যে এয়া শোভা নাপায়। এনেকুৱা বিষয় বিবাদৰ ঊৰ্ধত হ ’ব লাগে। বাকী চৰকাৰৰ ব্যৱস্থাসমূহ চলি থাকিব। আমি সেয়া কৰিব লাগে। অৰ্থব্যৱস্থা চালনত ৰিজাৰ্ভ বেংকৰ বহুত ডাঙৰ ভূমিকা আছে। তাৰ ক্ৰেডিটিবিলিটীৰ দিশত আমাৰ ধনাত্মক সক্ৰিয় যোগদান হ ’ব লাগে। কিন্তু যিবোৰ মানুহে ৰিজাৰ্ভ বেংকৰ গৰিমা আৰু এই চৰকাৰৰ ওপৰত আৰোপ লগাইছে তেওঁলোকক মই আজি ক ’ব বিচাৰিছোঁ। আৰু বৰ দুখেৰে ক’ব বিচাৰিছোঁ। ৰিজাৰ্ভ বেংকৰ প্ৰাক্তন গৱৰ্ণৰ ডঃ চুব্বাৰাৱে এখন কিতাপ লিখিছে, 'Who Moved My Interest Rate? আৰু সেইখন কিতাপত তেওঁ লিখিছে যে ২০০৮ত তত্কালীন বিত্ত সচিবৰ অন্তৰ্গত লিকুইডিটী মেনেজেমেণ্ট কমিটীক নিয়োগ কৰিবলৈ চৰকাৰৰ সিদ্ধান্তত ক্ৰোধান্বিত আৰু চিন্তান্বিত হৈ আছিল। চিদাম্বৰমে স্পষ্ট ৰূপত ভাৰতীয় ৰিজাৰ্ভ বেংকৰ বিষয়ৰ ক্ষেত্ৰত অ’ভাৰ-ষ্টেপ কৰিছিল৷ লিকুইডিটী মেনেজমেণ্ট সম্পূৰ্ণৰূপে ৰিজাৰ্ভ বেংকৰ কাৰ্য৷ তেওঁ এই বিষয়ত মোৰ লগত পৰামৰ্শতো নকৰিলেই আনকি অধিসূচনা জাৰি কৰা সন্দৰ্ভত মোক অৱগতও নকৰিলে৷ মই কেনেকৈ গম পাম যে মোৰ কাৰ্যকালৰ অন্তিম বৰ্ষত আমাৰ দুজনৰ মাজত সম্বন্ধটো অসহজ কৰিবলৈ টোন-ছেট কৰিব৷ ৰিজাৰ্ভ বেংকৰ এজন প্ৰাক্তন গৱৰ্ণৰে পুৰণা চৰকাৰৰ ওপৰত এটা গম্ভীৰ আৰোপ লগাইছে৷ এয়া গ্ৰন্থত প্ৰকাশ পাইছে আৰু এতিয়ালৈ ইয়াৰ উত্তৰ পোৱা হোৱা নাই৷ কিন্তু এয়া শুদ্ধ যে আজি মই এই উপদেশ দিম যে তেওঁও অলপ নিজৰ পিনে দৃষ্টি দিয়ক৷ আৰু মই বিচাৰিম যে ই ৰাজনীতিৰ ঊৰ্ধত হওক৷ এই অনুষ্ঠানৰ গৌৰৱ অক্ষুণ্ণ ৰখাৰ বাবে যত্ন কৰক৷ আৰু আমি কি কৰিছোঁ৷ ৰিজাৰ্ভ বেংকৰ শক্তি বৃদ্ধি হওক তাৰবাবে চৰকাৰে পদক্ষেপ গ্ৰহণ কৰিছে৷ আমি আৰবিআই আইন সংশোধন কৰি মনিটেৰী প’লিচী কমিটীৰ স্থাপনা কৰিছোঁ৷ বহু বছৰৰ পৰা ইয়াৰ আলোচনা চলি আছিল৷ কোনেও ইয়াক প্ৰচলন কৰা নাছিল৷ আমি কৰিলোঁ৷ আমি এই সমিতিক মনিটেৰী প’লিচী সঞ্চালনৰ সম্পূৰ্ণ স্বতন্ত্ৰতা দিলো৷ এই সমিতিৰ মুখ্য হ’ল ৰিজাৰ্ভ বেংকৰ গৱৰ্ণৰ৷ আৰবিআইৰ অধিকাৰীৰ বাহিৰে ৩জন বিশেষজ্ঞও ইয়াৰ সদস্য৷ এই সমিতিত কেন্দ্ৰ চৰকাৰৰ এজনো সদস্য নাই৷ আৰু ইয়াতকৈ ডাঙৰ স্বায়ত্বতা, মনিটেৰী প’লিচী, বহুত ডাঙৰ কথা৷ ইমান ডাঙৰ স্বায়ত্বতা কোনেও কল্পনা কৰিব নোৱাৰে৷ আৰু ইয়াৰ বাবে আৰবিআইৰ শক্তি বৃদ্ধি পাইছে৷


    এয়া সত্য যে বহু বিষয়ৰ চৰ্চা ইয়াত হৈছে৷ কোনো চৰকাৰেই শুবলৈতো নাহে৷ পূৰ্বৰ চৰকাৰেও কিবা নহয় কিবা কৰিবলৈ প্ৰয়াস কৰিছিল৷ মইতো কোনেও একো কৰা নাই বুলি কোৱা নাই৷ মই লালকিল্লাৰ পৰা কৈছোঁ আৰু পূৰ্বতে কোনো প্ৰধানমন্ত্ৰীয়ে নোকোৱা কথা মই কৈছোঁ৷ মই কৈছোঁ যে দেশ স্বাধীন হ’ল৷ তেতিয়াৰ পৰা যিমান চৰকাৰ আহিছে, যিমান প্ৰধানমন্ত্ৰী আহিছে, যিমান লোকে কাম কৰিছে, সকলোৰে যোগদান আছে৷ সেয়ে দেশ আজি এই অৱস্থানত উপনীত হৈছে৷ আমি এনেকুৱা মানুহ যি নাম ল’বলৈ অস্বস্তিবোধ কৰোঁ৷ তেওঁলোকে অন্যই কৰা কামৰ উল্লেখ কৰিবলৈ বেয়া পায়৷ ইতিহাস সাক্ষী আছে৷ কিন্তু এয়া শুদ্ধ যে এই চৰকাৰে শাসনতন্ত্ৰৰ বাবে বহুত কাম কৰিছে৷ সৰু সৰু সিদ্ধান্তৰ জৰিয়তে জনসাধাৰণৰ শক্তি বৃদ্ধি হৈছে৷ আমি এফিডেফিটৰ প্ৰথা দিলোঁ৷ এমপিৰ ঘৰ, এমএলএৰ ঘৰ, ক’ৰ্পৰেটৰ ঘৰৰ সন্মুখত ৰাতিপুৱা থিয় দি চাব লগাবৰ বাবে৷ শাৰী দিঘলীয়া হৈ যায়৷ এজন পিয়ন বহিছিল অথবা সহকাৰী কৰ্মী বহিছিল আৰু চাব মাৰিছিল৷ আমি সেই স্বীকৃতিপত্ৰত স্ব-প্ৰত্যয়িত কৰাৰ ব্যৱস্থা প্ৰণয়ন কৰিলোঁ আৰু সেই সংকটৰ পৰা জনসাধাৰণ ৰক্ষা পৰিল৷ কাৰণ যেতিয়া চূড়ান্ত নিযুক্তি হ’ব তেতিয়া প্ৰকৃত কাগজ প্ৰদৰ্শন কৰিলেই হ’ব৷ জেৰক্সৰ যুগ৷ সকলো কৰাৰ কি দৰকাৰ আছে৷ আমি সাক্ষাৎকাৰৰ অৱসান ঘটালো৷ প্ৰযুক্তিৰ দ্বাৰা নিৰ্ণয় হ’ব৷ যাৰ যিমান দক্ষতা আছে সেই দক্ষতাৰ ভিত্তিত চাকৰি হ’ব৷ তাৰবাবে দুৰ্নীতি নিৰ্মূল হ’ল৷ ১১০০ত কৈও অধিক আইন এই দুই সদনতে নিৰ্মূল কৰা হ’ল৷ জ্যেষ্ঠ পদৰ নিযুক্তি সন্দৰ্ভত বহু বাতৰিকাকতে প্ৰৱন্ধ লিখিছে৷ প্ৰথমবাৰলৈ দক্ষতাৰ ভিত্তিত নিযুক্তি হৈছে৷ পুৰণি প্ৰক্ৰিয়া মোৰ, তোৰ সকলো গুচি গ’ল আৰু ইয়াৰ ওপৰত কিছুমান নিৰপেক্ষ বাতৰিকাকতে বহুত ধুনীয়া প্ৰৱন্ধ লিখিছে৷


    ডিবিটি, প্ৰত্যক্ষ লাভৰ জৰিয়তে ছিদ্ৰ ৰোধ কৰা হৈছে৷ প্ৰথমে উদ্যোগ পঞ্জীয়ন কৰোঁতে ৭-৭, ১৫-১৫দিন, দুমাহ-দুমাহ সময়ৰ প্ৰয়োজন হৈছিল৷ আজি ২৪ ঘণ্টাৰ ভিতৰত উদ্যোগ পঞ্জীয়ন হয়৷ এয়া ব্যৱস্থা কৰা হৈছে৷ প্ৰথমে পাছপোৰ্ট পাবলৈ মাহ সময়ৰ প্ৰয়োজন হৈছিল৷ আজি পাছপোৰ্ট এসপ্তাহৰ ভিতৰতে পোৱা সম্ভৱ হৈছে৷ এতিয়া ডাক ঘৰৰ মুখ্য কাৰ্যালয়ক আমি পাছপোৰ্ট কাৰ্যালয়লৈ ৰূপান্তৰৰ প্ৰক্ৰিয়াত কাম কৰি আছোঁ আৰু তাৰ জৰিয়তে যাতে জনসাধাৰণৰ লাভ হয় সেই দিশত আমি প্ৰয়াস কৰি আছোঁ৷


    আমি জানো যে কয়লাৰ নিলাম প্ৰক্ৰিয়া এক ডাঙৰ বিষয় আছিল৷ চৰকাৰে সহজেই ইয়াক লাগু কৰি দিলে৷ পাৰদৰ্শিতা অনা হ’ল৷ এটা মহত্বপূৰ্ণ নিৰ্ণয় লোৱা হ’ল যাৰ চৰ্চা এতিয়াও বেছি হোৱা নাই কিন্তু সদনৰ সন্মুখত মই এয়া ক’ব বিচাৰোঁ৷ চৰকাৰৰ যি ক্ৰয় কৰাৰ পৰম্পৰা আছে তাত আমি জিইএমৰ মুকলি কৰিলোঁ৷ য’ত গভৰ্ণমেণ্ট মাৰ্কেট প্লেচ, জিইএম, এই ব্যৱস্থাই বিশ্ব বেংকৰ দক্ষিণ এছিয়া আহৰণ প্ৰৱৰ্তন বঁটাৰ দ্বাৰা সন্মানিত হৈছে৷ এতিয়া তাত বিশ্বত যাকেই চৰকাৰে দিবলগীয়া থাকে, সেয়া অনলাইন হিচাপে আহে আৰু চৰকাৰে তাৰ ওপৰত সিদ্ধান্ত গ্ৰহণ কৰে৷ আৰ্থিক লাভো হৈছে আৰু ৫০০০ টকাতকৈ অধিক লেনদেনৰ বাবে জিইএমৰ মাধ্যমেৰে কৰিব পাৰে৷ সেই দিশত আমি ব্যৱস্থা গ্ৰহণ কৰিছোঁ৷ ভ্ৰষ্টাচাৰৰ বিপক্ষে ভাল শাসনতন্ত্ৰৰ মাধ্যমেৰে প্ৰযুক্তিৰ উপযোগী মাধ্যমৰ জৰিয়তে পাৰদৰ্শিতা অনাৰ দিশত আমি বৃহৎ সফলতা লাভ কৰিছোঁ৷ এই চৰকাৰে মহিলা সশক্তিকৰণৰ অৰ্থে বহু যোজনা প্ৰস্তুত কৰিছে৷ উজ্বল যোজনা৷ আমি জানো যে গেছ চিলিণ্ডাৰৰ কি যুগ আছিল৷ এমপিয়ে ২৫-২৫টা কুপন পাইছিল আৰু সেই কুপন প্ৰাপ্তিৰ বাবে দীঘলীয়া শাৰী পাতিবলগীয়া হৈছিল৷ সেয়াও দিন আছিল৷ ২০১৪ৰ নিৰ্বাচনত ৯টা চিলিণ্ডাৰ নে ১২ টা চিলিণ্ডাৰ দিয়া হ’ব সেই বিষয়ৰ ওপৰতো নিৰ্বাচনী যুঁজ হৈছিল৷ এয়া চৰকাৰৰ কাৰ্যৰ সৈতে কিমান ডাঙৰ পাৰ্থক্য আছে৷ দাৰিদ্ৰ মহিলাই গেছ চৌকাৰ কথা সপোনতো ভবা নাছিল৷ এতিয়ালৈ প্ৰায় ১ কোটি ৬৫লাখতকৈও অধিক দুখীয়া পৰিয়ালত গেছৰ সংযোগ প্ৰদান কৰা হৈছে৷ ৫ কোটি পৰিয়ালক এই সংযোগ দিয়াৰ লক্ষ্য নিৰ্ধাৰণ কৰা হৈছে৷ দেশত ২৫ কোটিটা পৰিয়াল আছে, ৫ কোটিৰ ঘৰত এই চৌকা দিয়াৰ প্ৰয়াস কৰা হৈছে৷ প্ৰধানমন্ত্ৰী আবাস যোজনা মহিলাৰ নামত পঞ্জীয়ন কৰাৰ বাবে আইনী ব্যৱস্থা লোৱা হৈছে৷ এমজিএনআৰইজিৰ অধীনত পূৰ্বৰ ৪০-৪৫ শতাংশৰ তুলনাত আজি ৫৫ শতাংশ মহিলাই কাম কৰি আছে৷ মুদ্ৰা যোজনাত গেৰাণ্টী অবিহনে টকা দিয়া হয়৷ টকা অনাত ৭০ শতাংশ মহিলাই আগবাঢ়ি আহিছে অৰ্থাৎ উদ্যোগীৰ ৰূপত আমাৰ দেশৰ মহিলাসমূহ ইয়াৰ সৈতে সংবদ্ধ হৈছে৷ পণ্ডিত দীনদয়াল অন্তোদয় যোজনাৰ অধীনত আত্ম-সহায়ক গোটৰ কাম দক্ষিণ ভাৰতত কিছু পৰিমাণে চলি আছিল৷ কিন্তু সমগ্ৰ ভাৰতত আৰু পূব ভাৰতত ইয়াৰ সংখ্যা বৃদ্ধিৰ বাবে আমি প্ৰয়াস কৰিছোঁ৷ দুখীয়া গৰ্ভৱতী মহিলাৰ বাবে ৬০০০ টকা প্ৰসূতিৰ আইএমআৰ, এমএমআৰৰ বাবে ধাৰ্য কৰা হৈছে৷ ‘বেটী বচাও বেটী পঢ়াও’ অভিযান বৃহৎ মাত্ৰাত স্বীকৃতপ্ৰাপ্ত হৈছে, সামাজিক আন্দোলনৰ সৃষ্টি হৈছে৷ সুকন্যা সমৃদ্ধি যোজনা এক কোটি একাউণ্ট ছোৱালীৰ নামত খোলা হৈছে আৰু ১১ হাজাৰ কোটি টকা, এওঁলোকৰ সুৰক্ষিত ভৱিষ্যতৰ গেৰাণ্টীৰ বাবে ধাৰ্য হৈছে৷ মহিলা শক্তি কেন্দ্ৰ ৫০০ কোটি টকা ১৪ লাখ অংগনৱাড়ী কেন্দ্ৰত স্থাপিত কৰা হৈছে৷


    মিছন ইন্দ্ৰধনুষ৷ শিশুৰ টীকাকৰণ হোৱা নাছিল৷ চৰকাৰ চলিছিল, টীকাকৰণৰ কাৰ্যসূচীও হৈছিল৷ ৫৫ লাখ এনে শিশু দৃষ্টিগোচৰ হ’ল যাৰ টীকাকৰণ হোৱা নাছিল৷ মিছন ইন্দ্ৰধনুষৰ বাবে সেই শিশুসমূহৰ সন্ধান কৰা হ’ল৷ তেওঁলোকৰ জীৱন বচোৱাৰ দিশত কাম কৰা হ’ল৷


    গ্ৰামীণ ক্ষেত্ৰত, মই আচৰিত হৈছিলোঁ যে ইয়াত স্বচ্ছতাক ঠাট্টা কৰা হৈছিল৷ কি কাৰণে মই বুজি পোৱা নাই৷ ইয়াত এনে কোনো নাই যি অপৰিষ্কাৰত বাস কৰিব বিচাৰে৷ আমি এইটোও জানো যে স্বচ্ছতা অভ্যাসৰ সমস্যা বেছি হৈছে৷ আন্তঃগাঁথনিৰো কথা আছে৷ আৰু মই ক’ম যে আমি ৰাজনেতাসকলৰো ইয়াত অভাৱ পৰিলক্ষিত হয়৷ মই এই দেশৰ মিডিয়াক অভিনন্দন জনাই ক’ম যে তেওঁলোকে স্বচ্ছতাৰ আন্দোলন ওপৰলৈ তুলি নিছে৷ আজি মিডিয়াৰ জৰিয়তে স্বচ্ছতাৰ বাবে পুৰষ্কাৰ দিয়া হৈছে, অনুষ্ঠান অনুষ্ঠিত হৈছে৷ স্বচ্ছতাৰ সন্দৰ্ভত আজি ভাৰতবৰ্ষৰ, নহ’লে চৰকাৰৰ যিকোনো কামত মিডিয়াই ঋণাত্মক প্ৰচাৰ কৰাটো স্বাভাৱিক কথা৷ এয়া এক অপবাদমূলক কাৰ্যক্ৰম য’ত চৰকাৰ, ৰাজনেতাতকৈও দুখোজ আগত মিডিয়াৰ লোক গৈছে আৰু স্বচ্ছতাক আন্দোলন বনোৱাৰ দিশত প্ৰয়াস কৰিছে আৰু মই এই সদনৰ মাধ্যমেৰে তেওঁলোকক অভিনন্দন জনাইছোঁ৷ আৰু ইয়াত বহুলোকে ঠিয় হৈ কয় যে টয়লেট আছে কিন্তু পানী নাই৷ মহাত্মা গান্ধীও এই কথাৰ বাবে বৰ আগ্ৰহী আছিল৷ মোৰ ভয় হয় যে যদি আজি মহাত্মা গান্ধী থাকিলহেঁতেন তেন্তে আজিও আমিও এই ভাষাই ক’লোহেঁতেন৷ আমি দায়িত্বশীল নহয় নেকি? সমাজৰ পৰিৱৰ্তনৰ বাবে সকৰাত্মক কাৰ্য আমি কৰিব নোৱাৰোঁ নেকি? প্ৰতিটো কথাতে আমি বিৰোধ কৰোঁ৷ আৰু সেয়ে মই সুখী যে গ্ৰামীণ ক্ষেত্ৰত অনাময় আৱৰণ যি প্ৰথমে ৪২ শতাংশ আছিল আজি এই আন্দোলনৰ বাবে ৬০ শতাংশ হৈছে৷ মই যেতিয়া এই টইলেটৰ কথা কওঁ, আপুনি কল্পনা কৰিব পাৰে গাঁৱৰ মহিলা কি, চহৰৰ জুপুৰিত যিসকল মহিলাই বাস কৰে তেওঁলোকে অন্ধকাৰ নোহোৱা পৰ্যন্ত শৌচালয়লৈ যাব নোৱাৰে৷ এয়া দুখৰ বিষয়৷ এয়া টু-টু মে-মেৰ বিষয় নহয়, কিন্তু যেতিয়া ঠাট্টা কৰা হয়, বহুত পীড়া হয়৷ এয়া ঠাট্টাৰ বিষয় হ’ব নোৱাৰে৷ মহিলাৰ সুৰক্ষাৰ বাবে ইউনিভাৰ্ছেলাইজেছন অৱ ৱ’মেন হেল্পলাইন ১৮১, ২৪ ঘণ্টা জৰুৰীকালীন সেৱাৰ আৰম্ভ কৰা হৈছে৷ ১৮খন ৰাজ্য আৰু কেন্দ্ৰীয় শাসিত ৰাজ্যই মহিলাই এই হেল্পলাইন ব্যৱস্থা আগবঢ়াই নিছে৷ আৰক্ষীত মহিলাৰ ভৰ্তি ৩৩ শতাংশ আৰু কিছুমান ৰাজ্যই ইয়াক স্বীকাৰো কৰিছে৷ কেন্দ্ৰীয়শাসিত ৰাজ্যত এই ব্যৱস্থা বাধ্যতামূলক কৰা হৈছে৷ হাৰিয়ানাই এটা নতুন প্ৰয়োগ কৰিছে৷ যাক ভাৰতবৰ্ষৰ অন্য লোকেও কৰিব লাগে৷ মই সকলোৰে সন্মুখত উপস্থাপন কৰিছোঁ৷ তেওঁলোকে মহিলা আৰক্ষী স্বেচ্ছাসেৱীৰ এক আন্তঃজাল প্ৰস্তুত কৰিছে যি এইধৰণে জনসাধাৰণৰ সাহায্যৰ বাবে কাম কৰি আছে৷ এটা নতুন আঁচনি তেওঁলোকে প্ৰণয়ন কৰিছে৷ এই কথাৰ তাৎপৰ্য এয়ে যে এটা পেনিক বাটনৰ প্ৰযুক্তিৰ হৈছে অনাগত দিনত আমি আপোনালোকৰ কাষলৈ আহি আছোঁ৷


    কৃষকৰ সশক্তিকৰণৰ বাবে এই চৰকাৰে বিভিন্ন পদক্ষেপ গ্ৰহণ কৰিছে৷ সকলোতকৈ ডাঙৰ কথা প্ৰধানমন্ত্ৰী ফচল বীমা যোজনা৷ আমি পছন্দ কৰোঁ বা নকৰোঁ, কিন্তু কৃষকক সুৰক্ষা দিবলৈ আমি তেওঁলোকক তেওঁলোকৰ উপাৰ্জনৰ বীমাৰ সৈতে সংবদ্ধ কৰিব লাগিব৷ আমাৰ ইয়াত জলসিঞ্চনৰ সুবিধা বহু কম৷ প্ৰাকৃতিক সংসাধনৰ ওপৰতে আমি নিৰ্ভৰশীল৷ এই পৰিস্থিতিত যদি সেয়া নহয় তেন্তে শস্য কটাৰ পিছতো যদি নষ্ট হয় তথাপিও বীমাৰ সুবিধা পোৱা যায়৷ আৰু কিছুমান উন্নয়নশীল ৰাজ্যই ৪০-৪০ ৫০-৫০ শতাংশ কৃষকৰ বীমাৰ কাম তেওঁলোকে কৰি দিছে৷ চৰকাৰেও কৃষকৰ বাবে বৃহৎ মাত্ৰাত ফচল বীমাৰ যোজনাক প্ৰোৎসাহিত কৰাৰ অৰ্থে কাম কৰিছে৷ পূৰ্বতকৈ উন্নত হ’লেও বহু ৰাজ্য এতিয়াও পিছ পৰি আছে৷ এয়া চিন্তাৰ বিষয়৷ ইয়াক আগবঢ়াই লৈ যাব লাগে৷


    নতুন সাৰ প’লিচী-ইউৰিয়াৰ উৎপাদন৷ চাওক নীম কোটিং, নীম কোটিঙৰ ফলত দুটা মহত্বপূৰ্ণ লাভ হৈছে৷ এটাটো মাটিৰ লাভ হৈছেই লগতে উৎপাদনো বৃদ্ধি হৈছে৷ কিন্তু প্ৰথমে কৃষকৰ নামত ৰাজসাহায্য কৰ্তন হৈছিল, বিল কৃষকৰ নামত বনোৱা হৈছিল, কিন্তু সেয়া ৰায়ায়নিক উদ্যোগসমূহত কেঁচামাল হিচাপে গুচি গৈছিল৷ যিয়ে ছিন্থেথিক গাখীৰ নিৰ্মাণ কৰিছিল তেওঁলোকেও ইউৰিয়া ব্যৱহাৰ কৰিছিল৷ ১০০ শতাংশ নীম কোটিং কৰাৰ ফলত মাটিৰ বাহিৰে অন্য স্থানত ইউৰিয়াৰ ব্যৱহাৰ হোৱা নাই৷ চুৰিও হোৱা নাই, ইউৰিয়াৰ কলাধনো হোৱা নাই৷ ইউৰিয়া পোৱা নাই বুলি কোনো মুখ্যমন্ত্ৰীৰ পত্ৰও অহা নাই৷ ইউৰিয়াৰ বাবে শাৰীও পতা নাই৷ ইউৰিয়াৰ বাবে কাৰো চিন্তাও হোৱা নাই৷ সামান্য পৰিৱৰ্তনৰ পৰা কিমান ডাঙৰ পৰিৱৰ্তন হয় সেয়া আপুনি দেখিবলৈ পাইছে৷


    আমাৰ দেশত দাইলৰ উৎপাদনৰ বাবে এই চৰকাৰে প্ৰয়াস কৰিছে৷ আৰু পৰিণামস্বৰূপে আজি প্ৰায় ৫০ৰ পৰা ৬০ শতাংশ বৃদ্ধিৰ সম্ভাৱনাই দেখা দিছে৷ আমাৰ দেশৰ কৃষকসকলে চৰকাৰৰ আহ্বান স্বীকাৰ কৰিছে আৰু সকলো ৰেকৰ্ড ভংগ কৰি এই কাম তেওঁলোকে কৰি দেখুৱালে৷


    ই-নাম-ইলেক্ট্ৰ’নিক মাৰ্কেট ৫০০ বজাৰত, এতিয়া কৃষকসকলে য’তেই বেছি দামত সামগ্ৰী বিক্ৰী কৰিব পাৰে সেয়া প্ৰযুক্তিৰ মাধ্যমেৰে কৰিব পাৰে৷ ৫০০ বজাৰত ম’বাইল ফোনৰ জৰিয়তে আমি আমাৰ কৃষকে বেপাৰ কৰিব পাৰে এয়া স্থিতি এতিয়াও সৃষ্টি হোৱা নাই৷ প্ৰায় ২৫০ বজাৰত এই কাম সম্পন্ন হৈছে৷ ৰাজ্যই কিছু আইন পৰিৱৰ্তন কৰাৰ প্ৰয়োজন আছিল সেয়ে আইন পৰিৱৰ্তন হৈছে৷ আমি জানো যে খাদ্য সংসাধনত বল প্ৰয়োগ কৰিলেহে কৃষকসকলৰ লাভ হ’ব৷ চৰকাৰে খাদ্য সংসাধনৰ সাহায্যৰ বাবে ১০০ শতাংশ এফডিআই অনুমোদন কৰিছে আৰু মূল্য সংযোজনৰ জৰিয়তে আমাৰ কৃষকসকলে যাতে অধিক উপাৰ্জন কৰিব পাৰে সেই দিশত কাম কৰাৰ বাবে আমি প্ৰয়াস কৰিছোঁ৷


    আদিবাসীৰ সশক্তিকৰণ-প্ৰায় ২৮টা বিভাগ কোনোবা নহয় কোনোবাটো আদিবাসীৰ সৈতে সম্বন্ধ আছে৷ আমি জনজাতি উপ-পৰিকল্পনাৰ অধীনত সংখ্যাটো বৃদ্ধি কৰিলো কিন্তু বনবন্ধু কল্যাণ যোজনাৰ অধীনত এটা বিস্তৃত পৰিকল্পনা প্ৰস্তুত কৰি ফলাফল দেখুৱাই এই দিশত এক সফল প্ৰয়াস কৰিলোঁ৷


    বন অধিকাৰ আইন-ইয়াক শক্তিশালী ৰূপত প্ৰণয়ন কৰাৰ বাবে আমি কাম কৰিছোঁ৷ জনজাতি এলেকাত আমাৰ দেশত যিমানবোৰ খনিজ পদাৰ্থ আছে, খনি আছে সেয়া অধিকাংশই জনজাতি এলেকাত আছে৷ লাগে সেয়া কয়লাই হওক, অথবা লো হওক, অথবা অন্যই হওক কিন্তু তাত লাভ প্ৰাপ্তি হোৱা নাছিল৷ প্ৰথমবাৰলৈ চৰকাৰে জিলা খনিজাত অনুষ্ঠান নিৰ্মাণ কৰিছে আৰু যি খনিৰ পৰা ওলাই তাৰ ওপৰত কৰ লগোৱা হৈছে৷ মোক ছট্টিশগড়ৰ মুখ্যমন্ত্ৰীয়ে কৈছে যে তেওঁৰ ৭ খন জিলাত খনিজাত পদাৰ্থ নিষ্কাশন কৰা হয় আৰু এই যোজনাটোৰ ফলত সেই জিলাকেইখনৰ বিকাশৰ বাবে তেওঁক অতিৰিক্ত বাজেটৰ প্ৰয়োজন নহয়৷ সেই দুখীয়া আদিবাসীসকলৰ কামত অহাকৈ ধন প্ৰদানৰ প্ৰয়াস আমি কৰিছোঁ৷ আমি ৰুৰবান মিছনৰ প্ৰণয়ন কৰিছোঁ যাৰ দ্বাৰা লাভৰ বৃহদাংশ আদিবাসীসকলে পোৱাৰ সম্ভাৱনা আছে৷ আদিবাসীৰ বজাৰৰ উন্নয়ন হ’ব লাগে৷ বজাৰ উন্নয়ন হ’লে তাত শিক্ষাৰ ব্যৱস্থাৰ কথা আহে, চিকিৎসাৰ সুবিধাৰ কথা আগে আৰু তাতে মনোৰঞ্জনৰ ব্যৱস্থাও আহে৷ লাহে লাহে পাৰ্শ্বৱৰ্তী ৫০-১০০খন গাঁৱৰ সেয়া এক কেন্দ্ৰলৈ পৰিণত হয় আৰু ৰুৰবানৰ দ্বাৰা জনজাতি এলেকাত ৩০০ এনেকুৱা নতুন চহৰ নিৰ্মাণৰ কামৰ দায়িত্ব গ্ৰহণ কৰিছোঁ৷ এই আদিবাসী ক্ষেত্ৰসমূহৰ বিকাশৰ বাবে এয়া এক ডাঙৰ কাম হ’ব৷


    ঠিক সেইদৰে স্বচ্ছতা, মই আৰম্ভণিতেই কৈছিলোঁ যে স্বচ্ছতা এক জন আন্দোলনলৈ পৰিৱৰ্তিত হ’ব লাগে৷ জন আন্দোলন নিৰ্মাণৰ ক্ষেত্ৰত আমাৰ সকলোৰে কিবা নহয় কিবা যোগদান থকাটো উচিত৷ যেতিয়াৰ পৰা আমি স্বচ্ছতাৰ বাবে মাপাংকৰ ব্যৱস্থা কৰিলোঁ, স্বতন্ত্ৰ এজেন্সীসমূহৰ দ্বাৰা কৰিলোঁ, চহৰসমূহৰ মাজত প্ৰতিযোগিতাৰ সৃষ্টি হৈ গৈছে৷ এখন চহৰ আগুৱাই গৈছে যদি আন এখন চহৰে ভাবিছে যে সেইখন চহৰ আগবাঢ়ি গ’ল, আমি কিয় পৰিষ্কাৰ হোৱা নাই? ধীৰে ধীৰে এয়া নিম্ন স্তৰলৈ গৈছে৷ আমি এইক্ষেত্ৰত জোৰ দিয়া উচিত৷ আৰু মইতো বিচাৰোঁ যে দেশৰ সকলো ৰাজনৈতিক দলে এইকেইটা দিনত কিবা নহয় কিবা উপায়েৰে চৰকাৰ চলোৱাৰ সুযোগ পাইছে৷ কোনোবা যদি নগৰপালিকা, কোনোবা জিলা পঞ্চায়তত, কোনোবা ৰাজ্যত আছে৷ আপোনালোকে নিজৰ দলৰ চৰকাৰৰ জৰিয়তে যি সেৱা কৰাৰ সুযোগ পাইছে, তেওঁলোকৰ সৈতেতো প্ৰতিযোগিতা কৰক৷ কমিউনিষ্ট দল শাসিত যিমান চহৰ আছে তেওঁলোকে নিজৰ মাজত প্ৰতিযোগিতা কৰক৷ কমিউনিষ্ট দল শাসিত যিমান জিলা পঞ্চায়ত আছে তেওঁলোকে নিজৰ মাজত প্ৰতিযোগিতা কৰক৷ এটা পৰিৱেশৰ সৃষ্টি হ’ব৷ বিজেপি শাসিত ৰাজ্যসমূহত নগৰপালিকাসকলে প্ৰতিযোগিতা কৰক৷ এবাৰ যদি এই প্ৰতিযোগিতা আগবাঢ়ি যায় তেন্তে মই বুজিম যে এই স্বচ্ছতা অভিযান সফল হ’ব৷ এয়া চৰকাৰী কাৰ্যসূচী নহৈ জন আন্দোলন হ’ব লাগে৷ এয়া যুগৰ আৱশ্যকতা৷ ব্যৱহাৰিক পৰিৱৰ্তনৰ আৱশ্যকতা৷ বিশ্ব বেংকৰ প্ৰতিবেদনে কৈছে যে অস্বচ্ছতাৰ কাৰণে স্বাস্থ্যজনিত কাৰণত প্ৰায় আঢ়ৈ লাখ কোটি টকাৰ বোজাৰ সৃষ্টি হৈছে৷ শিশুবোৰে হাত ধুই খাদ্য খাব লাগে৷ এয়া সকলোৱে মানে৷ কিন্তু মই যদি কওঁ তেন্তে আন কোনোবাই ক’ব যে পানী নাই, নল নাই৷ এনেকৈ ভাবে নেকি? এইবোৰ ভাবনাই আজি দেশক চেপি ৰাখিছে৷ কিবা চিন্তা কৰা তেহে পথ ওলাব৷ কিন্তু আমি ঘৰত বহিয়েই শিশুৱে হাত ধুব লাগে বুলি কৈ আছোঁ কিন্তু তাত এইটো নাই, সেইটো নাই বুলিও কৈ আছোঁ৷ এনেকৈ দেশ পৰিৱৰ্তন নহয়৷ এনে মানসিকতাৰ বাবে আমাৰ বহু লোকচান হৈছে৷ এই মানসিকতা আমি পৰিত্যাগ কৰিব লাগে৷ বিশ্বত আমাৰ চুবুৰীয়া দেশসমূহ যেনে দক্ষিণ কোৰিয়া, মালয়ছিয়া, থাইলেণ্ড, ছিংগাপুৰ আদি সৰু সৰু দেশে স্বচ্ছতাৰ বাবে ১৫-১৫ বছৰ পাৰ কৰি দিছে আৰু আমি আজি সেয়া এক মডেল হিচাপে দেখিবলৈ পাইছোঁ৷ ভাৰতত আমি কিয় কৰিব নোৱাৰোঁ? আমাৰো এয়া সপোন হ’ব লাগে৷ সৰু সৰু দেশবোৰে কৰিব পাৰিছে আমি কিয় নোৱাৰিম? সেইটো দিশত আমি প্ৰয়াস কৰিব লাগে৷ আৰু এটা বিষয় উত্থাপন কৰি মোৰ বক্তব্যৰ সমাপ্তি কৰিব বিচাৰিম৷ এক ভাৰত শ্ৰেষ্ঠ ভাৰত এই কাম আমি ৩১ অক্টোবৰত মুকলি কৰিছোঁ৷ চৰ্দাৰ পেটেলৰ জয়ন্তীৰ দিনা মুকলি কৰিছোঁ৷ আমাৰ দেশত বিশ্বৰ কোনো ৰাজ্যৰ সৈতে ভগ্নী ৰাজ্য হৈছে, ভগ্নী চহৰ হৈছে, এয়া বহু বৰ্ষৰ পৰা চলি আহিছে কিন্তু আমি নিজৰ দেশতেই ভিন্ন ভিন্ন লোকৰ সৈতে লগ হোৱাৰ অভ্যাস গঢ়ি উঠা নাই৷ আমি এনেকুৱা কৰি দিলো যে কিছুমান ৰাজ্যই নিজকে উপেক্ষিত অনুভৱ কৰিবলৈ ধৰিলে৷ আমাৰ দেশৰ সক্ৰিয়তা বৰ্তাই ৰখাটো আৱশ্যক৷ আমি এক ভাৰত শ্ৰেষ্ঠ ভাৰত কাৰ্যসূচীৰ অন্তৰ্গত এই প্ৰচেষ্টা গ্ৰহণ কৰিছোঁ আৰু মই বিচাৰিম যে সদনত উপস্থিতসকলে ইয়াক বুজি আগবঢ়াই নিবলৈ সহায় কৰক৷ যিদৰে দুখন ৰাজ্যৰ মাজত বুজাবুজিৰ চুক্তি হয়৷ এতিয়া ১২খন ৰাজ্যই বোধহয় ইখনে সিখনৰ লগত এই চুক্তি কৰিছে৷ যেনে হাৰিয়ানাই তেলেংগানাৰ সৈতে কৰিছে৷ হাৰিয়ানাবাসীয়ে তেলেগু ভাষাৰ ১০০টা বাক্য ক’বলৈ শিকিছে৷ চিকিৎসালয় ক’ত আছে, ৰিক্সা ক’ত পোৱা যাব, হোটেল ক’ত আছে, আৰক্ষীৰ লোক ক’ত আছে আদি আৰু তেলেংগানাবাসীয়ে হাৰিয়ানাৰ ভাষা শিকিছে৷ হাৰিয়ানাত কেতিয়াবা তেলেংগানা চলচ্চিত্ৰ মহোৎসৱ হওক, তেলেংগানাত হাৰিয়ানাৰ চলচ্চিত্ৰ মহোৎসৱ হওক৷ কুইজ প্ৰতিযোগিতা হওক৷ তেলেংগানাৰ কুইজ প্ৰতিযোগিতাত হাৰিয়ানাৰ শিশুৱে অংশগ্ৰহণ কৰক৷ এক প্ৰকাৰ দেশক জনাৰ অভিযান, দেশৰ সৈতে সংবদ্ধ হোৱাৰ অভিযান আমি আগবঢ়াই নিম৷ কেতিয়াবা এনে ভাব হয়, হিন্দী ভাষাত এনেকুৱা শব্দ নাই যি তামিল ভাষাত আছে কিন্তু আমি পৰিচিত নহয়৷ মাৰাঠীত বঢ়িয়া কিছুমান শব্দ আছে, বঙালীত কিছুমান বঢ়িয়া শব্দ আছে, আমি পৰিচিত নহয়৷ আমাৰ দেশৰ ইমান শক্তি আছে৷ এই শক্তিক একত্ৰিত কৰিবলৈ ‘এক ভাৰত শ্ৰেষ্ঠ ভাৰত’ অভিযান প্ৰণয়ন কৰাৰ দিশত এই প্ৰচেষ্টা অব্যাহত আছে৷


    মই পুনৰ বাৰ বক্তব্য প্ৰদান কৰা আদৰণীয় সদস্যসকলৰ প্ৰতি ধন্যবাদ জ্ঞাপন কৰিছোঁ আৰু আপোনালোকে মোক সমৰ্থন দিয়াৰ বাবে, কথা কোৱাৰ বাবে অৱসৰ প্ৰদান কৰিলে৷ ইয়াৰ বাবে মই ধন্যবাদ জ্ঞাপন কৰিছোঁ আৰু ৰাষ্ট্ৰপতি মহোদয়ৰ সম্বোধনৰ প্ৰতি মোৰ সমৰ্থন ব্যক্ত কৰি বক্তব্য সামৰিছোঁ৷ বহুত বহুত ধন্যবাদ৷

    
    
    AKT/AK/MP/Mamta /MANN
    
    (Release ID: 1482525) Visitor Counter : 4
    
    
      This link will take you to a webpage outside this websiteinteractive page. Click OK to continue.Click Cancel to stop : www.google.com