      প্ৰধানমন্ত্ৰীৰ কাৰ্যালয়

      লোকসভাত ৰাষ্ট্ৰপতিৰ ভাষণৰ ধন্যবাদ জনাই প্ৰধানমন্ত্ৰীৰ ভাষণ
      Posted On: 07 FEB 2017 3:41PM by PIB Guwahati

      লোকসভাত ৰাষ্ট্ৰপতিৰ ভাষণৰ ধন্যবাদ জনাই প্ৰধানমন্ত্ৰীৰ ভাষণ
      
      লোকসভাত ৰাষ্ট্ৰপতিয়ে শ্ৰী প্ৰণৱ মুখাৰ্জীৰ ভাষণৰ ধন্যবাদ জনাই মঙলবাৰে প্ৰধানমন্ত্ৰী শ্ৰী নৰেন্দ্ৰ মোদীয়ে তেওঁৰ মন্তব্য আগবঢ়ায়। তেওঁ সংসদৰ অবিৱেশন কালত বিভিন্ন বিতৰ্ক আৰু গুৰুত্বপূৰ্ণ দিশত মাত মতা সাংসদসকলকো ধন্যবাদ জ্ঞাপন কৰে।
      ‘ জন শক্তি ’ অৰ্থাৎ জনতাৰ শক্তিক বিশেষভাৱে গুৰুত্ব প্ৰদান কৰি প্ৰধানমন্ত্ৰীয়ে কয় যে এই ‘ জন শক্তি ’ ৰ বাবেই দুখীয়া পৰিয়ালত জন্মগ্ৰহণ কৰা এজন লোকে ভাৰতৰ প্ৰধানমন্ত্ৰী পদত অধিস্থিত হ ’ ব সক্ষম হৈছে ।
      প্ৰধানমন্ত্ৰীয়ে কয় যে তেওঁৰ দৰে বহু লোকে ভাৰতৰ স্বাধীনতা আন্দোলত প্ৰাণ আহুতি দিয়াৰ সূযোগ পোৱা নাই, কিন্তু স্বাধীন ভাৰতত জন্মগ্ৰহণ কৰি দেশ মাতৃৰ সেৱা আগবঢ়াইছে। জনশক্তিৰ ওপৰত বিশ্বাস ৰাখিলে ভাল ফলাফল পোৱা যায় বুলি সদৰি কৰি প্ৰধানমন্ত্ৰীয়ে সদস্যসকলক দেশৰ জনতাৰ শক্তিক বুজিবলৈ আহ্বান জনোৱাৰ লগতে ভাৰতক নতুন দিশত আগুৱাই নিবলৈ কয়।
      ইফালে, ২০১৭-১৮ বৰ্ষৰ বাজেট পূৰ্বৰ সময়তকৈ আগেয়ে উত্থাপন কৰাৰ সন্দৰ্ভত প্ৰধানমন্ত্ৰীয়ে কয় যে এই ব্যৱস্থাৰ জৰিয়তে পুঁজিৰ ব্যৱহাৰ উন্নত হ ’ ব। একেদৰে, তেওঁ কয় যে দেশৰ পৰিবহণ খণ্ডত ব্যাপক দৃষ্টিভংগীৰ প্ৰয়োজন, যিটো কেৱল এখন কেন্দ্ৰীয় বাজেটৰ দ্বাৰাহে সম্ভৱ।
      তেওঁ লগতে প্ৰধানমন্ত্ৰী হিচাপে দায়িত্ব গ্ৰহণৰ সময়ত কেলেংকাৰীৰ বাবে কিমান টকা লোকচান হ ’ ল বুলি মানুহৰ মুখে-মুখে শুনা সেই আলোচনাৰ প্ৰসংগ সলনি হৈ এতিয়া কিমান ক ’ লা ধন উদ্ধাৰ হ ’ ল , তাৰ প্ৰসংগই স্থান পোৱা বিষয়টোত সন্তুষ্টি প্ৰকাশ কৰে।
      প্ৰধানমন্ত্ৰীয়ে তেওঁৰ এই যুঁজ দেশৰ দৰিদ্ৰ লোকসকলৰ হকে আৰু তেওঁলোকৰ প্ৰাপ্য দিব নোৱাৰালৈকে এই যুঁজ অব্যাহত থাকিব বুলি সদৰি কৰে।
      তেওঁ কয় যে এই চৰকাৰে সকলো বস্তু নিৰ্বাচনৰ দৃষ্টিভংগীৰে নাচায় আৰু ৰাষ্ট্ৰৰ স্বাৰ্থত কাম কৰাটোৱেই এই চৰকাৰৰ সৰ্বোচ্চ লক্ষ্য।
      বিমুদ্ৰাকৰণক স্বচ্চ ভাৰত অভিযানৰ সৈতে তুলনা কৰি প্ৰধানমন্ত্ৰীয়ে কয় যে ভাৰতৰ পৰা দুৰ্নীতি আৰু ক ’ লা ধন নিৰ্মূল কৰাৰ বাবে এই অভিযান আৰম্ভ কৰা হৈছে।
      বিমুদ্ৰাকৰণক লৈ হোৱা সমালোচনাৰ প্ৰত্যুত্তৰত প্ৰধানমন্ত্ৰীয়ে কয় যে যিসকলে ফাঁকি-ফুকাৰে আনতকৈ দুপইচা বেছি সংগ্ৰহ কৰিছিল, তেওঁলোকক এশিকনি দিয়াৰ ই এক পদক্ষেপ। তেওঁ কয় যে মনৰেগাৰ ক্ষেত্ৰত সহস্ৰাধিক বাৰ নিয়ম পৰিৱৰ্তন কৰিবলগীয়া হৈছিল।
      প্ৰধানমন্ত্ৰীয়ে লগতে উল্লেখ কৰে যে শস্য বীমাৰ দৰে পদক্ষেপে কৃষকসকলক ব্যাপকভাৱে উপকৃত কৰি আহিছে।
      প্ৰধানমন্ত্ৰীয়ে দেশৰ সেনাসকলক প্ৰশংসা কৰি কয় যে দেশ মাতৃৰ ৰক্ষাৰ বাবে তেওঁলোক সম্পূৰ্ণভাৱে সক্ষম।
      ***

    AKT/NT/DB

    
    
    (Release ID: 1482128) Visitor Counter : 2
    
    

      Background release reference

      PM’s reply to the motion of thanks on the President’s Address in the Lok Sabha
      This link will take you to a webpage outside this websiteinteractive page. Click OK to continue.Click Cancel to stop : www.google.com