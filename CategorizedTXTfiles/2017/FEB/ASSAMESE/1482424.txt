      প্ৰধানমন্ত্ৰীৰ কাৰ্যালয়

      লোকসভাত ৰাষ্ট্ৰপতিৰ ভাষণৰ প্ৰতিক্ৰিয়াস্বৰূপে প্ৰধান মন্ত্ৰীৰ ‘ধন্যবাদৰ গতিশীলতা’ৰ উত্তৰ
      Posted On: 07 FEB 2017 7:41PM by PIB Guwahati


    লোকসভাত ৰাষ্ট্ৰপতিৰ ভাষণৰ প্ৰতিক্ৰিয়াস্বৰূপে প্ৰধান মন্ত্ৰীৰ ‘ ধন্যবাদৰ গতিশীলতা ’ ৰ উত্তৰ



    মাননীয় অধ্যক্ষা মহোদয়,


    ৰাষ্ট্ৰপতি মহোদয়ে ২০১৭ চনৰ আৰম্ভণিতে দুয়োখন সংসদতে সম্বোধন কৰিলে। ভাৰতৰ আজি কি গতিত পৰিৱৰ্তন হৈছে, দেশৰ জনশক্তিৰ সামৰ্থ কিমান বৃদ্ধি হৈছে, গাঁৱৰ কৃষকৰ জীৱন কিদৰে পৰিৱৰ্তিত হৈছে সেয়া আজি বিস্তাৰপূৰ্বকভাৱে এই সদনত ৰখা হৈছিল। মই ৰাষ্ট্ৰপতি মহোদয়ৰ অভিভাষণৰ ধন্যবাদ দিবলৈ আজি আপোনাৰ সন্মুখত উপস্থিত হৈছোঁ আৰু হৃদয়েৰে তেওঁক ধন্যবাদ জ্ঞাপন কৰিছোঁ।


    আজিৰ আলোচনাত আদৰণীয় শ্ৰী মল্লিকাৰ্জুন মহোদয়, তাৰিক আনোৱাৰ মহোদয়, শ্ৰী জয়প্ৰকাশ নাৰায়ণ মহোদয়, শ্ৰী তথাগত মহোদয়, সতপতি মহোদয়, কল্যাণ বেনাৰ্জী মহোদয়, জ্যোতিৰাদিত্য সিন্ধিয়া মহোদয় আৰু অন্যান্য জ্যেষ্ঠ মহানুভৱে উপস্থিত থাকি এই আলোচনাক প্ৰাণৱন্ত কৰিছে। ইয়াৰ বাবে আদৰণীয় সদস্যসকলৰ প্ৰতি মই ধন্যবাদ জ্ঞাপন কৰিছোঁ।


    কালি ভূমিকম্প আহিছিল। এই ভূমিকম্পৰ বাবে যিবোৰ স্থানত অসুবিধাৰ সৃষ্টি হৈছিল তেওঁলোকৰ প্ৰতি মই দুখ প্ৰকাশ কৰিছোঁ আৰু কেন্দ্ৰ চৰকাৰ ৰাজ্য চৰকাৰৰ সদায়েই উপস্থিত আছে। কিন্তু অৱশেষত ভূমিকম্প আহিয়েই গ ’ ল। কি কাৰণত ভূ-মাতা ৰুষ্ট হ’বলগীয়া হ’ল।


    আদৰণীয় অধ্যক্ষা মহোদয়, মই ভূমিকম্প কিয় আহিছিল সেয়া চিন্তা কৰি আছিলোঁ, যেতিয়া কোনো দুৰ্নীতিতো যদি নম্ৰতাৰ ভাৱ দেখিবলৈ পোৱা যায় তেন্তে কেৱল মায়েই নহয়, ভূ-মাতাও দুখী হয় আৰু তাৰফলতেই ভূমিকম্প আহে।


    আৰু সেইবাবেই ৰাষ্ট্ৰপতি মহোদয়েও নিজৰ ভাষণত জনশক্তিৰ আভাস প্ৰদান কৰিছে।আমি এয়া জানো যে কোনো ব্যৱস্থা লোকতান্ত্ৰিকেই হওক অথবা আলোকতান্ত্ৰিকেই হওক, জনশক্তিৰ ৰূপ এক অন্যধৰণৰেই হয়।কালি মল্লিকাৰ্জুন মহোদয়ে কৈছিল যে কংগ্ৰেছৰ কৃপাৰ ফলতেই আজিও দেশত লোকতন্ত্ৰ বাহাল আছে আৰু আপুনি প্ৰধানমন্ত্ৰী হ ’ বলৈ পাইছে।বাহ! কি কবিতা শুনাইছে। আপুনি এই দেশত লোকতন্ত্ৰ ৰক্ষা কৰাৰ বাবে আপোনাক ধন্যবাদ। আপুনি মহান, কিন্তু হে অধ্যক্ষা মহোদয়, দেশৰ জনসাধাৰণে সেই পাৰ্টীৰ লোকতন্ত্ৰৰ বিষয়ে ভালদৰেই জানে। সমগ্ৰ লোকতন্ত্ৰ এটা পৰিয়ালতেই আৱদ্ধ হৈ আছে। আৰু ৭৫ৰ কালছোৱাত যেতিয়া দেশত জৰুৰীকালীন অৱস্থা ঘোষিত হৈছিল তেতিয়া সমগ্ৰ ভাৰতেই জেলখানালৈ পৰিৱৰ্তিত হৈছিল আৰু দেশৰ গণ্যমান্য জ্যেষ্ঠ নেতা জয়প্ৰকাশ বাবু সহিতে নেতাসকলত জেলত বন্দী কৰা হৈছিল। বাতৰি কাকতৰ কাৰ্যালয়ত তলা লগোৱা হৈছিল। তেওঁলোকৰ জনশক্তিৰ বিষয়ে কোনো ধাৰণা নাছিল আৰু লোকশক্তিক অৱলুপ্ত কৰাৰ বিভিন্ন পন্থাৰ পিছতো জনশক্তিৰ সামৰ্থৰ ফলত দেশত পুনৰ লোকতন্ত্ৰ স্থাপিত হ ’ ল আৰু সেই জনশক্তিৰ ইমানেই শক্তি যে আজি এগৰাকী দুখীয়া মাতৃৰ পুত্ৰও দেশৰ প্ৰধান মন্ত্ৰী হ ’ ব পাৰে। প্ৰতিটো যুগতে ইতিহাসক জানিবলৈ তথা ইতিহাসৰ সৈতে জীয়াই থকাৰ প্ৰয়াসৰ আৱশ্যক হয়। তাত আমি আছিলোঁ নে নাই, আমাৰ কুকুৰ আছিল নে নাই, কিন্তু অন্যৰ কুকুৰ আছিল। আমি কুকুৰ পৰম্পৰাৰ দ্বাৰা পালিত হোৱা নাই। কিন্তু কংগ্ৰেছৰ জন্মৰ পূৰ্বেও দেশত কোটি কোটি লোক আছিল। ১৮৫৭ চনৰ স্বাধীনতা সংগ্ৰামত এই দেশৰ লোকে মৰণপণ কৰি যুদ্ধ কৰিছিল আৰু সকলোৱে মিলি কৰিছিল। সম্প্ৰদায়ত কোনো ভিন পৰা নাছিল আৰু তেতিয়াও পদুম আছিল, আজিও আছে।


    ইয়াত বহু এনে লোক আছে যি মোৰ দৰে স্বাধীনতাৰ পিছত জন্ম গ্ৰহণ কৰিছে কিন্তু স্বাধীনতাৰ যুঁজত অংশগ্ৰহণ কৰাৰ সুবিধা প্ৰাপ্ত হোৱা নাই যদিও দেশৰ বাবে জীয়াই থকাৰ সৌভাগ্য প্ৰাপ্ত কৰিছে। আৰু আমি জীয়াই থকাৰ প্ৰয়াস কৰিব পাৰোঁ।


    মাননীয় অধ্যক্ষা মহোদয়, সেয়ে দেশে অপাৰ জনশক্তি প্ৰত্যক্ষ কৰিবলৈ পাইছে। লালবাহাদুৰ শাস্ত্ৰীজীৰো এক নিজা গৰিমা আছিল। যুদ্ধৰ সময়ত ভাৰতীয়ৰ অন্তৰত ভাৰত বিজয় ভাবে ক্ৰিয়া কৰি আছিল। আৰু সেই সময়তে লালবাহাদুৰ শাস্ত্ৰীজীয়ে কৈছে দেশে অন্য ত্যাগৰ বাবে প্ৰস্তুত আছিল।


    চৰকাৰ গঠন হোৱাৰ পিছত আজিৰ ৰাজনৈতিক বাতাৱৰণৰ বিষয়ে আমি জানোঁ। অধিকতৰ ৰাজনেতাই, ৰাজ্য চৰকাৰে, কেন্দ্ৰ চৰকাৰে জন সামৰ্থক চিনি পাবলৈ পাহৰি গৈছে। ই লোকতন্ত্ৰৰ আটাইতকৈ ডাঙৰ চিন্তা। মোক জনসাধাৰণে কথাৰ ছলতে কৈছে যে সামৰ্থৱান লোকে গেছৰ ৰাজসাহায্য ত্যাগ কৰিছে। যেতিয়া আমি ২০১৪ চনৰ নিৰ্বাচনত প্ৰতিদ্বন্ধিতা কৰিছিলোঁ তেতিয়া এটা দলে ৯ টা চিলিণ্ডাৰ পাব নে ১২ টা চিলিণ্ডাৰ পাব সেই বিষয়ত প্ৰতিদ্বন্ধিতা কৰিছিল। আমি এতিয়া ৯ আৰু ১২ ৰ আলোচনা ক ’ ৰ পৰা ক ’ লৈ আনিলো, আমি ক ’ লো যে সামৰ্থৱান লোকে গেছৰ ৰাজসাহায্য ত্যাগ কৰিব পাৰিব নেকি ? এই দেশৰ ১ কোটি ২০ লাখতকৈও অধিক লোকে ৰাজসাহায্য ত্যাগ কৰিবলৈ আগবাঢ়ি আহিল।


    এয়া চৰকাৰ আৰু তাত বহি থকা লোকৰ মাজতে বিষয়টো সীমাৱদ্ধ হৈ থকা নাই। এয়া দেশৰ ১২৫ কোটি দেশবাসীৰ শক্তিৰ পৰিচয়। আৰু মই সদনক প্ৰাৰ্থনা জনাইছোঁ। ৰাষ্ট্ৰপতি মহোদয়ৰ উদ্বোধনক প্ৰাৰ্থনা জনাইছোঁ, ৰাষ্ট্ৰপতি মহোদয়ৰ উদ্বোধনৰ মাধ্যমৰ জৰিয়তে প্ৰাৰ্থনা কৰিব বিচাৰিছোঁ যে দেশৰ ৰাজনৈতিক জীৱনত নিৰ্ণায়ক অৱস্থানত স্থিত নিৰ্ণয় প্ৰক্ৰিয়াৰ অংশীদাৰ সকলো আহ্বান কৰিছোঁ যে আমি আমাৰ দেশৰ জনশক্তিক চিনাক্ত কৰি, সেই সামৰ্থক চিনাক্ত কৰি ভাৰতক ন শীৰ্ষলৈ লৈ যাবলৈ জন-আন্দোলনক অৱধাৰণ কৰি এক ধনাত্মক পৰিৱেশৰ সৃষ্টি কৰি দেশক আগুৱাই লৈ যোৱাৰ অৰ্থে কাম কৰি আছোঁ। আপোনালোকে প্ৰত্যক্ষ কৰিব যে প্ৰথমে পোৱা নাছিলোঁ যদিও তাতকৈ অধিক পৰিণাম আমি পাম।


    আৰু ইয়াৰ বাবে অনেক গুণ শক্তি বাঢ়ি যাব। ইয়াত এনে কোনো নাই যি অনাগত দিনসমূহ বেয়া হোৱাটো বিচাৰিছে। ইয়াত এনে কোনো নাই যি ভাৰতৰ বেয়া বিচাৰিছে অথবা দুখীয়াৰ ভাল হোৱাটো বিচৰা নাই। সকলোৱে বিচাৰে যে গাঁও-দৰিদ্ৰই কিবা পাওক। প্ৰথমেও কোনেও এনেকুৱা প্ৰয়াস কৰা নাছিল বুলি কোৱা বিধৰ মানুহ মই নহয়। মই এই সদনত বাৰে বাৰে কৈছোঁ, লালকিল্লাতো কৈছোঁ যে এতিয়ালৈ যিমান প্ৰধান মন্ত্ৰী আহিছে প্ৰত্যেকেই নিজৰ অৰিহণা আগবঢ়াইছে।


    সেইফালে বহা লোকসমূহৰ পৰা কেতিয়াও এয়া শুনিবলৈ পোৱা নাই যে এই দেশত চাপেকৰ বন্ধুও আছিল যিয়ে স্বাধীনতা যুঁজত অৱদান আগবঢ়াইছিল। এওঁলোকৰ মুখত এয়া কেতিয়াও শুনিবলৈ পোৱা নাযায় যে সাৱকৰজীয়ে দেশৰ স্বাধীনতাৰ সময়ত কালাপানীত নিজৰ শাস্তি ভুগি আছিল। এওঁলোকৰ মুখত ভগত সিং, চন্দ্ৰশেখৰ আজাদৰ কথা কেতিয়াও শুনিবলৈ পোৱা নাযায় যি স্বাধীনতাৰ যুদ্ধত নিজৰ জীৱন বলিদান দিছিল। তেওঁলোকৰ মতে তো স্বাধীনতা কেৱল এটা পৰিয়ালেই আনিছিল। সমস্যাৰ আৰম্ভণি তাতেই।


    স্বচ্ছতাৰ অভিযানত মই আচৰিত হৈছোঁ এটা কথাত যে আমি ভাবিব নালাগে স্বাধীনতাৰ কিমান বৰ্ষ পাৰ হৈ গ ’ ল। মহাত্মা গান্ধীৰ নাম মই ল ’ বলৈ গৈছোঁ, গান্ধীজীৰ দুটা প্ৰিয় চিহ্ন আছিল। গান্ধীয়ে কৈছিল যে স্বাধীনতাৰ পূৰ্বে যদি মোক কিবা লাগে সেয়া হ ’ ল স্বচ্ছতা। আমি গান্ধীজীৰ স্বচ্ছতাৰ বাৰ্তা লৈ আপোনাৰ সন্মুখলৈ আহিছোঁ। দেশৰ সন্মুখলৈ আহিছোঁ। ইমান চৰকাৰ আহিল আৰু ইমান সংসদ গুছি গ ’ ল। কেতিয়াবা কোনো সংসদত স্বচ্ছতা বিষয়ত আলোচনা হ ’ লনে ? আৰু প্ৰথমবাৰৰ বাবে এই চৰকাৰ অহাৰ পিছত সেইবাবেই আমি স্বচ্ছতাক ৰাজনৈতিক এজেণ্ডাৰ অংশ বনাম ? আপোনালোকৰ কোনে অপৰিষ্কাৰৰ সৈতে জীয়াই থাকিবলৈ বিচাৰে ? আপোনাৰ এলেকাত কোন এনে আছে যিয়ে অপৰিচ্ছন্ন বিচাৰে ? আপুনিও নিবিচাৰে আৰু ইয়াত থকা লোকসকলেও নিবিচাৰে। কোনেও নিবিচাৰে। কিন্তু আমি সমস্বৰতে সমাজক এই পবিত্ৰ কাৰ্যত অংশীদাৰ কৰি গান্ধীজীৰ সপোনাক আগবঢ়াই লৈ যাব নোৱাৰোঁনে ? কোনে আমাক ৰুধিছে ?


    আৰু সেয়ে মাননীয় অধ্যক্ষা মহোদয়া, এই অপাৰ জনশক্তিক আগবঢ়াই নি এইবাৰ ৰাষ্ট্ৰপতি মহোদয়ৰ উদ্বোধনৰ ওপৰতো চৰ্চা হৈছে আৰু বাজেটৰ বিষয়েও চৰ্চা হৈছে। বাজেটৰ যেতিয়া চৰ্চা হ ’ ব তেতিয়া বিত্তমন্ত্ৰীয়ে এই বিষয়ে বিস্তাৰভাৱে ক ’ ব কিন্তু বাজেট ইমান সোনকালে কিয় হ ’ ল এই বিষয়েও এক চৰ্চা হৈছে। ভাৰত এক কৃষিপ্ৰধান দেশ। আমাৰ সম্পূৰ্ণ আৰ্থিক ব্যৱসায় কৃষি নিৰ্ভৰশীল। আৰু বেছিভাগ খেতিৰ স্থিতি দেৱালীৰ সময় পৰ্যন্ত গম পোৱা যায়। আমাৰ দেশৰ আটাইতকৈ কঠিন কথাটো হ ’ ল যে ব্ৰিটিছে যি উত্তৰদায়িত্ব এৰি থৈ গ ’ ল সেয়াই আমি আগবঢ়াই লৈ গৈ আছোঁ।


    আমি মে ’ মাহত প্ৰায় বাজেটৰ প্ৰক্ৰিয়া আৰম্ভ কৰোঁ। আৰু জুনৰ পিছত ভাৰতত বাৰিষা আৰম্ভ হয়। তিনিমাহলৈ এক বাজেট সম্পূৰ্ণ হোৱা অসম্ভৱ হৈ পৰে। আৰু ইয়াৰ বাবে আমাৰ কাম কৰাৰ সময় হ্ৰাস পৰে।আৰু যেতিয়া সময় হয় তেতিয়া শেষৰ সময়ছোৱাত এয়া পূৰণ কৰিবলৈ আমি জানোঁ, চৰকাৰে জানে যে ডিচেম্বৰৰ পৰা মাৰ্চ পৰ্যন্ত কেনেদৰে বিল কটা হয় আৰু কেনেদৰে খৰচ হোৱা দেখুওৱা হয়। এতিয়াও কিছুমানে জানে যে স্বাধীনতাৰ বহু বছৰৰ পিছতো কি কাৰণত বাজেট সন্ধিয়া ৫ বজাত প্ৰস্তুত হৈছিল। কোনেও ভবা নাছিল যে এয়া ৫ বজাত আহে, সেয়ে চলি আছে। কিয় চলি আছে ভাইসকল। ৫ বজাত এই বাবেই চলিছিল কিয়নো আমেৰিকা যুক্তৰাষ্ট্ৰৰ সংসদৰ হিচাপত ভাৰতত ইংৰাজৰ সময়ত সন্ধিয়া ৫ বজাত বাজেট আহিছিল। আমি এতিয়াও সেয়া বৰ্তাই ৰাখিছোঁ। আৰু বহু কম মানুহেই জানে যে ঘড়ী এইদৰে ধৰিলে ভাৰতীয় সময় প্ৰদৰ্শন কৰে আৰু তেনেদৰে ধৰিলে লণ্ডনৰ সময় প্ৰদৰ্শিত কৰে। আপোনাৰ কাষত ঘড়ী আছে যদি চাই লওক।


    ঠিক সেইদৰে... যেতিয়া অটলজীৰ চৰকাৰ আহিল, তেতিয়া সময় পৰিৱৰ্তন হ ’ ল । আমিও এয়া প্ৰয়াস কৰিছোঁ আৰু যেতিয়া আপোনাৰ চৰকাৰ আছিল তেতিয়া আপোনালোকেও বাজেটৰ সময় সম্বন্ধে এক কমিটী প্ৰস্তুত কৰিছিল। তাৰে এক বিস্তৃত প্ৰতিবেদন আছে। আৰু আপুনিও বিচাৰে যে এই সময় পৰিৱৰ্তন হ ’ ব লাগে। তেওঁলোকে যি প্ৰস্তাৱ আগবঢ়াইছে, আমি সেইটোকে কৈছোঁ, কিন্তু আপোনালোকে সেয়া কৰিব নোৱাৰিলে। আপোনালোকে বিচৰা নাছিল, এনেকুৱা নহয়। কিন্তু সেই অগ্ৰাধিকাৰত নম্বৰ কেতিয়া ল ’ গাব ? সেয়ে আপোনালোকৰ সময়ত হোৱা সেই ঘটনাসমূহৰ বাবে আপোনালোকে গৰ্ব কৰি ক ’ ব লাগে, তাৰ সুবিধা গ্ৰহণ কৰি এয়া ক ’ ব নালাগে যে এয়া আমাৰ সময়ত হৈছিল। এয়াও আপোনালোকে পাহৰি যায়, ঠিক আছে মই মনত পেলাই দিলোঁ। আপোনালোকে ইয়াৰো সুবিধা গ্ৰহণ কৰক।


    ৰে ’ লৱেৰ সম্বন্ধত বিস্তাৰভাৱে আলোচনা যেতিয়া বাজেটত হ ’ ব কিন্তু এটা কথা জানি লওক যে ৯০ বছৰ পূৰ্বে যেতিয়া ৰে ’ ল বাজেট আহিছিল তেতিয়া পৰিবহণৰ একমাত্ৰ মাধ্যম কেৱল ৰে ’ লৱেই আছিল। আজি পৰিবহণ ইমানেই অনিবাৰ্য হৈ পৰিছে যে পৰিবহণ মাধ্যমৰ বাবে কেৱল ৰে ’ লৱেই একমাত্ৰ নহয়, অন্যও আছে। যেতিয়ালৈ আমি বিশদভাৱে পৰিবহণ বিষয়ো গভীৰভাৱে নলওঁ তেতিয়ালৈ আমি সমস্যাৰ সৈতে জড়িতই হৈ থাকিম। আৰু সেয়ে মুখ্য ধাৰা হিচাপে ৰে ’ লৱে ব্যৱস্থাও থাকিব। তাত ব্যক্তিগতকৰণৰ কোনো অসুবিধা নাই, তাৰ স্বতন্ত্ৰতাৰ প্ৰতি কোনো অসুবিধা নাই। আৰু আমি যেতিয়াৰ পৰা আহিছোঁ, তেতিয়াৰে পৰা ৰে ’ লৱেৰ বাজেটত পৰিৱৰ্তন আনিছোঁ।


    আপুনি জানে যে প্ৰথমে বাজেটত আমাৰ গৌড়া মহোদয়ে কৈছিল যে প্ৰায় ১৫০০টা ঘটনা সংঘটিত হৈছিল আৰু কোন মজবুত, কোনটো হাউচত অধিক সমস্যা হয়, সেয়া লক্ষ্য ৰাখি তেওঁক সুখী কৰি এক আধৰুৱা কথা কৈয়েই দিয়া হৈছিল। তেওঁও হাত চাপৰি বজাই দিছিল, নিজৰ এলেকাত গৈ এয়া কৈছিল যে এই কামটো হৈ গৈছে। আমি দেখিছোঁ, ১৫০০ এনেকুৱা ঘটনা হৈ গৈছে, যাৰ কাগজতো মোক্ষ প্ৰাপ্তি ঘটিছে, তেনেহ ’ লে আমি এনেকুৱা কাম কিয় কৰোঁ ? মই জানোঁ যে ৰাজনৈতিক দৃষ্টিকোণৰে এয়া আমাৰ লোকচান। কিন্তু দেশত উদ্ভৱ হোৱা এনেবোৰ বেয়া কাম প্ৰতিৰোধ কৰিবলৈ কোনোবাইটো দায়িত্ব গ্ৰহণ কৰিব লাগিব। আৰু ব্যুৰ ’ ক্ৰেচীকো এয়াই শুৱায়। এনেকুৱা বস্তু যিয়ে তেওঁলোকক শুৱাই যে ৰাজনেতাই তালি বজাই , তেওঁলোকে গাড়ী চলাই দিয়ক। মোৰ গাড়ী চলাবলগীয়া নাই।


    দেশৰ জনসাধাৰণৰ আশা-আকাংক্ষাৰ বাব সিদ্ধান্ত, ভাল সিদ্ধান্ত লোৱাৰ প্ৰয়াস কৰা হৈছে। ভালদৰে কৰাৰ প্ৰয়াস কৰা হৈছে। আৰু সেয়ে আমি সেই দিশত আগবাঢ়ি আহিছোঁ, আমি এয়া কাম কৰি আছোঁ।


    বিমূদ্ৰাকৰণৰ এক বিষয় উত্থাপন কৰা হৈছে। প্ৰথম দিনৰ পৰাই চৰকাৰে কৈ আহিছে যে বিমূদ্ৰাকৰণ সন্দৰ্ভত আলোচনা কৰিবলৈ আমি প্ৰস্তুত, কিন্তু আপোনালোকে ভাবে যে টিভিত শাৰীসমূহ দেখা গৈছে, কাইলৈও কিবা নহয় কিবা দেখিবলৈ পাম। আপোনালোকে ভাবিছিল যে এই সময়ত আলোচনা কৰিলে মোডীয়ে সুবিধা গ্ৰহণ কৰিব। আৰু সেয়ে আলোচনাৰ পৰিৱৰ্তে টিভি বাইট দিয়াতহে আপোনালোক আগ্ৰহী আছিল। কিন্তু এয়া ভাল হৈছে যে আপোনালোকে পৰিৱৰ্তনৰ বতাহ অনুভৱ কৰিব পাৰিছে। আৰু মোৰ বিশ্বাস যে যিয়ে গভীৰভাৱে অধ্যয়ন কৰে, এতিয়ালৈ যাৰ ধ্যান যোৱা নাই, মই বিচাৰিম যে তেওঁলোকে ধ্যান দিয়ক। ২০১৪ৰ পূৰ্বৰ সময় লক্ষ্য কৰক। ২০১৪ৰ মে ’ ৰ আগেয়ে। সৌ তাৰ পৰা শুনা গৈছিল যে কয়লাত কিমান খালে ? ২জিত কিমান গ’ল। জল দুৰ্নীতিত কিমান গ ’ ল ? আকাশৰ দুৰ্নীতিত কিমান গ ’ ল ? কিমান লাখ গ ’ ল, তাৰ পৰা শুনা গৈছিল। এয়া মোৰ বাবে সুখৰ খবৰ যে যেতিয়া সৌ তাৰ পৰা শুনা গৈছিল যে মোডীজীয়ে কিমান আনিলে, মোডীজীয়ে কিমান আনিলে। তেতিয়া শুনা গৈছিল যে কিমান গ ’ ল। এতিয়া শুনা গৈছে যে কিমান আনিলে, ইয়াতকৈ ডাঙৰ সন্তোষ জীৱনত কি হ ’ ব পাৰে। এয়াই তো শুদ্ধ পদক্ষেপ।


    দ্বিতীয়তে আমাৰ খাৰ্গে মহোদয়ে কৈছে যে, কলাধন হীৰা-অলংকাৰত আছে, সোণত আছে, ৰূপত আছে, সম্পত্তিত আছে। মই আপোনাৰ কথাত সহমত কিন্তু সদনে এয়া জানিব বিচাৰিছে যে এই জ্ঞান আপোনাৰ কেতিয়া হ ’ ল ? কিয়নো এয়া কোনেও নুই কৰিব নোৱাৰে যে ভ্ৰষ্টাচাৰৰ আৰম্ভণী নগদৰ পৰাই হয়। তাৰ আৰম্ভ নগদৰ পৰাই হয়। পৰিণামত সম্পদ হয়, পৰিণামত অলংকাৰ হয়, পৰিণামত সোণ হয়। আৰম্ভণী নগদৰ পৰাই হয়। দ্বিতীয়তে আপোনালোকে জানে যে এই বেয়াখিনিয়েই কেন্দ্ৰত আছে৷ বেনামী সম্পত্তি আছে, অলংকাৰ আছে, ৰূপ আছে৷ অনুগ্ৰহ কৰি কওক যে ১৯৮৮ চনত যেতিয়া শ্ৰী ৰাজীৱ গান্ধী দেশৰ প্ৰধান মন্ত্ৰী হৈ আছিল, পণ্ডিত নেহৰুতকৈও অধিক বহুমত আপোনালোকৰ সৈতে আছিল, দুয়োটা সদনেই আপোনালোকৰ হৈ আছিল৷ পঞ্চায়তৰ পৰা আৰম্ভ কৰি সংসদ পৰ্যন্ত আপোনালোকৰ হৈ আছিল৷ আপোনালোকেই আছিল, অন্য কোনো নাছিল৷


    ১৯৮৮ চনত আপোনালোকে বেনামী সম্পত্তিৰ আইন প্ৰস্তুত কৰিলে৷ আপোনালোকে আজিহে গম পালে যে কি কাৰণত ২৬ বছৰ পৰ্যন্ত সেই আইন দৃষ্টিগোচৰ হোৱা নাছিল ? কি কাৰণত তাক অন্ধকাৰত ৰখা হ ’ ল ? যদি সেই সময়ত দৃষ্টিগোচৰ কৰা হ ’ লহেঁতেন , যি জ্ঞান আজি আপোনাৰ হৈছে৷ ২৬ বছৰ পূৰ্বৰ স্থিতি সামান্য ঠিকে আছিল৷ দেশক সোনকালে পৰিষ্কাৰ - পৰিচ্ছন্ন কৰাৰ কাম এটা কমি গ ’ লহেঁতেন৷ সেইসকল কোন ব্যক্তি আছিল যাৰ আইন প্ৰস্তুত কৰাৰ পিছত জ্ঞান হ ’ ল যে আইন অন্ধকাৰত ৰাখিলে লাভ আছে৷ সেয়া কোনটো পৰিয়াল ... আপুনি ইয়াৰ পৰা বাচিব নোৱাৰে , আপুনি কাৰোবাৰ নাম লৈ ৰক্ষা পৰিব নোৱাৰে৷ দেশক আপুনি উত্তৰ দিব লাগিব৷ যি জ্ঞান আজি হৈছে আৰু এয়েই সেই চৰকাৰ যি বিমূদ্ৰাকৰণৰ পূৰ্বে তেওঁলোকৰ বিপক্ষে পদক্ষেপ গ্ৰহণ কৰিছে৷ আৰু আজি এই সদনৰ জৰিয়তে মই দেশবাসীক ক ’ ব খোজোঁ যে আপুনি যিমানেই ডাঙৰ নহওক কিয় , দুখীয়াৰ অধিকাৰ আপুনি প্ৰত্যাৰ্পণ কৰিব লাগিবই৷ আৰু এই পথৰ পৰা মই পিছুৱাই নাযাওঁ৷ মই দুখীয়াৰ হকে যুদ্ধ কৰি আছোঁ আৰু দুখীয়াৰ হকে যুদ্ধ কৰি যাম৷ এই দেশৰ দাৰিদ্ৰৰ মূলতে , দেশত প্ৰাকৃতিক সম্পদৰ অভাৱ নাছিল , দেশত মানৱ সংসাধনৰ অভাৱ নাছিল , কিন্তু দেশত এনেকুৱা এটা বৰ্গ নিৰ্মাণ কৰা হ ’ ল যি জনসাধাৰণৰ অধিকাৰ লুটি থাকিল আৰু তাৰবাবেই দেশ আজি যি পৰ্যায়ত বিচৰণ কৰিব লাগিছিল সেই পৰ্যায় নাপালেগৈ৷


    এটা কথা মই ক ’ ব খুজিম , আমি জানোঁ যে অৰ্থব্যৱস্থাৰ এই কথাটোক কোনেও নুই কৰিব নোৱাৰে যে অৰ্থব্যৱস্থাৰ সামান্য উত্তৰণ ঘটিছে৷ আৰু এয়া নহয় যে এই কামটোও আপোনালোকৰ সজ্ঞানৰ পূৰ্বেও আহিছিল৷ এই বিষয়টো আপোনাৰেই চৰকাৰে , আপোনাৰ কমিটীয়ে আপোনাক অৱগত কৰিছিল৷ যেতিয়া ইন্দিৰা মহোদয়াই শাসনভাৰ পালন কৰি আছিল তেতিয়া যশৱন্ত ৰাও জী চৌহানে এই বিষয়ে তেওঁক অৱগত কৰিছিল৷ আৰু তেতিয়া তেওঁ কৈছিল , কিয় কংগ্ৰেছে নিৰ্বাচনত নামিব নালাগে নেকি ? আপোনাৰ সিদ্ধান্ত ভুল নাছিল , নিৰ্বাচনৰ ভয় এটা হৈছিল৷ আমাৰ নিৰ্বাচনৰ চিন্তা নাই , দেশৰ প্ৰতিহে চিন্তা আছে , সেয়ে আমি সিন্ধান্ত ল ’ লো৷ আৰু এয়া নিশ্চিত যে কোনেও নুই কৰিব নোৱাৰে যে যিকোনো অৰ্থব্যৱস্থাত ‘ নগদ কিমান ’, ‘ চেকক না ’, এই কাৰবাৰটোৰেই উত্তৰণ ঘটিছে৷ এয়া আমাৰ জীৱনৰ অংগস্বৰূপ হৈ পৰিছে , যেতিয়ালৈ আপুনি গভীৰ আঘাতৰ সন্মুখীন নহয় তেতিয়ালৈ এই স্থিতিৰ পৰা বাহিৰলৈ আহিব নোৱাৰে আৰু সেয়ে আমি এই সিদ্ধান্ত ল ’ লো৷


    এনেকুৱা ধৰণৰ দৰ্শনৰ পৰা কিছুমানে ভাবে যে অৰ্থব্যৱস্থা যদি ভালেই চলি আছিল তেন্তে এনেকুৱা সময়ত এয়া নিৰ্ণয় কিয় ল ’ বলগীয়া হ ’ ল ? এয়া শুদ্ধ কথা৷ আপুনি জানে যে আপোনাৰ যদি কিবা বেমাৰ হৈছে আৰু চিকিৎসকে কৈছে আপোনাৰ অস্ত্ৰোপচাৰ কৰিব লাগিব , অস্ত্ৰোপচাৰ খুবেই জৰুৰী তথাপিও চিকিৎসকে আপোনাৰ শৰীৰটো ঠিক কৰি লোৱাৰ বিষয়ে পৰামৰ্শ দিয়ে৷ বহুমূত্ৰ নিয়ন্ত্ৰণ কৰিব লাগিব , সাত - আঠ - বিশটা পৰামৰ্শ আৰু তাৰ পিছতহে অস্ত্ৰোপচাৰ৷ যেতিয়ালৈ তেওঁ সুস্থ নহয় , যিমানেই গম্ভীৰ অৱস্থা নহওক কিয় তেতিয়ালৈ অস্ত্ৰোপচাৰ কৰাটো চিকিৎসকে পচন্দ নকৰে৷ বিমূদ্ৰাকৰণৰ বাবে এই সময় ইমানেই পৰ্যাপ্ত আছিল যে দেশৰ অৰ্থব্যৱস্থা স্বাস্থ্যশালী হৈ আছিল৷ যদি দুৰ্বল হ ’ লহেঁতেন তেন্তে এয়া আমি সফলতাৰে সম্পন্ন কৰিব নোৱাৰিলোহেঁতেন৷


    দ্বিতীয়তে আপোনালোকে এইদৰে নাভাবি ব যে এয়া খুব দৌৰাদৌৰিকে হ ’ ল৷ ইয়াৰ বাবে আপোনালোকে মোডীক অধ্যয়ন কৰিব লাগিব। আপোনালোকে লক্ষ্য কৰিব যে দেশত সাধাৰণতে যিমান ব্যৱসায় বাণিজ্য হয় ঠিক সমপৰিমাণৰে বেপাৰ দেৱালীৰ সময়তো হয়। অৰ্থাত্ ৫০ % দেৱালীত আৰু ৫০ % গোটেই বছৰটোত । একপ্ৰকাৰে গোটেই উদ্যোগ বেপাৰ দেৱালীৰ সময়ত উচ্চ পৰ্যায়ত আৰোহণ কৰে। দেৱালীৰ পিছত দোকানীয়েও ১৫-১৫ দিন দোকান বন্ধ ৰাখে আৰু আপোনালোকেও ফুৰিবলৈ যায়। এয়াই ঠিক সময় আছিল যে বাণিজ্য সামান্য ঊৰ্ধ গতিত যোৱাৰ পিছত ১৫-২০ দিনৰ বাবে সমস্যা হয় আৰু পিছত পুনৰ ৫০ দিনত ঠিক হৈ যায় আৰু মই লক্ষ্য কৰিছোঁ যে যিদৰে মই হিচাপ কৰিছিলোঁ ঠিক সেইদৰেই গাড়ী চলিবলৈ ধৰিছে।


    আপোনালোকে জানে যে এটা সময় এনে আছিল যেতিয়া কৰ বিভাগৰ বিষয়াসকলে নিজৰ ইচ্ছানুসৰি য ’ তেই মন যায় ত ’ তেই উপস্থিত হৈছিল আৰু সেই পুৰণা ইতিহাস দোঁহৰাৰ প্ৰয়োজন নাই ।


    বিমূদ্ৰাকৰণৰ পিছত সকলো লিপিৱদ্ধ কৰি ৰখা হৈছে। ক ’ ৰ পৰা আহিল, কোনে আনিলে। এতিয়া তাৰ শীৰ্ষৰ নামসমূহ প্ৰযুক্তিৰ জৰিয়তে ডাটা মাইনিঙৰ জৰিয়তে উলিওৱা হৈছে। এতিয়া কৰ বিভাগলৈ নগৈ মাত্ৰ এছএমএছ কৰি সুধিলেই হ ’ ল । ইয়াৰ জৰিয়তে যিদৰে ক্লীন ইণ্ডিয়া, স্বচ্ছ ভাৰতৰ অভিযান চলিব ধৰিছে ঠিক সেইদৰে আৰ্থিক জীৱনতো স্বচ্ছ ভাৰত অভিযান পূৰ্ণ গতিত চলিব ধৰিছে।


    আৰু বেনামী সম্পত্তিৰ আইন গৃহীত হৈছে, দৃষ্টিগোচৰ কৰা হৈছে। আৰু খাৰ্গেজীয়ে কোৱা অনুসৰি সকলো তাতেই আছে।আপুনি ভাল প্ৰস্তাৱ দিছে। আমিও কিবা এটা কৰি দেখুৱাম। যিসকলে এয়া শুনি আছে তেওঁলোকেও বুজি লওক যে এয়া কিমান কঠোৰ আইন। যিসকলৰ ওচৰত বেনামী সম্পত্তি আছে তেওঁলোকক মই জনাবলৈ আগ্ৰহ কৰিম যে আপোনালোক চাৰ্টাৰ্ড একাউণ্টৰ কাষলৈ যাওক আৰু ইয়াৰ সমাধানৰ বিষয়ে সোধক। মই সকলোলৈ আহ্বান কৰিছোঁ যে দেশৰ দাৰিদ্ৰৰ কল্যাণাৰ্থে আপুনিও কিছু বিনিয়োগ কৰক।


    যিয়ে ভাবিছে যে এই সিদ্ধান্ত খুব ততাতৈয়াকৈ লোৱা হ ’ ল তেওঁলোকক মই জনাবলৈ বিচাৰিছোঁ যে যিদিনাই আমাৰ চৰকাৰ গঠন হৈছিল সিদিনাই কেবিনেটত প্ৰথমে এছআইটি গঠন কৰা হৈছিল। উচ্চতম ন্যায়ালয়ে কৈছিল যে বহুদিন ধৰি ওলমি থকা বিদেশৰ পৰা কলাধন ওভতাই আনিবলৈ এছআইটি বনাওক। আমি উচ্চতম ন্যায়ালয়ে কোৱা ধৰণে প্ৰস্তুত কৰিলোঁ। আৰু উচ্চতম ন্যায়ালয়ে ক ’ লে - 26 March, 2014, Since 1947 for 65 Years nobody thought of bringing the money stays away in the Foreign Banks to the country. The Government has failed in its role for 65 Years. This Court feels that you have failed in your duty. So is the given order for the appointment of committee headed by the former judges of this Court. Three years have passed, but you have not done anything to implement the order. What have you done? Except for filing one report you have done nothing.


    এয়া উচ্চতম ন্যায়ালয়ে ২৪ মাৰ্চ ২০১৪ত সেই চৰকাৰক কৈছিল। সেয়াইতো মই ক ’ লো যে সেই সময়ত শুনা গৈছিল কিমান গ ’ ল। এতিয়া আপোনালোকে লক্ষ্য কৰিছে যে বিদেশত কলাধনৰ বিপক্ষে এটাৰ পিছত এটাকৈ কঠোৰ আইন প্ৰণয়ন কৰা হৈছে। সম্পত্তি জব্দ কৰাৰ কথা কোৱা হৈছে। এইবাৰো বাজেটত এটা নতুন আইন প্ৰণয়ন কৰিছে। শাস্তিৰ পৰিমাণো ৭ বছৰৰ পৰা ১০ বছৰলৈ বৃদ্ধি কৰা হৈছে। টেক্স হেভেন যি মৰিছাছ, ছিংগাপুৰ আদিত আপোনালোকে নিয়ম বনাই থৈ গৈছিল আমি তেওঁলোকৰ সৈতে কথা পাতিছোঁ। তেওঁলোকক আমাৰ পৰিস্থিতিৰ বিষয়ে অৱগত কৰিছোঁ। তেওঁলোকক আমি লৈ আনিছোঁ। আমি ছুইজাৰলেণ্ডৰ সৈতে বুজাপৰা কৰিছোঁ। তেওঁলোকে ৰীয়েল সময়ৰ তথ্য প্ৰদান কৰিব। কোনো ভাৰতীয় নাগৰিকে ধন জমা কৰিলে তেওঁলোকে গম পাই যাব। আমি আমেৰিকাসহিতে বিভিন্ন দেশৰ সৈতে বুজাপৰা কৰিছোঁ যাতে সেই দেশত কোনো ভাৰতীয় নাগৰিকে টকা জমা থলে ভাৰতে সেই বিষয়ে গম পাই যাব।


    ঠিক সেইদৰে সম্পত্তিৰ বিক্ৰী, ২০ হাজাৰতকৈ অধিক নগদ নহয়, এনেধৰণৰ আমি নিয়ম প্ৰণয়ন কৰিছোঁ। ৰীয়েল ইষ্টেটৰ বিল গৃহীত কৰিছোঁ। অলংকাৰৰ বজাৰতো ১ % আবকাৰী লগোৱা হৈছে যাতে সকলো একেটা সোঁতত বয় । কাকো চিন্তাত পেলোৱাৰ উদ্দেশ্যে এয়া কৰা হোৱা নাছিল।


    আপোনালোকেই মানুহ। সদনৰ এই স্থানত অথবা অন্য স্থানতেই হওক। মোলৈ পত্ৰ আহিছে, যেতিয়া মই ক ’ লো যে দুই লাখতকৈ অধিক যদি অলংকাৰ ক্ৰয় কৰিব লাগে তেনেহ ’ লে তেওঁ পান নম্বৰ প্ৰদান কৰিব লাগিব। মই আচৰিত হৈছোঁ যে কলাধন আৰু ভ্ৰষ্টাচাৰৰ বিপক্ষে ভাষণ দিয়া লোকসকলে মোক চিঠি লিখি পান নম্বৰ খোজা প্ৰক্ৰিয়া বন্ধ কৰিবলৈ কয় যাতে মানুহে নগদ টকাৰে অলংকাৰ কিনিব পাৰে আৰু এই কলা বজাৰৰ প্ৰক্ৰিয়া অব্যাহত থাকে। মই জানো যে ৰাজনৈতিক মুনাফাৰ বাবে কোনেও এনেকুৱা কাম কৰিব নোৱাৰে, নহ ’ লেতো আপুনি প্ৰথমেই কৰিলেহেঁতেন। এয়া কঠিন আছিল, কিন্তু দেশৰ ভালৰ বাবে এয়া সিদ্ধান্ত ল ’ বলৈ দিয়ক আৰু দাৰিদ্ৰৰ কল্যাণাৰ্থে এই সিদ্ধান্ত ল ’ ব লগা হ ’ ল।


    দুই লাখতকৈ অধিক দামৰ সামগ্ৰীত, দহ লাখতকৈ অধিক দামৰ গাড়ীত ১ % অতিৰিক্ত কৰ লগোৱা হ ’ ল। আমি আয়কৰ ঘোষণা আঁচনিও প্ৰৱৰ্তন কৰিলোঁ। আৰু এতিয়ালৈ এই আঁচনিত সকলোতকৈ অধিক লোকে ঘোষণা কৰিলে। ১১০০ত কৈ পুৰণা আইন আমি সমাপ্ত কৰিলোঁ। আৰু আপোনালোকে কৈছে যে বিমূদ্ৰাকৰণ সন্দৰ্ভত কেতিয়াবা ১৫০ বাৰ কেতিয়াবা ১৩০ বাৰ বিভিন্ন অংকত নিয়ম পৰিৱৰ্তন কৰা হৈছে। ভাল মনত ৰাখিছে।


    এতিয়া মই আপোনালোকক ক ’ বলৈ খুজিছোঁ যে এয়া এনেকুৱা কাম হ ’ ল য ’ ত আমি জনতাৰ দুখ সোনকালে বুজি লৈ তাৰ পথ সন্ধানৰ প্ৰয়াস কৰিছিলোঁ। দ্বিতীয়তে যিসকলে লুটপাচ চলাই আছিল তেওঁলোকে দ্বিতীয় পথ সন্ধান কৰাত সেয়া বন্ধ কৰিবলৈ আমি পদক্ষেপ গ্ৰহণ কৰিবলগীয়া হ ’ ল।


    যুদ্ধৰ বতৰ আছিল। এফালে দেশক লুট কৰা পন্থী আৰু আনফালে দেশক সাধুতাৰ পক্ষেৰে আগবঢ়াই লৈ যোৱা পন্থীৰ মৰ্চা আছিল। যুদ্ধ ক্ষণে ক্ষণে হৈ আছিল। তই ডালে-ডালে মই পাতে-পাতে সেই ধৰণৰ যুদ্ধ লাগি আছিল। কিন্তু আপোনালোকৰ যি প্ৰিয় কাৰ্যসূচী, যাক লৈ আপুনি খুব হাত-তালি বজাইছিল। কিন্তু তাৰবাবে আপোনাৰ অধিকাৰ নাই, কিয়নো দেশত ৰজাৰ শাসন চলাৰ সময়তো দাৰিদ্ৰৰ বাবে অৱকাশ শীৰ্ষক এক আঁচনি প্ৰণয়ন হৈছিল। তাৰপিছত ভাৰতত কামৰ বাবে খাদ্য শীৰ্ষক এক আঁচনি আছিল। দেশ স্বাধীন হোৱাৰ পিছত বিভিন্ন আঁচনিৰ প্ৰণয়ন হৈ হৈ শেষত এটা নাম ল ’ লেগৈ এমজিএনআৰইজিএ। বহু যাত্ৰা কৰি আহিছোঁ আৰু প্ৰতিখন ৰাজ্য য ’ ত কমিউনিষ্টৰ চৰকাৰ চলি আছিল তেওঁলোকেও পশ্চিম বংগত কৰিছিল, শৰদ পাৱাৰৰ চৰকাৰৰ সময়চোৱাত মহাৰাষ্ট্ৰত হৈছিল। গুজৰাটতো কংগ্ৰেছ চৰকাৰে কৰিছিল.. প্ৰতিখন দেশতে স্বাধীনতাৰ পিছত এনেকুৱা ধৰণৰ কাম সম্পন্ন কৰা হৈছিল। প্ৰত্যেকেই কৰিছিল, সেয়া কোনো নতুন কথা নহয়, কিন্তু নাম ভিন্ন আছিল। কিন্তু দেশ তথা আপুনিও জানি আশ্বৰ্যচকিত হ ’ ব যে ইমান বছৰে এমজিএনআৰইজিএতো ১০৩৫ বাৰ পৰিৱৰ্তন কৰা হৈছে। ১০৩৫ বাৰ নিয়ম সলনি কৰা হৈছে। কেতিয়াবা আপুনি দাপোণতো নিজকে চাব চোন। তেতিয়াতো তাত কোনো যুদ্ধ হোৱা নাছিল। ইমান চাপতো কাম কৰিবলগীয়া হোৱা নাছিল। কি কাৰণত এমজিএনআৰইজিএ বহুদিনলৈ চলি আছিল। তাকো আপোনালোকে ১০৩৫ বাৰ পৰিৱৰ্তন কৰিবলগীয়া হ ’ ল। আৰু সেয়ে নিয়মতো পৰিৱৰ্তন কৰিবলগীয়া হ ’ ল। আইন এবাৰেই হৈছিল। আইন ১০৩৫বাৰ পৰিৱৰ্তন হোৱা নাই।


    আদৰণীয় অধ্যক্ষা মহোদয়, এটা কথাৰ প্ৰতি মই সকলোৰে ধ্যান আকৰ্ষণ কৰিব বিচাৰিছোঁ, চৰকাৰ নিয়মৰ দ্বাৰা চালিত হয়, সাংবিধানিক দায়িত্বৰ দ্বাৰা চালিত হয়। যি নিয়ম আপোনাৰ বাবে আছে সেই নিয়ম আমাৰ বাবেও প্ৰযোজ্য হয়। কিন্তু কাৰ্য সংস্কৃতিৰ পাৰ্থক্য পৰিলক্ষিত হয়। নীতিৰ শক্তিৰ স্বভাৱৰ সৈতে সংবদ্ধ। যদি স্বভাৱত খুঁত থাকে তেন্তে নীতিৰ শক্তি ঋণাত্মক হয় আৰু সেয়ে আমাৰ দেশত সেই কাৰ্য সংস্কৃতিৰ বিষয়ে বুজাটো প্ৰয়োজনীয়। যেতিয়াই মই কিবা কওঁ, তেতিয়াই তাৰ পৰা এয়াটো আমাৰ সময়ত আছিল, এয়াটো আমাৰ সময়ত আছিল এই ধৰণৰ শব্দ শুনা যায়। তেন্তে আহক মই সেই বিষয়টোৰ ওপৰতে অলপ খেলোঁ। আপোনাৰ খেল পথাৰত খেলিবলৈ পচন্দ কৰিম মই। আৰু সেয়ে এনেকুৱা কিয় হ ’ ল ? এনেকুৱাতো নহয় যে আপোনাৰ সেই বিষয়ে জ্ঞান নাছিল। আপুনি এই বিষয়ে কালিহে গম পালে এনেকুৱাতো নহয়। আপুনি এই বিষয়ে জ্ঞাত আছিল, মহাভাৰতত এইদৰে কোৱা হৈছে-


    ‘ জানামি ধৰ্মম ন চ মে প্ৰবৃত্তিঃ জানামি অধৰ্মম ন চ মে নিবৃত্তিঃ।


    ধৰ্ম কি ? এয়াতো আপুনি জানে কিন্তু এয়া আপোনাৰ প্ৰবৃত্তি নাছিল। অধৰ্ম কি এয়াও আপুনি জানে কিন্তু তাক এৰাৰ সামৰ্থ আপোনালোকৰ নাছিল। মই কৈছোঁ, এতিয়া মোক কওঁক, নেচনেল অপ্টিকেল ফাইবাৰ নেটৱৰ্কৰ বিষয়ে যদি মই কিবা কওঁ, তেন্তে সৌ তাৰ পৰা শুনিম যে এয়াতো আমি আৰম্ভ কৰিছিলোঁ। মই ‘ আমি আৰম্ভ কৰিছিলোঁ ’ সেই তাৰ পৰা আৰম্ভ কৰিব বিচাৰিছোঁ। এতিয়া চাওক, নেচনেল অপ্টিকেল ফাইবাৰ নেটৱৰ্ক ২০১১ৰ পৰা ১৪লৈ তিনি বছৰ পৰ্যন্ত ৫৯খন গাঁৱত ইয়াক লগোৱা হ ’ ল আৰু তাতো লাষ্ট মাইলৰ সংযোগৰ ব্যৱস্থা নহ ’ ল। আহৰণো সম্পূৰ্ণ ৰূপে কেন্দ্ৰীয় আছিল, তেন্তে কি কাৰণ আছিল সেয়া সকলোৱে গম পায়। এতিয়া চাওক, আমি সম্পূৰ্ণ কাৰ্য সংস্কৃতি কিদৰে পৰিৱৰ্তন কৰিছোঁ, কিদৰে আগবাঢ়িছোঁ। প্ৰথমে সকলো ৰাজ্যকে অংশীদাৰ কৰিলোঁ। লাষ্ট মাইল সংযোগীকৰণ অৰ্থাত্ বিদ্যালয়ত অপ্টিকেল ফাইবাৰ নেটৱৰ্ক থাকিব লাগে, চিকিত্সালয়ত থাকিব লাগে, পঞ্চায়তত থাকিব লাগে। এই প্ৰাথমিকতাসমূহ নিৰ্ণয় কৰা হ ’ ল। আহৰণ কি আছিল, সেয়া ভাৰত চৰকাৰে বিকেন্দ্ৰীকৰণ কৰিলে। আৰু পৰিণামত ইমান কম সময়ৰ ভিতৰতে এতিয়ালৈ ৭৬০০০ খন গাঁৱত অপ্টিকেল ফাইবাৰ নেটৱৰ্কৰ লাষ্ট মাইল সংযোগীকৰণ কৰা হ ’ ল।


    তাৰ পিছত আপোনাকে কৈছে যে কালি আপুনি লেছ কেশ্ব ছ ’ চাইটী অথবা কেশ্ব লেছ ছ ’ চাইটীৰ বিষয়ে কৈ আছিল। মানুহৰ ওচৰত কি আছে ? ম ’ বাইল... মই আচৰিত হৈছোঁ, ২০০৭ৰ পিছতো মই যিমানবোৰ নিৰ্বাচনী সভাত অংশগ্ৰহণ কৰিছোঁ, তাত আপোনালোকৰ নেতাসকলে ৰাজীৱ গান্ধীয়ে কম্পিউটাৰ আনিছে, ৰাজীৱ গান্ধীয়ে ম ’ বাইল ফোন আনিছে, ৰাজীৱ গান্ধীয়ে গাঁৱে গাঁৱে সংয়োগ দিছে বুলি ঘোষণা কৰিছে। আপোনাৰেই ভাষণ, আৰু আজি মই কৈছোঁ যে সেই ম ’ বাইলৰ ব্যৱহাৰ যদি বেংকলৈ পৰিৱৰ্তন কৰা হয় তেন্তে তেতিয়া আপোনালোকে কয় যে ম ’ বাইল ফোনেই নাই বুলি কয়। এয়াতো মই বুজি পোৱা নাই। আপোনালোকে কয় যে আমি ইমান কৰিলোঁ, আৰু তাত মই কিবা এটা ভাল কৰিবলৈ গ ’ লে আপোনালোকে সেয়া নাই বুলি কয়। কিয় এনেকুৱা কৰি আছে ? তাৰো পৰি আপুনিও জানে আৰু মই মানো যে সমগ্ৰ দেশবাসীৰ লগত ম’বাইল নাই। ধৰি লওক, ৪০ % ৰ লগত আছে আৰু সেই ৪০ % ক আধুনিক ব্যৱস্থাৰ সৈতে সংযোজিত কৰিবলৈ আমি যত্ন কৰিব লাগে নে নালাগে ? ঠিক আছে ৬০ % ৰ খবৰ পিছত ল’ম। ক ’ ৰবাৰ পৰাতো আৰম্ভ কৰিব লাগিব আৰু ফলস্বৰূপে ডিজিটেল কাৰেন্সীৰ সংখ্যা বৃদ্ধি পাব। আজি আমাৰ এটিএম আছে আৰু তাক চম্ভালিবলৈ গড়ে পাঁচজনকৈ আৰক্ষীৰ প্ৰয়োজন হয়। নগদ ধন এঠাইৰ পৰা আনঠাইলৈ লৈ যাবলৈ, শাক-পাচলি আৰু গাখীৰৰ স্থানান্তকৰণৰ বাবে যিমান ব্যয় হয় তাতোকৈ বেছি ব্যয় হয়। যদি আমি এই কথাটো বুজি পাঁও, যি কৰিব পাৰোঁ, সেয়া সকলো কৰিব নোৱাৰিম, মই বুজি পাঁও। কিন্তু যি কৰিব পাৰোঁ, সেয়া কৰিবলৈ উৎসাহিত কৰাটো নেতৃত্বৰ কাম। যি দলেই নকৰক কিয়, তাৰ পৰা জনসাধাৰণৰ মংগল হ ’ ব। ক্ষন্তেক আগেয়ে মোক কোনোবাই কৈছিল যে এজন শাক-পাচলিৰ ব্যৱসায়ীয়ে আৰম্ভ কৰিছিল। কোনোবাই কালি মোক প্ৰতিবেদন দি গ ’ ল। তেওঁক সুধিলো ইয়াৰ পৰা তোমাৰ কি লাভ হ ’ ল ? তেওঁ ক ’ লে, চাহাব প্ৰথমেতো মোৰ গ্ৰাহকসকল স্থায়ী আছিল। সকলোকে মই জানিছিলোঁ। এতিয়া ধৰি লওক, ৫২ টকাৰ শাক-পাচলি লোৱাত এগৰাকী বাইদেৱে ক ’ লে যে মোৰ টকা নাই নাই সেয়ে এই ৫০টকা টোকে ৰাখা। মোৰ দুই টকাৰ লোকচান। এতিয়া মই ক ’ বও নোৱাৰোঁ আৰু হিচাপ লগোৱাত গম পোৱা গ ’ ল যে প্ৰতি বছৰে এইদৰেই মোৰ আঠশ, হাজাৰ টকা এই দুই টকা নিদিয়াৰ ফলতেই লোকচান হৈছিল। কিন্তু ভীম এপ লগোৱাৰ পিছত ৫২ টকা হ ’ লে ৫২ টকাই, ৫৩ টকা হ ’ লে ৫৩ টকাই পোৱা হৈছোঁ। ৪৮ টকা বা ৪৫ টকা হ ’ লে সম্পূৰ্ণৰূপে পোৱা হ ’ লোঁ। এক অৰ্থত মোৰ আঠশৰ পৰা হাজাৰ টকা বাচি গ ’ ল।


    চাওক, অৱস্থাৰ কিদৰে পৰিৱৰ্তন হয় আৰু সেয়ে আমি কমেও মোডীৰ বিৰোধিতা কৰোঁ আহক, কোনো কথা নাই, এয়া আপোনালোকৰ কাম, কৰিবও লাগে৷ কিন্তু ভাল কামটো আগবঢ়াব লাগে৷ ধৰি লওক গাঁৱত আগবঢ়াব পৰা নাই৷ কিন্তু নগৰততো আগবঢ়াব পাৰোঁ৷ ইয়াত যোগদান কৰক৷ দেশৰ মংগল হ’ব৷


    কৰ্ম আৰু সংস্কৃতি কিদৰে পৰিৱৰ্তন হয়৷ এই পথ বনোৱা কাম আমি অহাৰ পিছত আৰম্ভ হৈছে নেকি? এয়া টোডৰমলৰ যুগৰ পৰা চলি আহিছে৷ শ্বেৰশ্বাহ সুৰীৰ যুগৰ পৰা চলি আহিছে৷ তেনেহ’লে এয়া কিয় কয় যে এয়া আমাৰ সময়ৰ আছিল, আমাৰ সময়ৰ আছিল৷ এতিয়া ক’লৈ ক’লৈ যাব? পাৰ্থক্য কি, পূৰ্বৰ চৰকাৰে প্ৰধানমন্ত্ৰী গ্ৰামীণ পথ যোজনাৰ অন্তৰ্গত প্ৰতিদিনে ৬৯ কিলোমিটাৰ পথ বনাইছিল৷ আমি অহাৰ পিছত ১১১ কিলোমিটাৰকৈ হৈ আছে৷ এয়াই পাৰ্থক্য৷


    আমি পথ নিৰ্মাণত মহাকাশ প্ৰযুক্তিৰ ব্যৱহাৰ কৰিছোঁ৷ মহাকাশ প্ৰযুক্তিৰ জৰিয়তে আলোকচিত্ৰ তুলি নিৰীক্ষণ কৰিব পাৰি৷ ৰে’লৱেত আমি ড্ৰোণ প্ৰযুক্তিৰ ব্যৱহাৰ কৰিছোঁ৷ আলোকচিত্ৰ তুলি কামৰ হিচাপ লওঁ৷ কৰ্ম সংস্কৃতি প্ৰযুক্তিৰ সহায়ত কিদৰে পৰিৱৰ্তন কৰিব পাৰি৷


    আবাস যোজনা, গ্ৰামীণ আবাস যোজনা ৰাজনৈতিক মুনাফাৰ অৰ্থে নাম সংলগ্ন কৰি তাৰ ব্যৱহাৰ কৰা হৈছিল৷ তথাপিও আপোনাৰ সময়ত এবছৰত ১০৮৩০০০ ঘৰৰ নিৰ্মাণ হৈছিল৷ আমাৰ চৰকাৰে এবছৰত ২২২৭০০০টা ঘৰ নিৰ্মাণ কৰিছে৷ ৰাষ্ট্ৰীয় চহৰ পুনৰ্নিমাণ অভিযানৰ অধীনত এমাহত ৮০১৭টা ঘৰৰ নিৰ্মাণ কৰা হৈছে৷ আমাৰ যোজনাৰ দ্বাৰা ১৩৫৩০টা ঘৰৰ নিৰ্মাণ হৈছে৷


    প্ৰথমে ৰে’লৱেত ব্ৰ’ডগ’জ ৰে’লৱেৰ কমিছনিং এবছৰত ১৫০০ কিলোমিটাৰলৈ হৈছিল৷ যোৱা বৰ্ষত এয়া বাঢ়ি ১৫০০ কিলোমিটাৰৰ পৰা ৩০০০ কিলোমিটাৰ আৰু আমি ৩৫০০ কিলোমিটাৰলৈ বৃদ্ধি কৰিলোঁ৷ এই পৰিণাম কিন্তু তাৎক্ষণিক নহয়৷ যোজনাবদ্ধ প্ৰক্ৰিয়াৰে প্ৰতিটো ক্ষণ প্ৰতিটো বস্তুৰে নিৰীক্ষণ কৰোঁতে কৰোঁতে এইসকল লোকেই, এই আইনেই, এই ফাইলেই, এই পৰিৱেশেই পৰিৱৰ্তন আনিবলৈ তীব্ৰ গতিত আগবাঢ়িছে৷ আৰু এয়া তাৎক্ষণিকভাৱে হোৱা নাই৷ ইয়াৰ বাবে পুৰুষাৰ্থ কৰিব লাগিব আৰু সেয়ে আমাৰ শাস্ত্ৰত কৈছে-


    উদ্যমেন হি সিধ্যন্তি কাৰ্যাণি ন মনোৰথেঃ৷
    ন হি সুপ্তস্য সিংহস্য প্ৰৱিশান্তি মুখে মৃগাঃ ।।


    উদ্যমৰ জৰিয়তেহে কাৰ্য সিদ্ধ হয় মনোৰথৰ ফলত নহয়৷ শুই থকা সিংহৰ মুখত হৰিণা আহি প্ৰৱেশ নকৰে৷ তাৰ চিকাৰ কৰিবলগীয়া হয়৷


    আদৰণীয় অধ্যক্ষ মহোদয়, মূলভুত কিছুমান কিদৰে পৰিৱৰ্তন কৰিব পাৰি৷ আমি জানোঁ যে ৰাজ্যৰ বিদ্যুৎ পৰিষদ-ডিস্কম সকলো ৰাজ্য বৰ্তমানে সংকটত আছে৷ সেই বাবেই ভাৰতবৰ্ষত লালকিল্লাৰ পৰা প্ৰধানমন্ত্ৰীৰ দ্বাৰা এই বিষয়ত উদ্বেগ প্ৰকাশ কৰা হৈছিল৷ ইমানেই ইয়াৰ অৱস্থা বেয়া হৈছিল৷ যোৱা দুবছৰত বিদ্যুতৰ উৎপাদন বৃদ্ধি হৈছে৷ পৰম্পৰাগত শক্তিৰ সংযোগ কৰা হৈছে৷ পৰিবাহী লাইনৰ বৃদ্ধি কৰা হৈছে৷ সৌৰ শক্তি অনা হৈছে৷ ২০১৪ চনত ২৭০০ মেগাৱাট আছিল৷ আজি আমি সেয়া ৯১০০ মেগাৱাটলৈ বৃদ্ধি কৰিবলৈ সমৰ্থ হৈছোঁ৷ তাতোকৈ ডাঙৰ কথা, ডিস্কম যোজনাৰ বাবে উদয় যোজনাৰ অন্তৰ্গত যেতিয়া এয়া সফল হ’ব তেতিয়া প্ৰায় ৰাজ্যসমূহৰ ৰাজভাণ্ডাৰত ১ কোটি ৬০ হাজাৰতকৈও অধিক খৰচ ৰাহি হ’ব আৰু ৰাজ্যসমূহৰ লগতে যদি ভাৰত চৰকাৰে ১ কোটি ৬০ হাজাৰ টকাৰ ঘোষমা কৰে তেন্তে চাৰিওফালে শুনা গ’লহেঁতেন, বাহ! মোডী চৰকাৰে ইমান টকা দিছে৷ আমি এনেকুৱা যোজনাৰ প্ৰস্তুত কৰিছোঁ যে ৰাজ্যৰ ৰাজভাণ্ডাৰত ১ লাখ ৬০ হাজাৰ কোটি টকা ডিস্কমৰ জৰিয়তে, উদয় যোজনাৰ জৰিয়তে ৰাহি হ’বলৈ গৈ আছে, যি তেওঁলোকৰ বিকাশৰ বাবে কামত আহিব তথা শক্তি ক্ষেত্ৰৰ যি বোজা আছে সেই বোজাৰ পৰা মুক্ত হ’ব৷


    কয়লা-আপোনালোকে জানে যে যি স্থানত কয়লা নিৰ্গমণ হয় সেই স্থানত কয়লা দিয়া নহয়৷ দূৰ দূৰণিলৈ দিয়া হয়, কিয়? তেতিয়া কোৱা হয় যে ইয়াৰ জৰিয়তে ৰে’লৱেৰ সামান্য উপাৰ্জন হয়৷ মই ক’লো, আচৰতি কথা, ৰে’লৱেৰ উপাৰ্জনৰ বাবে ইমান কথা কোৱা হৈছে৷ আমি ইয়াক যুক্তিসিদ্ধ কৰি যি ওচৰ স্থান তাতে কয়লা পোৱাৰ ব্যৱস্থা কৰিলোঁ৷ কয়লাৰ উচিত খৰচৰ বাবে আমি প্ৰয়াস কৰিলোঁ কাৰণ কয়লাৰ পৰিবহণতেই প্ৰায় ১৩০০ কোটি টকা ব্যয় হয়৷


    এলইডি বাল্ব-এতিয়া মই এয়া নকও যে এলইডি বাল্ব আমি আনিলোঁ৷ বৈজ্ঞানিক পৰীক্ষা হ’ল, আপোনালোকেও আৰম্ভ কৰিলে৷ কিন্তু আপোনালোকৰ সময়ত এলইডি বাল্ব তিনিশ, চাৰে তিনিশ, তিনিশ আশী টকাত পোৱা গৈছিল৷ এলইডি বাল্বৰ জৰিয়তে শক্তিৰ সঞ্চয় হয়৷ আমি ইয়াক অভিযান হিচাপে গণ্য কৰি অতি কম সময়ত যোৱা আঠ-ন মাহত এই যোজনাৰ ৰূপায়ণৰ হকে কাম কৰিছোঁ৷ ইমান কম সময়ত ২১ কোটি এলইডি বাল্ব লগোৱাত সমৰ্থ হৈছোঁ আৰু ই অতি তীব্ৰ গতিত আগবাঢ়ি আছে৷ এলইডি বাল্ব লগোৱাৰ ফলত পৰিয়ালসমূহত বিজুলীৰ বিলৰ পৰিমাণ হ্ৰাস হৈছে৷ পৰিয়ালসমূহত প্ৰায় ১১০০০ কোটি টকাৰ ৰাহি হৈছে৷ যদি কোনো চৰকাৰে বাজেটত বিজুলী উপভোক্তাক ১১০০০ কোটি টকা দিয়াৰ কথা ঘোষণা কৰিলেহেঁতেন তেন্তে বাতৰি কাগজৰ হেড লাইন হ’লহেঁতেন৷ আমি মাত্ৰ এলইডি বাল্ব লগাই ১১০০০ কোটিৰ বিজুলী বিল হ্ৰাস কৰিছোঁ৷ কৰ্ম সংস্কৃতি অন্য ধৰণৰ হয়৷ কেনেদৰে পৰিৱৰ্তন হয় এয়া তাৰ এক নমুনা৷


    ইয়াত আমাৰ বিপক্ষৰ নেতাই অনুসূচীত জাতিৰ বাজেটৰ হকে ভাষণ প্ৰদান কৰি আছিল৷ কিন্তু বৰ চতুৰতাৰে ১৩-১৪ৰ সময়চোৱাৰ কথা কোৱাটো তেওঁ ভাল বুলি নাভাবিলে৷ অনুসূচীত জাতি উপ পৰিকল্পনাৰ মুঠ আৱণ্টন ২০১২-১৩ত ৩৭১১৩; ১৩-১৪ত ৪১৫৬১; ১৬-১৭ত ৩৮৮৩৩; ১৬-১৭ত ৪০৯২০, ৩৩.৭% বৃদ্ধি আৰু এই বছৰৰ বাজেটত ৫২৩৯৩; আৰু এই সত্য শুনিবলৈ সাহসৰ প্ৰয়োজন হয়৷ এই চৰকাৰ ভ্ৰষ্টাচাৰৰ বিপক্ষে যুঁজ কৰা চৰকাৰ৷ ভ্ৰষ্টাচাৰৰ বিপক্ষে যুঁজৰ সময়ত কিদৰে কাম কৰা হয়৷


    ১৭ মন্ত্ৰালয়ৰ ৮৪ যোজনাত আমি প্ৰত্যক্ষ লাভ স্থানান্তৰ আধাৰ যোজনাৰ সৈতে সংবদ্ধ কৰি ইয়াক আগবঢ়াই লৈ গ’লো আৰু ৩২ কোটি জনতাক ১ লাখ ৫৬ হাজাৰ কোটি টকা প্ৰত্যক্ষ লাভ স্থানান্তৰ যোজনাত বিনিয়োগ কৰিলোঁ৷ এতিয়া তাৰ পৰা কি লাভ হ’ল আৰু এয়া বুজি পাব লাগিব যে কিদৰে প্ৰতিটো গলি-চুবুৰীত চোৰ, লুট-পাতৰ ব্যৱস্থা চলি আছিল৷ আৰু মই এয়াও জানোঁ যে প্ৰতিটো ঠাইত এইদৰে চুৰি, লুট-পাত ৰোধ কৰোঁ যদি মোৰ ওপৰত গৰ্জনৰ সৃষ্টি হ’ব৷ সেয়ে গোৱাত মই ঘোষণা কৰিলোঁ যে মই জানোঁ আৰু মই এনেদৰেই নিৰ্ণয় কৰোঁ৷ মোৰ কি হ’ব মই জানোঁ৷ আজিও জানোঁ৷ মই দ্বিতীয়বাৰলৈ কৈছোঁ যে এনেকুৱা ডাঙৰ ডাঙৰ মানুহৰ সমস্যা হৈছে, আৰু অধিক হ’ব৷ ইয়াৰ জৰিয়তে মই ঠাৱৰ কৰিব পাৰিছোঁ যে মোৰ ওপৰত কিমান বিঘিনিৰ সৃষ্টি হ’ব৷ মই তাৰ বাবে প্ৰস্তুত৷ কাৰণ দেশৰ বাবে মই এই পণ লৈ আগবাঢ়ি আহিছোঁ মই মানুহ আৰু সেয়ে মই এই পদক্ষেপ গ্ৰহণ কৰিছোঁ৷


    পহল যোজনাৰ অন্তৰ্গত ইয়াত গেছৰ ছিলিণ্ডাৰ গৈছিল, ৰাজসাহায্য প্ৰাপ্ত হৈছিল, যেতিয়া তাক আপুনি আধাৰ যোজনাৰ সৈতে জড়িত কৰিলে তেতিয়া প্ৰায় ২৬ হাজাৰ কোটিৰ অধিক ছিদ্ৰ ৰোধ কৰিব পৰা গ’ল৷ ইয়াৰ পৰিণামস্বৰূপে আমি ডেৰ কোটি দুখীয়া পৰিয়ালৰ ঘৰত গেছৰ সংযোগ দিবলৈ সফল হ’লো৷ আপোনালোকে লক্ষ্য কৰিব য়ে যেতিয়া মই সদনত কথা কওঁ, দায়িত্বসহকাৰে কওঁ৷ যোৱা আঢ়ৈ বছৰত দুখীয়া লোকৰ অধিকাৰ কঢ়াৰ কাম নকল ৰেচনকাৰ্ড লোকে কৰিছিল৷ দুখীয়াৰ নায্য ৰেচন কাৰ্ডৰ নকল বনাই সামগ্ৰী চুৰ কৰিছিল আৰু কলাবজাৰত ইয়াক বিক্ৰী কৰিছিল৷ যেতিয়া আমি প্ৰযুক্তিৰ প্ৰয়োগ কৰিলোঁ, আধাৰৰ প্ৰয়োগ কৰিলোঁ তেতিয়া প্ৰায় ৪ কোটি, ৩ কোটি ৯৫ লাখ প্ৰায় চাৰি কোটি নকল ৰেচন কাৰ্ড ধৰা পৰিল৷ তাৰ জৰিয়তে প্ৰায় ১৪ হাজাৰ কোটিৰ লোকচান ৰোধ হ’ল আৰু সেয়া দুখীয়া ভাণ্ডাৰলৈ গ’ল৷


    এমজিএনআৰইজিএত আধাৰৰ জৰিয়তে লেনদেন কৰা হয়, প্ৰত্যক্ষ লেনদেন হয়৷ প্ৰায় ৯৪% সফলতা প্ৰাৰ্ত হৈছে৷ ইয়াৰ জৰিয়তে ৭৬৩৩ কোটি টকাৰ ছিদ্ৰৰ পৰা হাত সাৰিব পৰা গৈছে আৰু এই বৰ্ষতেই নহয়, অনাগত বৰ্ষসমূহতো ৰাহি হ’ব৷


    ৰাষ্ট্ৰীয় সামাজিক সাহায্য কাৰ্যসূচীৰ অধীনত প্ৰায় ৪০০ কোটি টকা আছে যাৰ কোনো দাবীদাৰ পোৱা নাই, কিন্তু টকা গৈ আছে যাৰ ছোৱালীয়েই জন্ম হোৱা নাই অথবা ছোৱালী বিধৱা হৈছে তথাপিও ৰাজভাণ্ডাৰৰ পৰা টকা গৈয়েই আছে গৈয়েই আছে৷ এইসমূহ ৰোধ কৰাৰ কৰ্ম সংস্কৃতি লৈ আমি আগবাঢ়ি গৈ আছে৷ বৃত্তি এনেকুৱা কিছুমান বস্তু আছে সেই বিষয়ে ডাঙৰ ধাৰণা কৰিব পাৰি৷ এটা বছৰত, প্ৰতিটো বৰ্ষত, এয়াটো আৰম্ভণিতে ৪৯৫০০ কোটি টকা মধ্যপন্থীৰ ওচৰত থাকি গৈছিল৷ আপুনি কল্পনা কৰিব পাৰে প্ৰায় ৫০ হাজাৰ কোটি টকা যি দুখীয়াৰ নায্য আছিল সেয়া মধ্যপন্থীয়ে খাই পেলাইছিল৷ দুৰ্নীতিৰ নামত, লুটপাতৰ নামত, তেওঁলোকক ৰুধিবলৈ বহু সাহসৰ প্ৰয়োজন হয় আৰু সেয়া মই কৰি দেখুৱালো৷


    আদৰণীয় অধ্যক্ষা মহোদয়, মই এটা কৰ্ম সংস্কৃতিৰ উদাহৰণ দিব বিচাৰিছোঁ৷ কৃষকৰ হকে ডাঙৰ ডাঙৰ কথা কোৱা হয়৷ প্ৰতিবছৰে ৰাজ্যৰ মুখ্যমন্ত্ৰীসকলে ভাৰত চৰকাৰলৈ পত্ৰ লিখি ইউৰিয়াৰ অভাৱৰ বিষয়ে জনায়৷ মই আজি সন্তোষেৰে কৈছোঁ যে যোৱা দুবছৰ ধৰি কোনো মুখ্যমন্ত্ৰীয়ে কেন্দ্ৰলৈ ইউৰিয়াৰ বাবে পত্ৰ প্ৰেৰণ কৰা নাই৷ ক’তো ইউৰিয়াৰ বাবে শাৰী পাতিব লগা হোৱা নাই, ক’তো ইউৰিয়াৰ বাবে লাঠীচাৰ্জ হোৱা নাই, কিন্তু পুৰণা বাতৰি কাকত উলিয়াই পঢ়িলে আমি দেখা পাম যে কৃষকসকলৰ পূৰ্বতে ইউৰিয়াৰ বাবে যথেষ্ট কষ্ট হৈছিল৷ এতিয়া আপোনালোকে মোক কওক, নীম কোটিঙৰ জ্ঞান কি কেৱল আমাৰেই আছিল? আপোনালোকৰ নাছিল? আপোনালোকৰো আছিল৷ আপোনালোকে ৫ অক্টোবৰ ২০০৭ত মন্ত্ৰীসভাৰ গোটত ইউৰিয়া নীম কোটিঙৰ অনুমোদন প্ৰদান কৰিছিল৷ ৫ অক্টোবৰ ২০০৭ৰ পৰা কি হ’ল? প্ৰায় ছয় বছৰ! আপোনালোকে ৩৫%ৰ কেপ লগালে, তাতকৈ বেছি নীম কোটিং নহ’ব৷ আপোনালোকে ১০০% কৰিব নোৱাৰে৷ তাৰ পৰা একো লাভ নহয় কাৰণ ইউৰিয়া কাৰখানাৰ পৰাই চুৰি হয়৷ কৃষকৰ নামত ৰাজসাহায্যৰ বিল কৰ্তন হয় যদিও কৃষকে এই লাভ নাপায়৷ ইউৰিয়াৰ আন এটা দুষ্প্ৰয়োগ হ’ল ইয়াৰ পৰা ছিন্থেটিক গাখীৰ প্ৰস্তুত কৰাটো আৰু ইয়াৰ জৰিয়তে দুখীয়া শিশুৰ জীৱনত হেতালি খেলা হৈছিল৷ আপোনালোকৰ ছয় বছৰ আৰু মোৰ ছমাহতে নীম কোটিং ইউৰিয়া ভাৰতত ১০০% কৰি দিয়া হ’ল৷ ইয়াৰ জৰিয়তে ধানৰ উৎপাদন ৫% আৰু ঘেঁহুৰ উৎপাদন ১৫%লৈ বৃদ্ধি হ’ল আৰু বহুতো ব্যয় ৰাহি হ’ল৷


    আদৰণীয় ৰাষ্ট্ৰপতি মহোদয়ে আমাক সকলোকে লোকসভা আৰু বিধানসভাৰ নিৰ্বাচন একেসময়তে অনুষ্ঠিত কৰাৰ বাবে আহ্বান জনাইছে৷ ইয়াক ৰাজনীতিৰ তুলাচনীত জোখাৰ পৰিৱৰ্তে তৎকালীন লোকচানৰ কথা চিন্তা নকৰি এই বিষয়ে গম্ভীৰভাৱে চিন্তা কৰা প্ৰয়োজন৷ আজি প্ৰতি বছৰে ৫-৭খন ৰাজ্যত নিৰ্বাচন অনুষ্ঠিত হয়৷ এক কোটিতকৈও অধিক চৰকাৰী লোক এই নিৰ্বাচনত ব্যস্ত থাকিবলগীয়া হয়৷ সকলোতকৈ বেছি ক্ষতি শিক্ষাখণ্ডত হয় কিয়নো অধ্যাপকসকলেও এই নিৰ্বাচনত অংশগ্ৰহণ কৰিবলগীয়া হয়৷ নিৰ্বাচনৰ বাবে ভৱিষ্যতৰ প্ৰজন্মৰ ক্ষতি হোৱাৰ লগতে ব্যয়ও বৃদ্ধি হৈ গৈ আছে৷ ২০০৯ চনৰ নিৰ্বাচনত ১১০০ কোটি টকাৰ খৰচ হোৱাৰ বিপৰীতে ২০১৪ চনৰ লোকসভাৰ নিৰ্বাচনত ৪০০০ কোটি টকাৰ খৰচ হ’ল৷ আপুনি কল্পনা কৰিব পাৰেনে এই দাৰিদ্ৰ দেশত এয়া এক কিমান ডাঙৰ বোজা৷ আজি আইনী ব্যৱস্থাৰ দৃষ্টিকোণৰ পৰা অনেক নতুন নতুন প্ৰত্যাহ্বানৰ সৃষ্টি হৈছে৷ প্ৰাকৃতিক সংকটৰ ফলতো সুৰক্ষা বলৰ প্ৰয়োজন হৈছে, সমগ্ৰ পৃথিৱীতে সন্ত্ৰাসবাদ বিয়পি পৰিছে আৰু শত্ৰু দেশৰ ক্ৰিয়াকলাপৰ ফলতো আমি সুৰক্ষা বলত অধিত শক্তি প্ৰদান কৰিবলগীয়া হৈছে৷ কিন্তু সুৰক্ষা বলৰ অধিকাংশই নিৰ্বাচনী সভাত ব্যস্ত থাকিবলগীয়া হৈছে৷ চৰকাৰে ইয়াৰ সিদ্ধান্ত গ্ৰহণ কৰিব নোৱাৰে যদিও দায়িত্বশীল ব্যক্তিসকল লগ লাগি এই সমস্যাৰ সমাধান উলিয়াব পাৰে৷ ৰাষ্ট্ৰপতি মহোদয়ক ধন্যবাদ জ্ঞাপন কৰি আমি এই ক্ষেত্ৰত প্ৰয়াস কৰা উচিত৷


    আদৰণীয় অধ্যক্ষা মহোদয়ো, আমাৰ দেশৰ গ্ৰামীণ অৰ্থ ব্যৱস্থা মজবুত নকৰিলে দেশৰ অৰ্থ ব্যৱস্থাৰ প্ৰগতি নহয়৷ মই আচৰিত হৈছোঁ, ৰাষ্ট্ৰপতি মহোদয়ে ভাষণত দলিত, পীড়িত, শোষিত, বঞ্চিত, যুৱ শ্ৰমিক আদিৰ কথা উল্লেখ কৰোঁতে বিপক্ষৰ নেতাই চিন্তা প্ৰকাশ কৰি কৈছে যে ৰাষ্ট্ৰপতিৰ ভাষণত এইসকল লোকৰ কথা উল্লখ কৰা উচিত নহয়৷ আপোনালোকে দেখিছে যে কৃষি ক্ষেত্ৰত যোজনাসমূহৰ জৰিয়তে এমজিএনআৰইজিএতো কিমান পৰিৱৰ্তন হৈছে৷ আপোনালোকে তিনি বছৰত মাত্ৰ ৬০০ কোটি বৃদ্ধি কৰিছিল আৰু আমি দুইবছৰত ১১০০০ কোটি টকা বঢ়াই দিছোঁ৷


    প্ৰধানমন্ত্ৰী ফচল বীমা যোজনা-ফচল বীমা যোজনা পূৰ্বতেও আছিল কিন্তু ফচল বীমাৰ বাবে কৃষকসকল প্ৰস্তুত নাছিল৷ ফচল বীমা পূৰ্বতেও আছিল কিন্তু কৃষকৰ অধিকাৰৰ ৰক্ষা হোৱা নাছিল৷ মই বিচাৰোঁ যে আমি সকলো সাৰ্বজনিক জীৱনত কাম কৰা ব্যক্তি৷ ৰাজনৈতিক দলৰ উপৰিও সমাজৰ প্ৰতি আমাৰ দায়িত্ব আছে৷ এই সদনৰ প্ৰতিজনে প্ৰধানমন্ত্ৰী ফচল বীমা যোজনাৰ অধ্যয়ন কৰক আৰু ইয়াৰ জৰিয়তে কৃষকসকলৰ কিদৰে লাভ হ’ব তাৰ প্ৰতি লক্ষ্য ৰাখক৷ প্ৰথম বাৰ দোৱাব নোৱাৰিলে অথবা প্ৰাকৃতিক বিপত্তিৰ ফলতো যদি শস্য দোৱাব নোৱাৰে তেতিয়াও বীমাৰ লাভ গ্ৰহণ কৰিব পাৰে আৰু শস্য কটাৰ ১৫ দিনৰ ভিতৰতো যদি কিবা বিপত্তিৰ সন্মুখীন হ’বলগীয়া হয় তেতিয়াও এই ফচল বীমাৰ অধিকাৰী হ’ব পাৰে৷ এই সিদ্ধান্ত ইমান সৰু নহয় আৰু সেই বাবেই আমি দায়িত্ব গ্ৰহণ কৰি কৃষকসকলৰ এই লাভ প্ৰতিখন ৰাজ্যলৈ প্ৰেৰণ কৰা উচিত৷


    ভূমি স্বাস্থ্য কাৰ্ড- ৰাজনৈতিক মতভেদ হ’ব পাৰে কিন্তু নিজৰ এলেকাৰ কৃষকসকলক এই ভূমি স্বাস্থ্য কাৰ্ডৰ বিষয়ে জনাওক৷ তেওঁলোকৰ লাভ হ’ব৷ উপযুক্ত ভূমিত উপযুক্ত ফচলৰ জৰিয়তে লাভ হ’ব৷ এয়া পোনপটীয়া বিজ্ঞান৷ ইয়াত কোনো ৰাজনীতি নাই৷ ইয়াক আমি আগবঢ়াই লৈ যাব লাগে আৰু মই বিচাৰোঁ সৰু সৰু উদ্যেগসমূহ আগবাঢ়ি আহি ব্যক্তিগত পৰীক্ষাগাৰ নিৰ্মাণ কৰক আৰু স্বীকৃতপ্ৰাপ্ত পৰীক্ষাগাৰৰ দ্বাৰা ধীৰে ধীৰে গাঁওসমূহতো ৰোজগাৰ এক পথ মুকলি হওক৷


    আদৰণীয় অধ্যয় মহোদয়, আমি আৰু ইয়াত অনেক বিষয় যেনে যুৱ ৰোজগাৰৰ বিষয়েও আলোচনা কৰিছো৷ মুদ্ৰা যোজনাৰ জৰিয়তে প্ৰায় ২ কোটি লোকে বিনা গ্যাৰাণ্টীৰে ধন প্ৰাপ্ত কৰি নিজৰ ভৰিত নিজে থিয় দিবলৈ সক্ষম হৈছে৷ আমাৰ সকলোৰে এয়েই ভাৱনা যে যেতিয়ালৈ দেশত নিয়োজনৰ সুবিধা প্ৰদান নকৰোঁ তেতিয়ালৈ প্ৰত্যেক স্থানতে নিয়োজনৰ সম্ভাৱনাৰ নীতি গ্ৰহণ কৰিব লাগে৷ আমি দক্ষতা বিকাশৰ ক্ষেত্ৰত জোৰ দিছোঁ৷ আমি জনসাধাৰণক শক্তি গংগা যোজনাৰ সৈতে পূব ভাৰতক গেছ পাইপ লাইনৰ সৈতে সংযোগ কৰাৰ অভিযান কৰিছোঁ৷ কোটি কোটি কিলোমিটাৰ গেছ পাইপ লাইন স্থাপিত হ’ব আৰু ইয়াৰ জৰিয়তে যুৱ প্ৰজন্মই নিয়োজনৰ সুবিধা নাপাবনে?


    আৰু সেইবাবে বিকাশৰ দিশৰ প্ৰতি লক্ষ্য ৰাখি যুৱ প্ৰজন্মই ৰোজগাৰ পোৱাকৈ টেক্সটাইল, মৰাপাট উদ্যোগৰ ক্ষেত্ৰত বিভিন্ন পদক্ষেপ গ্ৰহণ কৰিছোঁ৷ ইয়াৰ জৰিয়তে নতুন নতুন ক্ষেত্ৰত নিয়োজনৰ সম্ভাৱনাৰ সৃষ্টি হৈছে৷ দেশৰ ক্ষুদ্ৰ উদ্যোগসমূহক উৎসাহ প্ৰদান কৰা আৱশ্যক৷ এইবাৰৰ বাজেটত এই বিষয়ত বহুতো মহত্বপূৰ্ণ সিদ্ধান্ত গ্ৰহণ কৰা হৈছে ক্ষুদ্ৰ উদ্যোগ যিমানেই আগবাঢ়িব সিমানেই ৰোজগাৰৰ সম্ভাৱনাও বৃদ্ধি পাব৷


    ‘জিৰ’ ডিফেক্ট জিৰ’ ইফেক্ট’ যদি আমাৰ উৎপাদনৰ চৰ্ত হয় তেন্তে আমি বিশ্বৰ বজাৰো অধিগ্ৰহণ কৰিব পাৰিম আৰু আমাৰ ক্ষুদ্ৰ উদ্যোগসমূহৰ ৰপ্তানি কৰাৰ শক্তি আছে৷ বৃহৎ কাৰখানাসমূহে ক্ষুদ্ৰ উদ্যোগৰ পৰা সামগ্ৰী আহৰণ কৰিব পাৰে৷ আৰু সেয়ে চৰকাৰে বাজেটত এনেকুৱা যোজনাৰ সৃষ্টি কৰিছে যাতে উদ্যোগকাৰী সকলে ৯৬% লাভ পাব পাৰে আৰু বাকী ৪% যি ৰৈ গ’ল তেওঁলোক ডাঙৰ ডাঙৰ মানুহ৷ কিন্তু ৫০ কোটিতকৈ কম ৯৬% ই যি লাভ পাইছে সেয়া এক বৃহৎ সংখ্যা৷ ইয়াৰ জৰিয়তে ৰোজগাৰৰ সম্ভাৱনা বৃদ্ধি পাইছে৷


    ছাৰ্জিকেল ষ্ট্ৰাইক- মই আচৰিত হৈছোঁ৷ আপোনালোকে বুকুত হাত দি কওক, ছাৰ্জিকেল ষ্ট্ৰাইকৰ ২৪ ঘণ্টা পূৰ্বে ৰাজনেতাসকলে কেনেধৰণৰ উক্তি প্ৰক্ষেপ কৰিছিল৷ কেনেকুৱা ভাষাৰ প্ৰয়োগ কৰিছিল৷ কিন্তু তেওঁলোকে যেতিয়া দেশৰ মেজাজ অন্য ৰূপত প্ৰদৰ্শন কৰিলে তেতিয়া তেওঁলোকৰ ভাষাই সলনি হৈ গ’ল৷ এই বিষয়ে এতিয়া মোক কোনেও নুসোধে৷ কিন্তু বিমূদ্ৰাকৰণ সন্দৰ্ভত মোক সোধে, মোডীজী আপুনি এয়া কিয় গোপন কৰিলে? কেবিনেটত কিয় নজনালে? ভাতৃ আৰু ভগ্নীসকল! আমাৰ দেশৰ সেনাৰ যিমানেই গুণ গাম সিমানেই কম হ’ব আৰু ইমান সফলতাৰে ছাৰ্জিকেল ষ্ট্ৰাইক কৰিলে যে ইয়ে আপোনাক চিন্তাক্লিষ্ট কৰিছে সেয়া মই জানো৷ ছাৰ্জিকেল ষ্ট্ৰাইকে আপোনাক পীড়া দি আছে আৰু ইয়াক আপুনি মুকলিকৈ ক’বও নোৱাৰে, সেয়া আপোনাৰ সমস্যা৷ কিন্তু আপুনি মানিব লাগিব যে এই দেশৰ ৰক্ষাৰ্থে সেনা সম্পূৰ্ণ সামৰ্থৱান , সম্পূৰ্ণ শক্তিমান৷


    আদৰণীয় অধ্যক্ষা মহোদয়া, মোৰ বিশ্বাস যে এই সদনত নতুন নতুন সংবাদ হওক, নতুন শুধৰণী হওক, নতুন নতুন বিচাৰ-পৰামৰ্শ হওক কাৰণ আমি জ্ঞানৰ পূজাৰী, নতুন চিন্তাক আদৰণী জনোৱা বিধৰ ব্যক্তি৷ য’ৰ পৰাই পৰামৰ্শ নাহক কিয় আমাৰ সকলোৰে উদ্দেশ্য হ’ল দেশক আগবঢ়াই লৈ যোৱা, দেশক বেয়াৰ পৰা মুক্ত কৰা, দেশক নতুন উচ্চতাত অৱতৰণ কৰোৱা৷ পৃথিৱীত এনেকুৱা সুযোগ কমেই আহে৷ আজিৰ বিশ্বৰ যি ব্যৱস্থা, তাত ভাৰতৰ বাবে এক সুযোগ উপস্থিত হৈছে আৰু এই সুযোগৰ যদি আমি সুবিধা গ্ৰহণ কৰোঁ তেন্তে বিশ্বৰ সন্মুখত এক শক্তি হিচাপে প্ৰতিষ্ঠিত হম৷ মোৰ বিশ্বাস যে পূৰ্বতে আমাৰ অগ্ৰজসকলে যি সপোন দেখিছিল সেয়া আমি পূৰ্ণ কৰিব পাৰিম৷


    আদৰণীয় অধ্যক্ষা মহোদয়া, আপুনি মোক সময় প্ৰদান কৰিলে, সদনে মোক শুনিলে আৰু ইয়াৰ বাবে ধন্যবাদ জ্ঞাপন কৰিছোঁ৷ পুনৰ বাৰ আদৰণীয় ৰাষ্ট্ৰপতি মহোদয়ক হৃদয়েৰে অভিনন্দন জ্ঞাপন কৰি মই মোৰ বক্তব্যত বিৰাম প্ৰদান কৰিছোঁ৷ বহুত বহুত ধন্যবাদ৷


    ****


    अतुल तिवारी / अमित कुमार / तारा / सोनिका / प्रजापति /MANN

    
    
    (Release ID: 1482424) Visitor Counter : 2
    
    
      This link will take you to a webpage outside this websiteinteractive page. Click OK to continue.Click Cancel to stop : www.google.com