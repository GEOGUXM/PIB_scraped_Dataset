      প্ৰধানমন্ত্ৰীৰ কাৰ্যালয়

      ৰাজ্যসভাত ৰাষ্ট্ৰপতিৰ অভিভাষণৰ ধন্যবাদ জনাই প্ৰধানমন্ত্ৰীৰ ভাষণ
      Posted On: 08 FEB 2017 3:41PM by PIB Guwahati

      ৰাজ্যসভাত ৰাষ্ট্ৰপতিৰ অভিভাষণৰ ধন্যবাদ জনাই প্ৰধানমন্ত্ৰীৰ ভাষণ


      ৰাজ্যসভাত ৰাষ্ট্ৰপতিৰ অভিভাষণৰ ধন্যবাদ জনাই বুধবাৰে প্ৰধানমন্ত্ৰী শ্ৰী নৰেন্দ্ৰ মোদীয়ে ভাষণ আগবঢ়ায়।


      এই উপলক্ষে প্ৰধানমন্ত্ৰীয়ে কয় যে এইবাৰৰ অধিৱেশনত কেইবাগৰাকী মাননীয় সদস্যই বিমুদ্ৰাকৰণ সন্দৰ্ভত তেওঁলোকৰ মতামত ব্যক্ত কৰে। প্ৰধানমন্ত্ৰীয়ে কয় যে দুৰ্নীতি আৰু ক ’ লা ধনৰ বিৰুদ্ধে আৰম্ভ কৰা এই যুঁজ কোনো ৰাজনৈতিক যুঁজ নহয় আৰু এয়া কোনো বিশেষ ৰাজনৈতিক দলৰ বিৰুদ্ধেও নহয়। তেওঁ সজোৰে কয় যে দুৰ্নীতিয়ে দৰিদ্ৰ আৰু সমাজৰ মধ্য বিত্তসকলৰ জীৱনত বেয়াকৈ প্ৰভাৱ পেলাই আহিছে। তেওঁ কয় যে যিসকলে আমাৰ ব্যৱস্থাটোক প্ৰৱঞ্চনা কৰি আহিছে তেওঁলোকে ইয়াৰ ফলত আটাইতকৈ বেছি জটিলতাৰ সন্মুখীন হ ’ ব, যাতে দৰিদ্ৰসকলৰ হাত শক্তিশালী হয়।


      প্ৰধানমন্ত্ৰীয়ে ৰাজ্যসভাত কয় যে বিমুদ্ৰাকৰণৰ ফলত প্ৰায় ৭০০ মাওবাদীয়ে আত্ম-সমৰ্পন কৰিছে আৰু এই সংখ্যা লাহে লাহে বৃদ্ধি পাই আছে।


      বৰ্তমান দেশত এক উলম্ব বিভাজন হোৱা বুলি সদৰি কৰি প্ৰধানমন্ত্ৰীয়ে কয় যে ইয়াৰ এফালে আছে দেশৰ জনতা আৰু কেন্দ্ৰীয় চৰকাৰ আৰু আনফালে আছে একাংশ ৰাজনৈতিক দলৰ কেইগৰাকীমান নেতা।


      প্ৰধানমন্ত্ৰীয়ে সদনত কয় যে ভাৰতে বৰ্তমান আমাৰ সমাজত ইতিমধ্যে শিপাই থকা ভুলবোৰ শুদ্ধৰোৱাৰ কাম কৰি আছে। তেওঁ কয় যে আমি সদায় ৰাজনৈতিক পৰিৱৰ্তনৰ দিশে অগ্ৰসৰ হ ’ ব লাগিব আৰু কেতিয়াও আমাৰ দেশৰ শক্তিক শিৰ নত হ ’ ব নিদিওঁ ।


      প্ৰধানমন্ত্ৰীয়ে কয় যে প্ৰতিষ্ঠানসমূহক সদায় ৰাজনীতিৰ উৰ্দ্ধত ৰাখিব লাগে আৰু ভাৰতীয় ৰিজাৰ্ভ বেংকক বিতৰ্কৰ আবৰ্তলৈ অনাটো উচি ৎ হোৱা নাই।


      দেশৰ প্ৰশাসন ব্যৱস্থাৰ সন্দৰ্ভত মন্তব্য কৰি প্ৰধানমন্ত্ৰীয়ে কয় যে সাধাৰণ লোকসকলৰ সবলীকৰণ কৰাৰ ক্ষেত্ৰত যথেষ্ট কাম হৈছে। ই-বিপণন ব্যবস্থাৰ জৰিয়তে চৰকাৰী প্ৰস্তুতকৰণ প্রক্রিয়াক যথেষ্ট স্বচ্ছ কৰি তোলা হৈছে।
      ‘ স্বচ্চ ভাৰত অভিযান ’ সন্দৰ্ভত গঢ়ি তোলা সজাগতাৰ বাবে প্ৰধানমন্ত্ৰীয়ে দেশৰ সংবাদ মাধ্যমকো অভিনন্দন জনায় । তেওঁ লগতে কয় যে গ্ৰাম্যাঞ্চলত অনাময় ব্যৱস্থাৰ প্ৰসাৰৰ দিশটো যথেষ্ট কাম হৈছে। প্ৰধানমন্ত্ৰীয়ে কয় যে পৰিষ্কাৰ-পৰিচ্ছন্নতাক এক জন-আন্দোলন হিচাপে গঢ় দিয়া উচিৎ আৰু আমি সকলোৱে এই দিশত কাম কৰি যাব লাগিব।
      প্রধানমন্ত্রীয়ে কয় যে ‘ এক ভাৰত, শ্রেষ্ঠ ভাৰত ’ প্ৰচেষ্টাই দেশৰ বিভিন্ন প্রান্তৰ সংস্কৃতি আৰু তাৰ নিজস্ব শক্তি সন্দৰ্ভত জনাৰ আৰু উপলব্ধি কৰাৰ সুযোগ প্ৰদান কৰিছে।
      ***

    
    AKT/AK/DB

    
    
    (Release ID: 1482479) Visitor Counter : 1
    
    

      Background release reference

      PM’s reply to the motion of thanks on the President’s Address in the Rajya Sabha
      This link will take you to a webpage outside this websiteinteractive page. Click OK to continue.Click Cancel to stop : www.google.com