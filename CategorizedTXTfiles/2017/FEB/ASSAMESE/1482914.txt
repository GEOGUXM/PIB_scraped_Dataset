      কেবিনেট

      পৰিসংখ্যা অধিনিয়ম, ২০০৮ (২০০৯ৰ ৭)সংগ্ৰহৰ বাবে কেবিনেটৰ সংশোধনৰ অনুমোদন
      Posted On: 15 FEB 2017 7:35PM by PIB Guwahati


    পৰিসংখ্যা অধিনিয়ম, ২০০৮ (২০০৯ৰ ৭)সংগ্ৰহৰ বাবে কেবিনেটৰ সংশোধনৰ অনুমোদন


    প্ৰধানমন্ত্ৰী শ্ৰী নৰেন্দ্ৰ মোডীৰ পৌৰহিত্যত অনুষ্ঠিত কেবিনেট মণ্ডলীয়ে সংসদত আজি জম্মু আৰু কাশ্মীৰত পৰিসংখ্যা অধিনিয়ম, ২০০৮ৰ সংগ্ৰহৰ অধিক্ষেত্ৰ সংবৃদ্ধিৰ প্ৰস্তাৱ অনুমোদন কৰে৷ এই পৰিসংখ্যা সংবিধানৰ সপ্তম অনুসূচী অনুসৰি জম্মু আৰু কাশ্মীৰত বলৱৎ আইন ১৯৫৪ অনুসৰি তালিকা-১ (ঐক্য তালিকা) আৰু তালিকা-৩ (সমৱৰ্তী তালিকা)ৰ অধীনত যিকোনো বিষয়ৰ ওপৰত প্ৰযোজ্য৷ এই সংশোধনীয়ে জম্মু আৰু কাশ্মীৰত তথ্য সংগ্ৰহৰ প্ৰক্ৰিয়া অধিক সুদৃঢ় কৰিব৷

    এই সংশোধনীৰ অন্তৰ্গতঃ
    ( ক) সংবিধান (জন্মু আৰু কাশ্মীৰত প্ৰযোজ্য)ক্ৰম ১৯৫৪ মতে ৰাজ্যখনৰ বাবে সংৰক্ষিত নোহোৱা বিষয় অনুসৰি সেই আইনৰ অধিক্ষেত্ৰ জম্মু আৰু কাশ্মীৰত সংবৃদ্ধি কৰা;
    ( খ) কেন্দ্ৰ আৰু প্ৰতিখন ৰাজ্য/কেন্দ্ৰীয়শাসিত অঞ্চলসমূহত একোজন মাণ্ডলিক বিষয়াৰ নিযুক্তিৰ জৰিয়তে পৰিসংখ্যা সংগ্ৰহ কৰি চৰকাৰী বিভাগসমূহক ক্ৰুটিমুক্তভাৱে প্ৰদান কৰা ইত্যাদি৷
    পৃষ্ঠভূমি
    পৰিসংখ্যা সংগ্ৰহ আইন ২০০৮ বিভিন্ন তথ্য যেনে অৰ্থনৈতিক, জনসংখ্যা বিষয়ক, সামাজিক, বিজ্ঞান সম্বন্ধীয় আৰু পৰিৱেশ সম্বন্ধীয় তথ্য সংগ্ৰহৰ বাবে প্ৰণয়ন কৰা হৈছিল৷ এই আইন জম্মু আু কাশ্মীৰৰ বাদে ভাৰতৰ সকলো স্থানতে প্ৰযোজ্য হৈছিল৷ জম্মু আৰু কাশ্মীৰ অধিনিয়মৰ দ্বাৰা জম্মু আৰু কাশ্মীৰ পৰিসংখ্যা আইন ২০১০ প্ৰণয়ন কৰা হৈছিল যি কেন্দ্ৰীয় অধিনিয়মৰ সমপৰ্যায়ৰ আছিল৷ পৰিসংখ্যা আইন, ২০০৮ৰ সংগ্ৰহ আৰু জম্মু আৰু কাশ্মীৰৰ পৰিসংখ্যা সংগ্ৰহ আইন ২০১০ ঐক্য তালিকা যি সংবিধান (জম্মু আৰু কাশ্মীৰত প্ৰযোজ্য)ক্ৰম ১৯৫৪ অধীনত প্ৰযোজ্য নহয়৷ ইয়াৰ জৰিয়তে অধিনিয়মৰ এক শূন্যতাৰ সৃষ্টি হৈছিল৷ তাৰোপৰি, কেন্দ্ৰীয় চৰকাৰৰ দ্বাৰা জম্মু আৰু কাশ্মীৰত বলৱৎ সমৱৰ্তী অধিক্ষেত্ৰও পৰিসংখ্যা সংগ্ৰহ আইন, ২০০৮ত প্ৰদান কৰা হোৱা নাই৷ এই সংশোধনীৰ জৰিয়তে সেই শূন্যতা পূৰণ কৰাৰ বাবে প্ৰয়াস কৰা হৈছে৷

    *****
    AKT/VBA/SH /MANN
    
    (Release ID: 1482914) Visitor Counter : 2
    
    
      This link will take you to a webpage outside this websiteinteractive page. Click OK to continue.Click Cancel to stop : www.google.com