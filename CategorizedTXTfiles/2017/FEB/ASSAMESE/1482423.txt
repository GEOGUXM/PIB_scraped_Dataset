      প্ৰধানমন্ত্ৰীৰ কাৰ্যালয়

      সংসদৰ বাজেট অধিৱেশনৰ পূৰ্বে প্ৰধানমন্ত্ৰীয়ে আগবঢ়োৱা ভাষণৰ লিখিত ৰূপ
      Posted On: 09 FEB 2017 11:28PM by PIB Guwahati


    সংসদৰ বাজেট অধিৱেশনৰ পূৰ্বে প্ৰধানমন্ত্ৰীয়ে আগবঢ়োৱা ভাষণৰ লিখিত ৰূপ


    আজিৰে পৰা সংসদৰ বাজেট অধিৱেশন আৰম্ভ হ ’ ব৷ অধিৱেশনৰ সময়ছোৱাত মাননীয় ৰাষ্ট্ৰপতিয়ে সংসদ আৰু বাজেটক সম্বোধন কৰাৰ লগতে বিভিন্ন বিষয়ক লৈ সবিশেষ আলোচনা হ ’ ব৷

    বিগত সময়ছোৱাত সকলো ৰাজনৈতিক দলৰ সৈতে ব্যক্তিগত আৰু সামগ্ৰিক ৰূপত আলোচনা কৰা হৈছে৷ জনসাধাৰণৰ বৃহত্তৰ স্বাৰ্থৰ খাতিৰত এই বাজেট অধিবেশনত গঠনমূলক বিতৰ্কই স্থান পোৱাতো আমি নিশ্চিত কৰিব লাগিব আৰু সমান্তৰালভাৱে বাজেটক লৈ বিস্তৃত আলোচনা হোৱা উচিত৷


    প্ৰথমবাৰৰ বাবে কেন্দ্ৰীয় বাজেট ১ ফেব্ৰুৱাৰীত উত্থাপন কৰা হ ’ ব৷ আপোনালোকৰ নিশ্চয় মনত আছে যে , পূৰ্বে বাজেট সন্ধিয়া ৫বজাত উত্থাপন কৰা হৈছিল৷ কিন্তু অটল বিহাৰী বাজপেয়ী চৰকাৰ ক্ষমতালৈ অহাৰ পাছত ইয়াৰ সময় পুৱালৈ সলনি কৰে আৰু সংসদৰ অধিৱেশন আৰম্ভ হোৱাৰ পাছতে বাজেট উত্থাপন কৰা হয়৷


    আজিৰ পৰা আন এক নতুন পৰম্পৰা আৰম্ভ হৈছে৷ এইবাৰ বাজেট এমাহ আগতীয়াকৈ উত্থাপন কৰা হ ’ ব আৰু ৰে ’ ল বাজেট কেন্দ্ৰীয় বাজেটৰে এটি অংশ হ ’ ব৷ এই সন্দৰ্ভত সংসদত ব্যাপক বিতৰ্ক হ ’ ব আৰু ইয়ে এই সিদ্ধান্তৰ আসন্ন লাভালাভ প্ৰতিফলিত কৰিব৷ মই আশাবাদী যে , সকলো ৰাজনৈতিক দলে বৃহত্তৰ ৰাজহুৱা স্বাৰ্থৰ প্ৰতি লক্ষ্য ৰাখি সংসদত সুস্থ বিতৰ্ক সৃষ্টিত সহযোগ কৰিব৷


    ***


    

    AKT/AK/HS

    
    
    (Release ID: 1482423) Visitor Counter : 2
    
    

      Background release reference

      Text of PMs statement ahead of Budget Session of Parliament, 31.01.2017
      This link will take you to a webpage outside this websiteinteractive page. Click OK to continue.Click Cancel to stop : www.google.com