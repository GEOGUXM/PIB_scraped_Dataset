      નાણા મંત્રાલય

      દેશભરમાં સ્થપાનારા પ્રધાનમંત્રી કૌશલ્ય કેન્દ્રો
      રૂ. 4000 કરોડના ખર્ચે શરૂ થનારો ‘સંકલ્પ’ કાર્યક્રમ

      Posted On: 01 FEB 2017 5:50PM by PIB Ahmedabad

    નવી દિલ્હી, 01-2-2017

      કેન્દ્રીય નાણાં મંત્રી શ્રી અરૂણ જેટલીએ એમનું અંદાજપત્ર રજૂ કરતાં જણાવ્યું હતું કે, સરકાર પ્રધાનમંત્રી કૌશલ્ય કેન્દ્રો, જેની સંખ્યા હાલમાં 60 છે એ વધારવા માંગે છે કે જેથી દેશભરમાં 600 થી વધુ જિલ્લાઓને એની હેઠળ આવરી લેવાય. આ માટે 100 ભારત આંતરરાષ્ટ્રીય કૌશલ્ય કેન્દ્રો સ્થાપવામાં આવશે, જે ઉચ્ચકક્ષાની તાલીમ આપશે તથા વિદેશી ભાષાના અભ્યાસક્રમો શીખવશે. આ કેન્દ્રો દેશમાં નોકરી મેળવવા ઈચ્છતા, યુવકોને સહાયક બનશે.
      શ્રી જેટલીએ વધુમાં કહ્યું હતું કે, 2017-18ના નાણાકીય વર્ષમાં રૂ. 4000 કરોડના ખર્ચે સંકલ્પ કાર્યક્રમ પણ શરૂ કરવામાં આવશે, જે 3.5 કરોડ યુવકોને બજાર માટે પ્રસ્તૂત તાલીમ પૂરી પાડશે. આ કાર્યક્રમનો ઉદ્દેશ જીવનગુજારા માટેના કાર્યક્રમને પ્રોત્સાહન પુરું પાડવા કૌશલ્ય અને જ્ઞાન પૂરાં પાડવાનો છે.
      નાણાં મંત્રીએ વધુમાં કહ્યું હતું કે શાળાઓમાં આપવામાં આવતા શિક્ષણનાં પરિણામ – એની ફળશ્રુતિનું માપ કાઢવા માટે સરકાર એક ખાસ સીસ્ટમ દાખલ કરવાનું વિચારે છે. આમાં વિજ્ઞાનના શિક્ષણ ઉપર તથા અભ્યાસક્રમમાં સ્થાનિક સંશોધાત્મક બાબતો મારફત સર્જનાત્મકતાને પ્રોત્સાહન આપવા સંબંધમાં ખાસ ભાર મૂકવામાં આવશે.
      AP/J.Khunt/GP ક્રમાંકઃ 70
    
    
    (Release ID: 1481538) Visitor Counter : 8