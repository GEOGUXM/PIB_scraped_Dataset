      शहरी विकास मंत्रालय

      शहरी विकास मंत्रालय के कर्मचारियों के लिए कार्यालय अवधि के बाद जिम सुविधा
      Posted On: 22 FEB 2017 12:38PM by PIB Delhi


    
    

    शहरी विकास मंत्रालय ने अपने कर्मचारियों की तंदरुस्ती के लिए निर्माण भवन में एक जिमनेशियम स्थापित किया है। पांच लाख रुपये की लागत से तैयार किए गए इस जिमनेशियम में कार्यालय अवधि के बाद सायं 8 बजे तक व्यायाम किया जा सकता है।


    शहरी विकास मंत्री श्री एम . वेंकैया नायडू ने आज इस शारीरिक तंदरुस्ती सुविधा केंद्र का उद्घाटन किया। इस अवसर पर उन्होंने कहा कि “ शारीरिक तंदरुस्ती स्वास्थ्य और मानसिक तंदरुस्ती के लिए महत्वपूर्ण है और इससे सकारात्मकता आती है। कार्यस्थल पर ऐसी सुविधाओं से कर्मचारी तंदरुस्त रहते हैं। मैं आशा करता हूं कि कर्मचारी इस सुविधा का उचित लाभ उठाएंगे। ”

    कार्मिक और प्रशिक्षण विभाग की वित्तीय सहायता से स्थापित किए गए इस जिम में दो ट्रेड मिल , एक रिकम्बेंट बाइक , दो क्रॉस ट्रेनर , एक मल्टी जिम और डम्बेल सेट आदि हैं। आने वाले समय में इस सुविधा का और विस्तार किया जाएगा।

    मंत्रालय में विभिन्न वर्गों के लगभग 500 कर्मचारी कार्यरत हैं और यह ऐसा पहला व्यायाम सुविधा केंद्र है।
    ***
    वीके / एमके / डीए – 50 8
    
    
    (Release ID: 1483251) Visitor Counter : 6