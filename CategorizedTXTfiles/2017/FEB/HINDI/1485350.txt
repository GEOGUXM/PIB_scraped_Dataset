      वित्‍त मंत्रालय

      अनुसूचित जातियों, अनुसूचित जनजातियों और अल्‍पसंख्‍यकों के कल्‍याण के लिए आबंटन बढ़ाया जाएगा।
      वरिष्‍ठ नागरिकों के लिए आधार आधारित स्‍मार्ट कार्ड योजना शुरू की जाएगी, जिसमें स्‍वास्‍थ्‍य संबंधी

      Posted On: 01 FEB 2017 1:39PM by PIB Delhi
      
      

    केंद्रीय वित्‍त और कॉर्पोरेट मामलों के मंत्री श्री अरुण जेटली ने आज संसद में आम बजट 2017-18 प्रस्‍तुत करते हुए कहा कि सरकार अनुसूचित जातियों , अनुसूचित जन‍जातियों और अल्‍पसंख्‍यकों की कल्‍याण योजनाओं के कार्यान्‍वयन पर विशेष महत्‍व दे रही है। बजट 2017-18 में अनुसूचित जातियों के लिए आबंटन 38,833 करोड़ रुपए से बढ़ाकर 52,393 करोड़ रुपए किया गया है जो लगभग 35 प्रतिशत अधिक है। अनुसूचित जनजातियों के लिए आबंटन बढ़ाकर 31,920 करोड़ रुपए और अल्‍पसंख्‍यक मामलों के लिए आबंटन बढ़ाकर 4,195 करोड़ रुपए किया गया है। सरकार नीति आयोग द्वारा इन क्षेत्रों में व्‍यय की परिणाम आधारित निगरानी की शुरूआत करेगी।


    वित्‍त मंत्री श्री जेटली ने कहा कि वरिष्‍ठ नागरिकों के लिए आधार आधारित स्‍मार्ट कार्ड शुरू किए जाएंगे , जिनमें उनके स्‍वास्‍थ्‍य संबंधी विवरण दर्ज होगा। वर्ष 2017-18 के दौरान 15 जिलों में प्रायोगिक योजना के जरिए इसकी शुरूआत की जाएगी। एलआईसी , वरिष्‍ठ नागरिकों के लिए निश्चित पेंशन योजना लागू करेगी , जिसमें 10 वर्ष तक प्रतिवर्ष आठ प्रतिशत प्रतिलाभ मिलने की गारंटी होगी।


    ***


    वि . लक्ष्‍मी / अमित / सुविधा / जितेन्‍द्र / मनीषा / रंजन / प्रवीन / इन्‍द्रपाल / सुनील / राजीव / सागर / महेश / हरेन्‍द्र / गीता / लोकेश -18

    
    
    (Release ID: 1485350) Visitor Counter : 13