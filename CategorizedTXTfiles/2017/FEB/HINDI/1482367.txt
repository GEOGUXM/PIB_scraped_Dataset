      गृह मंत्रालय

      केन्‍द्रीय गृह मंत्री ने सीआरपीएफ कल्‍याण कोष के लिए 1 करोड़ रुपये का चेक प्राप्‍त किया
      Posted On: 09 FEB 2017 6:01PM by PIB Delhi


    

    
    एलजी इलेक्‍ट्रॉनिक्‍स इंडिया के प्रबंध निदेशक श्री किम की वैन ने आज यहां सीआरपीएफ कल्‍याण कोष में अंशदान के रूप में 1 करोड़ रुपये का चेक केन्‍द्रीय गृह मंत्री श्री राजनाथ सिंह को सौंपा। यह कोष सैनिकों को समर्पित है। श्री किम ने कहा कि कंपनी अपने गठन के 20वें वर्ष में उन भारतीय सैनिकों के जज्‍बे को सलाम करती है, जिन्‍होंने बड़ी हिम्‍मत के साथ देश की रक्षा के लिए अपने प्राण न्‍यौछावर कर दिये थे।
    
    यह अंशदान पिछले महीने गणतंत्र दिवस से पहले कंपनी द्वारा लांच की गई पहल #करसलाम का एक हिस्‍सा है। यह पहल भारतीय सैनिकों को समर्पित है। इस अभियान के तहत समूचे राष्‍ट्र को आगे आने और भारतीय सशस्‍त्र बलों को अपनी शुभकामनाएं भेजने का निमंत्रण दिया गया। एलजी इलेक्‍ट्रॉनिक्‍स ने रेडियो, डिजिटल, आउटडोर और शॉपिंग मॉल में विभिन्‍न गतिविधियों के जरिये इस अभियान का शुभारंभ किया, ताकि देश के सैनिकों के लिए भारत के नागरिकों द्वारा भेजे जाने वाले संदेशों एवं शुभकामनाओं को प्राप्‍त किया जा सके। कंपनी ने सोशल मीडिया प्‍लेटफॉमों के जरिये भी लोगों की सेवाएं लीं और उन्‍हें माइक्रोसाइट www.karsalaam.in पर अपनी शुभकामनाओं को शेयर करने के लिए प्रोत्‍साहित किया। इस साइट पर पूरे देश के नागरिकों की ओर से लिखी गई 1,93,000 से भी अधिक शुभकामनाओं को अपलोड किया गया।
    ***

    वीके/आरआरएस - 351

    
    
    (Release ID: 1482367) Visitor Counter : 5