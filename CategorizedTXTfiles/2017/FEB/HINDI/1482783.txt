      कृषि एवं किसान कल्‍याण मंत्रालय

      कुल खाद्यान्‍न उत्‍पादन रिकार्ड 271.98 मिलियन टन तक अनुमानित
      Posted On: 15 FEB 2017 5:42PM by PIB Delhi


    

    चावल का कुल उत्‍पादन रिकार्ड 108.86 मिलियन टन अनुमानित है


    गेहूँ का उत्‍पादन रिकार्ड 96.64 मिलियन टन अनुमानित है


    मोटे अनाजों का उत्‍पादन 44.34 मिलियन टन के एक नए रिकार्ड स्‍तर पर अनुमानित है


    दलहनों का कुल उत्‍पादन रिकार्ड 22.14 मिलियन टन तक अनुमानित है


    कुल तिलहन उत्‍पादन 33.60 मिलियन टन के रिकार्ड स्‍तर पर अनुमानित है


    कृषि, सहकारिता एवं किसान कल्‍याण विभाग द्वारा 2016-17 के लिए मुख्‍य फसलों के उत्‍पादन के दूसरे अग्रिम अनुमानों को 15 फरवरी, 2017 को जारी किया गया है। विभिन्‍न फसलों के उत्‍पादन का मूल्‍यांकन राज्‍यों से प्राप्‍त प्रतिपुष्‍टियों तथा इसकी वैद्यता अन्‍य स्रोतों से उपलब्‍ध सूचना पर आधारित है। वर्ष 2003-04 से आगे के वर्षों के तुलनात्‍मक अनुमानों की तुलना में 2016-17 के लिए दूसरे अग्रिम अनुमानों के अनुसार विभिन्‍न फसलों के अनुमानित उत्‍पादन का ब्‍यौरा संलग्‍न है।


    2. दूसरे अग्रिम अनुमानों के अनुसार, 2016-17 के दौरान मुख्‍य फसलों के अनुमानित उत्‍पादन का ब्‍यौरा इस प्रकार है:

      * खाद्यान्‍न – 98 मिलियन टन (रिकार्ड)
      * चावल – 108.86 मिलियन टन (रिकार्ड)
      * गेहूँ – 96.64 मिलियन टन (रिकार्ड)
      * मोटे अनाज – 44.34 मिलियन टन (रिकार्ड)
      * मक्‍का – 26.15 मिलियन टन (रिकार्ड)
      * दलहन – 22.14 मिलियन टन (रिकार्ड)
      * चना – 9.12 मिलियन टन
      * तूर – 4.23 मिलियन टन (रिकार्ड)
      * उड़द – 2.89 मिलियन टन (रिकार्ड)
      * तिलहन – 60 मिलियन टन (रिकार्ड)
      * सोयाबीन – 14.13 मिलियन टन
      * मूंगफली – 8.47 मिलियन टन
      * अरंडी बीज – 1.74 मिलियन टन
      * कपास – 51 मिलियन गांठे (प्रति 170 कि०ग्रा० की)
      * गन्‍ना – 98 मिलियन टन
     1. मानसून 2016 के दौरान अच्‍छी वर्षा एवं सरकार द्वारा की गई विभिन्‍न नीतिगत पहलों के परिणामस्‍वरूप, मौजूदा वर्ष में देश में रिकार्ड खाद्यान्‍न उत्‍पादन हुआ है। 2016-17 के लिए दूसरे अग्रिम अनुमानों के अनुसार, देश में कुल खाद्यान्‍न उत्‍पादन 271.98 मिलियन टन तक अनुमानित है जो 2013-14 के दौरान प्राप्‍त विगत 265.04 मिलियन टन रिकार्ड खाद्यान्‍न उत्‍पादन की तुलना में 6.94 मिलियन टन अधिक है। मौजूदा वर्ष का उत्‍पादन भी विगत पॉंच वर्षों (2011-12 से 2015-16) के औसत खाद्यान्‍न उत्‍पादन की तुलना में 14.97 मिलियन टन अधिक है। मौजूदा वर्ष का उत्‍पादन विगत वर्ष के खाद्यान्‍न उत्‍पादन की तुलना में उल्‍लेखनीय रूप से 20.41 मिलियन टन अधिक है।
     1. चावल का कुल उत्‍पादन 108.86 मिलियन टन जो एक नया रिकार्ड भी है, अनुमानित है। इस वर्ष चावल का उत्‍पादन 2013-14 के दौरान प्राप्‍त विगत 106.65 मिलियन टन रिकार्ड उत्‍पादन की तुलना में 2.21 मिलियन टन अधिक है। यह पांच वर्षों के 105.42 मिलियन टन औसत उत्‍पादन की तुलना में भी 3.44 मिलियन टन अधिक है। चावल के उत्‍पादन में 2015-16 के दौरान 104.41 मिलियन टन उत्‍पादन की तुलना में उल्‍लेखनीय रूप से 4.45 मिलियन टन की वृद्धि हुई है।
     1. गेहूँ का उत्‍पादन जो 96.64 मिलियन टन जो एक रिकार्ड भी है, अनुमानित है। इस वर्ष गेहूँ का उत्‍पादन 2013-14 के दौरान प्राप्‍त 95.85 मिलियन टन विगत रिकार्ड उत्‍पादन की तुलना में अधिक है। 2016-17 के दौरान गेहूँ का उत्‍पादन भी औसत गेहूँ उत्‍पादन की तुलना में 4.03 मिलियन टन अधिक है। मौजूदा वर्ष का उत्‍पादन 2015-16 के दौरान प्राप्‍त 92.29 मिलियन टन गेहूँ उत्‍पादन की तुलना में 4.36 मिलियन टन अधिक है।
     1. मोटे अनाजों का उत्‍पादन जो 44.34 मिलियन टन के एक नए रिकार्ड स्‍तर पर अनुमानित है, औसत उत्‍पादन की तुलना में 3.00 मिलियन टन अधिक है। यह 2010-11 के दौरान प्राप्‍त 43.40 मिलियन टन विगत रिकार्ड उत्‍पादन की तुलना में 0.94 मिलियन टन अधिक है। मौजूदा वर्ष का उत्‍पादन भी 2015-16 के दौरान प्राप्‍त 38.52 मिलियन टन उनके उत्‍पादन की तुलना में 5.82 मिलियन टन अधिक है।
     1. सभी मुख्‍य दलहनों के क्षेत्रीय कवरेज एवं उत्‍पादकता में उल्‍लेखनीय वृद्धि के परिणामस्‍वरूप, 2016-17 के दौरान दलहनों का कुल उत्‍पादन 22.14 मिलियन टन तक अनुमानित है जो 2013-14 के दौरान प्राप्‍त 19.25 मिलियन टन विगत रिकार्ड उत्‍पादन की तुलना में 2.89 मिलियन टन अधिक है। 2016-17 के दौरान दलहनों का उत्‍पादन भी पांच वर्षों के औसत उत्‍पादन की तुलना में 4.50 मिलियन टन अधिक है। मौजूदा वर्ष का उत्‍पादन विगत वर्ष के 16.35 मिलियन टन उत्‍पादन की तुलना में 5.79 मिलियन टन अधिक है।
     1. विगत वर्ष की तुलना में 8.35 मिलियन टन की वृद्धि के साथ, देश में कुल तिलहन उत्‍पादन 33.60 मिलियन टन के रिकार्ड स्‍तर पर अनुमानित है। यह 2013-14 के दौरान प्राप्‍त 32.75 मिलियन टन विगत रिकार्ड उत्‍पादन की तुलना में 0.85 मिलियन टन अधिक है। 2016-17 के दौरान तिलहनों का उत्‍पादन भी पांच वर्षों के औसत तिलहन उत्‍पादन की तुलना में 4.34 मिलियन टन अधिक है। मौजूदा वर्ष का उत्‍पादन 2015-16 के दौरान 25.25 मिलियन टन उत्‍पादन की तुलना में बहुत अधिक है।
     1. गन्‍ने का उत्‍पादन 309.98 मिलियन टन तक अनुमानित है जो विगत वर्ष के 348.45 मिलियन टन उत्‍पादन की तुलना में 38.46 मिलियन टन कम है।
     1. 2016-17 के दौरान कम क्षेत्रीय कवरेज के बावजूद, कपास की उच्‍चतर उत्‍पादकता के परिणामस्‍वरूप, 2015-16 के दौरान 30.01 मिलियन गांठों की तुलना में 32.51 मिलियन गांठों (प्रति 170 कि०ग्रा०) का अधिक उत्‍पादन हुआ।
     1. 10.06 मिलियन गांठों (प्रति 180 कि.ग्रा. की) तक अनुमानित पटसन एवं मेस्‍टा का उत्‍पादन विगत वर्ष के दौरान 10.52 मिलियन गांठों के उत्‍पादन की तुलना में मामूली रूप से कम है।

    SS

    
    
    (Release ID: 1482783) Visitor Counter : 6
    
    
    
    
    

   
1.