      सामाजिक न्‍याय एवं अधिकारिता मंत्रालय

      प्रधानमंत्री ने भारतीय दृष्टिबाधित क्रिकेट टीम को टी-20 विश्‍व कप जीतने पर बधाई दी
      Posted On: 28 FEB 2017 8:19PM by PIB Delhi

                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                       
प्रधानमंत्री श्री नरेन्‍द्र मोदी ने आज यहां अपने आवास पर टी-20 विश्‍व कप जीतने वाली भारतीय दृष्टिबाधित क्रिकेट टीम से मुलाकात की। उन्‍होंने टीम के हर सदस्‍य को व्‍यक्तिगत रूप से बधाई दी। उन्‍होंने भारतीय टीम के कप्‍तान श्री अजय कुमार रेड्डी को शानदार प्रदर्शन के लिए बधाई दी। प्रधानमंत्री ने टीम के प्रत्‍येक सदस्‍य के साथ अलग से फोटो खिंचवाई और बाद में एक समूह तस्‍वीर भी खिंचवाई। प्रधानमंत्री को दृष्टिबाधित विश्‍व कप में प्रयुक्‍त हुई एक क्रिकेट गेंद भेंट की गई जो फेंके जाने पर आवाज उत्‍पन्‍न करती है। इसके बाद उन्‍होंने प्रत्‍येक सदस्‍य से इस गेंद पर हस्‍ताक्षर करने का आग्रह किया और उन्‍होंने घोषणा की, कि इस गेंद को एक संग्रहालय में दान किया जायेगा जहां इसे डिस्‍प्‍ले पर प्रदर्शित किया जाएगा। उन्‍होंने टीम को बधाई देते हुए कहा कि इससे न केवल भारत का सर गर्व से ऊंचा हुआ है बल्कि उन सभी लोगों में एक उम्‍मीद की किरण जगेगी जो दिव्‍यांग हैं और इससे वे अपने लक्ष्‍य को हासिल करने में अपना सर्वश्रेष्‍ठ दे सकते हैं।
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                       
दृष्टिबाधितों के लिए खेल एक सही खोज हैं जो शारीरिक और सामाजिक विकास के लिए एक मंच मुहैया कराते हैं। क्रिकेट को सुलभ और सबसे लोकप्रिय खेल बनाने के लिए ‘क्रिकेट फॉर द ब्‍लाइंड’ को विकसित किया गया। यह खेल का एक अलग स्‍वरूप है।                                                                                                                                                                                                                                                                                                                                                                                                                                                                                                                                                                                                                                                                                                                        
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                       
फाइनल मैच 12 फरवरी, 2017 को बेंगलुरु के एम. चिन्‍नास्‍वामी स्‍टेडियम में खेला गया था और भारतीय टीम के एक शानदार प्रदर्शन के जरिये दृष्टिबाधितों के इस टी-20 विश्‍व कप में पाकिस्‍तान को 9 विकेट से शिकस्‍त देकर खिताब को अपने पास बरकरार रखा है।                                                                                                                                                                                                                                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                       
भारतीय टीम के हाथों में विजेता ट्रॉफी को देखना हर भारतीय के लिए एक शानदार और गौरव का पल था। इस टूर्नामेंट का आयोजन सफलतापूर्वक किया गया और विभिन्‍न क्षेत्रों तथा सोशल मीडिया में लोगों द्वारा इसकी जमकर तारीफ की गई।                                                                                                                                                                                                                                                                                                                                                                                                                                                                                                                                                                                                                                                                                                                                  
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                       
इस मौके पर केन्‍द्रीय सामाजिक न्‍याय और अधिकारिता मंत्री श्री थावर चंद गहलोत, सामाजिक न्‍याय और अधिकारिता राज्‍य मंत्री श्री कृष्‍ण पाल गुर्जर, खेल और युवा मामलों के राज्‍य मंत्री श्री विजय गोयल, दिव्‍यांगजन स‍शक्तिकरण विभाग के सचिव श्री एन. एस. कांग और दिव्‍यांगजन स‍शक्तिकरण विभाग के संयुक्‍त सचिव श्री अवनीश कुमार अवस्‍थी भी उपस्थित थे।                                                                                                                                                                                                                                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                       
***** वीके/केजे/वीके-556                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                               

    

    
    (Release ID: 1483435) Visitor Counter : 5