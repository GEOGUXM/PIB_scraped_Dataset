      विद्युत मंत्रालय

      बिजली की लागत कम करने के लिए नवाचार : श्री पीयूष गोयल
      Posted On: 13 FEB 2017 6:43PM by PIB Delhi


    केंद्रीय विद्युत, कोयला, नवीन और नवीकरणीय ऊर्जा और खान राज्य मंत्री (स्वतंत्र प्रभार) श्री पीयूष गोयल ने आज एनटीपीसी के अंतर्राष्ट्रीय संचालन और रखरखाव सम्मेलन आईपीएस 2017 ‘ग्रिड में नवीकरणीय ऊर्जा का एकीकरण – आगे की राह’ का उद्घाटन किया।


    इस अवसर पर बोलते हुए श्री गोयल ने कहा कि हम पूरे विद्युत क्षेत्र में प्रतिनिधित्व वाले मंचों से विद्युत की लागत कम करने के लिए नवाचारी तरीके तलाशने की प्रतीक्षा कर रहे हैं। श्री गोयल ने अपने संबोधन में स्थिरता के महत्व और लागत प्रभावी तरीके से दक्षता में सुधार के बारे में प्रकाश डाला। उन्होंने एनटीपीसी के अनुभवों से ‘नियर मिस ट्रिप्स’ से शिक्षा के साथ – साथ इस सम्मेलन में प्रस्तुत किये जाने वाले पत्रों के उद्धरण वाले ई-संग्रह को भी जारी किया।


    श्री गोयल ने तलचर थर्मल, रिहंद, कोरबा, रामागुंडम और विंध्याचल स्थित शीर्ष प्रदर्शन करने वाले एनटीपीसी स्टेशनों को व्यावसायिक उत्कृष्टता पुरस्कार प्रदान किए। आज के ही दिन 1982 में फ्लैगशिप सिंगरौली पावर स्टेशन में एनटीपीसी की सर्वप्रथम उत्पादन इकाई में विद्युत उत्पादन शुरू हुआ था।


    इस अवसर पर उपस्थित अन्य गणमान्य व्यक्तियों में सीईआरसी सदस्य श्री ए. एस. बख्शी, सदस्य सीईए श्री के. के. आर्य, एनटीपीसी के सीएमडी श्री गुरदीप सिंह, निदेशक (प्रचालन) श्री के. के. शर्मा, विद्युत क्षेत्र के अधिकारियों और पेशेवरों, उद्योग से तकनीकी विशेषज्ञ, अमेरिका, जर्मनी, जापान, ब्रिटेन, ऑस्ट्रिया के अलावा देश की दिग्गज कंपनियों टाटा पावर, रिलायंस, जिंदल पावर, ओएनजीसी, एनएलसी, बीबीएमबी भाखड़ा, टीएचडीसी और राज्य क्षेत्र की विद्युत कंपनियों के प्रतिनिधि शामिल थे। विद्युत क्षेत्र हितधारक सीईए, सीईआरसी, एपीटीईएल, सीपीसीबी, निर्माता और सेवा प्रदाताओं जीई, आल्सटॉम, भेल, हिताची, तोशिबा, डूपोटेट ने भी इस आयोजन में भाग लिया। बीस अंतर्राष्ट्रीय पत्र और आईआईटी खड़गपुर, आईआईटी धनबाद, जादवपुर विश्वविद्यालय जैसे प्रख्यात संस्थानों के 82 घरेलू तकनीकी पत्र भी सम्मेलन के दौरान प्रस्तुत किये जायेंगे।


    ***


    वीके/आईपीएस/सीएस-389

    
    
    (Release ID: 1482628) Visitor Counter : 6