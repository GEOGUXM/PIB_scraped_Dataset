      राष्ट्रपति सचिवालय

      राष्‍ट्रपति का गुयाना के गणतंत्र दिवस की पूर्व संध्‍या पर संदेश
      Posted On: 22 FEB 2017 2:37PM by PIB Delhi


    
    

    राष्ट्रपति श्री प्रणब मुखर्जी ने सहकारी गणराज्‍य गुयाना के गणतंत्र दिवस (23 फरवरी, 2017) की पूर्व संध्या पर वहां की सरकार और लोगों को बधाई तथा शुभकामनाएं दी हैं।


    राष्ट्रपति श्री मुखर्जी ने सहकारी गणराज्‍य गुयाना के राष्‍ट्रपति महामहिम ब्रिगेडियर (सेवा निवृत्‍त) डेविड आर्थर ग्रेन्‍जर को भेजे अपने संदेश में कहा, ‘मुझे, भारत सरकार, यहां के लोगों और अपनी ओर से गुयाना के गणतंत्र दिवस के अवसर पर महामहिम आपको बधाई देते हुए काफी प्रसन्‍नता हो रही है।


    भारत और गुयाना के बीच संबंध साझा मूल्‍यों और समान विचारों की ठोस नींव पर आधारित है। हाल ही में प्रधानमंत्री मोसेज नागामोतो की भारत यात्रा और सितम्‍बर 2016 में न्‍यूयॉर्क में संयुक्‍त राष्‍ट्र महासभा (यूएनजीए) से अलग गुयाना तथा भारत के विदेश मंत्रियों की बैठक से हमारे द्विपक्षीय संबंधों को और बल मिला है। मुझे विश्‍वास है कि आगामी वर्षों में दोनों देशों के बीच सहयोग और बढ़ेगा।


    
    मैं इस अवसर पर महामहिम आपके कल्‍याण और गुयाना के मित्रवत लोगों की सतत प्रगति और समृद्धि की कामना करता हूं।


    ***


    वीके/एमके/वाईबी-494


    
    

    
    (Release ID: 1483178) Visitor Counter : 6