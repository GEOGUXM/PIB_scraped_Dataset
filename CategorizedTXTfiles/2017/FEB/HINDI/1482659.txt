      निर्वाचन आयोग

      विधानसभा चुनावों को देखने के लिए बांग्लादेश, मिस्र, किर्गिस्तान, नामीबिया और रूस के चुनाव प्रबंधन निकायों के प्रमुख और प्रतिनिधि उत्तराखंड राज्य का दौरा करेंगे
      Posted On: 14 FEB 2017 1:29PM by PIB Delhi


    
    

    रूस, नामीबिया, किर्गिस्तान, मिस्र और बांग्लादेश सहित 13 देशों के चुनाव प्रबंधन निकायों के प्रतिनिधि और प्रमुख भारत में चल रहे विधानसभा चुनावों को देखने के लिए आज नई दिल्ली पहुंच गये हैं। इस प्रतिनिधिमंडल में नामीबिया के निर्वाचन आयोग के अध्यक्ष एवं एक आयुक्त, मिस्र के सुप्रीम कोर्ट के दो सदस्य, रूसी संघ के केंद्रीय निर्वाचन आयोग के सदस्य तथा बांग्लादेश और किर्गिस्तान के निर्वाचन आयोग के वरिष्ठ प्रतिनिधि भी शामिल हैं।


    इन प्रतिनिधियों ने भारत में चुनाव प्रबंधन के विभिन्न पहलुओं, चल रहे विधानसभा चुनाव में चुनाव तैयारियों की मुख्य विशेषताएं आदि से संबंधित व्यापक ब्रीफिंग में शामिल होने के लिए भारत निर्वाचन आयोग (ईसीआई) का भी कल दौरा किया।इस ब्रीफिंग सत्र के दौरान दक्षिण-दक्षिण सहयोग के तहत अंतरराष्ट्रीय सहयोग पर भी चर्चा हुई।


    अंतरराष्ट्रीय प्रतिनिधियों को इन चुनावों में प्रौद्योगिकी के इस्तेमाल विशेष रूप से इलेक्ट्रॉनिक वोटिंग मशीन के उपयोग और वोटर वेरिफिएबल पेपर ऑडिट ट्रायल (वीवीपीएटी) के उपयोग के साथ ही विधानसभा चुनाव के लिए चुनाव प्रबंधन की प्रक्रिया पर चुनाव आयोग के वरिष्ठ अधिकारियों द्वारा विस्तृत रूप से बताया गया।


    इसके अलावा उन्हें चुनाव प्रबंधन, आईटी के उपयोग, चुनावी कानूनों, व्यय निगरानी, ईवीएम / वीवीपीएटी, और स्वीप के बारे में भी जानकारी दी गई।


    ये प्रतिनिधि आज देहरादून के लिए रवाना हो जाएंगे जहां वे चुनावी तैयारियों, मतदान केन्द्रों पर सामान भेजे जाने वाले स्थलों तथा 15 फरवरी 2017 को संपन्न हो रहे चुनाव के मतदान केन्द्रों का भी दौरा करेंगे।


    अंतरराष्ट्रीय प्रतिनिधियों के लिए चुनाव आगंतुकों कार्यक्रम (ईवीपी) को भारतीय निर्वाचन आयोग (ईसीआई) ने संयुक्त राष्ट्र विकास कार्यक्रम (यूएनडीपी) के साथ साझेदारी द्वारा आयोजित किया है।


    दक्षिण-दक्षिण सहयोग पहल के तहत ईसीआई और यूएनडीपी मिलकर पिछले कई वर्षों से चुनावी प्रबंधन के क्षेत्र में एक साथ काम कर रहा है।


    ***


    वीके/पीकेपी/वाईबी– 396

    
    
    (Release ID: 1482659) Visitor Counter : 7