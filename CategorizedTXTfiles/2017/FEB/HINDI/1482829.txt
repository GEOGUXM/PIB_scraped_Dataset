      स्‍वास्‍थ्‍य एवं परिवार कल्‍याण मंत्रालय

      स्‍वच्‍छता और सफाई के उच्‍च मानकों को बनाये रखने के लिए कायाकल्‍प पुरस्‍कार सार्वजनिक स्‍वास्‍थ्य सुविधाओं का अभिनंदन करते हैं
      Posted On: 15 FEB 2017 8:37PM by PIB Delhi


    
    
    हम सार्वजनिक स्‍वास्‍थ्‍य सुविधाओं की छवि बदलना चाहते हैं। कायाकल्‍प का जोर इन सुविधाओं में समुदाय के विश्‍वास और आत्‍मविश्‍वास को बढ़ाना देने के लिए स्‍वच्‍छता की संस्‍कृति वि‍कसित करने पर है। केन्‍द्रीय स्‍वास्‍थ्‍य और परिवार कल्‍याण मंत्री श्री जे. पी. नड्डा ने आज यह बात सार्वजनिक स्‍वास्‍थ्‍य सुविधाओं में स्‍वच्‍छता और साफ-सफाई के उच्‍च मानकों को बनाये रखने के लिए कायाकल्‍प पुरस्‍कार 2016-17 प्रदान करने के अवसर पर आयोजित समारोह में कही। उन्‍होंने पुरस्‍कार विजेताओं को बधाई देते हुए कहा कि अच्‍छी साफ-सफाई की प्रथा, कीट नियंत्रण, संक्रमण नियंत्रण जैसी प्रक्रियाएं शुरू की गई हैं। इसके अलावा स्‍वास्‍थ्‍य देखभाल सेवाओं में स्‍वस्‍थ प्रतियोगिता और उत्‍कृष्‍टता की खोज इन्‍हें और अधिक प्रतिबद्ध बनाने के लिए प्रेरित कर रही हैं। उन्‍होंने कहा कि अस्‍पतालों द्वारा दिखाये गये उत्‍साह और जोश तथा उनके सामूहिक प्रयास से स्‍वच्‍छता और साफ-सफाई तथा संक्रमण नियंत्रण की प्रक्रियाएं बेरोक-टोक जारी रहनी चाहिए। उन्‍होंने आईसीटी आधारित मेरा अस्‍पताल एप्‍लीकेशन का भी उल्‍लेख किया। इसके अलावा उन्‍होंने पेयजल और स्‍वच्‍छता मंत्रालय के लिए संयुक्‍त रूप से शुरू किये गये स्‍वच्‍छस्‍वस्‍थसर्वत्र नामक संयुक्‍त पहल के लिये किये गये प्रयास और उपलब्धियों के बारे में जिक्र किया।
    
    कायाकल्‍प योजना 2015 में शुरू की गई थी और पहले वर्ष में 10 केन्‍द्रीय सरकार संस्‍थानों और जिला अस्‍पतालों को इसमें शामिल किया गया था। इस साल इस योजना में 16 केन्‍द्रीय सरकार संस्‍थान शामिल हैं। इस समारोह में स्‍वास्‍थ्‍य सचिव श्री सी. के. मिश्रा, महानिदेशक स्‍वास्‍थ्‍य सेवाएं डॉ. जगदीश प्रसाद, एएस एंड एमडी (एनएचएम) डॉ. अरुण कुमार पांडा, एएस (स्‍वास्‍थ्‍य) श्री संजीव कुमार, संयुक्‍त सचिव (नीति) श्री मनोज झालानी तथा राज्‍यों और केन्‍द्र शासित प्रदेशों के प्रतिनिधियों ने भी भाग लिया।
    ***

    

    
    वीके/आईपीएस/वीके– 421

    
    
    (Release ID: 1482829) Visitor Counter : 8