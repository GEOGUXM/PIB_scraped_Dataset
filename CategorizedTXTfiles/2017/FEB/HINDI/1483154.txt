      संघ लोक सेवा आयोग

      एयर मार्शल शंकरराव भोंसले और सुश्री सुजाता मेहता ने यूपीएससी के सदस्य के रूप में शपथ ली
      Posted On: 21 FEB 2017 6:59PM by PIB Delhi


    एयर मार्शल शंकरराव भोंसले, एवीएसएम, वीएसएम ने आज संघ लोक सेवा आयोग (यूपीएससी) में सदस्य के रूप में पद एवं गोपनीयता की शपथ ली। उन्हें यूपीएससी के चेयरमैन प्रो. डेविड आर. सेमिल द्वारा शपथ दिलाई गई।


    शंकरराव भोंसले का जन्म 15 फरवरी, 1957 को हुआ था। उन्होंने राष्ट्रीय रक्षा अकादमी, डिफेंस सर्विसेज स्टाफ कॉलेज, कॉलेज ऑफ डिफेंस मैनेजमेंट एंड नेशनल इंस्टीट्यूट डिफेंस स्टडीज, जापान से एमएससी, एमबीए और एम.फिल किया है। उनके पास भारतीय वायुसेना में अपने 39 वर्षों के सेवा के दौरान कमांड और स्टाफ की नियुक्तियों से संबंधित शानदार और विविध अनुभव है। उनके पास फ्लाइंग ऑपरेशन, पूर्व कमीशन सैन्य प्रशिक्षण और शिक्षा, ढांचागत विकास, काउंटर इंटेलीजेंस , प्रशिक्षण संस्थानों की क्षमता निर्माण , रक्षा सैन्य प्रबंधन , साइबर सुरक्षा और विमानन सुरक्षा जैसे क्षेत्रों का अनुभव हासिल है। उन्हें दो राष्ट्रपति पुरस्कारों से सम्मानित किया जा चुका हैं, जिनमें विशिष्ट सेवा पदक और अति विशिष्ट सेवा पदक शामिल है।

    1980 बैच की आईएफएस सुश्री सुजाता मेहता ने यूपीएससी के सदस्य के रूप में पद और गोपनीयता की शपथ ली। उन्हें भी यूपीएससी के चेयरमैन द्वारा शपथ दिलाई गई।

    सुश्री मेहता का जन्म 30 मार्च, 1957 को हुआ था। उन्होंने राजनीतिक विज्ञान में एम.फिल (मास्टर ऑफ फिलॉसफी) किया है। उन्होंने मॉस्को, ढाका और न्यूयॉर्क स्थित संयुक्त राष्ट्र के भारतीय दूतावास में भी कार्य किया है। उन्होंने गाज़ा और न्यूयॉर्क में संयुक्त राष्ट्र में प्रति नियुक्ति पर कार्य किया है। उन्होंने स्पेन में राजदूत और जुलाई 2013 में अतिरिक्त सचिव और बाद में विशेष सचिव के रूप में मुख्यालय में लौटने से पहले जिनेवा में निरस्त्रीकरण सम्मेलन में राजदूत और स्थायी प्रतिनिधि के रूप में कार्य किया है। 2014 में उन्हें विदेश मंत्रालय में सचिव (ईआर) नियुक्त किया गया था और 11 जनवरी, 2016 को उन्होंने मंत्रालय में सचिव (पश्चिम) के रूप में कार्यभार संभाला।

    ***
    वीके/केजे/डीके -4 86
    
    
    (Release ID: 1483154) Visitor Counter : 4