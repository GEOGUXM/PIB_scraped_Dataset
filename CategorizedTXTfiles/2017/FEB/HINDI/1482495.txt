      वाणिज्‍य एवं उद्योग मंत्रालय

      12-18 फरवरी तक राष्ट्रीय उत्पादकता सप्ताह समारोह
      Posted On: 10 FEB 2017 7:43PM by PIB Delhi


    राष्ट्रीय उत्पादकता परिषद भारत सरकार के वाणिज्य एवं उद्योग मंत्रालय के औद्योगिक नीति एवं संवर्धन विभाग के तहत आने वाली एक स्वायत्त निकाय है , जिसकी स्थापना 12 फरवरी , 1958 को की गयी थी। इसका उद्देश्य देश में सभी क्षेत्रों में उत्पादकता और गुणवत्ता को बढ़ावा देना है। भारत सरकार का ध्यान मेक इन इंडिया पर ध्यान केंद्रित करने के साथ-साथ उच्च उत्पादकता और गुणवत्ता के माध्यम से त्वरित विकास की जरूरत को पूरा करना है। उदारीकरण और भारतीय अर्थव्यवस्था के वैश्वीकरण की चालू प्रक्रिया, इस प्रतिस्पर्धा के लिए उत्पादकता बढ़ाने और इसे एक जन-आंदोलन बनाने की दिशा में हमारे प्रयासों को फिर से दोगुना कर रही है।


    हर वर्ष 12 से 18 फरवरी को ' राष्ट्रीय उत्पादकता सप्ताह ' के रूप में मनाया जाता है। इस वर्ष के लिए इसकी विषयवस्तु (थीम) ' फ्रॉम वेस्ट टू प्रॉफिट्स-थ्रू रिड्यूस , रिसाइकिल एंड रियूज ' है। विभागीय सचिवों , सार्वजनिक क्षेत्र के उपकक्रमों , उद्योग संघों , स्वायत्त निकायों , विश्वविद्यालयों , स्थानीय उत्पादक परिषदों एवं एनपीसी क्षेत्रीय निदेशालयों से सक्रिय रूप से सभी हितधारकों के बीच उत्पादकता का संदेश प्रसारित करने के लिए सप्ताह के दौरान निबंध / चित्रकला / स्लोगन प्रतियोगिता , वाद-विवाद , प्रशिक्षण कार्यक्रम , आदि कार्यशालाओं का आयोजन करने का अनुरोध किया गया है।

    वीके/केजे-375
    
    
    (Release ID: 1482495) Visitor Counter : 6