      अल्‍पसंख्‍यक कार्य मंत्रालय

      श्री मुख्तार अब्‍बास नकवी ने सांस्‍कृतिक सद्भाव कांक्‍लेव पर गठित समिति की पहली बैठक की अध्‍यक्षता की
      Posted On: 25 FEB 2017 8:42PM by PIB Delhi

                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                       
अल्‍पसंख्‍यक मामले मंत्रालय नई दिल्‍ली में ‘हमारी धरोहर’ योजना के तहत सांस्‍कृतिक सद्भाव कांक्‍लेव की मेजबानी करने की योजना बना रहा है                                                                                                                                                                                                                                                                                                                 
                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                       
केंद्रीय अल्‍पसंख्‍यक मामले राज्‍य मंत्री (स्‍वतंत्र प्रभार) श्री मुख्‍तार अब्‍बास नकवी ने कहा है कि भारत कला-संस्‍कृति, संगीत एवं साहित्‍य में समृद्ध है और यह समृ‍द्ध सांस्‍कृतिक विरासत ‘सामजिक एवं सांस्‍कृतिक सद्भाव’ का एक प्रभावशाली मिशन बन सकता है। अल्‍पसंख्‍यक मामले मंत्रालय की ‘हमारी धरोहर’ योजना के तहत सांस्‍कृतिक सद्भाव पर गठित समिति की पहली बैठक आज नई दिल्‍ली में श्री मुख्‍तार अब्‍बास नकवी की अध्‍यक्षता में आयोजित की गई।      
                                                                                                                                                                                                                                                                                                                                                                                                                                                       
श्री नकवी ने कहा कि हमारे देश का प्रत्‍येक हिस्‍सा समृद्ध एवं उत्‍कृष्‍ट सांस्‍कृतिक विरासत विभिन्‍न भाषाओं, परंपराओं एवं सांस्‍कृतिक सद्भाव के संदेशों से परिपूर्ण है। आज की यह महती आवश्‍यकता है कि इन प्रतिभाओं को एक मंच और एक अवसर प्रदान किया जाए।                                                                                                                                                                                               
                                                                                                                                                                                                                                                                                                                                                                                                                                                       
श्री नकवी ने कहा कि केंद्र सरकार हर संभव प्रयास कर रही है कि अल्‍पसंख्‍यक मामले मंत्रालय की ‘हमारी धरोहर’ योजना सांस्‍कृतिक सद्भाव कांकलेव में सहायक हो सके। उन्‍होंने आगे यह भी कहा कि गजलों, कविताओं, कव्‍वालियों, पारंपरिक गीत-संगीत का उपयोग एक प्रभावशाली एवं रचनात्‍मक मिशन के रूप में हमारे सांस्‍कृतिक सद्भाव एवं विरासत को आकार देने, प्रदर्शित करने एवं सशक्‍त बनाने में उपयोग किया जा सकता है।                                              
                                                                                                                                                                                                                                                                                                                                                                                                                                                       
श्री नकवी ने कहा कि ‘हमारी धरोहर’ योजना के माध्‍यम से देश के विभिन्‍न हिस्सों में न केवल विख्‍यात कलाकार, बल्कि ऐसे प्रतिभाशाली कलाकारों को भी, जिन्‍हें अभी तक कोई मंच या उन पर अधिक ध्‍यान नहीं दिया गया, समुचित अवसर प्रदान किया जा सकता है, जिससे सांस्‍कृतिक सद्भाव का संकेत भी संप्रेषित किया जा सकता है।                                                                                                                                        
                                                                                                                                                                                                                                                                                                                                                                                                                                                       
श्री नकवी ने कहा कि ‘हमारी धरोहर’ योजना के तहत देश के विभिन्‍न भागों में गजलों, कविताओं, कव्‍वालियों, पारंपरिक गीत-संगीत एवं नृत्‍य के कार्यक्रम आयोजित किए जा सकते हैं। इस बारे में गठित एक उच्‍च स्‍तरीय समिति कार्यक्रम की प्रकृति, स्‍थान, तारीख, महीना एवं भाग लेने वाले संगीतकारों, गीतकारों, नर्तकों, गायकों एवं अन्‍य कलाकारों समेत पूरी प्रक्रिया के लिए एक रूपरेखा का निर्माण करेगी।                                                         
                                                                                                                                                                                                                                                                                                                                                                                                                                                       
‘हमारी धरोहर’ योजना के तहत सांस्‍कृतिक सद्भाव कांकलेव पर समिति के सदस्‍यों में सरोदवादक अमजद अली खान, अभिनेता टॉम अल्‍टर, गजल गायिका पिनाज मसानी, पंजाब के गायक हंसराज हंस, अभिनेता आमिर रजा हुसैन, कवि अशोक चक्रधर, फिल्‍म निदेशक देवेंद्र खंडेलवाल, सामाजिक कार्यकर्ता कुलसुन सैफउल्‍ला, गीतकार समीर, लेखक रुमी जाफरी, आईसीसीआर के डीजी अमेन्‍द्र खटुआ, हिन्‍दी कवि गजेन्‍द्र सोलंकी, पूर्व राजदूत अशोक साजनहार, फिल्‍म निदेशक नीतिन मवानी शामिल हैं।
                                                                                                                                                                                                                                                                                                                                                                                                                                                       
इनमें से अधिकांश सदस्‍यों ने आज की बैठक में भाग लिया। मंत्रालय दिल्‍ली के पुराना किला में सांस्‍कृतिक सद्भाव कांकलेव आयोजित करने की योजना बना रहा है।                                                                                                                                                                                                                                                                                                  
                                                                                                                                                                                                                                                                                                                                                                                                                                                       
***                                                                                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                       
वीके/एसकेजे/एनआर-529                                                                                                                                                                                                                                                                                                                                                                                                                                   

    

    
    (Release ID: 1483316) Visitor Counter : 6