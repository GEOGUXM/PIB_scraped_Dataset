      वस्‍त्र मंत्रालय

      केन्द्रीय कपड़ा मंत्री रेशम उद्योग के हितधारकों की बैठक की अध्यक्षता करेंगी
      Posted On: 08 FEB 2017 6:38PM by PIB Delhi


    कपड़ा मंत्रालय नई दिल्‍ली में 10 फरवरी, 2017 को रेशम उद्योग के हितधारकों की एक बैठक आयोजित करेगा जिसमें भारतीय रेशम उद्योग के विकास से जुड़े विभिन्‍न मुद्दों पर चर्चा की जायेगी। केन्‍द्रीय कपड़ा मंत्री श्रीमती स्‍मृति जुबिन इरानी इस बैठक की अध्‍यक्षता करेंगी। कपड़ा राज्‍य मंत्री श्री अजय टमटा, वस्‍त्र सचिव श्रीमती रश्मि वर्मा और केन्‍द्रीय रेशम बोर्ड के अध्‍यक्ष श्री के. एम. हनुमनथरयप्‍पा भी इस अवसर पर उपस्थित होंगे।
    
    केन्‍द्रीय वित्त मंत्री श्री अरुण जेटली, केन्‍द्रीय कृषि मंत्री श्री राधा मोहन सिंह, केन्‍द्रीय विज्ञान एवं प्रौद्योगिकी मंत्री डॉ. हर्षवर्धन, केन्‍द्रीय ग्रामीण विकास, पंचायती राज एवं पेयजल व स्‍वच्छता मंत्री श्री नरेन्‍द्र सिंह तोमर और केन्‍द्रीय पर्यावरण, वन एवं जलवायु परिवर्तन राज्‍य मंत्री (स्‍वतंत्र प्रभार) श्री अनिल माधव दवे को भी इस अवसर पर अपनी गरिमामयी उपस्थिति‍ के लिए आमंत्रित किया गया है।
    
    बिहार के भागलपुर के सांसद (लोकसभा) श्री अश्विनी कुमार चौबे, आंध्र प्रदेश के अनंतपुर के गोरांटला के सांसद (लोकसभा) श्री निम्‍माला कृष्‍तप्‍पा, मैसूर के सांसद (लोकसभा) श्री प्रताप सिम्‍हा, महाराष्‍ट्र के अकोला के सांसद (लोकसभा) श्री संजय दत्रेय और असम के मंगलादोई के सांसद (लोकसभा) श्री रमेन डेका के भी इस बैठक में भाग लेने की संभावना है।
    *****

    

    
    वीके/आरआरएस/वीके - 353

    
    
    (Release ID: 1482400) Visitor Counter : 5