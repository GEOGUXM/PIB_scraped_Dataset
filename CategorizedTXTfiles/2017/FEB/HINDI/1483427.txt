      वाणिज्‍य एवं उद्योग मंत्रालय

      जनवरी, 2017 में आठ कोर उद्योगों की वृद्धि दर 3.4 प्रतिशत रही
      Posted On: 28 FEB 2017 8:08PM by PIB Delhi


    
    

    आठ कोर उद्योगों का संयुक्‍त सूचकांक जनवरी, 2017 में 191.8 अंक रहा, जो जनवरी, 2016 में दर्ज किए गए सूचकांक के मुकाबले 3.4 प्रतिशत ज्यादा है। वहीं, वर्ष 2016-17 की अप्रैल-जनवरी अवधि के दौरान आठ कोर उद्योगों की संचयी उत्‍पादन वृद्धि दर 4.8 प्रतिशत रही। औद्योगिक उत्‍पादन सूचकांक (आईआईपी) में आठ कोर उद्योगों का भारांक (वेटेज) तकरीबन 38 प्रतिशत है।


    कोयला

    जनवरी, 2017 में कोयला उत्‍पादन (भारांक: 4.38%) जनवरी, 2016 के मुकाबले 4.8 प्रतिशत बढ़ गया। अप्रैल-जनवरी, 2016-17 में कोयला उत्‍पादन की वृद्धि दर पिछले वर्ष की समान अवधि की तुलना में 2.3 प्रतिशत रही।


    
    कच्‍चा तेल


    जनवरी, 2017 के दौरान कच्‍चे तेल का उत्‍पादन (भारांक: 5.22%) जनवरी, 2016 की तुलना में 1.3 प्रतिशत बढ़ गया। अप्रैल-जनवरी, 2016-17 में कच्‍चे तेल का उत्‍पादन बीते वित्‍त वर्ष की समान अवधि की तुलना में 2.8 प्रतिशत कम रहा।


    
    प्राकृतिक गैस


    जनवरी, 2017 में प्राकृतिक गैस का उत्‍पादन (भारांक: 1.71%) जनवरी, 2016 के मुकाबले 11.9 प्रतिशत बढ़ गया। अप्रैल-जनवरी 2016-17 में प्राकृतिक गैस का उत्‍पादन पिछले वित्‍त वर्ष की समान अवधि की तुलना में 1.9 प्रतिशत घट गया।


    रिफाइनरी उत्‍पाद (कच्‍चे तेल के उत्‍पादन का 93 प्रतिशत)


    पेट्रोलियम रिफाइनरी उत्‍पादों का उत्‍पादन (भारांक: 5.94%) जनवरी, 2017 में 1.5 प्रतिशत घट गया। अप्रैल-जनवरी 2016-17 में पेट्रोलियम रिफाइनरी उत्‍पादों का उत्‍पादन पिछले वित्‍त वर्ष की समान अवधि की तुलना में 6.8 प्रतिशत अधिक रहा।


    
    उर्वरक
    जनवरी, 2017 के दौरान उर्वरक उत्‍पादन (भारांक: 1.25%) 1.6 प्रतिशत घट गया। अप्रैल-जनवरी 2016-17 में उर्वरक उत्‍पादन बीते वित्‍त वर्ष की इसी अवधि की तुलना में 2.9 प्रतिशत ज्यादा रहा।


    इस्‍पात (अयस्‍क + गैर-अयस्‍क)


    जनवरी, 2017 में इस्‍पात उत्‍पादन (भारांक: 6.68%) 11.4 प्रतिशत बढ़ गया। अप्रैल-जनवरी, 2016-17 में इस्‍पात उत्‍पादन पिछले वित्‍त वर्ष की समान अवधि के मुकाबले 9.2 प्रतिशत ज्‍यादा रहा।


    
    सीमेंट
    जनवरी, 2017 के दौरान सीमेंट उत्‍पादन (भारांक: 2.41%) जनवरी, 2016 के मुकाबले 13.3 प्रतिशत कम रहा। अप्रैल-जनवरी, 2016-17 के दौरान सीमेंट उत्‍पादन बीते वित्‍त वर्ष की इसी अवधि की तुलना में 1.0 प्रतिशत ज्‍यादा रहा।


    
    बिजली
    जनवरी, 2017 के दौरान बिजली उत्‍पादन (भारांक: 10.32%) में जनवरी, 2016 के मुकाबले 4.8 प्रतिशत का इजाफा हुआ। अप्रैल-जनवरी 2016-17 में बिजली उत्‍पादन पिछले वित्‍त वर्ष की समान अवधि के मुकाबले 5.4 प्रतिशत ज्‍यादा रहा।


    
    नोट 1: ये आंकड़े अंतरिम हैं। कोयला, कच्चा तेल, प्राकृतिक गैस, रिफाइनरी उत्पाद, इस्पात, सीमेंट और बिजली के संदर्भ में पिछले वर्ष की समान अवधि के लिए प्राप्त संशोधित आंकड़ों के आधार पर संशोधन किया गया है। तदनुसार, जनवरी, 2016 के लिए सूचकांकों को संशोधित किया गया है।


    नोट 2: अक्टूबर, 2016 से ही बिजली उत्पादन के आंकड़ों में नवीकरणीय अथवा अक्षय स्रोतों से प्राप्त बिजली को भी शामिल किया जा रहा है।


    ***


    वीके/आरआरएस/डीके- 551

    
    
    (Release ID: 1483427) Visitor Counter : 4