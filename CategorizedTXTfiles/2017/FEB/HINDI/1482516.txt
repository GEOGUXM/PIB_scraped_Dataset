      रक्षा मंत्रालय

      भारत ने सफलतापूर्वक एक्‍सो–वायुमं‍डलीय इंटरसेप्‍टर मिसाइल का परीक्षण किया
      Posted On: 11 FEB 2017 7:10PM by PIB Delhi


    भारत ने आज सुबह 7.45 मिनट पर सफलतापूर्वक एक परीक्षण किया जिसमें एक आने वाली बैलेस्टिक मिसाइल टारगेट को एक एक्‍सो-वायुमंडलीय इंटरसेप्‍टर मिसाइल द्वारा बंगाल की खाड़ी में इंटरसेप्‍ट किया गया।
    
    इस सराहनीय वैज्ञानिक उपलब्धि के साथ भारत ने आने वाले बैलेस्टिक मिसाइल खतरों के खिलाफ संवर्द्धित सुरक्षा की दिशा में अपनी समग्र क्षमता के निर्माण में एक महत्‍वपूर्ण मील का पत्‍थर पार कर लिया है। भारत उन चार देशों के विशिष्‍ट क्‍लब में शामिल हो गया है, जो विद्वेषपूर्ण खतरे से अपने आसमान एवं नगरों को सुरक्षित करने के लिए क्षमताएं विकसित कर चुके हैं।
    
    प्रधानमंत्री श्री नरेन्‍द्र मोदी और रक्षा मंत्री श्री मनोहर पर्रिकर ने डीआरडीओ एवं इस उल्‍लेखनीय उपलब्धि को हासिल करने में जुटे सभी वैज्ञानिकों को उनके समर्पित प्रयासों के लिए सराहना की।
    ***

    

    
    वीके/एसकेजे/एनआर-380

    
    
    (Release ID: 1482516) Visitor Counter : 17