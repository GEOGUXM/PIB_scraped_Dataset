      युवा कार्यक्रम एवं खेल मंत्रालय

      सरकार स्वदेशी खेलों को बढ़ावा देगी और उन्हें अंतर्राष्ट्रीय स्तर तक ले जायेगी : विजय गोयल
      Posted On: 09 FEB 2017 7:57PM by PIB Delhi


    
    
    केन्‍द्रीय युवा मामले एवं खेल राज्‍य मंत्री (स्‍वतंत्र प्रभार) श्री विजय गोयल ने आज सोनीपत (हरियाणा) के राई स्थित मोतीलाल नेहरू स्‍कूल ऑफ स्‍पोर्ट्स में प्रथम अखिल भारतीय कबड्डी चैम्पियनशिप का उद्घाटन किया। इस चैम्पियनशिप का उद्देश्‍य युवाओं के बीच इस खेल को लोकप्रिय बनाना और इसे आम जनता के एक खेल के रूप में बढ़ावा देना है। हरियाणा के खेल मंत्री श्री अनिल विज भी उद्घाटन समारोह के दौरान उपस्थित थे।
    
    इस अवसर पर श्री गोयल ने कहा कि हाल ही में गुजरात में आयोजित किया गया कबड्डी वर्ल्‍ड कप एक अनूठा आयोजन था, क्‍योंकि न केवल मेजबान देश के रूप में भारत इस विश्‍व कप को जीतने में कामयाब रहा, बल्कि इस खेल का काफी हद तक अंतर्राष्‍ट्रीयकरण भी हो गया। मंत्री महोदय ने कहा कि वह युवाओं के बीच स्‍वदेशी खेलों को बढ़ावा देने के पक्ष में हैं। उन्‍होंने कहा कि चूंकि कबड्डी की भी गिनती सर्वाधिक महत्‍वपूर्ण खेलों में की जाती है और यह किफायती भी है, अत: हमें इसे बढ़ावा देकर निश्चित तौर पर अगले मुकाम पर ले जाना चाहिए।
    *****

    वीके/आरआरएस/वीके - 359

    
    
    (Release ID: 1482414) Visitor Counter : 9