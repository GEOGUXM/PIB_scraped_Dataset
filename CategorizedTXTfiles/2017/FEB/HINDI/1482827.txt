      रक्षा मंत्रालय

      दिल्ली में नेवी वाइव्‍स वेलफेयर एसोसिएशन (एन.डब्‍ल्‍यू.डब्‍ल्‍यू.ए) दिवस मनाया गया
      Posted On: 15 FEB 2017 8:35PM by PIB Delhi


    
    
    नेवी वाइव्‍स वेलफेयर एसोसिएशन (एन.डब्‍ल्‍यू.डब्‍ल्‍यू.ए) ने 14 फरवरी, 2017 को दिल्ली में बड़े उत्साह और हर्षोल्‍लास के साथ 31वां नेवी वाइव्‍स वेलफेयर एसोसिएशन दिवस मनाया। इस आयोजन में एनडब्‍ल्‍यूडब्‍ल्‍यूए के 400 से भी अधिक सदस्यों ने भाग लिया। आयोजन का विषय स्वास्थ्य और फिटनेस था। आध्यात्मिक स्‍वास्‍थ्‍य को बढ़ावा देने के लिए एक योग सत्र का भी आयोजन किया गया। हर कोई जुम्‍बा की थाप पर झूम उठा। एनडब्‍ल्‍यूडब्‍ल्‍यूए की अध्‍यक्षा सहित सभी ने इन दोनों आयोजनों में बड़े उत्‍साह के साथ भाग लिया। सदस्‍यों की स्मार्ट वेशभूषा पर एनडब्‍ल्‍यूडब्‍ल्‍यूए का नया ‘लोगो’ लगा हुआ था। एनडब्‍ल्‍यूडब्‍ल्‍यूए के इतिहास और भारतीय नौसेना के बारे में एक दिलचस्प प्रश्नोत्तरी आयोजित की गई, जिसमें सदस्‍यों ने बड़ी संख्‍या में भाग लिया। सहायकों के लिए एक मजेदार खेल का भी आयोजन किया गया। एनडब्‍ल्‍यूडब्‍ल्‍यूए की अध्‍यक्षा श्रीमती रीना लाम्‍बा ने उपस्थित सदस्‍यों को संबोधित करते हुए
    
    महिलाओं में स्वास्थ्य और फिटनेस के महत्व को दोहराया। उन्‍होंने नौसेना कर्मियों की पत्नियों को सशक्त बनाने के लिए एनडब्‍ल्‍यूडब्‍ल्‍यूए द्वारा किये गये विभिन्न प्रयासों पर प्रकाश डाला। ऐसे प्रयासों में टीआईएसएस से ट्रेनर पाठ्यक्रम और स्किल इंडिया के तहत आने वाले कोर्स तथा एक प्रतिष्ठित डिजाइन संस्थान निफ्ट के साथ गठबंधन करने जैसे कार्यक्रम शामिल हैं।
    ***

    

    
    वीके/आईपीएस/जीआरएस– 420

    
    
    (Release ID: 1482827) Visitor Counter : 4