      खान मंत्रालय

      दिसंबर 2016 के दौरान खनिज उत्‍पादन (अ‍नंतिम)
      Posted On: 17 FEB 2017 1:50PM by PIB Delhi


    

    दिसंबर (नई श्रृंखला 2004-05=100) 2016 के दौरान खनन एवं उत्‍खनन क्षेत्र के खनिज उत्‍पादन का सूचकांक 144.5 रहा जो दिसंबर 2015 की तुलना में 5.2 प्रतिशत अधिक था। अप्रैल-दिसंबर 2016-17 की अवधि के लिए संचयी वृद्धि पिछले वर्ष की इसी अवधि की तुलना में ्(+) 0.9 प्रतिशत थी।


    दिसंबर 2016 के दौरान देश में खनिज उत्‍पादन (परमाणु एवं गौण खनिजों को छोड़ कर) का कुल मूल्‍य 22348 करोड़ रुपये था। कोयला का योगदान 9317 करोड़ रुपये (42 प्रतिशत) के साथ सर्वाधिक था। महत्‍व के लिहाज से क्रम के अनुसार इनके स्‍थान थे : पेट्रोलियम (क्रूड) 5553 करोड़ रुपये, लौह अयस्‍क 2438 करोड़ रुपये, प्राकृतिक गैस (उपयोग की गई) 2195 करोड़ रुपये, लिग्‍नाइट 804 करोड़ रुपये और चूना-पत्‍थर 528 करोड़ रुपये। इन छह खनिज अवयवों ने दिसंबर 2016 में खनिज उत्‍पादन के कुल मूल्‍य में एक साथ मिलकर लगभग 93 प्रतिशत का योगदान दिया।


    दिसंबर 2016 के दौरान महत्‍वपूर्ण खनिज अवयवों के उत्‍पादन स्‍तर नि‍म्‍नलिखित रहे : कोयला 642 लाख टन, लिग्‍नाइट 46 लाख टन, प्राकृतिक गैस (उपयोग की गई) 2654 मिलियन घन मीटर, पेट्रोलियम (कच्‍चा) 31 लाख टन, बॉक्‍साइट 2081 हजार टन, क्रोमाइट 456 हजार टन, कॉपर सांद्र 11 हजार टन, सोना 151 किलो, लौह अयस्‍क 179 लाख टन, सीसा सांद्र 26 हजार टन, मैग्निज अयस्‍क 248 हजार टन, जिंक सांद्र 171 हजार टन, एपेटाइट और फास्‍फोराइट 47 हजार टन, चूना-पत्‍थर 247 लाख टन, मैग्‍नेसाइट 20 हजार टन और हीरा 2096 कैरेट।


    दिसंबर 2015 की तुलना में दिसंबर 2016 के दौरान निम्‍नलिखित महत्‍वपूर्ण खनिज अवयवों के उत्‍पादन में सकारात्‍मक बढ़ोतरी रही : क्रोमाइट (67.4 प्रतिशत), लिग्‍नाइट (56.6 प्रतिशत), जस्‍ता सांद्र (38.9 प्रतिशत), लौह अयस्‍क (36.2 प्रतिशत), मैग्‍नीज अयस्‍क (34.1 प्रतिशत), सोना (28.0 प्रतिशत), लीड सांद्र (22.3 प्रतिशत), बॉक्‍साइट (21.0 प्रतिशत), एपेटाइट और फास्‍फोराइट (10.7 प्रतिशत), चूना-पत्‍थर (5.8 प्रतिशत), कोयला (3.8 प्रतिशत), एवं प्राकृतिक गैस (उपयोग की गई ) (0.4 प्रतिशत)। निम्‍नलिखित महत्‍वपूर्ण खनिज अवयवों के उत्‍पादन में नकारात्‍मक बढ़ोतरी रही : ‘हीरा’ [(-) 37.2 प्रतिशत], ‘तांबा .’ [(-) 21.5 प्रतिशत], ‘मैगनेसाइट’ [(-) 19.6 प्रतिशत] और ‘पेट्रोलियम (क्रूड)’ [(-) 0.8 प्रतिशत]।

    ***


    वीके/एसकेजे/एनआर-451

    
    
    (Release ID: 1483007) Visitor Counter : 4