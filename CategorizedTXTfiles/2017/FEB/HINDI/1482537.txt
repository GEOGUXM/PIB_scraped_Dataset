      राष्ट्रपति सचिवालय

      राष्ट्रपति ने पृथ्वी रक्षा वाहन इंटरसेप्टर मिसाइल के सफल परीक्षण के लिए डीआरडीओ को बधाई दी
      Posted On: 12 FEB 2017 7:35PM by PIB Delhi


    राष्‍ट्रपति श्री प्रणब मुखर्जी ने पृथ्‍वी रक्षा वाहन (पीडीवी) इंटरसेप्टर मिसाइल के सफल परीक्षण के लिए डी आर डी ओ को बधाई दी है।


    रक्षा अनुसंधान एवं विकास विभाग के सचिव एवं डीआरडीओ के अध्‍यक्ष डॉ. एस. क्रिस्‍टोफर को भेजे एक संदेश में राष्‍ट्रपति महोदय ने कहा है , ’ मैं पृथ्‍वी रक्षा वाहन (पीडीवी) इंटरसेप्टर मिसाइल के सफल परीक्षण से जुड़े सभी लोगों को हार्दिक बधाई देता हूं। ’


    भारत अब उन कुछ चुने हुए राष्‍ट्रों के समूह में शामिल हो गया है जिनके पास ऐसी बैलि‍स्टिक मिसाइल रक्षा प्रणाली है। राष्‍ट्र डी आर डी ओ द्वारा अर्जित की गई इस उपलब्धि पर गर्व करता है। यह भारत की प्रतिरक्षा क्षमताओं को बढ़ावा देने में एक उल्‍लेखनीय मील का पत्‍थर है तथा आने वाले बैलिस्टिक मिसाइल खतरों के मुकाबले बढ़ी हुई सुरक्षा प्रदान करेगा।


    कृपया वैज्ञानिकों , इंजीनियरों , तकनीकी विदों की आपकी टीम के सदस्‍यों तथा इस मिशन से जुड़े अन्‍य सभी लोगों को मेरी बधाई एवं शुभकामनाएं संप्रेषित करें। मैं आने वाले वर्षों में डी आर डी ओ की सतत सफलता की कामना करता हूं। ’


    *****


    वीके/एसकेजे/वाईबी-384

    
    
    (Release ID: 1482537) Visitor Counter : 13