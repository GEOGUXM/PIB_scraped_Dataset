      रसायन एवं उर्वरक मंत्रालय

      बकाया उर्वरक सब्सिडी का भार हटाने के लिए बजट 2017 में 10000 करोड़ रुपये की विशेष बैंकिंग व्‍यवस्‍था की गई : श्री अनंत कुमार
      Posted On: 07 FEB 2017 6:01PM by PIB Delhi


    
    
    केन्‍द्रीय रसायन एवं उर्वरक मंत्री श्री अनंत कुमार ने आज यहां मीडिया को सम्‍बोधित किया और उपस्थित लोगों को पिछले तीन वर्षों के दौरान रसायन, उर्वरक एवं फार्मास्‍यूटिकल विभाग द्वारा हासिल की गई उपलब्धियों से अवगत कराया। इस अवसर पर रसायन एवं उर्वरक, शिपिंग, सड़क परिवहन एवं राजमार्ग राज्‍य मंत्री श्री मनसुख लाल मंडाविया भी उपस्थ्‍िात थे।
    
    उर्वरक क्षेत्र के लिए बजट आवंटन का उल्‍लेख करते हुए मंत्री महोदय ने कहा कि वित्‍त वर्ष 2017-18 के लिए उर्वरक विभाग हेतु कुल मिलाकर 74,235 करोड़ रुपये का बजट आवंटन किया गया है। उन्‍होंने यह भी कहा कि विद्युत के साथ-साथ उर्वरक क्षेत्र भी इस सरकार की उपलब्धि‍यों का पथप्रदर्शक रहा है। मंत्री महोदय ने कहा कि पिछली ति‍माही के दौरान सर्वाधिक तेजी से विकास करने वाले क्षेत्रों में उर्वरक क्षेत्र भी शामिल था। उन्‍होंने बताया कि बकाया उर्वरक सब्सिडी का भार घटाने के लिए इस बजट में 10,000 करोड़ रुपये की विशेष बैंकिंग व्‍यवस्‍था को मंजूरी दी गई है, ताकि बकाया उर्वरक सब्सिडी के भार से मुक्ति मिल सके।
    *****

    वीके/आरआरएस/वीके- 330

    
    
    (Release ID: 1482056) Visitor Counter : 8