      विधि एवं न्‍याय मंत्रालय

      भारतीय विधि संस्थान ने मीडिया और मानवाधिकारों पर चर्चा की
      Posted On: 23 FEB 2017 5:44PM by PIB Delhi


    भारतीय विधि संस्थान, दिल्ली और राष्ट्रीय मानवाधिकार आयोग ने ‘मीडिया और मानवाधिकार : मुद्दे और चुनौतियां’ विषय पर मीडिया कर्मियों और सरकारी जनसंपर्क अधिकारियों के लिए एक दिवसीय कार्यक्रम का सफलतापूर्वक आयोजन किया। इस कार्यक्रम में 50 सरकारी जनसंपर्क अधिकारियों, मीडिया कर्मियों, अधिवक्ताओं, शिक्षाविदों तथा छात्रों ने सक्रिय रूप से भागीदारी की।
    
    राष्ट्रीय मानवाधिकार आयोग (एनएचआरसी) के संयुक्त सचिव (पी एंड सी) ने मानवाधिकारों के संरक्षण देने और उनका प्रचार करने में मीडिया की एतिहासिक भूमिका की चर्चा की। उन्होंने अपने विचार साझा करते हुए कहा कि मीडिया लोगों की आवाज है। मीडिया अधिकार और पात्रता है और इसमें कोई संदेह नहीं है कि यह दूरदराज तक पहुंचने में युवाओं को एकत्र करने का एक महत्वपूर्ण साधन है।
    
    अंतर्राष्ट्रीय और राष्ट्रीय परिप्रेक्ष्य पर चर्चा करते हुए भारतीय विधि संस्थान, नई दिल्ली के निदेशक प्रो. (डॉ.) मनोज कुमार सिन्हा और अंतर्राष्ट्रीय विधि और मानवाधिकार के जाने - माने विशेषज्ञों ने मानवाधिकारों को बढ़ावा देने के लिए मीडिया के प्रभाव को रेखांकित किया।
    
    विशेषज्ञों द्वारा सक्रिय रूप से भाग लिये गए परस्पर संवादात्मक सत्र के साथ एक दिवसीय कार्यक्रम का समापन हुआ।

    ***
    

    
    वीके/केजे/सीएस-513

    
    
    (Release ID: 1483284) Visitor Counter : 11