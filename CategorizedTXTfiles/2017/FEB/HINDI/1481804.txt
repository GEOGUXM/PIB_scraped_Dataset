      कार्मिक, लोक शिकायत एवं पेंशन मंत्रालय

      डॉ. जितेन्‍द्र सिंह ने पीजी पोर्टल पर लोक शिकायत के संचालन में प्रतिभाशाली प्रदर्शन के लिए विभिन्‍न मंत्रालयों/विभागों को पुरस्‍कार प्रदान किए
      Posted On: 04 FEB 2017 4:25PM by PIB Delhi


    
    

      केंद्रीय पूर्वोत्‍तर क्षेत्र विकास राज्‍य मंत्री (स्‍वतंत्र प्रभार) , प्रधानमंत्री कार्यालय , कार्मिक , लोक शिकायत , पेंशन , परमाणु ऊर्जा और अंतरिक्ष विभाग राज्‍य मंत्री डॉ. जितेंद्र सिंह ने आज यहां सीपीजीआरएएमएस पर प्राप्‍त लोक शिकायतों के कारगर निपटान के लिए विभिन्‍न मंत्रालयों/विभागों द्वारा किए गए प्रतिभाशाली प्रदर्शन हेतु प्रमाण पत्र प्रदान किए। इस योजना के तहत सम्‍मान का प्रमाण पत्र तीन मंत्रालयों/विभागों को प्रदान किया जाता है जिन्‍हें निर्धारित मानदंडों के अनुसार एक तिमाही के दौरान असाधारण कार्य किया गया पाया जाता है।


      इस अवसर पर डॉ. जितेन्‍द्र सिंह ने जुलाई , 2016 से सितंबर , 2016 तथा अक्‍टूबर ,2016 से दिसंबर 2016 की तिमाहियों के लिए निम्‍नलिखित मंत्रालयों/विभागों को पुरस्‍कार प्रदान किए।
                                                                                                                                                        
समूह                                                                        ( जुलाई-सितंबर , 2016)                 ( अक्‍टूबर-दिसंबर , 2016)            
                                                                                                                                                        
                                                                                                                                                        
क                                                                           पूर्वोत्‍तर क्षेत्र विकास मंत्रालय     वैज्ञानिक एवं औद्योगिक अनुसंधान विभाग
                                                                                                                                                        
( तिमाही के दौरान 300 शिकायतें प्राप्‍त करने वाले मंत्रालय / विभाग )                                                                                    
                                                                                                                                                        
                                                                                                                                                        
ख                                                                           महिला एवं बाल विकास मंत्रालय           आवास एवं गरीबी उन्‍मूलन मंत्रालय     
                                                                                                                                                        
( तिमाही के दौरान 301-2000 शिकायतें प्राप्‍त करने वाले मंत्रालय/विभाग)                                                                                  
                                                                                                                                                        
                                                                                                                                                        
( तिमाही के दौरान 2000 से अधिक शिकायतें प्राप्‍त करने वाले मंत्रालय/विभाग)  केंद्रीय प्रत्‍यक्ष कर बोर्ड (आय कर )  केंद्रीय प्रत्‍यक्ष कर बोर्ड (आय कर )
                                                                                                                                                        

      इस अवसर पर डॉ. जितेन्‍द्र सिंह ने कहा कि ये पुरस्‍कार विभागों के लिए प्रेरकों के रूप में कार्य करेंगे। उन्‍होंने कहा कि हाल के वर्षों में दर्ज की जाने वाली शिकायतों की संख्‍या उल्‍लेखनीय रूप से बढ़ गई है जो आम लोगों के सरकार में विश्‍वास को प्रदर्शित करती है। उन्‍होंने यह भी कहा कि सरकार का जोर पारदर्शिता और जवाबदेही पर रहा है। मंत्री महोदय ने यह भी कहा कि सरकार ने अधिकतम शासन और न्‍यूनतम सरकार के साथ लोक केंद्रित सरकार को महत्‍व दिया है।

      मंत्री महोदय ने 1 फरवरी , 2017 को डीएआरपीजी द्वारा शुरू की गई ट्वीटर सेवा के कामकाज की भी समीक्षा की। ट्वीटर सेवा डीएआरपीजी को आम जनता और वि‍भिन्‍न हितधारकों तक शिकायतों के निपटान में सुविधा प्रदान करने तथा विभाग से संबंधित अन्‍य महत्‍वपूर्ण मुद्दों तक पहुंचने में सक्षम बनाएगी।

      इस अवसर पर विभाग के वरिष्‍ठ अधिकारी भी उपस्थित थे।

      ****


      वीके/एसकेजे/एनआर– 310

    
    
    (Release ID: 1481804) Visitor Counter : 9