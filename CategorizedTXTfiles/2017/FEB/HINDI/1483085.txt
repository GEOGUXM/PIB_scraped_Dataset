      युवा कार्यक्रम एवं खेल मंत्रालय

      खेल मंत्री श्री विजय गोयल ने ब्लाइंड टी-20 विश्व कप क्रिकेट कप - 2017 जीतने पर भारतीय क्रिकेट टीम को सम्मानित किया
      Posted On: 20 FEB 2017 8:02PM by PIB Delhi


    खेल एवं युवा मामले राज्य मंत्री (स्वतंत्र प्रभार) श्री विजय गोयल ने आज अपने आवास पर आयोजित एक समारोह में ब्लाइंड टी-20 विश्व कप क्रिकेट कप - 2017 जीतने पर भारतीय क्रिकेट टीम को सम्मानित किया। भारतीय टीम ने 12 फरवरी, 2017 को बेंगलुरू में आयोजित फाइनल में पाकिस्तान को हरा कर विश्व कप जीता था।
    
    इस अवसर पर श्री गोयल ने कहा कि रियो पैरालिम्पिक्स 2016 में पैरा एथलीटों की सफलता के बाद भारत की टीम ने ब्लाइंड क्रिकेट का टी-20 विश्व कप जीत भारतीय खेल के इतिहास में गौरव का एक और अध्याय जोड़ा है। उन्होंने कहा कि उनका मंत्रालय सीएबीआई को खेल महासंघ के रूप में मान्यता देने पर विचार करेगा। उन्होंने कहा कि ब्लाइंड टी-20 विश्व कप क्रिकेट कप - 2017 जीतने पर भारतीय क्रिकेट टीम को पुरस्कार राशि देने में कोई गलतफहमी नहीं है। उन्होंने कहा कि मंत्रालय पहला ब्लाइंड टी-20 विश्व क्रिकेट कप जीतने वाली टीम को जो नकद पुरस्कार देने की जो प्रक्रिया अपनाई गई थी उसी का इस बार भी अनुसरण करेगा। मंत्रालय ने पहले ही भारतीय ब्लाइंड क्रिकेट एसोसिएशन को 30 लाख रूपए की सहायता देने की मंजूरी दी है।

    ***
    

    
    वीके/आईपीएस/सीएस- 470

    
    
    (Release ID: 1483085) Visitor Counter : 6