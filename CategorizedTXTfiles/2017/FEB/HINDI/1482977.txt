      रक्षा मंत्रालय

      भारतीय नौसेना ने बाई एंड मेक (भारतीय) श्रेणी के तहत पहला अनुबंध किया
      Posted On: 17 FEB 2017 7:39PM by PIB Delhi


    
    
    भारतीय नौसेना ने सर्फेस सर्विलांस रडार (एसएसआर) की खरीदारी के लिए नोवा इंटिग्रेटेड सिस्‍टम्‍स लिमिटेड के साथ एक अनुबंध किया है। भारत सरकार की मेक इन इंडिया पहल के अनुरूप बाई एंड मेक (भारत) श्रेणी के तहत किया गया यह पहला अनुबंध है। नोवा इंटिग्रेटेड सिस्‍टम्‍स लिमिटेड टाटा एडवांस्ड सिस्टम लिमिटेड की पूर्ण स्वामित्व वाली सहायक कंपनी है जो टेरमा, डेनमार्क के सहयोग से इन अत्‍याधुनिक रडारों का देश में निर्माण करेगी। इस अनुबंध से भारतीय नेवी के लिए उच्‍च तकनीक सेंसरों के उत्‍पादन में भारत के निजी उद्योग का प्रवेश हो रहा है। एसएसआर की खरीदारी अपने बेड़े के आधुनिकीकरण के लिए भारतीय नौसेना की योजना का एक हिस्‍सा है और इन रडारों को निर्माणाधीन जहाजों पर स्‍थापित किया जाएगा। निजी उद्योग की भागीदारी से सशस्‍त्र बलों का आधुनिकीकरण तथा भारतीय रक्षा औद्योगिक आधार का निर्माण करने के सरकार के अभियान को आज हस्‍ताक्षरित अनुबंध से बहुत बढ़ावा मिलेगा।
    ***

    

    
    वीके/आईपीएस/एमबी -447

    
    
    (Release ID: 1482977) Visitor Counter : 8