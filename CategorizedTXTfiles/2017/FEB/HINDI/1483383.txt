      राष्ट्रपति सचिवालय

      राष्‍ट्रपति 2 से 3 मार्च तक केरल और तमिलनाडु का दौरा करेंगे
      Posted On: 28 FEB 2017 3:04PM by PIB Delhi


    राष्‍ट्रपति श्री प्रणब मुखर्जी 2 से 3 मार्च, 2017 तक केरल और तमिलनाडु के दौरे पर रहेंगे। राष्‍ट्रपति 2 मार्च, 2017 को कोच्चि में मुजिरिस बाइनल के तीसरे संस्‍करण के भाग के रूप में ‘स्‍थायी संस्‍कृति निर्माण के महत्‍व’ पर आयोजित होने वाली संगोष्‍ठी का उद्घाटन करेंगे। उसी दिन वे कोच्चि में के.एस. राजामोनी छठा स्‍मारक व्‍याख्‍यान भी देंगे। राष्‍ट्रपति 3 मार्च, 2017 को तम्‍बरम, तमिलनाडु में भारतीय वायुसेना के 125 (एच) स्‍क्‍वाड्रन को स्‍टेंर्ड और एम टी आई को कलर्स प्रदान करेंगे। उसी दिन वे अडियार, चेन्‍नई की थियोसोफिकल सोसायटी के वुमन्‍स इंडियन एसोसिएशन के शताब्‍दी समारोह का भी उदघाटन करेंगे।
    
    कोच्चि मुजिरिस बाइनल एक अंतर्राष्‍ट्रीय समकालीन कला उत्‍सव है, जिसे केरल सरकार के पर्यटन विभाग के सहयोग से कोच्चि मुजिरिस फाउंडेशन आयोजित करता है। 2012 से आयोजित किये जाने वाले इस उत्‍सव ने विश्‍व के कला क्षेत्र में प्रमुख स्‍थान हासिल किया है। अब तक इस उत्‍सव में विश्‍वभर के 250 से अधिक कलाकारों की 300 से अधिक कलाकृतियां प्रदर्शित की जा चुकी हैं। इस संस्‍करण में ब्रिटेन, अमरीका, फ्रांस, जर्मनी, श्रीलंका और पाकिस्‍तान सहित 31 देशों के 97 कलाकारों की कलाकृतियां प्रदर्शित की जा रही हैं।
    
    कोच्चि में स्‍मारक व्‍याख्‍यान जाने माने वकील और 1992 से 1997 तक केरल पब्लिक मैन्‍स इन्‍क्‍वायरी कमीशन के पूर्व सदस्‍य स्‍वर्गीय श्री के.एस. राजामोनी की याद में आयोजित किया जाता है।

    ***
    

    
    वीके/एमके/वाईबी – 544

    
    
    (Release ID: 1483383) Visitor Counter : 7