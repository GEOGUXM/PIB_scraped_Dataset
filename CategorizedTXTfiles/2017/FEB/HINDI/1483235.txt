      कॉरपोरेट कार्य मंत्रालय

      सुश्री सुमन सक्सेना ने भारतीय दिवाला और दिवालियापन बोर्ड (आईबीबीआई) की पूर्णकालिक सदस्यी का पदभार संभाला
      Posted On: 22 FEB 2017 7:40PM by PIB Delhi


    सुश्री सुमन सक्सेना ने आज यहां भारतीय दिवाला और दिवालियापन बोर्ड (आईबीबीआई) की पूर्णकालिक सदस्‍य का पदभार संभाल लिया।


    सुश्री सक्सेना अनुसंधान एवं नियमन प्रकोष्‍ठ का काम देखेंगी , जिनमें कॉरपोरेट दिवाला , कॉरपोरेट परिसमापन , व्यक्तिगत दिवाला , व्यक्तिगत दिवालियापन , अनुसंधान एवं प्रकाशन , डेटा प्रबंधन एवं प्रसार और हिमायत शामिल हैं। वह राष्ट्रीय दिवाला कार्यक्रम , सतत व्यावसायिक कार्यक्रम और ज्ञान प्रबंधन एवं साझेदारी पर भी नजर रखेंगी।


    सुश्री सक्सेना 35 से भी अधिक वर्षों तक भारतीय ऑडिट और लेखा सेवा की सदस्‍य के रूप में अपनी सेवाएं दे चुकी हैं। इससे पहले वह उप नियंत्रक एवं महालेखा परीक्षक थीं। इस पद पर रहते हुए उन्‍होंने तीन महत्वपूर्ण क्षेत्रों , अर्थात रक्षा , संचार और रेलवे के कामकाज पर अपना ध्‍यान केन्द्रित किया था। वह राष्ट्रीय ऑडिट एवं लेखा अकादमी की निदेशक भी रह चुकी हैं।

    *****

    वीके/आरआरएस/जीआरएस- 504
    

    
    (Release ID: 1483235) Visitor Counter : 5