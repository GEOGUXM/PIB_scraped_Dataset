      वित्‍त मंत्रालय

      गांव स्‍तर पर महिला शक्ति केंद्र स्‍थापित किए जाएंगे
      महिला और बाल कल्‍याण के लिए आबंटन 1,56,528 करोड़ रुपए से बढ़ाकर 1,84,632 करोड़ रुपए किया गया।

      Posted On: 01 FEB 2017 1:41PM by PIB Delhi
      
      
      

    केंद्रीय वित्‍त और कॉर्पोरेट मामलों के मंत्री श्री अरुण जेटली ने आज संसद में आम बजट 2017-18 प्रस्‍तुत करते हुए कहा कि 14 लाख आईसीडीएस आंगनवाड़ी केंद्रों में 500 करोड़ रुपए के आबंटन के साथ गांव स्‍तर पर महिला शक्ति केंद्र स्‍थापित किए जाएंगे। यह ग्रामीण महिलाओं के सशक्तिकरण के लिए कौशल विकास , रोजगार , डिजिटल साक्षरता , स्‍वास्‍थ्‍य और पोषण के अवसरों के लिए ‘ वन स्‍टॉप ’ सामूहिक सहायता प्रदान करेगा। गर्भवती महिलाओं को वित्‍तीय सहायता प्रदान करने की राष्‍ट्रव्‍यापी योजना के अंतर्गत छह हजार रुपए सीधे ऐसी गर्भवती महिला के बैंक खाते में जमा किए जाएंगे , जो किसी चिकित्‍सा संस्‍था में बच्‍चे को जन्‍म देगी और अपने बच्‍चों का टीकाकरण कराएगी।


    बजट अनुमान 2017-18 में सभी मंत्रालयों की विभिन्‍न योजनाओं के अंतर्गत महिला और बाल कल्‍याण के लिए आबंटन 1,56,528 करोड़ रुपए से बढ़ाकर 1,84,632 करोड़ रुपए कर दिया गया है।


    ***


    वि . लक्ष्‍मी / अमित / सुविधा / जितेन्‍द्र / मनीषा / रंजन / प्रवीन / इन्‍द्रपाल / सुनील / राजीव / सागर / महेश / हरेन्‍द्र / गीता / लोकेश -1

    
    
    (Release ID: 1485352) Visitor Counter : 15