      रक्षा मंत्रालय

      रक्षा सुरक्षा कोर ने अपना 70वां स्‍थापना दिवस मनाया
      Posted On: 25 FEB 2017 8:46PM by PIB Delhi

                                                                                                                                                                                                                                                                                                                                                                                                                                                                                                                                                                                                                                                                                                                                                                   
                                                                                                                                                                                                                                                                                                                                                                                                                                                                                                                                                                                                                                                                                                                                                                   
                                                                                                                                                                                                                                                                                                                                                                                                                                                                                                                                                                                                                                                                                                                                                                   
                                                                                                                                                                                                                                                                                                                                                                                                                                                                                                                                                                                                                                                                                                                                                                   
रक्षा सुरक्षा कोर (डीएससी), जिसकी 25 फरवरी 1947 को ‘रक्षा विभाग’ सिपाहियों के दल के रूप में स्‍थापना की गई थी, ने 25 फरवरी, 2017 को अपना 70 वां स्‍थापना दिवस मनाया। डीएससी का सैन्‍य दस्‍ता 1947 से ही देश के प्रत्‍येक क्षेत्र में विभिन्‍न संवेदनशील रक्षा एवं नागरिक प्रतिष्‍ठानों को सुरक्षा प्रदान करता रहा है।                                                                                                                                                                                                                                                                                                                                                                                                                                              
                                                                                                                                                                                                                                                                                                                                                                                                                                                                                                                                                                                                                                                                                                                                                                   
70 वें स्‍थापना दिवस के मौके पर लेफ्टीनेंट जनरल जे.एस.चीमा, सेना के उप प्रमुख (सूचना प्रणाली एवं प्रशिक्षण) और डीएससी के कर्नल कमांडेंट ने संवेदनशील रक्षा एवं नागरिक प्रतिष्‍ठानों की सुरक्षा के लिए उनके अनवरत प्रयासों के लिए सभी जवानों एवं अधिकारियों की सराहना की तथा उन्‍हें बधाई दी। इस पावन अवसर पर उन्‍होंने कोर के शहीदों द्वारा दिए गए सर्वोच्‍च बलिदानों को भी याद किया तथा सभी जवानों को उनकी बहादुरी से प्रेरणा लेने के लिए प्रोत्‍साहित किया। उन्‍होंने उनकी विशिष्‍ठ सेवा के लिए आठ जुनियर कमीशंड अधिकारियों एवं अन्‍य जवानों को भी पुरस्‍कृत किया। अभी तक, डीएससी को तीन वीर चक्र, एक कीर्ति चक्र, चार शौर्य चक्र , 10 सेना के पदक, दो विशिष्‍ट सेवा पदक एवं 15 सेना, वायु सेना एवं नौ सेना प्रमुख प्रशस्ति कार्डों से पुरस्‍कृत किया जा चुका है।
                                                                                                                                                                                                                                                                                                                                                                                                                                                                                                                                                                                                                                                                                                                                                                   
***                                                                                                                                                                                                                                                                                                                                                                                                                                                                                                                                                                                                                                                                                                                                                                
                                                                                                                                                                                                                                                                                                                                                                                                                                                                                                                                                                                                                                                                                                                                                                   
वीके/एसकेजे/एनआर-528                                                                                                                                                                                                                                                                                                                                                                                                                                                                                                                                                                                                                                                                                                                                               

    

    
    (Release ID: 1483319) Visitor Counter : 17