      राष्ट्रपति सचिवालय

      राष्‍ट्रपति संपदा छतों पर सोलर पैनल लगाकर 670 केवी सौर ऊर्जा सृजन करेगा
      Posted On: 09 FEB 2017 7:42PM by PIB Delhi


    
    
    राष्‍ट्रपति श्री प्रणब मुखर्जी कल (10 फरवरी, 2017) राष्‍ट्रपति संपदा में सौर ऊर्जा परियोजना के पहले चरण का उद्घाटन करेंगे। 670 केवी का सौर ऊर्जा सृजन राष्‍ट्रपति संपदा में सात भवनों की छतों पर लगाये गये सौर पैनलों से होगा।
    
    आशा है कि इस परियोजना से प्रति वर्ष लगभग 80 लाख रूपये की बिजली की बचत होगी। सौर ऊर्जा से कार्बन में कमी आएगी और राष्‍ट्रपति संपदा ऊर्जा सक्षम होगा।
    
    उद्घाटन समारोह के हिस्‍से के रूप में टाटा पॉवर दिल्‍ली डिस्‍ट्रीब्‍युशन लिमिटेड (टीपीडीडीएल), ग्रामीण विद्युतीकरण निगम, हरित रोजगार क्षेत्र, कौशल परिषद, ऊर्जा सक्षमता ब्‍यूरो, सेन्‍ट्रल इलेक्‍ट्रोनिक्‍स लिमिटेड तथा एनर्जी इफिशन्सी सर्विसेज लिमिटेड के समर्थन से ऊर्जा संरक्षण तथा हरित ऊर्जा के विभिन्‍न पहलूओं को दिखाने वाली प्रदर्शनी आयोजित की जा रही है।
    
    इस अवसर पर पेन्टिग तथा साइंस मॉडल प्रतियोगिताओं के साथ-साथ ऊर्जा सक्षमता/सौर विद्युत विषय पर नुक्‍कड़ नाटक आयोजित किया जाएगा। विद्यार्थियों के लिए हरित ऊर्जा पर क्‍वीज और गेम्‍स आयोजित किये जाएंगे। डॉक्‍टर राजेन्‍द्र प्रसाद सर्वोदय विद्यालय की 11वीं और 12वीं कक्षा की लड़कियों के लिए टीपीडीडीएल द्वारा जीवन कौशल प्रशिक्षण पाठ्यक्रम को लॉन्‍च किया जा रहा है।
    *****

    वीके/एजी/जीआरएस-355

    
    
    (Release ID: 1482413) Visitor Counter : 8