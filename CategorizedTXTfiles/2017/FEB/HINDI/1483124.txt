      राष्ट्रपति सचिवालय

      सेंट लूसिया के स्‍वतंत्रता दिवस की पूर्व संध्‍या पर राष्‍ट्रपति की बधाई
      Posted On: 21 FEB 2017 4:25PM by PIB Delhi


    राष्‍ट्रपति श्री प्रणब मुखर्जी ने सेंट लूसिया के स्‍वतंत्रता दिवस (22 फरवरी, 2017) की पूर्वसंध्‍या पर सेंट लूसिया की सरकार और वहां के नागरिकों को बधाई और शुभकामनाएं दी हैं।


    सेंट लूसिया की गवर्नर जेनरल महामहिम सुश्री डेम पर्लेट लुईसी को भेजे अपने संदेश में राष्‍ट्रपति महोदय ने कहा है, ‘भारत सरकार और भारत के नागरिकों तथा अपनी ओर से मुझे सेंट लूसिया के स्‍वतंत्रता दिवस के उपलक्ष्‍य में आपको और सेंट लूसिया के नागरिकों को हार्दिक बधाई और शुभकामनाएं देते हुए अत्‍यंत हर्ष का अनुभव हो रहा है।


    भारत और सेंट लूसिया के बीच बहुत पुरानी मित्रता है और दोनों देशों के बीच सहयोग बढ़ रहा है। दोनों देश कई विश्‍व मुद्दों पर समान नजरिया रखते हैं और दोनों देशों के बीच अंतर्राष्‍ट्रीय मंच पर शानदार सहयोग होता रहा है। हाल में हमारे कौशल विकास एवं उद्यमिता राज्‍य मंत्री ने सेंट लूसिया का दौरा किया था, जिससे दोनों देशों के बीच आपसी समझ में इजाफा हुआ है। राष्‍ट्रमंडल और सीएआरआईसीओएम में हमारे संयुक्‍त प्रयासों के मद्देनजर आपसी संबंध और मजबूत हुए हैं। मुझें विश्‍वास है कि आने वाले वर्षों में हमारे द्विपक्षीय संबंध और मजबूत होंगे।


    मैं इस अवसर पर महामहिम आपके अच्‍छे स्‍वास्‍थ्‍य की कामना करता हूं। इसके साथ ही मैं सेंट लूसिया के नागरिकों की समृद्धि और प्रगति की भी कामना करता हूं।’


    ***


    वीके/एकेपी/एसकेपी-479

    
    
    (Release ID: 1483124) Visitor Counter : 6