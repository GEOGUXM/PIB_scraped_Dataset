      राष्ट्रपति सचिवालय

      राष्‍ट्रपति ने श्री पी. शिव शंकर के निधन पर शोक व्‍यक्‍त किया
      Posted On: 28 FEB 2017 8:04PM by PIB Delhi


    
    राष्‍ट्रपति श्री प्रणब मुखर्जी ने श्री पी. शिव शंकर के निधन पर शोक व्‍यक्‍त किया है।
    
    श्री पी. शिव शंकर की पत्‍नी डॉ. पी. लक्ष्‍मीबाई को प्रेषित अपने शोक संदेश में राष्‍ट्रपति ने कहा है, ‘मुझे आपके पति श्री पी. शिव शंकर के निधन का समाचार जानकर अत्‍यंत दुख हुआ है। वे मेरे पुराने मित्र और सहकर्मी रहे हैं।
    
    श्री शिव शंकर वरिष्‍ठ सांसद रहे हैं और उन्‍होंने विभिन्‍न पदों पर रहते हुए भारतीय राजनीति में अमूल्‍य योगदान किया है। वे केंद्रीय मंत्री, योजना आयोग के उपाध्‍यक्ष और केरल और सिक्‍किम के राज्‍यपाल रह चुके हैं। वे कई सामाजिक और शैक्षिक संस्‍थानों से भी जुड़े रहे हैं। मुझे उनके साथ गुजारे गए पुराने दिनों की याद है। उनके निधन से राष्‍ट्र ने एक प्रतिष्‍ठित व्‍यक्ति को खो दिया है, जिन्हें लोगों की नि:स्‍वार्थ सेवा के लिए हमेशा याद किया जाएगा।
    
    मैं हार्दिक संवेदना व्‍यक्‍त करता हूं और मेरी संवेदनाएं आपके और आपके परिवार के साथ हैं। मैं ईश्‍वर से प्रार्थना करता हूं कि आपको और आपके परिवार को इस अपूरणीय क्षति को सहन करने की शक्‍ति और साहस प्रदान करें।’
    ***

    

    
    वीके/एकेपी/एसकेपी– 548

    
    
    (Release ID: 1483423) Visitor Counter : 11