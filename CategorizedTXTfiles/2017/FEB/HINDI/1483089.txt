      अल्‍पसंख्‍यक कार्य मंत्रालय

      अभी तक 20 लाख से अधिक लोग हुनर हाट देखने गए
      प्रधानमंत्री कार्यालय राज्‍य मंत्री डा. जितेंद्र सिंह एवं अल्‍पसंख्‍यक मामले राज्‍य मंत्री (स्‍वतंत्र प्रभार) श्री मुख्‍तार अब्‍बास नकवी हुनर हाट देखने गए

      Posted On: 20 FEB 2017 8:11PM by PIB Delhi
      ﻿ अल्‍पसंख्‍यक मामले मंत्रालय का द्वितीय ‘हुनर हाट’ आगंतुकों के बीच काफी लोकप्रिय हो चुका है और अभी तक 20 लाख से अधिक लोग हुनर हाट देख चुके हैं।

    
    प्रधानमंत्री कार्यालय में केंद्रीय राज्‍य मंत्री एवं पूर्वोत्‍तर क्षेत्र विकास राज्‍य मंत्री (स्‍वतंत्र प्रभार) डा. जितेंद्र सिंह एवं अल्‍पसंख्‍यक मामले राज्‍य मंत्री (स्‍वतंत्र प्रभार) एवं संसदीय कार्य राज्‍य मंत्री श्री मुख्‍तार अब्‍बास नकवी ने आज नई दिल्‍ली के बाबा खड़क सिंह मार्ग पा आयोजित हुनर हाट का अवलोकन किया।
    
    डा. सिंह ने देश भर के हस्‍त शिल्‍पों के विभिन्‍न स्‍टॉलो का अवलोकन किया तथा उस्‍ताद कारीगरों को प्रोत्साहित किया। उन्‍होंने हुनर हाट की सफलता के लिए अल्‍पसंख्‍यक मामले मंत्रालय की सराहना की। डा. सिंह ने कहा कि ‘हुनर हाट’ पारंपरिक कलाओं/शिल्‍पों के विकास के लिए अवसर उपलब्‍ध कराएगा एवं उस्‍ताद पारंपरिक कारीगरों को बढ़ावा देगा एवं प्रोत्‍साहित करेगा।
    
    इस अवसर पर, श्री नकवी ने कहा कि द्वितीय ‘हुनर हाट’ शिल्‍प और कुजीन का संगम की थीम पर आधारित है और इसे सभी क्षेत्रों से बेशुमार प्रतिक्रिया प्राप्‍त हुई है। हस्‍त शिल्‍प एवं विभिन्‍न व्‍यंजनों के अतिरिक्‍त, लोग विभिन्‍न सांस्‍कृतिक कार्यक्रमों, कव्‍वाली, गजल आदि का आनंद भी उठा रहे हैं।
    
    ‘हुनर हाट’ का फेसबुक पेज 16 फरवरी, 2017 को लांच किया गया था। इसमें दो ‘हुनर हाट’ के बारे में जानकारी संकलित है जिसका आयोजन मंत्रालय द्वारा किया गया है। इसमें कारीगरों के गृह राज्‍यों, हस्‍त शिल्‍प, अन्‍य वस्‍तुओं एवं भोजन के बारे में भी विवरण हैं। ‘हुनर हाट’ के फोटो एवं वीडियो भी उपलब्‍ध हैं।
    
    सभी राज्‍यों एवं केंद्र शासित प्रदेशों के 100 से अधिक कारीगर एवं 30 से अधिक व्‍यंजन विशेषज्ञ द्वितीय ‘हुनर हाट’ के लगभग 130 स्‍टॉलों में भाग ले रहे हैं। दो ‘हुनर हाटों ’ की सफलता से उत्‍साहित होकर मंत्रालय अब देश के विभिन्‍न हिस्‍सों में बड़े पैमाने पर ऐसे ही समारोहों का आयोजन करने की योजना बना रहा है।

    ***
    

    
    वीके/एसकेजे/-472

      
    
    
    (Release ID: 1483089) Visitor Counter : 4