      इस्‍पात मंत्रालय

      इस्‍पात मंत्रालय के सार्वजनिक प्रतिष्‍ठान अपने संसाधनों का प्रबंधन करें और मांग संग्रह तथा बेहतर आर्थिक गतिविधि के लिए अपने संसाधन साझा करें: चौधरी बीरेंदर सिंह
      Posted On: 27 FEB 2017 12:42PM by PIB Delhi


    इस्पात मंत्री चौधरी बीरेंदर सिंह ने मंत्रालय के अधीन आने वाले सार्वजनिक प्रतिष्‍ठानों को संसाधन जुटाने और आपस में संसाधन साझा करने के लिए अध्‍यक्ष और प्रबंध निदेशकों (सीएमडी) तथा मंत्रालय के वरिष्‍ठ अधिकारियों की एक उच्‍च स्‍तरीय समन्‍वय समिति बनाने का निर्देश दिया है। चौधरी बिरेंदर सिंह ने हाल में हुई विस्‍तृत संयुक्‍त समीक्षा बैठक की अध्‍यक्षता करते हुए कहा कि इससे मांग संग्रहण होगा और मंत्रालय के प्रशासनिक नियंत्रण वाले सार्वजनिक प्रतिष्‍ठानों की आर्थिक गतिविधियों का आकार का पता लगेगा। उन्‍होंने कहा कि ऐसी व्‍यवस्‍था करने में समिति ऊपर-नीचे के क्षेत्रों को कम करेगी तथा दोहरीकरण और संचार अंतर में कमी लाएगी। इससे वित्‍तीय बचत की क्षमता बढ़ाने में मदद मिलेगी। उन्‍होंने कहा कि आज की तेज कारोबारी दुनिया में प्रतिस्‍पर्धी बढ़त बनाए रखने के लिए एक साथ कार्य करना आवश्‍यक हो गया है।


    समिति का उद्देश्‍य संसाधनों को जुटाकर आर्थिक गतिविधि का लाभ उठाना और श्रेष्‍ठ व्‍यवहारों को साझा करना है। समिति के दिशा-निर्देश में निम्‍नलिखित शामिल हैं:

      * एमएसटीसी मेटल मंडी (एम 3) का उपयोग करते हुए समान खरीदारी पोर्टल
      * समान बाजार तथा वितरण/भंडारण सुविधाएं
      * समान अनुसंधान और विकास सुविधाएं और एसआरटीएमआई के अंतर्गत परियोजनाएं
      * समान कर्मचारी कल्‍याण विषय
      * समान परामर्श
      * एमओएस सीपीएसई के बीच भुगतान निपटारा व्‍यवस्‍था
      * ज्ञान साझा करने के लिए समान प्‍लेटफॉर्म

    श्री चौधरी बीरेंदर ने सार्वजनिक प्रतिष्‍ठानों के बीच समन्‍वय व्‍यवस्‍था बनाने के लिए तत्‍काल कार्रवाई करने का निर्देश दिया। मंत्रालय के सार्वजनिक प्रतिष्‍ठानों में सेल, एनएमडीसी, आरआईएनएल, एमओआईएल, एमएसटीसी तथा मेकन आदि हैं।


    ***


    वीके/एजी/एसकेपी– 532
    

    
    (Release ID: 1483338) Visitor Counter : 4
    
    
    
    
    

*