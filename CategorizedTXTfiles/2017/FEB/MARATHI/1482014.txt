      परराष्ट्र व्यवहार मंत्रालय

      कैलास मानसरोवर यात्रा 2017 साठीच्या नोंदणीला सुरुवात
      Posted On: 07 FEB 2017 4:40PM by PIB Mumbai


      नवी दिल्ली, 7 फेब्रुवारी 2017

      कैलास मानसरोवर यात्रेसाठीच्या नोंदणीला 1 फेब्रुवारी 2017 पासून सुरुवात झाली आहे. या वर्षी 12 जून ते 8 सप्टेंबर या अवधीत दोन मार्गांनी ही यात्रा होणार आहे. 1 जानेवारी 2017 रोजी 18 ते 70 वर्षे वयोगटात समाविष्ट निवेदकांनाच या यात्रेत सहभागी होता येईल. यात्रेसाठी येत्या 15 मार्च पर्यंत नोंदणी करता येईल.
      यात्रेचे दोन मार्ग असून ती उत्तराखंड आणि सिक्कीम मार्गे जाणार आहे. यात्रेसाठी प्रथमच आवेदन करणारे डॉक्टर तसेच विवाहित दांपत्यांना प्राधान्य दिले जाईल. ज्येष्ठ नागरिकांनी नाथु ला मार्गाची निवड केल्यास त्यांनाही प्राधान्य दिले जाईल. यात्रेकरुंना आपला मार्ग निवडता येईल. या यात्रेसाठी http://kmy.gov.in या संकेतस्थळावर ऑनलाईन नोंदणी करता येईल. अर्ज भरण्याबरोबरच पारपत्र पत्याचा तपशील आणि छायाचित्र हे दस्तावेज ऑनलाईन सादर करावे लागतील. संगणकाच्या माध्यमातून यात्रेसाठीच्या आवेदकांची नावे निश्चित केली जाणार आहे. 011-24300655या दूरध्वनी क्रमाकांवर आवेदकांना आपल्या अर्जाची सद्यस्थिती जाणून घेता येईल.

      B.Gokhale/M.Pange/Anagha

    
    
    (Release ID: 1482014) Visitor Counter : 3