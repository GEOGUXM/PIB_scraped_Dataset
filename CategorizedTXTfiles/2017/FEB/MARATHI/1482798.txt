      दूरसंचार आणि माहिती तंत्रज्ञान मंत्रालय

      टपाल विभागात बाह्य पोस्टल दलाल पदासाठी भरती
      Posted On: 15 FEB 2017 6:01PM by PIB Mumbai


      मुंबई 15 फेब्रुवारी 2017

      भारतीय टपाल विभागाच्या वतीने मुंबई दक्षिण विभागातील काही टपाल कार्यालयात बाह्य पोस्टल दलाल पदासाठी अर्ज मागवण्यात येत आहेत. या पदासाठीची नेमणूक तात्पुरत्या स्वरुपावर असणार आहे. इच्छुक उमेदवारांनी आपले अर्ज विहित नमुन्यात उपविभागीय डाक निरीक्षक, मुंबई दक्षिण विभाग, मुंबई जी. पी. ओ. अॅनेक्स बिल्डींग, 5 वा मजला, मुंबई 400001 या पत्त्यावर पाठवावेत असे आवाहन टपाल विभागाच्या वतीने करण्यात आले आहे. अर्ज पाठवण्याची मुदत 20 फेब्रुवारी 2017 अशी आहे. ज्या टपाल कार्यालयात बाह्य पोस्टल दलाल पदासाठी भरती करण्यात येणार आहेत त्या कार्यालयांची नवे पुढीलप्रमाणे आहेत :

      पोस्टमास्तर, काळबादेवी मुख्य पोस्ट ऑफिस, मुंबई- 400002

      सब-पोस्टमास्तर, गिरगाव पोस्ट ऑफिस, मुंबई-400004

      सब-पोस्टमास्तर, नरीमन पॉईंट पोस्ट ऑफिस, मुंबई- 400021

      सब-पोस्टमास्तर, कुलाबा पोस्ट ऑफिस, मुंबई- 400005

      सब-पोस्टमास्तर, मरिन लाईन्स ऑफिस, मुंबई-400020

      सब-पोस्टमास्तर, मंत्रालय पोस्ट ऑफिस, मुंबई-400032

      बाह्य पोस्टल दलाल हे पद कायम स्वरुपाचे अथवा राखीव नसल्याने सर्व जाती जमातीचे उमेदवार या पदासाठी अर्ज करू शकतात. संबंधित पदासाठी उमेदवार किमान दहावी उत्तीर्ण असणे आवश्यक आहे. अर्जाचा नमुना तसेच यासंदर्भातील इतर माहिती संबंधित टपाल कार्यालयात उपलब्ध आहे.


    N.Sapre /S.Tupe/P.Kor

    
    
    (Release ID: 1482798) Visitor Counter : 2