      अर्थ मंत्रालय

      विमुद्रीकरणाच्या जगातल्या सर्वात मोठ्या मोहिमेत एसपीएमसीआयएलचा मोठा वाटा
      Posted On: 17 FEB 2017 5:48PM by PIB Mumbai


      नवी दिल्ली 17 फेब्रुवारी 2017

      विमुद्रीकरणाच्या जगातल्या सर्वात मोठ्या मोहिमेत सिक्युरिटी प्रिटींग ॲण्ड माईनिंग कॉर्पोरेशन ऑफ इंडिया लिमिटेड अर्थात एसपीएमसीआयएलची महत्त्वाची भूमिका असल्याचं केंद्रीय अर्थमंत्री अरुण जेटली यांनी सांगितलं. जेटली यांच्या हस्ते नवी दिल्लीत एसपीएमसीआयएलच्या 11 व्या स्थापना दिनानिमित्त झालेल्या समारंभात उल्लेखनीय कार्य करणाऱ्यांना पुरस्कार प्रदान करण्यात आले, त्यावेळी ते बोलत होते. आर्थिक व्यवहार सचिव शक्तिकांत दास यावेळी उपस्थित होते. यावेळी मुंबईतील इंडिया गव्हर्नमेंट प्रिंट, नाशिकमधील इंडिया सिक्युरिटी प्रेस, नाशिकच्या चलनी नोटा छापखाना आदींना विविध विभागातील पुरस्कार प्रदान करण्यात आले.

      एसपीएमसीआयएल कर्जमुक्त झाल्याबद्दल जेटली यांनी अभिनंदन केले. विमुद्रीकरणाच्या इतिहासात एसपीएमसीआयएलचा महत्त्वपूर्ण उल्लेख होईल, असेही ते म्हणाले.

      विमुद्रीकरणाच्या काळात 500 आणि 2000 रुपयांच्या चलनी नोटा छापण्यासाठी एसपीएमसीआयएलच्या कर्मचाऱ्यांनी दिवसात तीन काम सत्रात केल्याबद्दल शक्तिकांत दास यांनी गौरवोद्गार काढले. प्रिटींग प्रेस आधुनिकीकरण करण्यावर दास यांनी भर दिला. एसपीएमसीआयएल द्वारे विविध सरकारी विभागांसाठी धनादेश, आयकर परतावा फॉर्म्स, पारपत्र, व्हिसा स्टिकर्स आदींची छपाई केली जाते.


    M.Desai /J.Patankar/P.Kor

    
    
    (Release ID: 1482965) Visitor Counter : 2