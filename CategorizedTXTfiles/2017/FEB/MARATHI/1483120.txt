      निती आयोग

      भारतामध्ये डिजिटल व्यवहारांना जनआंदोलन करणे
      डिजिटल व्यवहार केलेल्या अंदाजे 10 लाख लोकांना 153.5 कोटी रुपयांचे बक्षिस

      Posted On: 21 FEB 2017 3:07PM by PIB Mumbai

      नवी दिल्ली, 21 फेब्रुवारी 2017

      नीति आयोगाच्या भाग्यशाली ग्राहक योजना आणि डिजीधन व्यापार योजना या दोन प्रोत्साहन पर योजनांच्या माध्यमातून भारतात डिजिटल व्यवहारांना जन आंदोलनाचे स्वरुप देणाऱ्या उपक्रमाच्या केवळ 58 दिवसांमध्येच लोकांनी या दोन्ही योजनांना उत्स्फूर्त प्रतिसाद दिला आहे.

      या उपक्रमाला भारतात जन आंदोलनाचे स्वरुप प्राप्त झाले असून, अधिकाधिक लोकांनी डिजिटल पद्धतीने व्यवहार करायला सुरुवात केली आहे.

      ही योजना कार्यान्वित करणाऱ्या एन पी सी आय ने जारी केलेल्या ताज्या आकडेवारीनुसार, 20 फेब्रुवारी 2017 पर्यंत 10 लाख ग्राहक आणि व्यापाऱ्यांना 153.5 कोटी रुपयांचे बक्षिस वितरीत केले आहे.

      महत्वपूर्ण मुद्दे :

      · 9.8 लाख विजेत्यांमध्ये 9.2 लाख ग्राहक तर 56 हजार व्यापारी आहेत.

      · 120 ग्राहकांनी प्रत्येकी एक लाख रुपयांचे बक्षिस जिंकले.

      · 4 हजार दुकानदारांनी प्रत्येकी 50 हजार रुपयांचे रोख रकमेचे बक्षिस जिंकले.

      · सर्वाधिक विजेत्यांसह महाराष्ट्र, तामिळनाडू, उत्तर प्रदेश, आंध्रप्रदेश आणि दिल्ली क्रमश: पहिल्या पाच क्रमांकावर आहेत.

      · या योजनांमध्ये महिला आणि पुरुषांचा सक्रिय सहभाग दिसत आहे.

      · विजेत्यांमध्ये विविध सामाजिक-आर्थिक पृष्ठभूमी असलेले शेतकरी, व्यापारी, छोटे उद्योजक, व्यावसायिक, गृहिणी, विद्यार्थी ते निवृत्तं लोक यांचा समावेश आहे.

      · सर्वाधिक विजेते 21 ते 30 वर्ष वयोगटातील आहेत.

      N.Sapre /S.Mhatre/D.Rane


    

    
    (Release ID: 1483120) Visitor Counter : 4