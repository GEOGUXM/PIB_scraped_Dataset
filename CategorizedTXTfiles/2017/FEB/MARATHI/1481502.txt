      अर्थ मंत्रालय

      पुढील आर्थिक वर्षात एफआयपीबी टप्प्याटप्प्याने काढून टाकणार, फसव्या योजना बंद करण्यासाठी लवकरच संसदेत विधेयक सादर करणार
      आर्थिक क्षेत्रासाठी संगणक आणीबाणी प्रतिसाद पथक स्थापन करणार

      Posted On: 01 FEB 2017 6:27PM by PIB Mumbai

      नवी दिल्ली 1 फेब्रुवारी 2017

      लोकसभेत आज 2017-18 या सर्वसाधारण अर्थसंकल्प सादर करताना केंद्रीय अर्थमंत्री अरुण जेटली म्हणाले की, पुढील आर्थिक वर्षात परदेशी गुंतवणूक प्रोत्साहन मंडळ (एफआयपीबी) टप्प्याटप्प्याने बंद केले जाईल. फसव्या ठेवी योजनांबाबत चिंता व्यक्त करत जेटली म्हणाले की, गरीब आणि भोळ्याभाबड्या गुंतवणूकदारांचे संरक्षण करण्यासाठी संसदेत लवकरच एक विधेयक सादर केले जाईल.

      सरकारने गेल्या दोन वर्षात थेट परदेशी गुंतवणूक धोरणात पुरेशा सुधारणा केल्या असून 90 टक्के परदेशी गुंतवणूक आता स्वयंचलित मार्गाने येते असे ते म्हणाले. एफआयपीबीने थेट परदेशी गुंतवणुकीसंबंधी अर्जांचे ई-फायलिंग आणि ऑनलाईन प्रोसेसिंग यशस्वीपणे राबवले आहे आणि म्हणून एफआयपीबी टप्प्याटप्प्याने बंद करता येणार आहे. आर्थिक क्षेत्राच्या अखंडता आणि स्थैर्याचे संरक्षण करण्यासाठी सायबर सुरक्षा महत्त्वपूर्ण आहे. आर्थिक क्षेत्रासाठी संगणक आणीबाणी प्रतिसाद पथक स्थापन केले जाईल असे जेटली म्हणाले. ते आर्थिक क्षेत्राचे नियामक आणि अन्य हितधारकांबरोबर समन्वय साधण्याचे काम करेल.


    B.Gokhale / S.Kane /P.Kor

    
    
    (Release ID: 1481502) Visitor Counter : 4