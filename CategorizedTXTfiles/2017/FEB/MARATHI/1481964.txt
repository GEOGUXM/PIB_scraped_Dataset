      कोळसा मंत्रालय

      कोळशांच्या खाणीमध्ये होणारे अपघात टाळण्यासाठी केलेल्या उपाययोजना
      Posted On: 06 FEB 2017 2:27PM by PIB Mumbai


        कोळशांच्या खाणीमध्ये सुरक्षेची खातरजमा करण्यासाठी खाण सुरक्षा महासंचालनालयाने खाण अधिनियम 1952 मध्ये काही तरतुदी केल्या आहेत. या तरतुदींच्या अंमलबजावणीसाठी कोळसा खाणींचे मालक जबाबदार राहतील. ऊर्जा, कोळसा आणि नवीन तसेच नवीकरणीय ऊर्जा आणि खाण राज्यमंत्री पियुष गोयल यांनी राज्यसभेत एका लेखी उत्तरात ही माहिती दिली. महासंचालनालयातर्फे अनुभवी अधिकारी, उद्योग, शैक्षणिक संस्थांमधील अनुभवी अधिकाऱ्यांच्या सुचनांनुसार या तरतुदींचा वेळोवेळी आढावा घेतला जातो असेही त्यांनी सांगितले.

        या तरतुदींनुसार कोळसा खाणीचे सुरक्षा परिक्षण करण्यात येत आहे, कोळसा खाणी तसेच कोळसा कंपन्यांमध्ये सुरक्षा यंत्रणांचे सक्षमीकरण केले जात आहे. खाणींमध्ये सुरक्षाविषयक जागृतीसाठी विविध उपक्रम राबवले जात आहेत. खाणींमध्ये सुरक्षा मानकांच्या सुधारणेसाठी व्यवस्थापक आणि पर्यवेक्षकांकरिता सुरक्षा प्रशिक्षण कार्यक्रम आयोजित केले जात आहेत. तसेच “ सुरक्षा ही माझी जबाबदारी आहे” या शीर्षकांतर्गत खाण कामगारांमध्ये जागरुकता वाढवण्यासाठी विशेष मोहिम राबवली जात आहे.

        N.Sapre/M.Pange/P.Malandkar

    
    

    
    (Release ID: 1481964) Visitor Counter : 3