      पोलाद मंत्रालय

      पोलाद मंत्रालयाअंतर्गत येणाऱ्या सार्वजनिक उपक्रमांनी आपली संसाधनं एकत्र करून त्याचा आपसात उपयोग करावा-चौधरी बिरेंद्र सिंह
      Posted On: 27 FEB 2017 5:37PM by PIB Mumbai


      नवी दिल्ली 27 फेब्रुवारी 2017

      पोलाद मंत्रालयाअंतर्गत येणाऱ्या सार्वजनिक उपक्रमांची संसाधनं एकत्र करून आपापसात त्यांचा उपयोग करता यावा यासाठी मुख्य व्यवस्थापकीय संचालक आणि मंत्रालयाच्या वरिष्ठ अधिकाऱ्यांचा समावेश असणारी उच्चस्तरीय समन्वय समिती स्थापण्याचे निर्देश पोलादमंत्री चौधरी बिरेंद्रसिंह यांनी दिले आहेत. यामुळे सार्वजनिक उपक्रमांची सामूहिक मागणी आणि त्यांच्या आर्थिक उलाढालींचा आकार जाणून घ्यायला मदत होणार आहे. या यंत्रणेमुळे संपर्कातल्या त्रुटी, आणि द्विरुक्ती टाळण्यासाठी मदत होऊन आर्थिक बचतीला मदत होणार आहे. सध्याच्या वेगवान व्यापार जगतात, स्पर्धात्मकता कायम राखण्यासाठी एकत्र काम करणं आवश्यक असल्याचे मंत्री म्हणाले. मंत्र्यांच्या अध्यक्षतेखाली झालेल्या सर्वंकष संयुक्त आढावा बैठकीत ते बोलत होते.


      B.Gokhale/N.Chitale/P.Kor

    
    
    (Release ID: 1483416) Visitor Counter : 3