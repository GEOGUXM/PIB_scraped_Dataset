      पर्यटन मंत्रालय

      जानेवारी 2017 मध्ये भारतात आलेले परदेशी पर्यटक आणि ई-व्हिसा सुविधेचा लाभ घेणारे पर्यटन
      Posted On: 17 FEB 2017 5:37PM by PIB Mumbai


      नवी दिल्ली 17 फेब्रुवारी 2017

      जानेवारी 2017 मध्ये भारतात आलेल्या परदेशी पर्यटक आणि ई-व्हिसा सुविधेचा लाभ घेणाऱ्या परदेशी पर्यटकांच्या संख्येत गेल्यावर्षीच्या जानेवारीपेक्षा 16.5 टक्के वाढ झाल्‍याचे पर्यटन मंत्रालयाच्या आकडेवारीवरुन स्पष्ट झाले आहे. तसेच भारतात आगमन झाल्यानंतर ई-व्हिसा सुविधेचा लाभ घेणाऱ्या परदेशी पर्यटकांच्या संख्येत 72 टक्के वाढ होऊन ही संख्या 1 लाख 52 हजारांवर पोहोचली आहे.

      परदेशी पर्यटक

      जानेवारी 2017 मध्ये 9 लाख 83 हजार परदेशी पर्यटक भारतात आले. गेल्या वर्षीच्या जानेवारीच्या तुलनेत ही वाढ 16.5 टक्के आहे. सर्वाधिक पर्यटक अमेरिकेतून आले तर बांगलादेश आणि ब्रिटनमधून आलेल्या पर्यटकांची संख्या त्या खालोखाल आहे. नवी दिल्ली विमानतळावर सर्वाधिक परदेशी पर्यटक दाखल झाले. मुंबई विमानतळाचा दुसरा क्रमांक आहे.

      ई-व्हिसावर आगमन झालेले परदेशी पर्यटक

      जानेवारी 2017 मध्ये एकूण 1 लाख 52 हजार परदेशी पर्यटकांचं ई-व्हिसावर आगमन झाले. गेल्यावर्षीच्या तुलनेत या संख्येत 72 टक्के वाढ दिसून आली. ब्रिटन, अमेरिका, रशिया यांचा पहिल्या तीन देशात समावेश असून अनुक्रमे नवी दिल्ली, मुंबई आणि दाबोलीम या तीन विमानतळांवर सर्वाधिक संख्येने ई-व्हिसाधारक परदेशी पर्यटक आले.


    M.Desai /J. Patankar/P.Kor

    
    
    (Release ID: 1482962) Visitor Counter : 2