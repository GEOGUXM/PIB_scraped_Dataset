      आरोग्य आणि कुटुंब कल्याण मंत्रालय

      रंगमंच आणि दूरचित्रवाणी कार्यक्रमांमध्ये तंबाखू मुक्त चित्रपट नियमांच्या अंमलबजावणीसंदर्भातील राष्ट्रीय सल्लामसलत
      Posted On: 10 FEB 2017 5:22PM by PIB Mumbai


      देशातील नागरिकांवर चित्रपट उद्योगाचा मोठा प्रभाव जाणवतो. सिगारेट आणि अन्य तंबाखूजन्य उत्पादन अधिनियमांतर्गत चित्रपट नियमाच्या अंमलबजावणी संदर्भात आरोग्य आणि कुटुंब कल्याण मंत्रालयाने एक अभ्यास कार्यक्रम राबवला.

      तंबाखू आणि त्याच्या दुष्परिणामांशी मुकाबला करण्यासाठी तंबाखू विरोधी संदेश प्रभावी ठरत असल्याचे या अभ्यासात स्पष्ट झाले. दूरचित्रवाणी वाहिन्यांवरील 22 टक्के कार्यक्रमांमध्ये तंबाखूजन्य उत्पादनाचा वापर प्रदर्शित होत असून त्यापैकी 71 टक्के कार्यक्रम बालके आणि किशोरवयीन मुलांच्या पाहण्यात येतात असेही या अभ्यासात स्पष्ट झाले.
      या संदर्भात मुंबईत झालेल्या चर्चेत आरोग्य आणि कुटुंब कल्याण सचिव सी.के.मिश्रा सहभागी झाले. तंबाखूमुळे त्याचे सेवन करण्याच्या आयुष्यातील महत्वाचा काळ वाया जातो हे थांबवण्यासाठी आपण प्रयत्न केले पाहिजे असे मत त्यांनी यावेळी व्यक्त केले. तंबाखूचे दुष्परिणाम सांगत त्याच्या वापरावर नियंत्रण ठेवणे गरजेचे आहे असेही ते म्हणाले.
      तंबाखू विक्रेत्यांनी तंबाखूच्या दुष्परिणामांबाबत ग्राहकांना इशारा दिला पाहिजे अशी अपेक्षा माहिती आणि प्रसारण सचिव अजय मित्तल यांनी यावेळी व्यक्त केली. तर चित्रपटगृहांमध्ये राष्ट्रगीत वाजवल्यानंतर तंबाखू विरोधी संदेश देणाऱ्या ध्वनीचित्रफिती प्रदर्शित केल्या जाव्यात अशी सूचना सीबीएफसीचे अध्यक्ष पहलाज निहलानी यांनी केली.

    B.Gokhale /M.Pange/P.Malandkar

    
    
    (Release ID: 1482480) Visitor Counter : 4