      अर्थ मंत्रालय

      प्रधानमंत्री कौशल्य केंद्रांचा देशभरात विस्तार होणार
      4000 कोटी रुपयांचा चरितार्थ प्रोत्साहन कार्यक्रम ‘संकल्प’ सुरू होणार

      Posted On: 01 FEB 2017 6:24PM by PIB Mumbai

      नवी दिल्ली 1 फेब्रुवारी 2017

      केंद्रीय अर्थमंत्री अरुण जेटली यांनी आज संसदेत वर्ष 2017-18 चा सर्वसाधारण अर्थसंकल्प सादर करताना सध्या 60 जिल्ह्यांमध्ये कार्यरत असलेल्या प्रधानमंत्री कौशल्य विकास केंद्रांचा विस्तार देशभरातील 600 जिल्ह्यांमध्ये करण्याची घोषणा केली. देशभरात 100 भारतीय आंतरराष्ट्रीय कौशल्य केंद्राची स्थापना केली जाईल. या संस्थांमध्ये आधुनिक प्रशिक्षण तसेच परदेशी भाषेचा अभ्यासक्रम सुरू करण्यात येईल. परदेशात रोजगाराच्या संधी शोधणाऱ्या युवकांना याचा लाभ मिळेल.

      जेटलींनी सांगितले की, 4000 कोटी रुपयांचा चरितार्थ प्रोत्साहन कार्यक्रम ‘संकल्प’ सुरू करण्यात येणार आहे. या कार्यक्रमाअंतर्गत 3.5 कोटी युवकांना बाजारपेठेतील मागणी अनुरुप प्रशिक्षण दिले जाईल.


    B.Gokhale / S.Mhatre /P.Kor

    
    
    (Release ID: 1481500) Visitor Counter : 5