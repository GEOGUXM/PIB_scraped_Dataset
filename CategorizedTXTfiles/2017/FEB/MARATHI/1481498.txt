      अर्थ मंत्रालय

      छोट्या करदात्यांसाठी निम्न करासह महसूल वाढीसाठी अर्थमंत्र्यांच्या अनेक उपाययोजना जाहीर
      Posted On: 01 FEB 2017 6:22PM by PIB Mumbai


      नवी दिल्ली 1 फेब्रुवारी 2017

      छोट्या करदात्यांना मोठा दिलासा देतांना तसेच आणखी लोकांना कराच्या जाळ्यात आणण्यासाठी केंद्रीय अर्थमंत्री अरुण जेटली यांनी अडीच ते पाच लाख रुपयांपर्यंतच्या वार्षिक वैयक्तिक उत्पन्नावरील कर 10 टक्क्यांवरुन 5 टक्के इतका कमी करण्याची घोषणा केली आहे. यामुळे सरकारला साडेपंधरा हजार कोटी रुपयांवर पाणी सोडावे लागेल. त्यामुळे अर्थमंत्र्यांनी महसूल वाढवण्यासाठी अनेक उपाययोजना वर्ष 2017-18 च्या अर्थसंकल्पात जाहीर केल्या. यापैकी काही पुढीलप्रमाणे-

      प्राप्तीकर कायद्याच्या 115 बीबीडीए कलमाच्या तरतुदी विस्तारण्याचा प्रस्‍ताव आहे. ज्यामध्ये कलम 12 एए अंतर्गत किंवा 10(23 सी) मध्ये नमूद केलेल्या नोंदणीकृत देशी कंपन्या, न्यास किंवा संस्था वगळता, सर्व निवासी व्यक्तींना लाभांश उत्पन्न 10 लाखांपेक्षा अधिक असल्यास 10 टक्के दराने कर आकारण्याची तरतूद आहे. सध्या या तरतुदी केवळ व्यक्ती, हिंदू अविभक्त कुटुंब आणि कंपन्यांना लागू आहे.

      1 ऑक्टोबर 2004 नंतर संपादित केलेल्या सूचीबध्द समभागांच्या हस्तांतरण प्रकरणातील दीर्घकालीन भांडवली नफ्याच्या सवलतींवर काही मर्यादा लावण्यात आल्या आहेत.


    B.Gokhale /S.Kane/P.Kor

    
    
    (Release ID: 1481498) Visitor Counter : 4