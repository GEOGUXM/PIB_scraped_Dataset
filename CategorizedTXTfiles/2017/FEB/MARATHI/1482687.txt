      संरक्षण मंत्रालय

      लष्करप्रमुखांनी एअरो इंडिया 2017 ला दिली भेट
      Posted On: 14 FEB 2017 5:41PM by PIB Mumbai


      नवी दिल्ली 14 फेब्रुवारी 2017

      लष्करप्रमुख जनरल बिपीन रावत यांनी 14 फेब्रुवारी 2017 रोजी बेंगळुरू मधल्या येलहांका हवाई दल तळावर एअरो इंडिया 2017 या 11 व्या द्वैवार्षिक एअरोस्पेस आणि संरक्षण प्रदर्शनाला भेट दिली. हे प्रदर्शन 14 ते 17 फेब्रुवारी दरम्यान होत आहे.

      लष्करप्रमुखांनी सरकारी, खाजगी आणि सार्वजनिक क्षेत्रातल्या उद्योगांच्या दालनाला भेट दिली. त्यांनी अनेक राष्ट्रीय आणि आंतरराष्ट्रीय पातळीवरील निर्मिती कंपन्यांशी संवाद साधला. भारतीय सशस्त्र दल, शैक्षणिक क्षेत्र आणि उद्योग क्षेत्र यांच्यातील परस्पर संबंधांबद्दल कौतुक केलं. त्यांनी ‘मेक इन इंडिया’ आणि त्याबाबतच्या राष्ट्रीय प्रतिसादाबद्दलही रुची दाखवली.

      भारतीय लष्कराच्या हवाई विभागानं यावेळी रुद्र या स्वदेशी बनावटीच्या हलक्या हेलिकॉप्टरची चित्तथरारक प्रात्यक्षिके सादर केली. भारतीय लष्करातील विमानांच्या विकास एका दालनात दर्शवण्यात आला आहे. जनरल रावत यांनी या दालनालाही भेट दिली.


    N.Sapre /J.Patankar/P.Kor

    
    
    (Release ID: 1482687) Visitor Counter : 4