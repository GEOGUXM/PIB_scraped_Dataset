      संरक्षण मंत्रालय

      नौदल कर्मचारी प्रमुख ॲडमिरल सुनील लांबा यांच्याकडून ट्रॉपेक्स-2017 चा आढावा
      Posted On: 06 FEB 2017 2:29PM by PIB Mumbai


        नौदल कर्मचारी प्रमुख ॲडमिरल सुनील लांबा यांनी ट्रॉपेक्स-2017 अंतर्गत भारतीय नौदलाच्या ताफ्यातील जहाजांची पाहणी केली. 24 जानेवारी 2017 पासून ट्रॉपेक्स-2017 या उपक्रमाला सुरुवात झाली आहे. महिन्याभर चालणाऱ्या या उपक्रमात 60 पेक्षा जास्त जहाजे, पाच पाणबुड्या आणि नौदलाची 70 पेक्षा जास्त विमाने सहभागी झाली आहेत. भारतीय वायू सेनेतील एसयू-30, जॅग्वार फायटर्स तसेच भारतीय लष्कर आणि तटरक्षक दलातील विविध लढाऊ विमानांचाही यात समावेश आहे.

        ॲडमिरल लांबा यांनी युद्ध नौकांची पाहणी केल्यानंतर कोणत्याही हल्ल्यासाठी त्या सज्ज ठेवल्याबद्दल आणि आपआपली कामगिरी अत्यंत व्यावसायिक पद्धतीने हाताळल्याबद्दल सर्व संबंधितांचे अभिनंदन केले. प्रत्यक्ष युद्ध काळात कशाप्रकारे लढा द्यावा याचा समावेश शांततेच्या काळात दिल्या जाणाऱ्या प्रशिक्षणात केला जावा असे नमूद करत आपले जवान आणि साधनांच्या सुरक्षेची खातरजमा करत वेळप्रसंगी कठोर निर्णय घेण्याची क्षमता अंगी बाणवावी असे आवाहन केले.
        N.Sapre/M.Pange/P.Malandkar

    
    

    
    (Release ID: 1481966) Visitor Counter : 3