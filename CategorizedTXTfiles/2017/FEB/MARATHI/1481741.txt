      अर्थ मंत्रालय

      आयकर खात्याचे स्वच्छ धन अभियान
      Posted On: 03 FEB 2017 5:47PM by PIB Mumbai


      मुंबई 3 फेब्रुवारी 2017

      प्राप्तीकर विभागाने 31 जानेवारी 2017 रोजी स्वच्छ धन अभियान सुरू केले आहे. या अभियानाच्या सुरुवातीला 9 नोव्हेंबर ते 30 डिसेंबर 2016 पर्यंत बँकेत जमा झालेल्या मोठ्या रोख रकमेबाबत ई-तपासणी केली जाणार आहे. पहिल्या फेरीत सुमारे 18 लाख लोकांचे रोखीचे व्यवहार त्यांच्या प्राप्तीकर विवरणपत्रानुसार आढळून आले नाहीत.

      प्राप्तीकर विभागाने, करदात्यांचा अनुपालन खर्च वाचवण्यासाठी रोखीच्या व्यवहारांची ऑनलाईन पडताळणी प्रणाली सक्रिय केली आहे. यासंदर्भातील माहिती, करदात्याच्या ई-फायलिंग प्रणालीमध्ये, लॉगइन केल्यावर http://incometaxindiaefiling.gov.in या संकेतस्थळावर उपलब्ध करून देण्यात आली आहे. करदात्याला त्याच्या संबंधातील माहिती वरील संकेतस्थळावर ‘कम्पालयन्स’ विभागात ‘cash transaction2016’ या लिंकवर पाहता येईल. यासंदर्भात करदात्याला ऑनलाईन स्पष्टीकरण देता येईल.

      जे करदाते या संकेतस्थळावर नोंदणीकृत नसतील, त्यांनी ‘Register yourself’ या लिंकवर स्वत:चे नाव नोंदवावे. करदात्याने दिलेले स्पष्टीकरण उपलब्ध माहितीबरोबर तपासून पाहिले जाईल. ते समाधानकारक असेल तर तपासणी बंद करण्यात येईल. जमा केलेली रोख रक्कम प्रधानमंत्री गरीब कल्याण योजनेअंतर्गत जाहीर करण्यात आली असेल तरीही तपासणी बंद केली जाईल.

      पहिल्या फेरीत निवडण्यात आलेल्या करदात्यांनी 10 दिवसांच्या आत स्पष्टीकरण देणे आवश्यक आहे.


    N.Sapre /S.Kane/P.Kor

    
    
    (Release ID: 1481741) Visitor Counter : 6