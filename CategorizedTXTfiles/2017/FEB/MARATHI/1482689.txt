      कृषी मंत्रालय

      कृषी शिक्षणाला प्रोत्साहन देण्यासाठी 2016 मध्ये पंडित दीनदयाळ उपाध्याय उन्नत कृषी शिक्षा योजनेला प्रारंभ
      Posted On: 14 FEB 2017 5:52PM by PIB Mumbai


      नवी दिल्ली 14 फेब्रुवारी 2017

      कृषी पदवीधरांचे सर्व अभ्यासक्रम रोजगाराशी निगडीत करण्यात आले असून हे अभ्यासक्रम व्यावसायिभिमुख करण्यात आल्याचं केंद्रीय कृषीमंत्री राधामोहन सिंग यांनी सांगितले. नवी दिल्लीतल्या कुलगुरू आणि संचालकांच्या वार्षिक परिषदेत त्यांनी एका निवेदनाद्वारे ही माहिती दिली.

      युवक हे देशाची शक्ती असून कृषी क्षेत्राच्या सर्वांगीण विकासासाठी युवकांनी या क्षेत्राकडे वळणे आवश्यक असल्याचे ते म्हणाले. कृषी विद्यापीठ आणि संशोधन संस्थांची यात महत्त्वपूर्ण भूमिका असल्याचे त्यांनी सांगितले. ‘स्टुडंट रेडी’ या योजनेअंतर्गत 2016-17 या वर्षापासून विद्यार्थ्यांच्या शिष्यवृत्तीला 1 हजार रुपयांवरुन 3 हजार रुपयांपर्यंत वाढ करण्यात आली आहे. तसेच पीडित दीनदयाळ उपाध्याय उन्नत कृषी शिक्षा योजनेअंतर्गत 5 कोटी 35 लाख रुपयांच्या निधीतून 100 केंद्र सुरू करण्यात आल्याचेही ते म्हणाले.


    N.Sapre /J.Patankar/P.Kor

    
    
    (Release ID: 1482689) Visitor Counter : 3