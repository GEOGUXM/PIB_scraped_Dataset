      विज्ञान आणि तंत्रज्ञान मंत्रालय

      दृष्टीबाधितांसाठीचा ब्रेल भाषेतील नकाशा संच प्रकाशित
      Posted On: 10 FEB 2017 5:20PM by PIB Mumbai


      केंद्रीय विज्ञान, तंत्रज्ञान आणि भूविज्ञान मंत्री डॉ. हर्ष वर्धन यांनी आज नवी दिल्लीत दृष्टीबाधितांसाठीचा ब्रेल भाषेतील नकाशा संच प्रकाशित केला. विज्ञान आणि तंत्रज्ञान विभागांतर्गत नॅशनल ॲटलास ॲण्ड थिमॅटिक ऑर्गनायझेशनने हा संच तयार केला आहे.

      संचाचे प्रकाशन केल्यानंतर डॉ. हर्षवर्धन यांनी हा संच तयार केल्याबद्दल आनंद व्यक्त केला. देशभरातील दृष्टीबाधित विद्यार्थ्यांना शिक्षण देण्यासाठी या संचाचे वितरण केले जाणार असल्याचे त्यांनी सांगितले. सध्या या संचाची किंमत 600 रुपये असून ती आणखी कमी करण्यासाठी प्रयत्न केले जाणार आहे. या संचात सिल्क स्क्रिन प्रिंटींगचा वापर करण्यात आला आहे. एकूण 20 नकाशांचा या संचात समावेश आहे.
      B.Gokhale/M.Pange/P.Malandkar

    

    
    (Release ID: 1482478) Visitor Counter : 3