      दूरसंचार आणि माहिती तंत्रज्ञान मंत्रालय

      जैवविविधता जाणून घेण्यासाठी नवा उपक्रम
      Posted On: 17 FEB 2017 5:30PM by PIB Mumbai


      मुंबई 17 फेब्रुवारी 2017

      संजय गांधी राष्ट्रीय उद्यानाच्या दक्षिणेकडे असणारा मुंबई आयआयटी परिसर जैवविविधतेने नटलेला आहे. एका बाजूला उंच टेकड्या, तर दुसऱ्या बाजूला पवई आणि विरार तलाव असणाऱ्या आयआयटी परिसरात मुंबईत सहसा न आढळणारी शांतता अनुभवायला मिळते.

      या परिसरातील रहिवासी आणि भेट देणाऱ्यांनी या भागात आढळणाऱ्या झाडांची विविधता जाणून घ्यावी यासाठी राष्ट्रीय सेवा योजनेत सहभागी असणाऱ्या आयआयटीतल्या विद्यार्थ्यांनी कॅम्पसमधल्या मुख्य रस्त्याच्या बाजूला असणाऱ्या विविध जातींच्या झाडांची ओळख पटवून त्यांची नावं जाणून घेण्याचा उपक्रम हाती घेतला आहे. कॅम्पसमधील सर्व झाडांचा या उपक्रमात समावेश करण्याचा या विद्यार्थ्यांचा मानस आहे.

      आतापर्यंत 40 वेगवेगळ्या जातींची 200 झाडे या विद्यार्थ्यांनी निश्चित केली आहेत. या झाडांवर त्यांचे व्यवहारात वापरले जाणारे नांव, वनस्पतीशास्त्रीय नांव आणि त्यांची विशेषत: तसेच वापर यांची माहिती देणारे फलक लावण्यात आले आहेत. या झाडांची विस्तृत आकडेवारी आणि माहितीही एकत्रित करण्यात आली आहे. आयआयटी परिसरात अनेक दुर्मिळ वृक्षही आढळून आले आहेत. आयआयटीच्या रोपवाटिका विभागातील रमण गरासे यांनी या उपक्रमात विद्यार्थ्यांना सहाय्य केले.


    M.Desai /J. Patankar/P.Kor

    
    
    (Release ID: 1482959) Visitor Counter : 5