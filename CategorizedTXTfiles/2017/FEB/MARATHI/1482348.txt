      आरोग्य आणि कुटुंब कल्याण मंत्रालय

      बालकांमधील जंत संसर्गाला प्रतिबंध
      Posted On: 09 FEB 2017 5:07PM by PIB Mumbai


      राष्ट्रीय जंतरोधक दिनानिमित्त उद्या 10 फेब्रुवारी रोजी देशातील सुमारे 34 कोटी बालकांना जंत मुक्त करण्यासाठी विशेष उपक्रम राबवला जाणार आहे. आरोग्य आणि कुटुंब कल्याण सचिव सी.के.मिश्रा यांनी उद्या आयोजित या तिसऱ्या वार्षिक राष्ट्रीय जंतरोधक दिनाबद्दल माहिती दिली. देशातील 34 राज्ये आणि केंद्रशासित प्रदेशातल्या एक ते 29 वर्षे वयोगटातील सुमारे 34 कोटी बालकांना या उपक्रमाचा लाभ प्राप्त होणार आहे.

      बालकांच्या आरोग्यासाठी केंद्र सरकारतर्फे विविध उपक्रम राबवले जात आहेत. जंतरोधक दिनानिमित्त या संदर्भात जनजागृती करण्यासाठी राज्य, जिल्हा, समुदाय आणि शालेय पातळीवर प्रयत्न केले जात आहेत. शिक्षक आणि अंगणवाडी कर्मचाऱ्यांमार्फत संबंधित वयोगटातील बालकांना जंतसंसर्गाचा प्रतिबंध करण्यासाठी गोळ्यांचे वाटप केले जाणार असल्याचे सी.के.मिश्रा यांनी सांगितले.

      B.Gokhale/M.Pange/P.Malandkar

    
    
    (Release ID: 1482348) Visitor Counter : 3