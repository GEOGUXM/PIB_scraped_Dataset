      मनुष्यबळ विकास मंत्रालय

      आयआयटी मुंबईचा स्पोकन ट्युटोरिअल प्रकल्प
      Posted On: 07 FEB 2017 1:27PM by PIB Mumbai


        मुंबईत मुलुंड येथील व्ही.जी.वझे कला आणि विज्ञान महाविद्यालयात आयआयटी मुंबईने स्पोकन ट्युटोरिअल प्रकल्पांतर्गत, एका माहिती तंत्रज्ञान विषयक प्रशिक्षण कार्यक्रमाची सुरुवात केली आहे.

        केंद्र सरकारच्या मनुष्यबळ विकास मंत्रालयाने सुरु केलेल्या माहिती आणि संचार तंत्रज्ञान विषयक राष्ट्रीय शिक्षण मोहिमेचा हा एक भाग आहे. देशातील सर्व विद्यार्थ्यांची रोजगार क्षमता वाढवणे आणि त्यांना अध्ययनात मदत करण्याच्या दृष्टीने माहिती तंत्रज्ञान विषयक प्रशिक्षण देणे हा या उपक्रमाचा हेतू आहे.

        या उपक्रमांतर्गत वझे महाविद्यालयातील पदवी प्रशिक्षणार्थींना संगणक प्रशिक्षण दिले जाणार आहे. प्रत्येकी 10 मिनीटे अवधीच्या दृक-श्राव्य ध्वनीचित्रफितीच्या माध्यमातून विद्यार्थ्यांना विविध सॉफ्टवेअरचा वापर करण्याबाबत प्रशिक्षण दिले जाणार असून या ध्वनीचित्रफिती बहुतांश भारतीय भाषांमध्ये अनुवादित करण्यात आल्या आहेत.

        B.Gokhale/M.Pange/P.Malandkar


    
    

    
    (Release ID: 1482118) Visitor Counter : 3