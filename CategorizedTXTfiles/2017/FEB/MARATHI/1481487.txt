      अर्थ मंत्रालय

      अर्थसंकल्प 2017-18 ची ठळक वैशिष्टये
      ग्रामीण क्षेत्रे, परवडणारी घरे, डिजिटल अर्थव्यवस्था आणि राजकीय पक्षांना मिळणाऱ्या निधीत पारदर्शकता आणण्यावर भर देणारा 2017-18 चा केंद्रीय अर्थसंकल्प सादर

      Posted On: 01 FEB 2017 4:04PM by PIB Mumbai

      वाहतूक क्षेत्राच्या बहु-पध्दती दृष्टिकोनावर लक्ष केंद्रीत करण्यासाठी सर्वसाधारण अर्थसंकल्पात रेल्वे अर्थसंकल्प विलीन

      पाच लाख रुपयांपर्यंतचे उत्पन्न असणाऱ्या छोटया करदात्यांसाठी प्राप्ती करात निम्म्याने घट
      कराचे पालन न करणारा आपला समाज – अर्थमंत्री
      नवी दिल्ली, 1 फेब्रुवारी 2017
      सार्वजनिक अर्थसहाय्य
      · वित्तीय तूट जीडीपीच्या 3.2 टक्के राहिल
      · महसूली तूट जीडीपीच्या 1.9 टक्के ठेवण्याचे उद्दिष्ट
      · 2017-18 साठी एकूण खर्च 21,47,000 कोटी रुपये
      · 2015-16 मध्ये निव्वळ कर महसुलात 17 टक्के वाढ
      · राज्ये आणि केंद्रशासित प्रदेशांना हस्तांतरित करण्यात येणारा निधी 4.11 लाख कोटी रुपये, 2016-17 मधील 3.6 लाख कोटी रुपयांच्या तुलनेत वाढ
      · सर्वांगीण चित्र स्पष्ट होण्यासाठी 2017-18 च्या अर्थसंकल्पात खर्चाचे नियोजित, अनियोजित वर्गीकरण नाही
      कर आकारणी
      · आपल्या समाजाचा कल बहुतांशी कराचे पालन न करण्याकडे आहे. आणि त्यामुळे कर चुकवेगिरी करणाऱ्यांचा भार प्रामाणिक करदात्यांवर पडतो. केवळ 1.72 लाख लोक 50 लाख रुपयांहून अधिक उत्पन्न दाखवतात : अर्थमंत्री
      · 1.5 कोटी लोक 2.5 लाख ते 5 लाखांदरम्यान 52 लाख लोक 5 ते 10 लाखांदरम्यान आणि 24 लाख लोक 10 लाखांहून अधिक वार्षिक उत्पन्न दाखवतात.
      · 2.5 लाख ते 5 लाख दरम्यान वार्षिक उत्पन्नावरील कर 10 टक्क्यांवरुन 5 टक्के
      · 5 लाख रुपयांहून अधिक वार्षिक उत्पन्न असलेल्या सर्व करदात्यांना थेट 12,500 रुपयांची सवलत मिळणार
      · 50 लाख ते 1 कोटी रुपये वार्षिक उत्पन्नावर 10 टक्के अधिभार
      · सुधारित प्राप्तीकर विवरणपत्र दाखल करायच्या कालावधीत 12 महिन्यांपर्यंत घट
      · वार्षिक 5 लाख रुपयांपर्यंत करपात्र उत्पन्न असलेल्यांना प्राप्तीकर विवरणपत्र भरण्यासाठी एक पानी अर्ज
      · स्थावर मालमत्तेवरील दीर्घकालीन भांडवली नफ्यासाठी 3 वर्षांऐवजी आता 2 वर्षांनी अर्ज करता येणार
      · 3 लाख रुपयांपेक्षा अधिक रकमेचे व्यवहार रोखीने करता येणार नाहीत.
      · 50 कोटी रुपयांपर्यंत वार्षिक उलाढाल असलेल्या कंपन्यांसाठी करात 25 टक्के घट, सूक्ष्म, लघु आणि मध्यम उद्योग क्षेत्राला मजबूत करणार
      पायाभूत विकास
      · 2017-18 वर्षाच्या अर्थसंकल्पात, पायाभूत विकासासाठी विक्रमी 3,96,135 कोटी रुपयांची एकूण तरतूद
      · राष्ट्रीय महामार्गांसाठीच्या तरतूदीत वाढ, 57,676 कोटी रुपयांवरुन 64 हजार कोटी रुपये
      · बंदरे आणि किनारपट्टीवरील गावांना जोडण्यासाठी दोन हजार कोटी रुपयांची घोषणा
      · प्रधानमंत्री ग्राम सडक योजनेवर 27 हजार कोटी रुपये खर्च करणार
      रेल्वे
      · रेल्वे 4 प्रमुख क्षेत्रांवर लक्ष केंद्रित करणार (1) प्रवाशांची सुरक्षा, (2) भांडवल आणि विकास कामे, (3) स्वच्छता, (4) वित्तीय आणि लेखा सुधारणा
      · रेल्वेचा नियोजित खर्च, वर्ष 2017-18 साठी 1,31,000 कोटी रुपये राहील.
      · 2016-17 मधील 2800 किलोमीटरच्या तुलनेत 2017-18 मध्ये 3500 किलोमीटरचे रेल्वेमार्ग उभारणार
      · रेल्वे प्रवाशांच्या सुरक्षेसाठी, पुढील पाच वर्षात, 1 लाख कोटी रुपयांचा निधी वितरित करणार
      · 500 स्थानके लिफ्ट आणि एस्केलेटरसह दिव्यांग-स्नेही बनवणार
      · रेल्वे डब्यांशी संबंधित तक्रारींचे निवारण करण्यासाठी कोच मित्र सुविधेचा सरकारचा प्रस्ताव
      · पुढील काही वर्षात सुमारे 7 हजार स्थानके सौर ऊर्जेवर चालविण्याची रेल्वेची योजना
      · आयआरसीटीसीच्या माध्यमातून आरक्षित केलेल्या ई-तिकीटांवरील सेवा शुल्क रद्द करणार
      · खर्च, सामाजिक दायित्व आणि स्पर्धा यानुसार रेल्वेभाडे निश्चित करणार
      · आयआरसीओएन आणि आयआरसीटीसी यांसारख्या राज्यांकडून चालवण्यात येणाऱ्या कंपन्या बाजारात सूचीबध्द करणार
      संरक्षण
      · संरक्षणासाठी 2.74 लाख कोटी रुपयांची तरतूद
      कृषी
      · 2017-18 वर्षासाठी, ग्रामीण, कृषी आणि संलग्न क्षेत्रासाठी विक्रमी 1,87,223 कोटी रुपयांची तरतूद, 24 टक्के अधिक
      · मनरेगा अंतर्गत निधीची तरतूद 38,500 कोटी रुपयांवरुन 48 हजार कोटी रुपये
      · ऊसाची थकबाकी देण्यासाठी 9 हजार कोटी रुपयांची मोठी तरतूद
      · 2 हजार कोटी रुपयांच्या प्रारंभिक निधीसह सरकार पुढील तीन वर्षात 8 हजार कोटी रुपयांचा दुग्ध प्रक्रिया निधी उभारणार
      · कंत्राटी शेतीवर आधुनिक कायद्याचा मसुदा तयार करणार आणि राज्यांना देणार
      · प्रत्येक थेंबामागे अधिक पिकाचे उद्दिष्ट साध्य करण्यासाठी नाबार्ड समर्पित सूक्ष्म-सिंचन निधी उभारणार
      · पीक विमा योजनेची व्याप्ती पेरणी क्षेत्राच्या सध्याच्या 30 टक्क्यांवरुन 40 टक्क्यांपर्यंत वाढवली, पुढील वर्षी 50 टक्के
      गृहनिर्माण
      · बेघर नागरिकांसाठी वर्ष 2019 पर्यंत 1 कोटी घरे बांधणार
      · प्रधानमंत्री आवास योजनेच्या 15,000 कोटी रुपयांचा निधी वाढवून 23,000 कोटी रुपये केला.
      व्यापार आणि वाणिज्य
      · वर्ष 20175-18 मध्ये व्यापार पायाभूत सुविधा निर्यात योजना सुरु करणार
      · एलएनजीवरील मूलभूत 5 टक्के जकातीत घट करुन 2.5 टक्के केली
      व्यापार सुलभीकरण
      · परकीय गुंतवणूक प्रोत्साहन मंडळ बरखास्त करणार 90 टक्के परकीय गुंतवणूक स्वयंचलित मार्गांनी येते.
      डिजिटल इंडिया
      · डेबिट कार्ड, मोबाईल फोन नसणाऱ्यांसाठी लवकरच आधार पे ही आधार आधारित मोबदला प्रणाली सुरु केली जाईल
      · आर्थिक वर्ष 18 मध्ये हाय स्पीड ब्रॉडबॅण्ड पुरवण्यासाठी भारत नेट प्रकल्पासाठी 10,000 कोटी रुपयांची तरतूद
      · आर्थिक वर्ष 2017-18 च्या अखेरीपर्यंत 1,50,000 हून अधिक ग्राम पंचायतींमध्ये ऑप्टिक फायबर हाय स्पीड ब्रॉडबॅण्ड कनेक्टीव्हिटी जोडण्यात येईल.
      · डिजिटल तंत्रज्ञानाच्या माध्यमातून टेले – औषधे, शिक्षण आणि कौशल्य पोहचवण्यासाठी डिजी गाव उपक्रम सुरु करण्यात येणार आहे.
      कौशल्य विकास आणि सक्षमीकरण
      · युवकांना कौशल्य प्रदान करण्यासाठी 600 जिल्हयांमध्ये प्रधानमंत्री कौशल्य केंद्र
      · चरितार्थ प्रोत्साहन कार्यक्रमासाठी 4000 कोटी रुपये खर्च करुन “संकल्प” योजना
      · गावपातळीवर 14 लाख आयसीडीएस केंद्रांमध्ये महिला शक्ति केंद्रांची स्थापना करणार, 5000 कोटी रुपयांची तरतूद
      · वर्ष 2017-18 मध्ये प्रधानमंत्री मुद्रा योजना कर्ज उद्दिष्टामध्ये दुपटीने वाढ करुन 2.44 लाख कोटी रुपये करण्यात आले आहे.
      राजकीय निधी
      · राजकीय पक्षांना कोणत्याही एका स्रोताकडून केवळ 2 हजार रुपये रक्कम रोखीने घेता येणार
      · राजकीय पक्षांना निधी चेक किंवा डिजिटल माध्यमाने स्विकारता येणार
      · आरबीआय कायद्यातील प्रस्तावित सुधारणांमुळे निवडणूक रोखे शक्य
      पर्यटन
      · एसपीव्ही आधारित 5 विशेष पर्यटन क्षेत्र स्थापन करणार, अतुल्य भारत 2.0 अभियान संपूर्ण जगभर राबवणार
      मनुष्यबळ विकास
      · उच्च शिक्षणाच्या सर्व प्रवेश परिक्षांसाठी राष्ट्रीय चाचणी संस्था स्थापन करणार
      · माध्यमिक शिक्षणासाठी नाविन्य निधी उभारणार
      · माहिती तंत्रज्ञानामध्ये सुधारणा करण्यासाठी “स्वयंम” व्यासपीठाची स्थापना करणार. यामुळे सर्वोत्तम शिक्षाकांनी शिकवलेले अभ्यासक्रम विद्यार्थ्यांना व्हर्च्युअली शिकणे शक्य होईल.
      कल्याण
      · ज्येष्ठ नागरिकांसाठी आधार आधारित आरोग्य कार्ड जारी करणार
      · महिला आणि बालकांच्या वर्ष 2016-17 च्या 1,56,528 कोटी रुपयांच्या कल्याण निधीमध्ये वाढ करुन वर्ष 2017-18 साठी 1,84,632 कोटी रुपये करण्याची तरतूद.

      B.Gokhale/S.Kane/ S.Mhatre /Anagha

    
    
    (Release ID: 1481487) Visitor Counter : 6