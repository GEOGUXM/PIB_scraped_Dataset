      आरोग्य आणि कुटुंब कल्याण मंत्रालय

      ग्रामीण भागात विशेष आरोग्य सेवा केंद्रे
      Posted On: 07 FEB 2017 3:26PM by PIB Mumbai


      सार्वजनिक आरोग्य ही प्रामुख्याने संबंधित राज्य सरकारांची जबाबदारी असते. मात्र आरोग्याशी संबंधित पायाभूत सुविधा डॉक्टर आणि इतर कर्मचाऱ्यांचे प्रशिक्षण अशा विविध कामांसाठी राज्ये आणि केंद्रशासित प्रदेशांना केंद्र सरकारतर्फे वित्तीय तसेच तांत्रिक सहाय्य केले जाते.

      कर्करोग, मधुमेह अशा काही आजारांना प्रतिबंध करण्यासाठी आणि नियंत्रणासाठी केंद्र सरकारतर्फे राष्ट्रीय आरोग्य मोहिमेंतर्गत एक कार्यक्रम राबवला जात आहे. त्या अंतर्गत विद्यमान आरोग्य विषयक सुविधा अधिक सक्षम करण्यावर भर दिला जात आहे.

      11 व्या पंचवार्षिक योजनेंतर्गत राष्ट्रीय महामार्गांवर आपत्तीच्या काळात तातडीने आरोग्य सेवा उपलब्ध करुन देण्यासाठी विशेष केंद्रे उभारली जात आहेत. त्यासाठी 17 राज्यांमधील महामार्गांलगतची 116 रुग्णालये निर्धारित करण्यात आली असून त्यांना निधी पुरवठा केला जात आहे.

      आरोग्य आणि कुटुंब कल्याण राज्यमंत्री फग्गनसिंग कुलस्ते यांनी राज्यसभेत एका लेखी उत्तरात ही माहिती दिली.


      B.Gokhale/M.Pange/P.Malandkar

    
    
    (Release ID: 1481981) Visitor Counter : 7