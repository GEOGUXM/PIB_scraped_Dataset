      कृषी मंत्रालय

      कृषी क्षेत्राचं हित आणि शेतकऱ्यांच्या भरभराटीसाठी सरकारनं अर्थसंकल्पात घेतले अनेक निर्णय-राधामोहन सिंग
      पुढील आर्थिक वर्षात कृषी क्षेत्राचा अंदाजित विकास दर 4.1 टक्के

      Posted On: 16 FEB 2017 5:19PM by PIB Mumbai

      नवी दिल्ली 16 फेब्रुवारी 2017

      गेल्या 87 वर्षात अनेक आव्हान असूनही आयसीएएआरनं अनेक क्षेत्रात मिळवलेली सफलता कृषी क्षेत्राच्या विकासातील मैलाचे दगड ठरले असल्याचे केंद्रीय कृषीमंत्री राधामोहन सिंग यांनी आज सांगितले. ते आज नवी दिल्लीत आयसीएआरच्या 88 व्या वार्षिक सर्वसाधारण सभेत बोलत होते. उत्पादनात आणि उत्पन्नात वाढ, नवीन तंत्रज्ञानाचा विकास, कृषी क्षेत्रात आणलेलं वैविध्य आदींमुळे यशाचे नवे मापदंड निर्माण झाले आहेत, असं ते म्हणाले.

      5 वर्षात शेतकऱ्यांचं उत्पन्न दुप्पट करण्याबाबत सरकार कटिबध्द आहे, असं सांगून यंदाच्या अर्थसंकल्पात कृषी आणि सहयोगी क्षेत्रासाठीच्या निधीत 24 टक्के वाढ करण्यात आल्याचं ते म्हणाले. आता या क्षेत्रांसाठी 1,87,233 कोटी रुपयांचा निधी देण्यात आला असल्याचे त्यांनी सांगितले. चांगला मौसमी पाऊस आणि सरकारने हाती घेतलेल्या विविध योजना यामुळे यावर्षात विक्रमी अन्नधान्य उत्पादन होईल, असे त्यांनी स्पष्ट केले. 2016-17 या वर्षात 271.98 दशलक्ष टन उत्पादन होण्याची अपेक्षा आहे. गेल्यावर्षीच्या उत्पादनापेक्षा हे उत्पादन 20.41 दशलक्ष टनांनी अधिक आहे.


    S.Tupe /J.Patankar/P.Kor

    
    
    (Release ID: 1482873) Visitor Counter : 2