      अर्थ मंत्रालय

      2017-18 च्या केंद्रीय अर्थसंकल्पात एनपीएस ग्राहकांनी नवीन लाभांची घोषणा
      Posted On: 02 FEB 2017 6:04PM by PIB Mumbai


      नवी दिल्ली 2 फेब्रुवारी 2017

      राष्ट्रीय निवृत्तीवेतन प्रणालीला (एनपीएस) चालना देण्यासाठी आज संसदेत मांडण्यात आलेल्या वित्त विधेयक 2017 मध्ये पुढील तरतुदींचा समावेश आहे.

      प्राप्तीकर कायदा 1961 च्या कलम 10 (12 अ) नुसार सध्या एनपीएसमधील खाते बंद करताना एकूण रकमेच्या 40 टक्के सवलत मिळते. ॲन्युईटी खरेदी करण्यासाठी वापरण्यात येणारी रक्कम देखील करमुक्त आहे.

      एनपीएसच्या ग्राहकांना आणखी दिलासा देण्यासाठी प्राप्तीकर कायद्याच्या कलम 10 मध्ये नवीन कलम जोडण्याचा प्रस्ताव आहे. या प्रस्तावानुसार कर्मचाऱ्यांनी एनपीएसमध्ये दिलेल्या योगदानाच्या 25 टक्क्यांपर्यंतची रक्कम काढण्यावर सवलत देण्यात येणार आहे.

      1 एप्रिल 2017 पासून ग्राहकांना याचा लाभ मिळेल.

      स्वयं-रोजगार व्यक्तींना त्यांच्या सकल उत्पन्नाच्या 20 टक्के रक्कम एनपीएसमध्ये गुंतवली असेल तर प्राप्तीकर कायद्याच्या 80 सीसीडी (1) कलमाअंतर्गत करपात्र उत्पन्नातून तेवढी वजावट मिळेल. यापूर्वी ही मर्यादा 10 टक्के होती. 1 एप्रिल 2017 नंतर दिलेल्या योगदानावर हा लाभ मिळेल.


    B.Gokhale /S.Kane/P.Kor

    
    
    (Release ID: 1481629) Visitor Counter : 4