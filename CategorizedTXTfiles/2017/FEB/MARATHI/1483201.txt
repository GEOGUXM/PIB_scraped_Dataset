      वाणिज्य आणि उदयोग मंत्रालय

      शेतकऱ्यांचे उत्पन्न वृद्धिंगत करण्यासाठी संशोधन, मानकं आणि समुहावर लक्ष केंद्रीत करण्याची आवश्यकता : वाणिज्य मंत्री
      Posted On: 22 FEB 2017 4:46PM by PIB Mumbai


      नवी दिल्ली, 22 फेब्रुवारी 2017

      वाणिज्य आणि उद्योग मंत्री निर्मला सीतारमण यांनी शेतकऱ्यांचे उत्पन्न वृद्धिंगत करण्यासाठी संशोधन मानकं आणि समुहावर लक्ष केंद्रीत करण्याच्या आवश्यकतेवर जोर दिला. कृषी आणि अन्न व्यापाराच्या माध्यमातून शेतकऱ्यांचे उत्पन्न दुप्पट करण्याच्या मुद्यासंदर्भात आय सी एफ ए च्या सदस्यांसोबत चर्चा करतांना सीतारमण यांनी योग्य समन्वयासाठी आंतरमंत्रालयीन चर्चा गरजेची असल्याचे सांगितले. निर्यात आणि देशांतर्गत व्यापारासंदर्भातल्या सर्व मुद्यांवर सूचना ऐकण्यासाठी आणि त्यावर उपाययोजना सुचविण्यासाठी सरकार तयार असल्याचे त्या म्हणाल्या.

      कृषी संशोधनाचे महत्व अधोरेखित करतांना सीतारमण यांनी तंबाखूचे उदाहरण दिले. त्या म्हणाल्या की, अजूनपर्यंत तंबाखूचे उत्पन्न घेणाऱ्या शेतकऱ्यांसाठी पर्यायी पीक उपलब्ध झाले नाही. कांदा उत्पादनाच्या मुद्यासंदर्भात बोलतांना त्या म्हणाल्या की, कांद्याचे कमी उत्पन्न आणि अधिक उत्पन्न या दोन्ही समस्यांसंदर्भात संशोधन होणे गरजेचे आहे.


      N.Sapre /S.Mhatre/D.Rane

    
    
    (Release ID: 1483201) Visitor Counter : 4