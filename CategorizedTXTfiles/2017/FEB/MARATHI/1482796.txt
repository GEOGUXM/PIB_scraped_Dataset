      राष्ट्रपती कार्यालय

      104 उपग्रहांचे विक्रमी प्रक्षेपण केल्याबद्दल राष्ट्रपतींकडून इस्रोचे अभिनंदन
      Posted On: 15 FEB 2017 6:00PM by PIB Mumbai


      नवी दिल्ली 15 फेब्रुवारी 2017

      राष्ट्रपती प्रणव मुखर्जी यांनी पीएसएलव्ही सी-37 या उपग्रह प्रक्षेपकाद्वारे 104 उपग्रहांचे यशस्वी विक्रमी प्रक्षेपण केल्याबद्दल इस्रोचे अभिनंदन केले आहे.

      इस्रोचे सचिव ए.एस. किरणकुमार यांना पाठवलेल्या संदेशात राष्ट्रपतींनी म्हटले आहे की, मी तुमचे आणि तुमच्या सहकाऱ्यांचे 104 उपग्रहांचे विक्रमी प्रक्षेपण केल्याबद्दल अभिनंदन करतो आणि शुभेच्छा देतो.

      भारताच्या अंतरिक्ष कार्यक्रमात आजचा दिवस सुवर्णाक्षरांनी लिहिला जाईल. या उल्लेखनीय यशाबद्दल देशाला तुमचा अभिमान वाटतो. या प्रक्षेपणामुळे भारताच्या वाढत्या अंतरिक्ष क्षमतेचे दर्शन घडले आहे.

      या अभियानाशी जोडलेले शास्त्रज्ञ, अभियंते आणि इतरांचंही मी अभिनंदन करतो. आपल्या अंतरिक्ष क्षमतेच्या विकासासाठी इस्रोने असेच कार्य करत रहावे. मी तुम्हाला भावी यशासाठी शुभेच्छा देतो.


    N.Sapre /J. Patankar/P.Kor

    
    
    (Release ID: 1482796) Visitor Counter : 3