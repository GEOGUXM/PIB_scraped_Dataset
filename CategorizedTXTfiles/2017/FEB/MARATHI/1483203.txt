      आर्थिक व्यवहार विषयक मंत्रिमंडळ समिती

      सौर पार्क आणि मोठ्या सौर ऊर्जा प्रकल्पांच्या विकासासाठी सौर ऊर्जा क्षमता २० हजारांवरून ४० हजार मेगावॅट पर्यंत वाढवायला केंद्रीय मंत्रिमंडळाची मंजुरी
      Posted On: 22 FEB 2017 4:57PM by PIB Mumbai


      नवी दिल्ली 22 फेब्रुवारी 2017

      पंतप्रधान नरेंद्र मोदी यांच्या अध्यक्षतेखाली आर्थिक व्यवहारविषयक केंद्रीय समितीने सौर पार्क आणि मोठ्या सौर ऊर्जा प्रकल्पांच्या विकासासाठी सौर ऊर्जा क्षमता २० हजारांवरून ४० हजार मेगावॅटपर्यंत वाढवायला आज मंजुरी दिली. वाढीव क्षमतेमुळे देशाच्या विविध भागात ५०० आणि त्याहून अधिक मेगावॅट क्षमतेचे किमान ५० सौर पार्क उभारता येतील.

      केंद्र सरकारच्या ८१०० कोटी रुपयांच्या सहाय्याने २०१९-२० पर्यंत सौर पार्क आणि मोठे सौर ऊर्जा प्रकल्प उभारले जातील. यातून दरवर्षी ६४ अब्ज युनिट वीज निर्मिती होईल.

      यामुळे वर्षाला अंदाजे ५५ दशलक्ष टन कार्बन उत्सर्जन कमी व्हायला मदत होईल. यामुळे देशाच्या दीर्घकालीन सौर ऊर्जा सुरक्षेत योगदान मिळेल. तसेच आजूबाजूच्या परिसराचा विकास होईल.

      राज्य सरकारे/केंद्रशासित प्रदेशांच्या सहकार्याने सौर पार्क विकसित केले जाणार आहेत.

      N.Sapre/S.Kane/D.Rane


    

    
    (Release ID: 1483203) Visitor Counter : 4