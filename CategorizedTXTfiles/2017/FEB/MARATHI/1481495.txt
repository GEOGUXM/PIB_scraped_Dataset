      अर्थ मंत्रालय

      विमुद्रीकरणामुळे पारदर्शक आणि वास्तविक सकल देशांतर्गत उत्पादन समोर येईल-जेटली
      वस्तू आणि सेवा करामुळे विकासाला प्रोत्साहन, तर अर्थव्यवस्थेत स्पर्धा आणि मोठ्या प्रमाणावर पारदर्शकता

      Posted On: 01 FEB 2017 6:18PM by PIB Mumbai

      नवी दिल्ली 1 फेब्रुवारी 2017

      केंद्रीय अर्थमंत्री अरुण जेटली यांनी सांगितले की, मागील एका वर्षात भारत ऐतिहासिक आणि परिणामकारक आर्थिक सुधारणांचा आणि योजनांचा तसेच वस्तू आणि सेवा करासाठी घटनात्मक सुधारणा विधेयक पारित होणे आणि मोठ्या किंमतीच्या नोटा चलनातून रद्द करणे या दोन धोरणात्मक उपक्रमांचा साक्षीदार आहे. वर्ष 2017-18 चा सर्वसाधारण अर्थसंकल्प आज संसदेत सादर करताना जेटली म्हणाले की, अर्थव्यवस्थेसाठी असलेल्या वस्तू आणि सेवा कराच्या फायद्यांवर याआधीच संसदेच्या दोन्ही सभागृहात विस्तृत चर्चा झाली आहे.

      जेटली म्हणाले की, विमुद्रीकरणामुळे एक नवीन क्षितीज निर्माण झाले ज्यामुळे सकल देशांतर्गत उत्पादनाचा विकास दर तुलनात्मक दृष्टया अधिक राहिल तसेच अर्थव्यवस्था अधिक पारदर्शक आणि वास्तविक बनेल. त्यांनी सांगितले की, सरकारचे हे पाऊल भ्रष्टाचार, काळापैसा, बनावट नोटा आणि दहशतवादी कारवायांसाठी पुरविण्यात येणाऱ्या आर्थिक पाठबळाला समूळ नष्ट करण्याच्या सरकारच्या संकल्पाचा हा एक भाग आहे. विमुद्रीकरणामुळे भ्रष्टाचार कमी होईल. अर्थव्यवस्थेमध्ये अधिकाधिक डिजिटायझेशन घेऊन आर्थिक बचतीमध्ये वृध्दी होईल. यामुळे सकल देशांतर्गत उत्पादनात वाढ होऊन कर महसूल उत्पन्नात वृध्दी घेण्याची शक्यता आहे असे जेटली यांनी यावेळी सांगितले.


    B.Gokhale /S.Mhatre/P.Kor

    
    
    (Release ID: 1481495) Visitor Counter : 3