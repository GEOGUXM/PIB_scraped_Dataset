      रसायन आणि खते मंत्रालय

      1000 प्रधानमंत्री भारतीय जनऔषधी केंद्र सुरु करण्यासाठी अनंतकुमार यांच्या हस्ते अभिमुखता कार्यक्रमाचे उद्‌घाटन
      Posted On: 10 FEB 2017 5:19PM by PIB Mumbai


      देशात 1000 प्रधानमंत्री भारतीय जनऔषधी केंद्र सुरु करण्यासाठी राष्ट्रीय युवा सहकारी संस्थेच्या जिल्हा समन्वयकांसाठीच्या अभिमुखता कार्यक्रमाचे उद्‌घाटन केंद्रीय खते आणि रसायने मंत्री अनंतकुमार यांच्या हस्ते झाले. येत्या मार्च महिन्यापर्यंत अशा प्रकारची 3,000 केंद्रे सुरु करण्यासाठी संबंधित युवकांना प्रशिक्षित करण्याच्या दृष्टीने या कार्यशाळेचे आयोजन करण्यात आले.

      देशातील नागरिकांना विश्वासार्ह आणि परवडण्याजोगी औषधे पुरेशा प्रमाणात उपलब्ध व्हावी यासाठी अशा प्रकारची अधिकाधिक जनऔषधी केंद्रे सुरु होणे गरजेचे असल्याचे अनंतकुमार यांनी सांगितले. एकूण लोकसंख्येपैकी केवळ 40 टक्के जणांनाच महागडी औषधे घेणे शक्य होते. दारिद्रय आणि इतर कारणांमुळे उर्वरित 60 टक्के नागरिकांना हे औषधोपचार परवडत नाहीत. त्यादृष्टीने हा कार्यक्रम महत्वाचा असल्याचेही त्यांनी नमुद केले.
      B.Gokhale/M.Pange/P.Malandkar

    

    
    (Release ID: 1482477) Visitor Counter : 3