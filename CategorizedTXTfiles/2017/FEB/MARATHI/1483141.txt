      गृह आणि शहरी व्यवहार मंत्रालय

      परवडणाऱ्या गृह प्रकल्पांमध्येच स्थावर मालमत्ता क्षेत्राचे भविष्य - एम. वैंकय्या नायडू
      Posted On: 21 FEB 2017 5:54PM by PIB Mumbai


      नवी दिल्ली, 21 फेब्रुवारी 2017

      परवडणाऱ्या गृह प्रकल्पांमध्येच स्थावर मालमत्ता क्षेत्राचे भविष्य आहे यावर जोर देत गृह आणि शहर द्रारिद्रय निर्मूलन मंत्री एम. वैंकय्या नायडू यांनी आज स्थावर मालमत्ता विकासकांना विनंती केली की त्यांनी मोठ्या प्रमाणात परवडणारे प्रकल्प उभारावेत. ते आज नवी दिल्ली इथे स्थावर मालमत्ता क्षेत्रासंबंधातल्या एका परिषदेमध्ये बोलत होते.

      स्थावर मालमत्ता क्षेत्राला उभारी देण्याच्या उद्देशाने केंद्र सरकारने मागील दोन वर्षात या क्षेत्रावर अधिक लक्ष केंद्रीत केले असून, 20 हून अधिक उपाययोजना जाहीर केल्या आहेत. ते पुढे म्हणाले की, प्रधानमंत्री आवास योजना(शहर) अंतर्गत आर्थिकदृष्ट्या दुर्बल, कमी उत्पन्न गट आणि मध्यम उत्पन्न गटातील लोक 2 लाख 35 हजार रुपयांच्या केंद्रीय सहाय्यासाठी पात्र ठरतील.

      गृह आणि शहरी द्रारिद्रय निर्मूलन मंत्रालयाने आत्तापर्यंत शहरी गरीबांसाठी 16 लाख परवडणारी घरं बांधण्याला परवानगी दिली असून, यामध्ये 90 हजार कोटी रुपयांची गुंतवणूक आहे. ज्यात 25 हजार कोटी रुपयांचे केंद्रीय सहाय्य असेल. यावेळी नायडू यांनी खाजगी विकासकांनी आत्तापर्यंत अशा प्रकारचे गृह प्रकल्प उभारले नसल्याबद्दल चिंता व्यक्त केली. खाजगी विकासकांनी आपला दृष्टीकोन बदलण्याची विनंती नायडू यांनी यावेळी केली.


    N.Sapre /S.Mhatre/D.Rane

    
    
    (Release ID: 1483141) Visitor Counter : 5