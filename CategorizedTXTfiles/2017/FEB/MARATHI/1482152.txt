      गृह मंत्रालय

      सिंधू पाकिस्तानी हिंदू कुटुंबांना नागरिकत्व
      Posted On: 08 FEB 2017 4:27PM by PIB Mumbai


      नवी दिल्ली, 8 फेब्रुवारी 2017

      2016 या वर्षात देशभरात 12,800 आवेदकांनी दीर्घकालीन व्हिसासाठी तर 1200 पाकिस्तानी अल्पसंख्यांक आवेदकांनी नागरिकत्वासाठी अर्ज केले. दीर्घकालीन व्हिसाची मागणी करणाऱ्या पाकिस्तानी नागरिकांची अर्ज प्रक्रिया जलद करण्याच्या सूचना देण्यात आल्या असून त्यासाठी आयव्हीएफआरटी मार्फत ही प्रक्रिया ऑनलाईन केली जात आहे. भारताच्या नागरिकत्वाची मागणी करणाऱ्या पाकिस्तानातील अल्पसंख्यांक स्थलांतरितांच्या संदर्भात संबंधित सात राज्यांमध्ये 16 जिल्हयातल्या जिल्हा न्यायाधीशांना यासाठीचे अधिकार देण्यात आले आहेत.

      गृह राज्यमंत्री किरण रिजिजू यांनी आज राज्यसभेत छाया वर्मा यांच्या प्रश्नाला दिलेल्या लेखी उत्तरात ही माहिती दिली.

    
    
    (Release ID: 1482152) Visitor Counter : 5