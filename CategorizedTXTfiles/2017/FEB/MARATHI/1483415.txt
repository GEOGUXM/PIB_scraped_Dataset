      अल्पसंख्यांक मंत्रालय

      मुख्तार अब्बास नकवी यांच्या अध्यक्षतेखाली केंद्रीय वक्फ परिषदेची नवी दिल्लीत बैठक
      Posted On: 27 FEB 2017 5:34PM by PIB Mumbai


      नवी दिल्ली 27 फेब्रुवारी 2017

      वक्फ मालमत्तांचा विकास आणि या मालमत्तांचा समाजातल्या हितासाठी उपयोग करण्यामध्ये, काहींचे हितसंबंध गुंतल्यामुळे अडथळे येत असल्याचे केंद्रीय अल्पसंख्याक व्यवहार राज्यमंत्री मुख्तार अब्बास नकवी यांनी म्हटले आहे. काही राज्य वक्फ मंडळांमध्ये गंभीर स्वरुपाची अनियमितताही निदर्शनाला आल्याचं सांगून यासंदर्भात उच्चस्तरीय चौकशी सुरू आहे. या अनियमिततेसाठी जबाबदार असणाऱ्‍या लोकांविरोधात कडक कारवाई केली जाईल, असा इशाराही त्यांनी दिला. केंद्रीय वक्फ परिषदेच्या 75 व्या बैठकीत ते आज नवी दिल्ली इथं बोलत होते.

      वक्फ मालमत्तांचा सुयोग्य वापर ही अल्पसंख्याकांच्या सबलीकरणासाठी महत्वाची बाब असून यासाठी सरकार प्रयत्नशील आहे. यासंदर्भात अनेक राज्य सरकार आणि वक्फ मंडळंही चांगली कामगिरी करत असल्याचं त्यांनी सांगितलं. देशभरातली वक्फ मंडळ आणि त्यांची कागदपत्रं डिजिटल होण्यासाठी केंद्र सरकार प्रयत्नशील आहे. वक्फ मंडळ आणि त्यांच्या मालमत्तेचे संगणकीकरण केल्याने पारदर्शकता यायला मदत होणार आहे.

      2017-18 या वर्षासाठी अल्पसंख्याक मंत्रालयाच्या निधीत आधीच्या वर्षाच्या तुलनेत 368.23 कोटी रुपयांची वाढ करून तो 4195.48 कोटी रुपये करण्यात आल्याची माहिती त्यांनी दिली.


    N.Sapre /N.Chitale/P.Kor

    
    
    (Release ID: 1483415) Visitor Counter : 4