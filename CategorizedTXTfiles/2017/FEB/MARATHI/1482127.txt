      अवजड उदयोग व सार्वजनिक उपक्रम मंत्रालय

      सार्वजनिक क्षेत्रातील कंपन्यांना सूट आणि सवलत
      Posted On: 08 FEB 2017 2:55PM by PIB Mumbai


      अवजड उद्योग विभागांतर्गत सार्वजनिक क्षेत्रातील केंद्रीय उपक्रमांना अतिरिक्त मनुष्यबळ, निष्क्रिय सयंत्रे आणि यंत्रे, खेळत्या भांडवलाचा तुटवडा अशा अनेक कारणांमुळे तोटा सहन करावा लागत आहे. अशा उपक्रमांना अनेक शुल्कांमध्ये सूट आणि सवलत देण्यात आली आहे.

      हिमाचल प्रदेशमध्ये सिमेंट कॉर्पोरेशन ऑफ इंडिया 2010 सालापासून 100 टक्के जकात कर सूट प्राप्त करत असून 2014-15 आणि 2015-16 या वर्षांमध्ये अनुक्रमे 7.37 कोटी आणि 9.02 कोटी रुपये इतकी जकात सवलत कंपनीने प्राप्त केली आहे.

      वाहतुक शीर्षांतर्गत, हिंदुस्थान पेपर कॉर्पोरेशन लिमिटेडला 2015-16 आणि 2016-17 या वर्षांत अनुक्रमे 83.50 कोटी आणि 50 कोटी रुपये इतके अनुदान देण्यात आले.

      अवजड उद्योग आणि सार्वजनिक उपक्रम राज्यमंत्री बाबुल सुप्रीयो यांनी आज राज्यसभेत एका लेखी उत्तरात ही माहिती दिली.

      B.Gokhale/M.Pange/P.Malandkar


    

    
    (Release ID: 1482127) Visitor Counter : 3