      माहिती आणि प्रसारण मंत्रालय

      सुरैय्या अभिनीत बडी बहन (1949) या चित्रपटाची निगेटीव्ह एनएफएआयला प्राप्त
      Posted On: 15 FEB 2017 6:02PM by PIB Mumbai


      पुणे 15 फेब्रुवारी 2017

      बडी बहन हा भारतीय चित्रपट सृष्टीतील अनमोल ठेव्याची पुण्याच्या राष्ट्रीय चित्रपट संग्रहालयाच्या खजिन्यात भर पडली आहे. डी. डी. कश्यपद्वारे निर्मित आणि दिग्दर्शित या हिंदी चित्रपटात सुरैय्या, गीताबाली, रहमान, उल्हास, प्राण आणि बेबी तब्बसुम यांच्या भूमिका आहेत.

      हुस्नलाल-भगतराव यांचे अविस्मरणीय संगीत आणि राजेंद्रकृष्ण आणि कमर जलालाबादी यांची गीते या चित्रपटात आहे. लता मंगेशकर यांचे चुप चुप खडे ही जरुर कोई बात हे गाणे अविस्मरणीय आहे.

      विख्यात चित्रपट वितरक बाबुराव पै यांच्या स्नुषा राधिका एस पै यांच्याकडून बडी बहन या चित्रपटाची निगेटीव्ह राष्ट्रीय चित्रपट संग्रहालयाला प्राप्‍त झाली आहे. बाबुराव पै यांनी स्थापन केलेल्या फेमस पिचर्सच्या बॅनरखाली निर्मित झालेला बडी बहन हा पहिला चित्रपट होता.

      देशाचा चलतचित्र वारसा जपण्यासाठी राधिका पै यांनी दिलेल्या योगदानाबद्दल आभारी असल्याचे एनएफएमआयचे संचालक प्रकाश मकदूम यांनी सांगितले.


    N.Sapre /S.Tupe/P.Kor

    
    
    (Release ID: 1482799) Visitor Counter : 2