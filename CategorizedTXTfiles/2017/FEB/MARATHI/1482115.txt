      माहिती आणि प्रसारण मंत्रालय

      एफटीआयआयचे सहा अभ्यासक्रम पदव्युत्तर पदवीशी समकक्ष
      Posted On: 07 FEB 2017 1:17PM by PIB Mumbai


      पुण्यातील भारतीय चित्रपट आणि दूरचित्रवाणी संस्था अर्थात एफटीआयआयचे सहा अभ्यासक्रम आता पदव्युत्तर पदवीशी समकक्ष असतील. या अभ्यासक्रमांना पदव्युत्तर पदवीचा दर्जा मिळावा यासाठी संस्था 2011 सालापासून प्रयत्नशील होती.

      भारतीय विद्यापीठ संघटना तथा एआययूच्या चार सदस्यीय समितीने नुकतीच या संदर्भात एफटीआयआयला भेट दिली. यावेळी संस्थेच्या विभागप्रमुखांनी आणि प्राध्यापकांनी समितीसमोर अभ्यासक्रमांबाबत सादरीकरणे केली. समितीने संस्थेतील तांत्रिक सुविधेचा आढावा घेतला आणि विद्यार्थी प्रतिनिधींशी चर्चाही केली. त्यानंतर संस्थेच्या सहा अभ्यासक्रमांना पदव्युत्तर पदवीशी समकक्ष करण्याचा निर्णय घेण्यात आला.

    B.Gokhale /M.Pange/P.Malandkar

    
    
    (Release ID: 1482115) Visitor Counter : 4