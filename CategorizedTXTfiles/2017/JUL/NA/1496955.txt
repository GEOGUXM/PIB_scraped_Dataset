      गृह मंत्रालय

      नवनिर्वाचित राष्ट्रपति का शपथ ग्रहण समारोह
      Posted On: 24 JUL 2017 7:02PM by PIB Delhi


    नवनिर्वाचित राष्ट्रपति श्री रामनाथ कोविंद का शपथ ग्रहण समारोह मंगलवार 25 जुलाई 2017 को संसद भवन के केन्द्रीय कक्ष में 12 बजकर 15 मिनट पर होगा।


    शपथ ग्रहण समारोह में राज्य सभा के सभापति, प्रधानमंत्री, भारत के मुख्य न्यायाधीश, लोकसभा अध्यक्ष, मंत्री परिषद के सदस्य, राजनयिक दूतावासों के प्रमुख, सांसद और भारत सरकार के प्रमुख नागरिक और सैनिक अधिकारी शामिल होंगे।


    राष्ट्रपति और नवनिर्वाचित राष्ट्रपति समारोह पूर्वक केन्द्रीय कक्ष में पहुंचेंगे और भारत के मुख्य न्यायाधीश की उपस्थिति में शपथ ग्रहण करेंगे, इसके बाद 21 तोपों की सलामी दी जाएगी। राष्ट्रपति संसद को संबोधित करेंगे। केन्द्रीय कक्ष में समारोह के समापन पर, राष्ट्रपति राष्ट्रपति भवन रवाना होंगे जहां उन्हें उसके प्रांगण में गार्ड ऑफ ऑनर दिया जाएगा।


    वीके/केपी/एम-3112

    
    
    (Release ID: 1496955) Visitor Counter : 8