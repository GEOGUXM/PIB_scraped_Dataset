      امور خارجہ کی وزارت

      مال برداری کی فضائی را ہ داری کا قیام
      Posted On: 26 JUL 2017 6:56PM by PIB Delhi


    نئی دہلی، 26 ؍جولائی،امورداخلہ کے وزیر مملکت جنرل وی کے سنگھ (ریٹائرڈ) نے آج لوک سبھا میں ایک سوال کے تحریری جواب میں بتایا کہ افغانستان کے صدر جناب اشرف غنی کے ستمبر اور دسمبر 2016 میں بھارت دورے کے دوران بھارت اور افغانستان کے درمیان مال برداری کی فضائی راہ داری قائم کرنے کے بارے میں تبادلہ خیال کیا گیا تھا۔


    اس راہ داری کے ذریعے پہلی کارگو پرواز کابل سے دہلی 19 جون 2017 کو پہنچی تھی۔ اس موقع پر وزیر خارجہ، شہری ہوابازی کے وزیر، امور کے خارجہ کے وزیر مملکت اور بھارت میں اسلامی جمہوریہ افغانستان کے سفیر ہوائی اڈے پر موجود تھے۔ اس کے بعد ایک پرواز قندھار سے 24 جون 2017 کو دہلی پہنچی ہے۔


    مال برداری کی فضائی راہ داری کے ذریعے باہمی تجارت کو فروغ ہوگا، چاروں طرف سے زمینی سرحد سے گھرے ہوئے افغانستان کو بھارت تک براہ راست رسائی حاصل ہوگی، افغانستان کے تاجر بھارت کی اقتصادی ترقی سے فائدہ حاصل کرسکیں گے اور اپنے فائدے کیلئے تجارتی نیٹ ورک میں اضافہ کرسکیں گے اور افغانستان کے کسانوں کو اپنی جلد خراب ہونے والی پیداوار کیلئے بھارت کی مارکیٹ تک براہ راست اور تیز رفت رسائی حاصل ہوگی۔


    ۔۔۔۔۔۔۔۔۔۔۔


    (م ن-و ا- ق ر)


    (26-07-2017)


    U- 35 31

    
    
    (Release ID: 1497315) Visitor Counter : 2