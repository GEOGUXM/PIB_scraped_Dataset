      اسٹیل کی وزارت

      سیل کی تجدید
      Posted On: 24 JUL 2017 5:13PM by PIB Delhi


    نئی دہلی،24؍جولائی،اسٹیل اتھارٹی آف انڈیالمیٹڈ (سیل) اور راشٹریہ اسپات نگم لمیٹڈ (آر آئی این ایل) کے احیاء کیلئے اسٹیل کی وزارت، سرکاری سیکٹر کے یونٹوں کے ممبران اور تکنیکی ماہرین پر مبنی ایک کمیٹی تشکیل دی گئی ہے۔ اس کمیٹی کا کام سیل کی پیداوار ،فروخت میں اضافہ کرنا اور اس کی مالی حالت کو بہتر بنانا ہے۔ کمیٹی میں شامل تکنیکی ماہرین سیل کے یونٹوں کو بہتر بنانے کے خصوصی اقدامات تجویز کریں گے۔


    حکومت کے ذریعے 2016-17 میں کئے گئے اقدامات کی وجہ سے سیل اپنی ملکی فروخت کو 2015-16 میں 11.901 ایم ٹی سے بڑھاکر 2016-17 میں 12.436 ایم ٹی تک پہنچانے میں کامیاب رہی، جو 4 فیصد کا اضافہ ہے۔ سیل نے مارکیٹ میں اپنی حصہ داری میں بھی اضافہ کیا ہے، جو 2015-16 میں 13.7 فیصد سے بڑھ کر 2016-17 میں 14.0 ہوگیا ہے۔ اس کے علاوہ سیل کے مجموعی منافع میں بھی بہتری آئی ہے جو 2015-16 میں منفی 2204 سے بڑھ کر 2016-17 میں 672 تک پہنچ گیا ہے۔


    کمپنی کی تجدید اور توسیعی پلان کے تحت سیل نے نئی سہولیات میں جدید ترین معیارات کے سازوسامان کا استعمال کیا ہے۔


    سیل نے پیداوار کی لاگت کو کم کرنے اور کے برانڈ کو بہتر بنانے اور فروخت میں اضافہ کرنے کی خاطر کئی مندرجہ ذیل اقدامات کئے ہیں:


    1-نئے یونٹوں کے ذریعے مکسڈ پیداوار کو بہتر بنانا اس میں اضافہ کرنا۔


    2-بی ایف کوک کی ضرورت کو کم کرنے کی خاطر بلاسٹ فرنیس میں کوئلے کی ڈسٹ کے استعمال میں اضافہ کرنا۔


    3- کم لاگت والے مسلسل کاسٹنگ کے ذریعے خام اسٹیل کی پیداوار۔


    4-مصنوعات کو زیادہ مقبول بنانے کیلئے صارفین کی کانفرنس اور سیمیناروں کاانعقاد۔


    5-صارفین کو زیادہ اہمیت دینے اور اس کے ساتھ ساتھ سیل کی مصنوعات میں اضافہ کرنے کی خاطر اپریل 2017 میں خصوصی اقدامی گروپ کی تشکیل۔


    مذکورہ معلومات آج اسٹیل کی وزارت میں وزیر مملکت جناب وشنودیوسائی نے لوک سبھا میں ایک تحریری سوال کے جواب میں فراہم کی۔


    ۰۰۰۰۰۰۰۰


    (م ن-و ا- ق ر)


    (24-07-2017-Time: 15:50)


    U-3455,

    
    
    (Release ID: 1496930) Visitor Counter : 2