      وزارت خزانہ

      دلّی اکونومکس کنکلیو 2017 کا افتتاح
      Posted On: 19 JUL 2017 3:15PM by PIB Delhi


    نئی دہلی۔19؍جولائی۔مرکزی وزیر خزانہ ارون جیٹلی قومی راجدھانی میں22 جولائی 2017 ہفتے کو دلّی اکونومکس کنکلیو 2017 کا افتتاح کریں گے۔ اس موقع پر جمہوریہ سنگا پور کے نائب وزیراعظم جناب تھرمن شنموگارتنم ’’زبردست عالمگیریت کے بعد ، بھارت کی ترقیاتی حکمت عملی اور بین الاقوامی سرگرمیاں‘‘ کے عنوان پر افتتاحی خطبہ دیں گے۔


    اس ایک روزہ مکمل اجلاس میں پہلا اجلاس ’’نقد رقم کا مستقبل‘‘ کے موضوع پر منعقد کیا جائیگا ۔ اس موضوع پر اہم خطاب ہارورڈ یونیورسٹی کے، اقتصادیات کے پروفیسر جناب کینتھ ایس روگوف کریں گے جبکہ بھارتی ریزرو بینک کے ڈپٹی گورنر جناب ورال آچاریہ اس اجلاس کے ناظم ہوں گے۔


    دوسرے مکمل اجلاس میں یو آئی ڈی اے آئی کے سابق چیئرمین جناب نندن نیلکانی ’’اکیسویں صدی کے تیل کے طور پر اعداد وشمار: بھارت کا ردعمل‘‘ کے موضوع پر خطاب کریں گے۔ اس اجلاس کی نظامت حکومت ہند کے نیتی آیوگ کے رُکن جناب وویک دیورائے کریں گے۔


    اس کے بعد ایک پینل ڈسکشن ہوگا جس کا موضوع ہے ’’دوبارہ اعتبار اور تاثر حاصل کرنا: اقتصادی پیشوں کیلئے چیلنج‘‘ جس میں سنگاپور کے نائب وزیراعظم جناب تھرمن شنموگارتنم ، ہارورڈ یونیورسٹی کے اقتصادیات کے پروفیسر کینتھ ایس روگوف ، منصوبہ بندی کمیشن کے سابق نائب چیئرمین ڈاکٹر مونٹیک سنگھ اہلوالیہ اور حکومت ہند کے مالیہ کے سابق سکریٹری وجئے کیلکر حصہ لیں گے۔ اس اجلاس کی نظامت حکومت ہند کے اعلیٰ اقتصادی مشیر ڈاکٹر اروند سبرامنیم کریں گے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ اس ۔ ع ن۔


    19-07-2017: Time: 14:59


    U-3326

    
    
    (Release ID: 1496139) Visitor Counter : 2