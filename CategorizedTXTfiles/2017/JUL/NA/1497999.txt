      قبائیلی امور کی وزارت

      جعلی اسناد
      Posted On: 31 JUL 2017 5:28PM by PIB Delhi


    نئی دہلی، 1 اگست / قبائلی امور کے وزیر مملکت جناب جسونت سنگھ بھبور نے آج لوک سبھا کو ایک تحریری جواب میں بتایا کہ اگرچہ قبائلی امور کی وزارت آئین ہند کی دفعہ 342 کے تحت کسی کمیٹی کو درج فہرست قبائل کا درجہ دینے کے لئے نوٹی فکیشن جاری کرنے والی نوڈل وزارت ہے ، تاہم درج فہرست قبائل کو اسناد جاری کرنے اور اس کی توثیق کرنے کی ذمہ داری متعلقہ ریاستی حکومت /مرکز کے زیر انتظام علاقے کی ہے۔ اس طرح سے جعلی درج فہرست قبائل اسناد کے تعلق سے جو شکایات موصول ہوتی ہیں، انہیں مناسب کارروائی کے لئے متعلقہ ریاستی حکومت /مرکزکے زیر انتظام علاقے کو بھیج دیا جاتا ہے۔


    عملہ اور تربیت کے محکمے کے ذریعہ دی گئی اطلاع کے مطابق واضح ہدایات جاری کی جاتی ہیں کہ اگر یہ پایا جائے کہ کسی سرکاری ملازم نے تقرری پانےکے لئے غلط اطلاعات دی ہیں یا غلط سند پیش کی ہے تو اسے ملازمت میں برقرار نہیں رکھا جاسکتا۔ اس طرح سے جب کسی تقرری کرنے والی اتھارٹی کو یہ پتہ چلتا ہے کہ کسی ملازم نے کوئی جعلی یا غلط ذات سرٹی فکیٹ پیش کیا ہے تو اسے متعلقہ سروس رولز کے التزامات کے مطابق اس ملازم کو ملازمت سے ہٹانے کا معطل کرنے کے لئے اسے کارروائی کرنی پڑتی ہے۔


    حکومت نے سبھی ریاستوں/ مرکز کے زیر انتطام علاقوں سے وقتاً فوقتاً یہ درخواست کی ہے کہ وہ درج فہرست ذاتوں (ایس سی)، درج فہرست قبائل (ایس ٹی) اور دیگر پسماندہ طبقات (او بی سی) سے تعلق رکھنے والے امیدواروں کے دعووں کی توثیق کے لئے بہتر نظام ترتیب دیں اور ضلع مجسٹریٹوں/ ضلع کلکٹروں / ڈپٹی کمشنروں کو ہدایات جاری کریں کہ وہ اپنی سطح پر ذات سرٹی فکیٹ کی صداقت کو یقینی بنائے تاکہ غلط اسناد پیش کرکے ایس سی /ایس ٹی/او بی سی امیدواروں کے لئے مخصوص ملازمتوں کو حاصل کرنے سے ایس سی /ایس ٹی/او بی سی سے تعلق نہ رکھنے والے غلط امیدواروں کو روکا جاسکے۔


    مزید برآں غیر مناسب سرگرمیوں کی حوصلہ شکنی کے لئے ریاستی حکومتوں / مرکز کے زیر انتظام علاقوں سے یہ درخواست بھی کی گئی ہے وہ ان خاطی افسروں جو وقت پر ذات سرٹی فکیٹ کی توثیق نہیں کرتے یا جعلی سرٹی فکیٹ جاری کرتے ہیں، کے خلاف تادیبی کارروائی کرنے کے لئے مناسب ہدایات جاری کرنے پر غور کریں۔


    ( م ن ۔ م م ۔ ج )


    Uno- 3667

    
    
    (Release ID: 1497999) Visitor Counter : 2