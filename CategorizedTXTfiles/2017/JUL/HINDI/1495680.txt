      पर्यावरण, वन एवं जलवायु परिवर्तन मंत्रालय

      पर्यावरण मंत्री कल एनसीएससीएम को राष्ट्र को समर्पित करेंगे
      Posted On: 14 JUL 2017 7:19PM by PIB Delhi

                                                                                                                                                                                                                                                                                                                                                                                                                                                                                                                                              
                                                                                                                                                                                                                                                                                                                                                                                                                                                                                                                                              
                                                                                                                                                                                                                                                                                                                                                                                                                                                                                                                                              
पर्यावरण, वन तथा जलवायु परिवर्तन मंत्रालय नया राष्ट्रीय तटवर्ती मिशन प्रारंभ करने जा रहा है। इस उद्देश्य से पर्यावरण मंत्री डॉ. हर्षवर्द्धन कल चेन्नई में सतत तटीय प्रबंधन के लिए राष्ट्रीय केंद्र (एनसीएससीएम) राष्ट्र को समर्पित करेंगे। पर्यावरण मंत्री चेन्नई के अन्ना विश्वविद्यालय परिसर में केंद्र के नए भवन तथा अवसंरचना का उद्घाटन करेंगे।                                                                                                                                                                                           
                                                                                                                                                                                                                                                                                                                                                                                                                                                                                                                                              
                                                                                                                                                                                                                                                                                                                                                                                                                                                                                                                                              
चेन्नई प्रस्थान की पूर्व संध्या पर डॉ. हर्षवर्द्धन ने एक बयान में कहा है कि सरकार का फोकस विभिन्न अनुसंधान और विकास तथा नीतिगत पहलों से तटीय राज्यों में सतत आजीविका तथा तटीय समुदाय के विकास पर है। उन्होंने कहा कि एनसीएससीएम में 6 शोध प्रभाग स्थापित किए गए हैं जो भू-स्थानिक विज्ञान तथा संरक्षण, प्रदूषण, जलवायु परिवर्तन पर अत्याधुनिक शोध को मुख्य भूमि और द्वीप में लोगों से जोड़ने का काम करेंगे। उन्होंने कहा कि एनसीएससीएम की सबसे बड़ी शक्ति तटीय समुदाय की खुशहाली और वैज्ञानिक सिद्धांतों पर आधारित सतत विकास को प्रोत्साहन है।
                                                                                                                                                                                                                                                                                                                                                                                                                                                                                                                                              
                                                                                                                                                                                                                                                                                                                                                                                                                                                                                                                                              
सतत तटीय प्रबंधन के लिए राष्ट्रीय केंद्र की स्थापना के बारे में डॉ. हर्षवर्द्धन ने कहा कि इसका उद्देश्य देश में पारंपरिक तटीय और द्वीप के समुदायों के लाभ और खुशहाली के लिए देश के तटीय और समुद्री क्षेत्रों के एकीकृत और सतत प्रबंधन को प्रोत्साहित करना , हितधारकों सहित सभी स्तरों पर तटीय प्रबंधन क्षमता को मजबूत बनाना, एकीकृत तटीय जोन प्रबंधन से संबंधित नीति और वैज्ञानिक विषयों पर केंद्र तथा राज्य सरकारों को परामर्श देना तथा तटीय जोन, तटीय प्रक्रियाओं,एकीकृत नियोजन, तटीय और समुद्री क्षेत्रों का प्रबंधन करना है।              
                                                                                                                                                                                                                                                                                                                                                                                                                                                                                                                                              
                                                                                                                                                                                                                                                                                                                                                                                                                                                                                                                                              
डॉ. हर्षवर्द्धन ने बल देते हुए कहा कि एनसीएससीएम अन्य मंत्रालयों , राज्य / केंद्र शासित प्रदेशों के साथ मिलकर जयवायु परिवर्तन के कारण तटीय परिवर्तन को संपूर्ण नुकसान और परिस्थितिकी, जीवन, आजीविका पर पड़ने वाले उसके दुष्प्रभावों का वैज्ञानिक तरीके से मापन कर सकते हैं।                                                                                                                                                                                                                                                                   
                                                                                                                                                                                                                                                                                                                                                                                                                                                                                                                                              
                                                                                                                                                                                                                                                                                                                                                                                                                                                                                                                                              
वीके/एकेजी/आरएन- 2099                                                                                                                                                                                                                                                                                                                                                                                                                                                                                                                         
                                                                                                                                                                                                                                                                                                                                                                                                                                                                                                                                              
                                                                                                                                                                                                                                                                                                                                                                                                                                                                                                                                              
    
    
    (Release ID: 1495680) Visitor Counter : 31