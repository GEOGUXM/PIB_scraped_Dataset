      खान मंत्रालय

      मई 2017 के दौरान खनिज उत्‍पादन (अ‍नंतिम)
      Posted On: 26 JUL 2017 4:32PM by PIB Delhi


    मई (नई श्रृंखला 2011-12=100) 2017 के दौरान खनन एवं उत्‍खनन क्षेत्र के खनिज उत्‍पादन का सूचकांक 100.5 रहा जो मई 2016 की तुलना में 0.9 प्रतिशत था।


    मई 2017 के दौरान देश में खनिज उत्‍पादन (परमाणु एवं गौण खनिजों को छोड़ कर) का कुल मूल्‍य 19944 करोड़ रुपये था। कोयला का योगदान 7171 करोड़ रुपये (36 प्रतिशत) के साथ सर्वाधिक था। महत्‍व के लिहाज से क्रम के अनुसार इनके स्‍थान थे : पेट्रोलियम (क्रूड) 5634 करोड़ रुपये, लौह अयस्‍क 2551 करोड़ रुपये, प्राकृतिक गैस (उपयोग की गई) 2235 करोड़ रुपये, लिग्‍नाइट 470 करोड़ रुपये और चूना-पत्‍थर 602 करोड़ रुपये। इन छह खनिज अवयवों ने मई 2017 में खनिज उत्‍पादन के कुल मूल्‍य में एक साथ मिलकर लगभग 94 प्रतिशत का योगदान दिया।


    मई 2017 के दौरान महत्‍वपूर्ण खनिज अवयवों के उत्‍पादन स्‍तर नि‍म्‍नलिखित रहे : कोयला 505 लाख टन, लिग्‍नाइट 30 लाख टन, प्राकृतिक गैस (उपयोग की गई) 2701 मिलियन घन मीटर, पेट्रोलियम (कच्‍चा) 31 लाख टन, बॉक्‍साइट 1973 हजार टन, क्रोमाइट 254 हजार टन, कॉपर सांद्र 11 हजार टन, सोना 117 किलो, लौह अयस्‍क 160 लाख टन, सीसा सांद्र 26 हजार टन, मैग्निज अयस्‍क 237 हजार टन, जिंक सांद्र 123 हजार टन, एपेटाइट और फास्‍फोराइट 50 हजार टन, चूना-पत्‍थर 282 लाख टन, मैग्‍नेसाइट 20 हजार टन और हीरा 1648 कैरेट।


    मई 2016 की तुलना में मई 2017 में निम्‍न खनिज अवयवों के उत्‍पादन में सकारात्‍मक वृद्धि हुई : जस्‍ता सांद्र (96.9 प्रतिशत), तांबा सांद्र (52.0 प्रतिशत), लीड सांद्र (47.4 प्रतिशत), सोना (25.8 प्रतिशत), मैग्‍नीज अयस्‍क (19.6 प्रतिशत), चूना-पत्‍थर (5.6 प्रतिशत), प्राकृतिक गैस (उपयोग की गई ) (5.2 प्रतिशत), पेट्रोलियम कच्‍चा (0.7 प्रतिशत), तथा क्रोमाइट (0.6 प्रतिशत), निम्‍न खनिज अवयवों के उत्‍पादन में गिरावट आई : ‘हीरा’ [(-) 47.4 प्रतिशत], ‘मैगनेसाइट’ [(-) 31.8 प्रतिशत] ‘बॉक्‍साइट .’ [(-) 22.4 प्रतिशत], एपेटाइट और फासफोरइट [(-) 10.4 प्रतिशत], लिग्‍नाइट [(-) 6.3 प्रतिशत], लौह अयस्‍क [(-) 4.5 प्रतिशत] और कोयला [(-) 3.2 प्रतिशत]।


    ***


    वीके/एजे/एसके -3144


    

    
    (Release ID: 1497224) Visitor Counter : 7