      युवा कार्यक्रम एवं खेल मंत्रालय

      श्री विजय गोयल ने तैराक कंचनमाला पर भारतीय पैरालम्पिक कमेटी से रिपोर्ट मांगी
      Posted On: 12 JUL 2017 10:39AM by PIB Delhi


    आज मीडिया में पैरा तैराक सुश्री कंचनमाला पांडे के संबंध में कुछ समाचार प्रकाशित हुए हैं। मीडिया रिपोर्ट के अनुसार धन न होने के कारण कंचनमाला को परेशानियो का सामना करना पड़ा। इस संबध में केंद्रीय युवा मामले और खेल मंत्री श्री विजय गोयल ने खेल मंत्रालय ने तुरंत रिपोर्ट मांगी और जानकारी मिली कि कंचनमाला 3 से 9 जुलाई,2017 तक जर्मनी का दौरा करने वाली भारतीय पैरा तैराकी टीम की सदस्य थी। मंत्रालय ने भारतीय खेल प्राधिकरण( एसएआई) के द्वारा भारतीय पैरालम्पिक कमेटी(पीसीआई) को समयानुसार 3.21 लाख रूपए जारी किए और टिकट आदि के प्रबंध किए थे। ये राशि पीसीआई के खाते में 22 जून,2017 को हस्तांतरित की गई। पीसीआई के खाते में धन हस्तांतरण के बाद खिलाड़ियो को किसी प्रकार की परेशानी का सामना नहीं करना चाहिए था।


    मीडिया रिपोर्ट आने के बाद श्री विजय गोयल ने पीसीआई के मुख्य कार्यकारी अधिकारी(सीईओ) से भी बात की। पीसीआई के मुख्य कार्यकारी अधिकारी ने श्री गोयल को बताया कि कुछ कारणो के चलते पीसीआई द्वारा दल के सदस्यो को धन हस्तांतरण नहीं किया जा सका था।


    खेल मंत्री विजय गोयल ने इसे दुर्भाग्यपूर्ण बताते हुए इस मामले में पीसीआई से दस दिन में रिपोर्ट मांगने के आदेश जारी किए।


    वीके/एजे/पीबी–2065

    
    
    (Release ID: 1495406) Visitor Counter : 12