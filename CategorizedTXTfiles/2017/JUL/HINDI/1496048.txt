      संघ लोक सेवा आयोग

      राष्‍ट्रीय रक्षा अकादमी एवं नौसेना अकादमी परीक्षा (I), 2017 - लिखित परीक्षा परिणाम की घोषणा के संबंध में
      Posted On: 18 JUL 2017 7:47PM by PIB Delhi

                                                                                                                                                                                                                                                                                                                                                                                                                                                                                                                                                                                                                  
                                                                                                                                                                                                                                                                                                                                                                                                                                                                                                                                                                                                                  
संघ लोक सेवा आयोग द्वारा 23 अप्रैल, 2017 को आयोजित राष्‍ट्रीय रक्षा अकादमी एवं नौसेना अकादमी परीक्षा (I), 2017 के लिखित भाग के परिणाम के आधार पर 2 जनवरी, 2018 से आरंभ होने वाले राष्‍ट्रीय रक्षा अकादमी के सेना, नौसेना तथा वायु सेना स्कंधों के 139वें पाठयक्रम तथा भारतीय नौसेना अकादमी (आईएनएसी) के 101वें पाठयक्रम में प्रवेश हेतु निम्नलिखित अनुक्रमांक वाले उम्मीदवारों ने रक्षा मंत्रालय के सेवा चयन बोर्ड द्वारा साक्षात्कार के लिए अर्हता प्राप्‍त कर ली है।                                                                                                                                            
                                                                                                                                                                                                                                                                                                                                                                                                                                                                                                                                                                                                                  
 1. इस सूची में जिन उम्मीदवारों के अनुक्रमांक दर्शाए गए हैं उन सभी उम्मीदवारों की उम्मीदवारी अनंतिम है। परीक्षा के उम्‍मीदवारों के प्रवेश की शर्तों के अनुसार उम्‍मीदवार लिखित परीक्षा परिणाम आने के दो सप्‍ताह के अंदर स्‍वयं को भारतीय सेना भर्ती वेबसाइट joinindianarmy.nic.in पर पंजीकृत कराएंगे। फिर सफल उम्‍मीदवारों को एसएसबी साक्षात्‍कार चयन केन्‍द्र और तिथि आबंटित की जाएगी और इसकी जानकारी पंजीकृत ईमेल आईडी पर भेजी जाएगी। साइट पर पहले पंजीकरण कराने वाले उम्‍मीदवारों को फिर से पंजीकरण की आवश्‍यकता नहीं होगी। पूछताछ/लॉगिन समस्‍या के मामले में dir-recruiting6-mod@nic.inपर मेल भेजा जा सकता है।
                                                                                                                                                                                                                                                                                                                                                                                                                                                                                                                                                                                                                  
उम्‍मीदवार को अपनी आयु तथा शैक्षिक योग्‍यता के संबंध में अपने मूल प्रमाण-पत्र सेवा चयन बोर्ड द्वारा साक्षात्‍कार के समय संबंधित सेवा चयन बोर्ड (एसएसबी) के समक्ष प्रस्‍तुत करने होंगे। उम्मीदवार अपने मूल प्रमाण-पत्र संघ लोक सेवा आयोग को कदापि न भेजें। किसी अन्य प्रकार की जानकारी के लिए उम्मीदवार किसी भी कार्य दिवस में पूर्वाह्न 10.00 बजे से सायं 5.00 बजे के बीच आयोग के गेट ‘सी’ के पास सुविधा काउन्टर से स्वयं आकर या दूरभाष संख्या 011-23385271/011-23381125/011-23098543 पर संपर्क कर सकते हैं। परिणाम, संघ लोक सेवा आयोग की वेबसाइट http://www.upsc.gov.in पर भी उपलब्ध हैं।                        
                                                                                                                                                                                                                                                                                                                                                                                                                                                                                                                                                                                                                  
 1. उम्‍मीदवारों के अंक-पत्रक, अंतिम परिणाम प्रकाशित होने की तारीख से पंद्रह (15) दिनों के भीतर (एसएसबी साक्षात्‍कारों के समाप्‍त होने के बाद) आयोग की वेबसाइट पर प्रदर्शित कर दिए जाएंगे और तीस (30) दिनों की अवधि के लिए वेबसाइट पर उपलब्‍ध रहेंगे।                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                                                                                                                                  
परिणाम की सूची देखने के लिए यहां क्लिक करें -                                                                                                                                                                                                                                                                                                                                                                                                                                                                                                                                                                     
                                                                                                                                                                                                                                                                                                                                                                                                                                                                                                                                                                                                                  
                                                                                                                                                                                                                                                                                                                                                                                                                                                                                                                                                                                                                  
वीके/एजी/जीआरएस-3046                                                                                                                                                                                                                                                                                                                                                                                                                                                                                                                                                                                              
                                                                                                                                                                                                                                                                                                                                                                                                                                                                                                                                                                                                                  
                                                                                                                                                                                                                                                                                                                                                                                                                                                                                                                                                                                                                  
    
    
    (Release ID: 1496048) Visitor Counter : 5
    
    
    
    
    

   
1.