      गृह मंत्रालय

      केरल में भीड़ प्रबंधन के बारे में दो दिवसीय सम्मेलन समाप्त
      
      एनडीएमए ने साझेदारों को सुरक्षित भीड़ प्रबंधन के लिए तैयार किया

      Posted On: 12 JUL 2017 6:44PM by PIB Delhi
                                                                                                                                                                                                                                                                                                                                              
                                                                                                                                                                                                                                                                                                                                              
                                                                                                                                                                                                                                                                                                                                              
भीड़ प्रबंधन के बारे में दो दिवसीय राष्ट्रीय सम्मेलन आज केरल में तिरुवनंतपुरम में समाप्त हो गया, जिसमें भारी भीड़ इकट्ठा होने की स्थिति में उत्पन्न खतरों को कम करने के लिए श्रेष्ठ कार्यप्रणाली और तकनीक को अपनाने के बारे में चर्चा की गई।                                                                                                  
                                                                                                                                                                                                                                                                                                                                              
                                                                                                                                                                                                                                                                                                                                              
सम्मेलन का आयोजन राष्ट्रीय आपदा प्रबंधन प्राधिकरण (एनडीएमए) ने केरल राज्य आपदा प्रबंधन प्राधिकरण (केएसडीएमए) के साथ संयुक्त रूप से किया था। केरल के कृषि मंत्री श्री वी.एस. सुनील कुमार ने समापन भाषण दिया।                                                                                                                                   
                                                                                                                                                                                                                                                                                                                                              
                                                                                                                                                                                                                                                                                                                                              
भीड़ से संबंधित आपदाओं के खतरे को कम करने के लिए नव-प्रवर्तन रणनीतियां अपनाने की जरूरत पर बल देते हुए एनडीएमए के सदस्य श्री आर.के. जैन ने कहा कि सम्मेलन में प्रभावी भीड़ प्रबंधन से जुड़े विभिन्न महत्वपूर्ण मुद्दों पर मुख्य रूप से चर्चा की गई।                                                                                            
                                                                                                                                                                                                                                                                                                                                              
                                                                                                                                                                                                                                                                                                                                              
सम्मेलन में पुलिस, राष्ट्रीय आपदा मोचन बल (एनडीआरएफ), नागरिक रक्षा और गैर-सरकारी संगठनों (एनजीओ) की भूमिका सहित योजना और अंतर एजेंसी समन्वय से जुड़े मुद्दों पर विस्तृत विचार-विमर्श किया गया। इसके अलावा चिकित्सा तैयारियों, तकनीक और मीडिया के इस्तेमाल के बारे में भी चर्चा कि गई ताकि भीड़ जुटने से जुड़े संभावित खतरों को कम किया जा सके।
                                                                                                                                                                                                                                                                                                                                              
                                                                                                                                                                                                                                                                                                                                              
***                                                                                                                                                                                                                                                                                                                                           
                                                                                                                                                                                                                                                                                                                                              
                                                                                                                                                                                                                                                                                                                                              
वीके/केपी/डीके–2059                                                                                                                                                                                                                                                                                                                           
                                                                                                                                                                                                                                                                                                                                              
                                                                                                                                                                                                                                                                                                                                              

    

    
    (Release ID: 1495386) Visitor Counter : 8