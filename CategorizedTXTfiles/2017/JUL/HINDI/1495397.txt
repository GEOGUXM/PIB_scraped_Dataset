      शहरी विकास मंत्रालय

      अपनी स्थापना के 163 वर्ष पूरे करने के अवसर पर सीपीडब्ल्यूडी को उसके समक्ष खड़ी चुनौतियों से अवगत कराया गया
      Posted On: 12 JUL 2017 8:11PM by PIB Delhi


    श्री वेंकैया नायडू ने केन्द्रीय लोक निर्माण विभाग को प्रासांगिक बने रहने के लिए और प्राकृतिक स्वरूप वाले निवास स्थान (ग्रीन हैबिटेट) बनाने पर ध्यान केन्द्रित करने के लिए नए तरीके अपनाने की सलाह दी


    2016-17 के दौरान सीपीडब्ल्यूडी पर सर्वाधिक 12,200 करोड़ रूपये का रिकार्ड कार्यभार


    सीपीडब्ल्यूडी के पुनर्गठन पर रिपोर्ट जल्द ही


    सार्वजनिक क्षेत्र की विनिर्माण कम्पनी केन्द्रीय लोक निर्माण विभाग (सीपीडब्ल्यूडी) ने आज अपनी स्थापना के 163 वर्ष पूरे किए। इस अवसर पर सीपीडब्ल्यूडी को उसके समक्ष खड़ी चुनौतियों से अवगत कराया गया और अपनी प्राथमिकता बनाए रखने के लिए नए तरीके अपनाने की सलाह दी गई।


    सीपीडब्ल्यूडी के 163 वें स्थापना दिवस के अवसर पर केन्द्रीय आवास एवं शहरी मामले मंत्री श्री एम वेंकैया नायडू ने अपने संबोधन में इस बात पर जोर दिया कि सीपीडब्ल्यूडी को प्रासांगिक बने रहने के लिए नए तरीके अपनाने होंगे, पारदर्शिता लानी होगी तथा कार्यकुशलता के साथ सेवाएं प्रदान करनी होंगी। उन्होंने सीपीडब्ल्यूडी से सस्ती कीमत पर देश में टिकाऊ और पर्यावरण अनुकूल आवासों को बढ़ावा देने के लिए ऊर्जा कुशल नई निर्माण सामग्री और नई प्रौद्योगिकी को अपनाने" का आग्रह किया।


    मंत्री महोदय ने देश भर में सरकारी भवनों पर सौर पैनलों के माध्यम से 13 मेगावाट सौर ऊर्जा पैदा करने के लिए सीपीडब्ल्यूडी को बधाई दी।


    आवास और शहरी मामले विभाग के सचिव श्री दुर्गा शंकर मिश्रा ने सीपीडब्ल्यू को विनिर्माण प्रक्षेत्र में बढ़ती प्रतिस्पर्धा के संदर्भ में नए तरीके से सोचने और नई तकनीक अपनाने का आग्रह किया


    वीके/जेके/सीएल- 2042


    

    
    (Release ID: 1495397) Visitor Counter : 14