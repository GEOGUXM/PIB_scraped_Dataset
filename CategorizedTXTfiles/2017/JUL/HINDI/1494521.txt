      राष्ट्रपति सचिवालय

      वियतनाम के उप-प्रधानमंत्री एवं विदेश मंत्री ने राष्‍ट्रपति से भेंट की
      Posted On: 04 JUL 2017 7:54PM by PIB Delhi

                                                                                                                                                                                                                                                                                                                                                                                                                                                                                                                          
                                                                                                                                                                                                                                                                                                                                                                                                                                                                                                                          
समाजवादी गणराज्‍य वियतनाम के उप-प्रधानमंत्री एवं विदेश मंत्री महामहिम श्री फाम बिन्‍ह मिन्‍ह ने आज (4 जुलाई, 2017) राष्‍ट्रपति भवन में राष्‍ट्रपति श्री प्रणब मुखर्जी से मुलाकात की।                                                                                                                                                                                                                                                                                                                                      
                                                                                                                                                                                                                                                                                                                                                                                                                                                                                                                          
श्री मिन्‍ह का स्‍वागत करते हुए राष्‍ट्रपति ने सितंबर 2014 में अपनी वियतनाम यात्रा का उल्‍लेख किया और उस दौरे के समय उनका तथा उनके प्रतिनिधिमंडल का हार्दिक स्‍वागत किये जाने के लिए धन्‍यवाद दिया। राष्‍ट्रपति महोदय ने पिछले साल पॉलिट ब्‍यूरो का सदस्‍य बनने के लिए श्री मिन्‍ह को बधाई दी।                                                                                                                                                                                                                            
                                                                                                                                                                                                                                                                                                                                                                                                                                                                                                                          
राष्‍ट्रपति महोदय ने कहा कि भारत और वियतनाम के बीच पारंपरिक मधुर रिश्‍ते हैं जो पारस्‍परिक सम्‍मान पर आधारित हैं। उन्‍होंने कहा कि हाल के वर्षों में हमारी साझेदारी बढ़ी है। राष्‍ट्रपति महोदय ने भारत और वियतनाम के बीच मौजूदा द्वीपक्षीय व्‍यापार की स्थिति पर संतोष व्‍यक्‍त किया। उन्‍होंने कहा कि दोनों देशों को 2020 तक 15 अरब अमेरिकी डॉलर के द्वीपक्षीय व्‍यापार लक्ष्‍य को प्राप्‍त करने के लिए मिलकर काम करना चाहिए। कई भारतीय कंपनियां वियतनाम के विकास और वहां की जनता की समृद्धि के लिए निवेश करना चाहती हैं।
                                                                                                                                                                                                                                                                                                                                                                                                                                                                                                                          
वियतनाम के उप-प्रधानमंत्री एवं विदेश मंत्री ने राष्‍ट्रपति की भावनाओं का आभार व्‍यक्‍त किया और कहा कि वियतनाम दोनों देशों के बीच आपसी संबंधों को बढ़ाने के लिए कृत संकल्‍प है।                                                                                                                                                                                                                                                                                                                                            
                                                                                                                                                                                                                                                                                                                                                                                                                                                                                                                          
*****                                                                                                                                                                                                                                                                                                                                                                                                                                                                                                                     
                                                                                                                                                                                                                                                                                                                                                                                                                                                                                                                          
                                                                                                                                                                                                                                                                                                                                                                                                                                                                                                                          
वीके/एकेपी/वीके–1953                                                                                                                                                                                                                                                                                                                                                                                                                                                                                                      
                                                                                                                                                                                                                                                                                                                                                                                                                                                                                                                          

    

    
    (Release ID: 1494521) Visitor Counter : 95