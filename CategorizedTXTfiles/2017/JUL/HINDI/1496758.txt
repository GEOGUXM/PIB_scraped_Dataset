      युवा कार्यक्रम एवं खेल मंत्रालय

      केंद्रीय मंत्री श्री नितिन गडकरी एवं श्री विजय गोयल ने 10वीं स्‍लम युवा दौड़ को रवाना किया
      Posted On: 22 JUL 2017 6:51PM by PIB Delhi

                                                                                                                                                                                                                                                                                                                                                                                                                                                                                                                                                                                                               
                                                                                                                                                                                                                                                                                                                                                                                                                                                                                                                                                                                                               
                                                                                                                                                                                                                                                                                                                                                                                                                                                                                                                                                                                                               
केंद्रीय सड़क एवं परिवहन मंत्री श्री नितिन गडकरी और युवा कार्य एवं खेल राज्‍य मंत्री श्री विजय गोयल ने सांसद श्री महेश गिरी के साथ 10वीं स्‍लम युवा दौड़ को झंडी दिखाकर रवाना किया। यह दौड़ लालबहादुर शास्‍त्री अस्‍पताल, खिचड़ीपुर से आरंभ हुई और त्रिलोक पुरी डॉ. भीमराव अम्‍बेडकर स्‍टेडियम पर समाप्‍त हुई। इसमें दिल्‍ली की स्‍लम बस्तियों से पांच हजार से भी अधिक युवा शामिल हुए। प्रत्‍येक प्रतिभागी को मेडल, डी-शर्ट एवं सर्टिफिकेट प्रदान किए गए।                                                                                                                                                      
                                                                                                                                                                                                                                                                                                                                                                                                                                                                                                                                                                                                               
श्री गोयल ने दौड़ आरंभ होने से पहले प्रति‍भागियों से बातचीत की। प्रतिभागियों ने मंत्रालय द्वारा प्रदान किए गए इस प्‍लेटफॉर्म के लिए मंत्रालय के प्रयासों की प्रशंसा की। युवाओं ने अपने विचार साझा किए और कुछ ने देशभक्ति के गीत भी गाए। श्री गोयल ने प्रतिभागियों को संबोधित करते हुए कहा कि हमारा उद्देश्‍य स्‍लम के युवाओं को सकारात्‍मक माहौल प्रदान करना है ताकि वे नशे और असामाजिक गतिविधियों से दूर रहें। उन्‍होंने यह भी बताया कि वे भविष्‍य में टीमों का गठन करेंगे और फुटबाल, बालीवॉल जैसी खेल गतिविधियों में प्रतियोगिताओं का आयोजन करेंगे, ताकि स्‍लम क्षेत्रों में छिपी प्रतिभाओं की खोज की जा सके।
                                                                                                                                                                                                                                                                                                                                                                                                                                                                                                                                                                                                               
श्री नितिन गडकरी ने स्‍लम युवा दौड़ के आयोजन की प्रशंसा करते हुए कहा कि युवाओं में असीमित ऊर्जा है और इसका प्रयोग भारत को ‘नया भारत’ बनाने के लिए किया जाएगा। सांसद श्री महेश गिरी ने प्रतिभागियों से बातचीत की और कहा कि इन गतिविधियों से युवा सशक्‍त होते हैं और गर्वित महसूस करते हैं। उन्‍होंने कहा कि इस तरह के आयोजनों से हमें एक भारत श्रेष्‍ठ भारत निर्माण में अवश्‍य मदद मिलेगी।                                                                                                                                                                                                                      
                                                                                                                                                                                                                                                                                                                                                                                                                                                                                                                                                                                                               
स्‍लम युवा दौड़, युवा कार्य और खेल मंत्रालय तथा नेहरू युवा केंद्र संगठन द्वारा एडोप्‍ट स्‍लम अभियान का एक हिस्‍सा है, अब तक दिल्‍ली में 10 स्‍लम युवा दौड़ आयोजित की जा चुकी हैं। इसमें दिल्‍ली के स्‍लम क्षेत्रों के युवाओं में बड़ी संख्‍या में हिस्‍सा लिया है।                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                                                                                                                               
****                                                                                                                                                                                                                                                                                                                                                                                                                                                                                                                                                                                                           
                                                                                                                                                                                                                                                                                                                                                                                                                                                                                                                                                                                                               
                                                                                                                                                                                                                                                                                                                                                                                                                                                                                                                                                                                                               
वीके/पीकेए/एमबी-3098                                                                                                                                                                                                                                                                                                                                                                                                                                                                                                                                                                                           
                                                                                                                                                                                                                                                                                                                                                                                                                                                                                                                                                                                                               

    

    
    (Release ID: 1496758) Visitor Counter : 12