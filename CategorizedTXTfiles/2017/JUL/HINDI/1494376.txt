      निर्वाचन आयोग

      निर्वाचन आयोग मतदाता सूचियों को अद्यतन बनाने के लिए आज से देशभर में एक महीने का विशेष अभियान शुरू कर रहा है।
      Posted On: 01 JUL 2017 4:29PM by PIB Delhi


    भारत के निर्वाचन आयोग (ईसीआई) ने आज, यानी एक जुलाई से देशभर में एक महीने का विशेष अभियान शुरू किया है, जिसके अंतर्गत 18-19 वर्ष की आयु समूह के पात्र युवा नागरिकों के मतदाता के रूप में पंजीकरण और मृतक मतदाताओं के नाम सूची से हटाने पर विशेष ध्यान केंद्रित किया जाएगा। निर्वाचन आयोग ने मतदाता सूचियों को अद्यतन बनाने के इस विशेष अभियान को सफल बनाने में सहयोग देने के लिए सभी मान्यता प्राप्त राजनीतिक दलों को पत्र भी भेजा है।


    विशेष अभियान के दौरान सभी राज्यों में निर्वाचन अधिकारी निम्नांकित दो गतिविधियों पर ध्यान केंद्रित करेंगे –

     1. नए मतदाताओं से फार्म-6 हासिल करना।
     2. पंजीकृत मृतक मतदाताओं के नाम, यदि कोई हों, सूची से हटाना।

    इस दौरान बूथ लेवल आफिसर (बीएलओ) घर-घर जाकर 18-19 वर्ष की आयु समूह के नए पात्र मतदाताओं से फार्म नम्बर 6 भरवाएंगे। पात्र मतदाता नेशनल वोटर सर्विस पोर्टल (www.nvsp.in) पर फार्म नम्बर 6 आनलाइन भी जमा करा सकते हैं। पात्र मतदाता कामन सर्विस सेंटर से भी फार्म नम्बर 6 हासिल कर सकते हैं और वहीं जमा करा सकते हैं।


    वि.कासोटिया/आरएसबी/आरके

    
    
    (Release ID: 1494376) Visitor Counter : 35
    
    
    
    
    

2.