      रक्षा मंत्रालय

      माननीय राष्‍ट्रपति के लिए सेना प्रमुखों की समिति द्वारा विदाई भोज का आयोजन
      Posted On: 22 JUL 2017 6:36PM by PIB Delhi

                                                                                                                                                                                                                                                                                                                                                                                                   
सेना प्रमुखों की समिति ने 21 जुलाई, 2017 को माननीय राष्‍ट्रपति और सशस्‍त्र सेनाओं के सर्वोच्‍च कमांडर के सम्‍मान में विदाई भोज का आयोजन किया।                                                                                                                                                                                                                                                      
                                                                                                                                                                                                                                                                                                                                                                                                   
इस अवसर पर माननीय उपराष्‍ट्रपति, माननीय प्रधानमंत्री, माननीय रक्षामंत्री, माननीय रक्षा राज्‍य मंत्री सेना प्रमुख, सेना के वरिष्‍ठ अधिकारी और सेवाओं तथा रक्षा मंत्रालय के सिवीलियन अधिकारी भी मौजूद थे।                                                                                                                                                                                            
                                                                                                                                                                                                                                                                                                                                                                                                   
सादा किन्‍तु विशिष्‍ट समारोह का आयोजन मानेकशा सेंटर में किया गया। सशस्‍त्र सेनाओं के सुप्रीम कमांडर माननीय राष्‍ट्रपति ने सेना के वरिष्‍ठ अधिकारियों के साथ बातचीत में हिस्‍सा लिया।                                                                                                                                                                                                               
                                                                                                                                                                                                                                                                                                                                                                                                   
सेना प्रमुखों की समिति के अध्‍यक्ष एवं सेना अध्‍यक्ष ने राष्‍ट्रपति को धन्‍यवाद दिया और कहा कि माननीय राष्‍ट्रपति सशस्‍त्र सेनाओं के सभी कर्मियों के लिए प्ररेणा स्रोत रहे हैं। राष्‍ट्रपति ने अपने विदाई भाषण में कहा कि उनकी शुभकामनाएं सशस्‍त्र सेना के सदस्‍यों एवं उनके परिवारों के साथ है। उन्‍होंने राष्‍ट्र के लिए अपनी जान न्‍यौछावर करने वाले शहीदों को भावभीनी श्रद्धांजलि भी अर्पित की।
                                                                                                                                                                                                                                                                                                                                                                                                   
****                                                                                                                                                                                                                                                                                                                                                                                               
                                                                                                                                                                                                                                                                                                                                                                                                   
                                                                                                                                                                                                                                                                                                                                                                                                   
वीके/पीकेए/आरके-3095                                                                                                                                                                                                                                                                                                                                                                               
                                                                                                                                                                                                                                                                                                                                                                                                   
    
    
    (Release ID: 1496757) Visitor Counter : 9