      निर्वाचन आयोग

      आईआईआईडीईएम और इंटरनेशनल आइडिया की ओर से दो दिवसीय सलाहकार कार्यशाला का आयोजन
      Posted On: 24 JUL 2017 1:39PM by PIB Delhi


    इंडिया इंटरनेशनल इंस्टिट्यूट ऑफ डेमोक्रेसी एंड इलेक्‍शन मैनेजमेंट (आईआईआईडीईएम) की ओर से इंटरनेशनल आइडिया की साझेदारी के सा‍थ ‘वैश्विक लोकतंत्रों के लिए चुनाव संबंधी प्रशिक्षण सुविधाओं का लाभ उठाना’ विषय पर दो दिवसीय अंतर्राष्‍ट्रीय सलाहकार कार्यशाला का आयोजन किया गया है। इस कार्यशाला का आयोजन 24 और 25 जुलाई, 2017 को किया जा रहा है। इस दो दिवसीय कार्यशाला में ऑस्‍ट्रेलिया, नेपाल, बुलगारिया, नाइजीरिया और जॉर्जिया के चुनाव प्रबंधन निकायों (ईएमबी), विश्‍व चुनाव निकायों के संघ (एसोसिएशन ऑफ वर्ल्‍ड इलेक्‍शन बॉडीज), संयुक्‍त राष्‍ट्र विकास कार्यक्रम और संयुक्‍त राष्‍ट्र विकास चुनाव सहायता प्रभाग जैसे संगठनों के प्रतिनिधि अन्‍य प्रशासनिक प्रशिक्षण संस्‍थानों के अन्‍य भारतीय निदेशकों के साथ भाग ले रहे हैं।


    इस कार्यक्रम का प्रारंभ भारत के मुख्‍य निर्वाचन आयुक्‍त श्री अचल कुमार जोति द्वारा कार्यशाला के उद्घाटन के साथ हुआ। उन्‍होंने कहा कि हर एक देश की अपनी विशिष्‍ट सामाजिक, आर्थिक और राजनीतिक संरचना है, ऐसे में ‘सभी परिस्थितियों के लिए उपयुक्‍त’’ वाले दृष्टिकोण लोकतांत्रिक प्रशासन और व्‍यक्तियों के सशक्तिकरण में व्‍यर्थ साबित होगा।


    निर्वाचन उपायुक्‍त श्री सुदीप जैन ने बताया कि ज्‍यादातर देशों में चुनाव विभिन्‍न क्षेत्रों के पेशेवरों की एक टीम बनाकर कराए जाते हैं। यह टीम बहुत छोटी अवधि के लिए गठित की जाती है। इसके बावजूद इन पेशेवर लोगों को दोष मुक्‍त चुनाव संपन्‍न कराने होते हैं।


    इं‍टरनेशनल आइडिया के सीनियर प्रोग्राम ऑफिसर श्री एरिक अस्‍पलेंद ने कहा कि उनका संगठन पिछले कुछ दशकों से चिरस्‍थायी लोकतंत्र की सहायता के लिए काम कर रहा है।


    वीके/आरके/एसके -3119

    
    
    (Release ID: 1497020) Visitor Counter : 19