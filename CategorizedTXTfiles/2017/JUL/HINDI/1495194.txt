      गृह मंत्रालय

      नई दिल्ली में कल से आयोजित लड़कों और लड़कियों के लिए सीएपीएफ अंडर-19 फुटबॉल टैलेंट हंट टूर्नामेंट- ‘ऊर्जा’ के तीसरे चरण के उद्घाटन समारोह में खेल राज्य मंत्री श्री विजय गोयल होंगे मुख्य अतिथि
      Posted On: 11 JUL 2017 7:55PM by PIB Delhi

                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                   
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                   
केंद्रीय खेल और युवा मामले (स्वतंत्र प्रभार), जल संसाधन, नदी विकास तथा गंगा संरक्षण राज्य मंत्री श्री विजय गोयल लड़कों और लड़कियों के लिए नई दिल्ली के जवाहर लाल नेहरू (जेएलएन) में कल से आयोजित केंद्रीय सशस्त्र पुलिस बल (सीएपीएफ) अंडर-19 फुटबॉल टैलेंट हंट टूर्नामेंट- ‘ऊर्जा’ के तीसरे चरण के उद्घाटन समारोह में मुख्य अतिथि होंगे।                                                                                                                                                                                                                                                                                                                                                                                                                                                                                                                                                           
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                   
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                   
भारत अक्टूबर, 2017 में फीफा अंडर-17 विश्व कप का आयोजन करने जा रहा है। सीएपीएफ के ‘ऊर्जा’ द्वारा अंडर-19 फुटबॉल टेलैंट हंट टूर्नामेंट का आयोजन अंडर-17 फीफा विश्व कप के लिए किया जा रहा है। जिसे बीएसएफ, एसएलबी, आईटीबीपी, सीआरपीएफ, सीआईएसएफ और असम राइफल्स द्वारा अखिल भारतीय पुलिस खेल नियंत्रण बोर्ड (एआईपीएससीबी) के तत्वाधान में आयोजित किया जा रहा है। टूर्नामेंट का आयोजन लड़के और लड़कियों के अलग-अलग तीन चरणों में होना तय हुआ है। जिसका कार्यक्रम इस प्रकार है –                                                                                                                                                                                                                                                                                                                                                                                                                         
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                   
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                   
पहला चरण (01.05.2017 से 10.05.2017)                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                   
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                   
दूसरा चरण (08.06.2017 से 25.06.2017)                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                               
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                   
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                   
तीसरा चरण (12.07.2017 से 19.07.2017)                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                               
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                   
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                   
पहला चरण और दूसरा चरण पहले ही पूरा हो चुका है। पहले दो चरणों में इस टूर्नामेंट ने एक उत्प्रेरक के रूप में कार्य किया। इस चरण ने देश में फुटबॉल को लोकप्रिय बनाने की दिशा में कार्य किया है, जिसका उद्देश्य देश के हर बच्चे को फुलबॉल खेलने का अवसर प्रदान करना था। यह टूर्नामेंट सफलतापूर्वक ‘मिशन XI मिलियन’ का एक हिस्सा बना जो फीफा अंडर-17 विश्व कप का एक कार्यक्रम है। तीसरे चरण का आयोजन दिल्ली में एसएससी और सीआरपीएफ द्वारा किया जा रहा है, जिसमें टूर्नामेंट के दूसरे चरण की लड़के और लड़कियों की शीर्ष 6 टीमें भाग ले रही हैं।                                                                                                                                                                                                                                                                                                                                                           
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                   
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                   
टूर्नामेंट के तीसरे चरण के उद्घाटन मैच में लड़कियों की श्रेणी का मैच नई दिल्ली के जवाहर लाल नेहरू स्टेडियम में मणिपुर और महाराष्ट्र की लड़कियों के बीच खेला जाएगा। खेल मंत्री श्री विजय गोयल के अलावा पूर्व क्रिकेटर श्री कपिल देव भी उद्घाटन समारोह के दौरान मौजूद रहेंगे। तीसरे चरण के दौरान अंबेडकर स्टेडियम में लीग दौर में 12 मैच खेले जायेंगे, जो 15 जुलाई, 2017 तक चलेंगे। 16 जुलाई, 2017 को लड़के और लड़कियों के सेमी फाइनल के 4 मैच भी अंबेडकर स्टेडियम में खेले जायेंगे। 18 जुलाई, 2017 को लीजेंट्स XI और ऊर्जा XI के बीच अंबेडकर स्टेडियम में एक प्रदर्शनी मैच खेला जायेगा। लीजेंट्स XI की कमान बाइचुंग भुटिया के हाथों में होगी। इसी दिन अंबेडकर स्टेडियम में लड़कियों की श्रेणी का मैच भी खेला जायेगा। 19 जुलाई, 2017 को जवाहर लाल नेहरू स्टेडियम में फाइनल मैच खेला जायेगा। फाइनल मैच और टूर्नामेंट के समापन समारोह के दौरान केंद्रीय वित्त मंत्री श्री अरूण जेटली मुख्य अतिथि होंगे।
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                   
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                   
***                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                   
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                   
वीके/केजे/सीएस–2035                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                   
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                   
    
    
    (Release ID: 1495194) Visitor Counter : 13