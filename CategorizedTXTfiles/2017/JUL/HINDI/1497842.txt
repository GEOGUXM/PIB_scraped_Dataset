      शिक्षा मंत्रालय

      गरीब छात्रों के लिए योजना
      Posted On: 31 JUL 2017 5:13PM by PIB Delhi


    केन्द्र सरकार आर्थिक रूप से कमजोर वर्गो के छात्रों की आवश्यकताओं के प्रति संवेदनशील है। उच्च शिक्षा में गरीब छात्रों की पर्याप्त भागीदारी के प्रति सरकार प्रतिबद्ध है।


    केन्द्र सरकार की योजना के अंतर्गत कॉलेज और विश्वविद्यालय के छात्रों को छात्रवृत्ति योजना के तहत मदद दी जा रही है। इसके तहत 6 लाख प्रतिवर्ष से कम आय वाले परिवार के मेधावी विद्यार्थियों को उच्च शिक्षा के दौरान दैनिक खर्च के लिए वित्तीय सहायता दी जा रही है। किसी बोर्ड परीक्षा में 10+2 पैटर्न या इसके समकक्ष नियमित पाठ्यक्रम में सफल हुए छात्रों में से संबंधित संकाय में 80 फीसदी अंक प्राप्त करने वाले ऐसे छात्र योजना के तहत पात्र है जिन्हें किसी अन्य छात्रवृत्ति का लाभ नहीं मिल रहा है।


    यह जानकारी केन्द्रीय मानव संसाधन विकास राज्यमंत्री डॉ. मेहन्द्र नाथ पाण्डेय ने लोकसभा में आज एक लिखित प्रश्न के उत्तर में दी। उन्होनें बताया की 4.50 लाख रुपये से कम आय वाले माता-पिता के बच्चे को पढ़ाई के लिए ब्याज मुक्त ऋण दिया जाता है। इसके तहत मान्यता प्राप्त व्यावसायिक पाठ्यक्रम की अवधि और अतिरिक्त के लिए ब्याज मुक्त ऋण दिया जाता है।


    वीके/बीपी/एनके–3208

    
    
    (Release ID: 1497842) Visitor Counter : 32