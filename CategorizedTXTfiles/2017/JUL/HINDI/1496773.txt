      युवा कार्यक्रम एवं खेल मंत्रालय

      श्री विजय गोयल ने स्‍कूलों से आग्रह किया है कि वे विद्यार्थियों को खेलों, स्‍लम बस्‍तियों को गोद लेने और धरोहर संरक्षण के लिए प्रेरित करें।
      Posted On: 22 JUL 2017 7:44PM by PIB Delhi

                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                
युवा कार्य और खेल राज्‍य मंत्री श्री विजय गोयल ने कहा है कि उनके मंत्रालय ने सीबीएसई से सम्‍बद्ध विद्यालयों, केंद्रीय विद्यालय संगठन और नवोदय विद्यालयों को लिखा है कि वे अपने यहां स्‍काउट्स एंड गाइड्स, एनएसएस और एनसीसी की कम से कम एक इकाई अवश्‍य खोलें ताकि युवाओं के व्‍यक्तित्‍व का विकास और स्‍कूलों का पाठ्यक्रम पूर्णता प्राप्‍त कर सकें। युवा विकास पर अधिवेशन को संबोधित करते हुए उन्‍होंने स्‍काउट्स एंड गाइड्स संगठनों से अनुरोध किया गया है कि वे अपने शुल्‍क ढांचे में बदलाव लाएं जिससे समाज के सभी वर्ग इसमें शामिल हो सकें। व्‍यक्तिगत आधार के स्‍थान पर संस्‍थान आधारित शुल्‍क ढांचे की व्‍यवस्‍था भी की जा सकती है। उन्‍होंने कहा कि भारत सरकार प्रधानमंत्री श्री नरेन्‍द्र मोदी के ओजस्‍वी नेतृत्‍व में ‘सबका साथ सबका विकास’ के सिद्धांत का पालन करते हुए संयुक्‍त, सशक्‍त और आधुनिक भारत- एक भारत श्रेष्‍ठ भारत के मिशन के निर्माण पर अग्रसर है। बेटी बचाओ बेटी पढ़ाओ, जन धन योजना एवं स्‍वच्‍छ भारत मिशन जैसी कई प्रमुख पहल आरंभ की गई है। उन्‍होंने कहा कि भारत की समृद्ध विरासत के संरक्षण और स्‍लम बस्तियों के विकास पर विशेष बल दिया गया है। श्री गोयल ने कहा कि उनका मंत्रालय युवाओं को नेतृत्‍व क्षमता और व्‍यक्तित्‍व विकास के लिए अवसर प्रदान करने के हितैषी कार्य में लगा हुआ है। राष्‍ट्रीय सेवा योजना (एनएसएस) और नेहरू युवा केंद्र संगठन (एनवाईकेएस) स्‍वयंसेवी संगठनों के जरिए यह कार्य किया जा रहा है। श्री गोयल ने भाग लेने वालों से अनुरोध किया कि वे युवाओं को प्रेरित करें तथा धरोहर, संरक्षण और स्‍लम बस्तियों को गोद लेने के कार्यक्रमों में सक्रिय साझेदारी निभाएं।
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                
उन्‍होंने कहा कि उनका मंत्रालय अंतर स्‍कूल टूर्नामेंट और अन्‍य खेल गतिविधियों के लिए दिल्‍ली के स्‍टेडियमों के उपयोग की योजना पर काम कर रहा है। इस साल अक्‍तूबर में होने वाले फीफा फुटबाल विश्‍वकप अंडर-17 का जिक्र करते हुए श्री विजय गोयल ने कहा दिल्‍ली के स्‍कूली विद्यार्थियों में खेलों के प्रति रूचि बढ़ाने और फुटबाल को बढ़ावा देने के लिए मैचों को निशुल्‍क दिखाने की व्‍यवस्‍था की जाएगी। उन्‍होंने बताया कि स्‍कूली विद्यार्थियों को पहले आओ पहले पाओ की तर्ज पर निशुल्‍क सीटें उपलब्‍ध कराई जाएंगी। श्रीगोयल ने पब्लिक स्‍कूलों से अनुरोध किया कि वे सुविधाओं से वंचित बच्‍चों को खिलौने मुहैया कराएं। पब्लिक स्‍कूलों के लगभग 1000 प्रतिनिधियों, भारतीय पुरातत्‍व संरक्षण और क्षेत्रीय निकायों के प्रतिनिधियों ने इस सम्‍मेलन में हिस्‍सा लिया। युवा कार्य सचिव डॉ. ए के दूबे और मंत्रालय के वरिष्‍ठ अधिकारियों ने युवाओं को एनसीसी, एनएसएस, स्‍काउट्स एंड गाइड्स, सामाजिक सेवाओं और खेलों को बढ़ावा देने के विभिन्‍न उपायों पर आधारित अधिवेशनों में भाग लिया।                                                                                                                                                                                                                                                                                                                                                                                                                                                                                                                                     
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                
वीके/पीकेए/एमबी-3099                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                            
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                

    

    
    (Release ID: 1496773) Visitor Counter : 12