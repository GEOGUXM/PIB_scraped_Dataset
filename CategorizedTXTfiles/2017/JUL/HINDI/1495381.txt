      गृह मंत्रालय

      डॉ. जितेन्द्र सिंह और श्री हंसराज गंगाराम अहीर श्रीनगर गए
      दोनों मंत्रियों की इस यात्रा से यह सुनिश्चित हुआ कि पूरा देश सभी कश्मीरियों और यात्रियों के साथ हैं
      Posted On: 12 JUL 2017 6:33PM by PIB Delhi


    प्रधानमंत्री श्री नरेन्द्र मोदी तथा केंद्रीय गृह मंत्री श्री राजनाथ के निर्देश पर पूर्वोत्तर क्षेत्र विकास राज्यमंत्री (स्वतंत्र प्रभार), प्रधानमंत्री कार्यालय में राज्यमंत्री, परमाणु ऊर्जा विभाग तथा अंतरिक्ष राज्यमंत्री डॉ. जितेन्द्र सिंह तथा गृह राज्य मंत्री श्री गंगाराम अहीर ने 11-12 जुलाई, 2017 को अमरनाथ यात्रियों पर हुए आतंकी हमलों के दुखद समाचार के कारण श्रीनगर का आपात दौरा किया।


    जम्मू-कश्मीर के राज्यपाल श्री एन. एन. वोहरा तथा मुख्य मंत्री सुश्री महबूबा मुफ्ती से सुरक्षा स्थिति पर व्यापक चर्चा करने से पहले दोनों केंद्रीय मंत्री एसकेआईएमएस अस्पताल में घायल यात्रियों को देखने गए। इसके बाद दोनों मंत्रियों ने जम्मू-कश्मीर के मुख्य सचिव श्री भारत भूषण व्यास, सीआरपीएफ के महानिदेशक श्री राजीव राय भटनागर, सीआरपीएफ के वरिष्ठ अधिकारियों, सेना के कमांडर, बीएसएफ तथा अन्य सुरक्षा एजेंसियों के वरिष्ठ अधिकारियों, जम्मू-कश्मीर पुलिस के महानिदेशक तथाराज्य सरकार के वरिष्ठ अधिकारियों के साथ सुरक्षा व्यवस्था की समीक्षा की। आतंकी हमले में जानमाल के दुर्भाग्यपूर्ण नुकसान को देखते हुए दोनों मंत्रियों ने सुरक्षा व्यवस्था को हाई-अलर्ट पर रखा।


    डॉ. जितेन्द्र सिंह और श्री गंगाराम अहीर ने हमले में मारे गए लोगों के परिजनों और घायल के लिए व्यक्तियों जम्मू-कश्मीर, गुजरात तथा महाराष्ट्र सरकार और श्रीअमरनाथ श्राइन बोर्ड द्वारा घोषित वित्तीय सहायता के प्रति आभार व्यक्त किया। दोनों मंत्रियों ने सभी स्तरों पर राज्य सरकार तथा सुरक्षा एजेंसियों विशेषकर जम्मू-कश्मीर पुलिस की अतिसक्रिय भूमिका की सराहना की।


    केंद्र सरकार के दोनों मंत्रियोंने इस बात का आश्वासन दिया कि पूरा देश कश्मीर के लोगों और यात्रियों के साथ हैं और नए उत्साह से सुरक्षित यात्रा जारी रहेगी।


    अमरनाथ यात्रा अनूठी तीर्थयात्रा है जहां एकमत के लोग यात्रा करते हैं और जम्मू-कश्मीर राज्य में अनेक मतों के लोग यात्रियों की मेजबानी करते हैं। पूरे राज्य और देश ने विशेषकर जम्मू-कश्मीर के लोगों ने इस आतंकी हमले की निंदा की है। अब तक 1.5 लाख यात्री पवित्र गुफा की यात्रा कर चुके हैं।


    ***


    वीके/एकेजी/सीएस –2052

    
    
    (Release ID: 1495381) Visitor Counter : 5