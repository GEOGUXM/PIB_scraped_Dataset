      नागरिक उड्डयन मंत्रालय

      उपभोक्‍ता सं‍तुष्टि सूचकांक सर्वे में रायपुर हवाईअड्डा पहले पायदान पर
      Posted On: 14 JUL 2017 8:16PM by PIB Delhi


    देश के 49 हवाई अड्डों में रायपुर के स्वामी विवेकानंद हवाई अड्डे को एक बार फिर से उपभोक्‍ता संतुष्टि में प्रथम स्थान प्राप्‍त हुआ है। जनवरी से जून 2017 की अवधि के दौरान एक स्वतंत्र एजेंसी द्वारा किए गए नवीनतम सीएसआई सर्वेक्षण में रायपुर हवाईअड्डे ने पांच अंकों के पैमाने पर 4.84 अंक हासिल किए हैं। इसके बाद उदयपुर, अमृतसर और देहरादून हवाई अड्डों का स्‍थान है, जिन्‍होंने क्रमशः 4.75, 4.74 और 4.73 अंक हासिल किए हैं।


    स्‍वामी विवेकानन्‍द हवाईअड्डा, रायपुर


    भारतीय विमानपत्‍तन प्राधिकरण (एएआई) अपने हवाई अड्डों पर यात्री सुविधाओं व सेवाओं को बेहतर बनाने के लिए निरंतर प्रयास करता है और इस कारण यह दुनिया के सर्वोत्तम सेवा प्रदाताओं में से एक है। उपभोक्‍ता संतुष्टि, एएआई के प्रमुख प्रदर्शन उद्देश्यों में से एक है। उपभोक्‍ता संतुष्टि का मूल्‍यांकन एक स्‍वतंत्र एजेंसी करती है, जिसका गठन स्‍वयं एएआई करता है। इस सर्वे में परिवहन, पार्किंग, यात्री सुविधाओं और स्‍वच्‍छता जैसे कई मानदंडों को शामिल किया जाता है। रायपुर के एकीकृत टर्मिनल भवन का उद्घाटन 2012 में हुआ था। आधारभूत संरचना व यात्री सुविधाओं का उच्च स्तरीय रखरखाव, प्राकृतिक वातावरण, उच्‍चस्‍तरीय तकनीक का प्रयोग और विनम्र कर्मचारियों की सहायता से रायपुर को पिछले दो वर्षों में लगातार तीसरी बार मान्यता प्राप्त हुई है।


    वीके/जेके/आरएन-3003

    
    
    (Release ID: 1495693) Visitor Counter : 18