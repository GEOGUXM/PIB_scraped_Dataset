      उपभोक्‍ता कार्य, खाद्य एवं सार्वजनिक वितरण मंत्रालय

      उपभोक्‍ता मामलों के विभाग ने जीएसटी लागू होने से पहले के अनबिके स्‍टॉक पर एमआरपी में 30 सितंबर, 2017 तक बदलाव करने की अनुमति दी
      
      
      
      श्री रामविलास पासवान ने कहा, ‘एमआरपी में बदलाव मुद्रांकन, स्‍टीकर डालकर या ऑनलाइन छपाई के जरिए किया जा सकता है’

      Posted On: 04 JUL 2017 8:50PM by PIB Delhi
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                     
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                     
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                     
1 जुलाई, 2017 से जीएसटी (वस्‍तु एवं सेवा कर) के लागू होने के कारण कुछ ऐसे मामले सामने आ सकते हैं जिनके तहत पहले से पैक वस्तु के खुदरा बिक्री मूल्‍य में तब्‍दीली करने की जरूरत पड़ेगी। इस संदर्भ में केन्‍द्रीय उपभोक्‍ता मामले, खादय एवं सार्वजनिक वितरण मंत्री श्री रामविलास पासवान ने पहले से पैक वस्‍तुओं के निर्माताओं अथवा पैकरों या आयातकों को 1 जुलाई, 2017 से पहले के अनबिके निर्मित/पैक/आयातित स्‍टॉक के खुदरा बिक्री मूल्‍य (एमआरपी) में तीन माह तक अर्थात 1 जुलाई, 2017 से लेकर 30 सितंबर 2017 तक बदलाव करने की अनुमति दे दी है। जीएसटी लागू होने के बाद टैक्‍स में वृद्धि, यदि कोई हो, को संबंधित वस्‍तु के वर्तमान खुदरा बिक्री मूल्‍य (एमआरपी) में जोड़ने के बाद यह तब्‍दीली की जा सकती है। परिवर्तित खुदरा बिक्री मूल्‍य (एमआरपी) की घोषणा मुद्रांकन, स्‍टीकर डालकर या ऑनलाइन छपाई के जरिए करनी होगी।
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                     
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                     
यह भी स्‍पष्‍ट किया गया है कि अधिकतम खुदरा मूल्‍य (एमआरपी) घटाने के लिए संशोधित कम एमआरपी (सभी करों सहित) वाले स्‍टीकर को चिपकाया जा सकता है और पैकेज के लेबल पर निर्माता अथवा पैकर द्वारा घोषित एमआरपी का उल्‍लेख नहीं करना होगा।                                                                                                                                                                                                                                                                                                                                                                                                                                                                                                                                                                                   
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                     
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                     
आवश्‍यक संशोधन करने के बाद वैसी पैकिंग सामग्री/रैपर का भी इस्‍तेमाल 30 सितंबर, 2017 तक करने की अनुमति दी गई है जिसका उपयोग अब तक नहीं किया जा सका है।                                                                                                                                                                                                                                                                                                                                                                                                                                                                                                                                                                                                                                                                
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                     
  * सरकार सदा ही उपभोक्‍ता संरक्षण पर विशेष जोर देती रही है।                                                                                                                                                                                                                                                                                                                                                                                                                                                                                                                                                                                                                                                                                                                                                         
  * पहले से पैक वस्‍तुओं के नियमन के लिए कानूनी मापविद्या (डिब्बाबंद वस्तु) नियम, 2011 तैयार किए गए हैं। इन नियमों के तहत नियम संख्‍या 6 में इस बात का उल्‍लेख किया गया है कि हर पैकेट पर निम्‍नलिखित घोषणाएं अंकित होंगी :                                                                                                                                                                                                                                                                                                                                                                                                                                                                                                                                                                                          
 1. निर्माता/पैकर/आयातक का नाम एवं पता                                                                                                                                                                                                                                                                                                                                                                                                                                                                                                                                                                                                                                                                                                                                                                               
 2. पैकेट के अंदर शामिल वस्‍तु का आम अथवा सामान्‍य नाम                                                                                                                                                                                                                                                                                                                                                                                                                                                                                                                                                                                                                                                                                                                                                               
  * भार अथवा माप या संख्‍या की मानक इकाई के लिहाज से विशुद्ध मात्रा                                                                                                                                                                                                                                                                                                                                                                                                                                                                                                                                                                                                                                                                                                                                                  
 1. निर्माण/पैकिंग/आयात का महीना एवं साल                                                                                                                                                                                                                                                                                                                                                                                                                                                                                                                                                                                                                                                                                                                                                                             
 2. अधिकतम खुदरा मूल्‍य (एमआरपी) के रूप में खुदरा बिक्री मूल्‍य रुपये में… सभी करों सहित                                                                                                                                                                                                                                                                                                                                                                                                                                                                                                                                                                                                                                                                                                                             
 3. उपभोक्‍ता सेवा से जुड़ा विवरण                                                                                                                                                                                                                                                                                                                                                                                                                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                     
***                                                                                                                                                                                                                                                                                                                                                                                                                                                                                                                                                                                                                                                                                                                                                                                                                  
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                     
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                     
वीके/आरआरएस/वीके-1955                                                                                                                                                                                                                                                                                                                                                                                                                                                                                                                                                                                                                                                                                                                                                                                                
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                     
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                     
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                     
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                     
    
    
    (Release ID: 1494533) Visitor Counter : 9
    
    
    
    
    

   
   
3.