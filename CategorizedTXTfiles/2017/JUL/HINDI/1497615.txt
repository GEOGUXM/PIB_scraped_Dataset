      संघ लोक सेवा आयोग

      भारतीय आर्थिक‍ सेवा/भारतीय सांख्यिकी सेवा परीक्षा, 2017
      Posted On: 28 JUL 2017 4:20PM by PIB Delhi


    संघ लोक सेवा आयोग द्वारा मई, 2017 में आयोजित भारतीय आर्थिक सेवा/भारतीय सांख्यिकी सेवा परीक्षा, 2017 के लिखित भाग के परिणाम के आधार पर, निम्‍नलिखित अनुक्रमांक वाले उम्‍मीदवारों ने cके लिए अर्हता प्राप्‍त कर ली है।


    इन सभी उम्मीदवारों की उम्मीदवारी इनके हर प्रकार से पात्र पाए जाने के अध्यधीन अनंतिम है। उम्मीदवारों को अपनी आयु, शैक्षिक योग्यता, समुदाय, शारीरिक अक्षमता (जिन मामलों में लागू हो) आदि के अपने दावे के समर्थन में मूल प्रमाण पत्र व्यक्तित्व परीक्षण के समय प्रस्तुत करने होंगे। अत:, उन्‍हें सलाह दी जाती है कि वे उक्‍त प्रमाण-पत्र तैयार रखें और व्‍यक्तित्‍व परीक्षण बोर्ड के समक्ष उपस्थित होने से पहले ही आयोग की वेबसाइट पर उपलब्‍ध महत्‍वपूर्ण अनुदेशों के अनुसार अपने प्रमाण-पत्रों की जांच कर लें।


    परीक्षा की नियमावली के अनुसार, इन सभी उम्‍मीदवारों को विस्‍तृत आवेदन प्रपत्र (डीएएफ) भरना होगा। यह डीएएफ आयोग की वेबसाइट http://www.upsc.gov.in पर दिनांक 31.07.2017 से 21.08.2017 को शाम 6.00 बजे तक उपलब्‍ध रहेगा। डीएएफ को भरने और उसे आयोग में ऑनलाइन जमा करने संबंधी महत्‍वपूर्ण अनुदेश भी वेबसाइट पर उपलब्‍ध रहेंगे। सफल घोषित किए गए उम्‍मीदवारों को ऑनलाइन विस्‍तृत आवेदन प्रपत्र भरने और अपनी अर्हता, आरक्षण आदि के दावे के समर्थन में संगत प्रमाण-पत्रों/दस्‍तावेजों की अपलोड की गई स्‍कैन प्रतियों सहित डीएएफ को ऑनलाइन सबमिट करने से पूर्व वेबसाइट के संगत पृष्‍ठ पर अपने को रजिस्‍टर करना होगा। अर्हक उम्‍मीदवारों को दिनांक 08.02.2017 के भारत के ई-राजपत्र में प्रकाशित भारतीय आर्थिक सेवा/भारतीय सांख्यिकी सेवा परीक्षा, 2017 की नियमावली का अवलोकन करने की भी सलाह दी जाती है।


    उम्‍मीदवार, साक्षात्‍कार के समय प्रस्‍तुत किए जाने वाले प्रमाण-पत्रों के संबंध में भारतीय आर्थिक सेवा/भारतीय सांख्यिकी सेवा परीक्षा, 2017 की नियमावली के साथ-साथ वेबसाइट पर उपलब्‍ध विस्‍तृत आवेदन-प्रपत्र भरने से संबंधित अनुदेशों को ध्‍यानपूर्वक पढ़ लें। उम्‍मीदवार अपनी आयु, जन्‍म तिथि, शैक्षिक योग्‍यता, जाति (अ.जा./अ.ज.जा./अ.पि.व.) तथा शारीरिक विकलांगता की स्‍थिति(शारीरिक विकलांग उम्‍मीदवारों के मामले में) के समर्थन में पर्याप्‍त प्रमाण प्रस्‍तुत नहीं कर पाने के लिए स्‍वयं उत्‍तरदायी होगा। लिखित परीक्षा में अर्हक हुआ कोई उम्‍मीदवार यदि भारतीय आर्थिक सेवा/भारतीय सांख्यिकी सेवा परीक्षा, 2017 की उम्‍मीदवारी हेतु अपने दावे के समर्थन में यदि कोई एक अथवा सभी अपेक्षित मूल दस्‍तावेज अपने साथ लाने में विफल रहता है तो उसे व्‍यक्तित्‍व परीक्षण बोर्ड के समक्ष उपस्थित होने की अनुमति नहीं दी जाएगी और उसे यात्रा भत्‍ते(टीए) का भुगतान नहीं किया जाएगा।


    व्यक्तित्व परीक्षण के लिए अर्हता प्राप्त उम्मीदवारों के साक्षात्कार सितंबर, 2017 माह में आयोजित किए जाने की संभावना है। तथापि, साक्षात्कार की सही तारीख की सूचना उम्मीदवारों को ई-समन पत्र द्वारा दी जाएगी। साक्षात्कार का अनुक्रमांक-वार कार्यक्रम भी आयोग की वेबसाइट पर उपलब्ध करा दिया जाएगा। उम्‍मीदवारों से अनुरोध है कि वे इस संबंध में अद्यतन जानकारी के लिए आयोग की वेबसाइट (http://www.upsc.gov.in) देखते रहें।


    उम्मीदवारों को व्यक्तित्व परीक्षण हेतु सूचित की गई तारीख और समय में परिवर्तन करने संबंधी अनुरोध पर किसी भी स्थिति में विचार नहीं किया जाएगा।


    जिन उम्मीदवारों ने इस परीक्षा में अर्हता प्राप्त नहीं की है उनके अंक-पत्र, अंतिम परिणाम के प्रकाशन के बाद (व्यक्तित्व परीक्षण के आयोजन के पश्‍चात्) आयोग की वेबसाइट पर अपलोड कर दिए जाएंगे और ये अंक-पत्र वेबसाइट पर 60 दिनों की अवधि के लिए उपलब्ध रहेंगे।


    उम्मीदवार अपना अनुक्रमांक और जन्म की तारीख अंकित करने के बाद अंक-पत्र देख सकते हैं। तथापि, संघ लोक सेवा आयोग द्वारा उम्मीदवारों को अंक-पत्र की मुद्रित प्रतियां, उम्मीदवारों से डाक-टिकट लगे तथा स्व-पता लिखे लिफाफे सहित उनके द्वारा विशेष अनुरोध प्राप्‍त होने पर ही जारी की जाएंगी। अंक-पत्रों की मुद्रित प्रतियां प्राप्‍त करने के इच्छुक उम्मीदवारों को ऐसा अनुरोध आयोग की वेबसाइट पर अंक-पत्रों के प्रदर्शित किए जाने के तीस दिन के अंदर करना चाहिए; इसके बाद ऐसे किसी अनुरोध पर विचार नहीं किया जाएगा।


    परिणाम, संघ लोक सेवा आयोग की वेबसाइट http://www.upsc.gov.in पर भी उपलब्ध रहेगा।


    संघ लोक सेवा आयोग के परिसर में एक सुविधा काउंटर स्थित है । उम्मीदवार अपनी परीक्षा/परिणाम से संबंधित किसी भी प्रकार की जानकारी/स्पष्‍टीकरण इस काउंटर से व्यक्तिगत रूप से अथवा दूरभाष सं0 (011) 23385271/23381125/23098543 पर कार्य दिवसों में प्रात: 10.00 बजे से सायं 5.00 बजे के बीच प्राप्‍त कर सकते हैं।


    पूरी सूची के लिए यहां क्लिक करें


    ***


    वीके/केएसडी/एनके/वाईबी-3184

    
    
    (Release ID: 1497615) Visitor Counter : 4