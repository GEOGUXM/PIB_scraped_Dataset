      राष्ट्रपति सचिवालय

      भारत के राष्ट्रपति ने कानीदीधी में सत्य भारती स्कूल का उद्घाटन किया
      Posted On: 14 JUL 2017 7:40PM by PIB Delhi

                                                                                                                                                                                                                                                                                                                                                                                                                                                                                                                                                                        
                                                                                                                                                                                                                                                                                                                                                                                                                                                                                                                                                                        
भारत के राष्ट्रपति श्री प्रणव मुखर्जी ने आज (14 जुलाई, 2017) को जिला-मुर्शीदाबाद के कानीदीधी में सत्य भारती फाउंडेशन के नए स्कूल का उद्घाटन किया।                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                                                                                        
                                                                                                                                                                                                                                                                                                                                                                                                                                                                                                                                                                        
इस अवसर पर बोलते हुए राष्ट्रपति महोदय ने कहा कि सत्य भारती स्कूल कमजोर वर्ग की लड़कियों का मुख्य रूप से ध्यान रखकर छात्रों को गुणवत्तापूर्ण शिक्षा प्रदान कर रहा है। उन्होंने इस बात की प्रशंसा की कि सत्य भारती फाउंडेशन ग्रामीण क्षेत्रों में स्कूलों की स्थापना करके स्थानीय बच्चों की शिक्षा संबंधी जरूरतों को पूरा कर रहा है। उन्होंने कहा कि छात्र गुणवत्तापूर्ण शिक्षा प्राप्त करने के लिए इन स्कूलों में प्रवेश के लिए उत्सुक रहते हैं। उन्होंने आशा व्यक्त कि कि स्थानीय विद्यार्थियों के साथ-साथ यह स्कूल आस-पास के विद्यार्थियों की आवश्यकताएं भी पूरी करेगा।
                                                                                                                                                                                                                                                                                                                                                                                                                                                                                                                                                                        
                                                                                                                                                                                                                                                                                                                                                                                                                                                                                                                                                                        
इस अवसर पर, राष्ट्रपति महोदय ने छात्रों द्वारा व्यक्त आदर्श स्कूली अनुभवों, स्वप्नों और आकांक्षाओं पर आधारित एक सार-संग्रह (कंपेडियम) का शुभारम्भ किया। ये सार-संग्रह (कंपेडियम) भारतीय फाउंडेशन द्वारा देश भर में चलाए जा रहे विभिन्न शैक्षणिक कार्यक्रमों के छात्रों के अनुभवों पर आधारित है।                                                                                                                                                                                                                                                                         
                                                                                                                                                                                                                                                                                                                                                                                                                                                                                                                                                                        
                                                                                                                                                                                                                                                                                                                                                                                                                                                                                                                                                                        
इस अवसर पर, श्री अभिजीत मुखर्जी, संसद सदस्य (लोकसभा), श्री सुब्रत साहा, विधायक सागरदिधि, श्री राकेश भारती मित्तल, सह-अध्यक्ष भारती फाउंडेशन और श्री विजय चड्ढा, सीईओ भारती फाउंडेशन भी उपस्थित रहे।                                                                                                                                                                                                                                                                                                                                                                     
                                                                                                                                                                                                                                                                                                                                                                                                                                                                                                                                                                        
                                                                                                                                                                                                                                                                                                                                                                                                                                                                                                                                                                        
***                                                                                                                                                                                                                                                                                                                                                                                                                                                                                                                                                                     
                                                                                                                                                                                                                                                                                                                                                                                                                                                                                                                                                                        
                                                                                                                                                                                                                                                                                                                                                                                                                                                                                                                                                                        
वीके/एनएस/डीएस–3001                                                                                                                                                                                                                                                                                                                                                                                                                                                                                                                                                     
                                                                                                                                                                                                                                                                                                                                                                                                                                                                                                                                                                        
                                                                                                                                                                                                                                                                                                                                                                                                                                                                                                                                                                        

    

    
    (Release ID: 1495688) Visitor Counter : 14