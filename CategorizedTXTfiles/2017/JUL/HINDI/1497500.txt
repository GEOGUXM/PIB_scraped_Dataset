      संघ लोक सेवा आयोग

      सिविल सेवा (प्रारंभिक) परीक्षा, 2017 का परिणाम, उन उम्‍मीदवारों के लिए जिन्‍हें भारतीय वन सेवा (प्रधान) परीक्षा, 2017 में प्रवेश के लिए अर्हक घोषित किया गया है
      Posted On: 27 JUL 2017 8:06PM by PIB Delhi


    दिनांक 18.06.2017 को आयोजित सिविल सेवा (प्रारंभिक) परीक्षा, 2017 के माध्‍यम से किए गए स्‍क्रिनिंग टेस्‍ट के आधार पर, निम्नलिखित अनुक्रमांक वाले उम्मीदवारों ने भारतीय वन सेवा (प्रधान) परीक्षा, 2017 में प्रवेश के लिए अर्हता प्राप्त कर ली है।


    इन उम्मीदवारों की उम्मीदवारी अनंतिम है। परीक्षा की नियमावली के अनुसार, इन सभी उम्मीदवारों को भारतीय वन सेवा (प्रधान) परीक्षा, 2017 के लिए विस्तृत आवेदन प्रपत्र (डीएएफ) में पुन: आवेदन करना है, जो संघ लोक सेवा आयोग की वेबसाइट www.upsc.gov.in पर उपलब्ध होगा। सभी अर्हक उम्मीदवारों को सलाह दी जाती है कि वे 03 दिसंबर, 2017 से आयोजित होने वाली भारतीय वन सेवा (प्रधान) परीक्षा, 2017 में प्रवेश हेतु डीएएफ-भा.व.से. को भरकर तथा परीक्षा शुल्‍क का भुगतान निर्धारित माध्‍यम अर्थात् ऑनलाइन रूप से करके (जहां लागूहो) ऑनलाइन जमा कर दें। डीएएफ, आयोग की वेबसाइट पर दिनांक 07.09.2017 से 20.09.2017 को सांय 06.00 बजे तक उपलब्‍ध रहेगा। महत्वपूर्ण अनुदेश (डीएएफ-भा.व.से. भरने और उसे आयोग में ऑनलाइन जमा करने संबंधी) भी वेबसाइट पर उपलब्ध रहेंगे। सफल घोषित किए गए उम्मीदवारों को ऑनलाइन विस्तृत आवेदन प्रपत्र भरने से पहले, वेबसाइट के संगत पृष्‍ठ पर अपने को पंजीकृत करना होगा। उम्‍मीदवार अपने डीएएफ, निर्धारित अंतिम तिथि अर्थात् दिनांक 20.09.2017 को सायं 06.00 बजे तक ऑनलाइन जमा कर दें। ऐसा नहींकरने पर उनकी उम्‍मीदवारी रद्द कर दी जाएगी और उन्‍हें ई-प्रवेश पत्र जारी नहीं किया जाएगा। अर्हक उम्मीदवारों को दिनांक 22.02.2017 को पर्यावरण, वन एवं जलवायु परिवर्तन मंत्रालय से संबंधित भारत के राजपत्र (असाधारण) में प्रकाशित भारतीय वन सेवा (प्रधान) परीक्षा, 2017 की नियमावली का अवलोकन करने का भी परामर्श दिया जाता है।


    उम्‍मीदवार यह नोट करें कि आवेदन पत्र जमा करने मात्र से ही उन्‍हें प्रधान परीक्षा में प्रवेश के लिए स्वत: अधिकार नहीं मिल जाता। परीक्षा प्रारंभ होने से 2 सप्‍ताह पहले पात्र उम्‍मीदवारों के लिए प्रधान परीक्षा हेतु समय-सारणी और ई-प्रवेश पत्र आयोग की वेबसाइट पर अपलोड कर दिए जाएंगे। डीएएफ जमा करने के बाद डाक पते में हुए परिवर्तन, यदि कोई हो, के बारे में आयोग को तुरन्त सूचित करें।


    उम्‍मीदवारों को यह भी सूचित किया जाता है कि सिविल सेवा (प्रांरभिक) परीक्षा, 2017 के माध्‍यम से किए गए स्‍क्रिनिंग टेस्‍ट के अंक, कट-ऑफ अंक और उत्‍तर कुंजी, भारतीय वन सेवा परीक्षा, 2017 की समस्‍त प्रक्रिया के पूरा होने अर्थात् भारतीय वन सेवा परीक्षा, 2017 का अंतिम परिणाम घोषित किए जाने के बाद ही आयोग की वेबसाइट www.upsc.gov.in पर अपलोड किए जाएंगे।


    संघ लोक सेवा आयोग का एक सुविधा केन्द्र है, जो आयोग परिसर में परीक्षा हॉल भवन के पास स्थित है। उम्मीदवार, उपर्युक्त परीक्षा के अपने परिणाम के बारे में कोई भी जानकारी/स्पष्‍टीकरण आयोग के उक्‍त सुविधा केन्द्र से, व्यक्तिगत रूप से अथवा दूरभाष संख्या 011-23385271, 011-23098543 या 011-23381125 पर सभी कार्य दिवसों में प्रात: 10.00 बजे से सायं 5.00 बजे के बीच प्राप्‍त कर सकते हैं। उम्मीदवार, संघ लोक सेवा आयोग की वेबसाइट “www.upsc.gov.in” से भी अपने परिणाम से संबंधित सूचना प्राप्त कर सकते हैं।


    पूरी सूची के लिए यहाँ- क्लिक करें


    *****


    के.एस.डी/ एके/ स.अ

    
    
    (Release ID: 1497500) Visitor Counter : 11