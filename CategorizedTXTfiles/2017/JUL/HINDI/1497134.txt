      पृथ्‍वी विज्ञान मंत्रालय

      पृथ्‍वी विज्ञान मंत्रालय स्‍थापना दिवस
      Posted On: 25 JUL 2017 7:36PM by PIB Delhi


    प्रत्‍येक वर्ष 27 जुलाई को पृथ्‍वी विज्ञान मंत्रालय स्‍थापना दिवस मनाया जाता है। पृथ्‍वी विज्ञान मंत्रालय मानसून पूर्वानुमान तथा अन्‍य मौसम/जलवायु मानकों, समुद्री स्थिति, भूकंप, सुनामी तथा पृथ्‍वी प्रणाली से संबंधित अन्‍य घटनाओं के बारे में श्रेष्‍ठ संभावित सेवाएं प्रदान करता है। मंत्रालय समुद्री संसाधनों (जीवित और अजीवित) की खोज और दोहन के लिए विज्ञान प्रौद्योगि‍की कार्य करता है तथा अंटार्कटिक / आर्कटिक / हिमालय तथा दक्षिणी समुद्री अनुसंधान के लिए मॉडल भूमिका अदा करता है।


    इस वर्ष भी नई दिल्‍ली के विज्ञान भवन में 27 जुलाई, 2017 को स्‍थापना दिवस मनाया जा रहा है। इस अवसर पर केन्‍द्रीय विज्ञान एवं प्रौद्योगिकी तथा पृथ्‍वी विज्ञान मंत्री डॉ. हर्षवर्धन और विज्ञान और टेक्‍नोलॉजी तथा पृथ्‍वी विज्ञान राज्‍य मंत्री श्री वाई एस चौधरी क्रमश: मुख्‍य अतिथि और सम्‍मानित अतिथि होंगे। अमेरिका के प्रसिद्ध वैज्ञानिक डॉ. माइकल मैकफेडेन स्‍था‍पना दिवस व्‍याख्‍यान देंगे।


    पृथ्‍वी प्रणाली विज्ञान के विभिन्‍न क्षेत्रों में प्रसिद्ध वैज्ञानिकों / इंजीनियरों के प्रमुख योगदानों को उचित मान्‍यता और मंच देने तथा पृथ्‍वी प्रणाली विज्ञान की मुख्‍य धारा में आने के लिए युवा अनुसंधानकर्ताओं को प्रोत्‍साहित करने के लिए ईएसएसओ ने लाइफ टाईम एक्‍सेलेंस अवार्ड और राष्‍ट्रीय पृथ्‍वी प्रणाली विज्ञान पुरस्‍कार गठित किया है।


    इस वर्ष का लाइफ टाईम एक्‍सेलेंस अवार्ड प्रो. के गोपालन को स्‍थानिक भूविज्ञान क्षेत्र में उनके महत्‍वपूर्ण योगदान के लिए दिया जायेगा। समुद्री विज्ञान एवं प्रौद्योगिकी, वायुमण्‍डलीय विज्ञान एवं प्रौद्योगिकी तथा भूविज्ञान और प्रौद्योगिकी के लिए राष्‍ट्रीय पुरस्‍कार क्रमश: प्रो. पी एन विनयचन्‍द्रन, डॉ. के कृष्‍णमूर्ति तथा प्रो. के एस कृष्‍णा को दिए जाएगे। पृथ्‍वी विज्ञान और प्रौद्योगिकी में उल्‍लेखनीय कार्य के लिए युवा अनुसंधान पुरस्‍कार डॉ. धन्‍य सी टी तथा डॉ. विक्रम विशाल को दिए जाएंगे। इसके अतिरिक्‍त पृथ्‍वी विज्ञान मंत्रालय के वैज्ञानिकों को मेधा प्रमाण पत्र दिए जाएंगे।


    ***


    वीके/एजी/वीके -3129

    
    
    (Release ID: 1497134) Visitor Counter : 10