      कार्मिक, लोक शिकायत एवं पेंशन मंत्रालय

      पूरे देश में उपभोक्ताओं ने सर्वसम्मति से जीएसटी की प्रशंसा की है: डॉ जितेंद्र सिंह
      Posted On: 18 JUL 2017 3:03PM by PIB Delhi


    पूर्वोत्‍तर क्षेत्र विकास (डीओएनईआर), (स्वतंत्र प्रभार), प्रधानमंत्री कार्यालय, कार्मिक, लोक शिकायत, पेंशन, परमाणु ऊर्जा और अंतरिक्ष राज्य मंत्री डॉ. जितेंद्र सिंह ने आज यह कहा कि जीएसटी शुरू होने के बाद संक्रमण चरण के दौरान व्यापारिक समुदाय के कुछ वर्गों को कुछ शुरूआती संदेह हैं। लेकिन कुल मिलाकर पूरे देश में उपभोक्ताओं ने केंद्र सरकार द्वारा शुरू किए गए "एक राष्ट्र, एक कर" जीएसटी सुधार का सर्वसम्मति से स्वागत किया है।


    डॉ जितेंद्र सिंह ने ये टिप्पणियां उस वक्‍त की जब इंस्टिटूट ऑफ कॉस्‍ट एकाउंटेंट्स ऑफ इंडिया (आईसीएआई) के राष्ट्रीय अध्यक्ष श्री मानस कुमार ठाकुर ने डॉ जितेंद्र सिंह से मुलाकत की। श्री ठाकुर ने उन्‍हें बताया कि आईसीएआई ने एक वेबसाइट http://www.icmai.in खोली ली है जिसमें एक हेल्पडेस्क पेज है जिस पर कोई भी व्‍यक्ति कहीं भी पहुंच बना सकता है। उन्होंने यह भी बताया कि औसत रूप से ऐसे कम से कम 50 से 60 महत्वपूर्ण प्रश्न हैं जो ऑनलाइन प्राप्त हो रहे हैं, इनके जवाब में पूरे देश में 60 विशेषज्ञों की मदद से 24 घंटों के भीतर एक समयबद्ध तरीके से प्रतिक्रिया उपलब्‍ध कराई जा रही है।


    डॉ जितेंद्र सिंह ने आईसीएआई तथा इसी तरह के अन्‍य संगठनों द्वारा प्रदान की जा रही सेवाओं की सराहना की जिनकी जीएसटी के कार्यान्वयन में हिस्सेदारी थी। उन्होंने यह भी सुझाव दिया कि इंस्टिटूट ऑफ चार्टर्ड एकाउंटेंट्स ऑफ इंडिया और इंस्टिटूट ऑफ कॉस्‍ट एकाउंटेंट्स ऑफ इंडिया जैसे संस्थान जीएसटी से संबंधित नई बारीकियों से निपटने हेतु अपने सदस्यों के लिए विशेष कार्यक्रम भी शुरू कर सकते हैं।


    डॉ जितेंद्र सिंह ने कहा कि कुल मिलाकर जीएसटी का समाज के सभी वर्गों, विशेषकर मध्य और निचले वर्गों द्वारा जोरदार स्वागत किया गया है। उन्होंने कहा कि कुछ शुरुआती मुद्दे हैं, जो अस्‍थायी स्‍वरूप के हैं और सरकार तथा अन्य एजेंसियों द्वारा शुरू की गई जन जागरूकता के माध्यम से ये कुछ समय में ही दूर हो जाएंगे।


    वीके/आईपीएस/एसके-3028

    
    
    (Release ID: 1495932) Visitor Counter : 5