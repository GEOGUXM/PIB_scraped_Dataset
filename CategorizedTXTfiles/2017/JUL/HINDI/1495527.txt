      वाणिज्‍य एवं उद्योग मंत्रालय

      डीआईपीपी पंजाब में देश का पहला टीआईएससी स्थापित करेगा
      Posted On: 13 JUL 2017 5:20PM by PIB Delhi

                                                                                                                                                                                                                                                                                                                                                                                 
                                                                                                                                                                                                                                                                                                                                                                                 
                                                                                                                                                                                                                                                                                                                                                                                 
                                                                                                                                                                                                                                                                                                                                                                                 
  वाणिज्य और उद्योग मंत्रालय का औद्योगिक नीति संवर्धन विभाग देश का पहला प्रौद्योगिकी और नवाचार केंद्र (टीआईएससी) स्थापित करने के लिए आज नई दिल्ली में पंजाब राज्य विज्ञान और प्रौद्योगिकी परिषद के साथ संस्थागत समझौते पर हस्ताक्षर किया। यह केंद्र पंजाब के पेटेंट सूचना केंद्र में विश्व बौद्धिक संपदा संगठन(डब्ल्यूआईपीओ) के टीआईएससी कार्यक्रम के अंतर्गत स्थापित किया जाएगा।
                                                                                                                                                                                                                                                                                                                                                                                 
                                                                                                                                                                                                                                                                                                                                                                                 
  टीआईएससी का उद्देश्य गतिशील, जीवंत और संतुलित बौद्धिक संपदा अधिकार प्रणाली को सक्रिय करना है ताकि सृजनात्मकता और नवाचार को प्रोत्साहन मिले और सामाजिक-आर्थिक तथा सांस्कृकित विकास हो सके।                                                                                                                                                                                      
                                                                                                                                                                                                                                                                                                                                                                                 
                                                                                                                                                                                                                                                                                                                                                                                 
  टीआईसीएस द्वारा निम्नलिखित सेवाएं दी जाती हैं :                                                                                                                                                                                                                                                                                                                                
                                                                                                                                                                                                                                                                                                                                                                                 
                                                                                                                                                                                                                                                                                                                                                                                 
  · ऑनलाइन पेटेंट तथा गैर पेटेंट (वैज्ञानिक और तकनीकी) संसाधनों तथा आईपी संबंधित प्रकाशनों तक पहुंच।                                                                                                                                                                                                                                                                             
                                                                                                                                                                                                                                                                                                                                                                                 
                                                                                                                                                                                                                                                                                                                                                                                 
  · प्रौद्योगिकीय सूचना की खोज और वापसी में सहायता।                                                                                                                                                                                                                                                                                                                              
                                                                                                                                                                                                                                                                                                                                                                                 
                                                                                                                                                                                                                                                                                                                                                                                 
  · डाटाबेस खोज प्रशिक्षण।                                                                                                                                                                                                                                                                                                                                                       
                                                                                                                                                                                                                                                                                                                                                                                 
                                                                                                                                                                                                                                                                                                                                                                                 
  · मांग आधारित खोजों (नवीन अत्याधुनिक) प्रौद्योगिकी निगरानी तथा प्रतिस्पर्धा।                                                                                                                                                                                                                                                                                                   
                                                                                                                                                                                                                                                                                                                                                                                 
                                                                                                                                                                                                                                                                                                                                                                                 
  · औद्योगिक संपदा कानूनों, प्रबंधन तथा रणनीति, तकनीकी वाणिज्यिकरण तथा विपरण के बारे में बुनियादी सूचना।                                                                                                                                                                                                                                                                         
                                                                                                                                                                                                                                                                                                                                                                                 
                                                                                                                                                                                                                                                                                                                                                                                 
  आईपीआर संवर्धन और प्रबंधन सेल (सीआईपीएएम) को टीआईएससी राष्ट्रीय नेटवर्क के लिए फोकल प्वाइंट बनाया गया है। नेशनल फोकल प्वाइंट के रूप में सीआईपीएएम संभावित मेजबान संस्थानों की पहचान करेगा, उनकी क्षमताओं का मूल्यांकन करेगा और टीआईएससी कार्यक्रम में शामिल होने में समर्थन देगा।                                                                                              
                                                                                                                                                                                                                                                                                                                                                                                 
                                                                                                                                                                                                                                                                                                                                                                                 
  पूरे विश्व में 500 से अधिक टीआईएससी कार्यरत हैं। भारत में इसकी स्थापना से संस्थानों को विश्व नेटवर्क से जुड़ने में मदद मिलेगी।                                                                                                                                                                                                                                                 
                                                                                                                                                                                                                                                                                                                                                                                 
                                                                                                                                                                                                                                                                                                                                                                                 
  ***                                                                                                                                                                                                                                                                                                                                                                            
                                                                                                                                                                                                                                                                                                                                                                                 
                                                                                                                                                                                                                                                                                                                                                                                 
  वीके/एकेजी/सीएस-2073                                                                                                                                                                                                                                                                                                                                                           
                                                                                                                                                                                                                                                                                                                                                                                 
                                                                                                                                                                                                                                                                                                                                                                                 

    

    
    (Release ID: 1495527) Visitor Counter : 28