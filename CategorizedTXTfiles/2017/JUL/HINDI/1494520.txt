      रक्षा मंत्रालय

      डॉ. सुभाष भामरे ने राष्ट्रीय कैडेट कोर की सीएसी बैठक की अध्यक्षता की
      Posted On: 04 JUL 2017 7:53PM by PIB Delhi

                                                                                                                                                                                                                                                                                                                                                                           
                                                                                                                                                                                                                                                                                                                                                                           
रक्षा राज्य मंत्री डॉ. सुभाष भामरे ने आज यहां राष्ट्रीय कैडेट कोर (एनसीसी) की केंद्रीय सलाहकार समिति (सीएसी) की 50वीं बैठक की अध्यक्षता की। अपने भाषण में डॉ. भामरे ने प्रशिक्षण, साहसिक, सामाजिक सेवा और सामुदायिक विकास से संबंधित विभिन्न गतिविधियों में एनसीसी कैडेटों के प्रदर्शन पर उनकी सराहना की।                                                                  
                                                                                                                                                                                                                                                                                                                                                                           
समिति ने प्रशिक्षण के प्रयासों में सुधार लाने के लिए विभिन्न मुद्दों पर विचार-विमर्श किया ताकि राष्ट्र निर्माण में एनसीसी के युवा उत्कृष्ट प्रदर्शन कर सकें। मंत्री महोदय ने राष्ट्र निर्माण के कार्य में एनसीसी के प्रयासों की सराहना की।                                                                                                                                 
                                                                                                                                                                                                                                                                                                                                                                           
वर्तमान में एनसीसी के पास 13 लाख कैडेट हैं और इस संख्या को बढ़ाकर 15 लाख तक करने की योजना है। एनसीसी के पास पूरे देश से कैडेट हैं जिसमें सुदूरवर्ती क्षेत्र और संघर्ष वाले क्षेत्र भी शामिल हैं। सीएसी ने अपने उद्देश्यों को प्राप्त करने के लिए संगठन को अधिक प्रभावी बनाने के प्रावधान, गतिविधियों और पहलों की समीक्षा की।                                               
                                                                                                                                                                                                                                                                                                                                                                           
बैठक के दौरान नौसेना प्रमुख एडमिरल सुनील लांबा, थल सेना अध्‍यक्ष जनरल बिपिन रावत, वायु सेना प्रमुख एयर चीफ मार्शल बी.एस. धनोआ रक्षा सचिव श्री संजय मित्रा, वित्तीय सलाहकार (रक्षा सेवा) श्री एस. के. कोहली, एनसीसी के महानिदेशक लेफ्टिनेंट जनरल विनोद वशिष्‍ट, संसद कुमारी सुष्मिता देव और श्री अनुपम खेर के साथ अन्य सामाजिक कार्यकर्ताओं तथा गणमान्य व्‍यक्ति उपस्थित थे।
                                                                                                                                                                                                                                                                                                                                                                           
एनसीसी के महानिदेशक लेफ्टिनेंट जनरल वशिष्ठ ने एनसीसी की गतिविधियों के बारे में सीएसी के सदस्यों को विस्तृत जानकारी प्रदान की।                                                                                                                                                                                                                                              
                                                                                                                                                                                                                                                                                                                                                                           
*****                                                                                                                                                                                                                                                                                                                                                                      
                                                                                                                                                                                                                                                                                                                                                                           
                                                                                                                                                                                                                                                                                                                                                                           
वीके/केजे/वाईबी –1950                                                                                                                                                                                                                                                                                                                                                      
                                                                                                                                                                                                                                                                                                                                                                           

    

    
    (Release ID: 1494520) Visitor Counter : 16