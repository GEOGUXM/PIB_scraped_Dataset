      रक्षा मंत्रालय

      भारत के डीजीएमओ ने पाकिस्‍तान द्वारा विशेष तौर पर नागरिकों को निशाना बनाए जाने का मामला उठाया
      Posted On: 20 JUL 2017 8:27PM by PIB Delhi

                                                                                                                                                                                                                                                                                                                                                                                                                                                                                                                                                                                                                                                                                                                           
                                                                                                                                                                                                                                                                                                                                                                                                                                                                                                                                                                                                                                                                                                                           
                                                                                                                                                                                                                                                                                                                                                                                                                                                                                                                                                                                                                                                                                                                           
भारत के डायरेक्‍टर जनरल मिलिट्री ऑपरेशन्‍स (डीजीएमओ) लेफ्टिनेंट जनरल ए के भट्ट ने आज 1530 बजे पाकिस्‍तान के डीजीएमओ के साथ बातचीत की। नियंत्रण रेखा के साथ सटे इलाकों में भारतीय नागरिकों पर अकारण हमले और समन्वित संघर्षविराम उल्‍लंघनों के परिणामस्‍वरूप पाकिस्‍तानी सैनिकों की कार्रवाई के बारे में पाकिस्‍तान के डीजीएमओ को बताया गया, जिसमें उन्‍होंने जानबूझकर नागरिकों की बसावट वाले गांवों को निशाना बनाया और उसके स्‍कूली बच्‍चों को सुरक्षित स्‍थान पर ले जाते समय उन पर फायर किया। उन्‍हें बताया गया कि ऐसा आचरण किसी भी सेना के लिए उपयुक्‍त नहीं है। भारतीय सेना एक व्‍यवसायिक बल होने के नाते सावधानी बरतते हुए नागरिकों को निशाना बनाने से बचती है और पाकिस्‍तानी सेना से ऐसे ही आचरण की अपेक्षा की जाती है।
                                                                                                                                                                                                                                                                                                                                                                                                                                                                                                                                                                                                                                                                                                                           
                                                                                                                                                                                                                                                                                                                                                                                                                                                                                                                                                                                                                                                                                                                           
पाकिस्‍तानी डीजीएमओ को संघर्षविराम उल्‍लंघन की बढ़ती घटनाओं के बारे में भी बताया गया, जिसमें बंदूक की नली (कैलिबर) बढ़ने सहित घात लगाकर गोलीबारी करने और घुसपैठ कराने की कोशिशें करना शामिल है। पाकिस्‍तानी डीजीएमओ से अपने सैनिकों पर कड़ा नियंत्रण रखने और किसी किस्‍म की घृणित गतिविधियों से बचने का निर्देश देने का अनुरोध किया गया।                                                                                                                                                                                                                                                                                                                                                                                   
                                                                                                                                                                                                                                                                                                                                                                                                                                                                                                                                                                                                                                                                                                                           
                                                                                                                                                                                                                                                                                                                                                                                                                                                                                                                                                                                                                                                                                                                           
भारतीय सेना भारतीय नागरिकों की जान माल की सुरक्षा सुनिश्चित करने तथा पाकिस्‍तानी नागरिकों को निशाना बनाने से बचने के लिए सभी तरह के आवश्‍यक कदम उठा रही है।                                                                                                                                                                                                                                                                                                                                                                                                                                                                                                                                                                
                                                                                                                                                                                                                                                                                                                                                                                                                                                                                                                                                                                                                                                                                                                           
                                                                                                                                                                                                                                                                                                                                                                                                                                                                                                                                                                                                                                                                                                                           
वीके/आरके– 3077                                                                                                                                                                                                                                                                                                                                                                                                                                                                                                                                                                                                                                                                                                            
                                                                                                                                                                                                                                                                                                                                                                                                                                                                                                                                                                                                                                                                                                                           
                                                                                                                                                                                                                                                                                                                                                                                                                                                                                                                                                                                                                                                                                                                           
                                                                                                                                                                                                                                                                                                                                                                                                                                                                                                                                                                                                                                                                                                                           
                                                                                                                                                                                                                                                                                                                                                                                                                                                                                                                                                                                                                                                                                                                           

    

    
    (Release ID: 1496533) Visitor Counter : 8