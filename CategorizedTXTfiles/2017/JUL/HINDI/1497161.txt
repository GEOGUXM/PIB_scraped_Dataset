      राष्ट्रपति सचिवालय

      राष्‍ट्रपति ने प्रो. यशपाल के निधन पर शोक प्रकट किया
      Posted On: 26 JUL 2017 12:58PM by PIB Delhi


    राष्‍ट्रपति श्री राम नाथ कोविंद ने प्रख्‍यात वैज्ञानिक प्रो. यशपाल के निधन पर गहरा दु:ख प्रकट किया है।


    प्रो. यशपाल की धर्मपत्‍नी श्रीमती निर्मला पाल को भेजे संदेश में राष्‍ट्रपति ने कहा, ‘’मुझे आपके पति प्रो. यशपाल के निधन का समाचार पाकर बेहद दु:ख पहुंचा हैं।


    विख्‍यात भारतीय वैज्ञानिक प्रो.यशपाल ने विभिन्‍न पदों पर आसीन रहते हुए राष्‍ट्र की सेवा की। वह योजना आयोग के प्रमुख परामर्शदाता, विश्‍वविद्यालय अनुदान आयोग के अध्‍यक्ष, वैज्ञानिक परिषद, इंटरनेशनल सेंटर फॉर थियो‍रेटिक्‍ल फिजिक्‍स के सदस्‍य रहे। वह अंतरिक्ष किरणों के अध्‍ययन में अपने योगदान के लिए विख्‍यात रहे। विज्ञान पर आधारित ‘टर्निंग प्‍वाइंट’ शीर्षक वाले उनके कार्यक्रम ने उन्‍हें 1990 के दशक का बहुत प्रेरक व्‍यक्तित्‍व बना दिया था। विज्ञान और प्रौद्योगिकी के क्षेत्र में प्रदान की गई उल्‍लेखनीय सेवाओं के लिए प्रो. यशपाल को पद्मभूषण और पद्म विभूषण सहित अनेक प्रतिष्ठित सम्‍मानों से नवाजा गया। उनका निधन हमारे देश और वैज्ञानिक समुदाय के लिए अपार क्षति है।


    कृपया मेरी हार्दिक संवेदनाएं स्‍वीकार करें और उन्‍हें परिवार के बाकी सदस्‍यों तक प्रेषित करें। मैं ईश्‍वर से प्रार्थना करूंगा कि वह आपको और आपके परिवार के सदस्‍यों को इस अपूरणीय क्षति को सहन करने की ताकत और हिम्‍मत प्रदान करें।‘’


    वीके/आरके/एसके-3139

    
    
    (Release ID: 1497161) Visitor Counter : 18