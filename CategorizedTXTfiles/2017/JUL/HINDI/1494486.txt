      राष्ट्रपति सचिवालय

      राष्‍ट्रपति का अल्‍जीरिया के स्‍वतंत्रता दिवस की पूर्व संध्‍या पर संदेश
      Posted On: 04 JUL 2017 5:03PM by PIB Delhi


    राष्‍ट्रपति श्री प्रणब मुखर्जी ने अल्‍जीरिया के स्‍वतंत्रता दिवस (5 जुलाई, 2017) की पूर्व संध्‍या के अवसर पर वहां की सरकार और लोगों को बधाई और शुभकामनाएं दी हैं।


    अल्‍जीरिया के राष्‍ट्रपति महामहिम श्री अब्‍देलाजीज बुटेफ्लिका को भेजे अपने संदेश में राष्‍ट्रपति ने कहा, ‘भारत सरकार, यहां के लोगों और मेरी ओर से अल्‍जीरिया की सरकार और वहां के लोगों को उनके स्‍वतंत्रता दिवस के अवसर पर हार्दिक बधाई और शुभकामनाएं देता हूं।


    भारत अल्‍जीरिया को अफ्रीका और विकासशील देशों की प्रमुख अर्थव्‍यवस्‍था के रूप में देखता है। दोनों देशों के बीच राजनयिक संबंधों की स्‍थापना के साथ ही आपसी हित के विभिन्‍न क्षेत्रों में द्विपक्षीय संबंध और मजबूत हुए हैं।


    मुझे इस बात की खुशी है कि भारत के उपराष्‍ट्रपति ने 17 से 19 अक्‍टूबर, 2016 के बीच अल्‍जीरिया का दौरा किया था, जिससे दोनों देशों के संबंधों में और मजबूती आई। मुझे यह जानकर खुशी हुई कि इस यात्रा के दौरान उर्वरक के क्षेत्र में एक कार्य योजना को बनाने के लिए आपसी सहयोग पर सहमति बनी। उर्वरक के क्षेत्र में दोनों देशों के बीच आपसी सहयोग से अतिरिक्‍त रोजगार पैदा होंगे तथा खाद्य सुरक्षा को बढ़ावा मिलेगा।


    इसी तरह, भारत और अल्‍जीरिया के बीच अंतरिक्ष के क्षेत्र में भी सहयोग नई ऊंचाइयों पर पहुंचा है। मुझे विश्‍वास है कि हमारे आपसी हित और दोनों देशों के पारस्‍परिक लाभ के लिए अंतरिक्ष के क्षेत्र में द्विपक्षीय सहयोग अधिक मजबूत होगा तथा आईसीटीसी, तेल, रक्षा और गैस क्षेत्र में भी द्विपक्षीय सहयोग और आगे बढ़ेगा।


    महामहिम, इस अवसर पर आपके स्‍वास्‍थ्‍य एवं कुशलता के साथ-साथ अल्‍जीरिया के नागरिकों की समृद्धि के लिए मेरी शुभकामनाएं स्‍वीकार करें।


    *****


    वीके/केजे/वाईबी – 1943

    
    
    (Release ID: 1494486) Visitor Counter : 21