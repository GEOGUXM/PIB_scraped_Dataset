      गृह मंत्रालय

      केरल की तटीय सुरक्षा बढ़ाने के लिए केन्द्र राशि उपलब्ध कराएगाः श्री हंसराज अहीर
      Posted On: 05 JUL 2017 6:16PM by PIB Delhi

                                                                                                                                                                                                                                                                                                                                                                                                   
                                                                                                                                                                                                                                                                                                                                                                                                   
                                                                                                                                                                                                                                                                                                                                                                                                   
केन्द्रीय गृह राज्य मंत्री श्री हंसराज गंगाराम अहीर ने कहा है कि केन्द्र सरकार केरल की तटीय सुरक्षा बढ़ाने के लिए राशि उपलब्ध कराएगी। आज तिरुवनंतपुरम में राज्य के अधिकारियों के साथ कानून व्यवस्था की समीक्षा करने के बाद मीडिया से बातचीत करते हुए उन्होंने बताया कि तटीय सुरक्षा बढ़ाने के वास्ते और अधिक वाहनों और गश्ती नौकाओं की खरीद के लिए पुलिस आधुनिकीकरण निधि से राशि उपलब्ध कराई जाएगी।
                                                                                                                                                                                                                                                                                                                                                                                                   
श्री अहीर ने बेहतर पुलिस व्यवस्था सुनिश्चित करने के लिए केरल सरकार की सराहना की। उन्होंने बताया कि सामुदायिक पुलिस व्यवस्था युवाओं में कट्टरवाद अभियान के खिलाफ काफी मददगार साबित हुई है। एक सवाल के जवाब में श्री अहीर ने कहा कि राज्य में राजनीतिक हिंसा और हत्या की घटनाओं पर राज्य सरकार से एक रिपोर्ट मंगाई गई है।                                                                            
                                                                                                                                                                                                                                                                                                                                                                                                   
श्री हंसराज अहीर ने कहा कि तीन दक्षिणी राज्यों- केरल, तमिलनाडु और कर्नाटक में माओवादियों का असर है। युवाओं के इस्लामिक स्टेट में शामिल होने की बात पर श्री अहीर ने कहा कि 22 लोगों के आतंकी संगठन में शामिल होने की खबर आई थी लेकिन इसके बाद अब तक कोई और मामला सामने नहीं आया है।                                                                                                                 
                                                                                                                                                                                                                                                                                                                                                                                                   
समीक्षा बैठक में अन्य अधिकारियों के अलावा गृह मंत्रालय के अतिरिक्त मुख्य सचिव श्री पॉल एंटनी, राज्य पुलिस प्रमुख श्री लोकनाथ बेहरा भी शामिल हुए।                                                                                                                                                                                                                                                   
                                                                                                                                                                                                                                                                                                                                                                                                   
बाद में श्री अहीर, केरल के राज्यपाल श्री न्यायधीश (सेवानिवृत्त) पी. सदाशिवम से राजभवन में मिले।                                                                                                                                                                                                                                                                                                    
                                                                                                                                                                                                                                                                                                                                                                                                   
*****                                                                                                                                                                                                                                                                                                                                                                                              
                                                                                                                                                                                                                                                                                                                                                                                                   
                                                                                                                                                                                                                                                                                                                                                                                                   
वीके/एके/डीके- 1965                                                                                                                                                                                                                                                                                                                                                                                
                                                                                                                                                                                                                                                                                                                                                                                                   

    

    
    (Release ID: 1494621) Visitor Counter : 14