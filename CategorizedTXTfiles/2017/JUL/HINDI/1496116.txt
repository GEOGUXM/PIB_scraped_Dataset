      गृह मंत्रालय

      श्री किरेन रिजिजू सीएपीएफ अंडर -19 फुटबॉल प्रतिभा कोच टूर्नामेंट चरण -3 के समापन समारोह (बालिका) में शामिल हुए
      Posted On: 19 JUL 2017 2:17PM by PIB Delhi


    गृह राज्य मंत्री श्री किरेन रिजिजू आज सीएपीएफ अंडर -19 फुटबॉल प्रतिभा खोज टूर्नामेंट चरण-3 के समापन समारोह (बालिका) में शामिल हुए। इस अवसर पर श्री किरेन रिजिजू ने ऊर्जा के खिलाड़ियों और आयोजकों को बधाई दी। उन्होंने कहा कि खेल हमारे जीवन का हिस्सा होना चाहिए और हमें युवाओं में फुटबॉल को लोकप्रिय बनाना चाहिए। सभी केंद्रीय सशस्त्र पुलिस बलों के महानिदेशक, अखिल भारतीय पुलिस खेल नियंत्रण बोर्ड और सीएपीएफ के अधिकारियों और सैकड़ों लोगों और छात्रों ने भी इस समारोह में भाग लिया।


    फुटबॉल के लीजेंड्स "बाईचुंग इलेवन और ऊर्जा इलेवन" के बीच एक फुटबॉल मैच खेला गया। बाईचुंग इलेवन में देश के प्रमुख और अनुभवी खिलाड़ी और ऊर्जा इलेवन मे देश के अंडर -19, 12,600 से अधिक खिलाड़ियों में से चुने गए खिलाडि़यों के बीच यह मैच खेला गया। मैच पूरा उत्साह, ऊर्जा और गति से भरपूर रहा और दोनों टीमों ने एक-एक गोल किया तथा मैच बराबरी पर रहा। इस अवसर पर मुख्य अतिथि श्री किरेन रिजिजू ने फुटबॉल खिलाड़ी श्री भास्कर गांगुली को 5 लाख रुपये का चैक देकर सम्‍मानित किया। इस फुटबॉल मैच के बाद मणिपुर और हरियाणा के बीच अंडर-19 लड़कियों का फाइनल मैच खेला गया जिसे मणिपुर ने 5-1 गोल के अंतर से जीता।


    बाद में लड़कियों की विजेता और उपविजेता टीमों और बाईचुंग इलेवन और ऊर्जा इलेवन के खिलाड़ियों को पुरस्कार समारोह में सम्मानित किया गया।


    केंद्रीय सशस्‍त्र पुलिस बल ‘ऊर्जा’ नाम से अंडर – 19 (पुरूष/महिला) फुटबॉल प्रतिभा खोज टूर्नामेंट का आयोजन कर रहे हैं। यह प्रतिभा खोज प्रतियोगिता अप्रैल 2017 में शुरू की गई थी जो अब अपने तीसरे और अंतिम चरण में है। 'ऊर्जा' का अंतिम चरण आज जवाहर लाल नेहरू स्टेडियम नई दिल्ली में समापन हो रहा है। एसएसबी की महानिदेशक श्रीमती अर्चना रामासुंदरम ने इस टूर्नामेंट के सफल आयोजन के लिए आयोजकों को धन्यवाद दिया।


    वीके/आईपीएस/एसके-3049

    
    
    (Release ID: 1496116) Visitor Counter : 8