      पूर्वोत्‍तर क्षेत्र विकास मंत्रालय

      पूर्वोत्तर विकास (स्वतंत्र प्रभार) राज्यमंत्री डा. जितेन्द्र सिंह को मेघालय में जी.एस.टी की कार्यान्वन के बारे में जानकारी उपलब्ध कराई गई
      Posted On: 30 JUL 2017 7:29PM by PIB Delhi

                                                                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                             
केंद्रीय पूर्वोत्तर विकास राज्यमंत्री (स्वतंत्र प्रभार), प्रधानमंत्री कार्यालय, कार्मिक, लोक शिकायत एवं पेंशन, परमाणु ऊर्जा एवं अंतरिक्ष विभाग मंत्री, डॉ. जितेन्द्र सिंह को यहां लोक सभा सदस्य कोनराड संगमा के नेतृत्व में जन प्रतिनिधियों के प्रतिनिधि मण्डल ने मेघालय में जी.एस.टी के कार्यान्वन की प्रगति के बारे में जानकारी दी।                                                                                                                                                                        
                                                                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                             
डॉ. जितेन्द्र सिंह ने मेघालय के लोगों द्वारा ‘एक राष्ट्र एक कर’ जी.एस.टी सुधार को शेष राष्ट्र के साथ 30 जून व एक जुलाई के बीच मध्यरात्रि को अपनाने में सहयोग व निरंतर सकारात्मक प्रतिक्रिया देने की प्रशंसा की। उन्होंने कहा कि यह न केवल पूर्वोत्तर राज्यों की शेष राष्‍ट्र में हो रहे आर्थिक सुधार का हिस्सा बनने की प्रवृत्‍ति का संकेत देता है बल्कि प्रधानमंत्री श्री नरेन्द्र मोदी के नेतृत्व में फास्‍ट ट्रेक विकास और सुधार की यात्रा का हिस्सा बनने की मेघालय के लोगों की इच्छा शक्‍ति का प्रतीक है।
                                                                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                             
पिछले तीन वर्षों में केन्द्र सरकार द्वारा मेघालय राज्य में शुरू किये गए विकास की पहलों का उल्लेख करते हुए डॉ. जितेन्द्र सिंह ने कहा कि राज्य में रेलवे ट्रैक (Railway Track) को बड़ी लाइन में बदलने का कार्य प्रगति पर है। उन्होंने कहा यह सरकार में लोगों के विश्वास को दर्शाता है। डॉ. जितेन्द्र सिंह ने श्री संगमा व प्रतिनिधि मण्डल के अन्य सदस्यों को जानकारी दी कि शिलाँग हवाई अड्डे पर air-strip (हवाई पट्टी) के उन्नयन के लिए फंडिग डोनर मंत्रालय द्वारा की जाएगी।                                   
                                                                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                             
डॉ. जितेन्द्र सिंह ने पिछले दो वर्षो के दौरान पर्यटकों की संख्या में बढ़ोतरी के लिये भी प्रशंसा की और कहा कि वे विशेष तौर पर ‘गृह पर्यटन’ की प्रवृति से संतुष्ट है जो पिछले दो वर्षो में मेघालय द्वारा अपनाई गई है। उन्‍होंने कहा कि यह न केवल पर्यटकों के प्रवाह को बढ़ाती है बल्कि स्थानीय निवासी, खास तौर पर स्‍थानीय युवाओं के जीवनयापन का साधन भी उपलब्ध कराती है।                                                                                                                                      
                                                                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                             
श्री संगमा ने डॉ. जितेन्द्र सिंह के समक्ष चुंगी एवं सीमा-शुल्‍क मुख्‍य आयुक्‍त कार्यालय को शिलाँग से गुवाहाटी स्थानातरित करने के प्रस्ताव को रखा। उन्होने कहा जीएसटी के कार्यान्वन में चुंगी एवं सीमा-शुल्‍क आयुक्‍त कार्यालय द्वारा किये गए प्रशंसनीय ध्यान में रखते हुए इस योजना पर पुर्नविचार किया जा सकता है ताकि मुख्य आयुक्त कार्यालय शिलाँग में ही बना रहे।                                                                                                                                           
                                                                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                             
डॉ. जितेन्द्र सिंह ने श्री कौनराड संगमा से कहा कि वह केन्द्रीय वित मंत्री के सम्मुख चुंगी एवं सीमा-शुल्‍क मुख्‍य आयुक्‍त कार्यालय को शिलाँग में ही रखे जाने की संभावना और वांछनीयता विषय को रखेंगे।                                                                                                                                                                                                                                                                                                          
                                                                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                             
***                                                                                                                                                                                                                                                                                                                                                                                                                                                                                                          
                                                                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                             
वीके/जीएन/पीकेए/आरके–3203                                                                                                                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                             
    
    
    (Release ID: 1497756) Visitor Counter : 7