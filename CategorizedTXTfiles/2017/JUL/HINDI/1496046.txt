      गृह मंत्रालय

      गृह मंत्री ने अरुणाचल प्रदेश और नागालैंड को केंद्रीय सहायता प्रदान करने के लिए उच्च स्तरीय समिति की बैठक की अध्यक्षता की
      Posted On: 18 JUL 2017 7:45PM by PIB Delhi

                                                                                                                                                                                                                                                                                                                                                                                                                                                                                         
अरुणाचल प्रदेश और नागालैंड को 2016-17 में आई बाढ़ और भूस्खलन के मद्देनजर केन्द्रीय सहायता प्रदान को लेकर केंद्रीय गृह मंत्री श्री राजनाथ सिंह ने आज यहां एक उच्च स्तरीय समिति (एचएलसी) की बैठक की अध्यक्षता की।                                                                                                                                                                                                                                                                          
                                                                                                                                                                                                                                                                                                                                                                                                                                                                                         
बैठक में केन्द्रीय वित्त, कॉर्पोरेट मामले और रक्षा मंत्री श्री अरुण जेटली, केन्द्रीय कृषि और किसान कल्याण मंत्री श्री राधा मोहन सिंह, केंद्रीय गृह सचिव श्री राजीव महर्षि और गृह मंत्रालय, वित्त मंत्रालय तथा कृषि मंत्रालय के वरिष्ठ अधिकारियों ने भाग लिया।                                                                                                                                                                                                                            
                                                                                                                                                                                                                                                                                                                                                                                                                                                                                         
एचएलसी ने अरूणाचल प्रदेश को 103.30 करोड़ रुपये की सहायता राशि प्रदान करने को मंजूरी दी जिसमें राष्ट्रीय आपदा राहत निधि (एनडीआरएफ) से 81.6 9 करोड़ रुपये और राष्ट्रीय ग्रामीण पेय जल कार्यक्रम (एनआरडीडब्ल्यूपी) से 21.61 करोड़ रुपये शामिल हैं। समिति ने नागालैंड के लिए 28.60 करोड़ रुपये की सहायता राशि प्रदान करने को मंजूरी दी, जिसमें राष्ट्रीय आपदा राहत निधि (एनडीआरएफ) से 25.89 करोड़ रुपये और राष्ट्रीय ग्रामीण पेयजल कार्यक्रम (एनआरडीडब्ल्यूपी) से 2.71 करोड़ रुपये शामिल हैं।
                                                                                                                                                                                                                                                                                                                                                                                                                                                                                         
****                                                                                                                                                                                                                                                                                                                                                                                                                                                                                     
                                                                                                                                                                                                                                                                                                                                                                                                                                                                                         
                                                                                                                                                                                                                                                                                                                                                                                                                                                                                         
वीके/केजे-3045                                                                                                                                                                                                                                                                                                                                                                                                                                                                           
                                                                                                                                                                                                                                                                                                                                                                                                                                                                                         
    
    
    (Release ID: 1496046) Visitor Counter : 9