      नागरिक उड्डयन मंत्रालय

      नागर विमानन मंत्रालय अपने एयरसेवा वेब पोर्टल को उन्नैत बनाएगा; मंत्रालय ने एयरसेवा 2.0 का डिजाइन तैयार करने के लिए हितधारकों के साथ विचार-विमर्श किया
      Posted On: 11 JUL 2017 1:10PM by PIB Delhi


    नागर विमानन मंत्रालय ने पिछले सप्‍ताह सभी हितधारकों की एक बैठक आयोजित की थी , जिसमें एयरसेवा 2.0 का डिजाइन तैयार करने, एयरसेवा वेब पोर्टल और पिछले वर्ष नवम्‍बर में शुरू किए गए मोबाइल ऐप का उन्‍नत संस्‍करण तैयार करने के बारे में सुझाव आमंत्रित किए गए ताकि विमान यात्रा को अधिक सुविधायुक्‍त और तकलीफ-मुक्‍त बनाया जा सके। बैठक में सभी हितभागियों जैसे एयरलाइन्‍स, हवाई अड्डों, आब्रजन, सीमाशुल्‍क विभागों, डीजीसीए आदि के नोडल अधिकारियों ने हिस्‍सा लिया। बैठक में, सेवा में सुधार, उपभोक्‍ताओं के लिए सुख-सुविधाओं में वृद्धि और शिकायतों के शीघ्र निपटान के बारे में अनेक महत्‍वपूर्ण सुझाव दिए गए। इन सुझावों को एयरसेवा 2.0 के डिजाइन में शामिल करने का निर्णय भी किया गया।


    यह बैठक एयरसेवा 1.0 की सफलता को देखते हुए बुलायी गई थी , जिसके अंतर्गत अभी तक करीब 19,000 ऐप डाडनलोड किए जा चुके हैं और वेब पोर्टल की शुरुआत के बाद से इस पर 65,000 से अधिक हिट किए जा चुके हैं। इस दौरान 92 प्रतिशत से अधिक शिकायतों का निबटारा निर्धारित समय-सीमा के भीतर किया गया।


    मंत्रालय ने यात्रियों द्वारा की जाने वाली विभिन्‍न समस्‍याओं के समाधान के लिए 26.11.2016 को एयरसेवा वेब पोर्टल और मोबाइल ऐप का शुभारंभ किया था. इन सेवाओं के माध्‍यम से उपभोक्‍ता आने-जाने वाली सभी उडानों की स्थिति की लाइव जानकारी एक क्लिक करने मात्र से प्राप्‍त कर सकते हैं। फ्लाइट नम्‍बर के ज़रिए किसी भी हवाई अड्डे पर किसी सेवा को सर्च किया जा सकता है और तत्‍संबधी अन्‍य जानकारियां भी वेब पोर्टल से सीधे प्राप्‍त की जा सकती हैं। इससे शिकायत निवारण की व्‍यवस्‍था को अधिक पारदर्शी और जवाबदेह बनाने में मदद मिली है।


    वी. कासोटिया/आरएसबी/आरके

    
    
    (Release ID: 1495094) Visitor Counter : 19