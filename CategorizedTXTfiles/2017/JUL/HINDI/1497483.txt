      युवा कार्यक्रम एवं खेल मंत्रालय

      केन्द्रीय मंत्री विजय गोयल और राज्यवर्धन राठौर ने तुगलकाबाद में नवनिर्मित 10-मीटर राइफल और पिस्टल मिनी रेंज का उद्घाटन किया
      Posted On: 27 JUL 2017 6:48PM by PIB Delhi


    युवा मामले और खेल राज्यमंत्री श्री विजय गोयल और सूचना और प्रसारण राज्य मंत्री कर्नल (सेवानिवृत्त) राज्यवर्धऩ राठौर ने आज यहां तुगलकाबाद स्थित डॉ. कर्णी सिंह शूटिंग रेंज में नवनिर्मित 10-मीटर राइफल और पिस्टल मिनी रेंज का उद्घाटन किया।


    इस अवसर पर श्री विजय गोयल ने कहा कि मंत्रालय का लक्ष्य खेलों को बढ़ावा देने के लिए स्टेडियमों और अन्य बुनियादी ढांचों का इस्तेमाव करना है। उन्होंने कहा कि 10 मीटर मिनी रेंज किसी भी उम्र के उन नव आगन्तुकों को शूटिंग का बुनियादी प्रशिक्षण देने के उद्देश्य से तैयार किया गया है जो शूटिंग प्रतिस्पर्धा में शामिल होना चाहते हैं। उन्होंने कहा कि इस नये मैनुअल इलेक्ट्रॉनिक्स 05 पोइंट लक्ष्य के शुरू होने के बाद वे न्यूनतम मानदंड हासिल करने में सक्षम होंगे और उन्हें इसके बाद कम्प्यूटरीकृत इलेक्ट्रॉनिक्स लक्ष्य प्रणाली में भेजा जा सकेगा जिसे आईएसएसएफ नियमों के अनुसार सर्वोत्कृष्ट शूटिंग प्रशिक्षण/प्रतिस्पर्धाओं के लिए बनाया गया है।


    श्री गोयल ने कहा कि इससे न केवल प्रशिक्षकों की संख्या कई गुना बढ़ेगी बल्कि शूटर बनने की आकांक्षा रखने वालों के बीच शूटिंग लोकप्रिय बन जाएगी। मिनी रेंज पर नये प्रशिक्षण से निचले स्तर के शूटरों के लिए दरवाजे खुलेंगे जो प्रतिस्पर्धात्मक खेलों में उत्कृष्टता हासिल करना चाहते हैं।


    कर्नल राठौर ने खेल मंत्री को बधाई देते हुए कहा कि शूटिंग को लोकप्रिय बनाने की दिशा में यह एक अच्छी पहल है। उन्होंने कहा कि इससे युवाओं की शूटिंग में दिलचस्पी और ओलंपिक में भारत के लिए संभावनाएं बढ़ेंगी।


    आम जनता के लिए इसमें क्रमशः 200 रुपये, 3000 रुपये और 36,000 रुपये की दर से दैनिक, मासिक और वार्षिक सदस्यता उपलब्ध है।


    डॉ. कर्णी सिंह शूटिंग रेंज विश्वस्तर का शूटिंग रेंज हैं जहां 72 एकड़ हरित क्षेत्र में आधुनिक सुविधाएं उपलब्ध हैं। इसका निर्माण 9वें एशियाई खेलों के दौरान 1982 में किया गया था और बीकानेर के महाराजा डॉ. कर्णी सिंह जी के नाम पर इसका नामकरण किया गया जिन्हें 1961 में शूटिंग में पहला अर्जुन पुरस्कार मिला था।


    वीके/ैकेपी/एम –3173


    

    
    (Release ID: 1497483) Visitor Counter : 6