      रक्षा मंत्रालय

      रक्षा मंत्री ने देश पर कुर्बान होने वाले शहीदों के निकट संबंधियों को अतिरिक्तक अनुग्रह राशि प्रदान की
      Posted On: 25 JUL 2017 12:03PM by PIB Delhi


    रक्षा मंत्री श्री अरूण जेटली ने युद्ध में हताहत होने वाले दस जवानों के निकट संबंधियों (एनओके) को आज यहां आर्मी बैटल कैश़वल्टीज़ वेल्‍फेयर फंड (एबीसीडब्‍ल्‍यूएफ) की ओर से अतिरिक्‍त अनुग्रह राशि प्रदान की। इस अवसर पर श्री जेटली ने कहा कि अब तक तो सरकार, सशस्‍त्र बल और बीमा एजेंसियां ही इन शहीदों के परिवारों की देखरेख करती आई थीं। अब ना‍गरिकों ने भी प्रतीकात्‍मक रूप से दर्शाया है कि वे भी उनकी परवाह करते हैं। उन्‍होंने कहा कि जनता की ओर से ऐसी पारस्‍परिकता का प्रदर्शन इस बात का संकेत है कि वह इन शहीदों और उनके निकट संबंधियों के साथ कंधे से कंधा मिलाकर खड़ी है।


    यह कोश इन शहीदों की परवाह करने वाले नागरिकों द्वारा एकत्र किया गया है। रक्षा मंत्री ने देश के लिए जान कुर्बान करने वाले भारतीय सेना के जांबाज सैनिकों के 142 अन्‍य निकट संबंधियों को भी 3.04 करोड़ रूपये की राशि जारी की।


    एबीसीडब्‍ल्‍यूएफ की स्‍थापना रक्षा मंत्रालय के पूर्व सैनिक कल्‍याण (ईएसडब्‍ल्‍यू) विभाग के अंतर्गत नागरिकों की ओर से बड़े पैमाने पर मिले अनुरोधों के बाद की गई है। इन नागरिकों ने युद्ध में हताहत होने वाले जवानों, विशेषकर फरवरी 2016 में सियाचिन में हुए हिमस्‍खलन में दस सैनिकों के बर्फ में दब जाने की घटना के संदर्भ में इन जवानों के परिवारों की सहायता करने की इच्‍छा व्‍यक्‍त की थी।


    यह कोश चैरिटेबल एंडाउमेंट्स एक्‍ट 1890 के तहत सृजित किया गया है। साउथ ब्‍लॉक, नई दिल्‍ली में सिंडिकेट बैंक की शाखा में एक बैंक खाता संख्‍या 90552010165915 खोला गया है, जिसमें जनता धन जमा करवा सकती है।


    यह योजना सेना मुख्‍यालय, एडज्‍युटेंट जनरल ब्रांच द्वारा कार्यान्वित की जा रही है और यह 1 जनवरी, 2016 से प्रभावी है। उप सचिव (पुनर्वास) को इस कोश का संरक्षक/कोषाध्‍यक्ष बनाया गया है। इसका प्रबंधन और प्रशासन रक्षा मंत्री की अध्‍यक्षता वाली एक प्रबंधक समिति करेगी।


    इस अवसर पर रक्षा राज्‍य मंत्री श्री सुभाष भामरे, सचिव, (ईएसडब्‍ल्‍यू) श्री प्रभुदयाल मीणा, एडज्‍युटेंट जनरल लेफि्टनेंट जनरल अश्विनी कुमार और रक्षा मंत्रालय तथा सशस्‍त्र बलों के वरिष्‍ठ अधिकारी भी उपस्थित थे।


    युद्ध में हताहत जवानों के निकट संबंधियों की सूची

                                                                                        
क्र.सं.  पद        नाम                     जवानों के निकट संबंधी  संबंध   राज्य         
                                                                                        
                                                                                        
                                                                                        
(क)      मेजर      सतीश दहिया              श्रीमती सुजाता         पत्‍नी  हरियाण        
                                                                                        
                                                                                        
                                                                                        
(ख)      कैप्‍टेन  आयुष यादव               श्रीमती सरला यादव      माता    उत्‍तर प्रदेश 
                                                                                        
                                                                                        
                                                                                        
(ग)      हवलदार    ऋषि पाल सिंह            श्रीमती लक्ष्‍मी देवी  पत्‍नी  हरियाणा       
                                                                                        
                                                                                        
                                                                                        
(घ)      हवलदार    मुल्‍तान सिंह           श्रीमती सुमन देवी      पत्‍नी  उत्‍तर प्रदेश 
                                                                                        
                                                                                        
                                                                                        
(ड़)     हवलदार    रवि पॉल                 श्रीमती गीता रानी      पत्‍नी  जम्‍मू-कश्‍मीर
                                                                                        
                                                                                        
                                                                                        
(च)      नायक      बख्‍तावर सिंह           श्रीमती जसबीर कौर      पत्‍नी  पंजाब         
                                                                                        
                                                                                        
                                                                                        
(छ)      नायक      राज किशोर सिंह          श्रीमती कंचन सिंह      पत्‍नी  बिहार         
                                                                                        
                                                                                        
                                                                                        
(ज)      नायक      सुनील कुमार विद्यार्थी  श्रीमती किरण कुमारी    पत्‍नी  बिहार         
                                                                                        
                                                                                        
                                                                                        
(झ)      सिपाही    विशाल चौधरी             श्रीमती मधु देवी       पत्‍नी  उत्‍तर प्रदेश 
                                                                                        
                                                                                        
                                                                                        
(ण)      सिपाही    बबलू सिंह               श्रीमती रविता देवी     पत्‍नी  उत्‍तर प्रदेश 
                                                                                        
                                                                                        

    ***


    वीके/आरके/एसके-3139

    
    
    (Release ID: 1497160) Visitor Counter : 8