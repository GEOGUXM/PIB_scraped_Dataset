      उप राष्ट्रपति सचिवालय

      हमारे लोकतंत्र की ताकत और भावना का ह्रास रोकना निर्वाचित प्रतिनिधियों का कर्तव्य: उप राष्ट्रपति
      
      लोकमत संसदीय पुरस्कार वितरण 2017

      Posted On: 19 JUL 2017 8:03PM by PIB Delhi
                                                                                                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                                    
भारत के उप राष्ट्रपति श्री मोहम्मद हामिद अंसारी ने आज लोकमत संसदीय पुरस्कार 2017 का वितरण किया। इस अवसर पर उन्होंने उपस्थित जनसमूह को संबोधित करते हुए कहा कि लोकतंत्र की ताकत और भावना हमारी संसद की जीवन शक्ति है। इसका ह्रास रोकना जनता के निर्वाचित प्रतिनिधियों का कर्तव्य है।                                                                                                                                                                                 
                                                                                                                                                                                                                                                                                                                                                                                                                                                                    
इस अवसर पर पूर्व प्रधानमंत्री डॉ. मनमोहन सिंह, पंजाब के पूर्व राज्यपाल श्री शिवराज पाटिल, पूर्व केन्द्रीय शहरी विकास, आवास और शहरी गरीबी उन्मूलन तथा सूचना एवं प्रसारण मंत्री श्री एम वेंकैया नायडू, केन्द्रीय परिवहन एवं राजमार्ग और शिपिंग मंत्री श्री नितिन गडकरी अनेक संसद सदस्य तथा गणमान्य व्यक्ति उपस्थित थे।                                                                                                                                                
                                                                                                                                                                                                                                                                                                                                                                                                                                                                    
उप राष्ट्रपति ने कहा कि संसदीय प्रतिनिधियों का निजी व्यवहार और विश्वनीयता संसदीय लोकतांत्रिक संस्थाओं की प्रभावकारिता में जनता का भरोसा पैदा करती है। उन्होंने आगे कहा कि सांसद का लोकतंत्र में विश्वास होना चाहिए और उसे राष्ट्रीय हितों और स्थानीय कार्यों के बीच सेतु के रुप में कार्य करना चाहिए और उसके पास न्यूनतम शब्दों में प्रभावशाली संप्रेषण की योग्यता होनी चाहिए। उन्होंने आगे कहा कि हम मानते हैं कि आज सांसदों के पास ये गुण पर्याप्त मात्रा में हैं।
                                                                                                                                                                                                                                                                                                                                                                                                                                                                    
****                                                                                                                                                                                                                                                                                                                                                                                                                                                                
                                                                                                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                                    
वीके/पीसी/एल–3061                                                                                                                                                                                                                                                                                                                                                                                                                                                   
                                                                                                                                                                                                                                                                                                                                                                                                                                                                    

    

    
    (Release ID: 1496218) Visitor Counter : 12