      राष्ट्रपति सचिवालय

      राष्ट्रपति ने ‘प्रणब मुखर्जी शैक्षिणिक उत्कृष्टता पुरस्कार’ प्रदान किया
      Posted On: 19 JUL 2017 6:30PM by PIB Delhi


    राष्ट्रपति श्री प्रणब मुखर्जी ने आज (19 जुलाई 2017) को राष्ट्रपति भवन के प्रेसीडेंट एस्टेट स्थित डॉ राजेन्द्र प्रसाद सर्वोदय विद्यालय के छात्रों के बीच 2017 में सीबीएसई की 12वीं की परीक्षा में सर्वोच्च नंबर लाने वाले श्री अमन अग्रवाल को प्रणब मुखर्जी शैक्षिणिक उत्कृष्टता पुरस्कार किया। इस अवसर पर 2017 में सीबीएसई की 12वीं की परीक्षा में लड़कियों के वर्ग में सर्वोच्च अंक लाने वाली तथा सीबीएसई की 2017 में 12वीं की परीक्षा में लड़कियों में गणित विषय में सर्वोच्च अंक लाने वाली कुमारी मुस्कान शर्मा को राष्ट्रपति की सचिव श्रीमती ओमिता पॉल तथा राष्ट्रपति के अपर सचिव डॉ थामस मैथ्यू द्वारा क्रमश: ‘ओमिता पॉल शैक्षिणिक उत्कृष्टता पुरस्कार’ और ‘कुंजन्नाम्मा मैथ्यू अवॉर्ड’ से सम्मानित किया गया।


    इस अवसर पर राष्ट्रपति ने विजेताओं को बधाई दी तथा उनसे जिंदगी के हर क्षेत्र में उत्कृष्ट प्रयास करने का आग्रह किया। नोबल पुरस्कार विजेता रविन्द्र नाथ टैगोर की कविता का जिक्र करते हुए राष्ट्रपति ने कहा कि छात्रों को हमेशा इस बात का ध्यान रखना चाहिए की सेवा में ही खुशी है। राष्ट्रपति ने कहा कि पिछले दो वर्षों के दौरान शिक्षक दिवस के अवसर पर जब उन्होंने डॉ राजेन्द्र प्रसाद सर्वोदय विद्यालय के युवा छात्रों को पढ़ाया तो उन्हें एक सुखद अनुभूति हुई। उन्होंने कहा कि बच्चे राष्ट्र का भविष्य हैं और जब वे उनके उज्जवल चेहरे और चमकती आंखों को देखते हैं तो वह इस बात के प्रति आश्वस्त हो जाते हैं कि देश का भविष्य सही दिशा में आगे बढ़ रहा है। उन्होंने कहा कि बच्चों को जीवन के विभिन्न क्षेत्रों में इस महान देश की सेवा करने का मौका मिलेगा। उन्होंने कहा कि वह इस बात के प्रति आश्वत हैं कि बच्चे अपने अभिभावकों, मित्रों तथा पडोसियों की आशाओं पर खरा उतरेंगे।


    राष्ट्रपति की सचिव श्रीमती ओमिता पॉल ने कहा कि राष्ट्रपति के प्रेरणादायक मार्गदर्शन के तहत पिछले पांच वर्षों के दौरान देश में शैक्षिक ढांचे तथा गुणवत्ता के विकास के प्रति निरंतर प्रयास किए गए। उन्होंने इस बात पर जोर दिया कि बच्चों को अपनी कुशाग्र बुद्धि को बनाये रखना चाहिए तथा समस्याओं के हल के लिए नये समाधान खोजने चाहिए।


    वीके/केजे/एमएम-3058

    
    
    (Release ID: 1496210) Visitor Counter : 18