      संचार एवं सूचना प्रौद्योगिकी मंत्रालय

      चालू वित्त वर्ष में नए डाकघर खोले जाएंगे- मनोज सिन्हा
      Posted On: 26 JUL 2017 6:38PM by PIB Delhi

                                                                                                                                                                                                                                                                                                                                                                                                                                                                                                                                     
                                                                                                                                                                                                                                                                                                                                                                                                                                                                                                                                     
सरकार चालू वित्त वर्ष 2017-18 के दौरान ग्रामीण व्यवसाय और डाक नेटवर्क तक पहुंच योजना के तहत 81 उप डाकघर और डाकघरों की 100 नई शाखाएं खोलने की तैयारी में है। संचार मंत्री मनोज सिन्हा ने आज लोकसभा में एक सवाल के लिखित जवाब में कहा कि चालू वित्त वर्ष के दौरान इस योजना के तहत डाक विभाग ने वाम अतिवाद से प्रभावित देश के 32 जिलों में नए पदों का सृजन करते हुए 66 डाकघर शाखाएं खोलने की भी योजना बनाई है।                                                                                                                          
                                                                                                                                                                                                                                                                                                                                                                                                                                                                                                                                     
                                                                                                                                                                                                                                                                                                                                                                                                                                                                                                                                     
श्री सिन्हा ने बताया कि देश के राज्यों में मौजूद 25,350 में से 25,348 डाकघरों का कम्प्यूटरीकरण कर दिया गया है। उन्होंने कहा कि डाक विभाग बाज़ार की बढ़ती मांग को पूरा करने और राजस्व कमाई बढ़ाने के वास्ते नई प्रौद्योगिकी लाने और प्रणाली को अत्याधुनिक करने के लिए समय-समय पर कदम उठाता रहा है। श्री सिन्हा ने कहा कि डाक उत्पादों और सेवाओं की दरों में वृद्धि या बदलाव एक अनवरत प्रक्रिया है जो समय-समय पर चलता रहता है। उन्होंने कहा कि प्रीमियम व्यवसाय विकास उत्पादों की दरों में बढ़ोतरी करने का फिलहाल कोई प्रस्ताव नहीं है।
                                                                                                                                                                                                                                                                                                                                                                                                                                                                                                                                     
                                                                                                                                                                                                                                                                                                                                                                                                                                                                                                                                     
***                                                                                                                                                                                                                                                                                                                                                                                                                                                                                                                                  
                                                                                                                                                                                                                                                                                                                                                                                                                                                                                                                                     
                                                                                                                                                                                                                                                                                                                                                                                                                                                                                                                                     
वीके/एके-3149                                                                                                                                                                                                                                                                                                                                                                                                                                                                                                                        
                                                                                                                                                                                                                                                                                                                                                                                                                                                                                                                                     
                                                                                                                                                                                                                                                                                                                                                                                                                                                                                                                                     
    
    
    (Release ID: 1497294) Visitor Counter : 10