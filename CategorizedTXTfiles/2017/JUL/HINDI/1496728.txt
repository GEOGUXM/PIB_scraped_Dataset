      शहरी विकास मंत्रालय

      अगले महीने की शुरुआत में द्वारका, नरेला, रोहिणी में एकीकृत शहर परियोजनाओं के लिए बोली आमंत्रित करेगा डीडीए
      
      
      
      यमुना बैंक विकास कार्य इस साल अक्टूबर माह में शुरू होगा
      
      
      
      एयरपोर्ट-कनॉट प्लेस को विश्वस्तरीय बनाने के लिए योजनाओं का खाका दिसंबर तक
      
      
      
      आवासन और शहरी कार्य मंत्रालय ने दिल्ली को एक विश्वस्तरीय राजधानी बनाने के लिए और अधिक सक्रिय होने के लिए कहा, हर तिमाही में प्रदर्शन की समीक्षा की जाएगी

      Posted On: 21 JUL 2017 8:42PM by PIB Delhi
                                                                                                                                                                                                                                                                                                                                                                      
                                                                                                                                                                                                                                                                                                                                                                      
दिल्ली विकास प्राधिकरण (डीडीए) अगले दूसरे सप्ताह में द्वारका, नरेला, रोहिणी में एकीकृत शहर परियोजनाओं के लिए बोली आमंत्रित करेगा और इस वर्ष अक्टूबर माह तक डेवलपर्स का चयन होगा। आज आवासन और शहरी कार्य मंत्रालय के सचिव श्री दुर्गा शंकर मिश्रा की अध्यक्षता में हुई बैठक में विभिन्न नई परियोजनाओं को लागू करने की समयसीमा को और अधिक निश्चित किया गया।             
                                                                                                                                                                                                                                                                                                                                                                      
                                                                                                                                                                                                                                                                                                                                                                      
डीडीए के उपाध्यक्ष श्री उदय प्रताप सिंह और मंत्रालय के कई वरिष्ठ अधिकारियों ने करीब डेढ़ घंटे तक चली डीडीए की विभिन्न योजनाओं की इस समीक्षा बैठक में हिस्सा लिया।                                                                                                                                                                                                     
                                                                                                                                                                                                                                                                                                                                                                      
                                                                                                                                                                                                                                                                                                                                                                      
श्री मिश्रा ने डीडीए से दिल्ली को विश्व स्तरीय राजधानी बनाने के लिए और अधिक सक्रिय होने के लिए कहा। डीडीए को विकास संबंधी कार्यों, नीतियों और री-इंजीनियरिंग गतिविधियों पर और अधिक तेजी से कार्य करने के लिए कहा गया। श्री मिश्रा ने गुणवत्ता से भरपूर सेवाओं की जरूरत पर बल दिया। उन्होंने कहा कि विभिन्न परियोजनाओं और नई पहलों की हर तीन वर्ष में समीक्षा की जाएगी।
                                                                                                                                                                                                                                                                                                                                                                      
                                                                                                                                                                                                                                                                                                                                                                      
सरकार की भविष्य की जरूरतों को पूरा करने और ऐसे सुविधाएं मुहैया कराने के लिए जिनकी निजी क्षेत्र उपेक्षा करते हैं, डीडीए ने कुछ आधुनिक सुविधाओं से युक्त एकीकृत शहरों के विकास का प्रस्ताव रखा है। इन शहरों का विकास द्वारका (200 हेक्टेयर), नरेला (218 हेक्टेयर) और रोहिणी (259 हेक्टेयर) में खाली पड़ी भूमि पर किया जाएगा।                                            
                                                                                                                                                                                                                                                                                                                                                                      
                                                                                                                                                                                                                                                                                                                                                                      
डीडीए इस वर्ष 2 अक्टूबर से पुरानी दिल्ली पुल - आईटीओ बैरेज स्ट्रेच से साथ 500 एकड़ की भूमि में यमुना बैंक विकास कार्य की शुरुआत करेगा। इस कार्य पर भी डीडीए ने सहमति जता दी है। इस संबंध में विस्तृत योजना अगले महीने की 15 तारीख तक तैयार की जाएगी।                                                                                                                  
                                                                                                                                                                                                                                                                                                                                                                      
                                                                                                                                                                                                                                                                                                                                                                      
यह भी तय किया गया है कि मार्च 2020 तक इंदिरा गांधी एयरपोर्ट से कनॉट प्लेस तक विश्व स्तरीय मानकों पर सड़क विकसित की जाएगी। इसके लिए इस वर्ष दिसंबर माह तक योजना का खाका तैयार कर लिया जाएगा। परामर्शदाता द्वारा प्रस्तावित चार संरेखरण में से किसी एक को अगले महीने की शुरुआत तक अंतिम रूप दे दिया जाएगा।                                                              
                                                                                                                                                                                                                                                                                                                                                                      
                                                                                                                                                                                                                                                                                                                                                                      
इस संबंध में किए जाने वाले प्रस्तावित कार्यों में शामिल हैं- एकीकृत ट्रांजिट कॉरिडोर का विकास, स्ट्रीट नेटवर्क और                                                                                                                                                                                                                                                     
                                                                                                                                                                                                                                                                                                                                                                      
                                                                                                                                                                                                                                                                                                                                                                      
कनेक्टिविटी योजना, सभी चौराहों और मिड सेक्शन के विस्तृत डिजाइन, यातायात अध्ययन, यात्रियों की यात्रा की गुणवत्ता में सुधार, जल निकासी सुविधाएं, हरियाली, संकेत चिह्न, फुटपाथ, पुलिस की गश्ती, आपातकालीन सेवाएं और शौचालय आदि।                                                                                                                                          
                                                                                                                                                                                                                                                                                                                                                                      
                                                                                                                                                                                                                                                                                                                                                                      
नेहरु प्लेस, भीकाजी कामा प्लेस और बसंत लोक कम्युनिटी सेंटर जैसे वाणिज्यिक केंद्रों के नवीनीकरण को लेकर डीडीए द्वारा प्रस्तावित योजना की समीक्षा के बाद श्री दुर्गा शंकर मिश्रा ने डीडीए से कहा कि वह इन सेंटर्स की इमारतों में सुधार को शामिल करे। डीडीए को दक्षिणी दिल्ली नगर निगम और व्यापारियों के संगठन के साथ बैठक बुलाने के लिए कहा गया।                        
                                                                                                                                                                                                                                                                                                                                                                      
                                                                                                                                                                                                                                                                                                                                                                      
***                                                                                                                                                                                                                                                                                                                                                                   
                                                                                                                                                                                                                                                                                                                                                                      
                                                                                                                                                                                                                                                                                                                                                                      
वीके/पीवी– 3088                                                                                                                                                                                                                                                                                                                                                       
                                                                                                                                                                                                                                                                                                                                                                      
                                                                                                                                                                                                                                                                                                                                                                      
                                                                                                                                                                                                                                                                                                                                                                      
                                                                                                                                                                                                                                                                                                                                                                      

    

    
    (Release ID: 1496728) Visitor Counter : 7