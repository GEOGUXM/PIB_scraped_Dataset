      राष्ट्रपति सचिवालय

      राष्ट्रपति का किरिबाती के स्वतंत्रता दिवस की पूर्व संध्या पर संदेश
      Posted On: 11 JUL 2017 6:32PM by PIB Delhi

                                                                                                                                                                                                                                                                                                                                                                                                                                                                                                                                                                                                                                 
                                                                                                                                                                                                                                                                                                                                                                                                                                                                                                                                                                                                                                 
                                                                                                                                                                                                                                                                                                                                                                                                                                                                                                                                                                                                                                 
राष्‍ट्रपति श्री प्रणब मुखर्जी ने किरिबाती के स्‍वतंत्रता दिवस (12 जुलाई, 2017) की पूर्व संध्‍या के अवसर पर वहां की सरकार और लोगों को बधाई और शुभकामनाएं दी हैं।                                                                                                                                                                                                                                                                                                                                                                                                                                                                 
                                                                                                                                                                                                                                                                                                                                                                                                                                                                                                                                                                                                                                 
                                                                                                                                                                                                                                                                                                                                                                                                                                                                                                                                                                                                                                 
किरिबाती के राष्‍ट्रपति महामहिम श्री तानेती मामौ को भेजे अपने संदेश में राष्‍ट्रपति ने कहा, ‘भारत सरकार, यहां के लोगों और मेरी ओर से किरिबाती की सरकार और वहां के लोगों को उनके स्‍वतंत्रता दिवस के अवसर पर हार्दिक बधाई और शुभकामनाएं देता हूं।                                                                                                                                                                                                                                                                                                                                                                                 
                                                                                                                                                                                                                                                                                                                                                                                                                                                                                                                                                                                                                                 
                                                                                                                                                                                                                                                                                                                                                                                                                                                                                                                                                                                                                                 
भारत और किरिबाती के बीच सम्मान, सद्भावना और आपसी समझ पर आधारित पारंपरिक और सौहार्दपूर्ण संबंध है। मुझे विश्वास है कि आगामी वर्षों में हमारे लोगों के आपसी हित में दोनों देशों के बीच संबंध और सुदृढ़ होंगे। भारत किरिबाती और अन्य प्रशांत द्वीप के देशों के विकास में समर्थन के लिए प्रतिबद्ध है। मुझे यह जानकर खुशी हुई कि 25 -26 मई, 2017 को सुवा में भारत के विदेश राज्यमंत्री द्वारा आयोजित भारत-प्रशांत द्वीप सतत विकास बैठक में किरिबाती ने भाग लिया। मुझे दृढ़ विश्वास है कि भविष्य में नवीकरणीय ऊर्जा और सूचना प्रौद्योगिकी के क्षेत्र में हमारी संयुक्त विकास पहल से दोनों देशों के बीच मूल्यवान साझेदारी और मजबूत होगी।
                                                                                                                                                                                                                                                                                                                                                                                                                                                                                                                                                                                                                                 
                                                                                                                                                                                                                                                                                                                                                                                                                                                                                                                                                                                                                                 
इस अवसर पर मैं आपके स्वास्थ्य और कल्‍याण तथा किरिबाती के मित्रवत लोगों की समृद्धि और प्रगति की कामना करता हूं।’                                                                                                                                                                                                                                                                                                                                                                                                                                                                                                                  
                                                                                                                                                                                                                                                                                                                                                                                                                                                                                                                                                                                                                                 
                                                                                                                                                                                                                                                                                                                                                                                                                                                                                                                                                                                                                                 
***                                                                                                                                                                                                                                                                                                                                                                                                                                                                                                                                                                                                                              
                                                                                                                                                                                                                                                                                                                                                                                                                                                                                                                                                                                                                                 
                                                                                                                                                                                                                                                                                                                                                                                                                                                                                                                                                                                                                                 
वीके/केजे/सीएस–2032                                                                                                                                                                                                                                                                                                                                                                                                                                                                                                                                                                                                              
                                                                                                                                                                                                                                                                                                                                                                                                                                                                                                                                                                                                                                 
                                                                                                                                                                                                                                                                                                                                                                                                                                                                                                                                                                                                                                 

    

    
    (Release ID: 1495179) Visitor Counter : 12