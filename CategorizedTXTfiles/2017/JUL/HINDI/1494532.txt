      शहरी विकास मंत्रालय

      मध्‍य प्रदेश, महाराष्‍ट्र, छत्तीसगढ़, झारखंड, केरल, तेलंगाना के सभी शहर अक्‍टूबर तक खुल में शौच मुक्‍त (ओडीएफ) हो जाएंगे
      
      
      
      
      9 राज्‍यों में 1,418 शहर एवं कस्‍बे खुले में शौच मुक्‍त हो

      Posted On: 04 JUL 2017 8:49PM by PIB Delhi
                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                       
छह राज्‍यों मध्‍य प्रदेश, महाराष्‍ट्र, छत्तीसगढ़, झारखंड, केरल और तेलंगाना के समस्‍त 1,137 वैधानिक शहरों एवं कस्‍बों को इस वर्ष 2 अक्‍टूबर तक खुले में शौच मुक्‍त (ओडीएफ) घोषित कर दिया जाएगा। यह राज्‍यों/केन्‍द्र शासित प्रदेशों से नियमित तौर पर प्राप्‍त हो रही रिपोर्टों पर आधारित है। इस वर्ष 2 अक्‍टूबर को ही स्‍वच्‍छ भारत मि‍शन (शहरी) के तीन साल पूरे हो रहे हैं।                                                            
                                                                                                                                                                                                                                                                                                                                                                                                                                       
आंध्र प्रदेश, गुजरात और चंडीगढ़ ने अपने क्षेत्राधिकार वाले समस्‍त 281 शहरों और कस्‍बों को पहले ही ओडीएफ घोषित कर दिया है। इन शहरों एवं कस्‍बों को मिलाने के बाद इस वर्ष अक्‍टूबर तक कुल मिलाकर 1,418 शहर एवं कस्‍बे खुल में शौच मुक्‍त हो जाएंगे। मिशन के तहत तय 2 अक्‍टूबर, 2019 की समय सीमा से दो साल पहले ही यह लक्ष्‍य हासिल हो जाएगा। मिशन के तहत शामिल कुल 4,041 शहरों एवं कस्‍बों में इन नौ राज्‍यों की हिस्‍सेदारी 39 फीसदी है।
                                                                                                                                                                                                                                                                                                                                                                                                                                       
सचिव (शहरी विकास) श्री डी. एस. मिश्रा द्वारा कल की गई स्‍वच्‍छ भारत मिशन (शहरी) की प्रगति की समीक्षा के दौरान यह जानकारी मिली।                                                                                                                                                                                                                                                                                                         
                                                                                                                                                                                                                                                                                                                                                                                                                                       
मिशन में शामिल शहरों एवं कस्‍बों की संख्‍या महाराष्‍ट्र में 384, मध्‍य प्रदेश में 378, छत्तीसगढ़ में 168, केरल में 93, तेलंगाना में 73 और झारखंड में 41 है।                                                                                                                                                                                                                                                                            
                                                                                                                                                                                                                                                                                                                                                                                                                                       
*****                                                                                                                                                                                                                                                                                                                                                                                                                                  
                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                       
वीके/आरआरएस/वीके-1956                                                                                                                                                                                                                                                                                                                                                                                                                  
                                                                                                                                                                                                                                                                                                                                                                                                                                       

    

    
    (Release ID: 1494532) Visitor Counter : 19