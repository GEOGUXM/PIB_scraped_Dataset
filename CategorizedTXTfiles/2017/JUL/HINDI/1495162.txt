      राष्ट्रपति सचिवालय

      राष्ट्रपति ने जम्मू-कश्मीर में अमरनाथ यात्रियों पर हुए आतंकी हमले की कड़ी निंदा की
      Posted On: 11 JUL 2017 5:25PM by PIB Delhi

                                                                                                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                                                                                       
राष्ट्रपति प्रणब मुखर्जी ने आज जम्मू-कश्मीर के अनंतनाग जिले में कल रात अमरनाथ यात्रियों पर हुए आतंकी हमले की कड़ी निंदा की है।                                                                                                                                                                                                                                                                                                                                                                                                                                         
                                                                                                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                                                                                       
जम्मू-कश्मीर के राज्यपाल श्री एन एन वोहरा को भेजे अपने संदेश में राष्ट्रपति ने कहा, “जम्मू-कश्मीर के अनंतनाग जिले में अमरनाथ यात्रियों पर हुए कायरतापूर्ण आतंकी हमले की खबर सुनकर मुझे बहुत दुख हुआ, जिसमें कई निर्दोष तीर्थयात्रियों ने अपनी जान गवां दी और कई अन्य घायल हैं।                                                                                                                                                                                                                                                                                         
                                                                                                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                                                                                       
इस तरह से निर्दोष लोगों को निशाना बनाने वाला आतंकवाद एक मुर्खतापूर्ण कृत्य है जो लोकतांत्रिक मूल्यों पर हमला है और इसकी जितनी निंदा की जाए उतनी कम है। ऐसे कृत्यों का दृढ़ता पूर्वक सामूहिक कार्रवाई से जवाब देना चाहिए। मैंने राज्य सरकार और संबंधित एजेंसियों से यह सुनिश्चित करने को कहा है कि दोषियों को सजा मिले तथा राज्य में कानून व्यवस्था बनी रहे। मैं इस बात को लेकर आश्वस्त हूं कि उन शोक-संतप्त परिवारों की सहायता के लिए हर संभव कदम उठाए जा रहे हैं जिन्होंने इस हमले में अपने प्रियजनों को खो दिया है तथा घायलों को चिकित्सा सुविधा प्रदान की जा रही है।
                                                                                                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                                                                                       
कृपया शोक-संतप्त परिवारों के प्रति मेरी हार्दिक संवेदना व्यक्त करें। मैं घायल लोगों के जल्द ही स्वस्थ होने की कामना करता हूं।”                                                                                                                                                                                                                                                                                                                                                                                                                                         
                                                                                                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                                                                                       
***                                                                                                                                                                                                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                                                                                       
वीके/केजे/सीएस–2028                                                                                                                                                                                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                                                                                       

    

    
    (Release ID: 1495162) Visitor Counter : 11