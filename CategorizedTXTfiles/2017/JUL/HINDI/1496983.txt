      उप राष्ट्रपति सचिवालय

      पंजाब ब्रिटिश हुकूमत के खिलाफ स्वाधीनता आंदोलन का केन्द्र – उप राष्ट्रपति
      ‘इंडियन नेशनल कांग्रेस इन पंजाब’ का विमोचन
      Posted On: 24 JUL 2017 8:07PM by PIB Delhi


    उप राष्ट्रपति श्री एम. हामिद अंसारी ने कहा कि पंजाब ब्रिटिश हुकूमत के खिलाफ स्वाधीनता आंदोलन का केन्द्र था। श्री अंसारी आज यहां डॉ. सुखचैन कौर बस्सी द्वारा लिखी गई पुस्तक ‘इंडियन नेशनल कांग्रेस इन पंजाब’ का विमोचन करने के बाद एकत्र जनसमूह को संबोधित कर रहे थे।


    उप राष्ट्रपति ने कहा कि भारतीय राष्ट्रीय कांग्रेस ने ब्रिटिश साम्राज्यवाद के दमन की शिकार भारत की जनता की इच्छाओं और आकांशाओं के साथ खड़े होने के लिए उनकी नुमाइंदगी की। हमारे राजनैतिक परिदृश्य में महात्मा गांधी के आगमन के साथ ही, आंदोलन विशिष्ट वर्ग के अभियान से एक सच्चे जन आंदोलन में तबदील हो गया।


    उप राष्ट्रपति ने कहा कि पंजाब – अविभाजित पंजाब में कांग्रेस का पहला वार्षिक सम्मेलन दादा भाई नौरोजी की अध्य़क्षता में 1893 में लाहौर में हुआ था। कांग्रेस और संगठन की तेजी से बढ़ती हुई गतिविधियां पंजाब से राजनैतिक नेताओं और स्वाधीनता सेनानियों की ऊर्जा और प्रयासों के रूप में हमारी आजादी के आंदोलन में पंजाब की जनता की सक्रिय भागीदारी की गवाह हैं।


    वीके/केपी/एम-3114

    
    
    (Release ID: 1496983) Visitor Counter : 19