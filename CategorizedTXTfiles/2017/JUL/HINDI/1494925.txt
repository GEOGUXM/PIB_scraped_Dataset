      जल संसाधन, नदी विकास एवं गंगा संरक्षण मंत्रालय

      अरुणाचल प्रदेश, असम, सिक्किम और उत्तर बंगाल के लिए बाढ़ का पूर्वानुमान
      Posted On: 09 JUL 2017 8:44PM by PIB Delhi

                                                                                                                                                                                                                                                                                                                                                                                                                                                                                                                                                                                          
अरुणाचल प्रदेश, असम, उत्तर बंगाल, सिक्किम और भूटान के कुछ हिस्सों में बेहद भारी बारिश के साथ-साथ अत्‍यंत सक्रिय दक्षिण-पश्चिम मानसून और अगले दो-तीन दिनों के दौरान इन राज्यों में बहुत भारी बारिश होने के पूर्वानुमान के मद्देनजर असम और उत्तर बंगाल में बह रही ब्रह्मपुत्र नदी और इसकी सहायक नदियां बहुत तेजी से उफान पर हैं।                                                                                                                                                                                                                                                            
                                                                                                                                                                                                                                                                                                                                                                                                                                                                                                                                                                                          
इसके कारण ब्रह्मपुत्र नदी के अगले पांच दिनों (9 से 13 जुलाई 2017) के दौरान मोरीगांव, कामरूप, गोलपारा एवं धुबरी जिलों में और डिब्रूगढ़, जोरहाट, सोनितपुर (9 से 12 जुलाई 2017) में मध्यम से लेकर उच्च प्रवाह वाली बाढ़ की स्थिति में बहने की संभावना है। 9 से 11 जुलाई 2017 तक की अवधि के दौरान क्रमशः उत्तर लखीमपुर और सोनितपुर जिलों में एनटी रोड क्रॉसिंग पर रंगानदी और नदी जिया-भारली के उच्‍च प्रवाह एवं अभूतपूर्व बाढ़ की स्थिति में बहने की संभावना है। बारपेटा जिले के बेकी रोड ब्रिज पर नदी बेकी के 9 से 11 जुलाई, 2017 के बीच मध्यम से उच्च बाढ़ की स्थिति में बहने की संभावना है।
                                                                                                                                                                                                                                                                                                                                                                                                                                                                                                                                                                                          
अरुणाचल प्रदेश के पूर्वी सियांग जिले में स्थित पासिघाट में नदी सियांग के 9 से 11 जुलाई, 2017 की अवधि के दौरान मध्यम बाढ़ की स्थिति में बहने की संभावना है। राज्य के पश्चिमी और पूर्वी कामेंग जिलों में नदी कामेंग के 9 से 11 जुलाई 2017 की अवधि के दौरान मध्यम से लेकर तेज बाढ़ की स्थिति में बहने की संभावना है।                                                                                                                                                                                                                                                                         
                                                                                                                                                                                                                                                                                                                                                                                                                                                                                                                                                                                          
पश्चिम बंगाल के अलीपुरद्वार जिले में स्थित संकोष एलआरपी में नदी संकोष आज शाम चार बजे अभूतपूर्व बाढ़ की स्थिति में बह रही है और इस नदी के 9 से 11 जुलाई, 2017 की अवधि के दौरान मध्यम से तेज बाढ़ की स्थिति में बहने की संभावना है। असम के धुबरी जिले में स्थित गोलोकगंज जिले में भी इसी नदी के इसी अवधि के दौरान मध्यम से तेज बाढ़ की स्थिति में बहने की संभावना है।                                                                                                                                                                                                                       
                                                                                                                                                                                                                                                                                                                                                                                                                                                                                                                                                                                          
दक्षिण सिक्किम में स्थित नदियों के भी 9 से 11 जुलाई, 2017 की अवधि के दौरान मध्यम बाढ़ की स्थिति में बहने की संभावना है।                                                                                                                                                                                                                                                                                                                                                                                                                                                                   
                                                                                                                                                                                                                                                                                                                                                                                                                                                                                                                                                                                          
*****                                                                                                                                                                                                                                                                                                                                                                                                                                                                                                                                                                                     
                                                                                                                                                                                                                                                                                                                                                                                                                                                                                                                                                                                          
                                                                                                                                                                                                                                                                                                                                                                                                                                                                                                                                                                                          
वीएल/आरआरएस/एसएस- 2018                                                                                                                                                                                                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                                                                                                                                                          
    
    
    (Release ID: 1494925) Visitor Counter : 10