      अंतरिक्ष विभाग

      फिक्की के प्रतिनिधि मंडल ने अंतरिक्ष परियोजनाओं में औद्योगिक सहयोग की संभावनाओं पर बातचीत के लिए डॉ. जितेंद्र सिंह से मुलाकात की
      Posted On: 31 JUL 2017 8:48PM by PIB Delhi

                                                                                                                                                                                                                                                                                                                                                                                                      
                                                                                                                                                                                                                                                                                                                                                                                                      
                                                                                                                                                                                                                                                                                                                                                                                                      
फेडरेशन ऑफ इंडियन चैम्बर्स ऑफ कॉमर्स एंड इंडस्ट्री (फिक्की) के एक प्रतिनिधि मंडल ने आज केंद्रीय उत्तर पूर्वी क्षेत्र (डीओईईआर) के विकास, पीएमओ, कार्मिक, लोक शिकायत, पेंशन, परमाणु ऊर्जा और अंतरिक्ष राज्य मंत्री (स्वतंत्र प्रभार) डॉ जितेंद्र सिंह से मुलाकात की और अंतरिक्ष परियोजनाओं में औद्योगिक सहयोग की संभावनाओं पर चर्चा की। प्रतिनिधि मंडल की अगुआई फिक्की के अध्यक्ष श्री पंकज पटेल ने की।
                                                                                                                                                                                                                                                                                                                                                                                                      
उन्होंने बैठक के दौरान श्री जितेन्द्र सिंह को इसरो के चैयरमैन श्री ए. एस किरण कुमार के साथ अपनी मुलाकात के बारे में जानकारी दी और बताया कि समूचा भारतीय उद्योग जगत पहले दक्षिण एशिया सैटेलाइट के सफल परीक्षण पर अभीभूत है। उद्योग जगत इसरो की हाल के वर्षों विशेषकर पिछले तीन माह की उपलब्धियों पर बेहद प्रफुल्लित है।                                                                                
                                                                                                                                                                                                                                                                                                                                                                                                      
श्री पंकज पटेल ने डॉ. जितेन्द्र सिंह को बताया कि अंतरिक्ष के क्षेत्र में काम करने वाली कंपनियां अपने व्यापार को इस क्षेत्र में विस्तार देना चाहती है। सरकार की बेहतर नीतियों के कारण उद्यमी अंतरिक्ष व्यापार के क्षेत्र में काम करने के लिए उत्साहित हैं।                                                                                                                                             
                                                                                                                                                                                                                                                                                                                                                                                                      
डॉ. जितेन्द्र सिंह ने कहा कि भारतीय अंतरिक्ष विज्ञान के क्षेत्र की वर्तमान उपलब्धियां महान वैज्ञानिकों विक्रम साराभाई और सतीश धवन के संघर्षों का परिणाम है।                                                                                                                                                                                                                                           
                                                                                                                                                                                                                                                                                                                                                                                                      
****                                                                                                                                                                                                                                                                                                                                                                                                  
                                                                                                                                                                                                                                                                                                                                                                                                      
                                                                                                                                                                                                                                                                                                                                                                                                      
बीपी –3219                                                                                                                                                                                                                                                                                                                                                                                            
                                                                                                                                                                                                                                                                                                                                                                                                      
    
    
    (Release ID: 1497893) Visitor Counter : 23