      युवा कार्यक्रम एवं खेल मंत्रालय

      केंद्रीय मंत्री श्री विजय गोयल एवं श्री जयंत सिन्‍हा ने छठीं स्‍लम युवा दौड़ को रवाना किया
      Posted On: 08 JUL 2017 4:29PM by PIB Delhi

                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                     
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                     
खेल एवं युवा मामलों के मंत्री श्री विजय गोयल एवं नागरिक विमानन राज्‍य मंत्री श्री जयंत सिन्‍हा ने आज यहां छठीं स्‍लम युवा दौड़ को झंडी दिखाकर रवाना किया। इस अवसर पर सांसद श्रीप्रवेश वर्मा क्रिकेटर इशांत शर्मा एवं अन्‍य गणमान्‍य व्‍यक्‍ति भी उपस्‍थित थे। आज की दौड़ हरि नगर बस डिपो से आरंभ हुई और डीडीए स्‍टाफ क्‍लब जनक पुरी पर समाप्‍त हुई। इसमें दिल्‍ली की स्‍लम बस्‍तियों से हजारों युवकों ने हिस्‍सा लिया।                                                                                                                                                                                                                                                                                                                                                                                                                                                                                                                                                                               
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                     
इस अवसर पर श्री विजय गोयल ने कहा कि यह सामान्‍य दौड़ की तरह नहीं है बल्‍कि युवा बेहतर भविष्‍य के लिए इस दौड़ प्रतियोगिता में हिस्‍सा ले रहे हैं। दौड़ का उद्देश्‍य एक नवीन भारत की परिकल्‍पना है जिसमें हर युवा सक्षम हो और खेल एक ऐसा क्षेत्र हो जहां हम और अधिक निखरे और सशक्‍त बनें। नागरिक विमानन राज्‍य मंत्री श्री जयंत सिन्‍हा ने कहा कि खेल की हरेक प्रतियोगिता युवाओं के बीच सामजंस्‍य स्‍थापित करती है और उन्‍हें खेलों से जुड़ी प्रतियोगिताओं में हिस्‍सा लेने एवं अन्‍य रचनात्‍मक गतिविधियों में शामिल होने की प्रेरणा देती है। अन्‍य गणमान्‍य व्‍यक्‍तियों ने इस मौके पर अपने भाषण में कहा कि इस तरह की प्रतियोगिता का आयोजन करने के लिए खेल मंत्रालय प्रशंसा का पात्र है और यह प्रतियोगिता युवाओं की प्रतिभा को निखारने का एक बेहतर प्रयोग है। इस मौके पर युवाओं का आह्वान किया गया कि एक नवीन भारत की रचना के लिए एक भारत श्रेष्‍ठ भारत के रास्‍ते पर चले। श्री गोयल ने इस अवसर पर आयोजित प्रश्‍नोत्‍तरी,गायन प्रतियोगिताओं के प्रतियोगियों के साथ बातचीत की और उनके साथ बातचीत भी की।
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                     
स्‍लम युवा दौड़ प्रतियोगिता युवा कार्य एवं खेल मंत्रालय तथा नेहरू युवा केंद्र संगठन की और से शुरू किया गया एक ऐसा महत्‍वकांक्षी अभियान है जिसमें स्‍लम एरिया को विकसित करने के लिए कार्य किया जा रहा है। इसके जरिए सरकार की जन नीतियों को जन सामान्‍य तक पहुंचाया जा रहा है। इस दिशा में 11वीं स्‍लम युवा प्रतियोगिताओं का आयोजन किया जाएगा जिनमें से 6 प्रतियोगिताएं जन भागीदारी से सफलतापूर्वक पूरी की जा चुकी है। सातवीं स्‍लम युवा दौड़ नौ, 2017 को तुगलकाबाद ग्रामीण फोर्ट से आरंभ होगी और करणी सिंह शूटिंग रेंज पर समाप्‍त होगी। इस दौरान ओलंपिक पदक विजेता साक्षी मलिक और सांसद रमेश विधूड़ी उपस्‍थित रहेंगे।                                                                                                                                                                                                                                                                                                                                                                                 
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                     
*****                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                     
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                     
वीएल/पीके/आरके–2005                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                  
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                     

    

    
    (Release ID: 1494888) Visitor Counter : 13