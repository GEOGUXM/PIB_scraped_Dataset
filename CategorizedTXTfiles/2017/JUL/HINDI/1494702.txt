      निर्वाचन आयोग

      श्री अचल कुमार जोति ने मुख्य निर्वाचन आयुक्त का कार्यभार संभाला
      Posted On: 06 JUL 2017 2:14PM by PIB Delhi

                                                                                                                                                                                                                                                                                                                                                                                                                                                        
                                                                                                                                                                                                                                                                                                                                                                                                                                                        
श्री अचल कुमार जोति ने आज भारत के 21वे मुख्य निर्वाचन आयुक्त का कार्यभार संभाला। निर्वतमान निर्वाचन आयुक्त डॉ. नसीम जैदी ने कल अपना कार्यकाल पूर्ण करने के बाद पद छोड़ दिया था।                                                                                                                                                                                                                                                                         
                                                                                                                                                                                                                                                                                                                                                                                                                                                        
                                                                                                                                                                                                                                                                                                                                                                                                                                                        
मुख्य निर्वाचन आयुक्त का कार्यभार ग्रहण करने के बाद श्री जोति ने चुनाव आयोग की प्राथमिकताओं के बारे में कहा कि चुनाव आयोग देशभर में स्वतंत्र, निष्पक्ष, विस्तृत और विश्वसनीय चुनाव संपन्न कराने की अपनी प्रतिबद्धता पर कायम रहेगा। इसके साथ ही चुनाव आयोग “सभी मतदाताओ से मतदान करने” के अपने अभियान को सुनिश्चित करेगा। श्री जोति ने कहा कि चुनाव आयोग विधानसभा और संसदीय चुनाव सपन्न कराने के लिए ई-सुशासन के प्रचार के प्रति सक्रियता जारी रखेगा।    
                                                                                                                                                                                                                                                                                                                                                                                                                                                        
                                                                                                                                                                                                                                                                                                                                                                                                                                                        
श्री जोति ने 13 मई 2015 से चुनाव आयुक्त के पद पर कार्यरत रहे हैं। अपने कार्यकाल के दौरान उन्होंने बिहार, असम, पश्चिम बंगाल, केरल, तमिलनाडु,पुद्दुचेरी, उत्तरप्रदेश, पंजाब, उत्तराखंड, मणिपुर और गोवा में विधान सभा चुनावों का सफलता पूर्वक संचालन किया।                                                                                                                                                                                                 
                                                                                                                                                                                                                                                                                                                                                                                                                                                        
                                                                                                                                                                                                                                                                                                                                                                                                                                                        
चुनाव आयोग में नियुक्त होने से पहले श्री जोति ने भारतीय प्रशासनिक सेवा (1975) के अधिकारी के रूप में कई कार्यभार संभाले है। श्री जोति को जन प्रशासन के क्षेत्र में 42 वर्ष का गहरा अनुभव प्राप्त है। अपने गौरवशाली कार्यकाल के दौरान उन्होंने सुरेन्द्र नगर, गोधरा और खेड़ा के जिला अधिकारी और मंडलायुक्त का कार्यभार संभाला। श्री जोति ने इसके साथ ही राज्य और केन्द्र सरकार के विभिन्न विभागों मे महत्वपूर्ण विभागों का कार्यभार सफलतापूर्वक संभाला है।
                                                                                                                                                                                                                                                                                                                                                                                                                                                        
                                                                                                                                                                                                                                                                                                                                                                                                                                                        
वीके/एजे/पीबी–1976                                                                                                                                                                                                                                                                                                                                                                                                                                      
                                                                                                                                                                                                                                                                                                                                                                                                                                                        
                                                                                                                                                                                                                                                                                                                                                                                                                                                        
    
    
    (Release ID: 1494702) Visitor Counter : 19