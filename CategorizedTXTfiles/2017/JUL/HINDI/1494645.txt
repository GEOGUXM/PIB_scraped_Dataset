      युवा कार्यक्रम एवं खेल मंत्रालय

      केन्द्रीय खेल मंत्री श्री विजय गोयल ने फीफा अंडर-17 मैचों के खेल स्थल जवाहर लाल नेहरु स्टेडियम का निरीक्षण किया
      Posted On: 05 JUL 2017 8:39PM by PIB Delhi

                                                                                                                                                                                                                                                                                                                                                                                                                                                                                                                               
                                                                                                                                                                                                                                                                                                                                                                                                                                                                                                                               
केन्द्रीय युवा मामलों एवं खेल राज्य मंत्री श्री विजय गोयल ने आज नई दिल्ली में जवाहर लाल नेहरु स्टेडियम का निरीक्षण किया। इस साल अक्टूबर में इसी स्टेडियम में फीफा अंडर-17 फुटबॉल विश्व कप मैचों का आयोजन होना है। स्टेडियम में मौजूद अधिकारियों ने मंत्री को विश्व कप के लिए स्टेडियम में कराए जा रहे नवीनीकरण कार्य की प्रगति के बारे में बताया।                                                                                                                                                                              
                                                                                                                                                                                                                                                                                                                                                                                                                                                                                                                               
श्री गोयल ने तैयारी की गति पर खुशी जताई और कहा कि 90 फीसदी का काम पूरा हो चुका है। उन्होंने अधिकारियों और संबंधित विभागों को कार्य की गति तेज करने और समयबद्ध तरीके से लंबित पड़े कार्य को पूरा करने का निर्देश दिया। श्री गोयल ने बताया कि सरकारी सूचना के अनुसार भारत दिल्ली में अपने सभी तीन मैच खेलेगा। उन्होंने कहा कि नई दिल्ली के इस स्टेडियम में विश्व कप का उद्घाटन करने के लिए प्रधानमंत्री श्री नरेन्द्र मोदी से आग्रह किया जाएगा। उन्होंने कहा कि भारत भविष्य में भी फीफा के अन्य खेलों का आयोजन करने का इच्छुक है।
                                                                                                                                                                                                                                                                                                                                                                                                                                                                                                                               
*****                                                                                                                                                                                                                                                                                                                                                                                                                                                                                                                          
                                                                                                                                                                                                                                                                                                                                                                                                                                                                                                                               
                                                                                                                                                                                                                                                                                                                                                                                                                                                                                                                               
वीके/एके/डीके- 1974                                                                                                                                                                                                                                                                                                                                                                                                                                                                                                            
                                                                                                                                                                                                                                                                                                                                                                                                                                                                                                                               
    
    
    (Release ID: 1494645) Visitor Counter : 9