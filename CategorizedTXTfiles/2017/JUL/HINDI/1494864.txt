      गृह मंत्रालय

      श्री राजनाथ सिंह ने वर्ष 2017-18 की प्रथम तिमाही के दौरान गृह मंत्रालय द्वारा किए गए खर्चों की समीक्षा की
      Posted On: 07 JUL 2017 8:27PM by PIB Delhi

                                                                                                                                                                                                                                                                                                
केंद्रीय गृह मंत्री श्री राजनाथ सिंह ने चालू वित्त वर्ष की प्रथम तिमाही के दौरान गृह मंत्रालय द्वारा किए गए खर्चों की समीक्षा की। गृह मंत्रालय ने प्रथम तिमाही (अप्रैल-जून, 2017) के दौरान कुल बजट के लगभग 27 फीसदी का उपयोग किया है, जबकि 2017-18 में इसका कुल बजट 83,823.30 करोड़ रुपये का है।
                                                                                                                                                                                                                                                                                                
केंद्रीय गृह मंत्री ने अधिकारियों से खर्च की इस गति को बनाए रखने को कहा है। इसके साथ ही उन्होंने अधिकारियों से सितंबर, 2017 के आखिर तक कुल बजट के 50 प्रतिशत से भी अधिक राशि का उपयोग सुनिश्चित करने को कहा है।                                                                                 
                                                                                                                                                                                                                                                                                                
गृह राज्य मंत्री श्री हंसराज गंगाराम अहीर, केंद्रीय गृह सचिव श्री राजीव महर्षि, विशेष ड्यूटी अधिकारी (ओएसडी) श्री राजीव गाबा, सीमा प्रबंधन सचिव श्रीमती संजीवनी कुट्टी, विशेष सचिव डॉ. रीना मित्रा और मंत्रालय के सभी प्रभागों के वरिष्ठ अधिकारीगण भी इस बैठक में उपस्थित थे।                   
                                                                                                                                                                                                                                                                                                
*****                                                                                                                                                                                                                                                                                           
                                                                                                                                                                                                                                                                                                
                                                                                                                                                                                                                                                                                                
वीके/आरआरएस/सीएस-2004                                                                                                                                                                                                                                                                           
                                                                                                                                                                                                                                                                                                

    

    
    (Release ID: 1494864) Visitor Counter : 9