      गृह मंत्रालय

      भारतीय हज यात्रियों के लिए जहाजों के जरिये हज यात्रा दोबारा शुरू करने की संभावना की तलाश
      Posted On: 26 JUL 2017 5:10PM by PIB Delhi


    अल्पसंख्यक मामलों का मंत्रालय भारतीय हज यात्रियों के लिए अतिरिक्त विकल्प के रूप में जहाजों के जरिये हज यात्रा दोबारा शुरू करने की संभावना पर जहाजरानी मंत्रालय के साथ बातचीत कर रहा है। जहाजरानी मंत्रालय ने जानकारी दी है कि यदि 1100 यात्रियों की क्षमता वाले जहाजों का इस्तेमाल किया जाता है तो उसके टिकट का खर्च विमान के खर्च के मुकाबले कम होगा। इसके अलावा यात्रियों के एकत्र होने और यात्रा समय सहित अन्य तार्किक प्रबंधों पर भी विचार करना जरूरी है। जहाजरानी मंत्रालय द्वारा दी गई सलाह पर विदेश मंत्रालय के साथ भी सलाह मशविरा किया गया है। इस बारे में अभी भी संभावनाएं तलाशी जा रही हैं और कुछ भी तय नहीं किया गया है।


    अल्पसंख्यक मामलों के राज्य मंत्री श्री मुख्तार अब्बास नकवी ने आज लोकसभा में एक प्रश्न के लिखित उत्तर में यह जानकारी दी।


    वीके/केपी/एम –3147

    
    
    (Release ID: 1497239) Visitor Counter : 6