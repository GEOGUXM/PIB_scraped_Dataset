      रसायन एवं उर्वरक मंत्रालय

      सरकार ने यूरिया के नीमकोटिंग में गलत कार्यों को रोकने के लिए अनेक उपाय किये: श्री मनसुख लाल मं‍डविया
      Posted On: 28 JUL 2017 4:54PM by PIB Delhi


    परिवहन और राजमार्ग, शिपिंग तथा रसायन और उर्वरक राज्‍य मंत्री श्री मनसुख लाल मं‍डविया ने आज एक लिखित उत्‍तर में राज्‍यसभा को बताया कि यूरिया नीमकोटिंग में नीम तेल की जगह इस्‍तेमाल किये जाने वाला जहरीला और सस्‍ता तेल के इस्‍तेमाल को नियंत्रित करने के लिए सरकार ने निम्‍नलिखित कदम उठाये हैं :-

      * उर्वरक विभाग ने नीम तेल की गुणवत्‍ता सुनिश्चित करने के लिए और केवल सही नीम तेल निर्माताओं से तेल खरीदने के बारे में यूरिया इकाईयों को समय-समय पर निर्देश जारी किया है।
      * कृषि, सहकारिता और किसान कल्‍याण विभाग ने 6 फरवरी 2017 के आदेश के अन्‍तर्गत नीम कोटेड यूरिया की विशिष्‍टता में संशोधन किया है। इसके तहत टिप्‍पणी में नीम कोटेड यूरिया के उत्‍पादन के लिए इस्‍तेमाल किया जाने वाला नीम तेल की विशिष्‍टता बताई गई है। कृषि, सहकारिता और किसान कल्‍याण विभाग ने सभी यूरिया निर्माताओं/आयातकों को निर्देश दिया है कि वे नीम तेल की विशिष्‍टता का पालन करें।
      * उर्वरक विभाग ने कृषि, सहकारिता और किसान कल्‍याण विभाग से अनुरोध किया है कि यूरिया बनाने वाली इकाईयों से नीम तेल के नमूने उठाने के लिए केन्‍द्रीय प्रयोगशालाओं को परामर्श दें।
      * उर्वरक विभाग ने सभी यूरिया निर्माताओं/आयातकों को सलाह दी है कि वे सप्‍लाई किए जाने वाले नीम तेल के उत्‍पादन/आयात क्षमता और गुणवत्‍ता को टेंडर नोटिस की शर्त के रूप में शामिल करें।

    ***


    वीके/एजी/आरएन-3187

    
    
    (Release ID: 1497626) Visitor Counter : 14
    
    
    
    
    

*