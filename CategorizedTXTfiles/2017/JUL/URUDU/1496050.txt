      امور داخلہ کی وزارت

      دارجلنگ میں شورش
      Posted On: 18 JUL 2017 7:50PM by PIB Delhi


    نئی دہلی،18جولائی، / وزیر مملکت برائے امور داخلہ جناب ہنس راج گنگا رام اہیر نے آج لوک سبھا میں کماری سشمیتا دیو، جناب جیوترآدتیہ ایم سندھیا اور جناب ایم راجا موہن ریڈی کے سوال کے ایک تحریری جواب میں بتایا کہ گورکھا لینڈ جن مکتی مورچہ (جی جے ایم) نے علیحدہ گورکھا لینڈ ریاست کے مطالبے کے ساتھ 12 جون 2017 سے دارجلنگ کی پہاڑیوں میں غیر معینہ مدت کی ہڑتال کا اعلان کیا تھا جو کہ ابھی تک جاری ہے۔ اس تحریک کے دوران تشدد اور سرکاری املاک کو نقصان پہنچانے کے واقعات پیش آئے اور مغربی بنگال پولیس نے کئی معاملے درج کئے ہیں۔


    اس معاملے میں مرکزی حکومت نے 13 جون کو مغربی بنگال حکومت سے رپورٹ طلب کی تھی ، حکومت مغربی بنگال نے مراسلے بتاریخ 17 جون کے ذریعہ ایک رپورٹ بھیجی۔ تشدد کے واقعات جاری رہنے سے متعلق اطلاعات کے پیش نظر مرکزی حکومت نے اپنے مراسلے بتاریخ 4 جولائی 2017 کے ذریعہ دارجلنگ کے پہاڑی علاقوں میں نظم و نسق کی تازہ ترین صورتحال کے بارے میں رپورٹ طلب کی۔ حکومت مغربی بنگال نے اپنےمراسلے بتاریخ 5 جولائی 2017 کے ذریعہ دارجلنگ اور کالم پونگ میں مرکزی نیم فوجی دستوں (سی پی ایم ایف) تعینات کئے جانے اور مراسلے بتاریخ 7 جولائی 2017 کے ذریعہ گورکھا لینڈ علاقائی انتظامیہ کے خطے (جی ٹی اے اے) میں موجودہ صورتحال کی وجہ بننے والے واقعات کے بارے میں ایک مختصر رپورٹ فراہم کرائی۔


    *****


    Uno- 3312


    ( م ن۔ ا گ -ج)

    
    
    (Release ID: 1496050) Visitor Counter : 6