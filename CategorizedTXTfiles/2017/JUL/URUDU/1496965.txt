      وزارات ثقافت

      بھارتی ثقافت کا فروغ
      Posted On: 24 JUL 2017 7:26PM by PIB Delhi


    نئی دہلی، 24 ؍جولائی،ثقافت اور سیاحت کے مرکزی وزیر مملکت (آزادانہ چارج) جناب ڈاکٹر مہیش شرکا نے آج لوک سبھا میں ایک تحریری جواب میں ایوان کو مطلع کیا کہ بھارتی ثقافت میں ایشیا اور اس سے آگے مختلف خطوں میں اپنا اثر چھوڑا ہے۔ حکومت ہند نے پوری دنیا میں بھارتی ثقافت کو پھیلانے کیلئے بہت سے اقدامات کئے ہیں جن میں ثقافتی تعلقات پر کثیر جہتی اور باہمی معاہدوں پر دستخط، بیرونی ملکوں میں فیسٹول آف انڈیا کے ذریعے بھارتی ثقافت کو فروغ دینا، ثقافتی سرگرمیوں کیلئے بیرونی ملکوں میں انڈوفارن فرینڈ شپ کلچرل سوسائٹیوں کو امداد فراہم کرنا وغیرہ ہیں۔ 2016-17 میں جو سرگرمیاں انجام دی گئی ہیں ان میں 18 ملکوں میں ہندوستانی فیسٹول کا انعقاد، بیرونی ملکوں میں بھارت فارن فرینڈشپ کلچرل سوسائٹیوں کو 11.56 کروڑ روپے کی امداد اور سارک ملکوں کے ساتھ باہمی ثقافتی تعلقات کے معاہدوں پر دستخط شامل ہیں۔


    ثقافتی تعلقات کیلئے بھارتی کونسل نے بھی، جس کا کام دیگر ملکوں کے ساتھ ثقافتی تعلقات کو فروغ دینا اور مستحکم کرنا ہے، ایک سال کے دوران 88 ملکوں میں بھارت سے 166 گروپ بھیجے ہیں۔ انہوں نے بیرونی ملکوں میں بھارتی ثقافت کو فروغ دینے کی خاطر کئی ملکوں میں 35 بھارتی کلچرسینٹر قائم کئے ہیں۔


    U- 34 71

    
    
    (Release ID: 1496965) Visitor Counter : 2