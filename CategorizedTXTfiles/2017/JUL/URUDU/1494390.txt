      عملے، عوامی شکایات اور پنشن کی وزارت

      وزیراعظم نے آئی اے ایس افسران سے کہا : ’’ملک کے نظام کو نئے ہندوستان کی توانائی سے لبریز کریں ‘‘
      Posted On: 03 JUL 2017 5:40PM by PIB Delhi


    نئی دہلی، 3 جولائی 2017، وزیراعظم جناب نریندر مودی نے جواں سال آئی اے ایس افسران کو مشورہ دیا ہے کہ تبدیلیوں سے مطابقت نہ رکھنے والے یا تبدیلیوں کا راستہ روکنے والی ذہنیتوں سے گریز کرکے ہندوستان کی انتظامیہ کو نئے ہندوستان کی توانائی سے لبریز کیا جائے ۔


    اسسٹنٹ سکریٹریوں کی تقریب افتتاح میں 2015 کے آئی اے ایس افسران سے اپنے خطاب میں وزیر اعظم نے زوردے کر یہ بات کہی کہ ہندوستان اب تک اتنی ترقی نہیں کرسکا ہے جتنی اسے کرنی چاہئے تھی۔ ہندوستان کے بعض آزادی حاصل کرنے والے اور وسائل کے فقدان سے دو چار ملکوں نے ترقی کی نئی بلندیاں سر کی ہیں ۔انہوں نے کہا کہ تبدیلی کے لئے مطلوب مضبوطی اور ہمت ضروری ہے ۔ بکھرے ہوئے حکمرانی کے نظام میں افسران کو مشترکہ صلاحیتیں آزمانے کی مہلت نہیں مل پاتی، جس کے نتیجے میں وہ اپنی صلاحیت کا خاطر خواہ مظاہرہ نہیں کرپاتے ۔انہوں نے کہا کہ موجودہ نظام میں تبدیلی کے لئے فعال طریقہ کارلازمی ہے۔


    وزیراعظم نے کہا کہ اسسٹنٹ سکریٹریوں کا سہ ماہی پروگرام اب اپنے تیسرے سال میں داخل ہورہا ہے ،جس کے بہتر اثرات مرتب ہوں گے۔ انہوں نے ان نوجوان افسران سے زور دے کر کہا کہ وہ اگلے تین ماہ کے دوران حکومت ہند کے انتہائی سینئیرافسران سے کھل کر اور آزادی کے ساتھ گفتگو کریں تاکہ انتظامیہ ان کی توانائی اور نئے نظریات اور سکریٹری کے سطح کے افسران کے تجربات کے امتزاج سے فائدہ حاصل کیا جاسکے۔


    اس موقع پر وزی اعظم نے ان نوجوان افسران سے کہا کہ وہ اپنے یو پی ایس سی کے امتحان کے نتیجے تک کی زندگی یاد کریں اور ان چیلنجوں کو یاد کریں ،جن کا انہیں سامنا کرنا پڑا ہے تاکہ انتظامیہ اور عام آدمی کی زندگی میں مثبت تبدلیاں پیدا کی جاسکیں ۔


    اپنی تقریر میں شمال مشرقی خطے کی ترقی کے وزیر مملکت (آزادانہ چارج)، وزیراعظم کے دفتر، عملہ، عوامی شکایات اور پنشن ، جوہری توانائی اور خلا کے وزیر مملکت ڈاکٹر جتیندر سنگھ نے کہا کہ حکومت نے کام دوست ماحول تیار کرنے کی کوشش کی ہے۔ انہوں نے کہا کہ گزشتہ تین برسوں کے دوران حکمرانی کے معیارات نے بلندیاں سر کیں ہیں اور اب جوابدہی ، شفافیت، عوامی توقعات اور ذرائع ابلاغ کا محاسبہ بلند سطح پر ہے۔


    انڈین ایڈمنیسٹریٹیو سروس میں نو واردوں سے متعلق رجحانات کا تجزیہ کرتے ہوئے ڈاکٹر جتیندر سنگھ نے کہا کہ اب تک جموں و کشمیر، پنجاب اور ہریانہ جیسی بہت کم نمائندگی والی ریاستیں ٹاپرز والی ریاستوں کے طور پر ابھری ہیں اور ان ریاستوں سے تعلق رکھنے والے امیدوار اس باوقار سروس میں آرہے ہیں۔ انہوں نے یہ بھی کہا کہ گزشتہ 3 برسوں کے دوران ٹاپ کرنے والے سبھی امیدوار خواتین ہیں جبکہ کامیاب امیدواروں کی ایک بڑی تعداد کا تعلق دیہی، نیم شہری اور متوسط طبقات سے ہے۔ جنہوں نے نوودیہ اور کیندریہ ودیالیوں جیسے سرکاری اسکولوں سے تعلیم حاصل کی ہے۔ انہوں نے کہا کہ اس سے جواں سال آئی اے ایس افسروں کو 40 سال سے کم عمر والی ملک کی دوتہائی آبادی کے ساتھ مطابقت قائم کرنے میں مدد ملے گی اور یہ چیز موجودہ حکومت کے ذریعہ شروع کی گئی عوامی فلاح و بہود کی متعدد اسکیموں کے کامیاب نفاذ میں ہی مددگار ثابت ہوگی۔


    اس سے قبل کابینہ سکریرٹری جناب پردیپ کمار سنہا نے کہا کہ مرکزی حکومت میں اسسٹنٹ سکریٹری کے طور پر 3 مہینے کی مدت کار سے اپنے کیریئر کا آغاز کرنے والے آئی اے ایس افسروں کا تجربہ انتہائی مفید ثابت ہوا ہے۔ قابل ذکر ہے کہ 3 سال قبل اس طریقہ کار کا آغاز ہوا تھا۔ جناب سنہا نے کہا کہ حکومت کے فلیگ شپ پروگرام اور دیگر ترجیحاتی اسکیمیں ان کی توجہ کا مرکز رہیں گی جس میں خاص طور پر پسماندہ ریاستوں اور اضلاع کا زور رہے گا۔


    سکریٹری (عملہ) جناب اجے متل نے کہا کہ آئندہ 3 مہینوں کے دوران ان افسران کی توجہ اپنی دیگر ذمہ داریوں کے ساتھ ساتھ خاص طور پر جی ایس ٹی اور کیش لیس (نقدی سے پاک) معیشت جیسی حکومت کے ترجیحی شعبوں پر رہے گی۔


    اس موقع پر 2 مختلف فلموں کی نمائش بھی کی گئی۔ پہلی فلم تھی ’پریورتن۔ جدید بھارت کی بنیاد۔ایچ آر سے متعلق پائدار اقدامات کے 3 سال‘ جبکہ دوسری فلم ’2013 اور 2014 کے اسسٹنٹ سکریٹریوں پر مبنی ایک آڈیو ویژوئل پریزینٹیشن‘ تھی۔


    اس موقع پر وزیراعظم کے ایڈیشنل پرنسپل سکریٹری ڈاکٹر پی کے مشرا اور محکمہ عملہ و تربیت اور متعدد مرکزی وزارتوں کے سینئر سرکاری افسران بھی موجود تھے ۔


    ۔۔۔۔۔۔۔۔۔۔۔


    م ن۔م م ۔ ن ا۔


    (03-07-17)


    U- 3008

    
    
    (Release ID: 1494390) Visitor Counter : 2