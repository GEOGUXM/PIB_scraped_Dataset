      وزیراعظم کا دفتر

      اسرائیلی وزیراعظم کی رہائش گاہ پر عشائیہ سے پہلے وزیر اعظم نریندر مودی کی تقریر(04جولائی2017)
      Posted On: 04 JUL 2017 11:57PM by PIB Delhi


    نئی دہلی 05جولائی ؛ یدیدی ہیکار (میرے عزیز دوست) وزیراعظم نتن یاہو


    دوستو !میڈیا کے دوستو ، میں وزیراعظم نتن یاہو اور بیگم سارہ نتین یاہو کواپنی رہائش گاہ کا باب میرے لئے وا کرنے کے لیے شکریہ ادا کرتا ہوں۔ میں ان کی گرم جوشانہ اور فراخدلانہ میزبانی کے لیے از حد ممنون ومشکور ہوں۔


    دوستو،


    ابھی تھوڑی دیر پہلے میں نے یاد واشیم میموریل میوزیم پر گلہائے عقیدت نذر کیے ہیں ،جو اُن ساٹھ لاکھ صیہونی زندگیوں کی یاد اور احترام میں تعمیر کیا گیا ہے ، جنھوں نے دہشت ناک تباہی میں اپنی جانیں گنوائیں تھیں۔ یاد واشیم اُس ناقابل بیان عذاب اور ظلم و زیادتی کی یادگار ہے ، جو نسلوں پہلے مسلط کیا گیا تھا۔ یہ ہر سانحہ سے ابھرنے کے آپ کے ناقابل تسخیر جذبے کے تئیں ایک طرح کا خراج عقیدت بھی ہے۔ جس کے سہارے آپ نفرت کے سمندر کو پار کرکے ایک فعال جمہوری ملک کی تعمیر کے لیے آگے بڑھتے رہے ہیں ۔ یادوزشیم ہمیں بتاتا ہے کہ جو لوگ انسانیت اور مہذب اقدار میں یقین رکھتے ہیں، انہیں ہر قیمت پر اس کی حفاظت کے لیے متحد ہوکر آگے نا چاہیے۔لہٰذا ہمیں اتفاق رائے اور پکے ارادے کے ساتھ دہشت گردی، انتہا پسندی اور اس تشدد کی مخالفت کرنی چاہئے جو ہمارے عہد میں ہمیں درپیش ہے۔


    دوستو،


    ہمارے عوام کے مابین تعلقات ہزاروں برس پرانے ہیں، جب بہت پہلے یہودیوں نے بھارت کے جنوب مغربی ساحلی علاقے میں قدم رکھا تھا، تب سے یہودی وہاں پھلتے پھولتے رہے ہیں اور ان کی روایات اور ان کے طور طریقے بھارت میں نشو و نما پاتے رہے ہیں۔ ہمیں لیفٹیننٹ جنرل جے آر جیکب، وائس ایڈمرل بنجامن سیمسن، ماسٹر آرکیٹیکٹ جوشوا بنجامن اور فلم اداکارہ نادرہ، سلوچنا اور پرامیلا جیسے یہودی فرزندان اور دختران پر فخر ہے، جن کے متنوع تعاون نے بھارتی معاشرے کے تانے بانے کو مالا مال کیا ہے۔ بھارتی یہودی پوری طرح سے متحرک ہیں اور بھارت کی مشترکہ تاریخ سے مربوط رہے ہیں۔ میرا اسرائیل کا یہ دورہ ہمارے دونوں ممالک کے مابین معاشروں کے اس قدیم تعلق کا جشن ہے اور مجھے خوشی ہے کہ میں کل اسرائیل میں آباد بھارت سے نژاد افراد سےبھی ملاقات کروں گا۔


    دوستو،


    عہد حاضرمیں ہمارے تعلقات ایک چوتھائی صدی قبل استوار ہوئے ہمارے باقاعدہ سفارتی تعلقات کے بعد تیزی سے مستحکم ہوئے ہیں۔ اقتصادی خوشحالی ،مضبوط تکنالوجی اور جدت طرازی کے مشترکہ مقاصد پر مبنی ہمارے تعلقات اور اپنے معاشرے کو ہمارے دونوں ممالک کے مابین تغیراتی عمل کی گنجائش کا صحیح استعمال کرنے کی ضرورت کا احساس ہی ہمارے تعلقات کی بنیاد ہیں۔ آنے والی دہائیوں میں ہم ایک ایسے تعلقات کا ڈھانچہ وضع کرنا چاہتے ہیں، جو ہمارے اقتصادی روابط کے منظر نامے کو بدل کر رکھ دے۔ بھارت دنیا کی تیز ترین نشوو نما پذیر بڑی معیشت ہے۔ ہماری ترقیاتی ترجیحات کی تکمیل کے لیے تکنالوجی اور جدت طرازی کے استعمال پر ہماری توجہ ہمارے تعلیمی، سائنسی اور تحقیقی نیز تجارتی روابط کو توسیع دینے کے لیے بارآور امکانات فراہم کرتے ہیں۔ ہم ایک مضبوط شراکت داری ، تحفظاتی شراکت داری تشکیل دینا چاہتے ہیں تاکہ ہمارے امن ، استحکام کو لاحق مشترکہ خطرات سے نمٹا جاسکے۔ میں وزیر اعظم نتن یاہوکے ساتھ ان مقاصد کے حصول کے لیے ایک واضح ایجنڈہ وضع کرنے کے لیے مل کر کام کروں گا۔ ایک مرتبہ پھر میں وزیراعظم نتن یاہو اور بیگم نتن یاہو کے تئیں اپنے گرما جوشانہ خیرمقدم کے لیے اظہار تشکر کرتا ہوں۔


    شکریہ، آپ کا بہت بہت شکریہ۔


    ************


    (م ن ۔ ۔ ن ر۔ 05.07.2017)


    U – 3041

    
    
    (Release ID: 1494571) Visitor Counter : 3