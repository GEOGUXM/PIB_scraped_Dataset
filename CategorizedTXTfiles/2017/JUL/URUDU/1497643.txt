      کیمیکلز اور فرٹیلائزر کی وزارت

      حکومت نے نیم کے ملمع والے یوریا میں دھاندلی کو روکنے کیلئے اقدامات کئے
      Posted On: 28 JUL 2017 5:25PM by PIB Delhi


    نئی دہلی، 28 ؍جولائی،سڑک ٹرانسپورٹ، شاہراہوں، جہاز رانی اور کیمیکل اور فرٹیلائزر کے وزیر مملکت جناب منسکھ لال منڈاویہ نے آج راجیہ سبھا میں ایک سوال کا تحریری جواب دیتے ہوئے بتایا کہ حکومت نے یوریا کے پر نیم ملمع چڑھانے کیلئے نیم کے تیل کی بجائے نقلی؍ سستے تیل استعمال کرنے کی دھاندلی کو روکنے کیلئے کئی اقدامات کئے ہیں۔

      * فرٹیلائزر کے محکمے نے وقتاً فوقتاً یوریا بنانے والے یونٹوں کو ہدایات جاری کی ہیں کہ وہ نیم کے تیل کی کوالٹی کو یقینی بنائیں اور اسے نیم کا تیل بنانے والے اصل صنعتکاروں سے ہی خریدیں۔
      * زراعت، تعاون اور کسانوں کی بہبود کے محکمے (ڈی اے سی اینڈ ایف ڈبلیو) کے محکمے نے 6 فروری 2017 کو جاری کئے گئے ایک حکم میں نیم کے ملمع والے یوریا کی تشریح میں ترمیم کی ہے اور ذیلی نوٹ میں نیم کے تیل سے متعلق مخصوص تفصیلات شامل کی گئی ہیں۔ فرٹیلائزر کے محکمے نے یوریا بنانے والی تمام اکائیوں؍ درآمدکاروں کو ہدایت دی ہے کہ وہ نیم ملمع والے یوریا کی پیداوار کی خاطر دی گئی خصوصیات والے نیم کے تیل کا ہی استعمال کریں۔
      * فرٹیلائزر کے محکمے نے ڈی اے سی اینڈ ایف ڈبلیو سے درخواست کی ہے کہ وہ مرکزی لیباریٹریوں کو ہدایت دیں کہ وہ یوریا تیار کرنے والی اکائیوں سے براہ راست ملمع کیلئے استعمال ہونے والے نیم کے تیل کے نمونے حاصل کریں اور اس کی کوالٹی کی جانچ کریں۔
      * فرٹیلائزر کے محکمے نے یوریا بنانے والی تمام اکائیوں؍ درآمدکاروں کو ہدایت دی ہے کہ وہ نیم کے تیل سے متعلق تفصیلات، یوریا پیدا کرنے والی اکائیوں؍ درآمدکاروں کو دی جانے والی سپلائی اور ٹینڈر نوٹس میں دی گئی شرائط وغیرہ کی تفصیلات پیش کریں۔

    (م ن-و ا- ق ر)


    (28-07-2017)


    U- 3592

    
    
    (Release ID: 1497643) Visitor Counter : 2
    
    
    
    
    

*