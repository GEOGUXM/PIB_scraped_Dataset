      نوجوانوں کے امور اور کھیل کود کی وزارت

      مرکزی وزراء وجے گوئل اور راجیہ وردھن راٹھور نے ڈاکٹر کرنی سنگھ شوٹنگ رینج، تغلق آباد نئی دہلی میں نئی تیار کی گئی 10 میٹر رائفل اور پسٹل منی رینج کا افتتاح کیا
      Posted On: 27 JUL 2017 7:35PM by PIB Delhi


    نئی دہلی، 27 ؍جولائی، نوجوانوں کے امور اور کھیل کود کے وزیر مملکت (آزادانہ چارج) جناب وجے گوئل اور اطلاعات ونشریات کے وزیر مملکت کرنل راجیہ وردھن راٹھور (ریٹائرڈ) نے آج ڈاکٹر کرنی سنگھ شوٹنگ رینج تغلق آباد نئی دہلی میں 10 میٹر رائفل اور پسٹل شوٹنگ رینج کا افتتاح کیا۔


    اس موقع پر خطاب کرتے ہوئے جناب وجے گوئل نے کہا کہ کھیلوں کے فروغ کیلئے اسٹیڈیموں اور دیگر بنیادی ڈھانچے کا اور زیادہ استعمال ان کی وزارت کا مقصد ہے۔ انہوں نے کہا کہ نئی تیار کی گئی 10 میٹر والی منی رینج کا مقصد بنیادی طور پر کسی بھی عمر کے ایسے نئے کھلاڑیوں کو شوٹنگ کے بنیادی اصولوں کی تربیت فراہم کرنا ہے، جو مسابقتی شوٹنگ اسپورٹس میں آگے بڑھنا چاہتے ہیں۔ انہوں نے کہا کہ اب یہ نیا مینول الیکٹرانک 05 پوائنٹ ٹارگٹ سسٹم شروع کئے جانے سے وہ معیاری سطح حاصل کرسکیں گے اور اس کے بعد آئی ایس ایس ایف ضابطوں کے مطابق انہیں ایلیٹ شوٹنگ ٹریننگ؍ کمپٹیشن کے مقصد سے کمپیوٹرائزڈ الیکٹرانک ٹارگٹ سسٹم میں شفٹ کیا جاسکتا ہے۔


    کھیلوں کے وزیر کو مبارک باد دیتے ہوئے کرنل راٹھور نے کہا کہ شوٹنگ کے کھیل کو مقبول بنانے کیلئے یہ ایک بڑی پہل ہے۔ انہوں نے کہا کہ شوٹنگ کے کھیل کی طرف آنے میں نوعمر افراد کو بہت مدد ملے گی اور اولمپک میں بہتر کارکردگی کی امیدوں کو فروغ ملے گا۔


    ۔۔۔۔۔۔۔۔۔۔۔


    (م ن- اگ- ق ر)


    (27-07-2017)


    U- 3 568

    
    
    (Release ID: 1497487) Visitor Counter : 2