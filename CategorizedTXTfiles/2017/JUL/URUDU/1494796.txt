      امور داخلہ کی وزارت

      راج ناتھ سنگھ نے وزارت داخلہ کے پولیس موڈرنائزیشن ڈویژن کی جائزہ میٹنگ کی صدارت کی
      Posted On: 06 JUL 2017 7:11PM by PIB Delhi


    نئی دہلی،07۔جولائی ۔مرکزی وزیر داخلہ جناب راج ناتھ سنگھ نے ایک میٹنگ میں داخلی سلامتی آپریشنو ں اور بارڈر سکیورٹی کے اقدامات کے لئے مطلوب کلیدی اورلازمی سازوسامان کی خریداری کی صورتحال کاجائزہ لیا۔وزارت داخلہ کے پولیس موڈرنائزیشن ڈویژن کی اس جائزہ میٹنگ میں وزیر مملکت برائے داخلہ جناب ہنس راج گنگارام اہیر ،مرکزی داخلہ سکریٹری جناب راجیو مہرشی ، سینٹرل آرمڈ فورسز کے ڈائریکٹر جنرلز اور وزارت داخلہ کے سینیئر افسران نے بھی شرکت کی ۔


    وزار داخلہ موصوف نے مذکورہ بالا کلیدی اورلازمی سامان کی خریداری کی صورتحال کا جائزہ لینے کے ساتھ ساتھ اس سازوسامان کی خریداری کے طریق عمل کا بھی جائزہ لیا ۔ اس موقع پر انہوں نے متعلقہ افسران کو ہدایت کی کہ اس خریداری کے عمل میں تیز رفتاری پیدا کرنے ، تاخیر سے بچنے اور مطلوبہ سازوساما ن مدت مقررہ کے اندر حاصل کرنے کے لئے معقول اقدامات کئے جائیں ۔ اس کے ساتھ ہی انہوں نے اپنی وزارت کو یہ ہدایت بھی کی کہ مسلح دستوں کو مزید اختیارات دئے جانے کے طریقے تلاش کئے جائیں اور خریداری کے عمل کو آسان بنانے کے طریقے تلاش کئے جائیں ۔


    جناب راج ناتھ سنگھ نے اس موقع پر زور دے کر کہا کہ داخلی اور سرحدی سلامتی کے چیلنجوں کا مقابلہ کرنے والے سلامتی دستوں کو مطلوبہ آلات اور مشینوں سے معقول طریقوں سے لیس کرنے کے کام میں کوئی سمجھوتہ نہیں کیا جائے گا۔ انہوں نے کہا کہ اس سلسلے میں متعلقہ مسلح دستوں اور وزارت کے افسران کو فوری اور بروقت اقدامات کرنے چاہئیں ۔ اس کے ساتھ ہی جناب راج ناتھ سنگھ نے نئی ٹکنالوجی کا پتہ لگانے اور سلامتی سے متعلق سازوسامان کی خریداری کے نئے اور آسان طریقے تلاش کئے جانے پر زوردیا۔ انہوں نے کہا کہ سلامتی کے عمل کے لئے ضروری تربیت پر بھی لازمی طور سے توجہ دی جانی چاہئے ۔


    اس میٹنگ میں یہ بھی طے پایا کہ انڈین انسٹی ٹیوٹ آف ٹکنالوجی (آئی آئی ٹی )اور نیشنل انسٹی ٹیوٹ آف پبلک فائنانس اینڈ پالیسی (این آئی پی ایف پی ) جیسے معروف علمی اور پیشہ ور اداروں کو اس وزارت کے تمام شعبوں کی اہلیت سازی کے عمل میں شامل کیا جانا چاہئے ۔ اس کے ساتھ ہی بروقت خریداری کے لئے باقاعدہ گزارش (آر ایف پی ) اور مسلح دستوں کی باقاعدہ تربیت پر بھی توجہ دی جانی چاہئے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش۔ رم


    U-3087

    
    
    (Release ID: 1494796) Visitor Counter : 3