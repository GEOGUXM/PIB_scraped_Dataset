      یو پی ایس سی

      انڈین فوریسٹ سروس (مین) امتحان 2017 میں داخلے کےلئے اہل امیدواروں کے سی ایس (پی) امتحان 2017 کا نتیجہ
      Posted On: 27 JUL 2017 7:53PM by PIB Delhi


    نئی دہلی۔28؍جولائی۔18 جون 2017 کو سی ایس (پی) امتحان 2017 کے ذریعے کرائے گئے اسکریننگ ٹیسٹ کی بنیاد پر مندرجہ ذیل رول نمبروں کے حامل امیدواروں نے انڈین فوریسٹ سرو س (مین) امتحان 2017 میں داخلے کے لئے کامیابی حاصل کی ہے۔


    ان امیدواروں کی امیدواری عارضی ہے۔ امتحان کے ضابطوں کے مطابق ان سبھی امیدواروں کو آئی ایف او ایس (مین) امتحان 2017 کے لئے تفصیلی درخواست فارم (ڈی اے ایف ) میں دوبارہ درخواست دینی ہوگی جو یونین پبلک سروس کمیشن کی ویب سائٹ www.upsc.gov.in پر دستیاب ہوگا۔ سبھی کامیاب امیدواروں کو مشورہ دیا جاتا ہے کہ وہ آن لائن دیے گئے طریقے کے مطابق فیس کی ادائیگی کرنے کیلئے ڈی اے ایف ۔ آئی ایف او ایس بھریں اور انڈین فوریسٹ سروس (مین) امتحان 2017 میں داخلے کیلئے اسے آن لائن داخل کردیں۔ یہ امتحان 03 دسمبر 2017 کو کرایا جائے گا۔ ڈی اے ایف کمیشن کی ویب سائٹ پر 07ستمبر 2017 سے 20 ستمبر 2017 تک شام 06:00 بجے تک دستیاب رہے گا۔ ویب سائٹ ڈی ا ے ایف۔ آئی ایف او ایس بھرنے اور اسے کمیشن میں آن لائن داخل کرنے کے بارے میں اہم ہدایات بھی دستیاب ہوں گی۔ جن امیدواروں کو کامیاب قرار دیا گیا ہے انہیں آن لائن تفصیلی درخواست فارم بھرنے سے پہلے ویب سائٹ کے متعلقہ پیج پر خود کا اندراج کرنا ہوگا۔ امیدواروں کو اپنا ڈی اے ایف آن لائن مندرجہ بالا آخری تاریخ 20 ستمبر 2017 شام 06:00 بجے سے پہلے پہلے داخل کردینا چاہئے۔ بصورت دیگر ان کی امیدوار ی منسوخ کردی جائے گی اور انہیں ای ۔ ایڈمنٹ کارڈ جاری نہیں کیاجائیگا۔ کامیاب امیدواروں کو مشورہ دیا جاتا ہے کہ وہ انڈین فوریسٹ سروس (مین) امتحان 2017 کے ضابطوں پر نظر ڈالیں جو ماحول ، جنگلات اور آب وہوا میں تبدیلی کی روک تھام سے متعلق وزارت کے بھارت کے گزٹ (غیرمعمولی) میں شائع ہوئے ہیں اور جو کمیشن کی ویب سائٹ پر بھی دستیاب ہیں۔


    قابل غور ہے کہ محض درخواست فارم داخل کرنے سے درحقیقت کسی کو مین امتحان میں بیٹھنے کا حق حاصل نہیں ہوجائے گا۔ ای۔ ایڈمٹ کارڈ مین امتحان کے ٹائم ٹیبل کے ساتھ اہل امیدواروں کیلئے امتحا ن سے دو ہفتے پہلے کمیشن کی ویب سائٹ پر اپ لوڈ کردیا جائیگا۔ اگرڈی اے ایف داخل کرنے کے بعد ڈاک پتے میں کوئی تبدیلی ہوتی تو اس کے بارے میں کمیشن کو اطلاع دی جاسکتی ہے۔


    امیدواروں کو یہ بھی اطلاع دی جاتی ہے کہ مارکس ، کٹ آف مارکس اور سی ایس (پی ) امتحان 2017 کے ذریعے کرائے گئے اسکریننگ ٹیسٹ کی جواب کی کنجیاں کمیشن کی ویب سائٹwww.upsc.gov.in پر اپ لوڈ کردی جائیں گی۔ لیکن انہیں آئی ایف او ایس امتحان 2017 کا عمل پورا ہونے کے بعد ہی اپ لوڈ کیا جائے گا جب آئی ایف او ایس امتحان 2017 کے حتمی نتائج کا اعلان کردیا جائیگا۔


    یونین پبلک سروس کمیشن کا اس کے احاطے میں امتحان ہال بلڈنگ کے قریب سہولت کاؤنٹر واقع ہے۔ امیدوار کام کاج کے دنوں میں صبح 10:00 بجے سے شام 05:00 بجے کے درمیان بذات خود یا ان ٹیلی فون نمبر011-23385271, 011-23098543 اور 011-23381125 پر اپنے نتائج کے بارے میں معلومات/ وضاحت حاصل کرسکتے ہیں۔ امیدوار اپنے نتائج کی معلومات یونین پبلک سروس کمیشن کی ویب سائٹ www.upsc.gov.in سے بھی حاصل کرسکتے ہیں۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ا س ۔ ع ن۔


    U-3580

    
    
    (Release ID: 1497549) Visitor Counter : 2