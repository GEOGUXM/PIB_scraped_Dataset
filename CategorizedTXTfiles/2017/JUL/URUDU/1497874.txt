      وزارتِ تعلیم

      غریب طلباء کے لئے اسکیم
      Posted On: 31 JUL 2017 7:00PM by PIB Delhi


    نئی دہلی، 31جولائی؍اطلاعات و نشریات کے وزیر مملکت ڈاکٹر مہندر ناتھ پانڈے نے آج لوک سبھا میں ایک تحریری جواب میں بتایا کہ مرکزی حکومت سماج کے اقتصادی نقطہ نظر سے کمزور طبقات سے تعلق رکھنے والے طلباء کی ضرورتوں کےتعلق سے حساس ہے اور وہ اعلیٰ تعلیم تک رسائی کے مساوی مواقع کی فراہمی کو یقینی بنانے کے تئیں پابند عہد ہے۔


    کالجوں اور یونیورسٹیوں کے طلباء کے لئے اسکالر شپ کی مرکزی زمرے کی اسکیم کے تحت سالانہ 6 لاکھ سے کم آمدنی والے کنبوں کے محنتی اور ہونہار طلباء کو مالی امداد دستیاب کرائی جاتی ہے، تاکہ وہ اعلیٰ تعلیم حاصل کرتے وقت اپنے روز مرہ کے اخراجات کے ایک حصے کی تکمیل کرسکیں۔اس اسکیم کے تحت اسکالر شپ کے لئے وہ طلباء اہل ہیں جنہوں نے 10+2یا مساوی پیٹرن کا بارہویں کلاس کا امتحان کسی خاص بورڈ سے کسی بھی رائج اسٹریم میں 80فیصد سے زیادہ نمبروں کے ساتھ پاس کیا ہو۔


    مزید برآں سود سبسڈی والے تعلیمی قرضے کی مرکزی زمرے کی اسکیم کے تحت قرض پر لگنے والے سود کی بطور سبسڈی ادائیگی کی جاتی ہے۔ یہ سہولت اقتصادی اعتبار سے کمزور طبقات سے تعلق رکھنے والے ان سبھی طلباء کو دستیاب کرائی جاتی ہے جن کے والدین کی سالانہ آمدنی 4 لاکھ 50 ہزار تک ہے۔اس اسکیم کے تحت موریٹوریم(یعنی کسی پیشہ وارانہ کورس کے لئے طے شدہ مدت اور مزید ایک سال )کے دوران سود کی مکمل ادائیگی سبسڈی کے طور پر کی جاتی ہے۔یہ سہولت اقتصادی اعتبار سے طبقات سے تعلق رکھنے والے ان سبھی طلباء کو دستیاب کرائی جاتی ہے جنہوں نے انڈین بینک ایسو سی ایشن کی ماڈل ایجوکیشنل لون اسکیم کے مطابق کوآپریٹیو اور علاقائی اور دیہی بینکوں سمیت کسی بھی شیڈیولڈ بینک سے تعلیمی قرض لیا ہو۔


    مزید برآں اطلاعاتی اور مواصلاتی ٹیکنالوجی (آئی سی ٹی)کے توسط سے تعلیم کاقومی مشن شروع کیا گیا ہے، جس کا مقصد اطلاعاتی و مواصلاتی ٹیکنالوجی کا بہترین استعمال کرنا ہے، تاکہ صلاحیتوں کی نشاندہی کی جاسکے اور انہیں پروان چڑھا یا جاسکے۔ اس کا مقصد لوگوں کے ایک بڑے حلقے تک تعلیمی سہولتوں کی توسیع بھی ہے۔


    م ن۔م م۔ن ع


    U- 3641


    

    
    (Release ID: 1497874) Visitor Counter : 2