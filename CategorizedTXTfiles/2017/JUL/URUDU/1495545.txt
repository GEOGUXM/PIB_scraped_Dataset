      ریلوے کی وزارت

      سریش پربھو کے ہاتھوں مال بردار ریل ڈبوں کے ڈیزائن میں نئے متبادل اور صارفین تک رسائی کے موضوع پرمنعقدہ انڈین ریلویز کی گول میز کانفرنس کا افتتاح
      Posted On: 13 JUL 2017 6:30PM by PIB Delhi


    نئی دہلی، 13 جولائی، ریلوے کے وزیر جناب سریش پربھاکر پربھو نے آج یہاں ‘‘مال بردار ریل ڈبوں کے ڈیزائن میں نئے متبادل اور صارفین تک رسائی ’’ کےموضوع پر منعقدہ ہندستانی ریلوے کی گول میز کانفرنس کا افتتاح کیا۔


    ریلوےکے وزیر مملکت، نیز مواصلات کےوزیر مملکت (آزادنہ چارج) جناب منوج سنہا کے علاوہ ریلوے کے وزیر مملکت جناب راجین گوہین اس موقع پر خاص طور پر موجود تھے ۔ مزید برآں ریلوےبورڈ رالنگ اسٹاک کےرکن جناب رویندر گپتا کے علاوہ ریلوےبورڈ کے دیگر اراکین اور اعلی عہدیداران بھی اس موقع پر موجود تھے۔


    اس موقع پر اظہار خیال کرتےہوئے ریلوے کے وزیر جناب سریش پربھاکر نے کہا کہ ہندستانی ریلوے مال کی ڈھلائی کی تقسیم میں اپنا حصہ واپس لینے کی کوشش کررہا ہے ۔ ہندستانی ریلوے کے نئے کرایہ پالیسی کے تحت کرایے کو معقول بنایا گیا ہے۔ ہندستانی ریلوے اپنے صارفین کے ساتھ شراکت داری میں کام کرنے کی کوشش کررہا ہے۔ مال بردار ریل ڈبوں کے ڈیزائن میں نئے متبادل کی تلاش اس جانب میں ایک دیگر قدم ہے۔ صارفین کی ضرورت کے مطابق ڈبوں کا نیا ڈیزائن ریلوے اور صارفین دونوں کے لئے بےحد سود مند ہے۔ ریلوے کے صارفین اپنی ضرورتوں کے مطابق مال بردار ریل ڈبوں میں ترمیم اور اضافہ کرسکتے ہیں اور ریلوے کا کرایہ اسی حساب سے گھٹتا بڑھتا رہے گا۔ ہندستان ریلوے کے سامانوں کی باسکٹ کو بھی متنوع بنایا گیا ہے۔ ہماری کوشش ہے کہ زراعت اور ماہی پروری کو بھی ریلوے میں شامل کیا جائے۔


    اس موقع پر اظہار خیال کرتے ہوئے ریلوے کے وزیر مملکت جناب منوج سنہا نے کہا کہ ہندوستانی معیشت میں ترقی کے سبب غیر روایتی شعبوں میں ترقی کے امکانات کافی بڑھ گئے ہیں۔ ہندوستانی ریلوے کے ذریعہ شروع کی گئی متعدد اسکیموں کے سبب ریل ڈبوں کی خریداری میں صنعتوں کے ذریعہ کافی سرمایہ کاری کی گئی ہے۔ غیر روایتی شعبوں میں شرح نمو پر نظر ڈالی جائے تو آج سب سے زیادہ اہم شعبے اسٹیل ، آٹو موبائل، سیمنٹ اور کنٹینر ہیں۔ہم انڈسٹری کو مدعو کرتے ہیں کہ وہ بلا تکلف ریلوے کے ذریعے مزید تیار شدہ اسٹیل کی ڈھلائی میں درپیش اپنے مسائل اور رکاوٹوں کو لیکر آئیں۔ اسی طرح ہم چاہتے ہیں کہ مال بردار ریل ڈبوں کے نئے ڈیزائن سے متعلق اپنی توقعات کو بھی لیکر آئیں۔ اس موقع پر اظہار خیال کرتے ہوئے ریلوے کے وزیر مملکت جناب راجن گوہین نے کہا کہ ایک پلیٹ فارم پر تمام شراکت داروں کو جمع کرنا بہترین قدم ہے۔یہاں سبھی لوگ اپنے اپنے تجربات کو ایک دوسرے کے ساتھ بانٹ سکتےہیں اور نقل و حمل کے ماڈلوں کی ضرورت کے مطابق نئے ڈبوں کے ڈیزائن کے لئے اپنی اپنی رائے پیش کرسکتے ہیں۔


    واضح رہے کہ ایک عرصے سےریلوے کے ذریعہ مال کی ڈھلائی روایتی کھلے اور بند ڈبوں میں کی جارہی ہے۔ گذشتہ دودہائی میں اس بات کی کوشش کی گئی کہ مخصوص سامانوں کے لئے مخصوص مال بردار ڈبوں کو تیار کیا جائے۔ اس سے ریلوے میں دیگر شعبوں سے صارفین راغب ہوکر آئے۔ مزید صارفین انڈین ریلوے نیٹ ورک میں اپنے سامانوں کی ڈھلائی کے لئے جڑنا چاہتے ہیں۔آٹو موبائل، اسٹیل، سیمنٹ اور کباڑ کی ڈھلائی کے لئے خصوصی ڈبے اس کی مثال ہیں۔ ان تمام شعبوں میں ہندوستانی ریلوے کی رسائی محدود ہے۔ مذکورہ زمروں میں مال بردار ڈبوں کے کچھ ڈیزائن مخصوص حصوں میں دستیاب ہیں۔ جبکہ دیگر حصوں میں یہ دستیاب نہیں ہیں۔


    ( م ن۔ م ع۔ ج۔ ن ا)


    Uno- 3202

    
    
    (Release ID: 1495545) Visitor Counter : 49