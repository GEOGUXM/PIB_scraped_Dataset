      شہری ہوابازی کی وزارت

      اتراکھنڈ میں شہری ہوابازی کے سیکٹر میں ترقی کیلئے اے اے آئی کا ریاستی حکومت کے ساتھ مفاہمت
      Posted On: 24 JUL 2017 7:44PM by PIB Delhi


    نئی دہلی، 24 ؍جولائی،ملک میں شہری ہوابازی کے بنیادی ڈھانچے کی تشکیل، فروغ، دیکھ بھال اور بندوبست کی ذمہ داری کے تئیں اپنے عہد کے ساتھ ایئرپورٹ اتھارٹی آف انڈیا (اے اے آئی) نے اتراکھنڈ میں شہری ہوابازی کے سیکٹر کی ترقی کیلئے اتراکھنڈ کی سرکار کے ساتھ پچھلے ہفتے ایک مفاہمت نامے پر دستخط کئے ہیں اور اتراکھنڈ شہری ہوابازی ترقیاتی اتھارٹی (یو سی اے ڈی اے) کے ساتھ ساجھیداری کی ہے۔


    اس مفاہمت نامے کے تحت اتراکھنڈ میں شہری ہوابازی کے بنیادی ڈھانچے کی ترقی کو متاثر کرنے والے متعلقہ عناصر کی نشاندہی کرنا، ریاست کے مختلف ہوائی اڈوں کے تجارتی امکانات کا تجزیہ کرنا، ریاست کے ہوائی اڈوں کے آپریشن کیلئے تکنیکی تعاون کی نشاندہی کرنا پروجیکٹوں کے فروغ کیلئے تکنیکی اور انجینئرنگ کے پیمانوں کا تجزیہ کرنا مستقبل کے پروجیکٹوں کیلئے ضروری فنڈ کا تخمینہ تیار کرنا اور ریاست میں موجودہ اور مستقبل کے شہری ہوابازی کے بنیادی ڈھانچے کیلئے ماسٹر پلان تیار کرنا وغیرہ شامل ہے۔ اے اے آئی ہوائی اڈوں کے آپریشن کیلئے، جو جدید بنائے گائے پتھورا گڑھ ہوائی اڈہ سے شروع ہوگا اور بعد میں چینی یالی سور تک پہنچے گا، ضروری اجازت حاصل کرنے میں یوسی اے ڈی اے کی مدد کرے گی۔


    اس مفاہمت نامے پر اتراکھنڈ حکومت کے چیف سکریٹری ایس راماسوامی اور اے اے آئی کے جنرل منیجر جناب انل گپتا نے دستخط کئے۔ اس موقع پرتقریر کرتے ہوئے چیف سکریٹری نے کہا کہ اتراکھنڈ سرکار ریاست میں چالو ہوائی اڈوں کی التوا میں پڑی ضروریات کو پورا کرنے کیلئے عہد بستہ۔ یہ ہوائی اڈے علاقائی کنکٹی وٹی اسکیم کا حصہ ہوں گے اور سیاحت کو فروغ دینے کے ساتھ ساتھ مقامی عوام کیلئے فضائی کنکٹی وٹی فراہم کریں گے۔


    U- 34 62

    
    
    (Release ID: 1496973) Visitor Counter : 2