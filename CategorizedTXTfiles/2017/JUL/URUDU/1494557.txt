      وزارت دفاع

      شاہی آسٹریلیائی بحریہ کے جہاز کی کوچی میں آمد
      Posted On: 05 JUL 2017 12:26PM by PIB Delhi


    نئی دہلی،05۔جولائی ۔ کمانڈر ایم ڈی سیروئس کی کمان میں شاہی آسٹریلیائی بحریہ (آر اے این ) کابحری جہاز ایچ ایم اے ایس نیوکیسل 4جولائی 2017 کو چی پہنچ گیا ۔ شاہی آسٹریلیائی بحریہ کے جہاز (آر اے این ) کے کمانڈنگ آفیسر نے آسٹریلیا میں ہندوستانی ہائی کمشنر محترمہ ہریندر سدھو اور دفاعی اتاشی کیپٹن شیلڈن ولیمس کے ہمراہ جنوبی بحریہ کی کمان کے فلیگ آفیسر کمانڈنگ ان چیف ایڈمرل اے آر کروے اے وی ایس ایم سے ملاقات کی ،جس کےدوران دونو ں ملکوں کی بحریہ کے مشترکہ مفادات پر گفتگو کی گئی ۔ اس موقع پر مہمان بحری جہاز کی ٹیم اور بحریہ کی مذکورہ بالا کمان کی ٹیم کے درمیان ایک دوستانہ والی بال میچ بھی کھیلا گیا ۔


    کوچی کی بندرگاہ میں قیام کے دوران ایچ ایم اے ایس نیو کیسل پر ہندوستانی بحریہ کے عملے کے لئے گائیڈیڈ ٹوؤر ایس این سی کوچی کے کچھ زیر تربیت نیوی گیشن اینڈ ڈائریکشن ، این ٹی سب میرین وار فئیر اسکول ، ڈیمج کنٹرول فیسلٹی جیسے یونٹو ں کے لئےدوروں کا بھی اہتمام کیا گیا ۔ یہ اہتمام مہمان جہاز کے عملے کے لئے کیا گیا ۔ اس کے ساتھ ایچ ایم اے ایس نیوکیسل کے عملے کے افراد کوچی کے قلعے ،میرین ڈرائیو اور کوچی کے مختلف میوزیم بھی دیکھنے جائے گا۔ سات جولائی کو اپنی رخصت کے رو ز شاہی آسٹریلیائی بحریہ کا یہ جہاز ہندوستانی بحری جہاز وں کے ساتھ مشترکہ مشق بھی کرے گا۔


    حال ہی میں ہندوستانی بحریہ کے جہاز جیوتی ،شوالک اور کمورٹا نے 13 سے 17 جون تک آسٹریلیا کی بندرگاہ فری مینٹل کا دورہ کیا تھا۔ اس مدت کے دوران ان جہازوں نے آسٹریلیا اور ہندوستان کی بحریہ کی باہمی بحری مشق اے یو ایس آئی این ڈی ای ایکس -17 میں حصہ لیا تھا ۔ واضح ہوکہ ہندوستان کی مشرق رّخ پالیسی کے تحت ہندوستان اور آسٹریلیا کے درمیان بحری تعاون سے نہ صرف دونوں ملکوں کے تعلقات کو فروغ حاصل ہوگا بلکہ دونوں ملکوں کی بحریہ کے درمیان مشترکہ کام کاج میں بھی اضافہ ہوگا۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش۔ رم


    U-3045

    
    
    (Release ID: 1494557) Visitor Counter : 3