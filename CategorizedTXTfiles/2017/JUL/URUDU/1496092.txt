      وزارت آیوش

      گھریلو ادویاتی نظام سے متعلق قدیم اور روایتی علم کے تحفظ کیلئے حکومت کے اقدامات
      Posted On: 18 JUL 2017 4:40PM by PIB Delhi


    نئی دہلی،18؍جولائی، غلط قسم کے پیٹنٹ، خاص طور پر بین الاقوامی پیٹنٹ دفاتر سے بھارتی روایتی علم کے لئے حاصل کئے گئے غلط پیٹنٹ سے تحفظ فراہم کرنے اور اس کے استعمال کو روکنے کیلئے روایتی علم کی ڈیجیٹل لائبریری ( ٹی کے ڈی ایل) بھارتی اقدامات کو آگے بڑھارہی ہے۔ سنسکرت، ہندی، عربی، فارسی، اردو اور تمل جیسی زبانوں میں موجود بھارت کی روایتی ادویات کا زبردست علم بین الاقوامی پیٹنٹ دفاتر میں پیٹنٹ کی جانچ کرنے والوں کیلئے نہ تو قابل رسائی ہے اور نہ ہی قابل فہم ہے۔ ٹی کے ڈی ایل میں عوام کی سطح پر دستیاب بھارت کے روایتی ادویات کا علم اور آیوروید، یونانی اور سدھا سے متعلق کلاسیکی؍ روایتی کتب کو ڈیجیٹل شکل میں دستیاب کراتی ہے اور یہ پانچ بین الاقوامی زبانوں میں دستیاب ہے۔ جن میں انگریزی، فرانسیسی، جرمنی، اسپینی اور جاپانی زبانیں شامل ہیں۔


    اب تک 335260 فارمولوں کو دوسری زبانوں میں منتقل کیا گیا ہے، پیٹنٹ کیلئے 220 دعوں کو روکا گیا ہے اور 12 پیٹنٹ دفاتر کوٹی کے ڈی ایل ڈاٹا بیس تک رسائی فراہم کی گئی ، ان میں یوروپ،امریکہ، جاپان، جرمنی، کینیڈا، چلی، آسٹریلیا، برطانیہ، ملیشیا، روس اور پیرو کے پیٹنٹ دفاتر شامل ہیں۔


    اسکیم کے تحت صرف سی ایس آئی آر کو فنڈ فراہم کئے جاتے ہیں جو ٹی کے ڈی ایل پروجیکٹ کو نافذ کرنے والی ایجنسی ہے۔ اس اسکیم کے تحت کسی ریاست کو کوئی بھی رقم جاری نہیں کی گئی ہے۔


    ٹی کے ڈی ایل کے قیام کے علاوہ یوگا کو بھی انسانیت کے لازوال ثقافت ورثے کے طور پر یونیسکو کی فہرست میں شامل کیا گیا ہے۔


    یہ معلومات آج راجیہ سبھا میں آیوش کے وزیر مملکت (آزادانہ چارج) جناب سری پد یسونائک نے ایک تحریری سوال کے جواب میں فراہم کی۔


    ۔۔۔۔۔۔۔۔۔۔۔


    (م ن-و ا- ق ر)


    (18-07-2017-Time: 17:30)


    U-3300,

    
    
    (Release ID: 1496092) Visitor Counter : 3