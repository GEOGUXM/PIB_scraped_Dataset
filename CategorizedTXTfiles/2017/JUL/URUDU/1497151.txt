      صحت اور خاندانی بہبود کی وزارت

      وزارت صحت کے زیر اہتمام زچگی کے دوران موت کی نگرانی کے نظام کو مضبوط کئے جانے سے متعلق قومی ورکشاپ کا انعقاد
      Posted On: 25 JUL 2017 1:05PM by PIB Delhi


    نئی دہلی،25؍جولائی،صحت اور کنبہ بہبود کی وزارت نے حال ہی میں ایک دو روزہ قومی ورکشاپ کا انعقاد کیا۔ یہ ورکشاپ میٹرنل ڈیتھ سرویلنس رسپانس (ایم ڈی ایس آر) یعنی زچگی کے دوران ہونے والی اموات کی نگرانی سے متعلق نظام اور میٹرنل نیئر مس (ایم این ایم) یعنی حاملہ خاتون کے زچگی کے دوران موت کے منہ سے بچ نکلنے سے متعلق جائزہ نظام کو تقویت دینے کے بارے میں تھا۔ نئے ایم ڈی ایس آر رہنما ہدایات سابقہ رہنما ہدایات کی بنیاد پر بنائے گئے ہیں جن میں کچھ مخصوص چیزوں کو شامل کیا گیا ہے۔ ان چیزوں میں جائزے کے عمل سے ذمہ داری کے عمل کی جانب منتقلی، نو نیم ْ نو بلیم پالیسی یعنی کسی کا نہ تو نام لینا اور نہ ہی کسی کو ذمہ دار ٹھہرانے کی پالیسی، خفیہ جائزے کو متعارف کرانا، نقل مکانی کے دوران زچہ کی موت، زچگی کے دوران موت کے اسباب کیلئے آئی سی ڈی 10 درجہ بندی کا استعمال وغیرہ شامل ہیں۔


    ایم ڈی ایس آر اور ایم این ایم کو ایک ساتھ لے کر چلنے سے نہ صرف زچگی کے دوران ہونے والی اموات کی ٹریکنگ یعنی نگرانی میں مدد ملتی ہے بلکہ ان اموات کے اسباب کو سمجھنے میں بھی یہ معاون ہوتا ہے۔ اس سے ان کارروائیوں کی تحریک بھی ملتی ہے جن سے مستقبل میں ہونے والی اموات کو روکا جاسکتاہے۔ ورکشاپ کا مرکزی موضوع شرکاء کو ا ن چیزوں کے تئیں حساس بنانا اور ان کی توجہ اس طرف مبذول کرانا تھا۔


    ورکشاپ کے دوران ایک کارروائی منصوبے کی نمائش کی گئی جس میں درجہ ذیل چیزیں شامل تھیں:

      * ماسٹر ٹرینروں کی تیاری کیلئے4 میڈیکل انسٹی ٹیوٹ کی علاقائی ٹریننگ مراکز کے طور پر نشاندہی کی گئی جن میں ایم جی آئی ایم ایس، واردھا، انسٹی ٹیوٹ آف او بی جی وائی این، چنئی،کے جی ایم یو، لکھنؤ اور گوہاٹی میڈیکل کالج، آسام شامل ہیں۔
      * اضافی ٹریننگ مقامات کی نشاندہی کا عمل فی الحال جاری ہے۔
      * ٹریننگ موڈیول کی تیاری۔
      * نفاذ سے متعلق متعدد سرگرمیوں میں ڈبلیو ایچ او، یو این آئی سی ای ایف یعنی یونیسیف جیسے ترقیاتی شراکت داروں کو شامل کرنا ہے۔
      * سول رجسٹریشن اینڈ وائٹل اسٹیٹسٹکس (سی آر وی ایس) اور ایم ڈی ایس آر کو جوڑنے کے امکانات تلاش کرنا۔
      * ایم ڈی ایس آر کیلئے قومی سطح کا سافٹ ویئر تیار کرنے کے امکانات تلاش کرنا۔

    ورکشاپ کے دوران بین الاقوامی ، قومی اور علاقائی سبھی سطح کے شرکاء نے ملک میں ایم ڈی ایس آر اور ایم این ایم کے نفاذ اور تقویت کے تئیں تجدید شدہ عزائم کا اظہار کیا۔ ورکشاپ کے دوران متعدد حصص داروں نے ایم ڈی ایس آر اور ایم این ایم کے نفاذ اور اس کے تئیں لوگوں کو حساس بنانے سے متعلق موضوعات پر غور وفکر کیا۔ اس ورکشاپ میں صحت و خاندانی بہبود کی وزارت، این ایچ ایس آر سی کے نمائندوں کے ساتھ ساتھ 33 ریاستوں، 45 میڈیکل کالجوں، ڈبلیو ایچ او، یونیسیف وغیرہ جیسے ترقیاتی شراکت داروں اور سول سوسائٹی کی تنظیموں کے شرکاء نے شرکت کی۔


    ۰۰۰۰۰۰۰۰


    (م ن-م م- ق ر)


    U-3487,

    
    
    (Release ID: 1497151) Visitor Counter : 3
    
    
    
    
    

*