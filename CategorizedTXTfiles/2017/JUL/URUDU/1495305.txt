      صحت اور خاندانی بہبود کی وزارت

      کابینہ نے آندھراپردیش مغربی بنگال اور مہاراشٹر میں تین نئے ایمبزکے لئے ڈائریکٹروں کے تین عہدوں کی تشکیل کو منظوری دی
      Posted On: 12 JUL 2017 4:13PM by PIB Delhi


    نئی دہلی، 12جولائی۔وزیر اعظم جناب نریندر مودی کی سربراہی میں مرکزی کابینہ نے آج آندھراپردیش میں گُنتور کے نزدیک منگلاگری ، مغربی بنگال میں کلیانی اور مہاراشٹر میں ناگپور میں تین نئے ایمبز AIIMS کے لئے ڈائریکٹروں کے تین عہدوں کی تشکیل کو اپنی منظوری دیدی ہے۔ اے آئی آئی ایم ایس قانون مجریہ 1956 میں ایمبز (ترمیم) قانون مجریہ 2012 کے مطابق انسٹی ٹیوٹ کا ایک چیف ایگزیکیٹو افسر ہوگا۔ وہ انسٹی ٹیوٹ کا ڈائریکٹر ہوگا اور انسٹی ٹیوٹ کے ذریعہ اس کا تقرر کیا جائے گا بشرطیکہ انسٹی ٹیوٹ کے پہلے ڈائریکٹر کا مرکزی حکومت کی طرف سے تقرر کیا جائے ۔ ڈائریکٹر انسٹی ٹیوٹ کےساتھ ہی ساتھ گورننگ باڈی کے سکریٹری کی حیثیت سے بھی کام کرے گا اور تینوںاے آئی آئی ایم ایس کے مناسب کام کاج اور حکمرانی میں تعاون دے گا۔


    ڈائریکٹر کا عہدہ واجب طریقہ کار کے تحت فوری طور پر پُر کیا جائے گا۔


    پس منظر:


    مرکزی وزیر خزانہ نے 15-2014 کی اپنی بجٹ تقریر میں آندھراپردیش ، مغربی بنگال، مہاراشٹراور اترپردیش میں چار نئے اے آئی آئی ایم ایس کے قیام کا اعلان کیا تھا۔کابینہ نے -2015 10-07 کو 4949 کروڑ روپئے کی لاگت سے آندھرا پردیش میں گُنتور کے نزدیک منگلاگری مغربی بنگال میں کلیانی اور مہاراشٹر میں ناگپور میں نئے اے آئی آئی ایم ایس کے قیام کو منظوری دی تھی۔تین نئے اے آئی ای ایم ایس پردھان منتری سواستھ سرکشا یوجنا کے ایک حصے کے طور پر قائم کئے جا رہے ہیں۔


    پردھام منتری سواستھ سرکشا یوجنا کا اعلان 2003مین کیا گیا تھا اس کا مقصد قابل استطاعت / قابل بھروسہ حفظان صحت خدمات کی دستیابی میں علاقائی عدم توازن کو دور کرنا اور ملک میں معیاری طبی تعلیم کی سہولتوں کو بڑھانا ہے۔ پردھان منتری سواستھ سرکشا یوجنا کے دو حصے ہیں۔(1) ایمبز جیسے اداروں کا قیام (2) گورنمنٹ میڈیکل کالج اداروں کی جدیدکاری۔ اس اسکیم کے تحت ایمبز بھونشور ، بھوپال ، رائے پور، جودھپور، رشی کیش اور پٹنہ میں قائم کئے گئے ہیں جبکہ رائے بریلی میں ایمبز کا کام جاری ہے۔


    

    
    
    م ن۔ ح ا۔ع ج


    11-07-2017


    U- 3169

    
    
    (Release ID: 1495305) Visitor Counter : 3