      ارضیاتی سائنس کی وزارت

      سمندری پانی کو پینے کے پانی میں تبدیل کرنے کے پلانٹ کی منظوری
      Posted On: 18 JUL 2017 3:34PM by PIB Delhi


    نئی دہلی،18؍جولائی، سائنس اور ٹیکنالوجی اور زمینی سائنس کے وزیر مملکت جناب وائی ایس چودھری نے آج راجیہ سبھا میں ایک تحریری سوال کے جواب میں ایوان کو بتایا کہ سمندری ٹیکنالوجی کے قومی ادارے (این آئی او ٹی) نے، جو زمینی سائنس کی وزارت کا ایک خود مختار ادارہ ہے، ہلکے درجہ حرارت پر حرارتی طریقے سے نمک کو علیحدہ کرنے (ایل ٹی ٹی ڈی) ٹیکنالوجی تیار کی ہے جس کا مقصد سمندر کے پانی کو پینے کے پانی میں تبدیل کرنا ہے۔ این آئی او ٹی نے مرکز کے زیر انتظام علاقے لکشدیپ کے کاوارتی، منی کوائے اور اگتی جزیروں پر ہر ایک میں ایک لاکھ لیٹر یومیہ پینے کے پانی کی صلاحیت والے پلانٹ قائم کئے ہیں۔ حال ہی میں پینے کی پانی اور صفائی ستھرائی کی وزارت نے لکشدیپ کی انتظامیہ کو آمینی، اندروٹھ، کدامت، چتلت، کلپینی اور کلتان کے جزیروں میں ڈیڑھ لاکھ لیٹر یومیہ پانی کی صلاحیت والے ایل ٹی ٹی ڈی کے 6 پلانٹ قائم کرنے کی تجویز کو منظوری دی۔


    ایک تجرباتی ایل ٹی ٹی ڈی پلانٹ شمالی چنئی کے تھرمل پاور اسٹیشن پر قائم کیا گیا ہے جس میں بجلی کے پلانٹ کی فاضل حرارت کو کنڈیسنر کے ذریعے استعمال کیا جارہا ہے۔


    (م ن-و ا- ق ر)


    (18-07-2017-Time: 16:20)


    U-3296,

    
    
    (Release ID: 1496090) Visitor Counter : 2