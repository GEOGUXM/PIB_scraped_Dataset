      اقلیتی امور کی وزارتت

      ’’ہماری دھروہر‘‘ اسکیم کے تحت حصولیابیاں
      Posted On: 26 JUL 2017 1:58PM by PIB Delhi


    نئی دہلی۔ 26 ؍جولائی۔اقلیتی اُمور کی وزارت نے 15-2014 میں بھارت کی اقلیتی برادریوں کی مالامال وراثت اور ثقافت کے تحفظ کیلئے ’ہماری دھروہر ‘اسکیم شروع کی تھی۔ اس اسکیم کا مقصد مثالی چیزوں کی نمائش، خطاطی ، تحقیق وترقی وغیرہ کے تحفظ میں مدد دینا ہے۔ اس اسکیم کے تحت رقوم ، پروجیکٹ پر مبنی ہیں نہ کہ ریاست / ضلع کی سطح پر ۔ اس اسکیم کے تحت اب تک مندرجہ ذیل دو ا ہم پروجیکٹ شروع کیے گئے ہیں۔


    1۔ پارسیوں (زرطشتوں) کی ایک علامتی نمائش جس کا نا م ہے (دی ایور لاسٹنگ فلیم) یعنی ہمیشہ جلتی ہوئی مشعل ، جس کے تحت پارسیوں (زرطشتوں) کی تہذیب وثقافت کی نمائش کرنا تھا۔ یہ نمائش مارچ سے مئی 2016 کے دوران منعقد کی گئی۔ اس کے تحت پارسی ثقافت سے متعلق تین سفری نمائشوں کا انعقاد کیا گیا۔ اس پروجیکٹ کیلئے مجموعی طور پر 18 کروڑ 72 لاکھ روپئے خرچ کیے جاچکے ہیں۔


    2۔دائرۃ المعارف العثمانیہ ، عثمانیہ یونیورسٹی ، تلنگانہ کیلئے ایک پروجیکٹ مختص کیا گیا (یہ ادارہ 1888 میں قائم کیا گیا تھا) اس پروجیکٹ کے تحت دواؤں ، ریاضی ، ادب وغیرہ کے موضوعات پر عہدوسطیٰ سے تعلق رکھنے والے 240 بیش بہا دستاویزات کا ترجمہ عربی سے انگریزی میں کرایا گیا۔ ان دستاویزات کو ڈیجیٹائز کرایا گیا اور اشاعت کرائی گئی۔ اس پروجیکٹ پر عمل درآمد جاری ہے اور تلنگانہ کی ریاستی سرکار اس پروجیکٹ پر گہری نظر رکھے ہوئی ہے۔ اس پروجیکٹ کیلئے اب تک مجموعی طور پر دو کروڑ 77 لاکھ روپئے دیے جاچکے ہیں۔


    اس اسکیم کے تحت مختص اور استعمال کی گئی رقوم کی تفصیلات متعلقہ وزارت کی ویب سائٹ www.minorityaffairs.gov.in پر دستیاب ہیں۔


    یہ معلومات اقلیتی اُمور کے وزیر مملکت (آزادانہ چارج) جناب مختار عباس نقوی نے راجیہ سبھا میں ایک سوال کے تحریر جواب میں دی۔


    U-3514

    
    
    (Release ID: 1497168) Visitor Counter : 2