      وزارتِ تعلیم

      اساتذہ کی تعلیم سےمتعلق کالجوں کی درجہ بندی
      Posted On: 17 JUL 2017 4:57PM by PIB Delhi


    نئی دہلی،17جولائی، / این سی ٹی ای نے اساتذہ کی تعلیم سےمتعلق کورسیز چلانے کےلئے اساتذہ کی تعلیم سے متعلق جن اداروں کو منظوری دی ہوئی ہے ، ان سے کہا ہے کہ وہ ایک حلف نامے کے ذریعہ ایسے اداروں میں دستیاب بنیادی ڈھانچے ، انسانی وسائل اور دیگر سہولتوں کی معلومات لازمی طور پر دیں۔ قومی ذرائع ابلاغ میں اشہارات کی اشاعت اور تھوک ایس ایم ایس اور ای میل کے ذریعہ درخواست کئے جانے کے باوجود ایسے اداروں کی ایک بڑی تعداد مطلوبہ معلومات دستیاب کرانے میں ناکام رہی ۔ اس کے بعد انہیں وجہ بتاؤ نوٹس جاری کرکے مطلوبہ معلومات دستیاب کرانے کا ایک اور موقع دیا گیا ۔ اس کےلئے آخری تاریخ 8 مئی 2017 تھی۔مذکورہ دونوں کوششوں کے نتیجہ میں 8416 حلف نامے اور 3058 وجہ بتاؤ نوٹس کے جوابات موصول ہوئے ہیں۔ مکمل تفصیلات پیش کرنے اور منظوری کے لئے انداراج کا ایک اور موقع دیا گیا ہے جس کی آخری تاریخ 31 جولائی 2017 ہے۔


    غیر معیاری اداروں کی نشاندہی اور اس مسئلہ سے مناسب طریقے سے نمٹنے کےلئے متعدد اقدامات کئے گئے ہیں۔ اس مقصد کے لئے جو اقدامات کئے گئے ان میں ایک اقدام منظوری اور درجہ بندی کے لئے اپنایا جانے والا مضبوط نظام ہے جسے ٹیک آر کا نام دیا گیا ہے۔ این سی ٹی ای نے کوالٹی کونسل آف انڈیا (کیو سی آئی) کے ساتھ ایک مفاہمت نامے پر دستخط کئے ہیں۔ قابل ذکر ہے کہ کیو سی آئی کا بینہ کی منظوری اور ڈی آئی پی پی کے زیر نگرانی قائم کیا گیاایک ادارہ ہے جس کے چیئرمین کی نامزدگی وزیراعظم کے ذریعہ کی جاتی ہے۔


    کیو سی آئی ، این سی ٹی ای کی درج ذیل امور میں مدد کرے گی:


    1۔ اساتذہ کی تعلیم سے متعلق اداروں (ٹی ای آئی) کے دعوں کی توثیق ۔ توثیق سے متعلق تفصیلات ایک ڈیجیٹل پلیٹ فارم پر ڈالی جائیں گی جس کا استعمال کرتے ہوئے این سی ٹی ای کے پینل میں شامل ماہر ٹیچر ایجوکیٹر ہر ٹی ای آئی کو نمبر دیں گے۔


    2۔ویڈیو وین کی تعیناتی جو درس و تدریس کا اصل کام انجام دینے والے فیکلٹی کی ایک گھنٹے کی ویڈیو اور ٹیچنگ کی پریکٹس کرنے والے طلبہ کا دس منٹ کا ایک ویڈیو تیار کرے گی۔ این سی ٹی ای کے پینل میں شامل ماہر ٹیچر ایجوکیٹر ایسے ویڈیوز کی اسکورنگ کریں گے۔


    3۔ ہر ٹی ای آئی میں کچھ منتخب طلبہ کا خصوصی نگرانی میں ٹسٹ لیا جائے گا جس کا مقصد یہ سمجھنا ہوگا کہ کس حد تک متعلقہ ٹی ای آئی اس چیز کو یقینی بنانے میں کس حد تک کامیاب رہا ہے کہ اس کے طلبہ کے اندر ایک اچھا استاد بننے کےلئے میلان ، ہنر اور معلومات ہے۔


    ان سبھی امورمیں کیو سی آئی ، این سی ٹی ای واضح ہدایات پر عمل کرے گی لیکن حتمی درجہ بندی این سی ٹی ای کے ذریعہ کی جائے گی جو کہ مذکورہ طریقہ کار پر مبنی ہوگی۔


    اس مقصد کے خاطر ضابطوں میں تبدیلی کی گئی ہے تاکہ اساتذہ کے درس و تدریس سے متعلق وہ ادارے جنہیں اب تک منظوری نہیں ملی ہےوہ یہ کام 28 اپریل 2017کو نوٹی فائی کئے گئے این سی ٹی ای (منظوری، ضوابط اور طریقہ کار) ترمیمی ضوابط 2017 کے مطابق ایک سال کے اندر کرالیں۔


    جائزہ اور درجہ بندی سے متعلق اس جامع اسکیم کو جسے ٹیک آر کا نام دیا گیا ہے ، جملہ متعلقین کی اطلاع کے لئے این سی ٹی ای کی ویب سائٹ پر اپ لوڈ کردیا گیا ہے۔


    یہ اطلاع فروغ انسانی وسائل کے وزیر مملکت جناب اوپیندر کشواہا نے آج لوک سبھا میں ایک سوال کے تحریری جواب میں دی۔


    *****


    Uno-3261


    ( م ن۔ م م ۔ ج)

    
    
    (Release ID: 1495808) Visitor Counter : 3