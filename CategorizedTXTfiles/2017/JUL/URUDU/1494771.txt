      صحت اور خاندانی بہبود کی وزارت

      جناب جے پی نڈا کا چین میں بی آر آئی سی ایس وزرائے صحت کی میٹنگ سے خطاب
      صحت کے شعبے میں بھارت کی کامیابیوں کو اجاگر کیا
      
      ایس ڈی جی کے حصول کے لئے صحتی نظام مستحکم بنانا اہم ہے
      
      بھارت نے صحتی نظام مستحکم بنانے کا کام ترجیحاتی بنیادوں پر شروع کر رکھا ہے

      Posted On: 06 JUL 2017 7:49PM by PIB Delhi

    نئی دلّی ، 06 جولائی / ہمہ گیر ترقیاتی نشانوں ( ایس ڈی جی ) کے حصول کے لئے صحتی نظام کو مستحکم بنانا از حد اہم ہے ۔ بھارت نے صحت کے نظام کو مستحکم بنانے کے کام کو اعلیٰ ترجیح دی ہے تاکہ ہمہ گیر ترقیات کے نشانے حاصل کئے جا سکیں ۔ ان خیالات کے اظہار ، صحت اور کنبہ بہبود کے وزیر جناب جے پی نڈا نے آج چین میں برکس وزرائے صحت کی میٹنگ کے دوران کیا ہے ۔ یہ میٹنگ چین کے تیانجن میں منعقد ہوئی ۔ وزیر صحت نے ’’ صحتی نظام کو مستحکم بناؤ اور صحت سے متعلق ایس ڈی جی کے نشانوں کو حاصل کرو ‘‘ کے موضوع پر اظہار خیال کیا ۔


    اپنی تقریر میں جناب نڈا نے زور دے کر کہا کہ مضبوط اور لچیلا صحتی نظام وضع کیا جانا از حد ضروری ہے اور صحتی نظام کو مستحکم بنانے کے لئے بنیادی طور پر یہ ضروری ہے کہ صحتی نظام کی بنیاد کو مضبوط کیا جائے کیونکہ اس کے بغیر ماہرانہ انداز میں وضع کیا گیا کوئی بھی صحت نظام کامیاب نہیں ہو سکتا ۔ بنیادی صحتی نظام حفظان صحت کی خدمات کی تجاویز اور سہولتوں میں اضافے ، اس کے استعمال ، حفظان صحت کی خدمات کی کوالٹی اور اثر انگیزی پر منحصر ہوتا ہے ۔ اس کے ساتھ ہی ساتھ صحت بخش انداز حیات اور برتاؤ اور طور طریقے بھی اپنی جگہ بڑی اہمیت رکھتے ہیں ۔ وزیر موصوف نے مزید کہا کہ صحت کا شعبہ براہ راست روز گار کے مواقع میں اضافہ کرکے اقتصادی قدر و قیمت کو مہمیز کرتا ہے ۔ انہوں نے کہا کہ بنیادی ڈھانچے سے متعلق پروجیکٹوں میں سرمایہ کاری اور اس سے متعلق خریداری اور سپلائی تمام انتظامات حفظان صحت بہم رسانی کے لئے لازمی ہیں ۔


    جناب نڈا نے مندوبین کو مطلع کیا کہ بھارت نے قومی صحتی پالیسی ، 2017 ء اپنائی ہے ، جو ایس ڈی جی ۔ 3 کے نشانوں سے اچھی مربوط ہے ۔ نئی پالیسی ہر طرح کی پالیسیوں کو صحت کے زاویے سے ہم آہنگ رکھے ہوئے ہے اور اس میں جامع بنیادی حفظان صحت ، صحت عامہ سے متعلق حفظان صحت کی سہولتوں کی بہم رسانی اور انتظامات ، ٹیکوں کی کیفیت اور حالت کو بہتر بنانا اور ادویہ کو محفوظ شکل میں ضرورت مندوں تک پہنچانا اور ترقی پسندانہ آفاقی صحت احاطہ جیسے موضاعات شامل ہیں ۔ جناب نڈا نے مزید کہا کہ دنیا کے سب سے بڑے صحتی پروگراموں میں سے ایک پروگرام یعنی نیشنل ہیلتھ مشن ایس ڈی جی ۔ 3 کے نشانوں کے حصول کے لئے ایک بنیادی وسیلہ ہے اور اگلے مرحلے میں اس کے تحت نشانوں کو نیشنل ہیلتھ پالیسی ، 2017 ء اور ایس ڈی جی ۔ 3 سے مربوط کر دیا جائے گا ۔


    صحت کے شعبے میں بھارت کی حصولیابیوں کا ذکر کرتے ہوئے جناب نڈا نے کہا کہ بھارت نے امراض سے محفوظ کرنے کے آفاقی پروگرام (یو آئی پی ) کے تحت ا


    ٹیکوں کی تعداد میں اضافہ کیا ہے اور مشن اندر دھنُش کا آغاز کیا ہے ، جس کا مقصد ابھی تک جن لوگوں تک رسائی حاصل نہیں کی گئی ہے ، اُن تمام لوگوں تک رسائی حاصل کرکے اس کے دائرۂ کار کو توسیع دینا ہے ۔ بھارت نے تعداد اور کوالٹی دونوں لحاظ سے خدمات کو بہتر بنانے کے لئے متعدد اقدامات کئے ہیں اور ہنر مندی کو جغرافیائی لحاظ سے اس طرح تقسیم کیا ہے کہ جہاں کہیں بھی انسانی وسائل کے لئے صحتی انتظامات کی قلت ہے ، اُن کی بھرپائی ہو سکے ۔ اس سلسلے میں طبی نشستوں میں اضافہ کیا گیا ہے ، ضلع اسپتالوں کو بہتر بنایا گیا ہے اور انہیں میڈیکل کالج کی سطح پر لے جایا گیا ہے اور ایسے مقامات پر میڈیکل کالجز قائم کئے گئے ہیں ، جہاں اس سے پہلے میڈیکل کالج نہیں تھے ۔ ساتھ ہی نئے اے آئی آئی ایم ایس بھی قائم کئے گئے ہیں ۔


    وزیر صحت نے مزید کہا کہ مفت ڈائلیسس خدمات نادار اور غریب افراد کو حال ہی میں شروع کئے گئے پردھان منتری نیشنل ڈائلیسس پروگرام کے تحت فراہم کی جاتی ہیں ۔ یہ پروگرام پبلک۔ پرائیویٹ پارٹنرشپ موڈ میں چلایا جا رہا ہے ۔ مجوزہ قومی صحتی تحفظ اسکیم ( این ایچ پی ایس ) کے تحت یہ تجویز رکھی گئی ہے کہ تدارکی حفظان صحت کو بھی شامل کیا جائے ، مضبوط آئی ٹی پلیٹ فارم تیار کیا جائے ۔ آبادی اور استفادہ کے لحاظ سے احاطے میں اضافہ کیا جائے اور شکایات کے ازالے کے لئے ایک باقاعدہ میکنزم وضع کیا جائے اور معمر شہریوں پر اضافی طور سے احاطہ کیا جائے ۔ جناب نڈا نے کہا کہ ما قبل زچگی اموات اور خراب صحت جیسی چھوت سے نہ پھیلنے والی بیماریوں کے بڑھتے ہوئے بوجھ سے نمٹنے کے لئے بھارت نے ایک مفت اسکریننگ ، کنٹرول اینڈ مینجمنٹ پروگرام شروع کیا ہے ، جو اپنی نوعیت کے لحاظ سے آفاقی پروگرام ہے اور اس کے تحت پانچ مشترکہ این سی ڈی آتی ہیں ۔ اس کا مقصد یہ ہے کہ آبادی کی بڑی تعداد کو اسکریننگ کے تحت لایا جائے ۔ اس لحاظ سے یہ پروگرام آئندہ چند برسوں میں مینجمنٹ کے بڑے پروگراموں میں شمار کیا جا سکتا ہے ۔


    حکومت ہند کی عہد بندگی کا اظہار کرتے ہوئے وزیر صحت نے کہا کہ بھارت برکس ممالک خصوصاً صحت کے شعبے میں کلیدی پروجیکٹوں کے سلسلے میں برکس کے اشتراک کے فریم ورک کے توسط سے برکس ممالک کے ساتھ تال میل بنانے کا عہد محکم کئے ہوئے ہے اور اسے ہر حال میں پورا کرے گا ۔


    ( م ن ۔ ح ا ۔ ع ا ۔ 06 - 07 - 2017 )

     1. No. 3074
    
    
    (Release ID: 1494771) Visitor Counter : 2
    
    
    
    
    

1.