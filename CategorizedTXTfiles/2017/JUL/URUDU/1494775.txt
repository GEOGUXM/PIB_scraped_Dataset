      بھارتی چناؤ کمیشن

      صدارتی انتخاب 2017، ووٹ دیں یا نہ دیں، انتخابی کمیشن کی وضاحت
      Posted On: 06 JUL 2017 7:58PM by PIB Delhi


    نئی دہلی 06جولائی ؛ موجودہ صدارتی انتخاب 2017 کے سلسلے میں ووٹ دینے والوں کے ذہن میں بعض خدشات پیدا ہو گئے ہیں کہ آیا اگرکسی سیاسی پارٹی کے رکن نے، سیاسی پارٹی کے فیصلے کے خلاف ووٹ دیا، تو اسے ہندوستان کے آئین کی دفعہ 10 کے تحت نا اہل ہونے کے عمل کا سامنا تو نہیں کرناپڑےگایا سیاسی پارٹی پر اس طرح کا فیصلہ کرنے کیلئے کوئی جرمانہ تو نہیں عائد ہوگا کہ وہ اپنے ارکان سے کسی خاص طریقے پر ووٹ دینے کیلئے کہےیابالکل ہی ووٹ نہ دینے کیلئے کہے ۔ماضی میں بھی صدارتی انتخاب کے مواقع پر اس طرح کے خدشات پیدا ہو چکے ہیں۔ انتخابی کمیشن نے ماضی میں بھی پریس نوٹ کےذریعے اس سلسلے میں وضاحت کی ہے، جسے عام اطلاع کیلئے ذیل میں پیش کیا جا رہا ہے۔


    ‘‘ہندوستان کے صدر جمہوریہ کےانتخاب کےتعلق سے کمیشن یہ وضاحت کرتا ہے کہ ایوان نمائندگان اور ریاستی قانون ساز مجلسوں کی طرح ہی صدرجمہوریہ کے انتخاب میں ووٹ دینا لازمی نہیں ہے ۔ ووٹ دینے والےکےووٹ دینے کے حق کی تشریح تعزیرات ہند کی دفعہ 171-اے (بی) میں کردی گئی ہے۔ اس کے تحت صدارتی انتخاب میں ووٹ دینےوالے ہر شخص کو یہ اختیارہے کہ وہ اپنی مرضی کےمطابق کسی بھی امیدوارکوووٹ دےاوراگرچاہے، تو کسی کو بھی ووٹ نہ دے۔اس حق کا اطلاق سیاسی پارٹیوں پر بھی ہوتا ہےاورانہیں یہ آزادی ہے کہ وہ کسی امیدوار کےحق میں ووٹ دینے کی تشہیرکریں یا اپنے کارکنوں سے اپیل کریں کہ وہ ووٹنگ سے گریز کریں۔ البتہ سیاسی پارٹیاں اپنے ممبروں کو یہ ہدایت یا وہپ جاری نہیں کرسکتیں کہ وہ کسی خاص طریقے پر ووٹ دیں یا بالکل ووٹ نہ دیں۔ ایساکرناتعزیرات ہند کی دفعہ 171سی کےخلاف ہوگا’’۔


    ************


    

    (م ن ۔ ج ۔ک ا۔ 06.07.2017)


    U – 3080


    WC :324

    
    
    (Release ID: 1494775) Visitor Counter : 2