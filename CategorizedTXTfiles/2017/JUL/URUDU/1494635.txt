      محنت اور روزگار کی وزارت

      ای پی ایف او اور پبلک اور پرائیوٹ سیکٹر بنکوں میں سمجھوتے پر دستخط کےموقع پر بندارودتاتریہ کی تقریر
      Posted On: 05 JUL 2017 7:47PM by PIB Delhi


    نئی دہلی، 5 جولائی، ای پی ایف او کے تعاون اور ادائیگیوں کے لئے کثیر بنکنگ نظام کے سلسلہ میں ای پی ایف او پبلک اور پرائیوٹ سیکٹر بنکوں کے مابین سمجھوتے پر دستخط کےموقع پر آج محنت اور روزگار کے وزیر مملکت آزادنہ چارج جناب بندارو دتاتریہ نے کہا کہ مجھے اس تاریخی اور اہم موقع پر شرکت سے خوشی محسوس ہورہی ہے۔ میں ا س شراکت داری کے لئے اپنی بہترین نیک خواہشات پیش کرتا ہوں۔ ہم آئی سی آئی سی آئی ، ایچ ڈی ایف سی، ایکسس، کوٹک مہندرا، اور بنک آف بڑودہ بینکوں کا ای پی ایف او کے ساجھے دار کے طور پر شامل ہورہے ہیں۔


    دوستو! ای پی ایف او ، بارہ لاکھ کروڑ روپے کے فنڈ کے ساتھ ایک سب سے بڑی سماجی سیکورٹی فراہم کرانے والا ادارہ ہے۔ اس میں ساڑھے چار کروڑ ممبر ہیں۔ تقریباً 20 کروڑ کھاتے ای پی ایف او کے ذریعہ فراہم کئےجاتے ہیں۔ ای پی ایف او تقریباً 75 ہزار کروڑ روپے سالانہ قانون کے تحت اداروں سے جمع کرتاہے۔ ای پی ایف او ایک سال میں تقریباً 1.16 کروڑ کلیمس حل کرتا ہے اور تقریباً 54 ہزار کروڑ روپے سالانہ تقسیم کرتا ہے۔


    فی الحال ای پی ایف کے تعاو ن کا جمع کرنے کا میکنزم اس کے کثیر بنکوں کے ذریعہ ہوتا ہے۔ جن میں اسٹیٹ بنک آف انڈیا (آن لائن) اسٹیٹ بینک آف انڈیا ، پنجاب نیشنل بینک ، الہ آباد بینک، انڈین بینک ، اور یونین بینک آف انڈیا شامل ہیں۔ 30 فروری 2017 کو ہوئی سی بی ٹی کی 216 ویں میٹنگ میں ایک تاریخی فیصلہ میں یہ طے کیا گیا تھا کہ ای پی ایف تعاون کے کلیکشن کے لئے نجی سیکٹر بنکوں کی خدما ت حاصل کی جائیں۔


    مجھے خوشی ہے کہ اس فیصلہ پر آج عمل درآمد ہورہا ہے۔ جبکہ وزیراعظم نریندر مودی کی قابل لیڈر شپ میں میری حکومت سب کا ساتھ سب کا وکاس پر یقین رکھتی ہے۔ ہماری حکومت نہ صرف جامع ترقی پر یقین رکھتی ہے بلکہ ہم اس پرعمل بھی کررہے ہیں اور ملک کی ترقی میں تمام شراکت داروں کو ساتھ لے کر چل رہے ہیں۔


    مجھے اس بات کی نہایت خوشی ہے کہ ہم نے وزارت اور ای پی ایف او میں اجروں اور ملازمین کے لئے بہت سے اقدامات کئے ہیں۔


    ان اقدامات میں


    1۔ملازمین کے لئے گھٹائے گئے انتظامی چارجیز


    2۔اجروں کے آن لائن رجسٹریشن


    3۔ کنٹری بیوشن کی آن لائن ادائیگی


    4۔ مستثنی کئے گئے اداروں کے لئے رٹرن کی آن لائن فائلنگ


    5۔ ای پی ایف صارفین کے لئے 2 اپریل 2017 کو شروع کی گئی ہاؤسنگ اسکیم جس کے لئے ہڈکو کے ساتھ ایک مفاہمت نامہ پر دستخط کئے گئے۔


    6۔ فائدوں کا دعوی کرنے کے لئے خود اعلانیہ


    7۔ این ای ایف ٹی کے ذریعہ آن لائن ادائیگی


    8۔ ممبروں کے لئے آن لائن پاس بک سہولت


    9 ۔ ای پی ایف ممبروں کے لئے یو اےاین نمبر


    *****


    Uno-3055


    ( م ن۔ح ا۔ ج)

    
    
    (Release ID: 1494635) Visitor Counter : 2