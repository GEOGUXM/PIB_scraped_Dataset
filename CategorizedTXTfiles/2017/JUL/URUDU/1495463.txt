      جہاز رانی کی وزارت

      ساگر مالا پروگرام کے تحت ساحلی جہاز رانی اور اندرون ملک
      کشتی رانی کے فروغ پر ورکشاپ بھوبنیشور میں
      Posted On: 12 JUL 2017 6:00PM by PIB Delhi


    نئی دہلی،13۔جولائی ۔ مرکزی وزارت برائے جہاز رانی کی جانب سے ، ’’ ساحلی جہاز رانی اوراندرون ملک کشتی رانی کے فروغ ‘‘ کے عنوان سے ایک ورکشاپ کا اہتمام کیا گیا ۔ یہ اس سلسلے کی دوسری ورکشاپ ہے ۔ یہ وزارت اگلے 6 سے 8 ماہ کے دوران ایسی ہی متعددورکشاپوں کا اہتمام کرے گی جس کا مقصد متعلقہ دعوے داروںمیں ساگر مالا پروگرام کے بارے میں بیداری پیدا کرنا اور انہیں اس کام میں شامل کرنا ہے۔ اس کی پہلی ورکشاپ ، ’’ ایکسیلریٹنگ ساگر مالا امپلی منٹیشن - انگیجنگ وِد اسٹیٹس ‘‘ کے عنوان سے 9 جون 2017 کو نئی دہلی میں اہتمام کی گئی تھی ۔


    بھوبنیشور میں اہتمام کی جانے والی ورکشاپ کا مرکزی مقصد 2025 تک ساگر مالا کے تحت متعلقہ دعوے داروں کی اس پروگرام میں حصہ داری 6 فیصد سے بڑھاکر 12 فیصد کئے جانے کے مقصد سے ساحلی جہاز رانی اوراندرون ملک کشتی رانی کے بارے میں بیداری پیدا کرنا ہے ۔


    ہندوستان کے سات ہزار 500 کلومیٹر ساحلی علاقے اور کشتی رانی کے لئے موضوع 14 ہزار کلومیٹر ندیاں گھریلو اور ای ایکس آئی ایم سازوسامان نیز مسافروں کے نقل وحمل کے لئے آبی راستوں کے لئے مربوط آبی راستوں پر نقل وحمل کے لئے ایک مکمل پلیٹ فارم مہیا کراتی ہیں۔


    واضح ہوکہ ساحلی جہاز رانی اور اندرون ملک کشتی رانی سے سڑک اورریل نظام پر بھیڑ بھاڑ کو کم کرنے میں مدد ملے گی۔ساحلی جہاز رانی اور اندرون ملک کشتی رانی سے سازوسامان کی ڈھلائی اور مسافروں کی آمدورفت کے خرچ میں خاصی بچت ممکن ہوسکے گی۔ اندازہ کیا جاتا ہے کہ ساحلی جہاز رانی اوراندرون ملک کشتی رانی سے سازوساما ن کی فی ٹن فی کلومیٹر ڈھلائی ریل اور سڑک رابطوں سے ڈھلائی کے مقابلے 60سے 80 فیصدتک سستی ہوگی۔ساحلی جہاز رانی اوراندرون ملک کشتی رانی کا ایک اوربڑا فائدہ یہ ہے کہ یہ اپنے آپ میں دیگر وسائل کے مقابلے ایک انتہائی ماحول دوست طریقہ ہے ۔


    اندرون ملک کشتی رانی کے فروغ کے لئے نیشنل واٹر ویز ایکٹ 2016 کے تحت 24 ریاستوں کی 111 آبی شاہراہوں کو قومی آبی شاہراہ (این ڈبلیو ڈبلیو ) قرار دیا گیا ہے ۔ان آبی شاہراہوں کو ماحول دوست اور ٹرانسپورٹ کے پائیدار طریقے کے طور پر فروغ دیا جائے گا۔


    نیشنل واٹر وے -5 میں اوڈیشہ اور مغربی بنگال کا کچھ حصہ شامل ہے ،جس کی کُل لمبائی 623 کلومیٹر ہے ۔اس کا 91 کلومیٹر حصہ مغربی بنگال میں ہے اور باقیماندہ 532 کلومیٹر اوڈیشہ میں ہے ۔برہمنی ندی پر تلچر سے دھمارا تک کا ٹکڑا خاص طور سے انتہائی اہمیت کا حامل ہے کیونکہ اس سے تلچر اور مہاندی کول فیلڈ س لمٹیڈ ( این سی ایل ) کی آئی بی وادی کی کوئلہ کانوں سے کوئلے کی ڈھلائی کی جائے گی۔


    جہازرانی کی وزارت کے تحت کام کرنے والی کمپنی انڈین پورٹ ریل کمپنی لمٹیڈ بھی تلچر سے پارا دیپ تک ایک زبردست ریل گلیارے کو فروغ دے رہی ہے ،جس سے اوڈیشہ کی کوئلہ کانوں سے جہاز رانی کے ذریعہ جنوبی اور مغربی ریاستوں کے بجلی گھروں کو پارادیپ کی بندرگاہ اور دھمارا کی بندرگاہ سے کوئلے کی ڈھلائی کی جائے گی۔


    اوڈیشہ سرکار کے چیف سکریٹری جناب اے پی پاڈھی ، جہازرانی کی وزارت کے اسپیشل سکریٹری جناب آلوک سریواستو کی موجودگی میں اس ورکشاپ کا افتتاح کریں گے اور اس میں جہاز رانی کی وزارت ،چھوٹے اوربڑے بندرگاہوں ،انڈین پورٹ ریل کارپوریشن لمٹیڈ کے افسران اور دیگر دعوے دار شرکت کریں گے۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش۔ رم


    U-3194

    
    
    (Release ID: 1495463) Visitor Counter : 3