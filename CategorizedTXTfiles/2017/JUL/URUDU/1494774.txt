      عملے، عوامی شکایات اور پنشن کی وزارت

      اچھی حکمرانی اور اچھی حکمرانی کی توضیح سے متعلق دوروزہ علاقائی کانفرنس کل نینی تال میں شروع ہوگی
      Posted On: 06 JUL 2017 7:56PM by PIB Delhi


    نئی دہلی 06جولائی ؛ ‘‘اچھی حکمرانی اور اچھی حکمرانی کی توضیح ’’سے متعلق دو روزہ علاقائی کانفرنس کل اتراکھنڈ کے شہر نینی تال میں شر وع ہوگی۔ اس کا انتظام حکومت ہند کےانتظامیہ اصلاحات اور عوامی شکایات (ڈی اے آر پی جی) کے محکمے ، عملے، عوامی شکایات اورپنشن کی وزارت نے اتراکھنڈ کی حکومت کے تعاون سے کیا ہے۔کانفرنس کا افتتاح ڈی اے آر پی جی کے سکریٹری جناب سی وشواناتھ کریں گے۔


    یہ کانفرنس ایک ایسا مشترکہ پلیٹ فارم قائم کرنے کی کوشش ہے، جس میں اچھی حکمرانی اور ای-حکمرانی کےذریعے بہتر پبلک خدمات کی فراہمی، شفاف، جوابدہ اور انسان دوست موؤثرانتظامیہ کےبارےمیں تجربات اورمعلومات کا تبادلہ کیاجاسکے۔12ریاستوں اور شمالی، مغربی اور وسطی علاقے کے مرکز کے زیر انتظام علاقےکے نمائندے ا س کانفرنس میں شرکت کریں گے۔


    سنیچرکےدن یعنی آٹھ جولائی 2017 کو کانفرنس کے اختتامی اجلاس سے اتراکھنڈ کےوزیراعلیٰ جناب تریویندرسنگھ راوت، ترقیات اور شمال مشرقی علاقے کےامورکےوزیرمملکت (آزادانہ چارج)، وزیراعظم کےدفتر میں وزیرمملکت،عملے، عوامی شکایات اور پنشن ، ایٹمی توانائی اورخلاء کےوزیرمملکت ڈاکٹر جتیندرسنگھ خطاب کریں گے۔


    پروگرام کےمطابق کانفرنس کےتین اجلاسوں میں 7جولائی 2017 کو پہلے اجلاس میں دو مقالے پیش کئےجائیں گے۔ ان میں سے ایک مقالہ کاغذسےپاک ہماچل لیجسلیٹیواسمبلی اور دوسرا اچھی حکمرانی انڈیکس سے متعلق ہوگا۔ 8 جولائی 2017 کو دوسرے اجلاس میں اچھی حکمرانی انڈیکس کے موضوع پر پینل مباحثہ ہوگا۔ اس دن دو اور مقالے بھی پیش کئےجائیں گے، جس میں ایک اسٹینڈ اپ انڈیا، (ٹی-ہب) اور دیہی ٹھوس کچرے کےبندوبست میں اختراعات کے استعمال کے بارے میں ہوگا۔ تیسرے اجلاس میں دو مقالے پیش کئےجائیں گے:اسٹینڈ اپ انڈیا اور ای نیشنل ایگری کلچر مارکیٹ افتتاحی اجلاس میں اتراکھنڈ میں کئے گئے منفرد اقدامات کے بارے میں ایک مختصر مقالہ پیش کیاجائےگا۔


    ڈی اے آر پی جی نے اب تک ا س طرح کی 25علاقائی کانفرنسیں منعقد کی ہیں، جن کا مقصد اچھی حکمرانی کے نکات اور ان پر عمل درآمد کےبارے میں تجربات سے دوسروں کو آگاہ کرنا ہے تاکہ عوامی خدمات کی تیز رفتار اور متاثر کن فراہمی کو یقینی بنایا جا سکے۔ ان کانفرنسوں کےذریعے قومی اور ریاستی سطح کی تنظیمیں یکجا ہو جاتی ہیں اور اس طرح کے کاموں میں دلچسپی رکھنے والے بھی ایک پلیٹ فارم پر آجاتے ہیں، جن میں دانشوراورمیڈیا بھی شامل ہیں۔


    ************


    

    (م ن ۔ ج ۔ک ا۔ 06.07.2017)


    U – 3075

    
    
    (Release ID: 1494774) Visitor Counter : 2