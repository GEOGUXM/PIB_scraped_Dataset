      وزیراعظم کا دفتر

      وزیر اعظم کی جمہوریہ کوریا کے صدر ، اٹلی اور ناروے کے وزراء اعظم سے ملاقات
      Posted On: 08 JUL 2017 8:26PM by PIB Delhi


    نئی دہلی۔08/جولائی ہیمبرگ میں منعقدہ جی - 20 کے موقع پر وزیر اعظم نے جمہوریہ کوریہ کے صدر جناب مون جائےاِن سے ملاقات کی ۔ وزیر اعظم مودی نے صدر مون کو صدارتی انتخابات میں ان کی جیت پر مبارکباد پیش کی ۔ صدر مون نے کورین زبان میں وزیر اعظم کے تہنیتی فون کال اور ٹویٹ کو یاد کیاجسے جنوبی کوریا کے عوام نے بڑی گرمجوشی سے وصول کیا تھا ۔ دونوں رہنماؤں نے ہندوستان اور جنوبی کوریا کے درمیان خاص طور پر میک اِن انڈیا ، ڈیجیٹل انڈیا ، اسٹارٹ اَپ انڈیا وغیرہ جیسے پروگراموں میں شرکت کے ذریعہ خصوصی اسٹریٹجک شراکت داری کو مزید فروغ دینے کے لیے اپنی عہد بستگی کا اظہار کیا ۔ وزیر اعظم نے صدر مون کو ہندوستان آنے کی دعوت دی جسے قبول کر لی گئی ۔


    وزیر اعظم مودی نے اٹلی کے وزیر اعظم جناب پاؤلو جینٹو لینی سے بات چیت میں باہمی تعلقات بالخصوص تجارت، سرمایہ کاری اور عوامی رابطہ کاری کے فروغ پر توجہ مرکوز کی ۔ وزیر اعظم مودی نے ورلڈ فوڈ انڈیا - رواں سال نومبر میں ہندوستان میں منعقد ہونے والے ڈبہ بند خوراک کی نمائش میں اٹلی کو شرکت کرنے کی دعوت دی ۔


    وزیر اعظم مودی نے ناروے کی وزیر اعظم محترمہ ارناسولبرگ سے باہمی امور خاص طور سے اقتصادی تعلقات کو مستحکم کرنے پر بات چیت کی ۔ وزیر اعظم مودی نے قومی سرمایہ کاری اور انفرااسٹرکچر فنڈ میں ناروے کی پنشن فنڈ کو شرکت کرنے کی دعوت دی ۔ ناروے کی وزیر اعظم نے ہندوستان کو اقوام متحدہ کے جنرل اسمبلی کے موقع پر اوشن کانفرنس میں شرکت کی دعوت دی ۔


    (م ن ۔ رض۔ م ج۔ ت ح ۔ 2017۔ 07 ۔ 08 )


    U-3105

    
    
    (Release ID: 1494918) Visitor Counter : 2