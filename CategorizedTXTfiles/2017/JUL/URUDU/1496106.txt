      نائب صدر جمہوریہ ہند کا سکریٹریٹ

      ایک عالمگیر مارکیٹ میں مقابلے کیلئے بھارتی مصنوعات کو بہتر بنانے کی ضرورت
      Posted On: 18 JUL 2017 8:05PM by PIB Delhi


    نئی دہلی۔19؍جولائی۔نائب صدر جمہوریہ ہند جناب محمد حامد انصاری نے کہا ہے کہ بھارتی مصنوعات کو ایک عالمگیر سطح کی مارکیٹ میں مقابلہ کرنے کیلئے پیداواریت اور مستعدی کے معنوں میں زبردست بہتری کی ضرورت ہے۔ وہ ٹاٹا سنز لمیٹیڈ کے چیئرمین جناب این چندر شیکھرن کو اے آئی ایم اے ۔ جے آر ڈی ٹاٹا کارپوریٹ لیڈر شپ ایوارڈ عطا کرنے کے بعد ایک جلسے سے خطاب کررہے تھے۔


    نائب صدر جمہوریہ نے کہا کہ ہماری کمپنیوں کے سامنے کسوٹی یہ ہے کہ تجارت کی صلاحیتوں کو فروغ دیا جائے اور ویلو چین میں سرفہرست رہنے کیلئے مقابلے کی غرض سے ساز وسامان سے آراستہ کیا جائے۔ انہوں نے یہ بھی کہا منافع بخش ترقی کیلئے ہمیں عمدگی کی چاہت ہونی چاہئے جو صرف اس وقت لائی جاسکتی ہے کہ ہم ایسی مصنوعات کا نشانہ مقرر کریں جن میں اعلیٰ معیار کے ڈیزائن انجینئرنگ اور مینوفیکچرنگ کی ضرورت ہو۔ نائب صدر جمہوریہ نے کہا کہ ہماری کمپنیوں کی مستقبل کی ترقی اس میں ہے کہ ہم مستقبل اور انجینئرنگ کی راہ میں روکاوٹوں کو ذہن میں رکھ کر تجارت کا منظرنامہ تیارکریں نہ کہ ہم بعد میں آنے والی دقتو ں کا سامنا کریں۔ اس سے پہلے نائب صدر نے اپنے کارپوریٹ شعبے کی پہلے سے جاری کمزوریوں کا ذکر کیا جن میں جوکھم نہ لینے کے رجحان ، قرض لینے کی عادت اور تحقیق وترقی پر کم خرچ شامل ہے۔


    نائب صدر نے کہا کہ ہمارے کارپوریٹ شعبے کو سرمایہ کاری کرنی ہوگی اورآر اینڈ ڈی اور اختراع پر تو زبردست سرمایہ کاری کرنی ہوگی۔ انہوں نے مزید کہا کہ صنعتوں کو محض ترغیبات دینا کافی نہیں ہوگا کہ وہ اختراعی انداز میں ترقی کرسکیں۔ انہوں نے یہ بھی کہا ،ہمیں ثقافت اور رجحان کو بڑھاوا دینے کی طرف واقعتاً کام کرنے کی ضرورت ہے تاکہ اختراع اور چھوٹی صنعتوں کو فروغ دیا جاسکے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ اس۔ ع ن


    19-07-2017: Time: 11:30


    U-3317

    
    
    (Release ID: 1496106) Visitor Counter : 2