      اقلیتی امور کی وزارتت

      اقلیتی امور کی وزارت حج کیلئے بحری جہازوں سے سفر کے متبادل پر غور کررہی ہے
      Posted On: 26 JUL 2017 5:32PM by PIB Delhi


    نئی دہلی، 26 ؍جولائی، اقلیتی امور کے وزیر مملکت (آزادانہ چارج) جناب مختار عباس نقوی نے آج لوک سبھا میں ایک سوال کے تحریری جواب میں ایوان کو مطلع کیا کہ اقلیتی امور کی وزارت بھارتی عازمین حج کیلئے ایک اضافی متبادل کے طور پر بحری جہازوں سے حج کے سفر کو پھر شروع کرنے کے امکانات پر جہاز رانی کی وزارت کے ساتھ غور کررہی ہے۔ جہاز رانی کی وزارت نے بتایا ہے کہ اگر 1100 افراد کی گنجائش والے بحری جہازوں کا استعمال کیا جاتا ہے تو مسافروں کے ٹکٹ کے اخراجات ہوائی جہاز کے اخراجات سے کم ہوں گے۔ اس کے علاوہ عازمین حج کے یکجا ہونے اور سفر میں لگنے والے وقت سمیت دیگر بندوبست پر بھی غور کرنے کی ضرورت ہے۔ جہاز رانی کی وزارت کے مشورے پر امور خارجہ کی وزارت سے بھی صلاح ومشورہ کیا گیا ہے۔ ابھی یہ معاملہ ابتدائی مراحل میں ہے اور ابھی کچھ طے نہیں کیا گیا ہے۔


    ۔۔۔۔۔۔۔۔۔۔۔


    ۰۰۰۰۰۰۰۰


    (م ن-و ا- ق ر)


    (26-07-2017)


    U- 35 23

    
    
    (Release ID: 1497248) Visitor Counter : 2