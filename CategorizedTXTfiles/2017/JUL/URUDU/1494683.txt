      دیہی ترقیات کی وزارت

      پردھان منتری آواس یوجنا (گرامین) کے تحت بہترین اعلیٰ معیاری گھر فراہم کرائے جائیں گے
      Posted On: 06 JUL 2017 12:59PM by PIB Delhi


    نئی دہلی 06جولائی ؛ وزیر اعظم جناب نریندر مودی نے اتر پردیش کے شہر آگرہ میں 20 نومبر 2016 کو پردھان منتری آواس یوجنا (گرامین) پی ایم اے وائی- جی کا افتتاح کیا تھا۔ تکنیکی اداروں، مقامی سازو سامان اور تربیت یافتہ معماروں نیز کچی چھتوں کے نیچے کچے مکانوں میں رہنے والے فائدہ یافتگان کی انتہائی احتیاط سے کی گئی شناخت کے ساتھ تقریباً ایک اعشاریہ پانچ لاکھ کی اضافہ شدہ لاگت سے بہترین معیاری مکانات تعمیر کیے جارہے ہیں۔


    ریاستی سرکاروں کے ساتھ شراکت داری اور مارچ 2018 تک پردھان منتری آواس یوجنا( گرامین) کے تحت ایک لاکھ مکانات کی تعمیر کی تکمیل اب ممکن نظر آنے لگی ہے۔ تقریباً 33 لاکھ مکانات پہلے سے ہی تعمیر کے مختلف مرحلوں میں ہیں اور باقیماندہ18 لاکھ مکانات پر باقاعدہ منظوری کے بعد کام شروع کیاجائے گا۔ تعمیر کا حقیقی کام شروع ہوجانے کے بعد ایک مکان کی تعمیر کی تکمیل چار ماہ سے آٹھ ماہ کی مدت صرف ہوتی ہے۔ جبکہ ماضی میں یہ مدت ایک سے تین سال تک ہوا کرتی تھی۔ ایس ای سی سی 2011 کے انتخاب کے تین مراحل کے سبب پردھان منتری آواس یوجنا میں بھی فائدہ یافتگان کے انتخاب میں بعض معمولی غلطیاں دیکھی گئی ہیں۔ اس کے ساتھ ہی گرام سبھا کے ذریعے توثیق اور موجودہ مکانات کی تصویروں کے ساتھ ارضیاتی شناخت کے لیے خلائی ٹیکنالوجی کا بھی استعمال کیا گیا ہے۔ تمام ادائیگیاں آئی ٹی/ ڈی بی ٹی کے طریقے سے کی گئی ہیں اور فائدہ یافتگان کو یہ رقم ان کے بینک کھاتوں سے حاصل ہوگی۔ اس سے نہ صرف یہ کہ بدعنوانی میں کمی آئی ہے بلکہ مکانات کی تعمیر کے معیار میں بھی بہتری ہوئی ہے۔


    اب تک 55 ہزار مکانات کی تعمیر مکمل ہوچکی ہے اور دس لاکھ مکانات تعمیر کے آخری مرحلوں میں ہیں۔ مدھیہ پردیش، چھتیس گڑھ، مغربی بنگال، راجستھان، مہاراشٹر، اڈیشہ اور جھارکھنڈ میں یہ کام انتہائی حسن و خوبی کے ساتھ انجام دیا ہے جبکہ بہار، اترپردیش، گجرات، تمل ناڈو اور آسام کی سرکاروں سے گذارش کی گئی ہے کہ تعمیراتی کاموں میں تیز رفتاری لائی جائے۔ یہ وہ ریاستیں ہیں، جن میں محروم اور مفلس کنبوں کے لیے ضرورت کی بنیاد پر مکانات کی تعمیر کا 85 فیصد حصہ شامل ہے۔


    پردھان منتری آواس یوجنا (گرامین) کا کام پوری طرح اور اول تا آخر آواسوفٹ ایم آئی ایس کے ذریعے کیا جارہا ہے۔ دیہی معماروں کی تربیت کا پروگرام مہاراشٹر، اتراکھنڈ، چھتیس گڑھ، جھارکھنڈ اور مدھیہ پردیش میں زور و شور سے آگے بڑھا یاجارہا ہے۔علاوہ ازیں دیگر ریاستوں میں بھی رورل میسن ٹریننگ پروگرام کا کام زور و شور سے کیا جارہا ہے۔ اس کام کے لئے مختلف ریاستوں میں استعمال شدہ بانسوں اورکیمیائی راکھ وغیرہ کا بھی استعمال کیاجارہا ہے۔ پردھان منتری آواس یوجنا (گرامین ) کے تحت تعمیر کئے جانے والے خوبصورت مکانات ، ہندوستان کے دیہی علاقوں میں آباد غریب کنبوں کے سماجی تعلقات میں بھی بہتر تبدیلیاں پیدا کررہے ہیں۔ اس منصوبے سے غریب کنبوں کو بااختیار بنایا جارہا ہے اور غریبوں کے حالات میں بہتری کے علاوہ سماجی اور معاشی عدم مساوات کو بھی دور کیا جارہا ہے۔ اس کے ساتھ ہی اس منصوبے سے ملازمت کے بھی لاتعداد مواقع پیدا ہوئے ہیں۔ علاوہ ازیں ایم جی این آر ای جی ایس کے تحت 95/90دنوں کا اجرت پر کام، پردھان منتری اجولا یوجنا کے تحت ایل پی جی گیس کنکشنوں کی فراہمی اور دین دیال اپادھائے گرامین جیوتی یوجنا کے تحت بجلی کے کنکشن دئیے جانے سے بھی غریب کنبوں کو بااختیار بنایا گیا ہے۔ یہی نہیں بلکہ پائپ کے ذریعے پینے کے پانی کی فراہمی اور دور دراز کے علاقوں میں شمسی توانائی کے پروگرام بھی تیزی کے ساتھ آگے بڑھائے جارہے ہیں اور متعلقہ وزارت کو امید ہے کہ پردھان منتری آواس یوجنا (گرامین) کے تت 51 لاکھ مکانات کی تعمیر کا کام سال 18-2017 میں مکمل ہوجائے گا اور 19-2018 میں اتنی ہی تعداد میں مکانات تعمیر کیے جائیں گے۔


    ************


    (م ن ۔ س ش۔ ن ر۔ 06.07.2017)


    U – 3062


    

    
    (Release ID: 1494683) Visitor Counter : 2