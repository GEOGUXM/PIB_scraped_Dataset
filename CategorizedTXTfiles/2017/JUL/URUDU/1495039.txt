      جہاز رانی کی وزارت

      جہاز رانی کی وزارت نے کروز ٹورزم سے متعلق اصلاحات کا خاکہ تیار کیا
      Posted On: 10 JUL 2017 6:56PM by PIB Delhi


    نئی دہلی، 10 جولائی ۔جہاز رانی کی وزارت نے سیاحت کی وزارت کے اشتراک سے ملک میں کروز سیاحت کی صنعت کی نگرانی سے متعلق ریگولیٹری طریقہ کار میں اصلاحات کا اعلان کیا ہے۔اس کا مقصد اس صنعت جس میں روزگار پیدا کرنے کے وسیع امکانات ہیں، میں انقلابی تبدیلی لانا ہے۔یہ کام کروز بندرگاہوں کے آپریشنز کے مختلف پہلوؤں جیسے سیکورٹی، امیگریشن اور کسٹمز وغیرہ سے متعلق ضابطوں اور طریقہ کار کو آسان بنا کر کیا جاسکتا ہے۔ جہاز رانی کے خصوصی سیکریٹری جناب آلوک سریواستوکے مطابق کروز سیاحت کے فروغ کے لیے نہ صرف بنیادی ڈھانچوں کو بہتر بنانے کی ضرورت ہے ، بلکہ اس کے لیے مختلف سرکاری تنظیموں کے ذریعے اپنائے جانے والے طور طریقوں میں یکسانیت ، شفافیت اور پیش گوئی سے متعلق صلاحیت کو بھی بہتر بنانے کی ضرورت ہے۔


    یہ اصلاحات ایک گلوبل کنسلٹینٹ کی سفارشات پر مبنی ہے جس کی خدمات وزارت نے حاصل کی تھی تاکہ کروز ٹورزم انڈسٹری کے لیے ایک صارف دوست اور رکاوٹوں سے پاک لوجسٹک طریقہ کار سے متعلق ایک ایکشن پلان تیار کیا جائے اور ایک ایسا ماحول بنایا جاسکے جو ہندوستان میں کروز جہاز رانی کی فروغ اور اس کی پائیداری کے لیے ضروری ہے۔


    فوری طورپر نافذ کی جانے والی جو اہم سفارشات مذکورہ کنسلٹینٹ نے کی ہیں ان میں درج ذیل سفارشات شامل ہیں:

     1. کروز آپریٹروں کے لیے سبھی پری کروز ضرورتوں کی تکمیل ایک ہی جگہ پرکی جائے تاکہ گاڑیوں ، عملہ اور گائیڈز کے داخلے کے لیے ہر بار رجسٹریشن ، لائسنس پیپر وغیرہ کی جانچ کی ضرورت باقی نہ رہے۔
     2. کروز ٹرمنلوں تک رسائی کے لیے اسی کام کے لیے مخصوص علیحدہ اپروچ روڈ اور داخلہ گیٹ بنایا جائے۔
     3. سبھی بندرگاہوں پر سی آئی ایس ایف کے ذریعے یکساں اور پائیدار سیکورٹی طریقہ کار اپنایاجائے۔
     4. مسافروں کی بندرگاہوں اور مقامی جگہوں تک رسائی کے لیے خاطر خواہ سیکورٹی انتظامات کیے جائیں۔
     5. ڈس امبارکنگ رسمیات کی تکمیل کے بعد بالمشافہ سیکورٹی جانچ کی ضرورت باقی نہ رکھی جائے۔
     6. امبارکنگ مسافروں کے لیے سیکورٹی جانچ صرف ایک بار کی جائے۔
     7. بیورو آف امیگریشن اور سی آئی ایس ایف کے درمیان باہمی اشتراک قائم کیا جائے اور ہندوستان کے دورے پر آنے والے کروز سیاحوں کو خوشگوار احساس کرانے کے لیے موجودہ طریقہ کار کی تشکیل نو کی جائے۔
     8. مسافروں کو بہتر طریقے سے ہینڈل کرنے کے لیے عملے کی تربیت اور تعلیم کے لیے معیاری آپریٹنگ طریقہ کار (ایس او پی) وضع کیا جائے۔
     9. کلیرنس کے کام میں ٹکنالوجی کا استعمال کیا جائے ،تاکہ مسافروں کے پاس کیا کچھ ہے وہ سی آئی ایس ایف کے سامنے ظاہر ہو جائے اور مینول جانچ پڑتال کا عمل ختم کیا جائے کیونکہ اس میں بہت وقت لگتا ہے۔
    10. موجودہ ٹرمنلوں پر اتفاقی یعنی رینڈم کسٹم جانج کے لیے ہوائی اڈوں کی طرح سے گرین لین /ریڈ لین کا قیام۔
    11. موجودہ نظام جس میں جہاز کے سبھی اسٹاک کے بارے میں بتانے کی ضرورت ہوتی ہے صرف محدود سامانوں کے بارے میں بتاینے کو کافی خیال کیا جائے۔

    ایک کمیٹی قائم کی گئی ہے تاکہ وہ مقررہ وقت کے اندر مذکورہ سفارشات کے نفاذ کے لیے ضروری طریقہ کار وضع کرسکے۔کنسلٹنیٹ سے یہ بھی کہا گیا ہے کہ وہ بین الاقوامی، گھریلو اور ریور کروز سے متعلق پانچ ممکنہ کروز سرکٹوں کے بارے میں بھی اپنا مشورہ دیں تاکہ ان پر فوری طور پر کام شروع کیا جاسکے اور ان سرکٹوں کے لیے ٹیکنو۔اکونومک فیزیبلٹی رپورٹ(ٹی ای ایف آر)تیار کی جاسکے۔بین الاقوامی کروز ٹورزم کے فروغ کے لیے مخصوص بندرگاہوں /ٹرمنلوں پر بھی غور کیا جائے گا۔


    اس ماہ کے اوائل میں جہاز رانی کی وزارت نے ایک ورکشاپ کا انعقاد کیا تھا تاکہ کروز ٹورزم کے جملہ متعلقین ایک ساتھ بیٹھ سکیں اور ملک میں کروز ٹورزم کے نفاذ اور فروغ کے لیے ایک ٹھوس کارروائی منصوبہ تیار کرسکیں۔ اس ورکشاپ کا افتتاح جہاز رانی، سڑک نقل و حمل او شاہراہوں کے مرکزی وزیر جناب نتن گڈکری نے کیا تھااور جس میں سیاحت و ثقافت کے وزیر مملکت (آزادانہ چارج)ڈاکٹر مہیش شرما اور سیاحت و ثقافت کی سیکریٹری محترمہ رشمی ورما نے بھی شرکت کی تھی۔ اس شعبے سے متعلق تقریباً 100 افراد نے اس ورکشاپ میں شرکت کی تھی۔ جن میں کسٹمز ، بیورو امیگریشن ، بندرگاہوں ، سی آئی ایس ایف، ریاستی سیاحتی بورڈوں ، سمندری بورڈوں اور بندرگاہوں کے محکموں ، کروز شپنگ لائنز وغیرہ سے وابستہ افراد شامل ہیں۔


    10.07.2017


    م ن۔ م م۔ن ع ا


    U- 3123

    
    
    (Release ID: 1495039) Visitor Counter : 2
    
    
    
    
    

11.