      صدر جمہوریہ کا سکریٹریٹ

      صدرجمہوریہ ہند نے بی ایم ایل ، منجال یونیورسٹی کو قوم کے نام وقف کیا
      Posted On: 12 JUL 2017 7:57PM by PIB Delhi


    نئی دلّی ،13جولائی :صدرجمہوریہ ہند، جناب پرنب مکھرجی نے کل (12جولائی ،2017)کوراشٹرپتی بھون میں منعقدہ ایک تقریب کے دوران بی ایم ایل منجال یونیورسٹی کو قوم کے نام وقف کیا۔


    اس موقع پراظہارخیال کرتے ہوئے جناب صدرنے کہاکہ بی ایم ایل منجال یونیورسٹی، قوم کے نام وقف کرکے مجھے بیحدمسرت ہوئی ہے۔ انھوں نے کہا کہ یہ خطے کی ان نئی یونیورسٹیوں میں سے ایک ہے جن میں یہ مضمرات وابستہ ہیں ، کہ آنے والے وقت میں یہ یونیورسٹیا ں اپنے آپ کوایک سرکردہ ادارے کی شکل دے سکیں گی ۔یہ یونیورسٹی جناب برج موہل لعل منجال کے احترام میں ان کی حیات وخدمات کو اجاگرکرنے کے لئے قائم کی گئی ہے۔ موصوف ہمارے ملک کے ازحدمعزز صنعتکاروں میں شمارہوتے تھے اورہیروگروپ کے بانی مبانی تھے ۔جناب منجال اگرچہ کبھی کسی کالج میں نہیں پڑھے تھے تاہم انھوں نے متعدد افراد کو عرفان ذاتی کی تعلیم تھی ۔ منجال جی نے اپنی ذاتی حیات کے تجربات سے یہ جان لیاتھا کہ سیکھنے کی ہنرمندی کی اہمیت کیاہے اور حقیقت پسند ہونے کے کیافائدے ہوسکتے ہیں ۔ منجال جی اس امرمیں یقین رکھتے تھے کہ زندگی کی تعلیم اورتدریس کلاس روم کے باہراوراندردونوں جگہ ہوتی ہے ۔ اپنے اسی فلسفے پرعمل کرتے ہوئے اس یونیورسٹی کا خاکہ عملی اصولوں پرتیارکیاگیاہے جو بھارت کے اعلیٰ تعلیمی منظرنامے میں ایک منفرد شے ہے ۔ صدرجمہوریہ ہند نے امید ظاہرکی کہ ایسی کوششوں سے دوسرے لوگ بھی ترغیب حاصل کریں گے اوراس عظیم شعبے میں قدم رکھیں گے ۔


    صدرجمہوریہ ہند نے کہا کہ ابھرتے ہوئے عالمی منظرنامے میں دی جانے والی اعلیٰ تعلیم کی کوالٹی نوجوان افراد وخواتین کا مستقبل سنوارنے میں اہم کردار اداکرے گی ۔اب سے آگے دس سال سے بھی کم کے عرصے میں 140ملین افراد کالج جانے کی عمرمیں داخل ہوجائیں گے دنیا کا ہرچوتھا گریجویٹ ہمارے اعلیٰ تعلیمی نظام کی دین ہوگا۔ ایسے مسابقتی ماحول میں صرف وہی پیشہ ور حضرات کامیابی حاصل کرسکیں گے جو باقاعدہ ہنرمند اور تربیت یافتہ ہیں ۔اب یہ ذمہ داری اعلیٰ تعلیمی اداروں کے کندھوں پرہے کہ وہ اپنے طلبہ کو اس انداز میں تیارکریں اوراتنا لائق وفائق بنادیں کہ انھیں عالمی پیمانے پر قبولیت حاصل ہوسکے تاہم انھیں مقامی ،سماجی ، اقتصادی ضروریات کا اداراک رہے ۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    (م ن۔ع آ ۔ 13-07-17 )


    U- 3188

    
    
    (Release ID: 1495416) Visitor Counter : 19