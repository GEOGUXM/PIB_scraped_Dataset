      صدر جمہوریہ کا سکریٹریٹ

      صدر جمہوریہ ہند نے پارلیمنٹ کے سینٹر ہال میں الوداعی تقریب میں شرکت کی
      Posted On: 23 JUL 2017 7:10PM by PIB Delhi


    نئی دہلی۔24؍جولائی۔صدر جمہوریہ ہند، جناب پرنب مکھرجی نے پارلیمنٹ کے سنیٹرل ہال میں، 23 جولائی 2017 کو ،منعقدہ الوداعی تقریب میں شرکت کی۔


    اس موقع پر اظہار خیال کرتے ہوئے صدر جمہوریہ ہند نے کہا کہ انہوں نے گزشتہ 37 برسوں سے لوک سبھا اور راجیہ سبھا کے رُکن کے طور پر خدمات انجام دی ہیں۔ جید شخصیات کو گھنٹوں اور دنوں تک پارلیمنٹ کے اجلاس میں برسراقتدار یا حزب مخالف کے بنچوں سے خطاب کرتے ہوئے سنا ہے۔ انہیں سن کر یہ محسوس ہوا کہ یہ ایک زندہ جاوید ادارہ ہے۔ مباحثے کی اصل قدر وقیمت مباحثے اور عدم اتفاق کی حیثیت کا ادراک کیا۔ انہوں نے یہ بھی سمجھا ہے کہ شور شرابے اور رُکاوٹ سے حز ب مخالف کو،برسراقتدار حکومت سے زیادہ زحمتوں کا سامنا ہوتا ہے کیوں کہ ایسی صورت میں وہ عوام کی تشویشات کو نمایاں کرنے کا موقع نہیں حاصل کرپاتے۔ یہ بات بدبختانہ ہے کہ قانون سازی کے کام کاج کیلئے وقف پارلیمانی اوقات میں تخفیف ہوتی رہی ہے۔ انتظامیہ کی پیچیدگی کے ساتھ ساتھ قانون سازی کے کام کاج کے عمل کو بالادستی حاصل ہونی چاہئے اور اس کے لئے باقاعدہ چھان پھٹک اور وافر بحث ومباحثہ لازمی ہے۔ جانچ پڑتال کی کمیٹی پارلیمنٹ کے ایوان کے اندر کھلی بحث کا متبادل نہیں ہوسکتی۔ جب پارلیمنٹ قانون سازی کے اپنے فرض کو انجام دینے میں ناکام رہتی ہے یا بغیر بحث ومباحثے کے قانون سازی کی جاتی ہے، اس سے عوام کے اُس اعتماد کو ٹھیس پہنچتی ہے جو انہیں اس عظیم ملک کے ادارے پر ہے۔ صدر جمہوریہ ہند نے کہا کہ حال ہی میں منظور شدہ گڈس اینڈ سروسز ٹیکس اور یکم جولائی کو اس کا نفاذ، امداد باہمی پر مبنی وفاقیت کی ایک زندہ جاوید مثال ہے اور بھارتی پارلیمنٹ کی بالغ النظری کا مظہر ہے۔


    صدر جمہوریہ ہند نے کہا کہ جولائی 2012 میں لوک سبھا میں ان کی رکنیت مکمل ہوگئی تھی جب انہیں جمہوریہ ہند کا صدر قرار دیا گیا۔ اگرچہ پارلیمنٹ میں ان کی 37 سالہ خدمات کی مدت اُس دن ختم ہوگئی تاہم اس ادارے کے ساتھ ان کا ایک مضبوط رشتہ استوار ہوگیا ۔ درحقیقت اب وہ آئین ہند کے مطابق جمہوریہ ہند کے صدر کے طور پر اس کے ایک مربوط جزو بن گئے تھے ۔ گزشتہ پانچ برسوں کے دور،ان ان کی اہم ذمہ داری یہ تھی کہ وہ آئین کے سرپرست اور نگرا ں کے طو رپر خدمات انجام دیں۔ جیسا کہ انہو ں نے حلف برداری کے وقت کہا تھا، انہوں نے ہمارے آئین کے تحفظ ،نگرانی اور حفاظت کا کام انجام دیا ۔صرف الفاظ کے ذریعے نہیں بلکہ پورے جوش وجذبے کے ساتھ اپنا یہ فریضہ نبھایا۔ اس کام میں انہیں وزیراعظم جناب نریندر مودی کے مشورے اور تعاون سے ہر قدم پر زبردست تعاون حاصل ہوا۔ وزیراعظم موصوف بڑے جوش اور توانائی کے ساتھ ملک میں تبدیلیاں لارہے ہیں۔ صدر جمہوریہ ہند نے کہا کہ وزیراعظم کے ساتھ ان کی جو وابستگی رہی ہے اور جیسا گرم جوشانہ برتاؤ ان کے ساتھ رہا ہے ، وہ اسے ہمیشہ یاد رکھیں گے۔


    صدر جمہوریہ ہند نے کہا کہ اب جب وہ جمہوریہ ہند کے صدر کے طور پر سبکدوش ہوچکے ہیں ، پارلیمنٹ سے ان کی وابستگی بھی اختتام پذیر ہوچکی ہے اب وہ بھارت کے پارلیمنٹ کا حصہ نہیں ہوں گے۔ انہوں نے کہا کہ وہ ایوان سے اس ایک گونہ اطمینان اور احساس مسرت کے ساتھ رخصت ہورہے ہیں کہ انہوں نے اس عظیم ملک کے عوام کی خدمت اس ادارے میں رہ کر ان کے ایک خادم کے طور پر انجام دی ہے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ ۔ ع ن۔


    U-3439

    
    
    (Release ID: 1496814) Visitor Counter : 3