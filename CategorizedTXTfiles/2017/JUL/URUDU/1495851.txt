      وزارت خزانہ

      سرکاری حصص کی فروخت کےلئے نیلامی
      Posted On: 17 JUL 2017 8:07PM by PIB Delhi


    

    نئی دہلی، 17 جولائی 2017، حکومت ہند نے قیمت پر مبنی نیلامی کے ذریعہ (i) کم از کم مشتہر رقم تین ہزار کروڑ روپے کے عوض سرکاری اسٹاک نمبر 2022 کا 6.84 فی صد (ii) ) کم از کم مشتہر رقم 7 ہزار کروڑ روپے کے عوض سرکاری اسٹاک نمبر 2029 کا 6.79 فی صد (iii)


    کم از کم مشتہر رقم 2 ہزار کروڑ روپے کے عوض سرکاری اسٹاک نمبر 2033 کا 6.57 فی صد اور (iv) ) کم از کم مشتہر رقم تین ہزار کروڑ روپے کے عوض سرکاری اسٹاک نمبر 2051 کا 6.62 فی صد حصہ فروخت کرنے کا اعلان کیا ہے۔ یہ نیلامی مختلف قیمتوں کے طریقہ کار کو بروئے کار لاکر انجام دی جائے گی۔ یہ نیلامی 21 جولائی 2017 (بروز جمعہ) کو ریزرو بینک آف انڈیا ممبئی دفتر، فورٹ ممبئی میں کی جائے گی۔


    سرکاری تمسکات کی نیلامی میں غیر مسابقتی بولی لگانے کی سہولت کی اسکیم کےمطابق اہل افراد اور اداروں کےلئے اسٹاک کی فروخت کی اعلان شدہ رقم کا پانچ فیصد تک مختص کیا جائے گا۔


    نیلامی کے لئے مسابقتی اور غیر مسابقتی دونوں قسم کی بولیاں 21 جولائی 2017 کو ریزرو بینک آف انڈیا کے کور بیکنگ سولیوشن (ای ۔ کوبیر) سسٹم پر الیکٹرانک فارمیٹ میں جمع کرائی جائیں۔ غیر مسابقتی بولیاں صبح ساڑھے دس بجے سے ساڑھے گیارہ بجے کے درمیان جمع کرائی جانی چاہیے اور مسابقتی بولیاں صبح ساڑھے دس بجے سے دوپہر 12 بجے تک جمع کرائی جانی چاہیے۔


    نیلامی کے نتائج کا اعلان 21 جولائی 2017 (بروز جمعہ) کو ہوگا اور کامیاب بولی لگانے والوں کو 24 جولائی 2017 (بروز پیر) کو رقم جمع کرانی ہوگی۔


    ***


    م ن۔ م م۔ ج


    Uno- 3266

    
    
    (Release ID: 1495851) Visitor Counter : 2