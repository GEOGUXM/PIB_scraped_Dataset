      دیہی ترقیات کی وزارت

      پردھان منتری گرام سڑک یوجنا کی 17-2016 کی پہلی سہ ماہی میں زبردست کامیابی
      Posted On: 05 JUL 2017 12:22PM by PIB Delhi


    نئی دہلی،05۔جولائی ۔پردھان منتری گرام سڑک یوجنا (پی ایم جی ایس وائی ) کی عمل آوری ملک بھر میں کی جارہی ہے ۔خاص طور سے دیہی سڑکو ں کی دیرینہ کمی والی آسام ،مغربی بنگال ،اوڈیشہ ،بہار ،جھارکھنڈ ،مدھیہ پردیش ،چھتیس گڑھ ،راجستھان ،ہماچل پردیش ،جموں وکشمیر اوراتراکھنڈ جیسی رابطہ کار سڑکوں کی کمی کے مسئلے سے دوچار ریاستوں میں پی ایم جی ایس وائی پر خاص طورسے عمل درآمد کیا جارہا ہے ۔خاص طورسے سال 17-2016 میں ان سڑکوں کی تعمیر 130 کلومیٹر یومیہ کے حساب سے ہوئی ہے۔جو پچھلے سات برسوںمیں سب سے زیادہ رہی ہے۔سال 2011 سے 2014 تک کی مدت میں یہ مقدار محض 73 کلومیٹر یومیہ تھی۔ موجودہ مالی سال 18-2017 میں پی ایم جی ایس وائی کے تحت 57000 کلومیٹر سڑکوںکی تعمیر کا نشانہ معین کیا گیا ہے ، جو اوسطاََ 156 کلومیٹر یومیہ کے بقدر ہے اور اس سے 16 ہزار 600 مجاز بستیوں کو رابطہ کاری کی سہولت حاصل ہوسکے گی۔


    جاری مالی سال 18-2017 کی پہلی سہ ماہی یعنی اپریل سے جون 2017 تک کی مدت میں پی ایم جی ایس وائی کے تحت 10556 کلومیٹر سڑکوں کی تعمیر مکمل ہوچکی ہے ،جو اوسطاََ 117.28 کلومیٹر کے بقدر ہے ۔یہ 17-2016 کی پہلی سہ ماہی میں تعمری کی جانے والی 8756 کلومیٹر کے مقابلے بہتر رہی ہے ۔ جو اوسطاََ 97.29 کلومیٹر یومیہ کے بقدر ہے ۔جہاں تک تعمیر کی جانے والی سڑکوں کی طوالت یا لمبائی کا سوال ہے ، اس سہ ماہی کے دوران سال کے مجموعی نشانے کے 18.51 فیصد کے بقدر کام مکمل کیا جاچکا ہے اور امید ہے کہ اکتوبر 2017 سے مارچ 2018 تک کی مدت کے دوران سڑکوں کی موجودہ شرح تعمیر میں مزید اضافے کا امکان ہے ۔ اس طرح یہ بات بجا طور سے کہی جاسکتی ہے کہ پی ایم جی ایس وائی کے موجودہ سال کے نشانے نہ صرف مکمل ہوں گے بلکہ ان میں مزید اضافے کی بھی امید ہے ۔


    16 ہزا ر600 مجاز بستیوں کو رابطہ کاری کی سہولت فراہم کرانے کے سالانہ نشانے کے مقابلے جاری مالی سال 18-2017 کی پہلی سہ ماہی میں 2543 بستیوںکو سڑک رابطہ کاری کی سہولت فراہم کرائی جاچکی ہے جو اس کے سالانہ نشانے کے 15.31 فیصد کے بقدر ہے ۔


    پی ایم جی ایس وائی نے ملک بھر کی 178184 مجاز بستیوں کو سڑک رابطہ کاری کی سہولت مہیا کرانے کا نشانہ مقرر کیا ہے ، جس میں سے ایک لاکھ 61 ہزار 576 بستیوں کو سڑک رابطہ کاری کی سہولت پہلے ہی مہیا کرائی جاچکی ہے جو اس کے مجموعی نشانے ایک لاکھ 29 ہزار چار بستیوں کے بقدر ہے ۔اس طرح جون 2017 تک ایک لاکھ 29 ہزار چار مجاز بستیوں کو سڑک رابطہ کاری کی سہولت فراہم کرائی جاچکی ہے ،جو 79.84 فیصد مجاز بستیوں کے 72.39 فیصد کے بقدر ہے ۔ جس کے لئے پانچ لاکھ بارہ ہزار 31 کلومیٹر سڑکوں کی تعمیر کی گئی ہے ۔


    پی ایم جی ایس وائی نے اس مرحلے میں اپنی تعمیر کے عمل میں فالتو پلاسٹک کولڈ مکسڈ ،کیمیاوی راکھ ،جیوٹ اور کوائر سے بنے جیوٹیکسٹائلز لوہے اور تانبے کے سلیگ کنکریٹ کے بھرے ہوئے سیل اور سیمنٹ کانکریٹ جیسے غیر روایتی تعمیری اشیا کا استعمال کیا گیا ہے ۔ اس کے ساتھ ہی اس میں گرین ٹیکنالوجی کا بھی استعمال کیا گیا ہے ۔جاری مالی سال 18-2017 کے دوران پی ایم جی ایس وائی کی سڑکوں کی تعمیر میں غیر روایتی تعمیری اشیا کے استعمال کا نشانہ پہلے سے معین کرلیا گیا تھا ،جس کے تحت دس ہزار 82 کلومیٹر سڑکیں غیر روایتی تعمیری اشیا سے تعمیر کی گئی تھیں جبکہ جون 2018 تک کی پہلی سہ ماہی کے دوران ایک ہزار 235 اعشاریہ 22 کلومیٹر سڑکوں کی تعمیر کی جاچکی ہے ۔ اس میدان میں بہتر کارکزاری کا مظاہرہ کرنے والی ریاستوں میں 381 کلومیٹر سڑکوں کی تعمیر کرنے والی ریاست راجستھان ، 181 کلومیٹر سڑک کی تعمیر کرنے والی ریاست پنجاب ، 131.38 کلومیٹر سڑک تعمیر کرنے والی ریاست اوڈیشہ ، 116.07 کلومیٹر سڑک تعمیر کرنے والی ریاست مدھیہ پردیش اور 102 کلومیٹر سڑک تعمیر کرنے والی ریاست تامل ناڈو ہے ۔


    ۰۰۰۰۰۰۰۰۰۰۰۰۰۰۰۰۰۰۰


    م ن ۔س ش۔ رم


    U-3044

    
    
    (Release ID: 1494556) Visitor Counter : 3