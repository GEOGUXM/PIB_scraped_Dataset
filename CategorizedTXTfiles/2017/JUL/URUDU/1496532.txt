      سٹرک ٹرانسپورٹ اور شاہراہوں کی وزارت

      51300 کلو میٹر ریاستی سڑکوں کو قومی شاہراہوں میں تبدیل کرنے کی اصولی طور پر منظوری
      Posted On: 20 JUL 2017 8:26PM by PIB Delhi


    نئی دہلی، 20 جولائی ؍سڑک ٹرانسپورٹ اور شاہراہوں کی وزارت نے 51300 کلو میٹر لمبی ریاستی سڑکوں کو نئی قومی شاہراہوں میں تبدیل کرنے کی اصولی طورپر منظوری دے دی ہے، لیکن اس کا انحصار ان کی مفصل پروجیکٹ رپورٹوں(ڈی پی آر ایس) کے نتائج پر ہوگا۔ریاستی سڑکوں کے قومی شاہراہیں ہونے کا اعلان وقتاً فوقتاً کیا جاتا ہے، لیکن اس کا انحصار رابطے کی ضرورتوں اور فنڈ کی فراہمی پر ہوتاہے۔


    ریاستی سڑکوں کے نئی قومی شاہراہیں ہونے کا اعلان مقررہ ضابطوں کے مطابق کیا جاتا ہے۔اس کے لیے یہ دیکھا جاتا ہے کہ سڑکیں ملک کے طول و عرض میں کتنی دور تک جاتی ہیں، کیا وہ قریب کے ملکوں تک جاتی ہیں، قومی راجدھانی کو ریاستی راجدھانیوں، بڑی بڑی بندرگاہوں اور غیر بڑی بندرگاہوں ، بڑے صنعتی مرکزوں یا سیاحتی مرکزوں سے ملاتی ہیں۔اس کے علاوہ یہ بھی دیکھا جاتا ہے کہ وہ پہاڑی علاقوں اور دور دراز کے علاقوں کی ضرورتوں کو کس حد تک پورا کرتی ہیں۔ ان سے سفر کے فاصلے میں کتنی کمی ہوتی ہے اور اقتصادی ترقی میں ان کا کتنا رول ہو سکتاہے۔ ان سب سڑکوں کو اورجو سڑکیں پسماندہ علاقوں اور پہاڑی علاقوں کو ملانے میں مددگار ہوتی ہیں، انہیں 100 کلو میٹر کی قومی شاہراہ کا درجہ دیا جاتا ہے۔


    31مارچ 2014 تک ملک میں قومی شاہراہوں کی کل لمبائی تقریباً 91ہزار 287 کلو میٹر تھی۔ اس وقت یہ بڑھ کر 1 لاکھ 15ہزار435 کلو میٹر ہو گئی ہے۔اس کے علاوہ وزارت نے مجوزہ بھارت مالا پری یوجنا کے تحت سڑکوں کا رابطہ سرحدی علاقوں تک جوڑنے ، ساحلی سڑکوں کی ترقی وغیرہ جن میں غیر بڑی بندرگاہوں تک کا رابطہ بھی شامل ہے۔ قومی راہداریوں کی صلاحیت میں بہتری ، اقتصادی راہداریوں کی ترقی کا تفصیلی جائزہ لینے کا کام انجام دیا ہے۔16 جون 2017 کو ایک میٹنگ کے دوران پبلک انویسٹمنٹ بورڈ(پی آئی بی) نے بھارت مالا پری یوجنا کے پہلے مرحلے کی تجویز کے بارے میں سفارش کی تھی کہ اسے منظوری کے لیے اقتصادی امور کی کابینہ کمیٹی کے سامنے پیش کیا جائے۔


    یہ اطلاع آج لوک سبھا میں ایک سوال کے تحریری جواب میں سڑک ٹرانسپورٹ اور شاہراہوں نیز جہاز رانی کے وزیر مملکت پون رادھا کرشنن نے دی ۔


    م ن۔ ج۔ن ع ا


    U- 3386

    
    
    (Release ID: 1496532) Visitor Counter : 2