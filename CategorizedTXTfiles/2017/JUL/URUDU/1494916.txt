      اقلیتی امور کی وزارتت

      مختارعباس نقوی نے حیدرآباد میں پہلے غریب نواز ہنر مندی کی ترقی کے مرکز کا افتتاح کیا
      ملک کے 100 اضلاع میں غریب نواز ہنرمندی کی ترقی کا مرکز قائم کیا جائے گا: نقوی
      
      Posted On: 08 JUL 2017 8:19PM by PIB Delhi


    نئی دہلی۔08/جولائی اقلیتی امور وزیر مملکت (آزادانہ چارج) اور پارلیمانی امور کے وزیر مملکت جناب مختار عباس نقوی نے آج یہاں کہا کہ اقلیتی وزارت کے غریب نواز ہنرمندی کی ترقی کے مراکز میں اشیاء اور خدمت ٹیکس (جی ایس ٹی) اکائونٹنگ / پروگرامنگ اور دیگر متعلق موضوعات پر سرٹیفکیٹ کورس کرایا جائے گا۔


    حیدرآباد کے وجئے نگر کالونی میں آج پہلے غریب نواز ہنر مندی کی ترقی کے مرکز کا افتتاح کرتے ہوئے کہا جناب نقوی نے کہا کہ تقریبا تین ماہ کے اشیاء اور خدمت ٹیکس (جی ایس ٹی) کورس کے تربیت یافتہ نوجوان، نہ صرف چھوٹے درمیانہ تاجروں اور عام عوام کی مدد کر پائیں گے بلکہ اس کورس سے بہتر روزگار کے مواقع بھی دستیاب ہوں گے۔


    وزیر موصوف نے کہا کے ملک بھر میں "ایک قوم ایک ٹیکس" کے لئے نافذ العمل جی ایس ٹی سے ملک بھر میں جی ایس ٹی سے متعلق موضوعات کی معلومات رکھنے والے پیشہ ور افراد کی مانگ بڑھ جائے گی۔ ایسے میں غریب نواز ہنر مندی کی ترقی کے مرکز کی طرف سے کرائے گئے جی ایس ٹی سرٹیفکیٹ کورس کی افادیت بھی بڑھ جائے گی جس کا سیدھا فائدہ اقلیتی برادری کے نوجوانوں کو ملے گا۔ یہ کورس قومی و بین الاقوامی ماہرین کی مدد سے چلائے جائیں گے۔


    جناب نقوی نے کہا کہ ملک کے 100 اضلاع میں غریب نواز ہنر مندی کی ترقی کے مراکز قائم کئے جائیں گے جہاں لاکھوں کی تعداد میں اقلیتی برادری کے نوجوانوں کو مختلف شعبوں میں روزگار پر مبنی ہنر مندی کی ٹریننگ فراہم کی جائے گی۔ حیدرآباد کے علاوہ آنے والے 6 مہینوں میں نوئیڈا، لکھنؤ، جے پور، ناگپور، اورنگ آباد، بھوپال، اندور، الہ آباد، میسور، چنئی، گوا، گوہاٹی، کولکتہ، پٹنہ، کشن گنج، دہرادون، شاہ جہاں پور، رام پور، رانچی، گريڈیہہ ، میوات، تجارا، پانی پت، دہلی، اودھم سنگھ نگر، امرتسر، چنڈی گڑھ، ممبئی وغیرہ جگہوں پر غریب نواز ہنر مندی کی ترقی کے مراکز شروع کیے جائیں گے۔


    وزیر موصوف نے کہا کہ غریب نواز ہنرمندی کی ترقی کے مراکز اقلیتی برادری کے نوجوانوں کو "با اختیار بنانے کا مرکز" ثابت ہوں گے۔ وزارت اقلیتی امور نے غریب نواز ہنر مندی کی ترقی کی ٹریننگ اقلیتی فرقوں کے نوجوانوں کے لیے شروع کی ہے جس میں انہیں مختصر مدت میں روزگار پر مبنی ہنرمندی کی ترقی کا کورس کرایا جائے گا۔


    ان مختصر مدت کے کورس میں موبائل اور لیپ ٹاپ ریپرنگ ، کمپیوٹر ہارڈویئر اور نیٹ ورکنگ، خوردہ مینجمنٹ پروگرام، موٹر ڈرائیونگ ٹریننگ، سیکورٹی گارڈ کی ٹریننگ، انڈسٹریل سیفٹی مینجمنٹ میں ڈپلوما، ہاؤس کیپنگ کے کورس بھی شامل ہیں۔


    جناب نقوی نے حیدرآباد کے راجندرنگر میں وزارت اقلیتی امور کے متعدد ترقیاتی پروجیکٹ بشمول اقلیتوں کے لیے رہائشی اسکول کا سنگ بنیاد رکھا۔ اس کے علاوہ یداپلی اور رینجل میں آنگن باڑی مراکز کا افتتاح کیا ۔


    جناب نقوی نے کہا کہ ’’3E‘‘ - ایجوکیشن (تعلیم)، امپلائمنٹ (روزگار)، امپاورمنٹ (تفویض اختیارات) کے ذریعے وزارت اقلیتی امور نے غریب، پسماندہ اور کمزور طبقے کے اقلیتوں کو ترقی کے مرکزی دھارے کا حصہ دار-شراکت دار بنانے میں بڑی کامیابی حاصل ہے۔ کوئی بھی غریب تعلیم سے محروم نہ رہے اس کے لئے ہم "تحریک تعلیم" شروع کر رہے ہیں، جس کے تحت ہم تعلیم کے وسائل اور سہولت کا ہر میدان میں وسیع نیٹ ورک قائم کریں گے۔


    اس سے پہلے جناب نقوی نے حیدرآباد میں قومی اقلیتی ترقی اور فنانس کارپوریشن (این ایم ڈی ایف سی) کی ریاستی چینلائزنگ ایجنسیوں (ایس سی اے ) کے سالانہ کانفرنس کو بھی خطاب کیا۔


    وزیر موصوف نے کہا کی وزارت اقلیتی امور کے منصوبوں کو عوام کی سطح پر نافذ کرنے میں این ایم ڈی ایف سی نے بڑا اہم کردار ادا کیا ہے ۔ جناب نقوی نے اس موقع پر این ایم ڈی ایف سی کی اسکیموں پر بنے ہندی، انگریزی اور اردو کے موبائل اپلی کیشن کو بھی لانچ کیا۔ این ایم ڈی ایف سی، موبائل ایپ شروع کرنے والا پہلا اپیکس کارپوریشن ہے۔ یہ ایپ ان ٹارگیٹ گروپوں کے لوگوں کو این ایم ڈی ایف سی کی اسکیموں کی معلومات مہیا کرانے کے ساتھ ساتھ این ایم ڈی ایف سی کی اسکیموں کے تحت، قرض حاصل کرنے کے لیے ان کی رہنمائی کرنے میں بھی مددگار ثابت ہوگا۔


    جناب نقوی نے اقلیتی فرقوں کے دست کاروں کے فائدے کے لئے دستکار قرض کی اسکیم کی بھی شروعات کی۔ اس منصوبہ کے تحت، دست کاروں کو ان کی سرمایہ کی ضروریات کو پورا کرنے کے لئے رعایتی قرض مل سکے گا۔ امید ہے کہ وزارت اقلیتی امور کے تحت این ایم ڈی ایف سی کی اس پہل سے ملک کے روایتی فن اور دستکاری کی وراثت کو بحال کرنے میں دور رس نتائج حاصل ہوں گے۔


    این ایم ڈی ایف سی کے منصوبوں کو کرنسی بینک سے جوڑ کر، اسے لاگو کرنے کے امکانات پر بھی کانفرنس کے دوران ایک پریزنٹیشن دی گئی۔ رواں مالی سال 2017-18کے دوران، این ایم ڈی ایف سی اور متعلقہ ریاستی چینلائزنگ ایجنسیوں کے درمیان سالانہ الاٹمنٹ کے مفاہمت کی یادداشت پر بھی دستخط کئے گئے۔


    (م ن ۔ رض۔ م ج۔ ت ح ۔2017۔07۔08)


    U-3103

    
    
    (Release ID: 1494916) Visitor Counter : 2