      وزارت دفاع

      دفاع کے سیکٹر کے لئے فنڈ
      Posted On: 28 JUL 2017 7:45PM by PIB Delhi


    نئی دلّی ، 28 جولائی / دفاع کے وزیر مملکت ڈاکٹر سبھاش بھامرے نے آج لوک سبھا میں ڈاکٹر کے گوپال راٹھور کے ایک سوال کے تحریری جواب میں ایوان کو بتایا کہ کیپٹل بجٹ کے تحت بجٹ تخمینہ 17-2016 ء میں 86340.00 کروڑ روپئے مختص کئے گئے تھے ، جب کہ بجٹ تخمینہ 18-2017 ء میں 86488.01 کروڑ روپئے مختص کئے گئے ہیں ۔


    بحریہ کے لئے بجٹ تخمینہ ( بی ای ) 17-2016 ء کے تحت کیپٹل بجٹ 18603.71 کروڑ روپئے ہے ، جس میں کیپٹل خریداری سے متعلق ادائیگی کے لئے 14004.67 کروڑ روپئے واجب الادا ہیں ۔ فضائیہ کے لئے بی ای 18-2017 ء کے لئے 33570.17 کروڑ روپئے مختص کئے گئے ہیں ، جس میں 26899.90 کروڑ روپئے کیپٹل خریداری کے لئے واجب الادا ہیں اور نئی اسکیموں کے لئے 4000.00 کروڑ روپئے رکھے گئے ہیں ۔


    بڑے ساز و سامان کی خریدای پر ہونے والے اخراجات کی نگرانی مسلسل خریداری کے وِنگ کے ذریعے کی جاتی ہے ، جس کی ذمہ داری دفاعی ساز و سامان کی خریداری کرنا ہے ۔ خریداری کا وِنگ ، جو کرگل کمیٹی رپورٹ اور وزراء کے ایک گروپ کی سفارشات کی بنیاد پر قائم کی گئی ماہرین کی ایک تنظیم ہے ، نہ صرف کیپٹل اخراجات کی نگرانی کرتی ہے ، بلکہ اہم خریداریوں کے پروجیکٹوں پر بھی شروع سے آخر تک دیکھ بھال کرتی ہے ۔ اس کے علاوہ ، دفاعی خریداری کا بورڈ ، ڈی پی بی ، جس کی صدارت ڈیفنس سکریٹری کرتےہیں اور دفاع کی خریداری سے متعلق کونسل ، جس کے سربراہ رکشا منتری ہیں ، دفاعی خریداریوں سے متعلق تمام چیزوں کی نگرانی کرتے ہیں ۔


    ( م ن ۔ و ۔ ع ا ۔ 28 - 07 - 2017 )


    U. No. 3611

    
    
    (Release ID: 1497695) Visitor Counter : 2