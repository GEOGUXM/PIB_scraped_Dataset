      آبی وسائل، دریائی ترقیات اور گنگا احیاء کی وزارت

      جنوبی اڈیشہ، جنوبی چھتیس گڑھ، شمالی ساحلی آندھراپردیش، تلنگانہ اور ودربھ کے دریاؤں کی آبی سطح میں تیزی اضافے کی پیش گوئی
      Posted On: 18 JUL 2017 8:10PM by PIB Delhi


    نئی دہلی۔19؍جولائی۔محکمہ موسمیات نے اڈیشہ اور شمالی آندھراپردیش میں اگلے 48 گھنٹے دوران کچھ جگہوں پر شدید سے بہت شدید بارش کی پیش گوئی کی ہے جبکہ ایک یا دو جگہوں پر زبردست بارش کی پیش گوئی کی ہے۔ اس کے ساتھ ساتھ ہوا کے کم دباؤ کی بھی پیش گوئی کی گئی ہے جو اڈیشہ اور شمالی آندھراپردیش کے ساحلی علاقوں پر اثر انداز ہورہا ہے۔ جس کے نتیجے میں اگلے 48 گھنٹے کے دوران بارش کے، جنوبی چھتیس گڑھ ، ودربھ ، تلنگانہ اور مدھیہ پردیش میں منتقل ہوجانے کا امکان ہے۔ کونکن اور گوا میں کچھ جگہوں پر شدید سےزیادہ شدید بارش اور الگ الگ جگہوں پر زبردست بارش کا امکان ہے جبکہ اگلے تین دن کے دوران ساحلی کرناٹک اور جنوبی اندرونی کرناٹک میں شدید سے بہت شدید بارش کا امکان ہے۔


    اس کی وجہ سے ونسدھارا ، ناگاولی، گوداوری اور اس کی معاون ندیوں ، اوپری کرشنا اور اس کے معاون ندیوں، تاپی اور اس کی معاون ندیوں اور دمن گنگا میں آبی سطح میں تیزی سے اضافے کا امکان ہے۔


    فی الحال کاشی نگر میں دریا کی سطح خطرے کے نشان سے اوپر ہے ، اڈیشہ کے رائے گڑھ ضلع میں ونسدھارا دریا میں کمی کا رجحان ہے۔ اندراوتی دریا میں ہلکے سیلاب کی صورتحال ہے ۔ ناگاولی، گوداوری ، کرشنا، تاپی اور دمن گنگاکے طاس کے علاقوں میں بقیہ دریا خطرے کے نشان سے نیچے بہہ رہے ہیں۔


    بارش کے سبب اگلے تین دن کے دوران مندرجہ ذیل طاس کے علاقوں میں دریا کی سطح میں اضافے کا امکان ہے۔


    ناگاولی طاس: اڈیشہ کے رائے گڑھ ضلع میں ناگاولی طاس میں دریا کی سطح سیلاب کی نیچی سے اوسط صورتحال کا امکان ہے اور آندھراپردیش کے وجے نگرم اور سریکا کولم ضلعوں میں بھی سیلاب کی نیچی سے اوسط صورتحال کا امکان ہے۔


    گوداوری طاس:اڈیشہ کے نورنگ پور ضلع میں سیلاب کی اوسط سے اونچی صورتحال کا امکان ہے۔ چھتیس گڑھ کے بستر ، بیجا پور، نرائن پور اور کونڈا گاؤں ضلعوں میں بھی سیلاب کی اوسط سے اونچی صورتحال کا امکان ہے۔


    سباری دریا کے اڈیشہ کے کوراپُٹ اور ملکان گری ضلعوں میں اوسط سے اونچی صورتحال کا امکان ہے۔ چھتیس گڑھ کے سُکما ضلع میں اور آندھراپردیش کے مشرقی گوداوری ضلع میں بھی سیلاب کی اوسط سے اونچی صورتحال کا امکان ہے۔


    گوداوری دریا کے بارے میں امکان ہے کہ اس میں تلنگانہ میں جے شنکر اور بھدردی ضلعوں میں تیزی سے اضافہ ہوگا اور آندھراپردیش کے مشرقی اور مغربی گوداوری ضلعوں میں جہاں یہ ہلکے سیلاب کی سطح پر ہے وہاں نیچی سے اوسط درجے کی سیلاب کی صورتحال میں بہے گا۔


    کرشنا طاس: ورنگل میں پلیرو ، مُنّیرو اور وائرا دریا تلنگانہ کے محبوب آباد اور کھمم ضلعوں میں اور آندھراپردیش کے گُنٹر اور کرشنا ضلعوں میں دریاؤں کے پانی میں اضافہ ہوسکتا ہے۔


    مہاراشٹر کے ستارا ، کولہاپوراور سانگلی ضلعوں میں اور کرناٹک کے بگل کوٹ اور وجے پورہ میں سیلاب کی نیچی سے اوسط صورتحال کا امکان ہے۔ اگلے تین سے چار دن کے دوران کرناٹک کے وجے پورہ ضلع میں الماٹی باندھ سے آنے والے پانی میں اضافے کا امکان ہے۔ یہ بھی امکان ہے کہ آندھراپردیش کے گُنٹر اور کرشنا ضلعوں میں سیلاب کی نچلی صورتحال رہے گی۔


    تاپی طاس: دریائے تاپی کے بارے میں امید ہے کہ اس میں اگلے دو دن کے بعد اضافہ ہوجائے گا ۔ جس کے ساتھ ساتھ مغرب شمال مغربی سمت میں ہوا کے دباؤ میں تبدیلی آجائے گی۔


    دمن گنگا طاس: اگلے تین سے چار دن کے دوران دریائے دمن گنگا کے بارے میں امکان ہے کہ اس میں اضافہ ہوگا اور مہاراشٹر کے ناسک ضلع میں ، گجرات کے والساڑ ضلع میں اور مرکز کے زیر انتظام علاقے دمن اور دیو میں سیلاب کی نیچی سے اوسط صورتحال پیدا ہوجائے گی۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ا س ۔ ع ن


    19-07-2017: Time: 12:27


    U-3318

    
    
    (Release ID: 1496107) Visitor Counter : 2