      صدر جمہوریہ کا سکریٹریٹ

      صدرجمہوریہ ہند نے سویم ، سویم پربھا،ڈی ٹی ایچ چینلز اورقومی اکیڈمک ڈپازیٹری کے آغاز کے موقع پرمنعقدہ تقریب میں شرکت کی
      Posted On: 09 JUL 2017 5:03PM by PIB Delhi


    نئی دلّی ،10جولائی :صدرجمہوریہ ہند ،جناب پرنب مکھرجی نے انسانی وسائل کی ترقی وفروغ کی وزارت ، حکومت ہند کے زیراہتمام ڈیجیٹل اقدامات کے سلسلے میں سویم ، 32سویم پربھا ،ڈی ٹی ایچ چینلز اورقومی اکیڈمک ڈپازیٹری کے موضوع پر منعقدہ قومی کنونشن میں 9 جولائی کو نئی دہلی میں شرکت کی ۔ اس موقع پر اظہارخیال کرتے ہوئے صدرجمہوریہ نے کہا کہ ٹکنالوجی کے پھیلاؤ ، ٹیلی کام کی رسائی اورانٹرنیٹ کی سہولت نے ایک ایسا موقع فراہم کیاہے جس کے استعمال سے ہم رسائی اورکوالٹی کے مابین واقع فرق کو ختم کرسکتے ہیں ۔ ہمیں فوری طورپر اس موقع کاپوری طرح سے فائدہ اٹھاناچاہیئے ۔ ڈیجیٹل تکنالوجی کے اچھے اساتذہ بڑی تعدادمیں ایسے طلبأ کو تدریسی فائدہ پہنچاسکتے ہیں جو درجہ میں بہ نفس نفیس موجودنہ ہوں ۔ آئی سی ٹی سہولیات کے ذریعہ ملک کے دوردرازعلاقوں میں بیٹھے ہوئے طلبأبھی داخلی طورپراس سہولت کے توسط سے قابل ترین اساتذہ کے لیکچروں سے استفادہ کرسکتے ہیں ۔ڈیجیٹل طریقے سستے، بآسانی قابل رسائی ، داخلی طورپرمربوط اور لوگوں کو یہ سہولت بھی فراہم کرتے ہیں کہ وہ اپنے جائے مقام پررہتے ہوئے ان تمام سہولتوں کا فائدہ اٹھاسکیں ۔اس بات کو یقینی بنانے کے لئے ہمیں ساتھ مل جل کر کام کرنے کی ضرورت ہے اوراساتذہ کو بڑے پیمانے پراس کو اختیارکرنا چاہیئے ۔


    صدرجمہوریہ ہند نے کہا کہ انھیں اس بات کی بیحد خوشی ہے کہ سویم پورٹل نے پوری طرح کام کرنا شروع کردیاہے جو کسی بھی شخص کو یہ آسانی فراہم کرتاہے کہ وہ بہترین اساتذہ کے ذریعہ پڑھائے جانے والے نصاب سے مستفید ہوسکیں ۔ سویم پورٹل ان آگے چلنے والے اساتذہ کے لئے ایک نادر ذریعہ اور موقع ہے جس کا استعمال کرکے وہ مرکوز فارمیٹ میں نئے نئے شعبوں کے لئے نئے کورس اپلوڈ کرسکتے ہیں ۔دیگراساتذہ کے لئے بھی یہ ایک اچھاموقع ہے کہ وہ اس طریقے کا استعمال کرکے نئے کورسیز کا مطالعہ کرسکتے ہیں اوراپنی علمی استعداد بڑھا سکتے ہیں ۔ حتمی طورپر یہ تمام امور وسائل طلبأ کی علمی استعداد میں اضافے کا باعث ہوں گے ۔


    صدرجمہوریہ نے کہا کہ سیٹلائٹ ٹکنالوجی کے استعمال سے ان لوگوں تک رسائی حاصل کی جاسکتی ہے ، جن لوگوں تک ابھی تک رسائی حاصل نہیں کی گئی تھی اور یہ تکنالوجی اس لحاظ سے پرکھی جاچکی ہے ۔انھیں اس بات کی خوشی ہے کہ 32سویم پربھا، ڈی ٹی ایچ چینلوں کے متعارف کرائے جانے سے اس کا دائرہ کئی گناوسیع ہوگیاہے ۔یہ چینل دیہی طلبأ کو مدد فراہم کریں گے ساتھ ہی ساتھ ان دوردراز علاقوں کے لوگوں کو بھی فائدہ پہنچائیں گے جہاں آئی ٹی بنیادی ڈھانچے کی سہولت ابھی تک پوری طرح سے نہیں پہنچ پائی ہے ۔


    صدرجمہوریہ نے کہا کہ قومی اکیڈمک ڈپازیٹری کی مدد سے دیگر اداروں کے ذریعہ جاری کی گئی اسناد کی معتبریت کی تصدیق اور توثیق کا کام بہت آسان ہوجائے گا۔ اس سے شفافیت اور آپریشن کا عمل بیحد آسان ہوجائے گا۔ دیگرمتعدد ڈیجیٹل اقدامات جنھیں نیشنل مشن آن ایجوکیشن کے تحت آئی سی ٹی ( این ایم ای آئی سی ٹی ) کے توسط سے شروع کیاگیاہے ، اورجن کی جھلک یہاں دکھائی گئی ہے ، تدریس کی کوالٹی میں اضافے کے لئے سبھی متعلقہ افراد کے لئے معاون ہوگی ۔


    صدرجمہوریہ نے کہا کہ گذشتہ پانچ سالوں کے دوران جب کبھی وہ مرکزی یونیورسٹیوں کے وائس چانسلروں ، آئی آئی ٹی کے ڈائرکٹروں ، اور آئی آئی ایس سی /آئی آئی ایس ای آرس سے ملے ہیں،ہمیشہ وہ تعلیم کی کوالٹی کی اصلاح پرزوردیتے آئے ہیں۔راشٹرپتی بھون میں منعقد ہونے والی کانفرنسوں نے بھی اس طریقہ کارکوبڑھاوادینے میں ایک اہم پلیٹ فارم کے طورپرکام کیاہے ۔بہت سارے اقدامات اور نظریات جیسے جی آئی اے این ، آئی ایم پی آرآئی این ٹی ، اورجی آرآئی این کی بنیاد یہیں پڑی ہیں ۔ انھوں نے اس موقع پر موجود مندوبین کو تلقین کی کہ وہ ان اقدامات کو قومی مفاد کے لئے ان کے منطقی انجام تک پہنچنے کو یقینی بنائیں ۔


    اس موقع پر جناب پرکاش جاویڈکر ، انسانی وسائل کی ترقی اور فروغ کے مرکزی وزیر ، ڈاکٹرمہندرناتھ پانڈے ، انسانی وسائل کے فروغ کی وزارت کے وزیرمملکت ( ہائرایجوکیشن ) جیسی معزز شخصیات موجود تھیں ۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    (م ن۔ع آ ۔ 10-07-17 )


    U- 3113

    
    
    (Release ID: 1494949) Visitor Counter : 3