      شہری ہوابازی کی وزارت

      ائیر انڈیا کے سرکاری شیئرز کی فروخت
      Posted On: 20 JUL 2017 8:30PM by PIB Delhi


    نئی دہلی، 20 جولائی ؍اقتصادی امور کی کابینہ کمیٹی نے28.06.2017 کو اپنی ایک میٹنگ میں ائیر انڈیا اور اس کی پانچ ذیلی کمپنیوں کے سرکاری شیئرز فروخت کرنے اور ایئر انڈیا اسپیسفک آلٹرنیٹیو میکنزم کے قیام کی اصولی طور پر منظوری دے دی تھی۔


    اقتصادی امور کی کابینہ کمیٹی کے فیصلے پر عمل درآمد کے لیے ٹرانزکشن ایڈوائزر ، لیگل ایڈوائزر اور ایسیٹ ویلیوور کے تقرر کا کام ضابطوں کے مطابق کیا جائے گا۔


    مالی سال 2017-16 کے لیے ائیرانڈیا کا ڈومسٹک مارکیٹ حصہ 14.2 فیصد ہے اور موجودہ مالی سال میں مئی 2017 کے لیے اس کا ڈومسٹک مارکیٹ حصہ 13.0 فیصد ہے۔31 مارچ 2017 کو ایئر انڈیا کا کل قرضہ 48876.81 کروڑ(عارضی) روپے تھا۔


    اقتصادی امور کی کابینہ کمیٹی کے فیصلے پر عمل درآمد کےسلسلے میں اسپیسفک آلٹر نیٹیو میکنزم قائم کردیا گیا ہے، جو مزید کارروائی کے لیے تفصیلات تیار کرے گا۔


    یہ اطلاع شہری ہوابازی کے وزیر مملکت جناب جینت سنہا نے آج لوک سبھا میں ایک سوال کے تحریری جواب میں دی۔


    U- 3388

    
    
    (Release ID: 1496536) Visitor Counter : 2