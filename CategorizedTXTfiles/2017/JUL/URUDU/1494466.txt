      وزارت خزانہ

      ایشیائی ترقیاتی بینک اور ہندوستان نے راجستھان کی ریاستی شاہراہو ں پر ٹرانسپورٹ کی
      سہولیات اور سڑک رابطہ کاری میں
      
      بہتری کے لئے 220 ملین ڈالر کے قرض کے معاہدے پر دستخط کئے
      Posted On: 03 JUL 2017 7:37PM by PIB Delhi


    نئی دہلی،04۔جولائی ۔ایشیائی ترقیاتی بینک (اے ڈی بی ) اور حکومت ہند نے راجستھان کی ریاستی شاہراہوں پر آمدورفت اور ٹرانسپورٹ کی سہولیات اوررابطہ کاری میں بہتری کے لئے 220 ملین ڈالر کے قرض کے معاہدے پر دستخط کئے ہیں ۔


    یہ قرض ایشیائی ترقیاتی بینک (اے ڈی بی ) کے بورڈ کی جاری سال کی مئی کے مہینے کے دوران راجستھان اسٹیٹ ہائی ویز انویسمنٹ پروگرام کے لئے پانچ سو ملین ڈالر کے قرض کی پہلی قسط کے طور پر جاری کیا جائے گا ،جس سے ریاست کی 2000 کلومیٹر سڑکیں اور بڑے اضلاع کی سڑکوں کو دو لین کا بنائے جانے جیسے کام انجام دئئے جائیں گے تاکہ سڑکو ں پر حفاظت اورسہولت کی ضرورتوں کی تکمیل کی جاسکے ۔


    اس معاہدے پر حکومت ہند کی وزارت مالیات کے محکمہ معیشت (کثیرجہتی اداروں ) کے جوائنٹ سکریٹری جناب راج کمار نے حکومت ہند کی جانب سے دستخط کئے جبکہ اے ڈی بی کی جانب سے ، اے ڈی بی کے انڈیا ریزیڈینٹ مشن کے کنٹری ڈائریکٹر جناب کےنیچی یوکو یاما نے دستخط کئے ۔ اس سے پہلے اس منصوبے کے معاہدے پر راجستھان سرکار کے پبلک ورکس ڈپارٹمنٹ کے چیف انجنئیر اور ایدیشنل سکریٹری جناب ایس این شرمانے دستخط کئے تھے۔


    ,


    . اس موقع پر وزارت مالیات کے محکمہ ڈی ای اے کے جوائنٹ سکریٹری (ایم ون ) جناب راج کمار نے اپنی تقریر میں کہا کہ اس منصوبے سے راجستھان میں ریاست کی شاہراہوں اوربڑے اضلاع کی سڑکوں کو بہتر بنانے میں مدد ملے گی۔انہوں نے مزیدکہا کہ اس منصوبے سے ریاست کے محکمہ تعمیر عامہ (پی ڈبلیو ڈی )کے اثاثہ جات کے انتظام وانصرام کے شعبے ، سڑک پر تحفظ اور پراجیکٹ مینجمنٹ کے شعبوں کی اہلیت میں اضافہ ہوگا۔قرض کے اس معاہدے پردستخط کےبعداے ڈی بی کے انڈیا ریزیڈنٹ مشن کے کنٹری ڈائریکٹر جناب کنیچی یوکوہاما نے کہا کہ اس پروگرام کی سب سے بڑی خصوصیت یہ ہوگی کہ اس میں پبلک –پرائیویٹ پارٹنر شپ (پی پی پی ) کے خطوط پر سرکار کی اہلیت سازی ، پرائیویٹ شعبے کی سرمایہ کاری کے ذریعہ توجہ مرکوز کرائی جائے گی۔انہوں نے کہا کہ اے ڈی بی پی پی پی کی رعایات اورانجنئیرنگ پروکیورمنٹ کنسٹرکشن (ای پی سی ) کے ٹھیکوں کے ذریعہ اس منصوبے کی جزوی سرمایہ کاری کرے گا تاکہ ٹھیکے کے نظام میں استحکام پیداہوسکے اوراس پروجیکٹ پرعمل آوری کے دوران بہتر انتظام وانصرام کو یقینی بنایا جاسکے۔


    اس معاہدے کی پہلی قسط سے ریاست کی شاہراہوں اور بڑے شہروں کی ایک ہزار کلومیٹرسڑکوں کو بہتر بنایا جاسکے گا۔اس قرض کی مدت 25 برس ہوگی جس میں 8سال کا گریز پیریڈ بھی شامل ہوگا۔اس قرض پر شرح سود کا تعین اے ڈی بی کے (ایل آئی بی او آر ) پر مبنی بین بینک نظام کے تحت کیا جائے گا۔اس منصوبے کیا تکمیل پر ایک ہزار 415 ارب ڈالر کی لاگت آئے گی۔جس میں سے 465 ملین ڈالر کا سرمایہ سرکار کی جانب سے فراہم کرایا جائے گا اور 450 ملین کا سرمایہ پبلک پرائیویٹ پارٹنر شپ (پی پی پی ) اوردیگر ذرائع سے حاصل کیا جائے گا۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش۔ رم


    U-3021

    
    
    (Release ID: 1494466) Visitor Counter : 2