      محنت اور روزگار کی وزارت

      محنت کے شعبے میں اصلاحات
      Posted On: 19 JUL 2017 3:37PM by PIB Delhi


    نئی دہلی،19؍جولائی،محنت اور روزگار کے وزیر مملکت (آزادانہ چارج) جناب بندارو دتا تریہ نے آج راجیہ سبھا میں ایک تحریری جواب میں ایوان کو بتایا کہ محنت کے قوانین میں اصلاحات ایک مسلسل عمل ہے جس میں وقت کی ضرورت کو دیکھتے ہوئے قوانین کو تاحال بنایا جاتا ہے اور انہیں ابھرتے ہوئے اقتصادی اور صنعتی پس منظر کی مناسبت سے زیادہ موثر اور ہم عصر بنایا جاتا ہے۔ لیبر کے دوسری قومی کمیشن نے سفارش کی ہے کہ موجودہ لیبر قوانین کو وسیع طور پر عملی بنیاد پر پانچ لیبر کوڈ میں تقسیم کیا جانا چاہئے۔ اس کی مناسبت سے وزارت نے اجرت، صنعتی تعلقات، سماجی سکیورٹی اور بہبود، تحفظ اور کام کرنے کی صورتحال جیسے چار لیبر کوڈ کا مسودہ تیار کرنے کے اقدامات کئے ہیں جس میں موجودہ مرکزی لیبر قوانین کے متعلقہ ضابطوں کو آسان ، مربوط اور معقول بنایا جارہاہے۔ محنت اور روزگار کی وزارت نے 21 فروری 2017 کو ’’مختلف لیبر قوانین کے ضابطے -2017 کے تحت عمل آوری کے رجسٹر بنانے میں آسانی کا نوٹیفکیشن جاری کیا تھا جس میں 9 مرکزی قوانین اور ضابطوں کے تحت مقررہ 56 رجسٹر؍ فارم کو 5 مشترکہ رجسٹر؍ فارم میں تبدیل کردیا گیا ہے۔ اس سے نہ صرف کام میں کمی آئے گی بلکہ لاگت اور مختلف اکائیوں کے ذریعے عمل درآمد کے بوجھ میں بھی کمی ہوگی۔ ان قانونی اقدامات سے نہ صرف اکائیوں کیلئے قوانین اور ضابطوں پر عمل درآمد میں بہتری آئے گی بلکہ اجرتوں کی سکیورٹی کے ساتھ ساتھ ورکروں کے کام کی سکیورٹی اور سوشل سکیورٹی میں بھی اضافہ ہوگا۔


    ۔۔۔۔۔۔۔۔۔۔۔


    (م ن-و ا- ق ر)


    (19-07-2017-Time: 16:15)


    U-3334,

    
    
    (Release ID: 1496290) Visitor Counter : 2