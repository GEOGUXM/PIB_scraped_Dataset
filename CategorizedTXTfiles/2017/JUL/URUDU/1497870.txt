      محنت اور روزگار کی وزارت

      گھریلو اور چھوٹے تجارتی اداروں میں کام کرنے والے افراد کا تحفظ
      Posted On: 31 JUL 2017 6:56PM by PIB Delhi


    نئی دہلی، 31 جولائی ؍محنت اور روزگار کے وزیر مملکت جناب بندارو دتا تریہ نے آج لوک سبھا میں ایک سوال کے تحریری جواب میں اطلاع دی کہ حکومت نے غیر منظم ورکروں بشمول گھریلو اور چھوٹے تجارتی اداروں میں کام کرنے والے افراد کی فلاح و بہبود کے لئے غیر منظم ورکروں کے لئے سماجی تحفظ ایکٹ 2018 کو نافذ کیا ہے۔ اس میں ان ورکروں کی زندگی کےمختلف امور بشمول معذوریت ، صحت ، میٹرنیٹی فوائد ، بڑھاپے میں تحفظ فراہم کرنا اوردیگر متعلقہ تمام امور شامل ہیں۔


    جناب دتاتریہ نے مزید بتایا کہ گھریلو ورکروں کے لئے قومی پلیٹ فارم کی جانب سے ان کی وزارت کو ایک میمورنڈم موصول ہوا ہے۔ اس میمورنڈم میں گھریلو ورکروں کے لئے قومی پلیٹ فارم نے گھریلوں ورکروں کے مفادات کو تحفظ فراہم کرنے کے لئے ایک مرکزی قانون بنانے کی درخواست کی ہے۔اس میں کم از کم مشاہرہ ایکٹ کے تحت گھریلو ورکروں کے لئے تنخواہ مقرر کرنا، عزت اور شرافت کے ساتھ کام کرنے اور رہنے کا حق ، کام کے معینہ اوقات کے ساتھ بہتر اور صاف ستھرا کام کا حق ، کام کے دوران آرام، چھٹی اور کام کے اضافی وقت( اوور ٹائم)کے لئے اوقات کا تعین ، اجتماعی سطح پر اپنے مطالبات کے لئے یونینوں اور تنظیموں کے قیام کا حق ، ورکروں کی شکایات کے ازالہ کے لئے ایک میکنزم کا قیام، عدالتی چارہ جوئی حاصل کرنے کا حق اور محنت سے متعلق تمام قوانین اور ضوابط میں گھریلو ورکروں کو شامل کرناجیسے امور شامل ہیں۔


    م ن۔م ع۔ن ع


    U- 3628


    

    
    (Release ID: 1497870) Visitor Counter : 2