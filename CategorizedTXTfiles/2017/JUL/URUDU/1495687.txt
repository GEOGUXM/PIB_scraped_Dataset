      ماحولیات، جنگلات اور موسمیاتی تبدیلی کی وزارت

      وزیر ماحولیات، این سی ایس سی ایم کل قوم کے نام وقف کریں گے
      Posted On: 14 JUL 2017 7:35PM by PIB Delhi


    نئی دہلی، 14 جولائی 2017، ماحولیات، جنگلات اور تبدیلی آب و ہوا کی وزارت نے ایک نئے قومی ساحلی مشن کی شروعات کی ہے۔ اس مقصد کے پیش نظر، وزیر ماحولیات ڈاکٹر ہرش وردھن قومی مرکز برائے پائیدار / مستحکم ساحلی انتظام (این سی ایس سی ایم) کل چنئی میں قوم کے نام وقف کریں گے۔ وزیر موصوف، چنئی میں انا یونیورسٹی کیمپس میں مرکز اور ریسرچ ڈھانچے کی نئی عمارت کا افتتاح کریں گے۔ ڈاکٹر ہرش وردھن نے اشارہ دیا کہ این سی ایس سی ایم کے ذریعہ کی گئی تحقیق کا استعمال راست طور پر پالیسی سے متعلق فیصلے لینے اور ساحلی معاشروں اور دیگر شراکت داروں کی صلاحیت میں اضافے یا فروغ کے لئے کیا جائے گا۔


    چنئی کے لئے روانگی سے قبل شام کو اپنے بیان میں وزیر موصوف نے کہا کہ حکومت کی توجہ ساحلی ریاستوں میں مستحکم گزر بسر ، مختلف ریسرچ اور ڈیولپمنٹ پروگراموں کے ذریعہ ساحلی معاشروں کی ترقی اور پالیسی اقدام اٹھانے پر مرکوز ہے۔ انہوں نے مزید کہا کہ این سی ایس سی ایم میں چھ ریسرچ ڈیویژنز قائم کی جائیں گی جس میں جیو اسپیشل سائنس کے ساتھ تحفظ، آلودگی، تبدیلی آب و ہوا اور ملک کے جزائر اور اصل اراضی سے متعلق جدید اور اہم تحقیقات کی جائیں گی۔ انہوں نے مزید کہا کہ این سی ایس سی ایم کی اصل طاقت ساحلی معاشروں کی بھلائی اور خوشحالی کے لئے ساحلی نظام کی کثیر موضوعی تحقیق اور سائنسی اصولوں پر مبنی پائیدار ترقی کو بڑھاوا دینا ہے۔


    ۔۔۔۔۔۔۔۔۔۔۔


    م ن۔ش ت ۔ ن ا۔


    (14- 0 7 -17)


    U- 3228

    
    
    (Release ID: 1495687) Visitor Counter : 2