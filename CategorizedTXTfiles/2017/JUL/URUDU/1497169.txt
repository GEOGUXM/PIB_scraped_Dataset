      وزارتِ تعلیم

      انسانی وسائل کی ترقی کے وزیر مملکت کی ترقیاتی کاموں میں صنعتی شراکت داری کی اپیل
      Posted On: 26 JUL 2017 2:00PM by PIB Delhi


    نئی دہلی۔ 26 ؍جولائی۔انسانی وسائل کی ترقی کے وزیر مملکت ڈاکٹر مہندرناتھ پانڈے نے صنعت کو دعوت دی ہے کہ وہ ترقیاتی اسکیموں کو شروع کرنے میں شراکت داری کیلئے آگے آئے، اسٹارٹ اپ میں مدد کرے اور نئے اقدامات کرے۔ انہوں نے دیگر عناصر کو فروغ دینے کے مختلف اقدامات کے بارے میں بات چیت کی جو تعلیم کے میدان میں مصروف ہیں۔ انہوں نے کہا کہ تعلیم مرکز اور ریاست کے معاملات ہیں اور انہوں نے سبھی ریاستوں سے مزید تعاون کی امید کا اظہار کیا۔ انہوں نے تعلیمی پالیسی کے مسودے اور صنعت کے ارکان سے دیگر معاملات پر صلاح ومشورہ کیا اور رائے مانگی۔


    ڈاکٹر پانڈے کولکاتا میں کل ایسوچیم کے ذریعے منعقد کیے گئے دن بھر کے ایک پروگرام سے خطاب کررہے تھے۔ جس کا عنوان تھا ’تعلیم اور اختراع کے ذریعے زندگیوں کی کایا پلٹ اور تعلیمی مہارت کے ایوارڈز 2017‘ ۔ اس پروگرام میں اسکول سے پہلے کی تعلیم پرائمری اور سیکنڈری تعلیم اور اعلیٰ تعلیم پر توجہ دی گئی۔ اس پروگرام میں تعلیم کے معیار ، ٹیکنالوجیکل اختراعات پر خاص طو رپر بات چیت کی گئی، جن کی وجہ سے یہ شعبہ آگے بڑھ سکتا ہے۔اس موقع پر ایسوچیم اور کولکاتا کے ایوان تجارت کے عہدیداران موجود تھے۔ ایسوچیم نے اجتماع کو بتایا کہ پروگرام میں کی گئی بات چیت کو جامع شکل دی جائے گی اور متعلقہ فریقو ں سے حاصل کی گئی معلومات اور رائے کو انسانی وسائل کی ترقی کی وزارت کو غور وخوض کیلئے بھیجا جائے گا۔


    U-3515

    
    
    (Release ID: 1497169) Visitor Counter : 2