      آبی وسائل، دریائی ترقیات اور گنگا احیاء کی وزارت

      پانی پر سیاست نہیں ہونی چاہئے: اومابھارتی
      Posted On: 28 JUL 2017 7:31PM by PIB Delhi


    نئی دہلی ، 28 ؍ جولائی، آبی ذرائع، ندیوں کی ترقی اور گنگا کی تجدید کاری کی مرکزی وزیر محترمہ اومابھارتی نے کہا ہے کہ پانی پر سیاست نہیں ہونی چاہئے اور ریاستوں کو چاہئے کہ وہ اپنی سیاست کے نقطۂ نظر سے اوپر اٹھ کر سوچیں اور ملک میں پانی کے بندوبست کیلئے قومی نقطۂ نظر کے لحاظ سے کام کریں۔ آج نئی دلی میں پانی سے متلعق امورپر منعقد، ایک قومی سیمینار چوتھے جل منتھن کا افتتاح کرتے ہوئے مرکزی وزیر نے کہا کہ پانی آگ لگانے کیلئے نہیں ہونا چاہئے، بلکہ پانی کا استعمال ہمیشہ آگ کو بجھانے کیلئے ہونا چاہئے۔ انہوں نے کہا کہ کچھ ریاستیں قومی مفاد کو مدنظر رکھ کر واضح موقف اختار کرنے سے خائف ہیں، کیونکہ انہیں سیاسی مخالفت کا اندیشہ ہے۔ محترمہ بھارتی نے کہا کہ ملک میں پانی سے متعلق مسائل کے پُرامن حل کے تئیں حکومت کے مقابلہ میں حزب اختلاف کی زیادہ ذمہ داری ہے۔ میں نے فیصلہ کیا ہے کہ مستقبل میں، جب بھی کسی ریاستی حکومت کے لیڈران سے پانی سے متعلق مسائل پر میری ملاقات ہوتی، میں اس سلسلہ میں اپوزیشن سے بھی بات کروں گی۔ انہوں نے کہا کہ مرکز پانی سے متعلق بین ریاستی تنازعات کو لے کر ہمیشہ فکر مند رہا ہے اور اس نے بات چیت کے ذرائع پُرامن طورپر ان کو حل کرنے کی کوشش کی ہے۔ مرکزی وزیر نے اس موقع پر دو ریاستوں کے بیچ پانی کے تنازعات کو حل کرنےسے متعلق آندھرپردیش اور تلنگانہ کے وزرائے اعلیٰ کی سیاسی بالغ نظری کی ستائش کی اور انہوں نے دوسری ریاستوں سے بھی اسے اختیار کرنے کی اپیل کی ہے۔ ندیوں کو آپس میں جوڑنے کا تذکرہ کرتے ہوئے اوما بھارتی نے سیمینارمیں موجود اترپردیش اور مدھیہ پردیش کے افسران سے اپیل کی کہ کین-بیتوا لنک سے متعلق زیرالتوا مسائل کا وہ پُرامن حل نکالیں تاکہ مرکزی حکومت جلدازجلد پہلے مرحلہ کے پروجیکٹ پر کام شروع کرسکے۔ انہوں نے کہا کہ مہاراشٹر اورگجرات کی حکومتیں پار-تاپی اور دمن گنگا پِنجل لنک پروجیکٹ کی تکمیل کیلئے مرکزی حکومت کے ساتھ تعاون کر رہی ہیں۔محترمہ بھارتی نے کہا کہ کچھ ریاستوں میں کبھی کبھار ندیوں کو آپس میں جوڑنے کے بارے میں غلط فہمی پائی جاتی ہے اور اس کی وجہ معلومات کا نہ ہونا ہے۔ مثال کے طورپر، اڈیشہ میں ایک طبقہ مہاندی-گوداؤری لنک کی مخالفت کر رہا ہے، کیونکہ اس کا خیال ہے کہ مہاندی کا پورا پانی گوداؤری میں چلا جائےگا، لیکن جب انہیں بتایاگیا کہ تیستااور سنکوش کا زائد پانی مہاندی کے ذریعہ گوداؤری میں بہےگا، تب انہیں اطمینان ہوا۔ مرکزی وزیر نے زور دے کر کہا کہ مرکز ریاستوں کو ان کے آبی ذرائع سے کبھی محروم نہیں کرےگا۔ محترمہ بھارتی نے امیدظاہر کی کہ سیمینارمیں پیش کی گئیں آراء تمام حصے داروں کیلئے بایں طور پر معاون ہوں گی کہ وہ آبی ذرائع کے بندوبست کی ایک اچھی پالیسی وضع کریں اور موجودہ فریم ورک میں بہتری کیلئے تبدیلیوں کی سفارش کریں۔


    وزارت میں وزیر مملکت جناب وجے گوئل اور ڈاکٹر سنجیو کمار بالیان نے بھی افتتاحی اجلاس سے خطاب کیا۔ ہریانہ کے وزیر زراعت جناب اوم پرکاش دھنکر اور آندھرا پردیش کی آبی ذرائع کی وزیر محترمہ دیویننی اومامہیسوراراؤ بھی افتتاحی اجلاس میں موجود تھیں۔


    ************


    


    U – 3591

    
    
    (Release ID: 1497689) Visitor Counter : 2