      اسٹیل کی وزارت

      فولاد کے وزیرکی قیادت میں وزارت اور سرکاری دائرہ کار کے اداروں کے وفد کا دورہ کناڈا
      Posted On: 19 JUL 2017 2:38PM by PIB Delhi


    نئی دلّی ، 19 جولائی ؍ فولاد کے مرکزی وزیر جناب بیریندر سنگھ کی قیادت میں وزارت فولاد کے سینئر افسران اور اس کے عوامی دائرہ کار کے اداروں کے سینئر افسران پر مشتمل ایک وفد اس ماہ کے اوائل میں کناڈا کے دورے پر گیاتھا ۔
    وزیر موصوف نے حکومت کناڈا کے قدرتی وسائل کے وزیر مسٹر جیمس کار سے ملاقات کر کے دوران بھارت میں فولاد صنعت کے فروغ اور بھارت کے فولاد سازوں کے لئے کناڈا کے کوکنگ کوئلے کی اہمیت ، ماحول دوست کان کنی کے شعبے میں اشتراک و تعاون اورکوئلے کے گونا گوں استعمال کے امکانات وغیرہ کے موضوعات پرتفصیلی تبادلہ خیالات کیا ۔ بھارت میں فولاد سازی کی صلاحیت میں مستقبل میں اضافے کے پیش نظر کناڈا کے کوئلے کی درآمدات میں اضافہ زیر غور ہے ۔
    مذکورہ وفد نے فولاد صنعت سے متعلق کناڈا کے مختلف اداروں اور صنعتی نمائندوں کے ساتھ باہمی مفاد کے مختلف موضوعات پر ایک مشترکہ میٹنگ کی ۔ اس سے قبل وفد نے برٹش کولمبیا ریاست میں ایک کوکنگ کول کان کا دورہ کیا اور وہاں کے کام کا معائنہ کیا ۔ کناڈا ہر سال ہندوستان کو تقریباؒ 30 ملین ٹن کوکنگ کوئلہ برآمد کرتا ہے جس میں سے تقریباً 3 ملین ٹن کوئلہ بھارتی فولاد ساز کمپنیاں خریدتی ہیں ۔
    
    ۔ ۔ ۔ ۔ ۔ ۔
    U . 3325
    

    

    
    (Release ID: 1496129) Visitor Counter : 2