      وزارتِ تعلیم

      سنجے گپتا کا انڈین انسٹی ٹیوٹ آف مینجمنٹ ،امرتسر کی سوسائٹی اور
      بورڈ آف گورنرس کے چیئرمین کے منصب پرتقرر
      Posted On: 03 JUL 2017 7:27PM by PIB Delhi


    نئی دہلی،04۔جولائی ۔جاگرن پرکاشن لمٹیڈ کے چیف ایگزیکٹو آفیسر اور کل وقتی ڈائریکٹر جناب سنجے گپتا کو انڈین انسٹی ٹیوٹ آف مینجمنٹ ،امرتسر کی سوسائٹی اوربورڈ آف گورنرس کا چیئر مین مقرر کیا گیا ہے ۔ ان کا یہ تقرر 23 جون 2017 سے پانچ برس کی مدت کے لئے ہوگا۔


    جناب سنجے گپتا 2014 سے دینک جاگرن کے چیف ایڈیٹر کے منصب پر فائز ہیں اورجاگرن گروپ میں ان کی مدت کار دو دہائی سے زائد رہی ہے ۔ جناب گپتا انڈین انسٹی ٹیوٹ آف مینجمنٹ لکھنؤ کے بورڈ آف گورنرس کے رکن کی حیثیت سے بھی 2004 سے 2009 تک خدمت انجام دے چکے ہیں ۔علاوہ ازیں جناب سنجے گپتا موتی لال نہر و نیشنل انسٹی ٹیوٹ آف ٹکنالوجی الہ آباد کے بورڈ آف گورنرس کے رکن کی حیثیت سے بھی 2003 سے 2011 تک خدمات انجام دے چکے ہیں۔


    جناب سنجے گپتا کو اپریل 2017 میں اےآئی ایم اے مینجنگ انڈیا ایوارڈ سے سرفراز کیا جاچکا ہے ۔ اس کے ساتھ ہی جناب سنجے گپتا شری پورن چند گپتا سمارک ٹرسٹ کے ممبر بھی ہیں ۔ اس ٹرسٹ کے ذریعہ ملک کے مختلف علاقو ں میں متعد د اسکول ، کالج اورادارے چلائے جارہے ہیں۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش۔ رم


    U-3022

    
    
    (Release ID: 1494467) Visitor Counter : 2