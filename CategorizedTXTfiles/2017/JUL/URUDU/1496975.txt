      نائب صدر جمہوریہ ہند کا سکریٹریٹ

      پنجاب، برطانیہ کی حکومت کے خلاف تحریک آزادی کا اہم مرکز تھا:نائب صدر جمہوریہ
      Posted On: 24 JUL 2017 7:46PM by PIB Delhi


    نئی دہلی24 جولائی۔ نائب صدر جمہوریہ ہند، جناب محمد حامد آنصاری نے کہا کہ برطانیہ کی حکومت کے خلاف تحریک آزادی کا ایک اہم مرکز تھا ۔ جناب محمد حامد انصاری آج یہاں ڈاکٹر سکھ چین کور بسی کی تصنیف کردہ کتاب’’ انڈین نیشنل کانگریس ان پنجاب‘‘ کی رسم اجرا کے بعد حاضرین سے خطاب کر رہے تھے ۔


    نائب صدر جمہوریہ ہند نے کہا کہ انڈین نیشنل کانگریس نےبرطانوی استعماریت اور ظلم و ستم کے سایے میں زندگی گزار رہے تمام ہندوستانیوں کی آرزووں اور امیدوں کیلئے لڑنے والے ایک علامتی کردار کی حیثیت حاصل کر لی تھی۔ ملک کے سیاسی منظر نامے میں مہاتما گاندھی کے آ جانے سے ہماری تحریک آزادی متمول اور اشرافیہ طبقے سے نکل کر صحیح معنوں میں عوای تحریک بن گئی ۔


    نائب صدر جمہوریہ ہند نے مزید کہا کہ پنجاب میں کانگریس کا پہلا سالانہ کنونشن 1893 میں غیر منقسم پنجاب کے لاہور میں منعقد ہوا تھا۔ اس وقت پنجاب کانگریس کا چارج دادا بھائی ناؤروجی کے پاس تھا۔اس کے بعد تنظیمی سطح پر جس طرح کانگریس پارٹی اور اس کی سرگرمیوں میں بے پناہ اضافہ ہوا وہ ہماری تحریک آزادی میں پنجاب کے لوگوں کی سرگرم شرکت اور پنجاب سے تعلق رکھنے والے مجاہدین آزادی اور سیاسی رہنماؤں کی طاقت اور کوششوں کا بین ثبوت ہے۔


    U- 3474


    

    
    (Release ID: 1496975) Visitor Counter : 29