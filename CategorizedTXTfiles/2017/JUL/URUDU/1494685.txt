      زراعت اور کاشتکاروں کی فلاح و بہبود کی وزارت

      وزیرزراعت نے دوفلیگ شپ اسکیموں یعنی قومی زرعی منڈیوں سے متعلق اسکیم (ای ۔نیم ) اور سوائل ہیلتھ کارڈ اسکیم کی پیش رفت کا جائزہ لیا
      اب تک کاشت کاروں کو 9کروڑسوائل ہیلتھ کارڈ تقسیم کئے جاچکے ہیں ۔ جناب سنگھ
      
      مرکز، ای ۔این اے ایم اسکیم کو کامیاب بنانے کے لئے کوشاں ہے ۔ جناب سنگھ
      
      جناب رادھاموہن سنگھ نے ریاستوں اور مرکزی انتظام کے علاقوں کے زرعی وزرأ کی میٹنگ سے خطاب کیا

      Posted On: 05 JUL 2017 6:30PM by PIB Delhi

    نئی دہلی، 06 جولائی: زراعت اورکاشت کاروں کی بہبود کے وزیر جناب رادھاموہن سنگھ نے کہاکہ زرعی شعبے میں ترقی دینے کا نظریہ پہلے سے کارفرمارہاہے اوریہ کام آزادی کے بعد سے زیادہ ترجیح حاصل کرگیاہے ۔یہ وہ اولین حکومت ہے جو کاشت کاروں کی اقتصادی ترقی اور زراعت کی پیش رفت کے لئے کوشاں ہے ۔ جناب سنگھ نے ان خیالات کا اظہار زرعی منڈیوں کے انچارج ریاستی وزرأ اور مختلف ریاستوں سے آئے ہوئے ریاستوں کے وزرأ حضرات سے خطاب کے دوران کیاہے ۔ نئی دہلی میں منعقدہ اس میٹنگ میں دوفلیگ شپ اسکیموں یعنی قومی زرعی منڈیوں ( ای ۔نیمس ) اور سوائل ہیلتھ کارڈ اسکیم کی پیش رفت کابھی جائزہ لیاگیا۔


    جناب رادھاموہن سنگھ نے کہا کہ وزیراعظم کا خواب یہ ہے کہ 2022تک کاشتکاروں کی آمدنی کو بڑھا کردوگناکردیاجائے اور کاشتکاروں کو بھی چاہیئے کہ وہ قومی دھارے کی ترقیات میں اپنا تعاون دیں ۔ اس کے حصول کے لئے مرکزی حکومت اور ریاستی حکومتوں کو کثیرپہلووئی مشترکہ کوششیں کرنی ہوں گی ۔


    جناب سنگھ نے اطلاع دی کہ پہلی سیڑھی یہ ہوگی کہ پیداواری لاگت کو کم سے کم کرکے پیداواریت بڑھائی جائے ۔ دوسرا ستون یہ ہوگا کہ کاشتکاروں کو اپنی زرعی سرگرمیوں میں تنوع پیداکرناہوگا اوردیگر زرعی سرگرمیاں مثلاًمویشی پالن ، مرغی پالن ، بکری پالن ، شہد کی مکھی پالن اورعمارتی لکڑی والے پودے لگانے جیسی سرگرمیاں اپنانی ہوںگی ۔ تیسرا اوراہم ستون یہ ہے کہ کاشتکا روں کو ان کے کھیتوںکے نزدیک ہی منظم منڈی کی سہولت حاصل ہوسکے جہاں وہ اپنی پیداوار فروخت کرکے منافع بخش قیمتیں حاصل کرسکیں ۔


    وزیرزراعت نے اشارہ کیا کہ سوائل ہیلتھ کارڈ ( ایس ایچ سی ) اسکیم حکومت کی ایک فلیگ شپ اسکیم ہے جس کا مقصد یہ ہے کہ مٹی کی صحت کی جانچ کرنے کے بعد کیمیاوی کھادوں کے استعمال کی حوصلہ افزائی کی جائے اور کاشت کاروں کوکم سے کم لاگت پراور معیشت حیوانات کے نظام پرکم سے کم مضراثرات ڈالے بغیر کاشتکاروں کو فائدہ حاصل ہوسکے ۔ حکومت نے یہ اسکیم فروری 2015میں شروع کی تھی تاکہ ایس ایچ سی کو ہردوبرس کے بعد 12کروڑکاشتکاروں سے جوڑا جاسکے ۔مٹی کے نمونوں کی 12کسوٹیوں پرجانچ پرکھ کی جاتی ہے اوراس میں موجود تغذیہ بخش عناصر کی حالت کا پتہ لگایاجاسکے ۔اس اسکیم کے تحت ہرطرح کی مٹی کے نمونے لئے جارہے ہیں ۔ اس اسکیم کے تحت اولین سائیکل (17-2015)کے بارے میں توقع کی جاتی ہے کہ یہ جولائی 2017تک مکمل ہوجائے گا۔ جناب سنگھ نے کہا کہ ریاستوں سے جورپورٹیں آئی ہیں ان سے ظاہرہوتاہے کہ 253لاکھ مٹی کے نمونے حاصل کرلئے گئے ہیں ۔ اور 244لاکھ مٹی کے نمونوں کو تجربے سے گذاراجارہاہے ۔اب تک کاشتکاروں میں 9کروڑسوائل ہیلتھ کارڈ تقسیم کئے جاچکے ہیں ۔


    جناب رادھاموہن سنگھ نے کہا کہ حکومت کی تشکیل کے بعد انھوں نے متعدد اہم فیصلے کئے ہیں تاکہ کاشتکاروں کی حالت بہتربنانے کے لئے قدم اٹھایاجاسکے ۔ کاشتکاروں کی آمدنی کو دوگناکرنے کے لئے اقتصادی امورسے وابستہ کابینہ کمیٹی نے قومی زرعی منڈیوں ( ای ۔ نیم ) جیسی اسکیموں کو یکم جولائی 2015سے نافذ کیاتھا اور اس کے لئے 200کروڑروپے کی بجٹی تخصیص رکھی گئی تھی ۔ پائلٹ پروجیکٹ کے ایک حصے کے طورپرآٹھ ریاستوں کی 21منڈیوں کو قومی زرعی مارکیٹ اسکیم سے 14اپریل 2016تک وزیراعظم کے ذریعہ مربوط کردیاجائے ۔اس اسکیم کے تحت ایک آن لائن پورٹل کاشتکاروں کو فراہم کرایاجاتاہے تاکہ وہ الیکٹرانک ٹریڈنگ کرسکیں اور یہ ذریعہ شفاف مارکیٹ ڈس کوری اورمسابقت کا راستہ کھولتاہے ۔ اس اسکیم کے تحت ہرایک منڈی کو 30لاکھ روپے کی رقم مربوط منظم منڈیوں کے بنیادی ڈھانچے کو بہتربنانے کے لئے فراہم کی جاتی ہے ۔ اس سال کے بجٹ میں یہ رقم بڑھاکر75لاکھ روپے کردی گئی ہے ۔اس اسکیم کا اہم مقصد مختلف منڈیوں میں رائج قیمتوں تک کاشتکاروں کی رسائی کو آسان بنانا اورکاشتکاروں کو شفا ف طریقے سے اپنی فصلوں کی فروخت کی سہولت فراہم کرنا ہے ۔اس اسکیم کا ایک اہم عنصریہ بھی ہے کہ کاشتکاروں کو اپنی پیداوارکی قیمت ان کی پیداوار کی کوالٹی کے مطابق بھی ملتی ہے اورکوالٹی کی جانچ پڑتال الیکٹرانک بڈنگ سے پہلے کی جاتی ہے ۔


    اس اسکیم کو کامیاب بنانے کے لئے ریاستی حکومتوں کو حقیقی کوششیں کرنی ہوں گی اوروزرأ کو کلیدی کرداراداکرناہوگا۔ ڈی جیٹل انڈیا کے فروخت کے لئے ای ۔ این اے ایم ایک اہم سنگ میل ہے اوریہ حکومت کے ڈیجی ٹائزیشن پروگرا م کا ایک حصہ ہے ۔جناب سنگھ نے کہا کہ ان کی وزارت اور ان کے افسران اس امرکے لئے کوشاں ہیں کہ ای نیم اسکیم کامیابی سے مکمل ہوجائے ۔ وزیرزراعت نے بہ نفس نفیس ریاستوں کا دورہ کیااورکاشتکاروں کی فلاح وبہبود سے متعلق اسکیموں کا جائزہ لیااوراس کے لئے میٹنگ کا اہتمام کیا۔ چند ریاستی حکومتوں مثلاًچھتیس گڑھ اور تلنگانہ اس سلسلے میں اچھا کام کررہی ہیں کہ وہ کاشتکاروںکو ای نیم سے استفادہ کرنے کے لائق بنارہی ہیں ۔ حکومت کی جانب سے اس کی لگن اور وابستگی میں کوئی کمی نہیں ہے تاہم جس طریقے سے چنڈی گڑھ کے وزیراعلیٰ دلچسپی لے رہے ہیں اس سے تمام ریاستوں کو ترغیب لینی چاہیئے ۔


    وزیرزراعت نے کہاکہ بدلتے ہوئے منظرنامے میں حکومت نے کاشتکاروں کی فلاح وبہبود کے لئے ایک سرگرم عمل شروع کیاہے اوراس کے تحت ایک نیا ماڈل جسےزرعی پیداوارمنڈی کمیٹی (اے پی ایم سی ) ایکٹ کہتے ہیں ، وضع کیاہے ۔اوراس کا افتتاح 24اپریل 2017کو عمل میں آیاتھا انھوں نے بتایاکہ اے پی ایم پی ایکٹ 2017کاشتکاروں کو تھوڑے سے فاصلے پرنجی منڈیوں کے اہتمام کی سہولت فراہم کرتاہے اب اگرریاستی حکومتیں اس ایکٹ کو سختی سے نافذ کریں گی تو کاشتکاروں کے لئے بیحد آسان ہوجائے گا کہ وہ ایک لچیلی منڈی حاصل کرسکیں گے ۔ یہ ایکٹ’’ تجارت کو آسان بنانے ‘‘ کے ماڈل پرمبنی ہے تاکہ براہ راست مارکیٹنگ کاراستہ ہموار ہوسکے ۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    (م ن۔ع آ ۔ 06-07-17 )


    U- 3059

    
    
    (Release ID: 1494685) Visitor Counter : 3