      کابینہ

      سوورین گولڈ بونڈز اسکیم کے رہنما خطوط میں ترمیم کو کابینہ کی منظوری
      Posted On: 26 JUL 2017 8:28PM by PIB Delhi


    نئی دہلی۔ 26 ؍ جولائی۔ وزیر اعظم جناب نریندر مودی کی صدارت میں مرکزی کابینہ نے سوورین گولڈ بونڈز( ایس جی بی) اسکیم کے رہنما خطوط میں اسکی منشا کے مطابق مقاصد کے اصول کے پیش نظر ترمیم کے لئے منظوری دے دی ہے۔


    اس اسکیم میں درج ذیل دو قسم کی تبدیلیاں کی گئی ہے۔

     1. اسکیم کی خصوصیات میں خصوصی تبدیلیاں کی گئی ہے تاکہ اسے مزید پر کشش بنایا جاسکے اورسونے کی درآمدات سے ہونے والے اقتصادی دباؤ کو کم کرنے اورچالو کھاتہ خسارہ( سی اے ڈی) کو کم کرنے کے لئے نشانہ کے مطابق مالیہ حاصل کیاجاسکے۔
      * II. ایس جی بی کی مختلف شکلوں کو ڈیزائن اور پیش کرنے کے لئے سود کی مختلف شرحوں اورجوکھم سے تحفظ/ ادائیگی کے طریقوں کے ساتھ وزارت خزانہ کو کافی لچک دی گئی ہےتاکہ مختلف قسم کے سرمایہ کاروں کو سرمایہ کاری کے مختلف متبادل پیش کئے جاسکیں۔وزارت خزانہ کو یہ اختیار دیا گیا ہے کہ وہ کسی مخصوص حصہ کی خصوصیات کو حتمی شکل دینے اور اس کے نوٹیفکیشن کے درمیان وقفہ کو کم کرنے کے لئے وزیر خزانہ کی منظوری سے اسکیم کی خصوصیات میں اضافہ/ ترمیم کرسکتی ہے۔ایسی لچک بہت ہی متحرک اور کبھی کبھی متغیر بازار، بڑے پیمانہ پر اقتصادی اور دیگر صورت حال مثلاً سونے کی قیمت کے معاملات سے نمٹنے کے لئے سرمایہ کاری کے نئے پروڈکٹس کے ساتھ مسابقت کے عناصر کو حل کرنے میں موثر ہوگی۔

    اسکیم میں درج ذیل مخصوص تبدیلیاں کی گئی ہیں۔

     1. فی مالی سال سرمایہ کاری کی حد میں اضافہ کرکے اسے افراد کے لئے 4 کلو گرام، ہندو غیر منقسم خاندان ( ایچ یو ایف) کے لئے 4 کلو گرام اور ٹرسٹوں و حکومت کے ذریعہ وقتا ًفوقتاً نوٹیفائی کئے جانےو الے اسی قسم کے اداروں کے لئے 20 کلو گرام کردیا گیا ہے۔
     2. مالی سال کی بنیاد پر آخری حد کا شمار کیاجائے گا اور اس میں ضمنی بازار میں ٹریڈنگ کے دوران خریدے گئے ایس جی بی شامل ہوں گے۔

      م ن۔ اگ۔ رب


    U-3537

    
    
    (Release ID: 1497340) Visitor Counter : 2
    
    
    
    
    

2.