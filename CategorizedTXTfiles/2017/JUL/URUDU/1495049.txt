      وزارت خزانہ

      این پی ایس پندرہ واڑے نے 11 جولائی سے 21 جولائی 2017 تک کی توسیع
      Posted On: 10 JUL 2017 7:57PM by PIB Delhi


    نئی دہلی، 10 جولائی ۔نیشنل پنشن سسٹم (این پی ایس)کے تئیں بیداری پیدا کرنے اور صارفین کو دستیاب کرائی جانے والی خدمات کے معیار کو بہتر بنانے کے لیے، پی ایف آرڈی اے 27 جون 2017 سے 11 جولائی 2017تک کامیاب این پی ایس پندرہ واڑہ منا رہی ہے۔ سرکاری نوڈل دفاتر کے مطالبے اور این پی ایس صارفین کے مفادات کو پیش نظر رکھتے ہوئے ، پی ایف آر ڈی اے نے این پی ایس خدمات سے متعلق پندرہ واڑے میں 11 جولائی 2017 سے 21 جولائی 2017 تک توسیع کرنے کا فیصلہ کیا ہے۔ اس توسیع شدہ مدت کے دوران ہی سبھی نوڈل دفاتر ، پے اینڈ اکاؤنٹ دفاتر اور مرکزی اور ریاستی حکومتوں کے تحت آنے والے ڈی ڈی اوز، پوائنٹس آف پریزنس /بینک /ایگریگیٹر/بینکنگ کورسپونڈنٹ، تحویل ، این پی ایس خریداروں کی سروسنگ میں مصروف رہیں او رسرگرم طریقے سے نیشنل پنشن سسٹم کے تئیں بیداری پیدا کرنے کا کام کریں گے۔


    این ایس ڈی ایل نے بھی ایک مخصوص ویب لنک https://npscra.nsdl.co.in/nps.php تیار کیا ہےجو این پی ایس خریداروں سے متعلق ہر طرح معلومات اور کام کاج کے طورطریقوں کا احاطہ کرتی ہے۔اس میں این پی ایس موبائل ایپ بھی شامل ہے جو این پی ایس خدمات کا استعمال کرنے والوں کے لیے بہت ہی اہم اور موثر ثابت ہو سکتاہے۔


    موبائل ایپ ڈاؤن لوڈ کرنے کے فوائد:


    این پی ایس موبائل ایپ متعلقہ نوڈل دفاتر سے رابطہ کیے بغیر صارفین کے کھاتوں سے متعلق تفصیلات آن لائن دیتاہے۔ صارف یوزر آئی ڈی(پی آر اے این۔پران)اور پاس ورڈ کا استعمال کرکے سی آر اے کی ویب سائٹ پر دستیاب کھاتے سے متعلق تاز ہ ترین تفصیلات تک رسائی حاصل کرسکتے ہیں۔ یہ ایپ صارفین کو بہتر تجربے سے روشناس کرتاہے اور اضافی کارگزاریوں کی سہولت بھی بہم پہنچاتا ہے۔ جن میں درج ذیل چیزین شامل ہیں:

     1. موجودہ ہولڈنگز اور ہولڈنگز کی مجموعی قدر دکھانا۔
     2. سال بھر کا ٹرانزکشن اسٹیٹ مینٹ اپنی ای میل آئی ڈی پر بھیجنے کی درخواست۔
     3. رابطے کی تفصیلات جیسے ٹیلیفون ، موبائل نمبر اور ای میل آئی ڈی میں تبدیلی۔
     4. پاس ورڈ /خفیہ سوال میں تبدیلی ۔
     5. اکاؤنٹ کی تفصیلات جیسے نام ، پتہ، متعلقہ نوڈل آفس اور رجسٹریشن نمبر وغیرہ دکھلانا۔
     6. خفیہ سوال کا استعمال کرکے نیا پاس ورڈ جینریٹ کرنا۔
     7. آخری پانچ کنٹری بیوشن ٹرانزکشن دیکھنا۔
     8. ٹیئر I اور ٹیئر II کے لیے رضاکارانہ عطیات کی پروسیسنگ ۔
     9. آدھار توثیق کاری کا استعمال کرتے ہوئے پتہ میں ترمیم۔

    پی ایف آر ڈی اے نے سینٹرل ریکارڈ کیپنگ ایجنسی (سی آر اے/این ایس ڈی ایل)اور سبھی نوڈل دفاتر /پی اے او/ڈی ڈی او/پی ا و پی/بینکوں وغیرہ کو اس معاملے میں صلاح دی ہے کہ وہ اس توسیع شدہ پندرہ واڑے کے دوران صارفین کی سرگرمی کے ساتھ مدد کریں۔


    10.07.2017


    م ن۔ م م۔ن ع ا


    U- 3132

    
    
    (Release ID: 1495049) Visitor Counter : 2
    
    
    
    
    

9.