      محنت اور روزگار کی وزارت

      غیر مستعمل ای پی ایف کھاتے
      Posted On: 24 JUL 2017 4:24PM by PIB Delhi


    نئی دہلی۔ 24 ؍ جولائی۔ محنت اور روزگار کے وزیرمملکت (آزادانہ چارج) جناب بنڈارو دتاّ ترے نے آج لوک سبھا میں ایک سوال کے تحریری جواب میں بتایا کہ حکومت نے نوٹیفکیشن نمبر جی ایس آر 1065 ( ای) بتاریخ 11-11-2016 کے ذریعے ایمپلائز پرویڈنٹ فنڈ(ای پی ایف) اسکیم 1952 کے پیرا گراف 72(6) میں ترمیم کی ہے۔جس میں غیرمستعمل ہوجانے والے پرویڈنٹ فنڈ( پی ایف) کھاتے سے متعلق شرطوں میں تبدیلی کی گئی ہے۔ غیرمستعمل کھاتے کی ترمیم شدہ تشریح کے مطابق( 11-11-2016 سے) 58 سال کی عمر یعنی ریٹائرمنٹ کی 55 سال کی عمر کے 36 ماہ بعد کھاتہ غیر مستعمل ہوجاتا ہے۔مذکورہ نوٹیفکیشن کے نفاذ کے نتیجہ میں غیر مستعمل ہوجانے والے کھاتوں اور ان میں جمع رقومات سے متعلق معلومات کا فی الحال ایمپلائز پرویڈنٹ فنڈ آرگنائزیشن( ای پی ایف او) سے پتہ نہیں چل سکا ہے کیونکہ فی الحال بہت سے ملازمین کے معاملے میں پیدائش کی تاریخ ای پی ایف او کے ڈاٹا بیس میں دستیاب نہیں ہے۔


    ای پی ایف اسکیم 1952 کے پیرا گراف 60(6) کے مطابق ای پی ایف کے کسی رکن کے کھاتے میں ای پی ایف اسکیم 1952 کے پیرا گراف 72(6) کے تحت غیرمستعمل ہوجانے کی تاریخ سے سود کی منتقلی نہیں کی جاتی ہے۔لیکن ترمیم شدہ تشریح کے مطابق کوئی کھاتہ کسی رکن کے 58 سال کا ہوجانے پر غیرمستعمل ہوجاتا ہے۔اس لئے 58 سال ہونے تک ای پی ایف کے رکن کے کھاتے میں سود منتقل کردیا جائے گا۔


    U-3448


    

    
    (Release ID: 1496905) Visitor Counter : 2