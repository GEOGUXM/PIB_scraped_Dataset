      سائنس اور ٹیکنالوجی کی وزارت

      دیہی بچوں کو سائنس سے متعلق اطلاعات کی فراہمی
      Posted On: 26 JUL 2017 6:46PM by PIB Delhi


    نئی دہلی۔27؍جولائی۔حکومت نے سائنس کو مقبول عام بنانے اور ملک میں دیہی بچوں سمیت پورے ہندوستان میں سائنسی اطلاعات کی فراہمی کے لئے متعدد اقدامات کیے ہیں۔


    سائنس اور ٹیکنالوجی کے محکمے نے اس سلسلے میں متعدد میکانزم اختیار کیے ہیں اور بے شمار اسکیمیں، پروگرام اور پروجیکٹ ملک کے طول وارض میں شروع کیے ہیں تاکہ ملک بھر میں سائنس کو مقبول عام بنایا جاسکے۔ اس سلسلے میں کیے گئے چند اہم اقدامات کا ذکر اس طرح کیا جاسکتا ہے۔

      * عوام میں سائنس کے تئیں بیداری پھیلانے ،خصوصاً دیہی علاقوں میں رہنے والے بچوں کو سائنسی اُمور سے واقف کرانے کیلئے سائنس اور ٹیکنالوجی کا محکمہ سائنس ایکسپریس جیسے فلیگ شپ قدم کے ذریعے اہم کردار ادا کرتا آیا ہے۔ واضح رہے کہ سائنس ایکسپریس ایک جدید ترین سائنسی نمائش ہے جس کا اہتمام 16 اے سی سواری ڈبوں والی خصوصی ریل گاڑی پر کیا گیا ہے جو اکتوبر 2007 سے جھنڈی دکھائے جانے کے بعد ،پورے ملک میں سفر کررہی ہے۔ اس ریل گاڑی نے اپنے سفر کے آٹھ ادوار بڑی کامیابی سے مکمل کرلیے ہیں ۔ ان کے تحت چار ادوار میں یہ ریل گاڑی سائنس ایکسپریس کے طور پر سفر کرتی رہی ہے اور تین ادوار میں اس ریل گاڑی نے حیاتیاتی گوناگونی اسپیشل کے طور پر سفر کیا ہے اور ایک دیگر سفر موسمیاتی خصوصی لائحہ عمل کے تحت کیا ہے۔ 300 سے زائد ایجادات اور اختراعات ،دلچسپ معلوماتی مظاہرے اس ریل گاڑی کے اندر بطور نمونہ رکھے گئے ہیں تاکہ سائنس سیکھنے اور جاننے کے کام میں بچوں کو دلچسپی اور اشتیاق پیدا ہو اور شائقین اور ناظرین اس انوکھی ریل گاڑی کا ملاحظہ کرنے کے بعد سائنس کے تئیں راغب ہوسکیں۔ بیشتر ناظرین میں اسکولی طلباء ، اساتذہ ہی آتے ہیں ۔ اس ریل گاڑی میں منعقد کی گئی اس سائنسی نمائش کے توسط سے بچوں کو مختلف سرگرمیوں ، کھیل کود، سوال وجواب ، مقابلہ جاتی مسابقت وغیرہ میں شریک ہونے کا حوصلہ ملتا ہے اور اسی کے توسط وہ آسانی کے ساتھ سائنس اور ریاضی کے بنیادی نظریات اور اصولوں سے واقف ہوپاتے ہیں۔ اس ریل گاڑی نے اپنی اس اہم کارکردگی کے ساتھ کچھ ذیلی سرگرمیاں بھی شروع کررکھی ہیں۔ یہ سرگرمیاں ’شعبہ اطفال ‘اور ’جوائے آف سائنس لیب‘ کے شعبے میں انجام دی جاتی ہیں۔ ساتھ ہی ساتھ ریلوے پلیٹ فارموں اور نزدیک واقع اسکولوں میں بھی مختلف پروگرامو ں کا اہتمام کیا جاتا ہے۔ اس سلسلے کو آسان بنانے کیلئے ترویج واشاعت کی ماہرین کی ایک ٹیم ہر وقت اس ٹرین پر ہر دور میں یعنی ریل گاڑی کے ہر سفر کے دوران موجود رہتی ہے۔ ایسے اسکول یا ادارے جو اس ریل گاڑی کی نمائش دیکھنے کیلئے نہیں آسکتے، انہیں اس ریل گاڑی پر سوار سائنس مبلغین اپنے طور پر ان کے اداروں میں جاکر اپنی سرگرمیوں سے واقف کراتے ہیں اور یہ سرگرمیا ں ریلوے اسٹیشن کے احاطے میں انجام دی جاتی ہیں۔ یہ اپنی نوعیت کی منفرد نمائش ہے جو اب تک پورے بھارت میں مئی 2016 تک آٹھ ٹور مکمل کرچکی ہے اور نویں مرحلے کا آغاز فروری 2017 میں ہوا تھا جو ابھی جاری ہے۔ اس طریقے سے اس ٹرین نے 1,52,000 کلو میٹر سے زائد کا سفر ملک کے طول وارض میں مکمل کیا ہے۔ یہ ریل گاڑی بڑی ریلوے لائن کے نیٹ ورک کے تحت محو سفر ہے اور اب تک 510 مقامات کا احاطہ کرچکی ہے۔ ساتھ ہی ساتھ 1.72 کروڑ ناظرین کو متوجہ کرچکی ہے۔
      * قومی اطفال سائنس کانگریس (این سی ایس سی): این سی ایس سی کا آغاز 1992 میں کیا گیا تھا۔ مقصد یہ تھا کہ 10 سے 17 برس کے ایج گروپ کے اسکولی بچوں کو اپنی رہائش گاہوں کے آس پاس اور سماج کی سطح پر موجود مختلف چنوتیوں کی شناخت کرنے کی تعلیم دی جائے اور انہیں یہ سوچنے کے تئیں راغب کیا جائے کہ ان چنوتیوں کا سائنس اور ٹیکنالوجی کی مدد سے کس طرح سے حل نکالا جاسکتا ہے۔ اس کے تحت منتخبہ پروجیکٹ اور ماڈل مجوزہ طور پر تیار کیے جاتے ہیں اور بعدازاں ان کا تجزیہ ریاستی سطح پر اور اس کے بعد قومی سطح پر کیا جاتا ہے۔ قومی مسابقت میں کامیابی حاصل کرنے والے افراد کو اب بین الاقوامی سطح پر بھی شراکت کا موقع دیا جارہا ہے۔ 2017 میں جو این سی ایس سی کا سلور جوبلی سال یعنی جشن نقرئی کا سال تھا ، کوشش یہ ہے کہ محکمہ سائنس اور ٹیکنالوجی کے ذریعے اسکولی بچوں کو ملک کے تمام اضلاع سے اس دلچسپ پروگرام میں شریک ہونے کیلئے راغب کیا جائے۔ اس کے علاوہ تحقیق اور اختراع پر مبنی سائنسی کوششوں اور پہل قدمیوں کو بھی قومی سطح پر میگا سائنس مسابقت کے توسط سے فروغ دیا جارہا ہے۔ 2013 میں آئی آرآئی ایس نے متعدد قومی مسابقت میں کامیاب ہونے والے لوگوں کو بھی اس جانب متوجہ کیا تھا ۔
      * بین الاقوامی سائنسی میلہ: سائنس اور ٹیکنالوجی کی وزارت کی کوششوں سے لگائے جانے والا یہ ایک اہم میلہ ہے جس میں ارضیاتی سائنسز کی وزارت کا تعاون و اشتراک بھی شامل ہے۔ ساتھ ہی ساتھ وجنانا بھارتی کا تعاون بھی اس میں شامل ہے جس کا اہتمام نئی دلّی میں لگاتار دوسرے برس 2016 میں کیا گیا تھا۔ سائنسی اور صنعتی تحقیق کی کونسل یعنی سی ایس آئی آر اس اہتمام میں نوڈل ایجنسی کے طور پر شامل تھی اور میلے کا اہتمام نیشنل فیزیکل لیباریٹری میں کیا گیا تھا۔ آئی آئی ایس ایف 2016 میں مختلف سائنسی عناصر شامل تھے جن میں طلباء اور نوجوان سائنسدانوں ، سائنس ولیج، نوجوان سائنسدانوں کی کانفرنس وغیرہ کا اہتمام کیاگیا تھا۔
      * سائنسی نمائشیں اور میلے: بچوں۔ خصوصاً دیہی علاقوں کے بچوں ، اساتذہ، والدین ، عوامی نمائندگان اور عام انسانوں میں سائنسی بیداری پیدا کرنے اور سائنس کے تئیں دلچسپی جگانے کیلئے سائنسی نمائشوں اور میلوں کی بڑی اہمیت ہے۔ سائنس اور ٹیکنالوجی کے محکمے کے ذریعے سائنسی میلوں اور نمائشوں کا وغیرہ کا اہتمام کیا جاتا ہے جن میں سائنس ، ٹیکنالوجی ، انجینئرنگ اور ریاضی سے متعلق جدید ترین اختراعات کی جھلک پیش کی جاتی ہے۔ چلتی پھرتی سائنسی نمائش، خطبات ، اختراعاتی نمونوں ، انٹرایکٹیو میڈیا، سائنس اور ٹیکنالوجی اداروں کا دورہ ، ایس ٹی ای ایم سے متعلق سرگرمیوں وغیرہ کا اہتمام کیا جاتا ہے۔ یہ تمام تر اُمور خواہ مقامی ہو یا چلتے پھرتے، ڈی ایس ٹی کے ذریعے تربیت یافتہ وسائل سے وابستہ افراد کے ذریعے انجام دیے جاتے ہیں ۔ متعدد موضوعات مثلاً ماحولیات، صحت ، سائنس جسے لوگ معجزہ سمجھتے ہیں ، حیاتیاتی اشیاء سے کھاد بنانے وغیرہ کے سلسلے میں مختلف طرح کے مظاہرے اور نمونے پیش کیے جاتے ہیں ۔ ان تمام سرگرمیوں میں کٹھ پتھلی کا ناچ، ایکٹیویٹی اسٹالوں کا قیام کا اہتمام بھی کیا جاتا ہے جہاں بچوں کو کوئی پہیلی حل کرنے کیلئے دی جاتی ہے یا پھر انہیں ریاضی پر مبنی کھیل کھلائے جاتے ہیں۔

    وزارت ثقافت کے تحت سائنس میوزیم کی قومی کونسل سائنس اور انجینئرنگ میلوں، اختراعاتی اور موبائل سائنس نمائش پروگراموں کا اہتمام بھی کرتی ہے۔


    مذکورہ اطلاع سائنس اور ٹیکنالوجی کے وزیر مملکت اور اریاضیاتی سائنسز کے وزیر مملکت جناب وائی ایس چودھری نے کل لوک سبھا میں ایک سوال کےتحریری جواب میں دی ہے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ ۔ ع ن۔


    U-3542

    
    
    (Release ID: 1497354) Visitor Counter : 2
    
    
    
    
    

*