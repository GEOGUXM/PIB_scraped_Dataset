      آبی وسائل، دریائی ترقیات اور گنگا احیاء کی وزارت

      مدھیہ پردیش ،راجستھان ، یوپی اورگجرات کی ندیوں کی سطح آب میں مسلسل اضافے کی پیش آگاہی
      Posted On: 13 JUL 2017 8:26PM by PIB Delhi


    نئی دہلی،14۔جولائی ۔ہندوستانی محکمہ موسمیات کی جانب سے اگلے تین دنوں کے لئے بارش کی پیش آگاہی میں بتایا گیا ہے کہ دوردراز کے علاقوں میں زیادہ سے بہت زیادہ بارش کے ساتھ ساتھ مشرقی اور مغربی مدھیہ پردیش اورگجرات میں 13 سے 16 جولائی 2017 تک زبردست بارش ہوگی ۔


    اس زبردست بارش کے نتیجے میں دریائے نربدا ،کین ، بیتوا ، چمبل اور اس کی ذیلی ندیوں ماہی اور سابر متی میں پانی کے زبردست بہاؤ کے نتیجے میں مدھیہ پردیش ،یوپی ،راجستھان اور گجرات میں پانی کا زبردست بہاؤ جاری رہے گا ۔سردست ان ندیوں میں سطح آب خطرے کی نشان سے نیچے ہے لیکن بارش کی اس پیش آگاہی کے سبب درج ذیل ندیوں کی خلیجوں میں سطح آب میں مسلسل اضافے کا امکان ہے ۔


    خلیج نربدا : مرشد آباد کے اضلاع ہوشنگ آباد ،بیتل ،رائے سین ، سیہور ، کھنڈوا ، کھرگون کے کچھ حصوں ،دیواس ،اندور اوردھار نیز مغربی نیمر اورجھبوا اور گجرات کے دھولیہ ،نربدا ،بھروچ اورودودرا کے کچھ حصوں کی ندیوں کی سطح آب میں اضافے کا امکان ۔


    خلیج کین : مدھیہ پردیش کے جبل پور ،ساگر ،دموہ ، پنّا ،چھتر پور رائےسین اضلاع اوراترپردیش کے ہمیر پور اور باندہ اضلاع کی ندیوں کی سطح آب میں اضافے کا امکان ۔


    خلیج بیتوا : مدھیہ پردیش کے ٹیکم گڑھ ،ساگر ،ودیشا ، رائے سین ،بھوپال ، گونہ ، شیو پوری اور چھتر پور اضلاع اوراترپردیش کے ہمیر پور، جالون ،جھانسی اورباندہ اضلاع کے دریاؤں کی سطح آب میں اضافے کا امکان ۔


    خلیج چمبل : مدھیہ پردیش کے اضلاع اندر ،اجین ، رتلام ، منسور اور نیمچ اور راجستھا ن کے اضلاع کوٹہ اور جھالاواڑ کے دریاؤں کی سطح آب میں اضافے کا امکان ۔


    خلیج ماہی : مدھیہ پردیش کے اضلاع جھبوا ، دھار اوررتلام ، راجستھان کے اضلاع اودے پور ،ڈنگر پور اور بانسواڑہ اور گجرات کے اضلاع پنچ محل ، مہی ساگر اور کھیڑ ا کی ندیوں کی سطح آب میں اضافے کا امکان ۔


    خلیج سابر متی : راجستھان کے اضلاع اودے پور ،سروہی ، پالی اور ڈونگر پور اورگجرات کے اضلاع ،سابر کانٹھا ،مہسانہ ، احمد آباد ، گاندھی نگر اور کھیڑا اضلاع کی ندیوں کی سطح آب میں اضافے کا امکان ۔


    مذکورہ بالا پیش آگاہی کے نتیجے میں چمبل ، بیتوا ، ماہی اور سابر متی کی خلیجوں پر بنے باندھ میں بھی پانی کے بہاؤ میں اضافے کا امکان ہے ۔ لیکن چونکہ بڑے آبی ذخائر میں خاطر خواہ مقدار میں پانی موجود ہے ،اس لئے نشیبی علاقوں میں بارش کے حالات اور دریاؤں کی صورتحال کو پیش نظر رکھتے ہوئے معقول مقدار میں چھوڑے جانے کا امکان ہے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش۔ رم


    U-3213

    
    
    (Release ID: 1495570) Visitor Counter : 3