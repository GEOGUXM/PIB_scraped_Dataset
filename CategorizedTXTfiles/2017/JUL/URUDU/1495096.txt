      وزارات ثقافت

      احمد آباد کے تاریخی شہرکو یونیسکوکے تحت عالمی ورثے کی حامل املاک قراردیاگیا
      بھارت اب 36عالمی ورثوں کا حامل ملک ہے جن میں 28ثقافتی ، 7قدرتی اور ایک مرکب سائٹ شامل ہے
      
      Posted On: 11 JUL 2017 1:14PM by PIB Delhi


    نئی دلّی ،11جولائی :8جولائی ،2017کو عالمی ورثے کی فہرست میں احمدآباد کے تاریخی شہرکانام یونیسکوکے تحت شامل کرلیاگیاہے ۔یہ کام عالمی ورثے سے متعلق کمیٹی کے41ویں اجلاس کے دوران مکمل ہواہے اوراس طریقے سے وزیراعظم ہند کی فعال اور دوراندیش قیادت میں بھارت نے احمدآباد کے تاریخی شہر کو یونیسکو کے عالمی ورثے میں شامل کئے جانے کے لئے نامزد کئے جانے کی کوششوں میں کامیابی حاصل کی ہے ۔ اس قدم نے اس فصیل بند شہر کو یونیسکو کے تحت بھارت کا اولین اور ایشیا کا تیسرا عالمی ورثے کاحامل شہربنادیاہے ۔


    بھارت اب 36عالمی ورثوں کا حامل ملک ہے ، جن میں 28ثقافتی ، 7قدرتی اورایک مرکب سائٹ شامل ہے ۔محض گذشتہ تین سالوں کے دوران ، بھارت نے یونیسکوکی عالمی ورثے کی فہرست میں اپنے پانچ سائٹوں کو شامل کرانے میں کامیابی حاصل کی ہے ۔ایشیا اوربحرالکاہل خطے میں یعنی (اے ایس پی اے سی ) میں بھارت اب چین کے بعد دوسراوہ سب سے بڑاملک ہے جہاں عالمی ورثے کی حامل املاک سب سے زیادہ تعداد میں موجود ہیں اوردنیا میں عالمی ورثے کی حامل املاک کے لحاظ سے بھارت کا مقام ساتواں ہے ۔


    دریائے سابرمتی کے مشرقی ساحل پرواقع احمدآباد کا یہ فصیل بند شہر، مالامال فن تعمیرات کا نادرنمونہ ہے ۔ اس شہرکے اند رآرکیالوجیکل سروے آف انڈیا کے توسط سے مرکزکے زیرتحفظ 28تاریخی عمارتیں موجود ہیں ۔احمدآباد کے اس تاریخی شہرکے ڈھانچے کی امتیازی خصویات میں اس کی ( ہمسائیگی ) ، ( رہائشی گلیاں ) کھڑکیاں ، شامل ہیں جو بیشتر لکڑی سے بنائی گئی ہیں ۔ اس تاریخی فن تعمیر سے ان اساطیری قصوں کی جھلک ملتی ہے جو اس کے باشندگان سے وابستہ ہیں ۔ شہری ڈھانچہ روایتی گھروں کی گھنی آبادی اورتعداد سے مملو ہے ۔ اس میں جھروکوں والی روایتی گلیاں ہیں جہاں پرندوں کو دانہ کھلانے ، عوامی استعمال کے کنووں اور مذہبی اداروں کی گنجائش بھی رکھی گئی ہے ۔ یہ شہر کثیرمذہبی اور کثیرثقافتی بقائے باہمی کی ایک منفرد مثال ہے ۔


    اس تاریخی شہر کو یونیسکوکے آپریشنل رہنما خطوط 2016میں متذکرہ کسوٹی نمبر 2 اور کسوٹی نمبر 5کے اصولوں کے تحت عالمی ورثے کا درجہ دیاگیاہے ۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    (م ن۔ع آ ۔ 11-07-17 )


    U- 3136


    

    
    (Release ID: 1495096) Visitor Counter : 2