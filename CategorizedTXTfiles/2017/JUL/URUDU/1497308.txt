      عملے، عوامی شکایات اور پنشن کی وزارت

      انٹرویو کا خاتمہ
      Posted On: 26 JUL 2017 6:52PM by PIB Delhi


    نئی دہلی، 26 ؍جولائی، وزیراعظم کے دفتر اور عملے، عوامی شکایات اور پنشن کے وزیر مملکت ڈاکٹر جتیندر سنگھ نے آج لوک سبھا میں جناب نارن بھائی کچھاڑیا کے ایک سوال کا تحریری جواب دیتے ہوئے بتایا کہ موصولہ معلومات کے مطابق 24 جولائی 2017 تک 18 ریاستوں اور مرکز کے زیر انتظام 7 علاقوں نے نچلی سطح کی آسامیوں پربھرتی کیلئے انٹرویو کا سلسلہ ختم کردیا ہے۔ نچلی سطح کی آسامیوں پر انتخاب کے عمل میں انٹرویو کو ختم کرنے کا مقصد بدعنوانی کو ختم کرنا اور غریب امیدواروں کے مسائل کو آسان کرتے ہوئے شفاف طور پر انتخاب کرنا ہے۔


    دمن اور دیو کے انتظامیہ نے اطلاع دی ہے کہ اس نے امیدواروں کو انٹرویو کیلئے بلانے کی وجہ سے امیدواروں کو آنے جانے پر ہونے والے اخراجات کی بھی بچت ہوئی ہے۔ اس کے علاوہ لکشدیپ کی مرکزی انتظامیہ نے بھی مطلع کیا ہے کہ حکومت کے اس اقدام سے امیدواروں کو اقتصادی طور پر فائدہ پہنچا ہے۔


    ریاست اورناچل پردیش، جموں وکشمیر، ہریانہ، میزورم، تریپورہ، اترپردیش اور مغربی بنگال نے ابھی نچلی سطح کی آسامیوں پر بھرتی کے عمل میں انٹرویو کا سلسلہ ختم کرنے کا فیصلہ نہیں کیا ہے۔ اس کے علاوہ سکم اور میگھالیہ نے بھی نچلے عہدوں کیلئے بھرتی میں انٹرویو کا سلسلہ ختم کرنے کا عمل نہیں اپنایا ہے۔ البتہ ناگالینڈ کے بارے میں معلومات دستیاب نہیں ہیں۔ اس کے علاوہ اڈیشہ نے مطلع کیا ہے کہ تمام محکموں میں نچلی سطح کی آسامیوں (گروپ-بی اور سی) کی بھرتی سے متعلق انٹرویو کا سلسلہ ختم کرنے کیلئے اقدامات کئے جاچکے ہیں۔


    ۔۔۔۔۔۔۔۔۔۔۔


    (م ن-و ا- ق ر)


    (26-07-2017)


    U- 35 29

    
    
    (Release ID: 1497308) Visitor Counter : 2