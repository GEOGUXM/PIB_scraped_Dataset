      عملے، عوامی شکایات اور پنشن کی وزارت

      سینٹرل اسٹافنگ اسکیم کے تحت تقرری
      Posted On: 20 JUL 2017 5:16PM by PIB Delhi


    نئی دہلی، 20 ؍جولائی،سینٹرل اسٹافنگ اسکیم (سی ایس ایس)، جس پر کئی دہائیوں سے عمل کیا جارہا ہے، شراکت کار سروسز سے اہل افسران کے انتخاب اور تقرری کیلئے ایک منظم بندوبست فراہم کرتی ہے، جس کے تحت مرکزی حکومت میں ڈپٹی سکریٹری، ڈائریکٹر، جوائنٹ سکریٹری، ایڈیشنل سکریٹری اور سکریٹری کی سطح پر تقرری کی جاتی ہے۔ مرکز میں شراکت کار سروسز سے افسران کی تقرری ایک جاری عمل ہے جس میں ایک وزارت؍ محکمے سے دوسرے محکمے میں منتقلی؍ ترقی کی جاتی ہے جو پینل میں شمولیت یا انتظامیہ کی بنیاد پر کئے جاتے ہیں۔ پچھلے تین برسوں میں 798 آئی اے ایس افسران، 578 غیر آئی اے ایس افسران کی تقرری سی ایس ایس کے تحت کی گئی۔ اس عرصے کے دوران سی ایس ایس کے تحت جھارکھنڈ کارڈر کے آل انڈیا سروس کے 21 افسران کا بھی تقر کیا گیا۔


    آئی اےا یس سمیت شراکت کار سروسز کے افسران کو سی ایس ایس پر آنے کی حوصلہ افزائی کیلئے سال میں 2 مرتبہ سرکلر جاری کئے جاتے ہیں جن میں تمام کارڈر کے حکام سے درخواست کی جاتی ہے کہ وہ اہل افسران کی نامزدگی ڈیپوٹیشن کیلئے کریں۔ اس میں یہ عندیہ دیا جاتا ہے کہ ریاستی سطح کے عہدیداروں کے مرکز میں آنے اور واپس ریاستی سطح پر جانے سے نہ صرف اہلیت میں اضافہ کرنے میں مدد ملتی ہے بلکہ حکومت ہند میں فیصلہ سازی کی سطحوں پر قومی تناظر کو فروغ دینے میں تعاون حاصل ہوتا ہے۔ اس کے علاوہ ڈی او پی ٹی کے ذریعے جاری کردہ سرکلر سے متعلق فارن ؍ کیپٹو عہدوں کیلئے سی ایس ایس کے تحت دو سال کا تجربہ لازمی ہوتا ہے۔ اس کے علاوہ ایڈیشنل سکریٹری کی سطح پر تقرری کیلئے عہدیداروں کے پاس سی ایس ایس کے تحت کم از کم تین سال کام کا تجربہ ہونا چاہئے۔


    یہ بات شمال مشرقی خطے کی ترقی کے وزیر مملکت (آزادانہ چارج)، وزیراعظم کے دفتر، عملے، عوامی شکایات، پنشن، ایٹمی توانائی اور خلاء کے وزیر مملکت ڈاکٹر جتیندرسنگھ نے آج راجیہ سبھا میں جناب سنجیو کمار کے ایک سوال کے تحریری جواب میں بتائی۔


    ۔۔۔۔۔۔۔۔۔۔۔


    ۰۰۰۰۰۰۰۰


    (م ن-و ا- ق ر)


    U- 3 367 ,

    
    
    (Release ID: 1496433) Visitor Counter : 2