      وزیراعظم کا دفتر

      تل ابیب میں آمد پر وزیر اعظم نریندر مودی کی تقریر کامتن
      Posted On: 04 JUL 2017 7:49PM by PIB Delhi


    نئی دہلی،05۔جولائی ۔وزیراعظم نریندرمودی نے چار جولائی 2017 کو اسرائیل کی راجدھانی تل ابیب پہنچنے پر جو تقریر کی تھی اس کا متن حسب ذیل ہے :


    عزت مآب وزیراعظم جناب نتین یاہو! اور


    خواتین وحضرات !


    مجھے اسرائیل میں پہلے ہندوستانی وزیراعظم کی حیثیت سے اسرائیل کا دورہ کرنے کے لئے یہاں اپنی موجودگی پر انتہائی مسرت کا احساس ہورہا ہے ۔( وزیراعظم نے یہ الفاظ اسرائیل کی زبان عبرانی میں ادا کئے ) میں اپنے دوست وزیراعظم جناب نیتن یاہو کا شکر گزار ہوں کہ انہوں نے مجھے اسرائیل کا دورہ کرنے کی دعوت دی اور میرا گرم جوشی سے استقبال کیا۔ میرا یہ سفر ہندوستان اور اسرائیل کے سماجوں کے درمیان صدیوں قدیم مراسم کو مستحکم بنائے جانے کے جشن کی حیثیت رکھتا ہے ۔ان خوشگوار مراسم پر مبنی ہماری شراکتداری میں اس سے 25 برس قبل قائم ہونے والی مکمل سفارتی تعلقات کے قیام کے بعد سے خوشگوار اضافہ ہوتا رہا ہے ۔


    دوستو!


    اسرائیل نے جمہوری اصولوں پر اپنی قوم کی تعمیر کی ہے اور سخت محنت اورجدت طرازی کے جذبے کے ساتھ انہوں نے اپنی قوم کی پرورش کی ہے ۔آپ نے نامساعد حالات کے باوجود اپنا سفر جاری رکھا ہے اور چیلنجوں کو مواقع میں تبدیل کیا ہے ۔ ہندوستان آپ کی ان کامیابیوں کی ستائش کرتا ہے ۔ آج چار جولائی ہے ۔ اب سے ٹھیک 41 برس قبل میرے دوست اور وزیراعظم بی بی کو اپنے بڑے بھائی یونی کی سرپرستی سے محروم ہونا پڑا تھا ۔یونی نے متعدد اسرائیلی یرغمالوںکی زندگی بچانے کے دوران اپنی جان عزیز کی قربانی دی تھی ۔آپ کے سورما نئی نسلوں کے لئے حوصلہ افزائی کا سرچشمہ ہیں ۔


    دوستو!


    ہندوستان ایک انتہائی قدیم تہذیب لیکن نیا ملک ہے ۔ ہندوستان میں 80 کروڑ سے زائد افراد کی عمر 35 برس سے کم ہے ۔ہندوستان کے باصلاحیت او ر ہنر مند نوجوان ترقی کے عمل کے روح رواں کی سی حیثیت رکھتے ہیں ۔ یہ ہندوستان میں مثبت اور خوشگوار تبدیلیاں پیدا کرنے میں ہندوستان کی صنعت ومعیشت اورتجارت کی ترقی کے عمل کے خواب کو حقیقی بنانے اوربیرونی دنیا سے مطابقت پیدار کرنے کے عمل کو آگے ڑھانے والی طاقت کی حیثیت رکھتے ہیں ۔


    دوستو!


    ہمارےپایئدار ،زیادہ نمو اورمجموعی ترقی کے راستے میں ہندوستان ،اسرائیل کو اپنے انتہائی شراکتداروں میں شمار کرتا ہے ۔ ترقیاتی چیلنجوں کا کامیابی کے ساتھ سامنا کرنے کی سمت میں سائنس ،ٹکنالوجی ،جدت طرازی اور اعلیٰ تکنیکی تعلیم ہمارے دونوں ملکوں کی بنیادی ضرورت کی اہمیت رکھتی ہے۔ یہ تقاضے نہ صرف ہمارے دونوں ملکوں کو ایک دوسرےسے قریب کرتے ہیں بلکہ ان کی تخلیقی توانائی اور انتہائی ہنر مند نوجوانوں اور کاروبار کے تصورات بھی ایک دوسرے کو قریب لانے میں اہم کردار ادا کرتے ہیں ۔ اس کے ساتھ ہی ایک مشترکہ معاشی شراکتداری کے لئے ہم ایک دوسرے کے ساتھ تعاون بھی کرررہے ہیں تاکہ ہم اپنے سماج کو دہشت گردی جیسے عام خطرات سے محفوظ رکھ سکیں۔


    ان تمام شعبوں میں ایک ترقی پسند شراکتداری وزیر اعظم جناب نیتن یاہو کے ساتھ میری گفتگو کی چہرہ کاری کرے گی۔ میں یہاں اسرائیل میں آباد ہندوستانی برادری کے لوگوں سے بھی گفتگو کی شدید خواہش رکھتا ہوں ۔ان میں وہ ہند نژاد یہودی حضرات بھی شامل ہیں جنہوں نے ہمارے دونوں ملکوں کے سماج کو مالامال کیا ہے ۔


    میرا یہ دورہ ہندوستانی تعلقات میں ایک تاریخی حیثیت کا حامل ہے۔ ہم دونوں ایک ایسا سفر کرنے کے لئے بے تاب ہیں جو ہمارے عوام اور سماج کی فلاح کا ضامن ہوسکے ۔ اب جب ہم مل کے آگے بڑھ رہے ہیں ، اسرائیل کے ساتھ ہماری پائیدار شراکتداری پر انتہائی اہمیت کے ساتھ توجہ مرکو ز کی جائے گی ۔


    میں اپنے زبردست استقبال کے لئے ایک بار پھر آپ کا شکر گزار ہوں ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش۔ رم


    U-3042

    
    
    (Release ID: 1494572) Visitor Counter : 3