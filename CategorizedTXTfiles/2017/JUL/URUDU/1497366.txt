      شمال مشرقی ریاستوں کی ترقی کی وزارت

      آسام کے لئے پروجیکٹوں کو منظوری
      Posted On: 26 JUL 2017 4:59PM by PIB Delhi


    نئی دلّی ، 27 جولائی ؍ شمال مشرقی خطے کی ترقی ( ڈونیئر) ، وزیر اعظم کے دفتر میں وزیر مملکت ، عملہ ، عوامی شکایات ، پنشن ، ایٹمی توانائی اور خلاء کے وزیر مملکت ( آزادانہ چارج ) ڈاکٹر جتندر سنگھ نے گزشتہ روز لوک سبھا میں جناب رام پرساد سرما کے ایک سوال کے تحریری جواب میں بتایا کہ تمام ریاستوں سے 2016-17 کے لئے تخمینہ جاتی اخراجات کی ترجیحاتی فہرست ارسال کرنے کی درخواست کی گئی تھی ۔ ریاست آسام نے اپنی جانب سے 580.70 کروڑ روپئے کی لاگت کے 15 پروجیکٹ پیش کئے تھے جن میں سے 569.71 کروڑ روپئے کی لاگت کے 13 پروجیکٹ این ایل سی پی آر اسکیم کے تحت بر قرار ؍ منظور کئے گئے ہیں ۔ رواں مالی سال کے لئے کسی بھی ریاست کی جانب سے ترجیحاتی فہرست موصول نہیں ہوئی ہے ۔
    این ایل سی پی آر اسکیم کے تحت کل 203 پروجیکٹ عمل در آمد کے مختلف مراحل میں ہیں ۔ مذکورہ اسکیم کے تحت گزشتہ تین برسوں یعنی 2014-15 ، 2015-16 اور 2016-17 کے دوران بالترتیب 151.15 کروڑ روپئے ، 165.69 کروڑ روپئے اور 152.21 کروڑ روپئے کی رقم مختص اور جاری کی گئی ہے ۔
    
    مذکورہ تین برسوں کے دوران حکومت آسام نے بالترتیب 111 پروجیکٹ ، 51 پروجیکٹ اور 15 پروجیکٹ کی ترجیحاتی فہرست ارسال کی ہے ۔تجاویز کی لاگت معمول کے مطابق تخصیص سے تین گنا زیادہ تجاوز کرنے کے باعث ریاستی حکومت کی جانب سے ان پروجیکٹوں کے سلسلے میں از سر نو ترجیح کا تعین کرنے کی درخواست کی گئی تھی اور از سر نو ترجیح کا تعین کرنے کے بعد یہ پروجیکٹ برقرار رکھے گئے ہیں اور انہیں منظوری دے دی گئی ہے ۔ چند پروجیکٹوں کو ،کچھ نا مکمل پروجیکٹوں سمیت منظوری نہیں دی جا سکی ہے ۔


    
    ۔ ۔ ۔ ۔ ۔ ۔


    
    U . 3540
    م ۔ ر ۔ ر 27/ 7 / 17

    
    
    (Release ID: 1497366) Visitor Counter : 2