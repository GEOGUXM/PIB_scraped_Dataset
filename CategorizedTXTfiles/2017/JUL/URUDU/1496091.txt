      وزارت دفاع

      ملک کی ٹیکنالوجی سے بلٹ پروف جیکٹ کی تیاری
      Posted On: 18 JUL 2017 3:15PM by PIB Delhi


    
    نئی دہلی،18؍جولائی، وزیردفاع جناب ارون جیٹلی نے آج راجیہ سبھا میں جناب ہرونش کے ایک تحریری سوال کا جواب دیتے ہوئے بتایا کہ کوئمبٹور کی امریتا یونیورسٹی کے ڈاکٹر شانتنو بھومک نے دعویٰ کیا ہے کہ انہوں نے بی پی جے کے ٹھوس پینلوں کی تیاری کیلئے کاربن کے استعمال سے تھرمو پلاسٹک مادے پر مبنی ایک بلٹ پروف جیکٹ تیار کرنے کا دعویٰ کیا ہے۔ البتہ انہوں نے اپنے اس دعوے کی حمایت میں کسی قسم کے تجرباتی نتائج یا بی پی جے کی ٹیکنالوجی کے بارے میں کوئی تجرباتی اعداد وشمار پیش نہیں کئے ہیں۔
    
    کوئمبٹور میں لارسن اور ٹیوبرو لمیٹڈ نے امریتا یونیورسٹی، کوئمبٹور کے ساتھ مل کر ہلکے وزن والے بلٹ پروف مادے کو تیار کرنے کی ایک تجویز داخل کی ہے۔ پروفیسر شانتنو بھومک اس پروجیکٹ کیلئے تعلیمی امداد فراہم کریں گے۔ البتہ اس پروجیکٹ کو ابھی ٹیکنالوجی فروغ کے فنڈ (ٹی ڈی ایف) کے تحت منظوری نہیں ملی ہے۔ اس اسکیم کے تحت ایسی دفاعی اور دہرے استعمال کی ٹیکنالوجی کی تیار کیلئے فنڈنگ پر توجہ مرکوز کی جاتی ہے جو فی الحال بھارتی دفاعی صنعت کے پاس دستیاب نہیں ہے اور جنہیں ابھی تک تیار نہیں کیا جاسکا ہے۔ اس کا مقصد دفاعی مقاصد کے استعمال کیلئے چھوٹی ، بہت چھوٹی اور اوسط درجے کی صنعتوں میں تحقیق وترقی کو فروغ دینا ہے۔
    
    (م ن-و ا- ق ر)
    
    (18-07-2017-Time: 16:35)
    
    U-3297

    
    
    (Release ID: 1496091) Visitor Counter : 2