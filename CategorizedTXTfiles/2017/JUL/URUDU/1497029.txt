      وزیراعظم کا دفتر

      ’’صدر جمہوریہ ہند کی منتخبہ تقاریر ‘‘کی چوتھی جلد کے اجراء کے موقع پر وزیراعظم کی تقریر کا متن
      Posted On: 24 JUL 2017 3:09PM by PIB Delhi


    نئی دہلی۔25؍جولائی۔صدر جمہوریہ ہند جناب پرنب مکھرجی کی منتخبہ تقاریر کی چوتھی جلد کے اجراء کے موقع پر وزیراعظم نے جو تقریر کی اس کا متن درج ذیل ہے:


    عزت مآب صدر جمہوریہ ہند جناب پرنب مکھرجی، نو منتخبہ صدر جناب رام ناتھ کووند، محترم نائب صدر ، معزز حاضرین ،


    جذبات کا مرکب یہ لمحہ ہے ۔ پرنب دا کی مدت کار کا یہ راشٹرپتی بھون میں آخری دن ہے۔ ایک طرح سے اس تقریب میں جب میں کھڑا ہوا ہوں تو ڈھیر ساری یادیں اُجاگر ہونا فطری بات ہے۔ ان کی شخصیت ، ان کے عمل سے ہم بخوبی واقف ہیں لیکن انسان کا ایک فطری مزاج ہوتا ہے او ریہ بات فطری بھی ہے کہ وہ اپنے ماضی کے ساتھ حال کا تجزیہ کرنے کی کشش سے بچ نہیں سکتا۔ ہر واقعہ کو ، ہر فیصلے، ہر پہل قدمی کو، اپنی زندگی کے ساتھ موازنہ کرنا بڑی فطری بات ہوتی ہے۔ میرے تین سال کے تجربے میں میرے لیے یہ بڑی حیرت کی بات تھی کہ اتنے برسوں تک سرکار میں رہے ، سرکاروں کے فیصلہ کن عہدوں پر رہے لیکن موجودہ حکومت کے کسی فیصلے کو انہوں نے اپنے اُس ماضی کے ساتھ نہ کبھی ترازو سے تولا نہ کبھی اس شکل میں تجزیہ کیا ، ہر بات کا انہوں نے حال کے پس منظر میں ہی تجزیہ کیا، میں سمجھتا ہوں کہ یہ ایک بہت بڑ ی ان کی شناخت ہے۔


    حکومت کئی پہل قدمیاں کرتی تھی اور میرا یہ نصیب رہا کہ مجھے ہر پل ان سے ملنے کا موقع حاصل ہوتا تھا، کھل کر گفتگو کرنے کا موقع ملتا تھا اور بڑی توجہ سے ہر چیز وہ سنتے بھی تھے۔ کہیں اصلاح کی ضرورت ہوتی تھی تو تجویز رکھتے تھے ، زیادہ تر حوصلہ افزائی کرتے تھے۔ یعنی نگراں کے طور پر میں ایک پدرانہ حیثیت سے صدر جمہوریہ ہند کا کردار کیا ہوتا ہے، اس کو قاعدہ قانون سے ، دارئے سے کہیں اوپر، اپنے پن سے ، پیار سے اور اس پوری قومی زندگی کے کنبے کے مکھیا کی شکل میں جس طرح ا ن کی رہنمائی ملتی تھی ۔ میرے جیسے نئے شخص کو جس کے پاس اس طرح کا کوئی تجربہ نہیں تھا، میں ایک ریاست میں کام کرکے آیا تھا یہ انہیں کی وجہ سے تھا کہ مجھے چیزیں سمجھنے میں ، فیصلہ لینے میں ان کی بہت مدد رہی اور اسی کی وجہ سے کئی اہم کام پچھلے تین سال میں ہم کرپائے۔


    علم کا خزینہ، سادگی، فطری پن، یہ چیزیں کسی بھی شخص کو متوجہ کرتی ہیں، لیکن ہم دونوں کی پرورش الگ الگ نظریات کے تحت ہوئی ، الگ الگ تہذیبوں کے تحت ہوئی۔ تجربے میں بھی ہمارے ، میرے اور ان کے درمیان میں بڑا فاصلہ ہے۔ لیکن مجھے کبھی یہ ا نہوں نے محسوس نہیں ہونے دیا اور وہ ایک بات کہتے ہیں کہ بھائی دیکھئے، میں صدر جمہوریہ ہند بنا جب بنا تب بنا۔ اب صدر جمہوریہ ہند ہوں لیکن جمہوریت کہتی ہے کہ ملک کے عوام نے تم پر بھروسہ کیا ہے تمہاری ذمہ داری ہے اور میرا کام ہے کہ تم اس کام کو اچھے ڈھنگ سے کرو۔ صدر جمہوریہ ہند کا عہدہ ، راشٹرپتی بھون اور پرنب مکھرجی بذات خود اس کیلئے جو بھی کرسکتے ہیں کریں گے۔ اپنے آپ میں ایک بہت بڑا سہارا تھا۔ ایک بہت بڑا آسرا تھا اور اس لئے میں صدر جمہوریہ ہند کا دل سے ممنون ہوں۔


    اور مجھے یقین ہے کہ انہوں نے بڑی ذمہ داری میں،میری رہنمائی میں جو رول ادا کیا ہے وہ مجھے آنے والی زندگی میں بہت کام آنے والا ہے۔ ان کی ہر بات میری زندگی میں ایک رہنما کی شکل میں رہے گی ایسا میں خود محسوس کرتا ہوں اور شاید جن جن لوگوں نے ان کےساتھ کام کیا ہے وہ سب کو یہ خوش بختی حاصل ہوئی ہوگی۔ میرے لیے ایک بہت بڑی امانت ہے، جو امانت میری ذاتی بڑی پونجی ہے اور اس کے لئے بھی میں ان کا ممنون ہوں۔


    آج یہاں کئی رپورٹیں وغیرہ پیش کی گئی ہیں۔ راشٹرپتی بھون کو لوک بھون بنانا ، یہ اس لئے ممکن ہوا کہ پرنب دا زمین سے جڑے ہوئے، عوام کے درمیان سے اُبھرے ہوئے ،انہیں کے درمیان میں رہ کر اپنا سیاسی سفر کرنے کی وجہ سے عوامی طاقت کیا ہوتی ہے، عوامی جذبات کیا ہوتے ہیں، اس کو انہیں کتابوں میں پڑھنے کی ضرورت نہیں تھی۔ اس کا احساس بھی کرتے تھے اور اس کو لاگو کرنے کی بھی کوشش کرتے تھے۔ یہی وجہ تھی کہ بھارت کا راشٹرپتی بھون لوک بھون بن گیا۔ عام انسان کیلئے ایک طرح سے اس کے دروازے کھل گئے۔ وہ بذات خود تاریخ کے طالب علم رہے ہیں۔ میں نے دیکھا ہے کہ تاریخ کا ہر واقعہ ان کی یادداشت میں تازہ رہتا ہے۔ کوئی بھی موضوع نکالیے تو وہ تاریخ وار بتا دیتے ہیں۔ لیکن وہ علم کو ، تاریخ کی اہمیت کو آگے کیسے لے جایا جائے اور یہ راشٹرپتی بھون میں جس طرح سے ابھی اومیتا جی پوری رپورٹ دے رہی تھیں ، بہت بڑی تاریخ کے لئے بیش قیمت خزانہ تیار ہوا ہے ان کی مدت کار ۔ اور میں کہہ سکتا ہوں کہ یہاں کے درخت ہوں، پرندے ہوں، پتھر ہوں، یا کسی کے لئے کچھ نہ کچھ تاریخ ہے، ہر کسی کی اپنی خصوصیت ہے اور وہ ساری کتابوں میں اب دستیاب ہے۔


    یہ بہت بڑا کام یہاں ہوا ہے اور میں اس کے لئے انہیں اور ان کی پوری ٹیم کو دلی مبارکباد پیش کرتا ہوں ۔ میں پھر ایک بار پرنب دا کی درازی عمر کیلئے نیک تمنائیں پیش کرتا ہوں اور ان کا اتنا طویل تجربہ ، طویل توجہ ، ان کے ساتھ کام کی شروعات میں مجھ جیسے افراد کو ذاتی طور سے اور ملک کو فطری طور سے ہمیشہ استفادہ ہوتا رہے گا۔ یہ میرا یقین ہے۔


    ایک بار میں بہت بہت نیک تمناؤں کے ساتھ آپ سب کا شکریہ۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ ۔ ع ن۔


    U-3475

    
    
    (Release ID: 1497029) Visitor Counter : 3