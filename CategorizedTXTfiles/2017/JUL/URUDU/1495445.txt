      وزارت خزانہ

      سماجی ذمہ داری کی ادائیگی کی عظیم تاریخ، ہندوستان کی روایت رہی ہے : ارجن رام میگھوال
      سی ایس آر منصوبوں کے ذریعہ سماجی ترقیات اور تعمیر ملک وقوم کی موثر خدمات کے لئے
      
      جدت طرازیاں شروع کئے جانے پر زور
      
      Posted On: 12 JUL 2017 7:19PM by PIB Delhi


    نئی دہلی،13۔جولائی ۔مالیات او ر کارپوریٹ امور کے وزیر مملکت ارجن رام میگھوال نے کہا ہے کہ سماجی ذمہ داریاں ادا کرنے کی ہندوستان کی تاریخ صدیوں پرانی ہے ۔انہوں نے کہا کہ سی ایس آر منصوبوں کے ذریعہ سماجی ترقیات اور تعمیر ملک وقوم کے کام میں موثر خدمات انجام دینے کے لئے جدت طراز اقدامات لازمی ہیں ۔


    جناب میگھوال انڈین انسٹی ٹیوٹ آف کارپوریٹ افئیرز (آئی آئی سی اے ) اور انڈین سوشل ریسپانسبلٹی نیٹ ورک (آئی ایس آر این) کے ذریعہ ہریانہ کے شہر گڑگاؤں کے مانیسر نامی علاقے میں ، مشترکہ طور سے منعقد کی جانے والی ایک تقریب میں ’’ کمپینڈیم آف سی ایس آر – بیسٹ پریکٹیسیز ان انڈیا ‘‘ نامی تصنیف کا اجرا کرنے کے بعد تقرتر کررہے تھے ۔


    اس تقریب میں مہمان خصوصی کی حیثیت سے رونق بخشنے والے ممبر پارلیمنٹ اور آئی ایس آر این کے وائس چیئر مین ڈاکٹر ونے سہستر بدھے نے اپنی تقریر میں سی ایس آر کے ذریعہ ترقیاتی سرگرمیوں میں شمولیت اور سی ایس آر میں جدت طرازی سے کاروباریت تک کے مستقبل کے سفر پر اپنے خیالات کا اظہار کیا ۔ انہوں نے رضاکارتنظیموں کے شعبے کی گمنام سرکردہ شخصیات کے ذریعہ ادا کئے جانے والے موثر کردار کی بھی ستائش کی۔


    اس تقریب سے اپنے خطاب کے دوران مدھیہ پردیش کے ممبر اسمبلی جناب اوم پرکاش سکلیچہ نے مشورہ دیا کہ ملک میں سماجی ذمہ داری کی ادائیگی ،جذبے اور مضبوط قوت ارادی کے ساتھ کی جانی چاہئے ۔ آئی آئی سی اے کے ڈائریکٹر جنرل اور چیف ایگزیکٹو آفیسر جناب سنیل اروڑہ نے اپنے خطبہ استقبالیہ میں سی ایس آر پر عمل آوری پر نیک نیتی کے ساتھ نظر ڈالنے پر زور دیا اور دعوے داروں کے ساتھ سودمند رابطہ کاری کی اہمیت پر روشنی ڈالی مطلوبہ نتائج حاصل کئے جاسکیں


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش۔ رم


    U-3191

    
    
    (Release ID: 1495445) Visitor Counter : 2