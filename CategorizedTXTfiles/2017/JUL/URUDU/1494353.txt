      صدر جمہوریہ کا سکریٹریٹ

      صدرجمہوریہ ہند نے باتصویرکتاب ’’صدرجمہوریہ ہند پرنب مکھرجی ۔ ایک بیان ‘‘کی پہلی جلد وصول کی
      Posted On: 02 JUL 2017 8:34PM by PIB Delhi


    نئی دہلی، 3 جولائی: صدرجمہوریہ ہند جناب پرنب مکھرجی نے کل راشٹرپتی بھون میں منعقدہ ایک تقریب میں وزیراعظم جناب نریندرمودی کے ہاتھوں ’’ صدرجمہوریہ ہند ۔ ایک بیان ‘‘ نام کی کتاب کی پہلی جلد وصول کی ۔ اس کتاب کا اجرا رسمی طورپروزیراعظم کے ہاتھوں عمل میں آیاتھا۔


    اس تقریب کے موقع پر، صدرجمہوریہ ہند نے اظہارخیال کرتے ہوئے تیرہویں صدرپرباتصویررسالہ شائع کرنے کے اسٹیٹس مین کاشکریہ اداکیا۔ انھوں نے کہاکہ جب اسٹیٹس مین کی جانب سے باتصویررسالہ شائع کرنے کی تجویزرکھی گئی تو وہ اس سے متفق نہیں تھے ۔ انھیں باتصویررسالے کے فوائد پرشبہ تھا کیونکہ صدرجمہوریہ ہند کی مصروفیات اب بھی پبلک ڈومین میں آتی ہیں تاہم اسٹیٹس مین سے وابستہ جناب رویندرکماراور جناب آرپی گپتانے انھیں یقین دلایاکہ آنے والی نسلوں کے لئے اہم واقعات کو محفوظ کرنا ضروری ہے ۔ انھوں نے کہاکہ کیونکہ صدرجمہوریہ کو روزمرہ کی بنیادوں پر خبروں کے احاطہ میں رہنا ہوتاہے اور اگلی شہ سرخی تک یہ سلسلہ جاری رہتاہے ۔ انھیں اس امرکے پیش نظرراضی کرنے کی کوشش کی گئی کہ ایک ایسے اخبار، یعنی اسٹیٹس مین کی جانب سے درخواست آئی ہے، جسے پڑھتے ہوئے وہ بطوربنگالی بالغ ہوئے ہیں ۔ انھوں نے کہاکہ اسٹیٹس مین سے ان کی طویل وابستگی رہی ہے اور بیشتراوقات ایساہواہے کہ انھیں عدم اتفاق سے ہی اتفاق کرناپڑا ہے ۔


    صدرجمہوریہ ہند نے کہا کہ فن اورخلاقیت کی صلاحیتیں زمان ومکاں اور جغرافیائی حدود سے تجاؤز کرجاتی ہیں لیکن ان کی کشش آفاقی ہوتی ہے ۔ انھوں نے ورون جوشی جو اسٹیٹس مین سے وابستہ ہیں ،کے ذریعہ بہترین تصاویرلینے کی تعریف کرتے ہوئے کہا کہ اس باتصویر مقالہ میں ان تصاویرکی الگ ہی شان ہے ۔ انھوں نے وزیراعظم جناب نریندرمودی کے تیئں اظہارتشکراور اظہارستائش کیاجو اس کتاب کے اجرا کے موقع پرموجود تھے ۔


    وزیراعظم جناب نریندرمودی نے کہاکہ مذکورہ باتصویر رسالہ ،تاریخی تناظرمیں بڑی اہمیت رکھتاہے ۔ یہ تصاویر جو اس کتا ب میں شامل ہیں وہ تاریخ کو لافانی بنادیتی ہیں ۔ اوریہ بھی دکھاتی ہیں کہ صدرجمہوریہ ہند کی حیات کے وہ انسانی پہلوکیاہیں جن سے ہم ترغیب حاصل کرسکتے ہیں ۔ مذکورہ کتاب یعنی ’’صدرجمہوریہ ہند پرنب ۔ ایک بیان ‘‘نام کی یہ کتاب بھارت کے قدیم ترین انگریزی زبان کے اخبارات میں شمارہونے والے اخبار’ دی اسٹیٹس مین‘نے شائع کی ہے ۔ یہ کتاب بھارت کے تیرہویں صدرجناب پرنب مکھر جی کے دورصدارت پراحاطہ کرتی ہے اور انسان ہی اولین شہری ہے ،کے لئے ان کے نظریات ، ایک مضبوط رہنما اورتعلیمی اداروں اور فنون کے سرپرست اور مسلح افواج کے سپریم کمانڈرکے طورپر ان کی شخصیت کے مختلف پہلوؤں کو نمایاں کرتی ہے ۔


    (م ن۔ع آ ۔ 3-07-2017 )


    U-2997


    

    
    (Release ID: 1494353) Visitor Counter : 3