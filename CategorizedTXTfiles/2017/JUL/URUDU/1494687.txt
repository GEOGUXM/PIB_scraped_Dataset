      نوجوانوں کے امور اور کھیل کود کی وزارت

      وزیرکھیل کود جناب وجےگوئل نے جواہرلعل نہرو اسٹیڈیم کا دورہ کیا، جہاں فیفاانڈر17میچ منعقد
      ہوں گے

      Posted On: 05 JUL 2017 8:05PM by PIB Delhi

    نئی دہلی، 06 جولائی: کھیل کود اورنوجوانوں کے امور کے وزیرمملکت جناب وجے گوئل نے کل جواہرلعل نہرواسٹیڈیم کا دورہ کیاجہاں اس سال وہاں ماہ اکتوبر میں فیفایو-17عالمی فٹ بال کپ میچوں کے ایک آدھ مقابلے منعقد ہوں گے ۔ جے ایل این اسٹیڈیم میں موجود، متعلقہ افسران نے مذکورہ ورلڈکپ مقابلے کے لئے اسٹیڈیم میں جاری مرمت اورنوک پلک درست کرنے کے کاموں کی پیش رفت سے وزیرموصوف کو واقف کرایا۔


    انھوں نے کہا کہ کام کی تیاریوں کی رفتارسے میں بہت خوش ہیں کیونکہ 90فیصد سے زیادہ کام مکمل ہوچکاہے ۔ انھوں نے متعلقہ افسران اورحکام کو ہدایت دی کہ وہ بقایہ تمام ترکام باقاعدہ طریقے سے ایک معینہ مدت کے اندرمکمل کرلیں ۔جناب وجے گوئل نے کہاکہ سرکاری اطلاعات کے مطابق بھارت اپنے تمام میچ ( تینوں میچ ) دہلی میں ہی کھیلے گا۔ انھوں نے کہاکہ وزیراعظم جناب نریندرمودی سے گذارش کی جائے گی کہ ورلڈکپ کا افتتاح دہلی کے نیشنل اسٹیڈیم میں کریں ۔جناب گوئل نے مزید کہاکہ ہندوستان اس بات کا خواہشمندہے کہ مستقبل میں فیفاکے دیگرمیچوں کا انعقا د بھی یہیں ہو۔


    انھوں نے کہاکہ فٹبال کے کھیل اور آئندہ منعقد ہونے والے ورلڈکپ کو مقبول عام بنانے کے لئے ان کی وزارت نے مشن 11ملین پروگرام شروع کیاہے تاکہ فٹبال کو پورے بھارت کے 110لاکھ بچوں کو اس مشن کے تحت شامل کیاجاسکے ۔ جناب وجے گوئل نے مزید کہا کہ اسکول کے بچوں کو ورلڈکپ دیکھنے کے لئے مدعو کیاجائے گا۔ وزیرموصوف نے کہاکہ وہ اس بات سے بہت خوش ہیں کہ مختلف قسم کے کھیلوں میں موجودہ وقت میں بھارت اپنی بہترین کارکردگی کا مظاہرہ کررہاہے اور حکومت لگاتارکھلاڑیوں کو ہرطریقے سے ہرممکن مددفراہم کرےگے ۔


    جناب وجے گوئل نے پورے بھارت میں ان تمام مقامات کا جائزہ لیا ہے جہاں جہاں فیفا کا مذکورہ میچ منعقد ہونا ہے تاکہ وہ ورلڈ کپ کے لئے کی جانے والی تیاریوں کی تازہ ترین صورت حال سے واقف ہوسکیں ۔ واضح رہے کہ بھارت پہلی مرتبہ فیفاورلڈ کپ کی میزبانی کرنے جارہاہے ۔


    ایتھلیٹ دوتی چند کے خلاف پھرسے کارروائی کا سلسلہ شروع کرنے سے متعلق ایک سوال کا جواب دیتے ہوئے کھیل کو دکے وزیرنے کہا کہ حکومت اس دوڑنے والے کے شانہ بہ شانہ کھڑی ہوگی ۔


    
    ۔۔۔۔۔۔۔۔۔۔۔۔۔۔۔۔۔۔۔۔۔۔


    (م ن۔ع آ ۔ 06-07-17 )


    U- 3058

    
    
    (Release ID: 1494687) Visitor Counter : 2