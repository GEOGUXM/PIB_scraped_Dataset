      نیتی آیوگ

      ریاستی سرکاروں اور مرکز کے زیر انتظام علاقوں کی سرکاروں کے چیف سکریٹریوں کے ساتھ وزیر اعظم کا تبادلۂ خیالات
      Posted On: 10 JUL 2017 7:47PM by PIB Delhi


    نئی دہلی 11جولائی ؛ وزیر اعظم جناب نریندر مودی نے ریاستی سرکاروں اور مرکز کے زیر انتظام علاقوں کی سرکاروں کے چیف سکریٹریوں سے تبادلہ خیال کیا۔ یہ تبادلہ خیال،‘‘ریاستوں کو ہندوستان میں خوشگوار تبدیلی کے عمل کو فروغ دینے کی حیثیت’’ کے مرکزی خیال پر چیف سکریٹریوں کی قومی کانفرنس کی کے ایک جز کے طور پر اہتمام کی گئی ہے۔ یہ پہلا موقع ہے جب وزیراعظم نے اس طرح کے موقع پر اتنے اہم افسران سے خطاب کیا۔


    اس موقع پر چیف سکریٹریوں نے اپنی اپنی ریاستوں میں اختیار کیے جانے والے بہترین طریقہ کار کی مختصر تفصیل پیش کی۔


    چیف سکریٹریوں کے ذریعے پیش کیے جانے والے ان بہترین طریقوں میں دیہی ترقی، ہنر مندی کے فروغ، فصلوں کا بیمہ، صحت بیمہ، صحت عامہ کی دیکھ بھال کی ترتیب، معذور بچوں کی فلاح، نوزائیدہ بچوں کی موت کی تعداد میں کمی، قبائلی فلاح، ٹھوس فضلے کو ٹھکانے لگانے، صفائی ستھرائی، پینے کے پانی، ندیوں کے بچاؤ، پانی کے انتظام و انصرام، ای -گورننس، پنشن کی اصلاحات، ہنگامی خدمات، معدنیات سے مالا مال علاقوں کی ترقی، پی ڈی ایس اصلاحات، چھوٹ کی رقم کی راست منتقلی، شمسی توانائی، جھگی بستیوں کا سدھار، بہترین حکمرانی اور کاروبار کرنے کی آسانی جیسے موضاعات شامل ہیں۔


    اس موقع پر اپنی تقریر میں وزیر اعظم نے کہا کہ انتظامیہ اور حکمرانی میں نظریہ اور ترجیحات انتہائی اہمیت کے حامل ہوتے ہیں۔ انھوں نے کہا کہ ہمیں ریاستوں سے بہت کچھ سیکھنے کا موقع ملا ہے، جو مسائل اور چیلنجو ں سے مقابلے کے بہترین طریقے ثابت ہوسکتے ہیں۔ انھوں نے کہا کہ اعلیٰ سرکاری افسران کے تصورات اور چیلنجوں کا سامنا کرنے کی اجتماعی اہلیت رکھتے ہیں۔ اس سلسلے میں تجربات کو آپس میں بانٹا جانا انتہائی اہم ہوتا ہے۔ انھوں نے کہا کہ ملک بھر کے نوجوان افسران کی ایک ٹیم کو ان طریقوں پر گفتگو کرنی چاہئے اور ان بہترین طریقوں سے سیکھنا چاہئے اور اس کے لیے انہیں ہر ریاست میں جانا چاہئے۔


    وزیر اعظم نے اس موقع پر افسران کو یہ ہدایت بھی کی کہ ،‘‘مقابلہ جاتی اور تعاون باہمی پر مبنی وفاقیت’’ کے نظریہ کے تئیں ہمیشہ عہد بستہ رہنا چاہئے۔ انھوں نے کہا کہ اضلاع اور شہریوں کو بھی ماحولیات کے فروغ کے مقابلہ جاتی طریقوں اور بہتر انتظامیہ کا حصہ تصور کیاجانا چاہئے۔ انھوں نے کہا کہ چھوٹی ریاستوں اور مرکز کے زیر انتظام علاقوں کی کامیابی کے طریقوں کو بڑی ریاستیں اپنے شہروں میں زیر استعمال لاسکتی ہیں۔ اس سلسلے میں وزیراعظم نے ہریانہ اور چنڈی گڑھ کو مٹی کے تیل سے پاک ریاستوں کی مثال دی۔


    وزیراعظم نے کہا کہ آج پوری دنیا ہندوستان پر بھروسہ کرتی ہے اور اسے نہ صرف یہ کہ ہندوستان سے بڑی امیدیں ہیں بلکہ ہندوستان کے ساتھ شراکت داری کرنے کی خواہشمند ہے۔ کاروبار کرنے کی آسانی کو نہ صرف یہ کہ اول ترین ترجیح دی جانی چاہئے بلکہ اس سے ریاستی سرکاروں کو سرمایہ کاری حاصل کرنے میں بھی آسانی حاصل ہوگی۔ کیونکہ ملک کی ریاستوں میں ترقی کے ایسے بے شمار امکانات موجود ہیں جن پر اب تک کام نہیں کیا گیا ہے۔


    ملک میں زراعت کے شعبے پر گفتگو کرتے ہوئے وزیر اعظم نے کہا کہ ٹیکنالوجی کا استعمال لازمی بلکہ ناگزیر ہے۔ انھوں نے زور دے کر کہا کہ زراعتی پیداوار کے ضائع ہوجانے کے امکانات کو کم کیا جانا چاہئے اور افزودگی کے عمل پر توجہ مرکوز کی جانی چاہئے۔ انھوں نے زراعتی اصلاحات پر توجہ مرکوز کیے جانے اور ای- این اے ایم پر خاص طور پر توجہ مرکوز کیے جانے پر زور دیا۔ انھوں نے انتہائی مضبوط لہجے میں ان افسران سے کہا کہ نئے اقداما ت کے تئیں مثبت رویہ اختیار کیا جانا چاہئے اور منتخب شدہ سیاسی قیادت، نئے اور مثبت تصورات قبول کرنے کے لیے ہمہ وقت تیار رہتی ہے اور اس میں نظریات وغیرہ کو پس پشت ڈال دیا جاتاہے۔


    وزیراعظم نے کہا کہ آدھار سے ملک کو مجموعی فوائد حاصل ہوئے ہیں اور وسائل کے رساؤ کے امکانات کو پوری طرح سے ختم کیا جا چکا ہے۔ وزیر اعظم نے کانفرنس میں موجود تمام افسران سے زور دے کر کہا کہ بہتر حکمرانی کا زیادہ سے زیادہ استعمال کیا جانا چاہئے۔ انھوں نے کہا کہ سرکار کی اسکیم ای- مارکیٹ پلیس (جی ای ایم) سے بچت،شفافیت اور مثبت اہلیت فراہم ہوسکتی ہے۔ انھوں نے تما م ریاستی سرکاروں سے کہا کہ 15اگست تک جی ای ایم کو زیادہ سے زیادہ زیر استعمال لایا جائے۔


    اس کانفرنس میں منصوبہ بندی کے محکمے کے وزیر مملکت راؤ اندر جیت سنگھ، نیتی آیوگ کے نائب چئیرمین ڈاکٹر اروند پنا گڑیا، نیتی آیوگ کے چیف ایکزیکیٹو آفیسر جناب امیتابھ کانت اور سرکار اور وزیراعظم کے دفتر اور کابینی سکریٹریٹ کے افسران نے شرکت کی۔


    ************


    (م ن ۔ س ش۔ن ر۔ 11.07.2017)


    U – 3140

    
    
    (Release ID: 1495091) Visitor Counter : 2