      وزارتِ تعلیم

      طالب علم -سائنس داں کو جوڑنے کا پروگرام ‘جگیاسا’ کا آغاز
      Posted On: 06 JUL 2017 7:44PM by PIB Delhi


    نئی دہلی،6جولائی، قومی راجدھانی آج طالب علم- سائنس داں کو جوڑنے کا پروگرام ‘جگیاسا’ کا آغاز کیا گیا۔ سائنس و صنعتی تحقیق کونسل (سی ایس آئی آر ) نے اس پروگرام کے نفاذ کے لئے کیندریہ ودیالیہ سنگھٹن (کے وی ایس) کے ساتھ مفاہمت کی ہے ۔ اس پروگرام کے دوران اسکولی طلبا اور سائنس دانوں کو جوڑنے پر توجہ دی گئی ہے ۔ تاکہ سیکھنے کی بنیاد پر ایک بہت منظم ریسرچ لیبارٹری میں طالب علم کی کلاس روم میں سیکھنے کا شوق بڑھایا جاسکے۔


    سائنس اور ٹکنالوجی، ارضیاتی سائنسیز ، ماحولیات، جنگلات اور آب و ہو ا میں تبدیلی کے مرکزی وزیر ڈاکٹر ہرش وردھن اور انسانی وسائل کے فروغ کے وزیر جناب پرکاش جاوڈیکر کی موجودگی میں مفاہمت نامے پر دستخط کئے گئے۔


    وہاں جمع لوگوں سے خطاب کرتے ہوئے سائنس اور ٹکنالوجی کے وزیر ڈاکٹر ہرش وردھن نے کہا کہ جگیاسا پروگرام کو ایک نئے ہندستان کے وزیراعظم کے نظریے اور سائنسی برادری اور اداروں کے سائنٹفک سوشل ریسپانسبلیٹی (ایس ایس آر) سے تحریک ملی ہے ۔ یہ ایک تاریخی دن ہے جب دو وزرأ ان نوجوانوں کے بار ے میں اشتراک کررہے ہیں جو ملک کے مستقبل ہیں۔ آج جناب سیاما پرساد مکھرجی کا یوم پیدائش بھی ہے جو تمام ہندستانیوں کے لئے ایک متحرک شخصیت اور ایک مثالی کردار ہیں۔


    اس موقع پر اظہار خیال کرتے ہوئے انسانی وسائل کےفروغ کے مرکزی وزیر جناب پرکاش جاؤڈیکر نے کہا کہ طلبا میں سائنسی مزاج بنانے کے لئے ہم کو معاشرہ میں سائنس کے اثر کے بارے میں انہیں بیدار کرنا ہوگا۔ سائنس نے ہماری زندگی کوتبدیل کرنے میں ایک بہت اہم رول ادا کیا ہے۔ ڈاکٹر ہرش وردھن اورسی ایس آئی آر کا شکریہ ادا کرتے ہوئے ڈاکٹر جاوڈیکر نے مزید کہا کہ ان اہم اداروں تک رسائی صرف ایک آغاز ہے۔ سی ایس آئی آر سائنسی ترقی کے کاز کے لئے طلبا میں ذہانت کی تلاش کی کوشش جاری رکھے گی۔ وزیر موصوف نے مطع کیا کہ و ہ خود ذاتی طور پر وقتاً فوقتاً اس سلسلہ میں جائزہ لیں گے ۔


    سی ایس آئی آر ملک میں سماجی اقتصادی ترقی کے لئےکئی دہائیوں سےتعاون کررہی ہے۔ سی آئی ایس آر انسانی وسائل کے فروغ میں ایک کلیدی رول ادا کررہی ہے۔ سی آئی ایس آر خاص طور پر گونا گوں شعبوں میں پی ایچ ڈی پروگراموں کے ذریعہ نوجوان محققین کی تربیت میں نمایاں رول ادا کررہی ہے۔


    جگیاسا اسکولی طلبا اور ان کے اساتذہ کے درمیان ایک طرف تحقیق پسندی کے کلچر کو ذہن نشین کرے گا اور دوسری جانب سائنسی جذبے کو برقراررکھے گا۔ توقع ہے کہ یہ پروگرام 1151 کیندریہ ودیالوں کو سی ایس آئی آر کی 38 قومی لیبارٹریوں کے ساتھ جوڑے گا جہاں ایک لاکھ طلبا اورتقریباً ایک ہزار اساتذہ اس پروگرام سے جڑیں گے۔


    *****


    Uno-3078


    ( م ن۔ ح ا ۔ ج)

    
    
    (Release ID: 1494768) Visitor Counter : 2