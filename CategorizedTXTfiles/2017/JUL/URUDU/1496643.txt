      خواتین اور بچوں کی ترقیات کی وزارت

      حکومت کی طرف سے بچوں کی دیکھ بھال او رحفاظت کیلئے بڑے پیمانے پر اداروں ، تنظیموں ، ایجنسیوں اور بچوں کے گھر کی امداد
      Posted On: 21 JUL 2017 3:28PM by PIB Delhi


    نئی دہلی۔ 21 ؍جولائی۔خواتین اور بچوں کی بہبود کی وزارت ایم ڈبلیو سی ڈی مرکز کی طرف سے فراہم کی جانے والی ایک اسکیم پر عملدرآمد کررہی ہے جس کا نام بچوں کی حفاظت سے متعلق مربوط اسکیم آئی سی پی ایس ہے۔ یہ عملدرآمد ریاستی سرکاروں / مرکز کے زیر انتظام علاقوں کی انتظامیہ کے ذریعے کیا جارہا ہے ۔ 2009 سے جس کا مقصد ضرورتمند بچوں کی دیکھ بھال ، ان کی حفاظت اور قانونی پیچیدگیوں میں پھنسے ہوئے بچوں کی مجموعی ترقی کا ایک محفوظ ماحول تیار کرنا ہے۔ اس سلسلے میں مالی ضابطوں پر یکم اپریل 2014 کو نظرثانی کی گئی تھی جس میں بچوں کے گھروں کو ہر مہینے ساڑھے سات سو سے دو ہزار روپئے تک کی امدادی رقم میں اضافہ کرنا شامل ہے۔ نیز ان کی تعمیر کی لاگت میں 600 روپئے فی مربع فٹ سے 1000 روپئے فی مربع فٹ تک کا اضافہ کرنا ہے۔


    ایم ڈبلیو سی ڈی ایم سی ایس پی پر 2009 سے عملدرآمد کررہی ہے جس کا مقصدنابالغوں کو انصاف دلانے سے متعلق قانون جے جے ایکٹ پر عملدرآمد کرنا ہے۔ اس اسکیم کے تحت ریاستی سرکاروں / مرکز کے زیر انتظام علاقوں کی انتظامیہ کو مالی مدد فراہم کی جاتی ہے جس میں ان بچوں کی ترقی اور بازآبادکاری کے لئے مختلف قسم کے گھروں کو قائم کرنا اور ان کی دیکھ بھال کرنا شامل ہے جنہیں حفاظت کی ضرورت ہوتی ہے یا جو قانونی کارروائی سے جوجھ رہے ہوتے ہیں۔ جیسا کہ ریاستوں / مرکز کے زیر انتظام علاقوں کی طرف سے اطلاع دی گئی ہے کہ ان کے ذریعے مالی امداد کا مناسب استعمال کیا جاتا ہے۔


    یہ اطلاع خواتین اور بچوں کی ترقی کی وزارت نے لوک سبھا میں آج ایک سوال کے جواب میں فراہم کی۔


    U-3397

    
    
    (Release ID: 1496643) Visitor Counter : 2