      کابینہ

      سائبر سیکورٹی تعاون کے لئے ہند اور بنگلہ دیش کے
      درمیان مفاہمت نامہ کو کابینہ کی منظوری
      Posted On: 12 JUL 2017 4:09PM by PIB Delhi


    نئی دہلی۔12؍جولائی۔ وزیراعظم جناب نریندر مودی کی سربراہی میں مرکزی کابینہ نے آج ہندوستان کی الیکٹرانکس اینڈ انفارمیشن تیکنالوجی کی وزارت کے تحت انڈین کمپیوٹر ایمرجنسی ریسپونس ٹیم( سی ای آر ٹی۔ ان) اور بنگلہ دیش کی پوسٹ ، ٹیلی مواصلات اور انفارمیشن تیکنالوجی کے تحت بنگلہ دیش گورنمنٹ کمپیوٹر انسیڈنیٹ ریسپونس ٹیم( بی جی ڈی۔ ای۔ جی او سی آئی آر ٹی) بنگلہ دیش کمپیوٹر کونسل آف انفارمیشن اینڈ کمیونیکشن تیکنالوجی ڈویژن کے درمیان سائبر سیکورٹی سے متعلق ہند اور بنگلہ دیش کے درمیان مفاہمت نامہ کو منظوری دیدی ہے اس مفاہمت نامہ پر 8 اپریل 2017 کو دستخط کئے گئے تھے۔


    اس مفاہمت نامہ کا مقصد سی ای آر ٹی۔ ان اور بی جی ڈی۔ ای ای۔ جی اوی سی آف آر ٹی کے درمیان تعاون کو فروغ دینا ہے۔ اور سائبر حملوں اور سائبر سیکورٹی کے واقعات پر اطلاعات کاتبادلہ کرنا ہے۔ اس کے علاوہ اس مفاہمت نامہ میں سائبر سیکورٹی۔ تیکنالوجی تعاون، سائبر سیکورٹی پالیسیوں کا تبادلہ اور ہر ملک کے موجودہ قوانین اور ضابطوں کے مطابق اس شعبے میں انسانی وسائل کے فروغ اور بہترین عمل شامل ہے۔


    یہ مفاہمت نامہ سائبر سیکورٹی پر ایک مشترکہ کمیٹی کے ذریعے نافذ کیاجائے گا۔


    سی ای آر ٹی۔ ان ہندوستان کی حکومت کے الیکٹرانکس اور انفارمیشن تیکنالوجی کی وزارت کے تحت ایک قومی نوڈل ایجنسی ہے جس کا مقصد ہندوستانی سائبر خلا کا تحفظ ہے۔ اس طرح سی ای آر ٹی۔ ان بیرونی کمپیوٹر ایمرجنسی ریسپونس ٹیموں کے ساتھ اشتراک کررہی ہے۔


    یہ سمجھوتہ اس وجہ سے کیا گیا ہے کیونکہ حکومتوں، کاروباریوں اور صارفین کو مختلف قسم کے سائبر خطرات کا سامنا کرنا پڑرہا ہے اس کے علاوہ سائبر سیکورٹی کی تیاریوں کو مزید بہتر بنانے کی ضرورت ہے اور اس نظام کو محفوظ بنانے کی اہمیت کو اجا گر کرنے کی ضرورت ہے۔


    م ن۔ ح ا ۔ رض


    U-3168

    
    
    (Release ID: 1495302) Visitor Counter : 2