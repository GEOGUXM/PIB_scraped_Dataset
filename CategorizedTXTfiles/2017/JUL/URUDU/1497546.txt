      ماحولیات، جنگلات اور موسمیاتی تبدیلی کی وزارت

      بھارت موسمیاتی تبدیلی کے کاز کے تئیں مکمل طور سے عہد بند ہے: ڈاکٹر ہرش وردھن
      Posted On: 27 JUL 2017 8:02PM by PIB Delhi


    نئی دہلی۔28؍جولائی۔ماحولیات، جنگلات اور موسمیاتی تبدیلی کے وزیر ڈاکٹر ہرش وردھن نے کہا ہے کہ بھارت موسمیاتی تبدیلی کے کاز کے تئیں پوری طرح بیدار اور عہدبند ہے۔ زراعت اور دیہی ترقیات کے قومی بینک (این اے بی اے آر ڈی) یعنی نبارڈ اور گرین کلائمیٹ فنڈ (جی سی ایف) کے مابین ایکری ڈی ٹیشن ماسٹر ایگریمنٹ (اے ایم اے) پر دستخط کیے جانے کے موقع پر حاضرین سے اپنے کلیدی خطاب میں ڈاکٹر ہرش وردھن نے کہا کہ بھارت عالمی موسمیاتی تبدیلی سے متعلق چنوتیوں کے محاظ پر ایک سرکردہ کردار ادا کرتا رہا ہے اور مستقبل میں بھی ایسا ہی کرتا رہے گا۔ وزیرموصوف نے کہا کہ دیگر ترقی پذیر ممالک کی طرح بھارت اس سے بھی زیادہ کوششیں کرسکتا ہے، شرط یہ ہے کہ اسے مالی سرمایہ اور ٹیکنالوجی ترقیات اور تبدیلی نیز صلاحیت سازی جیسی اعانت یقینی بنائی جائے اور یہ تمام باتیں پیرس ایگریمنٹ اور متعلقہ کنونشن کے اصولوں میں شامل ہیں۔


    وزیر موصوف نے زور دیکر کہا کہ موسمیاتی چنوتیوں سے نمٹنے کیلئے انصاف کا تقاضا یہ ہے کہ ہم غربا اور نادار افراد کی ضروریات اور توقعات کے تئیں حساس بنیں۔ انہوں نے کہا کہ دنیا کی تیز رفتار ترین معیشتوں میں سے ایک معیشت ہونے کے باوجود بھارت کی آبادی کا ایک بڑا حصہ خط افلاس سے نیچے زندگی گزار ررہا ہے۔ وزیر موصوف نے کہا کہ ہمیں بڑھتی ہوئی آبادی کے سائز کو ذہن میں رکھنا ہوگا اور آمدنی میں جو عدم مساوات پائی جاتی ہے اسے بھی قطعاً نظرانداز نہیں کیاجاسکتا۔ کیوں کہ بنیادی ضروریات مثلاً بجلی، ہاؤزنگ اور خوراک غربا کے لئے بھی اتنی ہی ضروری ہیں ۔ ہم توقع کرتے ہیں کہ جی سی ایف ہمارے ساتھ ان موضوعات اور چنوتیوں سے نمٹنے کے کام میں کندھے سے کندھا ملاکر کام کریگا اور ان چنوتیو ں پر قابو حاصل کرنے کیلئے ترجیحاتی طور پر اپنے کاموں کو زمرہ بند کریگا۔ ڈاکٹر ہرش وردھن نے کہا کہ بھارت ایسے مضبوط اداروں کا نیٹ ورک قائم کررہا ہے جو ٹیکنالوجی اور اختراعات پر مبنی پروجیکٹوں کے توسط سے موسمیاتی تقاضوں کی تکمیل کرسکیں۔


    ڈاکٹر ہرش وردھن نے کہا کہ ماحولیات کے تئیں بیداری اور حسیت ہماری ترقیاتی توقعات کے بنیادی عناصر میں شامل ہونی چاہئے۔ ہمیں اس بات کا پورا احساس ہے کہ ایک ایسی ہمہ گیر ترقیاتی معیشت حیوانات کی پالیسی اپنائی جانی چاہئے جو موسمیاتی تبدیلیوں کا لحاظ رکھ سکے۔ ہمارے وزیر اعظم جناب نریندر مودی کی خواہش ہے کہ 2022 تک ایک نئے ہندوستان کی تشکیل عمل میں آسکے۔ ہم اپنی اس زبردست آبادی اور اس کی تعداد سے استفادہ کرتے ہوئے مواقع کا فائدہ اٹھائیں اور ڈگر سے ہٹ کر شمسی اور ہوائی توانائی کو بروئے کار لائیں ، اسمارٹ شہروں کی تشکیل عمل میں آئے، جنگل بانی کو فروغ دیا جائے، سرمایہ کاری کے نئے شعبوں کے لئے زمین ہموار کی جائے اور مجموعی طور پر تمام افراد کو ترقیاتی عمل میں شریک کیا جائے۔


    اس موقع پر اظہار خیال کرتے ہوئے جی سی ایف کے ایگزیکٹیو ڈائرکٹر امب ہاورڈ بامسے نے کہا کہ بھارت کو موسمیاتی تبدیلی سے متعلق لائحہ عمل اور کارکردگی کے معاملے میں ایک مضبوط کارکن تسلیم کیا گیا ہے اور جی سی ایف کو توقع ہے کہ وہ بھار ت کے ساتھ زیادہ سے زیادہ تال میل بناکر کام کرسکے گا۔ انہوں نے کہا کہ چنوتیوں کو کم کرنے اور ان سے نپٹنے کیلئے متعدد نشانے مقرر کیے گئے ہیں اور یہ تمام چیزیں بھارت کی جانب سے قومی پیمانے پر کی گئی عہدبندی اور تعاون کے خاکے میں شامل ہیں۔ جس کا مقصد یہ ہے کہ بین الاقوامی ذمہ داریوں سے عہدہ برآ ہوا جاسکے اور ان کا سیدھا تعلق مذکورہ فنڈ کے کلیدی اثرات والے شعبوں یعنی صاف ستھری توانائی، توانائی اثرانگیزی ، شہروں ، نقل وحمل، جنگل بانی، زراعت، پانی، صحت اور معیشت حیوانات سے ہے۔


    گرین کلائمیٹ فنڈ یعنی جی سی ایف اقوام متحدہ کے موسمیاتی تبدیلی سے متعلق کنونشن کے فریم ورک کے تحت قائم کئے گئے مالی میکنزم کے مطابق کام کرنے والا ایک ادارہ ہے جس کا مقصد یہ ہے کہ ترقیاتی پذیر ممالک کو موسمیاتی تبدیلی سے متعلق چنوتیوں سے نمٹنے میں مدد دی جاسکے اور انہیں اس سلسلے میں ترقی پذیر ممالک کی جانب سے وسائل بہم پہنچانے کیلئے تعاون فراہم کیا جائے۔ ساتھ ہی ساتھ مختلف دیگر سرکاری ونجی وسائل کی فراہمی کا راستہ بھی دکھایا جائے۔ یہ ادارہ موسمیاتی تبدیلی کے ساتھ تال میل بنانے اور ترقی پذیر ممالک میں موسمیاتی تبدیلی کے مضمر اثرات کو کم کرنے کے سلسلے میں کی جانے والی دیگر کوششوں میں بھی اپنا تعاون دیتا ہے۔


    اب تک بھارت کی جانب سے ایک پروجیکٹ اڈیشہ میں شروع کیا گیا ہے جسے حال ہی میں جی سی ایف نے 34 ملین امریکی ڈالر کے تخمینہ جاتی اخراجات کے ساتھ اپنی منظوری دی ہے۔ اس پروجیکٹ کا نام ہے ’انسٹالیشن آف گراؤنڈ واٹر ری چارج سسٹم‘ یعنی زیر زمین پانی کی از سر نو بھرپائی کے نظام کی تنصیب ۔ ساحلی علاقوں کے لئے ایک دوسر ے پروجیکٹ کی تجویز پہلے ہی جی سی ایف سکریٹریٹ کو پیش کی جاچکی ہے اور متعدد دیگر مماثل پروجیکٹوں کی تجاویز تیاری کے مراحل میں ہیں۔


    بھارت نے جی سی ایف کے ذریعے براہ راست رسائی اداروں کے سلسلے میں 5اداروں کو نامزد کیا ہے۔ ان میں سے دو سرکاری دائرہ کار کے اور تین نجی دائرہ کار کے ادارے ہیں جنہیں جی سی ایف سے منظوری ملنی ہے۔ سرکاری دائرہ کار کے اداروں میں نبارڈ اور چھوٹی صنعتوں کی ترقیات سے متعلق بھارتی بینک یعنی سڈبی کے نام شامل ہیں۔ نجی شعبے کے اداروں میں جنہیں نامزد کیا گیا ہے ، یس بینک، آئی ڈی ایف سی بینک اور آئی ایل اینڈ ایف ایس ماحولیاتی خدمات کے نام شامل ہیں۔ اب تک نبارڈ اور سڈبی کو جی سی ایف سے منظوری مل چکی ہے۔


    نبارڈ بھارت کا اپنی نوعیت کا وہ پہلا ادارہ ہے جسے براہ راست رسائی کے ادارے یعنی (ڈی اے ای ) کے طور پر منظوری ملی ہے۔ جی سی ایف اور نبارڈ کے مابین اے ایم اے پر دستخط ہونا اس سلسلے کا پہلاقدم ہے جس کی رو سے جی سی ایف کے وسائل کا استعمال موسمیاتی تبدیلی اور اس سے پیدا ہونے والے برعکس اور مضراثرات کے پس منظر میں لاکھوں افراد کی زندگیاں بچانے، جان اور مال کے تحفظ اور روزی روٹی کی فراہمی کے لئے ہوسکے گا۔


    بھارت سے جی سی ایف کے بورڈ رکن جناب دنیش شرما نے زور دیکر کہا کہ اس سلسلے میں بڑے سائز کی تجاویز یا کئی ریاستوں پر مبنی تجاویز بھارت کی جانب سے جی سی ایف وسائل تک رسائی کے ضمن میں پیش کی جانی چاہئیں۔ انہوں نے یہ بھی کہا کہ آئندہ آنے والے برسو ں میں جی سی ایف موسمیاتی تبدیلی سے متعلق پروجیکٹوں کے قیام میں اعانت دینے کے سلسلے میں ایک اہم رول ادا کرسکتا ہے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ ۔ ع ن۔


    U-3579

    
    
    (Release ID: 1497546) Visitor Counter : 2