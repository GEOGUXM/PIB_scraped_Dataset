      وزارتِ تعلیم

      خاص طرح کی ضرورت رکھنے والے بچوں اور دیویانگوں کے لئے اسکول
      Posted On: 31 JUL 2017 6:59PM by PIB Delhi


    نئی دہلی، 31جولائی؍فروغ انسانی وسائل کے وزیر مملکت جناب اوپیندر کشواہا نے آج لوک سبھا میں ایک سوال کے تحریری جواب میں بتایا کہ خاص طرح کی ضرورت رکھنے والے ؍ذہنی طورپر معذور دیویانگ طلباء کے لئے نئے اسکول کو منظوری دینے ؍کھولنے کا فروغ انسانی وسائل کی وزارت میں کوئی التزام نہیں ہے۔تاہم اس وزارت کے سرو شکشاابھیان (ایس ایس اے) کے تحت اس بات پر توجہ مرکوز کی جارہی ہے کہ خاص طرح کی ضرورت رکھنے والے بچوں (سی ڈبلیو ایس این) کو پڑوس کے اس اسکول جہاں معذور اور غیر معذور بچے ایک ہی کلاس میں ساتھ ساتھ تعلیم حاصل کرتے ہیں، میں شمولیت پر مبنی تعلیم دی جائے۔


    اسی طرح سے راشٹریہ مادھیمک شکشا ابھیان (آر ایم ایس اے) کے تحت انکلوسیو ایجوکیشن آف ڈس ایبلڈ ایٹ سیکنڈری اسٹیج (آئی ای ڈی ایس ایس) یعنی ثانوی مرحلے پر معذور بچوں کی شمولیت پر مبنی تعلیم ، اسکیم کا نفاذ کیا جارہا ہے تاکہ معذور طلباء کو ایک ایسا موقع فراہم کیا جائے جس میں وہ شمولیت پر مبنی اور ماحول میں ثانوی تعلیم کے چار سال مکمل کرسکیں۔


    سماجی انصاف اور تفویض اختیارات کی وزارت ، معذور افراد کو بااختیار بنانے کا محکمہ دین دیال ڈس ایبلڈ ری ہیبلی ٹیشن اسکیم (ڈی ڈی آر ایس) یعنی معذور بچوں کی بازآبادکاری سے متعلق اسکیم کا نفاذ کررہی ہے، جس کے تحت خاص طرح کے اسکول چلانے کے لئے غیر سرکاری تنظیموں (این جی اوز)کو مالی امداد دستیاب کرائی جاتی ہے۔ یہ امداد متعلقہ اسکول کو کم از کم دو سال تک کام کرنے کے بعد دی جاتی ہے۔یہ ڈی ڈی آر ایس کے تحت کوئی خاص قسم کا اسکول کھولنے یا کوئی دیگر پروجیکٹ چلانے کے لئے رقم دستیاب نہیں کراتی۔


    معذور افراد کو بااختیار بنانے کے محکمے کے ذریعے جن خاص طرح اسکولوں کو مالی امداد دی جارہی ہے ایسے اسکولوں کی تعداد 17-2016 کے دوران 371 تھی۔ کرناٹک میں جن خصوصی اسکولوں کو مالی امداد دستیاب کرائی جارہی ہے ان کی مجموعی تعداد 17-2016 میں پانچ تھی۔


    ایس ایس اے کی توجہ سی ڈبلیو ایس این طلباء کو پڑوس کے اسکولوں میں شمولیت پر مبنی تعلیم دستیاب کرانے کی ہے۔آر ایم ایس اے کے تحت آئی ای ڈی ایس ایس معذور طلباء کی اس بات کے لئے حوصلہ افزائی کرتی ہے کہ وہ ثانوی سطح کی تعلیم (درجہ نو سے بارہ) پڑوس کے سیکنڈری اسکول میں داخلہ لے کر مکمل کریں۔ اس اسکیم میں معذور طلباء کو مدد پہنچانے سے متعلق جن چیزوں کا انتظام کیا گیا ہے ان میں نقل و حمل اور تحفظ کے لئے بھتہ دستیاب کرانا شامل ہے۔اسکیموں کے تحت کے اس سرگرمی کو سالانہ بنیاد پر مظوری دی جاتی ہے تاکہ سی ڈبلیو ایس این کی ریگولر اسکولوں میں تعلیم حاصل کرنے اور سفر میں لگنے والے اپنے وقت کو بچانے کے لئے ان کی حوصلہ افزائی کی جاسکے۔


    جہاں تک ایسے بچوں کو داخلہ نہ دینے کا سوال ہے تو یہ معاملہ ریاستی حکومت کے دائرہ اختیار میں آتا ہے۔


    معذور بچوں کوحق تعلیم ترمیمی قانون 2012 ءکے مطابق اس قانون کی دفعہ 12(1)(سی)کے تحت نجی اسکولوں میں محروم طبقات کے بچوں کے لئے محفوظ کئے گئے 25 فیصد داخلہ کوٹے میں شامل کیا گیا ہے۔یہ قانون گنجائش پیدا کرنے والا قانون ہے اور یہ معذور بچوں کو پڑوس کے اسکولوں میں 25 فیصد محفوظ کوٹے کے دائرے میں ہی رہنے کا پابند نہیں کرتا۔


    مذکورہ قانون کی دفعہ 17 حکومت اور مقامی اداروں کو یہ ذمہ داری دیتی ہے کہ وہ معذور بچوں کو درج ذیل سہولتیں دستیاب کرائیں:


    (i)قابل ذکر معذوری سے متاثرہ 18 سال تک کے بچوں کو مفت میں کتابیں ، دیگر لرننگ مٹیریل اور مناسب معاون آلات۔(ii)معذور طلباء کو معقول صورتوں میں اسکالر شپ دستیاب کرانا۔(iii)معذور طلباء کی ضرورتوں کی تکمیل کے لئے نصاب تعلیم اور امتحان کے نظام میں معقول تبدیلی کرنا جیسے انہیں امتحان کے پرچے مکمل کرنے کے لئے اضافی وقت دینا ، اسکرائب کی سہولت، دوسرے اور تیسرے لینگویج کورسیز سے رخصت۔


    ایس ایس اے، سی ڈبلیو ایس این کی تعلیم سے متعلق ضرورتوں کے لئے سالانہ فی طالب علم 3000 روپے دستیاب کراتی ہے۔ایس ایس اے کے تحت جو اہم سہولتیں دستیاب کرائی جاتی ہیں ان میں مفت معاون آلات اور سازوسامان، نقل و حمل، تحفظاتی تعاون، ریسورس اساتذہ کی تقرری ، خارجی تعاون اور رکاوٹوں سے آزاد رسائی وغیرہ شامل ہیں۔


    آئی ای ڈی ایس ایس کے تحت مذکورہ سہولتوں کے علاوہ مرکزی امداد کے طور پر سالانہ فی بچہ 3000 ہزار روپے دستیاب کرائے جاتے ہیں جس میں ریاستیں سالانہ فی بچہ 600 روپے کا بطور اسکالر شپ اضافہ کرتی ہیں۔اس میں معذور خواتین طالبات کے لئے ماہانہ 200 روپے کا اسٹائپن شامل ہے۔


    معذور افراد کے حقوق سے متعلق قانون 2016 کی دفعہ 34 (1) کے مطابق ہر حکومت کی ذمہ داری ہے کہ وہ ہر سرکاری ادارے میں خالی اسامیوں کو قابل ذکر معذوری والے افراد سے پُر کریں جو کہ متعلقہ کیڈر کی کل اسامیوں کی تعداد کے 4 فیصد سے کم نہ ہویہ تقرری ان عہدوں کے ہر گروپ میں ہونی چاہیے جنہیں معذور افراد کے ذریعے پُر کیا جانا ہو۔ان میں سے بھی ایک ایک فیصد سیٹ (i)اندھے پن اور کم بصارت (ii)گونگا پن اور سماعت کی دشواری سے دوچار ، (iii)نقل و حرکت سے متعلق معذوری جس میں دماغی فالج، جذام سے صحت یاب، بونا پن، تیزابی حملے کے شکار اور عضلاتی نقص کے شکار افراد شامل ہیں،( iv)خود محویت کے شکار ، دانشورانہ معذوری، سیکھنے کی خاص طرح کی معذوری اور ذہنی بیماری، (v)مختلف طرح کی معذوریوں کے شکار افراد ، کے لئے محفوظ ہوگی۔


    م ن۔م م۔ن ع


    U- 3640


    

    
    (Release ID: 1497872) Visitor Counter : 2