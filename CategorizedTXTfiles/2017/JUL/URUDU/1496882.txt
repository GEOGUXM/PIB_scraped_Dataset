      دیہی ترقیات کی وزارت

      ایم جی نریگا میں بے ضابطگیوں کی روک تھام کے لئے کئے گئے اقدامات
      Posted On: 24 JUL 2017 3:49PM by PIB Delhi


    نئی دہلی۔24؍جولائی۔ حکومت نے آج کہا ہے کہ براہ راست ملازمین کے کھاتوں میں تنخواہ کی منتقلی کے لئے 21 ریاستوں اور ایک مرکز کے زیرانتظام خطے میں شروع کیاجانے والا نیشنل الیکٹرانک فنڈ مینجمنٹ سسٹم( این ای ا یف ایم ایس) ، ای ایف ایم ایس، فائدے کی براہ راست منتقلی اور آدھار پر مبنی ادائیگی کانظام ان متعدد اقدامات میں شامل ہیں جو وقتاً فوقتاً مہاتما گاندھی قومی دیہی روزگار گارنٹی قانون(ایم جی نریگا) کے تحت فنڈز کی خردبرد، بدعنوانی اور دیگر بے ضابطگیوں جیسے معاملات سے نمٹنے کے لئے کئے جارہے ہیں۔ دیہی ترقیات کے وزیرمملکت جناب رام کرپال یادو نے راجیہ سبھا میں ایک سوال کا جواب دیتے ہوئے بتایا کہ چونکہ ایم جی نریگا کے نفاذ کی ذمہ داری ریاستی حکومتوں پر ہے اس لئے اس وزارت میں موصول ہونے والی تمام شکایتیں قانون کے مطابق جانچ سمیت مناسب کارروائی کرنے کے لئے متعلقہ ریاستی حکومتوں کو بھیج دی جاتی ہیں۔


    وزیر موصوف نے کہا کہ شفافیت اور جواب دہی کو یقینی بنانے کے لئے ایم جی نریگ اسکیم میں ہی کافی اقدامات شامل ہیں۔ ان میں سوشل آڈٹ، شکایتوں کے ازالے کا نظام، اسٹیٹ کو الٹی مانیٹر(ایس کیو ایم) ، نیشنل لیول مانیٹرز(این ایل ایم) شامل ہیں۔اس کے علاوہ تمام ٹرانزیکشنز سے متعلق معلومات پبلک ڈومینwww.nrega.nic.in) ( میں ہے اور ملازمین کو ادائیگی بینک/پوسٹ آفس کھاتے کے ذریعے کی جاتی ہیں۔ فرضی حاضری سے بچنے اورمسٹر رولز میں کی جانے والی چھیڑ چھاڑ اور اس کے غلط استعمال کو روکنے کے لئےای مسٹر سسٹم شروع کیا گیا ہے۔


    ***********


    م ن۔ ا گ ۔ رض


    U-3443

    
    
    (Release ID: 1496882) Visitor Counter : 2