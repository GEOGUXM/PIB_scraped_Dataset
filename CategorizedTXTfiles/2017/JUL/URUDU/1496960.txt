      وزارتِ تعلیم

      اسکولی بستوں کا وزن کم کرنے کے اقدامات
      Posted On: 24 JUL 2017 7:18PM by PIB Delhi


    نئی دہلی۔24؍جولائی۔ وزیر مملکت( فروغ انسانی وسائل)، جناب اپیندر کشواہا نے آج لوک سبھا میں ایک سوال کے تحریری جواب میں بتایا کہ اسکولی بستوں کا وزن کم کرنے کے سلسلہ میں حکومت کو کئی مشورے موصول ہوئے ہیں، جن میں کتابوں کو دو حصوں میں تقسیم کرنے کا مشورہ بھی شامل ہے۔اس سلسلہ میں پہلے ہی متعدد اقدامات کئے جاچکے ہیں ا ور وزارت اس معاملے میں مختلف تنظیموں/ اداروں کے ذریعہ کی جانے والی کوششوں میں تعاون کررہی ہیں۔جن میں سے کچھ درج ذیل ہیں۔

     1. قومی کونسل برائے تعلیمی تحقیق و تربیت( این سی ای آر ٹی)نے سفارش کی ہے کہ درجہ I اور II کے لئے صرف دو کتابیں(زبان اور ریاضی)اور درجہ III اور IVکے لئے تین کتابیں( زبان، مطالعہ ماحولیات و ریاضی)ہونی چاہئیں۔این سی ای آر ٹی نے اپنی تمام نصابی کتابیں مفت میں پڑھنے کے لئے ویب سائٹ (epathshala.nic.in)پر اورموبائل ڈیوائس پر بھی دستیاب کرائی ہیں۔
     2. سینٹرل بورڈ آف سیکنڈری ایجوکیشن( سی بی ایس ای) نے اپنے تمام متعلقہ اسکولوں کو ہدایت دی ہے کہ وہ یہ یقینی بنائیں کہ درجہ IIتک بچے کوئی بستہ نہ لائیں۔ اپنے 12ستمبر 2016 کے سرکلر میں سی بی ایس ای نے تمام متعلقہ اسکولوں کو مشورہ دیا ہے کہ وہ اس بات کو یقینی بنانے کے لئے تمام ممکنہ اقدامات کریں کہ اسکولی بستہ کا وزن زیادہ نہ ہوں۔
      * کیندریہ ودیالیہ سنگھٹن نے اپنے ودیالیوں میں ڈیجیٹل تعلیم کو فروغ دینے کے لئے کئی ا قدامات کئے ہیں۔ابتدائی طور پر پچیس کیندریہ ودیالیوں( ہر ایک خطہ میں ایک کے وی) میں درجہ VIII کے تمام طلبا کو اچھی کوالٹی کے ٹیبلیٹ دیئے جائیں گے۔طلبا ریاضی اور سائنس کے لئے اپنے اساتذہ کے ساتھ ان کے ٹیلبٹس سے بھی استفادہ کریں گے۔
     1. انٹی گریٹیڈ راشٹریہ مادھیمک شکشا ابھیان( آر ایم ایس اے) پروگرام کے اطلاعاتی اور مواصلاتی ٹیکنالوجی کے حصہ کے تحت 2017-18 میں مختلف ریاستوں/ مرکز کے زیرانتظام خطوں میں انتظامی/تدریسی مقاصد کے لئے اسکولوں کے لئے مجموعی طور پر 14704 ٹیلبٹس کی منظوری دی گئی ہے۔

    اس کے علاوہ کئی ریاستی حکومتوں نے بھی اس سلسلے میں قابل ستائش کے ا قدامات کئے ہیں ۔


    مثلاً مہاراشٹر میں ڈیجٹیل اسکول شروع کئے ہیں۔ اور پچاس ہزار سے زیادہ اسکولوں کو ڈیجیٹل تعلیم کے لئے اپ گریڈ کیا جارہا ہے۔حکومت مہاراشٹر نے ایک استعمال کرنے میں آسان موبائل ایپ مترا(ایم آئی ٹی آر اے) کے ذریعہ اعلی معیار کا ڈیجیٹل مواد آن لائن فراہم کرایا ہے۔


    تمل ناڈو میں کتابوں کا وزن کم کرنے کے مقصد سے درجہ I سے VIIIتک تمام اسکولوں میں سہ ماہی دوارنیہ والا نظام شروع کیا ہے۔ اس نظام کے تحت بچے متعلقہ مدت کے لئے ضروری کتابیں ہی لے جاتے ہیں۔جس سے کتابوں کا بوجھ کافی کم ہوگیا ہے اور اس سے زیادہ وزن اٹھانے کا خوف بھی بچوں کے ذہنوں سے دور ہوگیا ہے۔


    U-3467

    
    
    (Release ID: 1496960) Visitor Counter : 2
    
    
    
    
    

1.