      سماجی انصاف اور تفویض اختیارات کی وزارت

      بابوجگجیون رام کی 31ویں برسی پر انہیں خراج عقیدت
      Posted On: 06 JUL 2017 7:59PM by PIB Delhi


    نئی دہلی 06جولائی ؛ سماجی انصاف اور تفویض اختیارات کی وزارت کےتحت بابوجگجیون رام نیشنل فاؤنڈیشن نے آج نئی دلی میں بابوجگجیون رام کی سمادھی سمتا استھل پر ان کی 31ویں برسی کےموقع پر ایک تقریب کا اہتمام کیا، جس میں بابوجگجیون رام کو پھولوں کا نذرانہ پیش کیاگیا۔لوک سبھا کی سابق اسپیکرمحترمہ میراکمار، سماجی انصاف اورتفویض اختیارات کےمرکزی وزیر اوربابوجگجیون رام نیشنل فاؤنڈیشن کےصدرجناب تھاورچند گہلوت، سماجی انصاف اور تفویض اختیارات کےوزیرمملکت جناب رام داس اٹھاؤلے، متعدد ممبران پارلیمنٹ اور دیگر اہم شخصیات نے بابوجی کےسیکڑوں پیروکاروں کےہمراہ انہیں خراج عقیدت پیش کیا۔


    بابوجگجیون رام ایک مجاہد آزادی اور قومی لیڈرتھے، جنہوں نے پسماندہ لوگوں کی بھلائی کیلئے انتھک جدو جہد کی۔ وہ 35سال تک کابینہ وزیررہے، جس کےدوران بہت سے اہم قلمدان ان کے پاس رہے۔ انہوں نے زبردست اصلاحات کیں۔خورا ک اور زراعت کے وزیر کی حیثیت سے انہوں نے سبز انقلاب کو متعارف کرایااوروزیردفاع کی حیثیت سے 1971 کی جنگ میں ہندوستان کی قیادت کی، جس کےنتیجے میں بنگلہ دیش وجود میں آیا۔


    ************


    

    (م ن ۔ ج ۔ک ا۔ 06.07.2017)


    U – 3081


    

    
    (Release ID: 1494776) Visitor Counter : 2