      شمال مشرقی ریاستوں کی ترقی کی وزارت

      بزنس آئیدیا چیلنج- 2017
      Posted On: 19 JUL 2017 3:34PM by PIB Delhi


    نئی دہلی،19؍جولائی،شمال مشرقی خطے کی ترقی کی وزارت اور شمال مشرقی ترقیاتی فائنانس کارپوریشن لمیٹڈ (این ای ڈی ایف آئی) کی مشترکہ میزبانی میں تیزپور یونیورسٹی میں یونیورسٹی کے ’’سمپرک-2017‘‘ کے ایک حصے کے طور پر، جو شمال مشرقی خطے کے طلباء اور نئے صنعتکاروں کیلئے ایک پلیٹ فارم کرنے والا صنعتی-تعلیمی پلیٹ فارم ہے، ایک ’’پائینئرنگ بزنس آئیڈیا چیلنج‘‘ کا انعقاد کیا گیا۔


    اس پروگرام کے دوران بزنس پلان کے مقابلے منعقد کئے گئے۔ اس میں 60 پلان موصول ہوئے جن میں 15 منصوبوں کو شارٹ لسٹ کیا گیا اور پریزنٹیشن کی بنیاد پر 3 کارباری منصوبوں کو ایوارڈس سے نوازا گیا۔


    اس پروگرام کا انعقاد 3 مارچ 2017 کو کیا گیا تھا، جس میں کُل چار تکنیکی اجلاس منعقد کئے گئے۔ ان میں ’’صنعتکاری اور ایکٹ ایسٹ پالیسی، روزگار پیدا کرنے والوں کے سفر میں ساجھیداری، اسٹارٹ اپ اور ان کے چیلنج اور فائنانس اور قرضے‘‘ شامل تھے۔


    این ای ڈی ایف آئی نے صنعتکاری کے فروغ کیلئے مندرجہ ذیل اقدامات کئے ہیں:

      * نئے اور نئی نسل کے صنعتکاروں کو فائنانس اور تفصیلی پروجیکٹ رپورٹ تیار کرنے سمیت متعلقہ معاملات میں رہنمائی کیلئے تمام شمال مشرقی ریاستوں میں کارباری سہولت مراکز (بی ایف سی) قائم کرنا۔
      * صنعتکاروں کو سرپرستی میں امداد اور قرضوں کے روابط فراہم کرنا۔
      * نئے اور نئی نسل کے صنعتکاروں کیلئے سیمینار، ورکشاپ، صنتکاروں کی ترقی کے پروگرام، کاروباری میٹنگ، بیداری پروگرام وغیرہ کا انعقاد کرنا۔
      * کارپوریشن نے ایم ایس ایم ای سے متعلق 100 پروجیکٹ پروفائل تیار کئے ہیں جنہیں وسیع طور پر تقسیم کیا گیا ہے اور انہیں ویب سائٹ پر بھی اپ لوڈ کیا گیا ہے۔
      * دستکاروں اور فنکاروں کو ڈیزائن کے بارے میں جانکاری فراہم کرکے ان کی موجودہ صلاحیت کو بہتر بنانے کیلئے ڈیزائن اور اسکل ڈیولپمنٹ پروگرام کا انعقاد کیا گیا تاکہ خطے کے قدرتی وسائل کو کاروبار کیلئے استعمال کیا جاسکے۔

    مذکورہ بالا معلومات شمال مشرقی خطے کی ترقی کے وزیر مملکت (آزادانہ چارج)، وزیراعظم کے دفتر میں وزیر مملکت، عملے، عوامی شکایات، پنشن، ایٹمی توانائی اور خلاء کے وزیر مملکت ڈاکٹر جتیندر سنگھ نے آج لوک سبھا میں جناب سری رمودو کے ایک سوال کے تحریری جواب میں ایوان کو فراہم کی۔


    ۰۰۰۰۰۰۰۰


    (م ن-و ا- ق ر)


    (19-07-2017-Time: 16:25)


    U-3335,

    
    
    (Release ID: 1496293) Visitor Counter : 2
    
    
    
    
    

*