      وزارت اطلاعات ونشریات

      ”علاقائی آواز آفاقی آواز ہوتی ہے“
      معتبریت ،مقصدیت اوربروقت معلومات کی فراہمی دوردرشن کی تین اہم اہلیتوں میں شامل ہیں: وینکیانائیڈو

      Posted On: 06 JUL 2017 2:43PM by PIB Delhi

    مرکزی وزیر اطلاعات ونشریات نے دوردرشن کی ریجنل نیوز یونٹ ورکشاپ اور ڈی ڈی نیوز کی


    نئی ویب سائٹ کا افتتاح کیا


    نئی دہلی، 05 ۔جولائی ۔مرکزی وزیراطلاعات ونشریات جناب وینکیا نائیڈو نے کہا ہے کہ خبروں کی اشاعت کے نظام کو مقامی امور ،ترقی اور بلندی پر پہنچنے کے نظرئیے پر توجہ مرکو ز کرنی چاہئے ۔ خبروں کے موجودہ بہاؤ کا مقصد مثبت تبدیلی اور موثر رابطہ کاری کی نظرئیے کے ساتھ نئے ہندوستان کی تعبیر ہونا چاہئے ۔ انہوں نے کہا کہ جی ایس ٹی اور سؤچھ بھارت مہم مواصلاتی اصلاحات کی روشن مثالیں ہیں، جن کے تحت بغیر کسی حد وپابندی کے عام آدمی تک پہنچ کر اسے سرکار کے ایسے اہم پروگراموں سے واقف کرایا جاسکتا ہے ۔ جناب نائیڈو دوردرشن کےریجنل نیوز یونٹ (آر این یو ) کی ورکشاپ میں افتتاحی تقریر کررہے تھے۔اس موقع پر وزیر مملکت برائے اطلاعات ونشریا ت جناب راجیہ وردھن راٹھور ، پرسار بھارتی کے چیر مین جناب اے سوریہ پرکاش ،وزارت اطلاعات ونشریات کے سکریٹری جناب اے کے سنہا اور پرسار بھارتی کے چیف ایگزیکٹو آفیسر جناب ایس ویمپتی بھی اس افتتاحی تقریب میں شریک تھے ۔


    مواصلات کے میدان میں دوردرشن کے رول کی اہمیت پر روشنی ڈالتے ہوئے جناب نائیڈو نے کہا کہ دوردرشن کی حکمت عملی ،معتبریت ، مقصدیت اور اطلاعات کی بروقت فراہمی جیسے تین اہم ستونوںمیں مضمرہونی چاہئے ۔ خبروں اور اطلاعات کے پھیلاؤ کی مقصدیت سبھی کے لئے ضروری ہے تاکہ وہ درپیش مسائل سے واقف ہوسکیں ۔ ریجنل نیوز یونٹوں (آراین یو ) نے لسانی اورثقافتی طور سے ہمہ جہت ہندوستان جیسے ملک میں اہم کردار ادا کیا ہے ۔ اس کے ساتھ ہی ساتھ انہوں نے مقامی لوگوں کی توقعات کی تکمیل کی ہے اور مواصلاتی مسائل کے تدارک کی ضروریات پوری کی ہیں ۔ اس طرح ان یونٹوں نے سرکاری رابطہ کاری میں ایک اجتماعیت پید ا کی ہے ۔


    جناب وینکیا نائیڈو نے ریجنل نیوز یونٹوں کے اہم کردار پر مزید زور دیتے ہوئے کہا کہ اذہان اوررویوں میں اصلاحات کے مواصلاتی اوررابطہ کاری مقامات کی حیثیت سے ریجنل نیوز یونٹوں نے اہم کردار ادا کیا ہے ،جس سے انتظامی کارکردگی اورنفسیات کے ذریعہ کامیابی کی کہانیاں بتاکر ملک میں اہم تبدیلیاں پیدا کی ہیں ۔ جناب نائیڈو نے ملک کی 23 زبانوں میں 146 بلٹین نشر کرکے اہم خدمات انجام دی ہیں ۔ ان نشریات کی مدت 30 گھنٹے رہی ہے ۔ انہوں نے مزید کہا کہ ریجنل نیوز یونٹوں کو ریاستی سرکاروں کے اشتراک کے ساتھ کام کرنا چاہئے تاکہ ابھرتے ہوئے نئے ہندوستان میں مثبت تبدیلیاں پیدا کی جاسکیں ۔اس کے ساتھ ہی انہیں عوامی نشر کار کے منصب کی تمام ذمہ داریاں پوری کرنے کی کوشش کرنی چاہئے ۔ انہوں نے تقریب میں موجود لوگوں کو مخاطب کرتے ہوئے کہا کہ جدت طراز سوچ ، منفرد نظریات ، نئے ٹکنالوجی اورطریقوں کے استعمال سے او رمیڈیا کے تبدیل ہوتے منظرنامے کو بخوبی سمجھنے کی کوشش کی جانی چاہئے ۔


    

    ایم اور ای کی صنعت پر بولتےہوئے جناب نائیڈو نے کہا کہ ہندوستان کی ایم اینڈ ای کی صنعت نمو کے طاقتور مرحلے میں داخل ہوگئی ہے ۔ صارفین کی مانگ اور اشتہارات کی آمدنی نے اس عمل میں قابل ذکر معاونت کی ہے ۔اس کے ساتھ ہی جناب نائیڈو نے دوردرشن فری ڈش جیسے ڈائریکٹ ٹو ہوم پلیٹ فارموں کے ذریعہ خبروں اور دیگر پروگراموں کی نشریات کے لئے کیبل ڈجیٹائزیشن کی سمت میں سرکار کی کوششوں پر بھی روشنی ڈالی ۔


    ا س موقع پر جناب وینکیا نائیڈو نے مزید بتایا کہ اطلاعات ونشریات کی مرکزی وزارت انڈین انفارمیشن سروس کے کیڈر میں مکمل تبدیلیاں کرنے کی تیاری کررہی ہے تاکہ اطلاعات اور مواصلات کے بدلتے منظرنامے سے مطابقت پید ا کی جاسکے ۔ اس سلسلے میں علاقائی ڈھانچہ جاتی سہولیات کو مستحکم کرنے اور مواصلات اور اطلاعات کی ضرورتوں کی تکمیل پر ملک بھر کے ہرسماج کو توجہ مرکوز کرنی چاہئے ۔


    اس کے ساتھ ہی جناب نائیڈو نے دوردرشن نیوز کی نئی ویب سائٹ کا افتتاح کرتے ہوئے متعلقہ افسران اور عملے کی جی توڑ کوششوں کی بھی صراحت کی ۔ اس سے پہلے ڈائریکٹر جنرل نیوز محترمہ وینا جین نے ریجنل نیوز یونٹوں کی کامیابیوں اور عزائم پر اپنے ایک پریزینٹیشن میں روشنی ڈالی ۔اس کے ساتھ ہی اس پریزینٹیشن سے ریجنل نیوز یونٹوں کے مستقبل کے خاکے پر بھی نظر ڈالی جاسکتی ہے ۔


    م ن ۔س ش۔ رم


    U- 3065


    

    
    (Release ID: 1494707) Visitor Counter : 2