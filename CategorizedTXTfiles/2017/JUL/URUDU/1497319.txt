      وزیراعظم کا دفتر

      ڈاکٹر اے پی جے عبد الکلام میموریل کاافتتاح وزیراعظم کریں گے
      Posted On: 26 JUL 2017 6:58PM by PIB Delhi


    نئی دہلی۔ 26 ؍ جولائی۔وزیراعظم جناب نریندر مودی کل( 27-7-2017 ) کو 11:30 بجے پئی کرمبو، رامیشورم میں سابق صدر جمہوریہ ڈاکٹر اے پی جے عبدالکلام کے میموریل کا افتتاح کریں گے۔ڈی آر ڈی او کے ذریعہ ڈیزائن اور تیار کئے گئے اس میموریل میں وزیراعظم قومی پرچم بلند کریں گے۔


    وزیراعظم جناب نریندر مودی ڈاکٹر عبدالکلام کے مجسمہ کی نقاب کشائی کریں گے اور گلہائے عقیدت پیش کریں گے۔ وہ ڈاکٹر عبدالکلام کے اہل خانہ سے بات چیت بھی کریں گے۔


    اس کے بعد وزیراعظم ا یک نمائش بس‘‘کلام سندیش واہنی’’ کو بھی وداع کریں گے جو کہ ملک کی مختلف ریاستوں کا سفر کرتی ہوئی سابق صدرجمہوریہ کے یوم پیدائش 15 اکتوبر کو راشٹرپتی بھون پہنچے گی ۔


    اس کے بعد وزیراعظم جناب نریندر مودی ایک عوامی جلسہ سے خطاب کرنے کے لئے منڈاپم کے لئے روانہ ہوں گے وہ بلیو ریوولیوشن اسکیم کے تحت لمبے لائنر ٹرالرز کے فیضیافتگان کو اجازت نامہ تقسیم کریں گےوہ ایودھیا سے رامیشورم کے لئے ایک نئی ایکسپریس ٹرین کو بھی ہری جھنڈی دکھا کر وداع کریں گے ( ویڈیو کانفرنس کے ذریعہ)۔وزیراعظم گرین رامیشورم پروجیکٹ کے خاکہ کا اجرا بھی کریں گے۔وہ مکند رائر چہتی رام اور اریچل منائی کے درمیان این ایچ 87 پر 9.5 کلو میٹر لمبی لنک روڈ کو قوم کے سپرد کرنے کی ایک نشانی کے طور پر ایک تختی کی نقاب کشائی بھی کریں گے۔وزیراعظم جناب نریندر مودی کا یہ دورہ ایک عوامی جلسہ سے خطاب کرنے کے بعد مکمل ہوگا۔


    کلام میموریل کا پس منظر


    ڈی آر ڈی او نے یہ میموریل پورے ایک سال میں تعمیر کیا ہے۔ فن تعمیر کے لحاظ سے ملک کی کئی اہم عمارتوں سے اس کے لئے ترغیب حاصل کی گئی ہے۔اس کاسامنے کا دروازہ انڈیا گیٹ جیسا نظر آتا ہے جب کہ دوگبند راشٹرپتی بھون کی طرز پر تعمیر کئے گئے ہیں۔


    اس میموریل میں چار اہم ہال ہے جن میں ڈاکٹر کلام کی زندگی اور ان کے دور کے واقعات کو دکھایا گیا ہے۔ ہال۔ 1 ان کے بچپن اور تعلیمی مرحلہ پر مرکوز ہے، ہال۔ 2 ان کی صدارت کی مدت کے دنوں پر ، جس میں پارلیمنٹ اور اقوام متحدہ کونسل سے خطاب شامل ہے۔ ہال۔ 3 ا ن کے اسرو اور ڈی آر ڈی او میں کام کرنے کے زمانہ کو دکھاتا ہے اور ہال۔ 4 صدارت کے بعد سے شیلانگ میں ان کے آخری سانس لینے تک کی ان کی زندگی کے دنوں کی عکاسی کرتا ہے۔


    ڈاکٹر کلام کے ذاتی سازوسامان کی نمائش کے لئے ایک علیحدہ حصہ ہے جس میں ان کی مشہور رودر ویناکے ساتھ وہ جی۔ سوٹ بھی شامل ہیں جو کہ انہوں نے اپنی ایس یو۔ 30 ایم کے آئی پر واز کے دوران پہنا تھا اور ان کے ذریعہ حاصل کئے گئے متعدد ایوارڈ بھی ۔ بارہ دیواروں پر تصاویر اور پینٹنگز لگائی گئی ہیں۔


    پورے علاقہ کا منظر اتنا خوبصورت ہے کہ اس سے ڈاکٹر کلام کی شخصیت کے امن اور ہم آہنگی کے پہلو نمایاں ہوتے ہیں۔


    اس میموریل کی تعمیر کے لئے تعمیراتی سازوں سامان اور دیگر اشیا ہندوستان کے کئی حصوں سے رامیشورم پہنچائی گئی ہیں۔ نقاشی دار سامنے کے دروازے تھنجا وور سے لائے گئے ہیں۔ سجاوٹی پتھر جیسلمیر اور آگرہ سے، پتھر کے ستون بنگلورو سے سنگ مرمر کرناٹک سے اور دیواروں پر لگائی جانے والی تصاویر حیدرآباد، شانتی نکیتن ، کولکاتہ اور چنئی سے لائی گئی ہیں۔


      م ن۔ اگ ۔ رب


    U-3528

    
    
    (Release ID: 1497319) Visitor Counter : 2