      بجلی کی وزارت

      بجلی پیداوار کی لاگت کو کم کرنے کے لئے آئی پی پی پاور اسٹیشنوں میں گھریلو کوئلہ کے استعمال کیلئے ایم ای آر آئی ٹی ایپ اور ای ۔بڈنگ پورٹل کی شروعات
      Posted On: 05 JUL 2017 5:26PM by PIB Delhi


    نئی دہلی، 05 جولائی۔بجلی ، کوئلہ نئی اور قابل تجدید توانائی کے وزیر مملکت( آزادانہ چارج) جناب پیوش گوئل نے آج یہاں ایم ای آر آئی ٹی ایپ(میرٹ آرڈر ڈسپیچ آف الیکٹریسٹی فار ریجونیشن آف انکم اینڈ ٹرانسپیرنسی)اور ریاستوں کو بجلی کی خریداری کے لئے انڈیپنڈنٹ پاور پروڈیوسرز (آئی پی پی) منتخب کرنے کے لئے ای بیڈنگ حل مہیا کرنے کے لئے ای ۔بڈنگ پورٹل کی شروعات کی ہے تاکہ گھریلو کوئلہ کے استعمال کے لئے لچکدار اسکیم کے تحت مقامی کوئلے کو منتقل کیا جا سکے۔


    اس موقع پر میڈیا کو جانکاری دیتے ہوئے جناب گوئل نے کہا کہ’اسپیڈ، اسکل اور اسکیل ‘ کے ذریعہ کم از کم حکمرانی اور زیادہ سے زیادہ نظم و نسق کے وزیر اعظم جناب نریندر مودی کے وژن کے تحت یہ دونوں اقدامات کئے گئے ہیں۔اس ایپ اور ویب پورٹل سے کوئلے کا زیادہ سے زیادہ استعمال ہو سکے گا جس سے صارفین کو اگلے پانچ برسوں میں تقریباِِ 20 ہزار کروڑ روپئے کی بچت ہوگی۔جناب گوئل نے کہا کہ شفافیت اور جواب دہی کو بڑھانے کے لئے، نیز صارفین کو زیادہ سے زیادہ فائدہ دینے کے لئے ٹیکنالوجی کا ستعمال ’گورنمنٹ ان ایکشن‘ کے طریقہ کار کو اپنانے کے حکومت کے پورے عزم کو ظاہر کرتا ہے۔ وزیر موصوف نے مزید کہا کہ وزیر اعظم نریندر مودی کی حکومت کا وژن عام شہری کے لئے سستی ،معیاری اور 24 گھنٹے ساتوں دن بجلی کی دسیتیابی کو یقینی بنانا ہے۔گذشتہ تین برسوں میں بجلی کی دستیابی میں ہندوستان نے قابل قدر کامیابی حاصل کی ہے۔اب وقت آ گیا ہے کہ بجلی پیداوار آپریشن میں افادیت کو بڑھانے کے لئے اور لاگت کو کم کرنے کے لئے قابل قدر اور اہم توانائی کے وسائل کے زیادہ سے زیادہ استعمال پر توجہ مرکوز کی جائے۔


    ٹیرف پالیسی 2016 کے تحت اس بات کا ذکر ہے کہ ریاستیں اور ڈسکوم بجلی کی خریداری میں میرٹ آرڈر کو اختیار کریں گےاور میرٹ آرڈر میکنزم میں یکسانیت ہونی چاہئے۔اکتوبر 2016 میں ودودرا میں منعقدہ بجلی کے ریاستی وزرا کی کانفرنس میں میرٹ آرڈر ڈسپیچ کے نفاذ کی صورتحال کو جانچنے اور پرکھنےکے لئے ، نیز متعلقہ امور اور قابل تجدید توانائی کے اصول کے بہتر ڈھنگ سے ڈسپیچ کو یقینی بنانے کے لئے ایک کمیٹی قائم کرنے کا فیصلہ کیا گیا تھا۔اس کے مطابق اکتوبر 2016 میں چیئرپرسن کے ساتھ میرٹ آرڈر ڈسپیچ کمیٹی کا قیام عمل میں آیا۔ مرکزی بجلی اتھارٹی (سی ای اے) کو اس کا چیئرپرسن اور جوانٹ سکریٹری ،جبکہ بجلی کی وزارت کو ممبر سکریٹری کے طور پر منتخب کیا گیا۔ اس کمیٹی میں ایم این آر ای ، سی ای آر سی، پی او ایس او سی او کے علاوہ ریاستوں کے نمائندے شامل تھے۔ اس کمیٹی نے اپنی سفارشات کے ساتھ رپورٹ بجلی کی وزارت کو سونپ دی ۔


    اس کمیٹی کی سفارشات کو میرٹ آرڈر آپریشنز میں شفافیت کو مدنظر رکھ کر،نیز قابل تجدید توانائی کے مسٹ رن اسٹیٹس کے موثر نفاذ کے ذریعہ قابل تجدید توانائی کو فرغ دینے کے مقصد سے تیار کیا گیا تھا۔ملک کی زیادہ تر ریاستیں میرٹ آرڈر آپریشن کو اپناتی ہیں، تاہم اس سلسلےمیں مکمل تفصیلات کو پوری شفافیت کے ساتھ دستیاب بنانے کی ضرورت ہے۔ اسی بات کو مدنظر رکھتے ہوئے پی او ایس او سی او کے اشتراک سے ایک ویب پورٹل اور میرٹ آرڈر ڈسپیچ آف الیکٹریسٹی (ایم ای آر آئی ٹی) کے لے موبائل ایپس تیار کئے گئے ہیں۔اس ایپ میں میرٹ آرڈر سے متعلق مکمل معلومات دستیاب ہیں۔


    ایم ای آر آئی ٹی ایپ کے درج ذیل فوائد ہیں:


    صارفین کو بااختیار بنانا اور گورننس کی شراکت داری


    مختلف قیمتوں سے متعلق شفافیت سے بھرپور مکمل معلومات اور مختلف وسائل سے خریدی گئی بجلی کی تفصیلات


    بجلی آپریشن میں افادیت کو بڑھانا اور لاگت کو کم کرنا


    پورٹ فولیو کی افادیت اور اس کی پیچیدگی کو سمجھنے میں تعاون فراہم کرنا۔


    بجلی خریداری کی قیمتوں کا اندازہ لگانا


    بجلی کے وزیر جناب پیوش گوئل نے آج یہاں ای۔ بڈنگ پورٹل کو بھی لانچ کیا ۔اس پورٹل کو اس طرح ڈیزائن کیا گیا ہےکہ ریاستوں کو پوری شفافیت اور منصفانہ طریقے سےممکنہ آئی پی پی سے بجلی خریداری کے لئے بولی طلب کرنے میں آسانی ہو سکے۔ کامیاب بولی لگانے والوں کا انتخاب ای ریورس بیڈنگ طریقہ کار سے کیا جائے گا۔


    مرکزی کابینہ نے 4 مئی 2016 کو بجلی پیدا کرنے والے اسٹیشنوں میں گھریلو کوئلہ کے استعمال میں لچک پذیری کی اجازت دینےکے منصوبہ کو منظوری دی تھی۔ سینٹرل الیکٹریسٹی اتھارٹی(سی ای اے) نے 8 جون 2016 کو ریاستی / مرکزی بجلی پیدا کرنے والے اسٹیشنوں میں گھریلو کوئلے کے استعمال کے لئے طریقہ کار جاری کیا تھا۔اس کے بعد بجلی کی وزارت کی جانب سے 10 جون 2016 کو ایک میمورنڈم جاری کیا گیا ۔ بعد ازاں بجلی کی وزارت کے ذریعہ 20 فروری 2017 کو انڈیپنڈنٹ پاور پروڈیوسرز (آئی پی پی) میں منتقل شدہ کوئلے کے استعمال کے طریقے جاری کئے گئے۔


    بجلی کی وزارت نے پی ایف سی کنسلٹنگ لمیٹیڈ اور ایم ایس ٹی سی لمیٹیڈ کے ساتھ مل کرای بیڈنگ پورٹل کو تیار کیا ہے۔ اس پورٹل کے لئے لنک بجلی کی وزارت اور پی ایف سی کنسلٹنگ لمیٹیڈ کی ویب سائٹ پر دستیاب ہے۔اس موقع پر موجود معزز شخصیات میں بجلی کی وزارت میں سکریٹری اجے کمار بھلہ کے علاوہ بجلی کی وزیر کے تمام اعلیٰ عہدیداران شامل تھے۔


    
    
    
    
    م ن۔ م ع۔ع ج


    05-07-2017


    U- 3049

    
    
    (Release ID: 1494615) Visitor Counter : 2