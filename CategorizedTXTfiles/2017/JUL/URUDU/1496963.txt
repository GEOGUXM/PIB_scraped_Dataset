      آبی وسائل، دریائی ترقیات اور گنگا احیاء کی وزارت

      کانپور میں چمڑہ صاف کرنے والے کارخانوں کی تالا بندی
      Posted On: 24 JUL 2017 7:24PM by PIB Delhi


    نئی دہلی، 24 ؍جولائی،آبی وسائل، دریاؤں کی ترقی اور گنگا کی صفائی کے وزیر مملکت جناب وجے گوئل نے آج راجیہ سبھا میں ایک تحریری جواب میں ایوان کو بتایا کہ کانپور خطہ میں چمڑہ صاف کرنے کے 400 کارخانے کام کررہے ہیں۔ ان چارسو کارخانوں میں سے 386 کارخانوں کا معائنہ جنوری تا مئی 2017 کے دوران کیا گیا اور 77 زیادہ آلودگی پھیلانے والی صنعتوں کو ماحولیات کے تحفظ کے قانون 1986 کی دفعہ 5 کے تحت آن لائن کنٹی نیوس ایفولینٹ مانیٹرننگ سسٹم (او سی ای ایم ایس ) نہ لگانے اور آلودگی کی نکاسی کے معیارات پر عمل درآمد نہ کرنے کیلئے بند کرنے کی ہدایت جاری کی گئی۔


    جنوری تا مئی 2017 کے دوران 386 کارخانوں کی جانچ کی گئی جن میں 118 ایسے کارخانے تھے جو آلودگی کی نکاسی کے ضابطوں کے ساتھ ساتھ او سی ای ایم ایس کنکٹی وٹی پر عمل درآمد کررہے تھے۔


    اس کے علاوہ چمڑہ صاف کرنے والے ان کارخانوں کی آلودگی کو کم کرنے کیلئے قانونی ضابطوں کے علاوہ دیگر اقدامات مکمل کئے گئے ہیں۔ ان اقدامات میں چمڑہ صاف کرنے کے عمل کو بہتر بنانا، رقیق مادے کا بالکل ڈسچارج نہ ہونے کے اصول پر کامن ایف لوئنٹ ٹریٹ منٹ پلانٹ قائم کرنا، کارخانوں کو دیگر مناسب مقامات پر منتقل کرنا شامل ہے۔ کانپور کے جاجمؤ سے چمڑہ صاف کرنے والے کارخانوں کو دوسری جگہ منتقل کرنے کے قابل عمل ہونے کے امکانات کے مطالعے کیلئے حکومت اترپردیش کے ماحولیات کے محکمے کے ایڈیشنل چیف سکریٹری کی صدارت میں ایک ٹاسک فورس قائم کی گئی ہے۔


    U- 34 70

    
    
    (Release ID: 1496963) Visitor Counter : 2