      ریلوے کی وزارت

      ریلوے کے وزیر سریش پربھو نے بھارتی ریلویز میں سائبرسیکیورٹی کو یقینی بنانے سے متعلق گول میز کانفرنس کاافتتاح کیا
      Posted On: 21 JUL 2017 3:27PM by PIB Delhi


    نئی دہلی۔ 21 ؍جولائی۔ریلوے کے وزیر جناب سریش پربھو نے بھارتی ریلویز میں سائبر سیکیورٹی کو یقینی بنانے سے متعلق گول میز کانفرنس کا افتتاح کرتے ہوئے کہا کہ بھارتی ریلویز اپنی کایا پلٹ کے مشن کے تئیں لگاتار آگے بڑھ رہا ہے۔ ریلویز کی بڑے پیمانے پر جدیدکاری اور دیکھ بھال کا کام پچھلے تین سال میں کیا گیا ہے اور اس میں ٹیکنالوجی کا استعمال کیاگیا ہے۔ بھارتی ریلویز نے حال ہی میں ریل کلاؤڈ سرور، ریل سارتھی ایپ کا آغاز کیا اور ای آر پی کو فروغ دینے کاکام بھی جاری ہے۔ ٹیکنالوجی کے زبردست استعمال سے حساسیت بھی بڑھ جاتی ہے۔ لہٰذا بھارتی ریلویز حفاظتی انتظامات کی دیکھ بھال بھی کرتا رہتا ہے، سائبر سیکیورٹی ، اس کی اولین ترجیحات میں سے ایک ہے۔ لہٰذا اس گول میز کانفرنس کا مقصد یہ ہے کہ سبھی متعلقہ فریقوں کو ایک پلیٹ فارم پر لایا جائے۔ تاکہ یہ مذاکرات ، سائبر سیکیورٹی کیلئے مؤثر نتائج کا سبب بن سکیں۔ بات چیت کے دوران سائبر خطرات، سیکورٹی سے متعلق واقعات اور پہلے سے نکالے گئے حل پر تبادلہ خیال کیا گیا۔ ان مذاکرات سے بہت سے معاملات کے سمجھنے اور سبھی متعلقہ فریقوں میں اور زیادہ بیداری لانے میں مدد ملی۔ اس سے بھارتی ریلویز میں آئی ٹی نظام کو لاحق سابئر سیکیورٹی کے خطرات سے نمٹنے کیلئے مؤثر حل فراہم کرنے میں مدد ملی۔


    بھارتی ریلویز میں کمپیوٹر نظام تقریباً تین دہائی پہلے شروع کیا گیا تھا اور ٹکٹنگ ، مال برداری، ریل گاڑیوں کا چلایا جانا اور اثاثوں کے بندوبست جیسی بڑی سرگرمیوں کا انحصار اب آئی ٹی نظام پر ہے۔ بھارتی ریلویز میں سائبر سیکیورٹی اب خاص توجہ کا مرکز ہے۔


    سائبر سیکیورٹی اقدامات پر آئی ٹی صنعتیں قابل قبول معیارات کے مطابق عمل درآمد ہوناچاہئے ۔


    U-3396

    
    
    (Release ID: 1496642) Visitor Counter : 2