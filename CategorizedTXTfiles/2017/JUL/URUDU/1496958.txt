      محنت اور روزگار کی وزارت

      بچہ مزدوری سے متعلق بین الاقوامی کنونشن
      Posted On: 24 JUL 2017 7:15PM by PIB Delhi


    نئی دہلی24 جولائی۔ محنت اور روزگار کے وزیر مملکت جناب بندارو دتا تریہ نے آج لوک سبھا میں پوچھے گئے ایک سوال کے تحریری جواب میں بتایا کہ بچہ مزدوری (روک تھام اور ضوابط) ترمیمی بل ، 2016 کے نافذ ہونے کے بعد حکومت نے حال ہی میں انٹرنیشنل لیبر آرگنائزیشن (آئی ایل او) کنونشن نمبر 138 کی توثیق کر دی ہے۔ واضح رہے کہ کنونشن نمبر 138 بچوں کی مزدوری کیلئے کم سے کم عمر کی حد اور کنونشن نمبر 182 بچہ مزدوری کے غلط طریقوں کی روک تھام اور ختم کرنے سے متعلق ہے ۔


    پائدار ترقیاتی ہدف 8.7 میں بندھوا مزدوری کو ختم کرنے ، جدید انداز کی غلامی کے خاتمے ،انسانی اسمگلنگ کی روک تھام اور بچہ مزدوری کی خطرناک شکلوں کی روک تھام اور انسداد کیلئے فوری اور موثر اقدامات کو بیان کیا گیاہے۔ اس میں بچہ سپاہیوں کی بھرتی اور ان کےاستعمال کے علاوہ 2025 تک بچہ مزدوری کی تمام شکلوں کا کلی خاتمہ بھی شامل ہے۔بچہ مزدوری کے خاتمے کے ذریعہ پائدار ترقیاتی ہدف کو حاصل کرنے کیلئے حکومت قانونی فریم ورک کو پہلے ہی مستحکم کر چکی ہے۔ حکومت 14 سال کی عمر تک تمام شکلوں میں بچہ مزدوری پر روک لگا چکی ہے۔اسی طرح حکومت خطرناک پیشوں اور کاموں میں نابالغ بچوں کو اجرت یا مزدوری پر رکھنے کو بھی ممنوع قرار سے چکی ہے۔ بعد ازاں بچہ مزدوری سے متعلق انٹرنیشنل لیبر آرگنائزیشن کے دو کلیدی کنونشنوں کی توثیق سے بچہ اور نابالغوں کی مزدوری(روک تھام اور ضوابط )ایکٹ،1986 کے موثر نفاذ کے لئے حکومت کے عہد کا مزید مستحکم ہوتا ہے۔


    
    
    
    

    U- 3454

    
    
    (Release ID: 1496958) Visitor Counter : 2