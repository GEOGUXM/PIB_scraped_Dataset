      قبائیلی امور کی وزارت

      یو ٹیوب پر جاراواز کی ویڈیو فلموں پر درج فہرست قبائل کے قومی کمیشن کی کارروائی
      Posted On: 07 JUL 2017 4:14PM by PIB Delhi


    نئی دہلی، 7 جولائی 2017، یوٹیوب سوشل میڈیا پر انڈمان جزائر کے جاروا اور دیگر قبائلی طبقوں کی قابل اعتراض ویڈیو فلمیں اور تصاویر کا ازخود نوٹس لیتےہوئے درج فہرست قبائل این سی ایس ٹی کے قومی کمیشن نے اس پر کارروائی شروع کردی ہے۔


    کمیشن نے یہ معاملہ وزارت داخلہ، وزارت خارجہ، اطلاعات و نشریات کی وزارت، قبائلی امور کی وزارت اور انڈمان و نکوبار جزائر کے چیف سکریٹری کے ساتھ معاملہ اٹھانے کا فیصلہ کیا ہے تاکہ یو ٹیوب سے ان قابل اعتراض ویڈیو فلموں کو ہٹایا جاسکے اور ان لوگوں کے خلاف کارروائی شروع کی جاسکے جنہوں نے سوشل پلیٹ فارم پر یہ ویڈیو کلپ اپ لوڈ کی ہیں۔


    انڈمان اور نکوبار جزائر(آدی باسی اور قدیم قبائل کے تحفظ) کے ضابطہ 1956 (پی اے ٹی) بتاریخ 18 جون 1956 کی شقوں کے مطابق انڈمانیز جارواز اونگیس سینٹی نیلیس نکوباریز اور شوم پینز کی قدیمی قبائل کے طور پر نشاندہی کی گئی ہے۔ قدیم قبائل کے تحفظ کے قانون میں ان طبقات کو بیرونی مداخلت سے تحفظ کی دفعات شامل ہیں۔ قدیم قبائل سے متعلق اشتہار کے ذریعہ سیاحت کو فروغ دینے کے لئے جرمانے کی دفعات 2012 میں شامل کی گئی تھیں۔


    جو کوئی بھی فوٹوگراف یا ویڈیو بنانے کے لئے دفعہ 7 کے تحت نوٹی فکیشن کی خلاف ورزی کرتے ہوئے ان علاقوں میں داخل ہوتا ہے، اسے تین سال تک کی جیل کی سزا ہوگی۔ دفعہ سات کے تحت ان ریزرو علاقوں میں داخلہ ممنوع ہے جبکہ درج فہرست ذاتوں اور درجہ فہرست قبائل کی دفعہ 3 کلاز آئی اور آر (ظلم و زیادتی کی روک تھام) بھی راغب کرتا ہے۔


    انڈمان اور نکوبار جزائر کے قبائل کی کل آبادی تقریباً 28077 ہے۔ ان میں سے پانچ قبیلوں کی آبادی 500 سے بھی کم ہے۔


    ۔۔۔۔۔۔۔۔۔۔۔


    م ن۔ ح ا۔ ن ا۔


    (07-07-17)


    U- 3094

    
    
    (Release ID: 1494831) Visitor Counter : 2