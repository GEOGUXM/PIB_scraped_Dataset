      امور داخلہ کی وزارت

      ڈاکٹر جتیندر سنگھ اور ہنس راج گنگا رام اہیر نے سری نگر کا ہنگامی دورہ کیا
      Posted On: 12 JUL 2017 6:29PM by PIB Delhi


    نئی دہلی۔ 12 ؍ جولائی۔ وزیر اعظم نریندر مودی اور مرکزی وزیر داخلہ جناب راجناتھ سنگھ کی ہدایت پر شمالی مشرقی خطہ کی ترقی کے مرکزی وزیر مملکت آزادانہ چارج اور وزیراعظم کے دفتر میں وزیر مملکت کے علاوہ عوامی شکایات ، پنشن، ایٹمی توانائی اور خلا کے وزیرمملکت ڈاکٹر جتیندر سنگھ اور داخلی امور کے وزیر مملکت جناب ہنس راج گنگا رام اہیر نے امر ناتھ یاتریوں پر ہوئے دہشت گردانہ حملے کی افسوسناک خبر کے پیش نظر سری نگر کا دو روزہ ہنگامی دورہ کیا۔


    دونوں وزرا نے جموں وکشمیر کے گورنر جناب این این ووہرا اور وزیراعلی محبوبہ مفتی کے ساتھ سیکوریٹی کی صورت حال پر تفصیلی تبادلہ خیال سے پہلے ایس کے آئی ایم ایس اسپتال میں زخمی یاتریوں کی مزاج پرسی کی۔ اس کے بعد دونوں وزرا نے جموں وکشمیر کےچیف سکریٹری جناب بھارت بھوشن ریاض، سی آر پی ایف کے ڈی جی راجیو رائے بھٹناگر اور سی آر پی ایف ، آرمی فوج کے کمانڈر، بی ایس ایف اور دیگر سیکیورٹی ایجنسیوں کے سینئر افسروں، جموںوکشمیر پولیس کے ڈائریکٹر جنرل اور ریاستی سرکار کے سینئر افسروں سے ساتھ سیکیوریٹی سے متعلق ایک جائزہ میٹنگ کی۔وزرا نے اس حملے میں جانی نقصان اور زخمی یاتریوں کو دھیان میں رکھتے ہوئے تمام سیکورٹی کو پوری طرح الاٹ رکھنے کی ہدایت کی۔


    ڈاکٹر جتیندر سنگھ اور جناب ہنس راج گنگا اہیر نے حملے میں مارے گئے لوگوں اور زخمیوں کے لئے مالی امداد دیئے جانے کے اعلان پر شکریہ کا اظہارکیا جس کا جموں وکشمیر ، گجرات ، مہاراشٹر اور شری امرناتھ شرائن بورڈ کی طرف سے اعلان کیا گیا ہے۔وزرا نے تمام سطحوں پر ریاستی سرکار کی پوری مشینری کی طرف سے ادا کئے گئے سرگرم رول کی بھی تعریف کی اور سیکورٹی ایجنسیوں اور خصوصا جموں وکشمیر پولیس کی بھی تعریف کی جس میں اس صورت حال میں اہم رول ادا کیا۔


    دونوں وزرا کے اس دورے میں اس بات کی یقین دہانی کرائی گئی کے پورا ملک ان سبھی کشمیریوں اور یاتریوں کے ساتھ کھڑا ہے اور یہ کہ ایک محفوظ یاترا کے لئے تمام انتظامات جاری رہیں گے۔


    امر ناتھ یاترا ایک منفرد یاترا ہے جہاں اکثریت فرقے کے عقیدتمند لوگ یاترا کرتے ہیں اور دیگر سبھی عقیدوں سے تعلق رکھنے والے لوگ جموںو کشمیر ریاست میں یاتریوں کی میزبانی کے فرائض انجام دیتے ہیں۔ پوری ریاست اور پورے ملک کی سبھی سیاسی پارٹیوں اور مختلف گروپوں نے اس دہشت گردانہ حملے کی سخت مذمت کی ہے۔ قابل ذکر ہے کہ ڈیڑھ لاکھ سے زیادہ یاتری اب تک مقدس گپھا کے درشن کرچکے ہیں۔


    م ن۔ ح ا ۔ رض\


    U-3179

    
    
    (Release ID: 1495376) Visitor Counter : 2