      وزارت دفاع

      بھارتی بحریہ کے بینڈ کی شاہی ایڈنبرگ ملٹری(برطانیہ) 2017 کی تقریب میں پہلی شرکت
      Posted On: 30 JUL 2017 11:08AM by PIB Delhi


    نئی دہلی۔31؍جولائی۔بھارتی فوج نے شاہی ایڈنبرگ ملٹری ٹیٹو کی بین الاقوامی تقریب میں شرکت کی، جو فوجی موسیقی سے متعلق ایک تقریب ہے۔ درحقیقت شاہی ایڈنبرگ ملٹری ٹیٹو ،اسکاٹ لینڈ کے ایڈنبرگ کیسل اسپلینیڈ کے شاہی احاطے میں منعقد کی جانے والی فن موسیقی کی سب سے بڑی تقریب ہے۔


    بھارتی بحریہ کے بینڈ کو ایک سے 26 اگست 2017 تک منعقد ہونے والی اس باوقار تقریب میں شرکت اور اپنے فن کا مظاہرہ کرنے کی دعوت بلاشک فخر کی بات ہے اور بحری بینڈ کی پیشہ ورانہ کارکردگی کا مناسب ترین اعتراف ہے۔ بحری بینڈ کی شرکت سے دونوں ملکوں کےد رمیان تعلقات میں مزید استحکام پیدا ہوگا۔ اس کے علاوہ حکومت ہند اور برطانیہ نے 2017 کو ثقافت کے بھارت برطانیہ سال کے طور پر منانے کا اعلان کیا ہے تاکہ ثقافتی تعلقات کا جشن منایا جائے۔ یہ جشن بھارت کی آزادی کے 70 سال پورے ہونے کے موقع پر منایا جائے گا۔


    بھارتی بحریہ کا بینڈ اس بین الاقوامی تقریب میں موسیقی کی اپنی کارکردگی سے لوگوں کا دل جیتنے کیلئے پچھلے کئی مہینے سے اپنے ہنر میں مزید نکھار لانے کی کوشش کررہا ہے۔ یہ بینڈ ایک افسر اور 65 موسیقار ملاحوں پر مشتمل ہے اور یہ بحریہ کے موسیقی کے ڈائرکٹر کمانڈر وجئے چارلز ڈی کروز کی قیادت میں اپنے فن کا مظاہرہ کرے گا۔ کمانڈر وجئے چارلز اس تقریب میں پرنسپل کنڈکٹر ہوں گے۔ بھارتی بحریہ کا یہ بینڈ لندن کیلئے ممبئی سے 30 جولائی 2017 کو روانہ ہوگا۔


    شاہی ایڈنبرگ فوجی ٹیٹو ایک نہایت مقبول تقریب ہے جس میں 50 سے زیادہ بینڈز شرکت کرتے ہیں اور تقریباً 8500 حاضرین ، روزانہ پرفارمنس کو دیکھنے کیلئے آتے ہیں۔ 26 دن کے عرصے میں مجموعی طور پر تقریباً 2.5 لاکھ لوگ شرکت کرتے ہیں۔ اس سال ٹیٹو تقریب میں بھارت کے علاوہ آسٹریلیا ، فرانس ، جرمنی، جاپان جیسے ملکوں کے بھی موسیقی بینڈس اپنے فن کا مظاہرہ کریں گے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ اس۔ ع ن۔


    U-3625

    
    
    (Release ID: 1497761) Visitor Counter : 3