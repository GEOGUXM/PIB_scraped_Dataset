      مکانات اور شہری غریبی کے خاتمے کی وزارت

      ازسرنوتشکیل شدہ این ایچ بی ریزیڈیکس کا آغاز : جنوری ۔مارچ 2017کے لئے سرکاری طورپررہائش گاہوں سے متعلق قیمتوں کے عدداشاریہ کا اجرأ
      Posted On: 11 JUL 2017 12:25PM by PIB Delhi


    رہائشی مکانات کی قیمتیں نصف شہر میں بڑھیں اور نصف شہرمیں ان میں تخفیف واقع ہوئی


    شری وینکیانائیڈونے کہاہے کہ ریزیڈیکس نوٹ بندی پرتنقید کرنے والوں کو رد کرتاہے اور زمین کی قیمتوں کے عمل کی اصلاح کرے گا


    نئی دلّی ،11جولائی :ازسرنو اور توسیع شدہ سرکاری آن لائن نیز صارفین کے ذریعہ آسانی سے استعمال کئے جانے والے این ایچ بی ریزیڈیکس کا سلسلہ ایساہے جس کے تحت رہائشی مکانات کی قیمتوں پرنظررکھی جاتی ہے اور زمین جائیداد کے سلسلے میں تفصیلات فراہم کی جاتی ہیں ۔ اس سلسلے میں جنوری ۔مارچ ،2017کے لئے سرکاری عدد اشاریہ کل جاری کیاگیاہے ۔ اس میں کہاگیاہے کہ رہائشی مکانات کی قیمت اکتوبر ۔دسمبر 2016کے مقابلے میں بڑھی ہیں اور نصف شہر میں تقریبا ًایسا ہی ہواہے ۔ اس سروے میں کہاگیاہے کہ بقیہ نصف شہر میں یاتوقیمتیں گھٹی ہیں یااپنی جگہ برقراررہی ہیں ۔


    ہاؤسنگ ، شہری امور کے وزیرجناب ایم وینکیا نائیڈو نے کل نیشنل ہاؤسنگ بینک کے 30سال مکمل ہونے کے موقع پر این ایچ بی ریزی ڈیکس کے نوتشکیل شدہ سلسلے کا آغاز کیا ۔


    ریزی ڈیکس کے موضوع پراظہارخیال کرتے ہوئے جناب نائیڈو نے کہاکہ گذشتہ مالی سال کی آخری سہ ماہی یعنی 17-2016میں قیمتوں کے عدد اشاریے سے ثابت ہواتھا کہ نوٹ بندی کے بعد اس کی تنقید کرنے والوں اور انکے اندیشوں کی تردید ہوئی ہے ، نوٹ بندی کے عمل کی تنقید کرنے والوں نے کہاتھا کہ نوٹ بندی کے اثرات معیشت پربرعکس طورپرمرتب ہوں گے ۔ انھوں نے کہا کہ نیشنل ہاؤسنگ بینک نے زمینوں کی قیمتوں کے اعداد وشمار مرتب کئے ہیں جن سے یہ ظاہر ہوتا ہے کہ زمین جائیداد کی قیمتوں میں اصلاح رونما ہوئی ہے اور بغیر حساب کتاب والے سرمائے کے لین دین اوراس کے ذریعہ سودا کرنے کے رجحان کی حوصلہ شکنی ہوئی ہے ۔


    این ایچ بی ریزیڈیکس میں دیئے گئے اعداد وشمار میں کہاگیاہے کہ جے پور، چینئ ، لکھنؤ، گواہاٹی ، ہاوڑہ ، حیدرآباد ، بدھان نگروغیرہ سمیت 47شہروں میں سے 24شہروں میں رہائشی جائیدادوں کی قیمتیں جاری تعمیراتی قیمتوں کے لحاظ سے جن کا انحصار اصل منڈی قیمتوں پر ہے ، پچھلی سہ ماہی کے مقابلے میں بڑھی ہیں ۔دہلی ، فریدآباد ، چنڈی گڑھ ، پٹنہ اورناسک وغیرہ میں قیمتیں کم ہوئی ہیں ۔ ریزیڈیکس کا عنصرجسے ہاؤسنگ پرائز انڈکس ایٹ دی ریٹ مارکیٹ پرائسیز ، کہاجاتاہے ، کا انحصار اصل منڈی اطلاعات پرہے ۔


    ریزیڈیکس کا دوسرا عنصر، جس کا نام ایچ پی آئی ایٹ دی ریٹ اسسمینٹ پرائسیز بینکوں اور دیگرقرض دینے والی ایجنسیوں سے حاصل ہونے والی اطلاعات پرمنحصرہے ۔اس میں بتایاگیا ہے کہ 50شہروں کا سروے کرایاگیاتھا جس میں 27شہروں میں قیمتوں میں اضافہ دیکھاگیاہے ۔


    جس میں ، گڑگاؤں ، ممبئی ، ودودرا، رائے پور ، کانپور، چنڈی گڑھ ، بھوبنیشور، وشاکھاپٹنم اور کوئمبٹور شامل ہیں ۔تاہم رانچی ، گاندھی نگر، سورت ، لدھیانہ ، کولکاتہ وغیرہ شہروں میں قیمتوں میں تخفیف دیکھی گئی ہے ۔


    مذکورہ ریزیڈیکس رہائشی مکانات کے تین زمروں یعنی 60مربع میٹرسے کم ، 61-110مربع میٹراور 111مربع میٹراور اس سے زائدکے رقبے والے مکانات کے لئے تیارکیاگیاہے ۔


    ریزیڈکس ملک کااولین سرکاری ہاؤسنگ قیمتوں کا عدد اشاریہ (ایچ آئی پی ) ہے جس کا آغاز 2007میں کیاگیاتھا اور یہ 26شہروں پراحاطہ کرتاہے اورسہ ماہی بنیا دوں پرمارچ 2015میں شائع کیاگیاتھا ۔ 18 ریاستوں کے 50 شہروں اور مرکز کے زیرانتظام علاقوں تک اس کی توسیع کی گئی ہے۔ ان میں 38 اسمارٹ شہربھی شامل ہیں جن میں 18شہر ایسے ہیں جو ریاستوں کی راجدھانیاں بھی ہیں ۔


    نئے ریزیڈیکس کے بنیادی سال کو 2007کے بجائے 13-2012قراردیاگیاہے تاکہ معیشت کے بدلتے ہوئے ڈھانچے پرگرفت بنی رہے اس کے علاوہ موجودہ اقتصادی صورت حال کے اظہار کے لئے تازہ ترین اطلاعات کا حصول ممکن ہوسکے اور بین الاقوامی پیمانے پرتسلیم شدہ طریقہ ہائے کارکے مطابق قدم اٹھایاجاسکے ۔


    نیشنل ہاؤسنگ بینک کے سی ایم ڈی جناب شری را م کلیانارمن نے کہاہے کہ ریزیڈیکس کو جلد ہی 100شہروں پراحاطہ کے لائق بنایاجائے گا اور اس کے تحت زمین کی قیمت کے اشاریے ، تعمیراتی سازوسامان کے عدداشاریے کی تیاری اور ہاؤسنگ رینٹل انڈکس کے پہلوبھی شامل ہیں ۔


    این ایچ بی ریزیڈکس خریداروں اور فروخت کاروں کے لئے لین دین سے قبل موازنہ جاتی قیمتوں سے آگاہ ہونے کا ایک ذریعہ بھی فراہم کرتاہے ۔ فروخت کاراورخریدار مرکب اور پروڈکٹ زمرے کی سطحوں پر مختلف شہروں میں رائج قیمتوں کا تجزیہ بھی کرسکتے ہیں ۔ یہ سہولت قرض کے تجزیئے میں بھی قرض دینے والوں کو مدد فراہم کرتی ہے ۔ ریزیڈیکس پرموٹروں کو ہاؤسنگ کے مطالبات کاجائزہ لینے کا موقع بھی فراہم کرتاہے ۔ سرکاری ایجنسیاں بھی بڑے اور چھوٹے اوربڑی منڈیوں کے رجحانات کی نگرانی کرسکتی ہیں اور رہائشی عمارتوں کے بازار میں مستقبل کے سلسلے میں پیشن گوئیاں کرسکتی ہیں ۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    (م ن۔ع آ 2017-07-11)


    U- 3137


    

    

    
    (Release ID: 1495088) Visitor Counter : 2