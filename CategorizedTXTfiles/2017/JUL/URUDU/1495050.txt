      صدر جمہوریہ کا سکریٹریٹ

      دہرادون میں آشیانہ انیکسی کا صدر جمہوریہ کے ہاتھوں افتتاح
      Posted On: 10 JUL 2017 7:59PM by PIB Delhi


    نئی دلّی ، 10 جولائی / صدر جمہوریہ جناب پرنب مکھرجی نے آج اتراکھنڈ میں دہرادون کے مقام پر ’’آشیانہ انیکسی‘‘ کا افتتاح کیا۔ یہ کم خرچ بارہ رہائشی یونٹوں پر مشتمل ہے اور اس کا مقصد صدر جمہوریہ کے آشیانہ میں آرام کے دوران راشٹر بھون کے افسروں اور عملے کے افراد کے لئے رہائش کا انتظام کرنا ہے۔


    آشیانہ کی تعمیر میں نئی ٹکنالوجی کا استعمال کیا گیا ہے، جسے ایشین انسٹی ٹیوٹ آف ٹیکنالوجی (اے آئی ٹی) نے ترقی دی ہے۔ اس میں ماحول دوست سامان کا استعمال کیا گیا ہے۔ اس سامان کے استعمال سے روایتی کڑیوں، تھموں اور کنکریٹ کے لنٹل کے استعمال سے گریز کیا جاسکا ہے۔ دوسری خوبی یہ ہے کہ یہ رہائشی یونٹ قدرتی آفات کی صورت میں کم اثر قبول کرنے والے پائیدار اور کم خرچ ہیں۔


    دہرادون کے راجپور روڈ پر واقع آشیانہ کو بنیادی طور پر صدر کے باڈی گارڈ کے کمانڈنٹ کے لئے بنگلے کے طور پر تعمیر کیا گیا تھا۔ اب عرصے کے عدم استعمال کے بعد اس کا استعمال دوبارہ شروع کیا گیا ہے۔ جناب آر کے نارائنن وہ آخری صدر جمہوریہ تھے جنھوں نے مارچ 1998 میں اس میں قیام کیا تھا۔ نئے تزئین شدہ راشٹرپتی آشیانہ کا افتتاح صدر جمہوریہ نے 27 ستمبر 2016 کو کیا۔


    ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔


    ( م ن ۔ ج۔ م ر ۔ 10 - 07 - 2017 )


    U. No. 3134

    
    
    (Release ID: 1495050) Visitor Counter : 2