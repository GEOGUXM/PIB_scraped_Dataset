      امور داخلہ کی وزارت

      جناب راج ناتھ سنگھ نے وزیر داخلہ کی مشاورتی کمیٹی برائے چندی گڑھ کی میٹنگ کی صدارت کی
      Posted On: 27 JUL 2017 7:05PM by PIB Delhi


    نئی دلّی ، 28 جولائی ؍ وزیر داخلہ جناب راج ناتھ سنگھ نے وزیر داخلہ کی مشاورتی کمیٹی برائے چندی گڑھ کی میٹنگ کی صدارت کی ۔ مرکز کے زیر انتظام علاقے کی نمائندگی ، جناب وی پی سنگھ بادنور ، گورنر پنجاب اور ایڈمنسٹریٹر چندی گڑھ ، محترمہ کرون کھیر ، ممبر پارلیمنٹ اور دیگر ممبران نے کی ۔
    ممبران نے مرکز کے زیر انتظام علاقہ چندی گڑھ کی ترقی سے متعلق 46 مشورے پیش کئے ۔ میٹنگ میں آراضی، بلڈنگ قوانین ، ٹریفک ، پارکنگ اور دیگرخدمات سے متعلق امور پر تبادلہ خیال کیا گیا ۔ میٹنگ میں چندی گڑھ میں تعینات ہوم گارڈوں کے لئے گزارہ بھتہ دیئے جانے کی کیفیت اور کورٹ فیس میں اضافہ ( پنجاب ترمیمی ایکٹ 2016 ) کے سلسلے میں اراکین کو مطلع کیا گیا ۔اراکین نے اس بات پر بھی زور دیا کہ میونسپل کارپوریشن کو ملنے والے مالی حصص میں اضافہ کیا جانا چاہئیے تاکہ وہ چندی گڑھ میں ٹھوس فضلہ انتظام کے سلسلے میں در پیش مسائل کو حل کر سکے ۔
    میٹنگ کے دیگر شرکاء میں جناب ہنس راج گنگا رام اہیر ، وزیر مملکت ( داخلہ ) ، جناب راجیو مہرشی ، داخلہ سیکریٹری ، جناب راجیو گابا ، آفیسر آن اسپیشل ڈیوٹی ( داخلہ ) ، جناب ہری کرشن پالیوال ، مشیر کے علاوہ وزارت داخلہ ، وزارت صحت اور کنبہ بہبود ، فروغ انسانی وسائل ، سماجی انصاف اور با اختیار بنانا اور عملہ ، عوامی شکایات اور پنشن کی وزارتوں کے سینئر افسران شامل تھے ۔


    
    ۔ ۔ ۔ ۔ ۔ ۔


    
    U . 3586

    
    
    (Release ID: 1497607) Visitor Counter : 3