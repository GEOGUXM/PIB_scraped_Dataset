      دیہی ترقیات کی وزارت

      دیہی ترقی کی وزارت آجیویکا گرامین ایکسپریس یوجنا شروع کریگی
      Posted On: 20 JUL 2017 2:26PM by PIB Delhi


    نئی دہلی۔ 20 ؍جولائی۔دیہی ترقی کی وزارت دین دیال انتیودے یوجنا- نیشنل رورل لائیولی ہُڈز مشن (ڈی اے وائی- این آر ایل ایم) کے تحت ایک نئی ذیلی اسکیم شروع کرے گی جس کا نام ’’آجیویکا گرامین ایکسپریس یوجنا(اے جی ای وائی )‘‘ ہے۔ لوک سبھا میں ایک سوال کا جواب دیتے ہوئے دیہی ترقی کے وزیر مملکت جناب رام کرپال یادو نے کہا کہ اے جی ای وائی کے اصل مقاصد ڈی اے وائی این آر ایل ایم کے تحت اپنی مدد آپ گروپوں (ایس ایچ جی کے) ارکان کو گزر بسر کا ایک متبادل وسیلہ فراہم کرنا ہے۔ یہ وسیلہ انہیں پسماندہ دیہی علاقوں میں سرکاری ٹرانسپورٹ خدمات کا کاروبار فراہم کرکے مہیا کرایا جائیگا۔ اس طرح انہیں محفوظ ،مناسب خرچے والی دیہی ٹرانسپورٹ خدمات فراہم کردی جائیں گی، جیسے ای ۔ رکشا ، تین اور چار پہیے والی موٹر ٹرانسپورٹ گاڑیاں، جن کے ذریعے دور دراز کے گاؤوں کو کلیدی خدمات اور سہولیات سے جوڑا جاسکے گا، ان سہولیات میں مارکٹوں، تعلیم اور صحت تک رسائی شامل ہے، جس کا مقصد علاقے کی مجموعی اقتصادی ترقی ہے۔


    وزیر موصوف نے کہا کہ ذیلی اسکیم پر ، 18-2017 سے 20-2019 تک تین سال کے عرصے کے لئے تجرباتی بنیاد پر ملک کے 250 بلاکوں میں عملدرآمد کیا جائیگا۔ ریاستوں کو اس بات سے مطلع کردیا گیا ہے کہ تجرباتی مرحلے میں اس ذیلی اسکیم کو شروع کرنے کیلئے کتنے اور کون سے بلاک مختص کیے گئے ہیں۔ ذیلی اسکیم کے تحت جو متبادل تجویز کیے گئے ہیں ان میں سے ایک یہ ہے کہ علاقے کی بنیاد والی تنظیم سی وی او اپنی مدد آپ گروپ کے رُکن کو گاڑی خریدنے کیلئے اپنی خود کی رقوم میں سے بلا سودی قرض فراہم کرے گی۔


    حکومت پورے ملک میں سبھی ریاستوں اور مرکز کے زیر انتظام علاقوں میں ڈی اے وائی این آر ایل ایم پر عمل درآمد کررہی ہے (ان علاقوں میں دلّی اور چنڈی گڑھ شامل نہیں ہیں) ،ڈی اے وائی این آر ایل ایم کے تحت اب تک خواتین کے 34 لاکھ 40 ہزار اپنی مدد آپ گروپوں کو فروغ دیاجا چکا ہے۔ اس پروگرام کے تحت مالی مدد ایک کے بعد ایک کو دیے جانے والے فنڈ اور علاقے میں سرمایہ کاری سے متعلق فنڈ کی شکل میں کی جاتی ہے۔ یہ مدد اپنی مدد آپ گروپوں اور ان کی فیڈریشنوں کو دی جاتی ہے۔ اب تک اپنی مدد آپ گروپوں کو جاری کی گئی مجموعی رقم 1815 کروڑ روپئے ہے جو تقریباً 396000 اپنی مدد آپ گروپوں کو دی جاچکی ہے۔ ایک کے بعد ایک گروپ کو دی جانےو الی امدا دی رقم کے طور پر تقریباً 728000 اپنی مدد آپ گروپوں کو دس ارب 88 کروڑ روپئے کی رقم دی جاچکی ہے۔ ڈی اے وائی این آر ا یل ایم میں اداروں کے بینک رابطے پر بھی توجہ دی گئی ہے تاکہ ان کی آمدنی اس مجموعی بینک قرض کے لائق بن سکے جو خواتین کے اپنی مدد آپ گروپوں اور ان کی فیڈریشنوں کو دیے جاتے ہیں۔ یہ قرض 1.19 لاکھ کروڑ روپئے کی مالیت تک شرو ع سے ہی دیے جاتے ہیں۔


    اس پروگرام میں خواتین کے تفویض اختیارات پر خاص توجہ دی گئی ہے جس میں دیہی علاقوں میں خواتین کسانوں کیلئے گزر بسر کی بنیاد پر زرعی اور غیرزرعی فروغ کے لئے ایک وقف حصے کے طور پر شامل ہے۔ تقریباً 34 لاکھ خواتین کسانوں کو اس پروگرام سے فائدہ ہوچکا ہے۔ اس کے علاوہ گاؤں کی سطح پر اسٹارٹ اپ صنعتوں کو بھی مدد دی جاتی ہے تاکہ ان علاقوں میں صنعتی سرگرمیوں کو فروغ دیا جاسکے۔ ملک کی 17 ریاستوں کے 5209 گاؤوں میں 79814صنعتیں قائم کرنے کے پروجیکٹوں کو منظوری دی جاچکی ہے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ اس ۔ ع ن۔


    20-07-2017


    U-3359

    
    
    (Release ID: 1496365) Visitor Counter : 2