      ٹیکسٹائلز کی وزارت

      وجے گوئل اورراجیہ وردھن راٹھور نے نندنگری میں پانچویں سلم یُوا دوڑ کو ہری جھنڈی دکھائی
      Posted On: 03 JUL 2017 2:56PM by PIB Delhi


    نئی دہلی، 03 ۔جولائی ۔نوجوانوں کے امو ر اور کھیل کود کے وزیر مملکت (آزادانہ چارج ) جناب وجے گوئل اور وزیر مملکت برائے اطلاعات ونشریات جناب راجیہ وردھن راٹھور نے راجدھانی دلی کے نند نگری علاقے میں پانچویں میگا سلم یوا دوڑ کو ہری جھنڈی دکھائی ۔یہ دوڑ نندنگری کے گگن سنیما سے شروع ہوئی اور ہرنام پیلس پر ختم ہوئی ۔روہتاس نگر ،بابر پور ،سیلم پور ، گوکل پوری اور سیما پوری کے مختلف طبقوں سے تعلق رکھنے والے تین ہزار سے زائد نوجوانوں نے اس دوڑ میں شرکت کی ۔


    اس موقع پر دوڑ کے شرکأ سے خطاب کرتے ہوئے جناب وجے گوئل نے کہا کہ یہ محض ایک دوڑ کا مقابلہ ہی نہیں ہے بلکہ ہم ایک بہتر کل اورایک نئے ہندوستان کے لئے اس دوڑ میں شامل ہورہے ہیں ، جہاں ہر نوجوان کھیل کے مختلف میدانوںمیں کامیاب ہونے کی صلاحیت رکھتا ہوگا۔ انہوں کہا کہ کھیل کود ایک ایسا میدان ہے ، جہاں ہمیں زمینی سطح سے ترقی کرکے بڑا اور طاقتور بننا ہوتا ہے۔ انہوں نے زور دے کر کہا کہ اس دوڑ کا مقصد ہمارے نوجوانوںکو تعمیری کاموں میں مصروف کرنا ہے اور انہیں منشیات اورتشدد جیسی غیر سماجی سرگرمیوں سے باز رکھنا ہے تاکہ انہیں نئے ہندوستان کی تعمیر وترقی کے عمل میں شامل کیا جاسکے ۔انہوں نے کہا کہ بہت جلد جھگی بستیوں کے نوجوان اپنے اپنے علاقوں کی فٹ بال ، باسکٹ بال اوربیڈ منٹن کی ٹیموں میں شامل ہوں گے اور مقامی مقابلوں میں اپنے ہنر اور صلاحیتوں کو فروغ دے سکیں گے ۔


    اس موقع پر اپنی تقریر میں مرکزی وزایر مملکت برائے اطلاعات ونشریات جناب راجیہ وردھن راٹھور نے اپنی تقریر میں کہا کہ کھیل کود نوجوانوں کو ایک دوسرے سے جوڑنے اور انہیں بااختیار بنانے کے کلیدی عنصر کی حیثیت رکھتا ہے اور کھیل کود اور نوجوانوں کے امور کی وزارت نے اس دوڑ کا اہتمام کرکے ایک عظیم پیش رفت کی ہے جس کے ذریعہ نوجوانوں کو کھیل کود کی سرگرمیوں میں شامل کیا جاسکے گا۔ انہوں نے اس قسم کے مقابلوںمیں شامل ہونے کے لئے حوصلہ افزائی کرتے ہوئے کہا کہ نوجوانوں کو اس قسم کے اجتماعات اور مقابلوں میں اپنا وقت اور ہنر مندی لگاکر عظیم زندگی کا مقصد حاصل کرنا چاہئے ۔


    واضح ہوکہ سلم یووا دوڑ ، نوجوانوں کے امور اور کھیل کود کی وزارت کے اڈاپٹ سلم کیمپین کے جزو کی حیثیت سے شروع کی گئی ہے اورنہرو یووا کیندر سنگٹھن نے اس دوڑ کے اہتمام میں کھیل کودکی وزارت کے ساتھ شراکتداری کی ہے جس کا مقصد عوام الناس میں سرکار کی عوام دوست اسکیموں کی تشہیر کرنا ہے ۔اڈاپٹ اے سلم کی مہم میں این ایس ایس پبلک اسکولوں ،ریزیڈینٹس ویلفئیر ایسوسی ایشنوں ،رضاکارتنظیموں اور روٹری کلب جیسے اداروں کو شامل کیا جائے گا۔ ایسی گیارہ سلم یووادوڑوں کے اہتمام کی منصوبہ بندی کی گئی ہے ، جن میں سے پانچ ایسی دوڑیں زبردست عوامی شراکتداری کے ساتھ شاندار کامیابی حاصل کرچکی ہیں ۔


    م ن ۔س ش۔ رم


    U- 3003

    
    
    (Release ID: 1494366) Visitor Counter : 2