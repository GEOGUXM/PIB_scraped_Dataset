      امور داخلہ کی وزارت

      سی اے پی ایف کے 19 سا ل سے کم عمر فٹ بال ٹیلنٹ ہنٹ ٹورنامنٹ کی لڑکیوں کی اختتامی تقریب میں کرن رجیجو کی شرکت
      Posted On: 19 JUL 2017 1:09PM by PIB Delhi


    نئی دہلی۔19؍جولائی۔اُمور داخلہ کے وزیر مملکت جناب کرن رجیجو نے سی اے پی ایف یو 19 فٹبال ٹیلنٹ ہنٹ ٹورنامنٹ کے تیسرے مرحلے کی لڑکیوں کی اختتامی تقریب میں شرکت کی ۔ اس موقع پر جناب رجیجیو نے کھلاڑیوں کو اور اورجا کے اہتمام کرنے والوں کو مبارکباد دی۔ انہوں نے کہا کہ کھیل ہماری زندگی کا حصہ ہونے چاہئیں اور ہمیں نوجوانوں کے مابین فٹبال کو مقبول بنانا چاہئے۔ سبھی مرکزی مسلح پولیس فوجوں کے ڈائرکٹر جنرل ، آل انڈیا پولیس اسپورٹس کنٹرول بورڈ اور سی اے پی ایف کے افسران بھی اس موقع پر موجود تھے۔ اس موقع پر سینکڑوں لوگ اور طلباء بھی موجود تھے۔


    فٹبال کی بھائی چُنگ XI اور اورجا XI ٹیموں کےد رمیان ایک فٹبال میچ کھیلا گیا ۔ ملک کے مشہور ومعروف اور کہنہ مشق کھلاڑیوں پر مشتمل بھائی چُنگ XIاور 12600 کھلاڑیوں میں سے منتخب کیے گئے اورجا کے تحت 19 سال سے کم عمر کے کھلاڑیوں کے درمیان مقابلہ ہوا ۔ یہ میچ جذبے ، توانائی اور رفتار سے بھرپور تھا۔ جس میں دونوں ہی ٹیمیں برابری پر رہیں۔ اس موقع پر فٹبال کھلاڑی بھاسکر گانگولی نے پانچ لاکھ روپئے کا ایک چیک مہمان خصوصی جناب کرن رجیجو کے ہاتھوں دیا۔ کہنہ مشق کھلاڑیوں کے فٹبال میچ کے بعد 19 سال سے کم عمر لڑکیوں کا میچ کھیلا گیا یہ میچ منی پور اور ہریانہ کےد رمیان کھیلا گیا جس میں منی پور نے پانچ ایک سے جیت حاصل کی۔


    بعد میں انعامات کی تقریب میں لڑکیوں کی فاتح اور رنراپ ٹیموں ،اور بھائی چُنگ XI اور اورجاXI کے کھلاڑیوں کو انعامات سے نوازا گیا۔


    مرکزی مسلح فوجی دستے 19 سال سے کم عمر کے لڑکوں اور لڑکیوں کے فٹبال ٹیلنٹ ہنٹ ٹورنامنٹ 2017 کا انعقاد کررہے ہیں۔ یہ مقابلے اورجا نام کے تحت کیے جارہے ہیں۔ ٹیلنٹ ہنٹ کے یہ مقابلے اپریل 2017 میں شروع ہوئے تھے اور اب یہ تیسرے اور آخری مرحلے میں ہے۔ اورجا کا آخری مرحلہ آج نئی دلّی کے جواہر لال نہرو اسٹیڈیم میں اختتام پذیر ہوجائیگا۔


    ایس ایس بی کی ڈائرکٹر جنرل محترمہ ارچنا راما سندرم نے اس ٹورنامنٹ کی کامیابی پر اس کے منتظمین کا شکریہ ادا کیا ۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ اس ۔ ع ن۔


    19-07-2017: Time: 12:59


    U-3323

    
    
    (Release ID: 1496110) Visitor Counter : 2