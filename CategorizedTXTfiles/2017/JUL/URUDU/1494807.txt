      صحت اور خاندانی بہبود کی وزارت

      وزارت صحت نے صحت عامہ کے نظام میں بہتر قابل تقلید طریقوں اور
      جدت طرازیوں پر چوتھے اعلیٰ سطحی قومی اجلا س کا اہتمام کیا
      Posted On: 06 JUL 2017 6:53PM by PIB Delhi


    نئی دہلی،07۔جولائی ۔لوک سبھا کی 16 ویں اسپیکر محترمہ سمترا مہاجن نے صحت عامہ کی دیکھ بھال کے نظام میں اچھے اور قابل تقلید طریقوں اورجدت طرازیوں پر چوتھے اعلیٰ سطحی قومی اجلاس کا افتتا ح کیا ۔ مدھیہ پردیش کےشہر اندورمیں منعقد کئے جانے والے اس اجلاس میں وزرائے مملکت برائے صحت اور خاندانی بہبود جناب پھگن سنگھ کولسٹے اور محترمہ انوپریہ پٹیل اورمدھیہ پردیش کے وزیر صحت جناب رستم سنگھ نے شرکت کی ۔


    اس موقع پر اپنی تقریر میں محترمہ سمتر ا مہاجن نے اسپتالوں کے انتظام وانصرام کی اہمیت پر زوردیتے ہوئے کہا کہ ہم پائیدار ترقیاتی نشانوں کے حصول کو یقینی بنانے کی غرض سے مختلف اقدامات کررہے ہیں۔ انہوں نے کہا کہ قومی صحت پالیسی اپنے آپ میں ایک زبردست دستاویز کی حیثیت رکھتی ہے کیونکہ اس میں صحت کی ابتدائی جامع دیکھ بھال ،موثر رابطہ کار نظام اور بہترین ڈھانچہ جاتی سہولیات کے تئیں عہد بستگی کا اظہا ر کیا گیا ہے ۔


    اس موقع پر وزیر مملکت برائے صحت وخاندابی بہبود جناب پھگن سنگھ کولسٹے نے سبھی ریاستوں پر زوردیتے ہوئے کہا کہ انہیں دیگر ریاستوں سے سبق لینا چاہئے تاکہ صحت کی دیکھ بھال کی خدمات کو درپیش چیلنجوں کا سامنا کیا جاسکے ۔ جناب کولسٹے نے مزید کہا کہ یہ اجلاس آپس میں تجربات بانٹنے اور ملک میں صحت کی خدمات میں بہتری کے لئے اجتماعی حکمت عملی وضع کرنے کا ایک بہترین پلیٹ فارم ہے ۔


    وزیر مملکت برائے صحت وخاندانی بہبود محترمہ انو پریہ پٹیل نے اجلاس سے خطاب کرتے ہوئے کہا کہ یہ پلیٹ فارم صحت کی دیکھ بھا ل کی خدمات کی فراہمی کے تجربات آپس میں بانٹنے کا منفرد پلیٹ فارم ہے ۔ اس کے ساتھ ہی یہ پلیٹ فار م اور اس کے تجربات ایس ڈی جی اور قومی ہیلتھ پالیسی 2017 کے نشانوں کی تکمیل کا روڈ میپ تیار کرنے میں بھی معاون ہے ۔ اس پالیسی میں صحت کی جامع اور مکمل خدمات دستیاب کرائے جانے کی بات کہی گئی ہے ۔ انہوں نے مزید کہا کہ اگر ریاستی سرکار یں سماجی حلقوّں کو اگر صحت کی دیکھ بھال کی خدمات میں شامل کرلیا جالئے تو ہم مل کرصحت کی دیکھ بھال کے نظام کو مزید مستحکم اورترقی یافتہ بنا سکتے ہیں۔


    اترپردیش وزیرصحت جناب رستم سنگھ نے اس موقع مدھیہ پردیش سرکار کے ذریعہ صحت کی دیکھ بھال کے شعبے میں کئے جانے والے مختلف عوام دوست اور جدت طراز اقدامات پر روشنی ڈالی ۔ان کا مقصد صحت کی خدمات کی موثر فراہمی کویقینی بنانا ہے ۔


    مرکزی وزارت صحت کے سکریٹری جناب سی کے مشرا نے اس موقع پر اپنی تقریر میں صحت کی دیکھ بھا ل کے بہترین طریقوں کو آپس میں بانٹنے کی ضرورت پر زوردیا کیونکہ اس سے ریاستوں کو ایک دوسرے سے سیکھنے کا موقع حاصل ہوتا ہے ۔ انہوں نے کہا کہ آج اس اجلاس میں ہماری ملاقات دواہم واقعات کے بعد ہورہی ہے ۔ پہلا ہے ملینیم ڈیولپمنٹ گولز (ایم ڈی جی )کے نشانوں کو پائیدار ترقیاتی نشانوں ( ایس ڈی جی ) میں منتقل کرنا ہے اوردوسرا ہے قومی صحت پالیسی 2017 کا اعلان ۔ انہوں نے کہا کہ یہ اجلاس مذکورہ بالا دونوں نشانوں کے حصول میں ہماری مدد کرے گا۔ جناب مشرا نے مزید کہا کہ معینہ نشانوں کے حصول کے لئے جدت طرازی ضروری ہوتی ہے ۔ انہوں نے بتایا کہ ملک کی مختلف ریاستوں میں صحت کی دیکھ بھال کے نشانوں کے حصول کے لئے متعدد مثالی اقدامات کئے گئے ہیں اور مرکزی سرکار ریاستی سرکار وں / مرکزکے زیر انتظام علاقوں کی سرکاروں کے ان تمام خصوصی اورمالی اقدامت کی معاونت کے لئے عہد بستہ ہے۔ انہوں نے ریاستی سرکاروں پر زور دیتے ہوئے کہا کہ انہیں صحت کی دیکھ بھال کی خدمات کی فراہمی کے اپنے نشانوں کو عالمی نشانوں کےساتھ ملحق کردینا چاہئے ۔


    اس موقع پر ڈی ایچ اے آر کے محکمے کی سکریٹری ڈاکٹر سومیا سوامی ناتھن اور آئی سی ایم آر کے ڈائریکٹر جنرل نے صحت کی دیکھ بھا ل کی خدمات کی فراہمی کے شعبے میں تحقیق کئے جانے پر زور دیا ۔


    اس موقع پر وزارت صحت کی جانب سے ریاستی سرکاروں کے صحت کے محکموں کو صحت کے اشاریوں اور خدمات کی فراہمی کی بنیاد پر ایوارڈ سے بھی سرفراز کیا ۔ آئی پی ڈی / ایک ہزار پاپولیشن کی سال 16-2015 سے 17-2016 ایچ ایم آئی ایس میں تبدیلی کی بنیاد پرصحت پر دیکھ بھال کرنے والی ریاستوں کو آندھرا پردیش ،راجستھان ،گجرات کو ایوارڈسے نوازا گیا جبکہ مرکز کے زیر انتظام علاقوں کے زمرے میں دمن اور دیو کو بھی اس ایوارڈ سے بھی نوازا گیا جبکہ خدمات کی بہترین فراہمی کے لئے گجرات ، پنجاب اورجھارکھنڈ کو بیرونی مریضوں کی خصوصی خدمات کے لئے ایوارڈ سے سرفراز کیا گیا ۔ اس کے ساتھ ہی دادرا اور نگر حویلی کے مرکز کے زیر انتظا م علاقے کی سرکار کو بھی اس زمرے کے تحت ایوار ڈ سے نوازا گیا ۔ صحت عامہ کی دیکھ بھال کی خدمات کی اوسط اور کم خرچ خدمات کے لئے مدھیہ پردیش ،جھارکھنڈ اورچھتیس گڑھ کو ایوارڈ سے سرفراز کیا گیا جبکہ اس زمرے میں بھی مرکز کے زیر انتظام علاقے دادرا اور نگر حویلی کو بھی ایوارڈ پیش کیا گیا ۔ دوسری طر ف آئی ایم آر میں کمی کے لئے خصوصی ایوارڈ جموں وکشمیر اور مغربی بنگال کو پیش کیا گیا جبکہ منی پور کو چھوٹی ریاستوں میں شامل ریاست کی حیثیت سے اس ایوارڈ سے نوازا گیا اور مرکز کے زیر انتظام علاقے پڈوچیری کو بھی اس ایوارڈ سے نوازا گیا ۔ مزید برآں نظرثانی شدہ قومی ٹی بی کنٹرو ل پروگرام کی بہترین عمل آوری کے لئےآسام اور ہماچل پردیش کی ریاستی سرکاروں کو اس ایوارڈ سے نوازا گیا ۔


    جناب آر کے وتس اے ایس اینڈ ایم ڈی (این ایچ ایم ) ، آر سی ایچ کی جوائنٹ سکریٹری محترمہ وندنا گرنانی نیز مختلف ریاستی سرکارں کے پرنسپل سکریٹریوں اور مشن ڈائریکٹروں نے بھی وزارت صحت اور مدھیہ پردیش کے سینئیر افسران کے ساتھ شرکت کی ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش۔ رم


    U-3088

    
    
    (Release ID: 1494807) Visitor Counter : 2