      وزیراعظم کا دفتر

      وزیراعظم نے خواتین کرکٹ ٹیم سے ملاقات کی
      Posted On: 27 JUL 2017 8:40PM by PIB Delhi


    نئی دہلی۔28؍جولائی۔وزیراعظم جناب نریندر مودی نے بھارتی خواتین کی کرکٹ ٹیم کی کھلاڑیوں اور معاون عملے سے ملاقات کی ہے۔ واضح رہے کہ یہ ٹیم حال ہی میں خواتین کے عالمی کپ کرکٹ میچ میں حصہ لے کر لوٹی ہے۔


    کھلاڑیوں نے وزیراعظم سے ملاقات کے دوران بتایا کہ پہلی مرتبہ انہوں نے خواتین کی کرکٹ ٹیم کے لئے وزیراعظم کا ٹوئٹ ملاحظہ کیا۔ انہوں نے کہا کہ انہیں یہ جان کر بڑے فخر اور مسرت کا احساس ہوا کہ وزیراعظم ان کی پیش رفت پر نظر رکھے ہوئے ہیں۔


    کھلاڑیوں کی جانب سے دباؤ جھیلنے سے متعلق سوالات کا جواب دیتے ہوئے وزیراعظم نے کہا کہ یوگ ذہن اور جسمانی حرکات وسکنات کے مابین ایک گوناں توازن پیدا کرنے میں معاون ثابت ہوتا ہے۔ انہوں نے کہا کہ یوگ کی مشق سے ہمیں اپنی بہت سی عادتیں ترک کرنے میں مدد ملتی ہے۔


    کھلاڑیوں کو یہ احساس کراتے ہوئے کہ انہیں ’شکست‘ نہیں ہوئی ۔ وزیراعظم نے کہا کہ 125 کروڑ بھارتیوں نے فائنل مقابلوں میں ان کی اس شکست کو اپنے کندھوں پر لے لیا تھا اور درحقیقت یہ ان کی عظیم ترین فتح ہے۔


    اس امر کا اظہار کرتے ہوئے کہ دختران ہند نے متعدد بین الاقوامی کھیل کود مقابلوں میں ملک کا سر فخر سے بلند کیا ہے ۔ وزیراعظم نے کہا کہ خواتین مختلف شعبوں میں جس طرح سے پیش رفت حاصل کررہی ہیں اس سے معاشرہ کو فائدہ پہنچ رہا ہے۔ کھیل کود کے علاوہ دسویں اور بارہویں درجات کے اسکولی نتائج اور خواتین خلائی سائنسدانوں نے اِسرو مشنوں میں بھی مقتدر کردار ادا کیا ہے۔


    ٹیم کی کھلاڑیوں نے وزیراعظم کو دستخط شدہ کرکٹ کا بیٹ بھی پیش کیا۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ ۔ ع ن۔


    U-3578

    
    
    (Release ID: 1497545) Visitor Counter : 3