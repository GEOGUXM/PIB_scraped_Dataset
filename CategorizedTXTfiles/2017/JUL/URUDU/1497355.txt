      وزارات ثقافت

      ’’انیسویں اور بیسویں صدی کے نصف اوّل میں سربیائی ثقافت میں ملبوسات اور آرائش کے پہلو‘‘ کے موضوع پر قومی میوزیم میں نمائش کااہتمام
      Posted On: 26 JUL 2017 8:53PM by PIB Delhi


    نئی دہلی۔27؍جولائی۔ثقافت اور سیاحت کی وزارت میں سکریٹری محترمہ رشمی ورما نے وزارت ثقافت کے تحت نیشنل میوزیم میں منعقدہ ایک نمائش کا افتتاح کیا ہے۔ یہ نمائش ’’انیسویں اور بیسویں صدی کے نصف اول میں سربیائی ثقافت میں ملبوسات اور آرائش کے پہلو‘‘ کے موضوع پر منعقد کی گئی ہے اور اس کے اہتمام میں ایتھنوگریفک میوزیم بلغراد کا تعاون واشتراک بھی شامل ہے۔ یہ نمائش 26 جولائی سے 31اگست 2017 کے دوران قومی میوزیم کے خصوص نمائش والے ہال میں منعقد کی جارہی ہے۔ یہ نمائش ڈائرکٹر، ڈاکٹر مرجانا مینکووک اور کیوریٹر محترمہ مرینا چیٹکووک ، ایتھنو گریفک میوزیم بلغراد کا نتیجہ فکر ہے اور اس میں کیوریٹر محترمہ انجوسچدیوا اور معاون کیوریٹر محترمہ ابیرابھٹاچاریہ، نیشنل میوزیم نئی دلّی کا تعاون واشتراک بھی شامل ہے۔


    یہ نمائش سربیا اور بلقان کی ایتھنوگریفک ثقافتی ورثے کی جھلک پیش کرتی ہے کیوں کہ دونوں کی اپنی اپنی کثیرپہلوئی ثقافتی شناختیں ہیں۔ اس کے تحت ملبوسات ، زیورات اور کلراسکیموں کے لحاظ سے مختلف اسلوب اور اسٹائل یا اظہار کے اسلوب کی جھلک دیکھی جاسکتی ہے۔ یہ نمائش ہر شئے اور ہر نمونے میں مضمر گوناگونی اور باریکی کے نازک اظہار کے اصولوں پر لگائی گئی ہے تاکہ لوک فنی پاروں اور نمونوں میں تصویروں کے لحاظ سے کیا کچھ کہا جاسکتا ہے یہ بات ناظرین تک پہنچ سکے اور اس طرح سے ان تک اپناپیغام پہنچایا جاسکے ۔ اس نمائش میں سربیائی ثقافت کا ایک بہت مختصر حصہ اور جھلک دیکھی جاسکتی ہے اور یہ جانا جاسکتا ہے کہ ان 95 اشیاء کے ذریعے ایتھنوگریفک میوزیم بلغراد میں کتنے وسیع پیمانے پر متعلقہ اشیاء ہو ں گی۔ واضح رہے کہ بلغراد میں واقع ایتھنوگریفک میوزیم میں 50 ہزار سے زیادہ ایتھنوگریفک آئیٹم موجود ہیں ان میں سے بیشتر نمونے انیسویں اور بیسویں صدی میں معرض وجود میں آئے تھے۔ ان تمام اشیاء سے سربیائی ایتھنوگریفک ثقافتی ورثے کی جھلک ملتی ہے اور نمائش کے اہتمام کا مقصد یہی ہے کہ نئی دلّی اور بھارت کے عوام الناس کو سربیا کی مالامال ثقافتی دھروہر سے واقف کرایا جاسکے۔


    

    *****


    م ن۔ ۔ ع ن۔


    U-3543

    
    
    (Release ID: 1497355) Visitor Counter : 2