      صدر جمہوریہ کا سکریٹریٹ

      بی ایم ایل منجال یونیورسٹی کو قوم کے نام وقف کئے جانے کے موقع پر صدرجمہوریہ ہند کی تقریر
      آربی سی سی : 12جولائی ، 2017
      
      Posted On: 12 JUL 2017 7:59PM by PIB Delhi


    نئی دلّی ،13جولائی : کل راشٹرپتی بھون میں منعقد ہ ایک تقریب میں صدرجمہوریہ ہند جناب پرنب مکھر جی نے بی ایم ایل ، منجال یونیورسٹی کو قوم کے نام وقف کیا۔ اس موقع پرصدرجمہوریہ ہند کی تقریرکے متن کے چنداقتباسات درج ذیل ہیں ۔


    بی ایم ایل منجال یونیورسٹی، قوم کے نام وقف کرکے مجھے بیحدمسرت ہوئی ہے۔ انھوں نے کہا کہ یہ خطے کی ان نئی یونیورسٹیوں میں سے ایک ہے جن میں یہ مضمرات وابستہ ہیں ، کہ آنے والے وقت میں یہ یونیورسٹیا ں اپنے آپ کوایک سرکردہ ادارے کی شکل دے سکیں گی۔یہ یونیورسٹی جناب برج موہل لعل منجال کے احترام میں ان کی حیات وخدمات کو اجاگرکرنے کے لئے قائم کی گئی ہے۔ موصوف ہمارے ملک کے ازحدمعزز صنعتکاروں میں شمارہوتے تھے اورہیروگروپ کے بانی مبانی تھے ۔جناب منجال اگرچہ کبھی کسی کالج میں نہیں پڑھے تھے تاہم انھوں نے متعدد افراد کو عرفان ذاتی کی تعلیم دی تھی ۔ڈاکٹر سروپلی رادھا کرشنن نے ایک مرتبہ اظہارخیال کرتے ہوئے کہا تھا کہ ’’حقیقی اساتذہ وہ ہوتے ہیں جو ہمیں اپنی ذات پرغوروفکرکی ترغیب دیتے ہیں ‘‘۔زندگی کی یونیورسٹی نے منجال جی کو اتنی عمیق تعلیم دی تھی کہ وہ ازخود معیشت حیوانات کا نظام قائم کرسکے، جس نے کامیاب تجارت کو فروغ دینے کے علاوہ لاکھوں افراد کی زندگی پر مثبت اثرات مرتب کئے ۔ انھوں نے متعدد سرکردہ اسکول ، کالج اور ادارے قائم کئے جو ان کی ان اقداراور روایات کی روشن مثالیں ہیں ،جن کے لئے وہ زندگی بھرکوشاں رہے ۔


    خواتین وحضرات ،


    مجھے منجال جی سے ملاقات کرنے کا کئی مرتبہ اتفاق ہواہے ۔ میں نےہمیشہ اس امرپرتعجب کیا کہ وہ کیسے ان تمام ذمہ داریوں کو اتنی آسانی سے پورا کرتے ہیں ۔ جس انداز میں انھوں نے اپنی زندگی گذاری ، اپنی تجارت اور سماجی ادارے قائم کئے ، یہ چیز ان کے لئے بہت سبق آموز ہے جن کی عوامی زندگی کے ساتھ ساتھ کاروبار بھی ہے ۔ مجھے یہ دیکھ کر خوشی ہے کہ انھوں نے جو وراثت چھوڑی ہے اس وراثت کو ان کے بھائی برقراررکھے ہوئے ہیں اور اسے منجال کنبے نے مختلف اندازوں میں نئی پیڑھی کے ساتھ مستحکم کیاہے ۔


    منجال جی نے اپنی ذاتی حیات کے تجربات سے یہ جان لیاتھا کہ سیکھنے کی ہنرمندی کی اہمیت کیاہے اور حقیقت پسند ہونے کے کیافائدے ہوسکتے ہیں ۔ منجال جی اس امرمیں یقین رکھتے تھے کہ زندگی کی تعلیم اورتدریس کلاس روم کے باہراوراندردونوں جگہ ہوتی ہے ۔ اپنے اسی فلسفے پرعمل کرتے ہوئے اس یونیورسٹی کا خاکہ عملی اصولوں پرتیارکیاگیاہے جو بھارت کے اعلیٰ تعلیمی منظرنامے میں ایک منفرد شے ہے ۔ صدرجمہوریہ ہند نے امید ظاہرکی کہ ایسی کوششوں سے دوسرے لوگ بھی ترغیب حاصل کریں گے اوراس عظیم شعبے میں قدم رکھیں گے ۔


    دوستو،


    مجھے بتایاگیاہے کہ بی ایم ایل ، منجال یونیورسٹی مکمل طورپرکیمپس تعلیم فراہم کرتی ہے ۔ میرے خیال سے کیمپس نوعمری سے بالغ النظری تک پہنچنے تک ایک اہم کرداراداکرتے ہیں ۔ کسی نوجوان کی زندگی میں یہ ایک ازحدبحرانی دورہوتاہے جب وہ اس حالت میں ہوتے ہیں کہ ان کے اذہان ہمیشہ نئے تجربات کے لئے تیاررہتے ہیں اوروہ ایک نئے انداز میں سوچتے ہیں ۔


    ابھرتے ہوئے عالمی منظرنامے میں دی جانے والی اعلیٰ تعلیم کی کوالٹی نوجوان افراد وخواتین کا مستقبل سنوارنے میں اہم کردار اداکرے گی ۔اب سے آگے دس سال سے بھی کم کے عرصے میں 140ملین افراد کالج جانے کی عمرمیں داخل ہوجائیں گے، دنیا کا ہرچوتھا گریجویٹ ہمارے اعلیٰ تعلیمی نظام کی دین ہوگا۔ ایسے مسابقتی ماحول میں صرف وہی پیشہ ور حضرات کامیابی حاصل کرسکیں گے جو باقاعدہ ہنرمند اور تربیت یافتہ ہوںگے ۔اب یہ ذمہ داری اعلیٰ تعلیمی اداروں کے کندھوں پرہے کہ وہ اپنے طلبہ کو اس انداز میں تیارکریں اوراتنا لائق وفائق بنادیں کہ انھیں عالمی پیمانے پر قبولیت حاصل ہوسکے تاہم انھیں مقامی ،سماجی ، اقتصادی ضروریات کا اداراک رہے ۔


    خواتین وحضرات ،


    میرے معزز سابقین میں سے ایک ڈاکٹراے پی جے عبدالکلام نے ہنرمندیوں کی اہمیت پربہت زوردیاتھا ۔ انھوں نے کہاتھا کہ طلبأ کو دواسناد دی جانی چاہیئں جن میں سے ایک سند ہنرمندی کی سند ہونی چاہیئے اوردوسری سند عام تعلیم کی سند ہونی چاہیئے ۔ حکومت بھارت میں تعلیم کو زیادہ سے زیادہ ہنرمندی سے مربوط کرنے کے لئے کوشاں رہی ہے ۔


    اعلیٰ تعلیمی اداروں پر ایک عظیم ذمہ داری یہ عائد ہوتی ہے کہ وہ تعلیم کی جدیدکاری کے عمل کو مکمل کریں ۔ تکنالوجی اورمواصلات دنیا بھر میں کام کاج کو بڑی تیزی سے بدل رہے ہیں۔ اداروں کو جدیدترین تکنالوجی سے استفادہ کرنا چاہیئے ۔ تکنالوجی سے استفادہ کرتے ہوئے تعلیم کو مزید موثر بنانے کے لئے کوشاں ہونا چاہیئے ۔انھیں ان نصابات، پروگراموں اورڈھانچوں کو تسلیم کرنا چاہیئے تاکہ بدلتے ہوئے دورکی ضروریات سے ہم آہنگ رہ سکیں اور طلبأ کی توقعات پرپورے اترسکیں ۔


    طلبأ کو اصل اور تجزیاتی طرزفکر کا حامل ہونا چاہیئے ۔ان کے اندر مواصلاتی صلاحیت ، اپنی چیزکو ماہرانہ انداز میں پیش کرنے کی صلاحیت ضرور پیداکرنی چاہیئے تاکہ وہ مہارت کے ساتھ پوری ٹیم میں کام کرسکیں ۔ یہ کام جب ہی ممکن ہے جب تعلیمی صورت حال کو بدلنے میں ادنا سے اعلیٰ تک ہرکوئی شریک ہوسکے ۔ ایک استاد کو محض کلاس روم کے اند ر ہی طلبأ کو تعلیم نہیں دینی چاہیئے بلکہ اس استاد کا فرض بنتا ہے کہ طلبأ کے مابین شیئرنگ کو فروغ دے ۔ اس طرح کی تدریس سے توقع کی جاتی ہے کہ پرانے فرسودہ نظریات ترک کئے جاسکیں گے اور ایک نیا علمی ماحول بن سکے گا ۔


    صدرجمہوریہ ہند نے کہا کہ اپنی بات ختم کرنے سے قبل ،میں ،بی ایم ایل منجال یونیورسٹی کی قیادت ، اساتذہ اورطلبأ کو مبارکباد پیش کرنا چاہوں گا کہ انھوں نے بڑی مختصرمدت میں کئی کامیابیاں حاصل کی ہیں ۔ عمدگی کے حصول کے تئیں آپ سب کے لئے میری نیک تمنائیں ہیں اور اس عمل کے دوران آپ اپنے ادارے اور ملک کی تعمیر میں بھی حصہ لے سکتے ہیں ۔


    ۔۔۔۔۔۔۔۔۔۔۔۔۔۔۔۔۔۔۔۔۔


    (م ن۔ع آ ۔ 13-07-17 )


    U- 3189

    
    
    (Release ID: 1495449) Visitor Counter : 2