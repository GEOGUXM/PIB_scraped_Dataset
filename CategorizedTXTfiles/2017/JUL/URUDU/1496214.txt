      ایٹمی توانائی کا محکمہ

      ہندوستانی نیوکلیائی بجلی کا پروگرام
      Posted On: 19 JUL 2017 6:56PM by PIB Delhi


    نئی دہلی۔ 19 ؍ جولائی۔شمال مشرقی خطے کی ترقی کے مرکزی وزیرمملکت( آزادانہ چارج)، پی ایم او کے ، عملے، عوامی شکایات اور پینشن، ایٹمی توانائی اور خلا کےوزیرمملکت ڈاکٹر جتیندر سنگھ نے آج لوک سبھا میں ایک سوال کے تحریری جواب میں بتایا کہ بڑے پیمانے پر تھوریم پر مبنی ایندھن کے استعمال کے لئے نیوکلیائی فیول سائیکل میں تھوریم کے استعمال اور ایڈوانسڈ ہیوی واٹرری ایکٹر(اے ایچ ڈبلیو آر) تیار کرنے کے لئے ٹیکنالوجی کے بارے میں ریسرچ کے شعبے میں کافی کام کیاجاچکا ہے۔


    ایٹمی توانائی کے محکمے کی ایک اکائی بھابھا ایٹمی ریسرچ سینٹر(بی اے آر سی) نے تھوریم کے استعمال کے لئے ایڈوانسڈ ہیوی واٹرری ایکٹر، 300 ایم ڈبلیو کا ٹیکنالوجی ڈیمانسٹریٹر ری ا یکٹر کے لئے ڈیزائن تیار کیا ہے۔یہ ڈیزائن ہندوستان کے تین مرحلوں والے نیوکلیائی بجلی پروگرام کے ایک حصے کے طور پر کمرشیل نیوکلیائی بجلی پیدا کرنے کے کے لئے تھوریم کے بڑے پیمانے پر استعمال کا مقصد حاصل کرنے کے لئے ڈیزائن تیار کیا گیا ہے۔اس طرح اے ایچ ڈبلیو آر نہ صرف تیسرے مرحلے کی ایک نمایاں کامیابی ہے بلکہ یہ تیسرے مرحلے کے لئےضروری جانچ کرنے کی ٹیکنالوجی تیار کرنے میں بھی معاون ہوگا۔اے ایچ ڈبلیو آر کا ڈیزائن اعلی سطح کاتحفظ اور سیکوریٹی حاصل کرنے کے مقصد سے کیا گیا ہے۔حکومت نے دسمبر 2016 میں 300 میگاواٹ ایڈوانسڈ ہیوی واٹرری ایکٹر قائم کرنے کے لئے تاراپور مہاراشٹر سائٹ( ٹی ایم ایس) کے لئے اصولی طور پر منظوری دی ہے۔


    گزشتہ پانچ برسوں کے دوران کڈنکلم ،تمل ناڈو میں روس کے تکنیکی تعاون سے کے کے این پی پی 3 اور 4 ( 2x1000 ایم ڈبلیو) اور کے کے این پی پی 5 اور 6 ( 2x1000 ایم ڈبلیو) پروجیکٹوں کے لئےرقم کی منظوری اور انتظامی منظوری حکومت کے ذریعے دی گئی ہے ۔کے کے این پی پی 3 اور 4 کی تعمیر کا کام شروع ہوچکا ہے اور کے کے این پی پی 5 اور 6 کے لئے جنرل فریم ورک معاہدے کو حتمی شکل دی جاچکی ہے۔امریکہ کے تعاون سے نیوکلیائی بجلی پروجیکٹ قائم کرنے کے سلسلے میں میسرز ویسٹنگ ہاؤس الیکٹرک کمپنی( ڈبلیو ای سی) اور جی ا ی ہیٹاچی نیوکلیئر انرجی( جی ای ایچ) کے ساتھ ا یک قابل عمل پروجیکٹ کی تجویز حاصل کرنے کے لئے بات چیت شروع ہوچکی ہے۔


    کے کے این پی پی 3 اور 4 ( 2x1000 ایم ڈبلیو) پروجیکٹ کی منظور شدہ لاگت 39,849 کرور روپے ہے۔ اور کے کے این پی پی 5 اور 6


    2x1000) ایم ڈبلیو ( کی منظور شدہ لاگت 49,621 کروڑ روپے ہے۔روس اور امریکہ کے تکینکی تعاون سے قائم کئے جانے والے دیگر پروجیکٹوں کی تجاویز بات چیت کے مختلف مرحلوں میں ہے اور پروجیکٹوں کی منظوری پر پروجیکٹ وار رقم مختص کی جائے گی۔ توقع ہے کہ یہ پروجیکٹ 2020 کے بعد بجلی کی پیداوار شروع کریں گے۔


    نیوکلیائی بجلی کامستقبل قریب میں رول کوئلے وغیرہ سے پیدا ہونے والی بجلی سےاضافی بجلی پیدا کرنے کا ہے اور طویل مدت میں یہ ملک کو توانائی کا تحفظ فراہم کرائے گی۔ ملک میں بجلی کی بڑھتی ہوئی مانگ کو پورا کرنے کے لئےکوئلے اور نیوکلیائی توانائی سمیت توانائی کے تمام ذرائع کا زیادہ سے زیادہ استعمال کیا جائے گا۔


    U-3343


    Time:6:00

    
    
    (Release ID: 1496214) Visitor Counter : 4