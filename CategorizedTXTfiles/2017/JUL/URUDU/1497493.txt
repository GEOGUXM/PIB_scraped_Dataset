      کوئلے کی وزارت

      کوئلے کی درآمد میں کمی
      Posted On: 27 JUL 2017 7:41PM by PIB Delhi


    نئی دہلی، 27 ؍جولائی، کوئلے کی درآمدات میں ، جو 2014-15 میں 217.78 ایم ٹی ای تھی ، 2015-16 میں کم ہوکر 203.95 ایم ٹی ای ہوگئی اور 2016-17 میں برآمدات میں مزید کمی ہوئی اور یہ 190.95 ایم ٹی ای ہوگئی۔ کوئلے کی درآمدات میں کمی کا یہ رجحان 2017-18 تک جاری رہا۔ یہ بات آج کوئلہ، بجلی اور نئی اور قابل تجدید توانائی کے وزیر مملکت (آزادانہ چارج) جناب پیوش گوئل نے آج لوک سبھا میں ایک تحریری جواب میں بتائی۔


    وزیر موصوف نے مزید کہا کہ تجارتی انٹلیجنس اور اعدادوشمار کے ڈائریکٹوریٹ جنرل (ڈی ڈی سی آئی اینڈ ایس) کے مطابق اپریل-جون 2017-18 کے دوران 52.74 ایم ٹی ای (عبوری) کوئلہ درآمد کیا گیا تھا جبکہ اس سے پچھلے سال 57.38 ایم ٹی ای کوئلہ درآمد ہوا تھا۔ اس سے درآمدات میں 8.1 فیصد کی کمی ظاہر ہوتی ہے۔ کوئلے کی درآمدات میں کمی کی بڑی وجہ سی آئی ایل کی پیداوار میں اضافہ ہے، جس کی وجہ سے ملک میں کوئلے کی کمی کی بجائے کوئلے کی افراط ہوگئی ہے۔ سی آئی ایل کا اسٹاک ، جو پہلی اپریل 2015 کو 53.62 ایم ٹی تھا، ایک ایریل 2017 کو بڑھ کر 61.92 ایم ٹی ہوگیا۔ کوئلے کی سپلائی میں بھی سی آئی ایل سے اضافہ ہوا ہے اور کوئلے کی سپلائی 2014-15 میں 488.86 ایم ٹی تھی، 2016-17 میں بڑھ کر 542.82 ایم ٹی ہوگئی۔ سی آئی ایل کے اسٹاک میں مزید اضافہ ہوا اور یہ پہلی جولائی 2017 کو 49.90 ایم ٹی تک پہنچ گیا۔ البتہ وزیر موصوف نے کہا کہ کوئلے کی مانگ اور سپلائی کے درمیان خلیج کو پوری طرح پر نہیں کیا جاسکا ہے۔ اس لئے ایسے بجلی پلانٹ، جو درآمد کئے گئے کوئلے سے چلائے جاتے ہیں، اپنی پیداوار کیلئےکوئلے کی درآمدات جاری رکھیں گے۔


    ۔۔۔۔۔۔۔۔۔۔۔


    (م ن-و ا- ق ر)


    (27-07-2017)


    U- 3 574

    
    
    (Release ID: 1497493) Visitor Counter : 2