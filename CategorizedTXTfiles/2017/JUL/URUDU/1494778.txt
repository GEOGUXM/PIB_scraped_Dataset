      وزارت دفاع

      ایڈوانسڈلائٹ ہیلی کاپٹر کا ملبہ مل گیا
      Posted On: 06 JUL 2017 8:02PM by PIB Delhi


    نئی دہلی، 6؍جولائی ؍، 4؍جولائی 2017 کو تیزپورمیں واقع ایڈوانسڈ لائٹ ہیلی کاپٹر(اے ایل ایچ)یونٹ کاایک ہیلی کاپٹر ایٹہ نگرکےقریب ایچ اے ڈی آر مشن کا کام انجام دیتے ہوئے لاپتہ ہو گیا تھا۔ اس ہیلی کاپٹرنے پانچ اڑانیں بھری تھیں اور نہارلاگن اور ساگلی کے درمیان چٹانوں کے ٹکڑے گرنےکےسبب پھنس جانےوالےلوگوں کو ایٹہ نگر کے قریب سے بچا کر نکال رہا تھا۔ ہیلی کاپٹرمیں عملے کے تین افراداور اروناچل پردیش پولیس کا ایک اہلکار سوارتھاکہ دوپہر کے تقریباً 3بج کر 50 منٹ پر یہ لا پتہ ہو گیا۔ تلاش اور بچاؤ کی کارروائی فوراً ہی شروع کر دی گئی، لیکن اس علاقے میں خراب موسم کی وجہ سے اس عمل میں رکاوٹ پڑی رہی۔


    فوج، این ڈی آر ایف، اروناچل پردیش پولیس اور آئی اے ایف کی مشترکہ بچاؤ ٹیموں نے ہیلی کاپٹر کو تلاش کرنے کی کارروائی شروع کی۔ اروناچل پردیش پولیس ٹیم نے 5جولائی 2017 کی شام کو ہیلی کاپٹر کا ملبہ دیکھا۔ 6جولائی کی صبح بچاؤ پارٹیاں جو آئی اے ایف کے گارڈوں اور میڈیکل ٹیم، فوج اور این ڈی آر ایف پر مشتمل تھیں، حادثے کی جگہ پہنچنے میں کامیاب ہوئیں۔ اروناچل پردیش پولیس کی ٹیم بھی ان کے ہمراہ تھی، جس نے ملبے کو دیکھاتھا۔ اب تک 3 لاشیں نکالی جا چکی ہیں۔ حادثے کی وجوہات کا پتہ لگانے کیلئے کورٹ آف انکوائری قائم کر دی گئی ہے۔


    (م ن ۔ ج ۔ک ا۔ 06.07.2017)


    U – 3084

    
    
    (Release ID: 1494778) Visitor Counter : 2