      وزارتِ تعلیم

      ڈجیٹل انیشیٹِو پر قو می کنونشن
      Posted On: 09 JUL 2017 9:23PM by PIB Delhi


      نئی دہلی، 08 ۔جولائی ۔صدر جمہوریہ جناب پرنب مکھرجی نے ملک کے ہرشہری کو اس کے دروازے پر اعلیٰ تعلیم دستیاب کرانے والے ڈجیٹل انیشیٹو پر نئی دلی کے وگیان بھون میں ملک کی تمام یونیورسٹیوں کے وائس چانسلر اور اور آئی آئی ایس سی /آئی آئی ٹی ایس /ٹی آئی ایم ایس /این آئی ٹی ایس /آئی آئی آئی ٹی ایس کے ایک قومی کنونشن کا افتتاح کیا ۔ایس ڈبلیو اے وائی اے ایم کے عنوان سے ڈجیٹل انیشیٹو منعقد کئے جانے والے اس قومی کنونش میں ایس ڈبلیو اے وائی اے ایم پربھا نامی 32 ڈی ٹی ایچ چینلوں کا بھی افتتاح کیا ۔ جن سے جی ایس اے ٹی -15 سیٹیلائٹ ٹرانسپانڈرز کی مدد سے اعلیٰ تعلیمی مواد مفت نشر کیا جائے گا۔


      اس تقریب کا اہتمام اساتذہ کو خراج تحسین پیش کرنے کے لئے مخصوص تہوار گروپورنیما کے موقع پر کیا گیا ۔ ایس ڈبلیو اے وائی اے ایم کے آغازسے ہندوستان دنیا کے کچھ ان چنندہ ملکوں میں شامل ہوگیا ہے ، جنہوں نے اپنا ایک ایسا آن لائن انٹریکٹو تدریسی پلیٹ فارم قائم کیا ہے ، جو نہ صرف ویڈیو لیکچرز اور مطالعے کا مواد فراہم کراتا ہے بلکہ ایسے اسائنمنٹ /سوال وجواب بھی پیش کرتا ہے ،جن سے اندازہ کاری نظام کی تکمیل کے بعد اعزاز حاصل ہوتا ہے ۔ ایس ڈبلیو اے وائی اے ایم پر 400 سے زائد کورسز دستیاب کرائے گئے ہیں ، جن میں انڈر گریجویٹ / پوسٹ گریجویٹ سطحوں پرتمام انجنیئرنگ اور غیر انجنیئرنگ مضامین شامل ہیں ۔ یونیورسٹی گرانٹس کمیشن (یوجی سی ) کی جانب سے ایک ایسا ضابطہ پہلے ہی جاری کیا جاچکا ہے ، جس کے تحت ایس ڈبلیو اے وائی اے ایم سے مکمل کئے جانے والے کورسز کارکریڈٹ طلبأ کے تعلیمی ریکارڈ میں شامل کیا جاسکے گا۔ اس پورٹل کی مددسے اب طلبا اور دیگر لوگوں کے لئے آئی آئی ٹی یا آئی آئی ایم جیسے اہم اداروں میں داخلہ لئے بغیر ان اداروں میں پڑھائے جانے والے موضوعات کی تدریس ممکن ہوگئی ہے ۔ یہ پلیٹ فارم خالصتاََ دیسی طریقے سے مائیکروسافٹ نے تیار کیا ہے او ر اس کے کورسز


      www.swayam.gov.in پر موجود ہیں ۔


      ایس ڈبلیو اے وائی اے ایم چینلز ہر اس شخص کے لئے دستیاب ہوں گے جس نے دوردرشن کی فری ڈش یا ڈش ٹی وی کا سیٹ ٹاپ باکس نصب کرارکھا ہوگا ۔ ان چینلوں سے روزانہ چار گھنٹے تعلیمی مواد نشر کیا جائے گا۔ جن میں ملک کے بہترین اساتذہ کے لیکچر بھی شامل ہوں گے۔ ان چینلوںکو دیکھنے کے لئے کوئی ماہانہ رقم بھی وصول نہیں کی جائے گی ۔اس کے ساتھ ہی ان چینلوں میں وہ آئی آئی ٹی –پی اے ایل چینل بھی شامل ہوں گے ۔ جن میں جے ای ای جیسے اہم اور بیش قیمت امتحان کے لئے آئی آئی ٹی اداروں کے سرکردہ اساتذہ کے ذریعہ پرھائے جانے والے مضامین کے ذریعہ طلبا کی مدد کی جائے گی۔


      اس موقع پر صدر جمہوریہ جناب پرنب مکھرجی نے اپنی افتتاحی تقریر میں امید ظاہر کی کہ یہ ڈجیٹل اقدامات سے میک ان انڈیا کیمپین کے لئے مطلوب اعلیٰ تعلیم یافتہ نوجوان تیار کئے جاسکیں گے ۔ انہوں نے سبھی تعلیمی ادارں سے زور دے کر کہا کہ ملک کے فائدے کے لئے نئی معلومات اور اس کی ترسیل کی تخلیق کرنے والی تعلیمی مہارت کے جادے پر قدم بڑھائے جائیں ۔ یادرہے کہ صدر جمہوریہ کے لئے یہ ایک انتہائی جذباتی لمحہ تھا ۔ کیونکہ ان میں سےبیشتر اقدامات کی چہرہ کاری ان اداروں کے وزیٹر استاد کی حیثیت سے خود ان کی رہنمائی میں کی گئی تھی ۔


      اس سے قبل فروغ وسائل انسانی کے مرکزی وزیر پرکاش جاوڈیکر نے یہ کہتے ہوئے صدر جمہوریہ کو خصوصی اعزاز پیش کیا کہ وہ ایک ایسے مثالی استاد ہیں جن کا سبھی حلقے احترام کرتے ہیں ۔ اس سے قبل ایچ ای کے وزیرمملکت ڈاکٹر ایم این پانڈے نے صدر جمہوریہ کا خیر مقدم کیا۔ اس تقریب میں چیف اکنامک ایڈوائزر ڈاکٹر اروند سبھرامنیم اور اعلیٰ تعلیم کے محکموں کے سکریٹریوں اور آئی ٹی کی وزارت کے سکریٹریوں نے بھی شرکت کی ۔


      8 جولائی کو شروع ہونے والے اس قومی کنونشن میں ملک بھر کے تقریباََ 700 وائس چانسلرز حضرات شرکت کررہے ہیں۔ یہ قومی کنونشن دس جولائی کو تمام ہوگا۔ یادرہے کہ یہ اجتماع ملک کے تمام اعلیٰ تعلیمی اداروں کے سربراہوں کا سب سے بڑا اجتماع ہے اور اس میں آئی سی ٹی کے ذریعہ نیشنل مشن فار ایجوکیشن کے تحت شروع کئے گئے متعدد ڈجیٹل اقدامات پیش کئے گئے ہیں۔


      آج کا یہ اجلاس ’’پروگرام 17 فار 17 ‘‘ 2017کے اے -17 نکاتی منصوبہ عمل اختیار کئے جانے پر تمام ہوا ۔ جس سے ڈجیٹل کیمپیسس اور اعلیٰ ومعیاری تعلیمی ادارے قائم کئے جاسکیں گے ۔اس منصوبہ عمل میں ڈجیٹل ایجوکیشن جیسے آفاقی طریقہ عمل اور جاری تعلیمی سال سے ان کیمپیسس میں ڈجیٹل فائنانشیل ٹرانزکشنز شروع کئے جائیں گے ۔ اس موقع پر این ایم ای آئی سی ٹی کی تین کتابوںکا اجرا کیا گیا ۔ اس کے ساتھ ہی جاری تعلیمی سال میں پڑھائے جانے والے 323 کورسز کی فہرست اور ملک کے 500 سے زائد اعلیٰ تعلیمی اداروں کے ذریعہ بہترین ڈجیٹل طریقوں سے کام کرنے کا ایک پریزینٹیشن بھی پیش کیا گیا۔


      م ن ۔س ش۔ رم


      U- 3117



    
    
    (Release ID: 1494943) Visitor Counter : 3