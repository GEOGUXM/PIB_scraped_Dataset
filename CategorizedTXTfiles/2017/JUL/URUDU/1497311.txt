      امور خارجہ کی وزارت

      مہاتماگاندھی پرواسی سرکشا یوجنا کا اختتام
      Posted On: 26 JUL 2017 6:54PM by PIB Delhi


    نئی دہلی، 26 ؍جولائی،امورداخلہ کے وزیر مملکت جنرل وی کے سنگھ (ریٹائرڈ) نے آج لوک سبھا میں ایک سوال کے تحریری جواب میں بتایا کہ مہاتماگاندھی پرواسی سرکشا یوجنا کو بیرونی ملکوں میں بھارتی ورکروں کی طرف سے حوصلہ افزا رد عمل حاصل نہیں ہوا ہے۔ اس کی کئی وجوہات ہیں جن میں اس کی رضاکارانہ قسم، این آر آئی کھاتے سے اس کی قسط کی ادائیگی میں مشکلات، انشورنس کا محدود کور اور ان ملکوں میں، جہاں یہ اسکیم شروع کی گئی تھی،ریگولیٹری پابندیاں ہونا شامل ہیں۔ اس لئے اس اس کیم کو کابینہ کی منظوری کے بعد پہلی اپریل 2017 سے بند کردیا گیا ہے۔


    البتہ پراواسی بھارتی بیمہ یوجنا (پی بی بی وائی) کے تحت بھارتی پاسپورٹ رکھنے والے تمام ورکروں کو 18 نوٹیفائڈ ای سی آر ملکوں میں روزگار کیلئے جانے والے افراد کو ایمگریشن چیک ای سی آر کیلئے لازمی انشورنس اور میڈیکل کور ضروری ہے۔ 12 جولائی 2017 کو اس اسکیم میں ترمیم کی گئی ہے اور اسے دعووں کو حل کرنے کی خاطر زیادہ آسان بنایا گیا ہے۔ پی بی بی وائی-2017 کی کچھ خصوصیات اور فوائد مندرجہ ذیل ہیں:

     1. بیرونی ملک میں روزگار کے دوران حادثاتی موت یا مستقل معذوری کیلئے زیادہ سے زیادہ 10 لاکھ روپے تک کا انشورنس۔ اس کیلئے اس بات سے فرق نہیں پڑے گا کہ انشورنس کرنے والے شخص کے آجر یا اس کے کام کرنے کی جگہ میں کوئی تبدیلی ہو۔
     2. بیرونی ملکوں میں قائم بھارتی مشن کے ذریعے ورکر کی حادثاتی موت یا مستقل معذوری سے متعلق سرٹیفکٹ کو انشورنس کمپنیوں کو قبول کرنا ہوگا۔ اگر ورکر کی حادثاتی موت یا اس کی مستقل معذوری بھارت میں ہوتی ہے تو اس کاسرٹیفکٹ پروٹیکٹر آف ایمیگرینٹس(پی او ای ) کے ذریعے جاری کیا جائے گا۔
     3. میڈیکل انشورنس میں چوٹ لگنے، بیماری یا کسی اور طرح کی تکلیف کیلئے 75 ہزار روپے سے ایک لاکھ روپے تک کا بیمہ ہوگا (50ہزار روپے اسپتال میں بھرتی کیلئے)۔
     4. طبی طور پرنااہل؍ روزگار کے مستقل خاتمے کیلئے ملک واپس آنے کا کور بھی فراہم کیا جائے گا، جس میں بھارت میں اس کے گھر قریب ترین بین الاقومی ہوائی اڈے تک ایک طرف کا اکنامی کلاس کا کرایہ شامل ہے۔
     5. بھارت میں اہل خانہ کو اسپتال میں بھرتی کرانے کیلئے 50 ہزار روپے تک کا بیمہ۔
     6. خاتون ورکروں کیلئے زچگی کے فائدے کو 25 ہزار روپے سے بڑھا کر 35 ہزار روپے کردیا گیا۔
     7. بیرونی ملک میں ورکر کی حادثاتی موت یا مستقل معذوری کی صورت میں اس کے گھر سے قریب ترین بین الاقوامی ہوائی اڈے تک کیلئے اکنامی کلاس کا کرایہ۔
     8. بیرونی ملکوں میں ورکر کے روزگار سے متعلق قانونی چارہ جوئی کیلئے اخراجات کو 30 ہزار سے بڑھا کر45 ہزار روپے کیا گیا۔
     9. پی بی بی وائی کی آن لائن تجدید کی پالیسی متعارف کرائی گئی ہے۔

    ۔۔۔۔۔۔۔۔۔۔۔


    (م ن-و ا- ق ر)


    (26-07-2017)


    U- 35 30

    
    
    (Release ID: 1497311) Visitor Counter : 2
    
    
    
    
    

9.