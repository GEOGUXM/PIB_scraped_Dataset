      خواتین اور بچوں کی ترقیات کی وزارت

      جنسی ہراسانی سے متعلق شکایات کے اندراج کے لیے جنسی ہراسانی الیکٹرونک باکس کا آغاز
      Posted On: 24 JUL 2017 7:20PM by PIB Delhi


    نئی دہلی، 24 جولائی؍خواتین و اطفال بہبود کی وزیر محترمہ مینکا سنجے گاندھی نے آج نئی دہلی میں کام کی جگہوں پر جنسی ہراسانی سے متعلق شکایات کے اندراج کے لیے سیکسوئل ہراسمنٹ الیکٹرونک ـباکس(شی ـباکس) نام کے آن لائن شکایات بندوبست نظام کا آغاز کیا۔اس شکایتی بندوبست نظام کو کام کی جگہ پر خواتین کی جنسی ہراسانی (انسداد ، امتناع ،ازالہ) قانون (ایس ایچ ایکٹ)2013 کے موثر نفاذ کو یقنیی بنانے کے لئے فروغ دیا گیا ہے۔


    یہ پورٹل مرکزی حکومت کے کسی بھی دفتر (مرکزی وزارتوں ، محکموں، سرکاری شعبے کی کمپنیوں ، خود مختار باڈیز اور اداروں وغیرہ) میں کام کرنے والی یا وہاں کسی کام سے جانے والی خواتین کو ایک پلیٹ فارم دستیاب کرانے کی ایک پہل ہے، تاکہ وہ ایس ایچ قانون کے تحت کام کی جگہ پر جنسی ہراسانی سے متعلق شکایات درج کراسکیں۔ وہ خواتین جو ایس ایچ قانون کے تحت تشکیل دی گئی متعلقہ داخلی شکایات کمیٹی (آئی سی سی) کے تحت پہلے ہی تحریری شکایت درج کراچکی ہیں وہ بھی اس پورٹل کے ذریعے اپنی شکایت درج کرانے کی اہل ہیں۔ شی ـباکس پورٹل پر درج ذیل لنک کے سہارے پہنچا جا سکتا ہے: http://www.wcd-sh.nic.in/


    پورٹل کےآغاز کے موقع پر اظہار خیال کرتے ہوئے محترمہ مینکا گاندھی نے کہا کہ اگرچہ فی الحال یہ سہولت مرکزی حکومت کی ملازمین کو دستیاب کرائی گئی ہے تاہم اس پورٹل کی سہولت کی توسیع جلد ہی نجی شعبے کی خواتین ملازمین کے لئے بھی کی جائے گی۔


    خواتین واطفال بہبود کی وزیر نے کہا کہ کچھ سروے ہوئے ہیں جن سے کام کی جگہ پر خواتین کے ساتھ ہونے والی جنسی ہراسانی کے بارے میں پتہ چلتا ہے ، تاہم خواتین و اطفال بہبود کی وزارت اس مسئلے کے پھیلاؤ کا جائزہ لینے اور اسے سمجھنے کے لئے قومی سطح کا ایک سروے کرائے گی۔


    یہ پورٹل (شی ـباکس) کام کی جگہ پر جنسی ہراسانی کا سامنا کرنے والی خواتین کو تیزی کے ساتھ اس مسئلے کا حل دستیاب کرانے کی ایک کوشش ہے، جس کا التزام ایس ایچ قانون میں کیا گیا ہے۔جیسے ہی اس پورٹل پر کوئی شکایت درج کرائی جائے گی اسے متعلقہ وزارت ؍محکمہ؍ایس ایس یو؍خود مختار ادارہ وغیرہ کی داخلی شکایت کمیٹی جسے متعلقہ شکایت کی جانچ پڑتال کا حق حاصل ہو، کے پاس براہ راست بھیج دیا جائے گا۔ اس پورٹل کے ذریعے سے خواتین و اطفال بہبود کی وزارت اور شکایت کنندہ بھی آئی سی سی کے ذریعے کی جارہی جانچ پڑتال کی پیش رفت کی نگرانی کرسکیں گی۔


    حکومت ہند ملک میں سب سے بڑی آجر(ملازمت کے مواقع دستیاب کرانے والی ) ہے جس کے ملازمین کی تعداد 30.87 لاکھ ہے جو اس کے مختلف طرح کے کام انجام دیتے ہیں۔مرکزی حکومت کے ملازمین کی 2011 کی مردم شماری کے مطابق مرکزی حکومت کے مستقل ملازمین کی مجموعی تعداد میں خواتین ملازمین کا تناسب 10.93 فیصد (3.37 لاکھ) ہے۔


    خواتین و اطفال بہبود کی وزارت نے کام کی جگہ پر خواتین کی جنسی ہراسانی سے متعلق قانون کے نفاذ کو یقینی بنانے کے لئے متعدد اقدامات کئے ہیں۔وزارت نے ایس ایچ قانون پر مشتمل ایک کتابچہ شائع کیا ہے، جس کا مقصد اس قانون میں کئے گئے التزامات کے بار ے میں آسان طریقے پر اطلاعات دستیاب کرانا ہے۔مزیدبرآں وزارت نے نئی دہلی میں واقع انسٹی ٹیوٹ آف اسٹیٹسٹکل ٹریننگ اینڈ منیجمنٹ (آئی ایس ٹی ایم) کے اشتراک سے ایک تربیتی ماڈیول تیار کیا ہے، تاکہ سرکاری اہلکاروں کی صلاحیت سازی ایس ایچ قانون کے التزامات سے کہیں بہتر بنائی جاسکے اور ان کے اندر مذکورہ قانان کے نفاذ کے لئے پیشہ وارانہ صلاحیت پیدا کی جاسکے۔ حال ہی میں 05 مئی 2017 کو وزارت نے آئی ایس ٹی ایم کے اشتراک سے مرکزی حکومت کی مختلف وزارتوں ؍محکموں میں قائم کی گئی داخلی شکایات کمیٹی کے سربراہوں کے لئے یک روزہ ورک شاپ کا انعقاد کیا ۔


    اس کے علاوہ پورے ملک میں منظم اور غیر منظم دونوں شعبوں میں اس قانون کے تئیں بیداری پھیلانے کے لیے خواتین و اطفال بہبود کی وزارت نے 29 ریسورس اداروں کے گروپ کی نشاندہی کی ہے جو صلاحیت سازی سے متعلق پروگرام یعنی ایس ایچ قانون سے متعلق تربیت ، ورک شاپ وغیرہ کے انعقاد کے خواہشمند ہیں۔ ان اداروں پر مشتمل فہرست درج ذیل لنک پر دستیاب ہے:Link:http://wcd.nic.in/act/recommended-panel-institutes-or-organizations-under-sexual-harassment-women-workplace


    کام کی جگہ پر خواتین کے ساتھ جنسی ہراسانی (انسداد، امتناع اور ازالہ) قانون2013 سے متعلق ٹریننگ ماڈیول پر مبنی دو روزہ ورک شاپ کا لنک حسب ذیل ہے: http://wcd.nic.in/act/training-module-two-day-workshop-sexual-harassment-women-workplace-prevention-prohibition-and


    شی ـباکس پینل میں شامل کئے گئے ان اداروں ؍تنظیموں ایک پلیٹ فارم دستیاب کرائے گا، تاکہ وہ صلاحیت سازی سے متعلق اپنی سرگرمیوں کا وزارت کے ساتھ اشتراک کرسکیں۔نتیجتاً وزارت ان اداروں ؍تنظیموں کی سرگرمیوں کی نگرانی کرسکے۔موصولہ رپورٹوں کے مطابق اب تک گذشتہ 5 مہینوں میں پینل میں شامل اداروں ؍ تنظیموں ؍کمپنیوں نے صلاحیت سازی سے متعلق 35 پروگرام منعقد کئے ہیں، جن تقریباً 1700 افراد شرکت کی۔


    کسی بھی ڈیجیٹل سماج کے لئے خواتین کے وقار اور تحفظ کو یقینی بنانا اس کی پہلی ترجیح ہونی چاہیے۔ ڈیجیٹل انڈیا کے پروگرام کو عملی شکل دینے کے لئے وزارت اطلاعاتی اور مواصلاتی ٹیکنالوجی کے استعمال کو فروغ دے رہی ہے، تاکہ جنسی مساوات اور خواتین کو بااختیار بنانے کے ہدف کو حاصل کیا جاسکے۔


    خواتین و اطفال بہبود کی وزیر مملکت محترمہ کرشنا راج، خواتین واطفال بہبود کے سیکریٹری جناب راکیش شریواستو اور وزارت نیز اس کی معاون تنظیموں کے سینئر افسر ان آج کی اس لانچنگ تقریب میں موجود تھے۔


    U- 3459


    

    
    (Release ID: 1496961) Visitor Counter : 2