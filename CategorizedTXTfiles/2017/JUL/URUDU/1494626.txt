      وزارتِ تعلیم

      بیجنگ میں برکس کے تعلیم کے وزرا ءکی 5 ویں میٹنگ
      Posted On: 05 JUL 2017 6:33PM by PIB Delhi


      نئی دہلی، 5 جولائی 2017، برکس کے تعلیم کے وزراء کی میٹنگ آج یعنی 5 جولائی 2017 کو بیجنگ میں منعقد ہوئی۔ ہندوستانی وفد کی قیادت انسانی وسائل کے فروغ کے وزیر جناب پرکاش جاؤڈیکر نے کی تھی۔ دو روزہ میٹنگ میں برکس کے سبھی پانچوں ملکوں کے وفد نے شرکت کی تھی۔


      اس موقع پر اظہار خیال کرتے ہوئے انسانی وسائل کے فروغ کے وزیر جناب پرکاش جاوڈیکر نے بیجنگ میں میٹنگ کی میزبانی کےلئے چین کا شکریہ ادا کیا۔ انہوں نے کہا کہ تعلیم ہر ایک کو بااختیار بناتی ہے۔ یہ مستقبل کی دنیا کے لئے ایک لائحہ عمل طے کرے گی۔ تعلیم ایک یونیورسل اور غیر سیاسی ایجنڈا ہے اور تعلیم میں بڑھتا ہوا تعاون وقت کا تقاضہ ہے۔ جناب جاوڈیکر نے برکس نیٹ ورک یونیورسٹی اور برکس تھنک ٹینک کونسل کی شکل میں ادارہ جاتی میکانزم کی تشکیل کی ستائش کی۔ برکس نیٹ ورک یونیورسٹی جہاں برکس کے پانچ ملکوں میں واقع ہر ملک کی 12 یونیورسٹیاں تعلیمی تحقیق اور اختراع میں ایک دوسرے کے ساتھ شامل ہوں گی ایک اور قابل تعریف پہل ہے۔ تعاون کے جن پانچ شعبوں کو ترجیح دی گئی ہے۔ان میں مواصلات اور آئی ٹی معیشت ، آب و ہوا میں تبدیلی ، آبی وسائل اور کثافت اور برکس مطالعہ شامل ہیں۔ ہندوستان ان سبھی کو آپریٹیو کوششوں میں دل کھول کر شرکت کرے گا۔جاوڈیکر نے یہ بھی کہا کہ وزیراعظم جناب نریندر مودی کی قابل قیادت کے تحت حکومت اپنی تعلیم میں اصلاح کررہی ہے اور اسے ازسرنو ترجیح دے رہی ہے۔ اسکولی تعلیم میں یہ سیکھنے والے نتائج ہیں جن پر زور دیا جارہا ہے اور طلبا میں تجسس اور کریٹی وٹی کو فروغ دینے کی کوششیں جاری ہیں۔ اعلی تعلیم میں جس بات پر توجہ دی جارہی ہے، ان میں ہنرمندی، تحقیق اور اختراع شامل ہے۔ انہوں نے اضافی اسکالر شپ، تعلیمی قرض اور ایکویٹی حاصل کرنے کے لئے کئے گئے اقدامات پر زور دیا۔


      جناب جاوڈیکر نے تعلیم کے سلسلے میں حکومت کے کچھ اقدامات کو بھی اجاگر کیا۔ انہوں نے نیشنل ادارہ جاتی درجہ بندی فریم ورک این آئی آر ایف کے بارے میں بات کی جو ہندوستانی اداروں کی ایک متعلقہ درجہ بندی فراہم کرتا ہے۔ وزیر موصوف نے ہندوستان کی تحقیقی پہل کے بارے میں بات کی۔


      برکس ممبر ملکوں کے وفود نے بھی اپنے اپنے ملکوں کے تعلیم کے نظام کے بارے میں گفتگو کی اور ان اقدامات کا ذکر کیا جو ان کی طرف سے کئے گئے ہیں اور برکس ممبر ملکوں میں مستقبل کے تعاون کے شعبوں کی نشاندہی کی۔ تعلیم کے بارے میں بیجنگ اعلانیہ پر تبادلہ خیال ہوا۔ بیجنگ اعلانیہ میں برکس ممبر ملکوں میں تعاون کو بڑھانے کے لئے کچھ مخصوص سرگرمیوں کی نشاندہی کی گئی۔


      تعلیم کے وزراء کی میٹنگ سے قبل برکس نیٹ ورک یونیورسٹی میں شرکت کررہے یونیورسٹیوں کے وائس چانسلرس کی ایک بین الاقوامی کانفرنس، برکس کے انٹرنیشنل گورننگ بورڈ کی میٹنگ اور برکس این یو کے انٹرنیشنل تھیمیٹک گروپ کی میٹنگیں چین کے شہر زینگ زو میں 13 جولائی کو منعقد ہو گی۔ میٹنگ کے دوران شرکت کرنے والے ملکوں نے آئی جی بی کے ریگولیشن پر دستخط کئے۔


      برکس کے تعلیم کے وزراء کی میٹنگ کے اختتام پر ہندوستان کے انسانی وسائل کے فروغ کے وزیر اور چین کے تعلیم کے وزیر کے درمیان ایک باہمی میٹنگ ہوئی جہاں ہند اور چین کے درمیان باہمی تعاون پر تبادلہ خیال ہوا۔


      ۔۔۔۔۔۔۔۔۔۔۔ ۔


      م ن۔ ح ا۔ ن ا۔


      (05- 0 7 -17)


      U- 3048


    

    
    (Release ID: 1494626) Visitor Counter : 2