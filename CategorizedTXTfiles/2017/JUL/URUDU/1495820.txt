      وزارتِ تعلیم

      اسکول ریکارڈ ڈیجیٹل شکل میں
      Posted On: 17 JUL 2017 5:39PM by PIB Delhi


    نئی دہلی، 17 ؍جولائی،نیشنل اکیڈمک ڈپوزیٹری (این اے ڈی) کا قیام عمل میں آگیا ہے۔ یہ ہفتے میں ساتوں دن 24 گھنٹے چلنے والی آن لائن سروس ہے جس میں مختلف تعلیمی اداروں، اسکول بورڈوں اور صلاحیت کا اندازہ لگانے والے اداروں کے ذریعے ڈیجیٹل طریقے سے قائم کردہ ریکارڈ کو محفوظ کیا گیا ہے۔ این اے ڈی کے ذریعے جو معلومات فراہم کی جائے گی اس میں ڈگری، ڈپلومہ، سرٹیفکٹ اور مارکس شیٹ سے متعلق معلومات شامل ہیں۔ صلاحیت کو فروغ دینے کے بارے میں جاری کئے گئے ایوارڈز بھی اس میں موجود ہیں۔


    این اے ڈی دو طرح کے ڈیجیٹل ریکارڈ پر مشتمل ہے۔ این ڈی ایس ایل کا ڈاٹا بیس منیجمنٹ لمیٹڈ، (این ڈی ایم ایل) اور سی ڈی ایس ایل کا وینچرس لمیٹڈ (سی وی ایل)۔ ڈیجیٹل طریقے پر آن لائن ریکارڈ رکھنے میں سہولت یہ ہے کہ اس طرح کی معلومات کو آن لائن دیکھا جاسکتا ہے اور اس کی تصدیق کی جاسکتی ہے۔ اس کے علاوہ جعلی سرٹیفکٹ اور مارکس شیٹ وغیرہ ختم کرنے میں بھی اس سے مدد ملے گی۔


    ڈیجیٹل ڈاٹا بیس کے رجسٹریشن اور اس کے استعمال کیلئے آدھار کو کام میں لایا جائے گا۔ لیکن آدھار نہ ہونے کی صورت میں ایک منفرد این اے ڈی، آئی ڈی جاری کی جائے گی جس کی مدد سے این اے ڈی استعمال کرنے والے ڈیجیٹل خدمات سے فائدہ اٹھاسکیں گے۔


    یہ اطلاع ایچ آر ڈی کے وزیر مملکت ڈاکٹر مہندر ناتھ پانڈے نے آج لوک سبھا میں ایک سوال کے تحریری جواب میں دی۔


    ۔۔۔۔۔۔۔۔۔۔۔


    (17-07-م ن۔ج۔ق ر۔2017)


    U- 32 59 , Word: 277

    
    
    (Release ID: 1495820) Visitor Counter : 2