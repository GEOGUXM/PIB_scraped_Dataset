      سٹرک ٹرانسپورٹ اور شاہراہوں کی وزارت

      ٹرانسپورٹ شعبے کیلئے جی ایس ٹی کے فوائد
      Posted On: 26 JUL 2017 2:02PM by PIB Delhi


    نئی دہلی۔ 26 ؍جولائی۔ٹرانسپورٹ شعبے کو حال ہی میں شروع کیے گئے جی ایس ٹی سے کئی طرح کے فائدے ہو ں گے۔ جی ایس ٹی سے پہلے، ٹیکس کے پیچیدہ نظام اور کاغذی کارروائی سے ٹرانسپورٹ صنعت مجبور ہوگئی تھی کہ وہ ٹیکس پر عملدرآمد اور بین ریاستی سیلز ٹیکس کے وسائل کو خرچ کرے۔ بین ریاستی چوکیوں پر سیلز ٹیکس پر کڑی نظر رکھنے اور اسے اکٹھا کرنے کی وجہ سے ان مقامات پر ٹریفک کا بڑے پیمانے پر ہجوم ہوجاتا تھا جس کی وجہ سے مال برداری اور مسافروں کی نقل وحرکت سست پڑ جاتی تھی اور جس کے نتیجے میں قیمت اور آلودگی میں اضافہ ہوجاتا تھا۔ اوسط درجے کا ایک بھارتی ٹرک ایک سال میں تقریباً 50 ہزار سے 60ہزار کلو میٹر کا راستہ طے کرتے ہیں جبکہ امریکہ میں ایک ٹرک اس کے مقابلے تین لاکھ کلو میٹر سفر طے کرتا ہے۔


    یکجا کیے گئے ٹیکس نظام سے بین ریاستی چوکیوں کی ضرورت ختم ہوگئی ہےاس سے لمبے ٹرکوں اور مال لے جانے والی دیگر گاڑیوں کے سفر کے وقت میں پانچ حصوں میں سے ایک حصہ کمی آجائے گی۔ مجوزہ ای۔ وے بل کے ساتھ ساتھ جس میں پچاس ہزار روپئے سے زیادہ کی قیمت والی اشیاء کی نقل وحرکت کے لئے آن لائن رجسٹریشن کرانی ہوگی۔ مال لانے لے جانے میں آسانی ہوجائے گی اور اس سے پورے عمل میں مزید شفافیت پیدا ہوگی۔ مستعدی کے ساتھ مال کی نقل وحمل سے زیادہ مال لے جانے والے ٹرکوں کی مانگ میں بھی اضافہ ہوگا جس کے نتیجے میں مال لانے لے جانے پر آنے والی لاگت میں بھی کمی واقع ہوگی۔


    واحد جی ایس ٹی نظام کا یہ بھی مطلب ہے کہ گودام کے ڈھانچے کا بہتر سے بہتر استعمال کیا جاسکےگا ۔ اس سے پہلے کمپنیوں کو ٹیکس کے الگ الگ زمروں کی وجہ سے ہر ریاست میں گودام رکھنے پڑتے تھے۔ جی ایس ٹی کی وجہ سے ہر ریاست کیلئے ایک علیحدہ گودام کی ضرورت ختم ہوگئی۔ اس سے گودام کے ذریعے کی جانےو الی تجارت میں مزید سرمایہ کاری کو بڑھاوا ملے گا۔


    سڑک ٹرانسپورٹ و شاہراہ اور جہازرانی کے وزیر نتن گڈکری کے مطابق بھارت کے نقل وحمل کے شعبے کو اشیاء اور خدمات ٹیکس سے سب سے زیادہ فائدہ ہوگا کیوں کہ لاگت میں تقریباً 20 فیصد کمی آجائے گی۔ انہوں نے یہ بھی کہا کہ ملک بھر میں مختلف جگہوں پر ضروری سازو سامان کے حامل پارک قائم کیے جارہے ہیں تاکہ ان میں مال جمع کیا جاسکے اور تقسیم کیا جاسکے۔ ان پارکوں کی وجہ سے بڑے سائز کے ٹرکوں پر زیادہ سے زیادہ مقدار میں مال بھاڑا منفعت بخش نقل وحمل ممکن ہوسکے گا۔ اس سے نہ صرف مال کو لانے لے جانے پر لاگت میں کمی آئے گی بلکہ روزگار کے بہت سے موقع پیدا ہوں گے اور آلودگی کی سطح میں کمی آئے گی۔


    سڑک ٹرانسپورٹ اور شاہراہوں کی وزارت نے ٹرانسپورٹ شعبے کے لئے جی ایس ٹی کے فائدوں کی غرض سے ایک کتابچہ تیار کیا ہے۔


    U-3516

    
    
    (Release ID: 1497170) Visitor Counter : 3