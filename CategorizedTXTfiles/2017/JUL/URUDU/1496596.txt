      امور داخلہ کی وزارت

      اٗورجا سی اے پی ایف 19 سال سے کم فٹبال کھلاڑیوں کے ٹورنامنٹ کا اختتام
      Posted On: 21 JUL 2017 12:52PM by PIB Delhi


    نئی دہلی۔ 21 ؍جولائی۔خزانے ، کارپوریٹ اُمور اور دفاع کے مرکزی وزیر ارون جیٹلی نے اٗورجا سی اے پی ایف ، 19 سال سے کم عمر کے فٹبال کے باصلاحیت کھلاڑیوں کی تلاش سے متعلق ٹورنامنٹ کی اختتامی تقریب میں شرکت کی۔ داخلی اُمور کے وزیر مملکت کرن رجیجو نے بھی اس تقریب میں شرکت کی۔


    جناب ارون جیٹلی نے اپنے خطاب میں ٹورنامنٹ کے فاتحین کو مبارکباد دی اور مرکزی مسلح پولیس فوج سی اے پی ایف کی ملک کے کونے کونے میں فٹبال کو مقبول بنانے کی کوششوں کو سراہا۔ انہوں نے دیگر اداروں سے بھی کہا کہ وہ سی اے پی ایف کے نقشے قدم پر چلیں کیوں کہ اس سے انہیں گھریلو صلاحیت کو شناخت کرنے اور اس کی بودوباش کرنے میں مدد ملے گی۔ انہوں نے امید ظاہر کی کہ فیفا 17 سال سے کم عمر کے عالمی کپ کی میزبانی کرکے بھارت میں فٹبال کی مقبولیت میں اضافہ ہوگا اور ہم اس میدان میں اپنے عالمی درجےمیں بہتری لاسکیں گے۔


    جناب ارون جیٹلی نے فاتحین اور غیرمعمولی کھلاڑیوں کا خیرمقدم کیا ۔ بہترین گول کیپر کیلئے گولڈن گلوو ایوارڈ ، لڑکوں کے زمرے میں پنجاب کے کرن ویر سنگھ کو دیا گیا اور لڑکیوں کے زمرے میں منی پور کی لنتھن گامب کو دیا گیا۔ باوقار گولڈن بوٹ ایوارڈ پنجاب کے ارجن شرمانے حاصل کیا جنہوں نے تین گول کیے تھے۔ لڑکیوں کے زمرے میں گولڈن بوٹ ایوارڈ منی پور کی این رتن بالا نے حاصل کیا جنہوں نے ٹورنامنٹ میں 15 گول کیے تھے۔


    ایس ایس بی کی ڈائرکٹر جنرل محترمہ ارچنا راماسندرم نے کہا کہ سی اے پی ایف 2017 کے ذریعے اٗورجا کا مشترکہ طور پر اہتمام سی اے پی ایف اور آسام رائفلز نے پولیس کھیلوں کے آل انڈیا کنٹرول بورڈ (اے آئی پی ایس سی بی) کی سرپرستی میں کیا تھا۔ جس میں 35 ریاستوں / مرکز کے زیر انتظام علاقوں کے12500 سے زیادہ فٹبال کھلاڑیوں ، لڑکے اور لڑکیوں دونوں نے شرکت کی۔ ان لوگوں نے تین مرحلوں میں 1200 سے زیادہ میچ کھیلے۔ انہو ں نے اس بات پر زور دیا کہ بھارت اس سال اکتوبر میں 17 سال سے کم عمر کے فیفا عالمی کپ کی میزبانی کررہا ہے۔ وہ نوجوانوں میں ان مقابلوں کیلئے جوش وجذبہ جگا رہا ہے۔ وزیراعظم جناب نریندر مودی نے ملک میں ہر بچے کو فٹبال کھیلنے کا موقع دینے کا بڑے پیمانے پر ایک خواب دیکھا ہے۔ اس مقصد کو حاصل کرنے کیلئے اٗورجا 2017 سی اے پی ایف ، 19 سال سے کم عمر کے باصلاحیت فٹبال کھلاڑیوں کے ٹورنامنٹ کا اہتمام کیا گیا تھا۔


    اٗورجا سی اے پی ایف 19 سال سے کم عمر کے ، فٹبال کے باصلاحیت کھلاڑیوں کی تلاش سے متعلق ٹورنامنٹ ، جس کے تحت زبردست جوش وجذبے کے ساتھ ایک ہفتے تک فٹبال میچ کھیلے گئے ، پنجاب اور کرناٹک کے درمیان لڑکوں کے فائنل میچ کے ساتھ اختتام پذیر ہوگیا۔ ٹرافی حاصل کرنے کیلئے سخت مقابلہ ہوا اور دونوں ہی ٹیموں نے اپنی بہترین کارکردگی پیش کی اور شائقین کو مسحور کردیا۔ اس میچ میں 90 منٹ تک دونوں ہی ٹیمیں ایک ایک گول کرکے برابری پر رہیں لیکن میچ کا فیصلہ پینلٹی شوٹ آؤٹ کے ذریعے کیا گیا۔ پنجاب نے پانچ تین سے سبقت حاصل کی اور اٗورجا چمپئنس ٹرافی حاصل کرلی۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ا س ۔ ع ن۔


    21-07-2017


    U-3395

    
    
    (Release ID: 1496596) Visitor Counter : 2