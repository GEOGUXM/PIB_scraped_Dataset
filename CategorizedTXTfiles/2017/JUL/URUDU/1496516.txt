      دیہی ترقیات کی وزارت

      ڈی ڈی یو-جی کے وائی میں تربیت کے بعد تقریبا85ہزار امیدواروں کو روزگار ملا
      Posted On: 20 JUL 2017 8:14PM by PIB Delhi


    نئی دہلی، 20 ؍جولائی،دیہی ترقیات کے وزیر مملکت جناب رام کرپال یادو نے آج لوک سبھا میں ایک سوال کے جواب میں بتایا کہ دین دیال اپادھیائے گرامین کوشل یوجنا (ڈی ڈی یو-جی کے وائی) دیہات کے غریب نوجوانوں کیلئے روزگار سے تعلق رکھنے والا ہنر مندی کی ترقی کا ایک پروگرام ہے، جو کہ دیہی ترقیات کی وزارت کے ذریعہ نافذ کیا جارہا ہے۔ اس اسکیم کے تحت تربیت حاصل کرنے والے نوجوان روزگار پانے کے اہل ہوجاتے ہیں۔ انہوں نے کہا کہ مالی سال 2016-17 کے دوران مجموعی طور پر 162586 نے ہنر مندی کی تربیت حاصل کی اور ان میں سے 84900 کو روزگار فراہم کرایا گیا۔


    اس اسکیم کا ایک حصہ رورل ایمپلائمنٹ اینڈ ٹریننگ انسٹی ٹیوٹ (آر ایس ای ٹی آئی) کے ذریعہ ہنر مندی کا فروغ ہے، جو کہ تربیت پانے والے کو بینک سے قرض حاصل کرکے اپنا روزگار شروع کرنے کے قابل بناتا ہے۔ مالی سال 2016-17 میں اس کے تحت مجموعی طور پر 445106 امیدواروں کو تربیت دی گئی اور ان میں سے 363111 نے اپنا روزگار قائم کیا۔


    U- 3 364

    
    
    (Release ID: 1496516) Visitor Counter : 2