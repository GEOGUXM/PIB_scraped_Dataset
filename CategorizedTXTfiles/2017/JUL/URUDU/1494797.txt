      وزارت خزانہ

      مالی سال 18-2017 کے لئے جون2017 تک ڈائریکٹ ٹیکسوں کی وصولی
      ایک لاکھ بیالیس ہزار کروڑروپے رہی
      
      یہ وصولی پچھلے سال کی اسی مدت کی وصولی سے 14.8فیصد زائد ہے
      
      ڈائریکٹ ٹیکسوں کی وصولی کا حصہ بجٹ تجاویز میں جاری مالی سال 18-2017 کے لئے
      
      ڈائریکٹ ٹیکسوں کی وصولی کے نشانے 9اعشاریہ آٹھ لاکھ کروڑ میں 14.5فیصد ہے
      
      Posted On: 06 JUL 2017 7:14PM by PIB Delhi


    نئی دہلی،07۔جولائی ۔مالی سال 18-2017 کے لئے جون 2017 تک ڈائریکٹ ٹیکسوں کی وصولی کے عبوری اعدادوشمار سے واضح ہوتا ہے کہ اس مالی سال کے لئے ڈائریکٹ ٹیکسوں کی وصولی ایک لاکھ بیالیس ہزار کروڑروپے رہی ہے ،جو پچھلے سال کی اسی مدت کے دوران ڈائریکٹ ٹیکسوں کی وصولی سے 14.8 فیصد زائد ہے ۔مرکزی بجٹ میں مالی سال 18-2017 کے لئے ڈائریکٹ ٹیکسوں کی وصولی کا نشانہ 9.8 لاکھ کروڑروپے معین کیا گیا ہے ، جو بجٹ تجاویز میں ڈائریکٹ ٹیکسوں کی وصولی کے نشانے کے 14.5فیصد کے بقدر ہے ۔


    جہاں کارپوریٹ انکم ٹیکس (سی آئی ٹی )کے تحت مجموعی وصولیابی میں 4.8 فیصد اضافہ درج ہوا وہیں سکیورٹیز ٹرانزکشن ٹیکس (ایس ٹی ٹی ) سمیت ذاتی انکم ٹیکس کی وصولی کی میں 12.9 فیصد کا اضافہ درج ہوا تاہم باز ادائگیوں کو منہا کرنے کے بعد سی آئی ٹی ٹیکسوں کی وصولی 22.4 فیصد درج ہوئی وہیں پرسنل انکم ٹیکس (پی آئی ٹی ) 8.5فیصد رہی جبکہ اپریل سے جون 2017 تک کی مدت کے دوران 55520 کروڑ روپے کی باز ادائگیاں جاری کی گئیں ،جو مالی سال 17-2016 کی اسی مدت کے دوران جاری کی گئی باز ادائگیوں سے 5.2فیصد کم ہے ۔


    30 جو 2017 تک 58783 کروڑروپے کے ایڈوانس ٹیکس کی وصولی کی گئی جو پچھلے سال کی اسی مدت کے دوران ایڈوانس ٹیکس کی وصولی سے 11.9 فیصد زائد ہے ۔اس کے ساتھ ہی کارپوریٹ ایڈوانس ٹیکس کی وصولی میں 8.1 فیصد اورپرسنل ایڈ وانس ٹیکس کی وصولی میں 40.3 فیصد اضافہ درج ہوا ہے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش۔ رم


    U-3086

    
    
    (Release ID: 1494797) Visitor Counter : 3