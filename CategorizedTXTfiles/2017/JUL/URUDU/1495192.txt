      نیتی آیوگ

      نیتی آیوگ نے حکومت ہند کی مختلف وزارتوں کے ساتھ پنجاب کے بہت سے زیر التوا مسائل کو حل کیا
      Posted On: 11 JUL 2017 7:51PM by PIB Delhi


    نئی دلّی ، 11 جولائی / نیتی آیوگ، امداد اور طریقۂ کار کے ذریعے تعاون پر مبنی وفاق کو مضبوط بنانے کے لئے ریاستوں کے ساتھ مل کر کام کررہا ہے۔ نیتی آیوگ کو جو کام دیے گئے ہیں ان میں سے ایک یہ ہے کہ وہ ریاستوں کے ترقیاتی ایجنڈے پر عمل درآمد کو تیز کرنے کے لئے مرکزی حکومت کے ساتھ زیر التوا مسائل کو حل کرنے کی غرض سے پلیٹ فارم فراہم کرے۔ اس سلسلے میں نیتی آیوگ کے نائب چیئرمین ڈاکٹر اروند پاناگڑیا کی صدارت میں 11 جولائی 2017 کو حکومت پنجاب کے سینئر افسروں کے ساتھ ایک میٹنگ ہوئی۔ ان افسروں کی قیادت پنجاب کے چیف سکریٹری جناب کرن اوتار سنگھ کررہے تھے اور اس میں مرکزی حکومت کے افسران بھی شامل تھے۔ ریاستی حکومت کی طرف سے زراعت اور کسانوں کی فلاح و بہبود، آبی وسائل کی وزارتوں اور وزارت خزانہ کے مالی خدمات اور مالیے کے محکموں کی طرف سے اٹھائے گئے مسائل پر تبادلہ خیال کیا گیا۔


    ریاست کے ضلع سنٹرل کوآپریٹیو بینکوں کو مالی امداد فراہم کرنے کے مسئلے پر بات چیت کی گئی، تاکہ وہ ترقی کو پائیدار بناسکیں۔ اس سلسلے میں اصولی طور پر اس بات سے اتفاق کیا گیا کہ نیتی آیوگ کے ممبر پروفیسر رمیش چند کی صدارت میں ماہرین کا ایک گروپ قائم کیا جائے، جس میں نابارڈ، ریاستی حکومتوں، آربی آئی اور مالی خدمات کے محکمے کے ارکان شامل ہوں، جو ملک میں امداد باہمی بینکوں کو مستحکم بنانے کے ممکنہ طریقے وضع کرے۔ یہ فیصلہ بھی کیا گیا کہ کوآپریٹیو بینکوں کے لئے ضابطہ سے متعلق مسائل پر بھی ماہرین کے گروپ میں تبادلۂ خیال کیا جائے گا۔


    جہاں تک آر کے وی وائی کے تحت کراپ ڈائیورسیفکیشن پلان میں چارے اور ڈیری فارمنگ کو شامل کرنے کا تعلق ہے تو وزارت زراعت کے نمائندے نے اشارہ دیا کہ ریاستوں کے لئے اس اسکیم کے تحت کافی لچک موجود ہے۔ یہ بھی کہا گیا کہ سی ڈی پی کے تحت ریاست ہرے چارے کو دھان کی جگہ دھان کے علاقے میں اُگاسکتی ہے۔


    جہاں تک ستلج کے پانی سے سیراب ہونے والی نہروں کی توسیع، بہتری اور جدیدکاری کے پروجیکٹ کی منظوری کا تعلق ہے، آبی وسائل کی وزارت نے اشارہ دیا کہ پنجاب کی حکومت سے نظرثانی شدہ تجویز ملنے کے ایک ہفتے کے اندر اندر اس کی منظوری دے دی جائے گی۔ پنجاب کے چیف سکریٹری جناب کرن اوتار سنگھ نے میٹنگ کے نتائج پر اطمینان کا اظہار کیا اور اس سلسلے میں پہل کے لئے نیتی آیوگ کے نائب چیئرمین کا شکریہ ادا کیا۔


    ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔


    ( م ن ۔ ج۔ م ر ۔ 11 - 07 - 2017 )


    U. No. 3159

    
    
    (Release ID: 1495192) Visitor Counter : 2