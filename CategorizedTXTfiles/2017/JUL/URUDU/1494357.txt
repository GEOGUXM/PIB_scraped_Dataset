      زراعت اور کاشتکاروں کی فلاح و بہبود کی وزارت

      رادھا موہن سنگھ نے ٹیکسٹائلزانڈیا 2017 کانفرنس سے خطاب کیا
      Posted On: 02 JUL 2017 2:39PM by PIB Delhi


    زراعت کے بعد ہندوستانی ٹیکسٹائل کی صنعت ساڑھے چار کروڑ لوگوں کو


    راست ملازمت فراہم کراتی ہے


    دوہزار سولہ سترہ میں ہندوستان نے دس اعشاریہ پانچ ملین ہیکٹئر رقبۂ زمین سے


    پانچ اعشاریہ آٹھ ملین ٹن کپاس پید ا کی


    سردست قدرتی فابرس کو پولیسٹر اور اکیریلک جیسے سے


    سنتھیٹک فائبر سے زبردست مقابلہ اور چیلنج درپیش ہے :


    رادھا موہن سنگھ


    نئی دہلی،03۔جولائی ۔مرکزی وزیر زراعت وفلاح کاشت کاران رادھا موہن سنگھ نے کہا ہے کہ ملک کی معیشت کے لئے قدرتی فائبر کے شعبے کی مجموعی نمو انتہائی اہمیت کی حامل ہے ۔ یہ ہمارے سماج کی ترقی پر زبردست اثرات مرتب کرتے ہیں اور اہم معاشی حیثیت رکھتے ہیں ۔ جناب رادھا موہن سنگھ گجرات کے شہر گاندھی نگر میں ٹیکسٹائلز انڈیا 2017 کانفرنس سے خطاب کررہے تھے۔


    انہوں نے کہا کہ قدرتی فائبر ہندوستان میں ٹیکسٹائل کی صنعت کی ریڑھ کی ہڈی کی حیثیت رکھتے ہیں اور ملک کی فائبر کی صنعت میں اس کی حصہ داری ساٹھ فیصد سے زائر ہے۔ ملک میں زراعت کے بعد ٹیکسٹائل کی صنعت ہی وہ واحد صنعت ہے جو ساڑھے چار کروڑ افراد کو راست طور سے ملامتیں فراہم کراتی ہے۔ اہندوستان کی متعدد چھوٹی اور اوسط درجے کی صنعتیں قدرتی فائبر س کی مصنوعات استعمال کرتی ہیں اور دنیا بھر میں 75 ملین سے زائد کنبے قدرتی فائبر یعنی نیچرل فائبر سے بنی مصنوعات کا راست طورسے استعمال کرتے ہیں۔ تنہا ہندوستان میں ہی تین کروڑ سے زائد کسان نیچرل فائبر س کی پیداوار کرتے ہیں۔


    جناب رادھا موہن سنگھ نے بتایا کہ سردست ملک میں نیچرل فائبرس کو ایکریلک اور پولیسٹر وغیرہ جیسے مصنوعی فائبر س سے زبردست مقابلہ اور چیلنج در پیش ہے۔ اب سے ایک صدی قبل نیچرل فائبر ہی استعمال کئے جاتے تھے جبکہ آج ان کی حصہ داری محض 40 فیصد سے بھی کم رہ گئی ہے۔1990 کی دہائی میں ملبوسات کی تیاری میں تنہا سوت کی صنعت نے 50 فیصد کی حصہ داری کی تھی ۔ تاہم سردست اب سود کی حصہ داری ملبوسات کے عالمی بازاروں میں کم ہوکر 30 فیصد ہی رہ گئی ہے ۔


    جناب رادھا موہن سنگھ نے اپنی تقریر میں کہا کہ آج دنیا کے 90 ممالک کپاس پیداکرتے ہیں اور ہندوستان کی ٹیکسٹائل کی صنعت کے ذریعہ استعمال کی جانے والی مجموعی فائبرس کی مقدار تقریباََ ساٹھ فیصد ہے ، جو عالمی منظر نامے کی 40 فیصد کی مجموعی حصہ دار ی سے یقیناََ کم ہے۔ ہندوستان دنیا بھر میں سب سے زیادہ کپاس پیدا کرنے والے ملک کی حیثیت رکھتا ہے ۔جو عالمی سطح پر ایک چوتھائی مجموعی پیداوار اورتقریباََ ایک تہائی رقبہ زمین پر مشتمل ہے۔سال 17-2016 کے دوران ہندو ستان میں 10.5 ملین ہیکٹئر رقبہ زمین سے تقریباََ 5.8 ملین ٹن کپاس کی پید ا کی گئی۔


    وزیر موصوف نے کہا کہ جیوٹ انتہائی اہم نیچرل فائبر کی حیثیت رکھتا ہے، جو متعدد صنعتی پیداواروں میں زیر استعمال لایا جاتا ہے۔ جیوٹ کی کھیتی اورجیوٹ کی صنعت سے تقریباََ 50 لاکھ افراد کو روزی روٹی حاصل ہوتی ہے۔ سردست جیوٹ کی صنعت ملک میں اپنے جیو ٹیکسچر کے ذریعہ زمین کے کٹاؤ پر قابو پانے میں انتہائی کامیاب رول ادا کررہی ہے۔ اس کے ساتھ ہی موٹر گاڑیوں کے اندرونی حصوں کے لئے بھی اسے زیر استعمال لایا جارہا ہے اور آنے والی دہائیوں میں جیوٹ اور سیسل سے تیار کئے جانے والے ان فائبرس کی مانگ میں زبردست اضافہ ہونے کا امکان ہے۔


    جناب رادھا موہن سنگھ نے مزید کہا کہ دنیا میں فائبر کی کاروباری فصلو ں کی پیداوار میں فلیکس چوتھے نمبر پر ہے ۔یہ سبھی ٹیکسٹائل فائبر س کے لئے انتہائی معقول اور قدرتی فائبرس کی حیثیت رکھتی ہے۔ ہندوستان میں فلیکس فائبر کی مجموعی پیداوار بہت کم ہے کیونکہ اس کے لئے زیادہ پیداوار ی رقبہ ٔ زمین اورپیداوار کی بہتر ٹکنالوجی دستیاب نہیں ۔ ہندوستان ہرسال یوروپی ممالک سے اپنے سوتی کپڑے کی تیاری کے لئے 60 کروڑروپے کے بقدر فلیکس فابئر در آمد کرتا ہے ، اس لئے ملک کی بنیادی ضرورت یہ ہے کہ فلیکس فائبر کی منظم کھیتی کے لئے معقول اور مفید مطلب علاقے تیار کئے جائیں ،جنہیں بہتر پیداوار اور پراسیسنگ کی ٹکنالوجی کی امداد حاصل ہو تاکہ گھریلو بازاروں کو معیاری فلیکس فائبر کی دستیابی کو یقینی بنایا جاسکے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش۔ رم


    U-2999

    
    
    (Release ID: 1494357) Visitor Counter : 3