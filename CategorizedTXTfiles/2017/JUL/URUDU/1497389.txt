      وزارت سیاحت

      مندروں، یادگاری مقامات اور سیاحتی مقامات پر سیاحوں کے لئے سہولیات
      Posted On: 26 JUL 2017 5:44PM by PIB Delhi


    نئی دہلی 27جولائی، سیاحت کی وزارت نے معذور افراد کی رسائی کے لیے سیاحتی مقامات پر سہولیات دستیاب کرانے اور سیاحوں کو حفاظت اور سلامتی فراہم کرانے کی غٖرض سے مختلف اقدمات کیے ہیں، جو مندرجہ ذیل ہیں:

     1. ہفتے میں ساتوں دن مفت ، کثیر لسانی سیاحتی اطلاع سے متعلق ہیلپ لائن، جو 12 زبانوں میں دستیاب ہیں۔ اس کا مقصد سیاحوں کو اطلاع اور رہنما خطوط کے معنوں میں امدادی خدمات فراہم کرنا ہے۔
     2. سودیش درشن، یاترا کے احیا اور روحانی تنظیم اور فروغ کی مہم سے متعلق قومی مشن (پرساد) کی اسکیموں کے تحت تیار کیا گیا سارا بنیادی ڈھانچہ اس طرح ڈیزائن کیا گیا ہے کہ جسمانی طور پر معذور سیاحوں کو آسانی سے رسائی فراہم ہوجائے۔ سبھی ریاستی سرکاروں/ مرکز کے زیر انتظام علاقوں سے کہا جاتا ہے کہ وہ پروجیکٹ کی منظوری سے پہلے تجویز کے ساتھ ساتھ ایک حلف نامہ بھی داخل کریں، جس میں توثیق کی گئی ہو کہ معذور سیاحوں کو روکاوٹوں سے پاک ماحول فراہم کرنے کے لیے پروجیکٹ کے تعمیری علاقوں میں ان کی ضرورتوں کو ذہن میں رکھ کر ڈیزائننگ کی گئی ہے۔
     3. سیاحت کی وزارت نے متعلقہ ہوٹلوں کی درجہ بندی / نو درجہ بندی کے لیے رہنما خطوط کی اپنی رضاکارانہ اسکیم کے تحت ہوٹلوں کے لیے یہ لازمی کردیا ہے کہ وہ جسمانی معذور افراد کے لیے ناسب فرنیچر اور غسل خانوں کی سہولیات کے ساتھ کم از کم ایک کمرہ مختص رکھیں، جس میں پھسلنے سے روکنے والے فرش ہوں اور پہیوں والی کرسی ہو۔ یہ سہولیات سبھی زمروں کے ہوٹلوں میں دستیاب ہونی چاہئیں۔
     4. ٹرانسپورٹ آپریٹرس ایسو سی ایشن کو مشورہ دیا گیا ہے کہ وہ جسمانی طور پر معذور سیاحوں کے لیے سیاحتی کاروں/ بسوں میں مناسب سہولیات فراہم کرائیں۔
     5. سہولیات کو فراہم کرنے سے متعلق ترکیبوں کے بارے میں بتانے کے لیے غیر ملکی سیاحوں کو اُن کی آمد پر ویلکم کارڈز دئیے جائیں۔
     6. کچھ ریاستی سرکاروں/ مرکز کے زیر انتظام علاقوں نے کسی نہ کسی شکل میں سیاحتی پولیس تعینات کی ہے۔
     7. محفوظ اور باوقار سیاحت کے لیے بھار ت کے سفر اور سیاحت سے متعلق صنعت کی طرف سے ایک ضابطہ جاری کیاگیا ہے جس کا مقصد وقار حفاظت اور سیاحوں اور مقامی لوگوں خاص طور پر خواتین اور بچوں کے استحصال سےپاک ماحول بنانے کے لیے بنیادی حقوق کے سلسلے میں سیاحتی سرگرمیوں کو فروغ دینا ہے۔
     8. مختلف ریاستی سرکاروں اور مرکز کے زیر انتظام علاقوں کو سیاحوں کی حفاظت کو یقینی بنانے کے لیے وقتاً فوقتاً ہدایات جاری کی جاتی رہتی ہیں۔

    یہ اطلاع سیاحت اور ثقافت (آزادانہ چارج) کے وزیر مملکت ڈاکٹر مہیش شرما نے راجیہ سبھا میں ایک سوال کے تحریری جواب میں فراہم کی۔


    ************


    (م ن ۔اس ۔ن ر۔ 27.07.2017)


    U – 3551

    
    
    (Release ID: 1497389) Visitor Counter : 2
    
    
    
    
    

8.