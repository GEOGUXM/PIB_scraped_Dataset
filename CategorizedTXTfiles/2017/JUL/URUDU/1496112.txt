      زراعت اور کاشتکاروں کی فلاح و بہبود کی وزارت

      لیچی کی پیداوا رمیں اضافے کے لیے حکومت کی طرف سے کیے گئے اقدامات
      Posted On: 19 JUL 2017 1:38PM by PIB Delhi


    نئی دہلی 19 جولائی، زراعت اور کاشتکاروں کی فلاح وبہود کے مرکزی وزیر مملکت جناب پرشوتم روپالا نےلوک سبھا میں ایک سوال کے جواب میں بتایا ہے کہ ملک کی مختلف ریاستوں میں گزشتہ تین برسوں کے دوران نیز سال رواں کے دوران لیچی کی پیداوار کی تفصیلات ریاست اور درجے کے لحاظ سے درج ذیل ہیں۔


    حکومت نے ملک میں لیچی کی پیداوار اور دیگر پھلوں اور سبزیوں کی پیداوار میں اضافے کے لیے متعدد اقدامات کیے ہیں:

      * مرکز کی جانب سے اسپانسر شدہ اسکیم یعنی مشن برائے مربوط ترقیات باغبانی (ایم آئی ڈی ایچ) کا نفاذ 15-2014 سے 12ویں منصوبے کے دوران کیا جارہا ہے تاکہ باغبانی کے شعبے کی مجموعی ترقی عمل میں آسکے اور پھلوں اور سبزیوں سمیت تمام تر باغبانی فصلوں پر احاطہ کیا جاسکے۔
      * مشن کے تحت پھلوں اور سبزیوں پر مبنی فصلوں کو پیداواریت کے لحاظ سے ترقی دینا ہے اس کے لیے افزوں پیمانے پر رقبے میں اضافہ کرنا ، بہتر طریقے اپنانا، مخصوص باغیچوں کی ترقی، تحفظاتی کاشت، آبی وسائل کی بہم رسانی، مربوط کیڑے کش انتظامی اقدامات، مربوط تغذیہ انتظام (آئی این ایم) ، نامیاتی فارمنگ، جائے موقع نامیاتی سازو سامان کی فراہمی، کاشتکاروں کی صلاحیت میں اضافہ، بہتر ٹیکنالوجیوں کا استعمال، تکنیکی ماہرین کی خدمات کی فراہمی وغیرہ شامل ہیں۔

    حکومت کی جانب سے چلائی گئیں نئی اسکیموں اور تفصیلی تحقیقات کے نفاذ کی تفصیلات درج ذیل ہیں:

      * حکومت ہند کے تحت وزارت زراعت، امداد باہمی اور کاشتکاروں کی بہبود نے 2001 میں مظفر پور میں قومی تحقیق مرکز برائے لیچی قائم کیا تھا، جو ملک میں لیچی کی پیداواریت میں اصلاح کی غرض سے درکار تحقیقی ضروریات پر توجہ مرکوز کررہا ہے۔ اس مرکز کی توجہ اس امر پر مرکوز ہے کہ ملک میں لیچی کی پیداوار اور پیداواریت دونوں میں کس طرح اضافہ لایا جاسکتا ہے، ساتھ ہی ساتھ یہ مرکز کیڑے مکوڑوں کے انتظام کی نگرانی اور لیچی کے درختوں کو لگنے والے امراض اور لیچی کی فصل تیار ہونے کے بعد امکانی نقصانات کی روک تھام کے تمام تر دیگر پہلوؤں پر بھی توجہ مرکوز کررہا ہے۔
      * یہ مرکز اے آئی سی آر پی-فروٹس کے تعاون و اشتراک سے چھ ریاستوں میں ، یعنی بہار میں سبور، مغربی بنگلا میں موہن پور، جھارکھنڈ میں رانچی ، پنجاب میں فیروز پور، کرناٹک میں کوڈوگو جیسے مقامات پر مخصوص نوعیت کی تحقیق کی نگرانی کررہا ہے۔ اس سلسلے میں آئی سی اے آر- این آر سی، لیچی کے سلسلے میں مظفر پور سے تحقیقی سرگرمیوں کا اہتمام کررہا ہے ، جس کے تحت اس مرکز کے ڈائرکٹر لیچی کے سلسلے میں فصل کے کوارڈی نیٹر کے طور پر کام کررہے ہیں۔ اس کے علاوہ حکومت ، چھتیس گڑھ میں امبیکا پور میں، ناگالینڈ میں میڈجیفیما میں ، آندھراپردیش میں اراکومے اور ہماچل پردیش میں کانگڑا میں لیچی کے سلسلے میں رضاکارانہ مراکزبھی کھولنے کے مراحل میں ہے۔
      * پیداوار بڑھانے کی غرض سے لیچی کے سلسلے میں آئی سی اے آر – این آر سی نے بہتر ، زرعی طریقہ ہائے کار وضع کیے ہیں اور کوالٹی پلانٹ مٹیریل کی فراہمی کے لیے مختلف شراکت داروں کو بہتر ہنر مندی سے آراستہ کررہا ہے۔
      * حکومت مختلف پھلوں کے سلسلے میں پروجیکٹ انتظام کا ایک نیٹ ورک چلارہی ہے ، جس کے تحت لیچی کے باغیچوں کی تنظٰم نو اور اصلاح بھی شامل ہے۔ آے آئی سی آر پی ، شہر کی مکھیوں کی پرورش اور شہر کے حصول کے لیے پروجیکٹ کی نگرانی کررہا ہے۔ لیچی کے پھل کی فصل تیار ی کے بعد دیرپا حفاظت کے لیے مشترکہ پروگرام بی اے آر سی کے ذریعے چلائے جارہے ہیں۔ غیر روایتی اور قبائلی علاقوں میں رقبے کی توسیع کی اسکیم چلائی جارہی ہے، جس کے نتیجے میں ملک کے مختلف حصوں میں لیچی کی پیداوار میں اضافہ متوقع ہے۔

    ملک میں لیچی کی ریاست وار اور درجہ وار پیداواری کیفیت کا گوشوارہ

                                                                                 
نمبرشمار  ریاستیں/ مرکز کے زیر انتظام علاقے  2013-14  2014-15  2015-16  2016-17  
                                                                        ( عارضی )
                                                                                 
                                                                                 
                                                                                 
                                                                                 
                                                                                 
                                                                                 
1         بہار                               234.20   198.00   198.00   199.98   
                                                                                 
                                                                                 
                                                                                 
2         مغربی بنگال                        93.90    76.75    75.28    77.65    
                                                                                 
                                                                                 
                                                                                 
3         آسام                               48.08    48.73    49.60    55.72    
                                                                                 
                                                                                 
                                                                                 
4         چھتیس گڑھ                          37.63    39.15    45.38    49.88    
                                                                                 
                                                                                 
                                                                                 
5         جھارکھنڈ                           58.24    58.81    40.01    45.32    
                                                                                 
                                                                                 
                                                                                 
6         پنجاب                              28.00    32.11    34.88    38.93    
                                                                                 
                                                                                 
                                                                                 
7         اترپردیش                           1.98              35.87    36.09    
                                                                                 
                                                                                 
                                                                                 
8         اتراکھنڈ                           30.71    19.74    23.74    23.76    
                                                                                 
                                                                                 
                                                                                 
9         اڈیشہ                              20.32    20.30    20.32    20.36    
                                                                                 
                                                                                 
                                                                                 
10        تری پورہ                           20.18    20.58    20.32    20.12    
                                                                                 
                                                                                 
                                                                                 
11        ہماچل پردیش                        3.28     3.49     6.07     5.39     
                                                                                 
                                                                                 
                                                                                 
12        ناگالینڈ                           3.22     3.22     3.54     3.84     
                                                                                 
                                                                                 
                                                                                 
13        جموں و کشمیر                       1.07     2.13     2.25     2.25     
                                                                                 
                                                                                 
                                                                                 
14        ہریانہ                             2.75     3.41     1.84     2.25     
                                                                                 
                                                                                 
                                                                                 
15        میزورم                             1.73     1.85     1.63     1.85     
                                                                                 
                                                                                 
                                                                                 
16        سکم                                0.03              0.03     0.03     
                                                                                 
                                                                                 
                                                                                 
          دیگر                                                 0        0.075    
                                                                                 
                                                                                 
                                                                                 
          میزان                              585.30   528.26   558.77   583.48   
                                                                                 
                                                                                 

    وسیلہ: باغبانی اعدادو شمار ڈویژن، محکمہ زراعت، امداد باہمی اور کاشتکاروں کی فلاح و بہبود


    ************


    (م ن ۔ ۔ن ر۔ 19.07.2017 )


    U – 3321

    
    
    (Release ID: 1496112) Visitor Counter : 2
    
    
    
    
    

          
          
          
          
          
          
          
          
          
          
          
          
          
          
          
          
          
          
          
          
          
          
          
          
          
          
          
          
          
          
          
          
          
          
          
          
          
          
          
          
          
*