      وزارت دفاع

      پانچویں جنریشن کے جنگی طیارے
      Posted On: 28 JUL 2017 6:31PM by PIB Delhi


    نئی دہلی، 28 ؍جولائی، دفاع کے وزیر مملکت ڈاکٹر سبھاش بھامرے نے آج لوک سبھا میں جناب بی جے پانڈا کے ایک سوال کے تحریری جواب میں ایوان کو بتایا کہ پانچویں جنریشن کے جنگی طیاروں کے مشترکہ طور پر فروغ اور تیاری کیلئے روسی فیڈریشن اور حکومت ہند کے درمیان اکتوبر 2007 میں ایک بین حکومتی معاہدے پر دستخط کئے گئے تھے۔ اس پروجیکٹ کو دو مرحلوں میں نافذ کرنے کا منصوبہ تھا ،جس میں پہلے مرحلے میں بنیادی ڈیزائن اور دوسرے مرحلے میں تفصیلی ڈیزائن اور ڈیولپمنٹ شامل ہے۔ بنیادی ڈیزائن کے مرحلے کیلئے دسمبر 2010 میں دستخط کئے گئے تھے۔ یہ کام فروری 2011 میں شروع ہوا اور جون 2013 میں مکمل کیا گیا۔


    31 مارچ 2017 تک 1535.45 کروڑ روپے خرچ کئے جاچکے ہیں۔


    بین حکومت معاہدے میں منصوبہ بند اخراجات کی سفارش کی گئی ہے۔ البتہ تجارتی مذاکرات والی کمیٹی (سی این سی) کے ذریعے حکومت کو سفارشات پیش کئے جانے کے بعد تحقیق وترقی کے کنٹریکٹ کے تحت مزید اخراجات کے بارے میں معلوم ہوسکے گا۔


    ۔۔۔۔۔۔۔۔۔۔۔


    (م ن-و ا- ق ر)


    (28-07-2017)


    U- 3 602

    
    
    (Release ID: 1497676) Visitor Counter : 2