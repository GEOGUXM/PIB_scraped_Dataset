      امور خارجہ کی وزارت

      غیر ممالک میں ہندی کے فروغ کے لئے اقدامات
      Posted On: 20 JUL 2017 1:58PM by PIB Delhi


    
    
    نئی دلّی ، 20 جولائی ؍ امور خارجہ کے وزیر مملکت جنرل ( ڈاکٹر ) وی کے سنگھ ( ریٹائرڈ ) نے گزشتہ روز لوک سبھا میں ایک سوال کے تحریر ی جواب میں بتایا کہ غیر ملکوں میں ہندی کا فروغ حکومت کی اعلیٰ ترجیح کا معاملہ ہے ۔غیر ملکوں میں ہندی کے فروغ میں تعاون کے لئے وزارت نے دو سال قبل ایک علیحدہ ڈویژن قائم کیا تھا ۔ تب سے اب تک وزارت امور خارجہ کے ذریعہ متعدد اقدامات کئے گئے ہیں ۔
    وزارت امور خارجہ نے 10-12 ستمبر ، 2015 بھوپال میں دسویں عالمی ہندی کانفرنس منعقد کی تھی جس میں ہند اور بیرونی ملکوں سے بڑی تعداد میں مندوبین نے شرکت کی تھی ۔ کانفرنس میں ہندی زبان کے فروغ سے متعلق تمام موضوعات پر تبادلہ خیال کیا گیا تھا ۔ اس کانفرنس میں منظور کی گئی سفارشات پر عمل درآمد کے لئے وزیر خارجہ کی سربراہی میں ایک کمیٹی قائم کی گئی تھی ۔ یہ کمیٹی ان سفارشات پر عمل در آمد کو یقینی بنانے کے لئے ہر تین ماہ کے وقفے سے باقاعدہ میٹنگ منعقد کرتی ہے ۔ متعدد غیر ممالک میں وزارت خارجہ کے زیر اہتمام علاقائی ہندی کانفرنسیں بھی منعقد کی گئی ہیں جن میں گزشتہ برس پیر س اور ماسکو میں منعقد ہوئی کانفرنسیں بھی شامل ہیں ۔
    جرمنی کے اسکولوں میں ہندوستانی زبانوں کی تعلیم دیئے جانے کے ضمن میں ایک مشترکہ معاہدے پر دستخط کئے گئے ہیں جس کے تحت جرمنی کے اسکولوں میں ہندی زبان کی تعلیم دی جائے گی ۔ غیر ملکوں میں ہندی زبان کے فروغ سے وابستہ اداروں کو وزارت خارجہ کتابیں ، تعلیمی مواد اور دیگر امداد فراہم کرتی ہے ۔ علاوہ ازیں ، وزارت خارجہ اور غیر ملکوں میں قائم مشن ؍پوسٹس ہندی کے فروغ کے لئے ہر سال 10 جنوری کو عالمی ہندی دوس کا اہتمام بھی کرتے ہیں ۔اس موقع پر غیر ملکی طلباء کے لئے ہندی مقابلہ کا اہتام کیا جاتا ہے اور کامیاب ہونے والے طلباء کو ا نعام بھی دیئے جاتے ہیں ۔
    ثقافتی تعلقات کی بھارتی کونسل ( آئی سی سی آر ) نے متعدد غیر ملکی یونیورسٹیوں ؍ اداروں میں 26 ہندی چیئر قائم کی ہیں ۔ مذکورہ کونسل نے بھارتی ثقافتی مراکز (آئی سی سی ) میں چھ ہندی اساتذہ مقرر کئے ہیں اور دیگر مراکز میں ہندی زیان کے اساتذہ کے تقرر کا کام جاری ہے ۔ مذکورہ کونسل کے تحت غیر ملکی طلباء کو ہندی زبان اور لٹریچر پڑھنے کے لئے وظائف دیئے جا رہے ہیں ۔ فجی کی جنوبی بحرالکاہل یونیورسٹی کو ہندی کی تعلیم دینے کے لئے 2016 میں 26 لاکھ روپئے کی مالی امداد دی گئی ۔
    متعدد بھارتی مشنوں اور آئی سی سی کی کونسلوں میں آئی سی سی آر کی پندرہ روزہ ہندی میگزین گنگانچل باقاعدہ طور پر تقسیم کی جا رہی ہے ۔ آئی سی سی آر نے ہندی سے غیر ملکی زبانوں اور غیر ملکی زبانوں سے ہندی کی ڈکشنریوں کی طباعت کا کام بھی شروع کیا ہے ۔ اس ضمن میں پرتگالی زبان سے ہندی لغات کی تیاری اور دیگر زبانوں پر کام کے لئے پرتگال کو 6000 یورو ( 4,40,640 روپئے) دیئے گئے ہیں ۔
    آئی سی سی آر نے 31 اگست سے 10 دسمبر ، 2016 کے دوران برطانیہ میں وراٹ ہندی کوی سمیلن منعقد کرنے کے لئے چار ہندی شاعروں کو اسپانسر کیا اورنیروبی اوربروکا میں 4-5 دسمبر ، 2016 کو کوی سمیلن کے لئے چار ہندی شاعروں کو اسپانسر کیا ہے ۔
    غیر ملکیوں میں ہندی بولنے کی صلاحیت اور شوق پیدا کرنے کے لئے آئی سی سی آر نے اپنے مشنوں ؍ پوسٹوں میں ’’ بات چیت کلب ‘‘ قائم کرنے کی پہل کی ہے ۔ اس سمت میں اشگابت ( ترکمانستان ) ، تیونیشیا ، انقرہ ( ترکی ) ہیگ ( نیدر لینڈز ) ، ماسکو ( روس )، دار السلام ( تنزانیہ ) ، تھمپو ( بھوٹان ) پراماریبو ( سورینام ) ، گویانہ ( جارج ٹاؤن ) میں ’’ ہندی کنورسیشن کلب ‘‘ قائم کئے گئے ہیں اور سووا ( فجی ) ، پورٹ لوئس ( ماریشس ) اور واشنگٹن میں ہندی بات چیت کلب قائم کرنے کا کام جاری ہے ۔
    ۔ ۔ ۔ ۔ ۔ ۔
    U . 3354
    م ۔ ر ۔ ر 20 / 7 / 17

    
    
    (Release ID: 1496347) Visitor Counter : 2