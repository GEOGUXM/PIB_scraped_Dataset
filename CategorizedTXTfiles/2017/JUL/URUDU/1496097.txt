      شمال مشرقی ریاستوں کی ترقی کی وزارت

      سیلاب کی صورت حال پر وزیر اعلیٰ آسام کا ڈاکٹر جتندر سنگھ سے تبادلہ خیال
      Posted On: 18 JUL 2017 8:42PM by PIB Delhi


    نئی دلّی ، 19 جولائی ؍ آسام کے وزیر اعلیٰ جناب سربا نندا سونوال نے گزشتہ روز شمال مشرقی خطے کی ترقی ( ڈونیئر ) ، وزیر اعظم کے دفتر میں وزیر مملکت ، عملہ ، عوامی شکایات ، پنشن ، ایٹمی توانائی اور خلا کے وزیر مملکت ( آزادانہ چارج ) ڈاکٹر جتندر سنگھ سے شدید سیلاب سے دو چار آسام کی حالیہ صورت حال کے موضوع پر تبادلہ خیال کیا ۔ ملاقات کے بعد دونوں رہنماؤں سے شمال مشرقی خطے کی ترقی کی وزارت کے سینئر افسران اور آسام کی ریاستی حکومت کے سینئر افسران نے بھی ملاقات کی اور رسیلاب سے متاثرہ ریاست آسام میں چل رہے امدادی کام اور ریاست میں دیگر ترقیاتی پروجیکٹوں کے بارے میں مختصر خاکہ پیش کیا ۔
    ڈآکٹر جتندر سنگھ نے شمال مشرق کی ترقی کے بارے میں وزیر اعظم جناب نریندر مودی کی عہد بستگی کے بارے میں زور دیتے ہوئے جناب سربا نندا سونوال کو مطلع کیا کہ وزیر اعظم خود ذاتی مداخلت کر کے سیلاب سے متاثر آسام اور دیگر ریاستوں میں ہر ممکن امداد اور بچاؤ آپریشن چلانے کے لئے کوئی دقیقہ فرو گزاشت نہیں کریں گے ۔ انہوں نے کہا کہ وزیر اعظم کی ہدایت پر دو مرکزی ٹیموں کو فوری طور پر سیلاب سے متاثرہ علاقوں میں تعینات کیا گیا ہے ۔
    13 جولائی کو منعقد ہوئی میٹنگ میں ڈاکٹر جتندر سنگھ نے مطلع کیا کہ سیلاب کے بعد پیدا ہونے والے وبائی امراض سے نمٹنے اور فوری صحتی اقدامات کے لئے محکمہ خلاء اور اسرو کی خدمات حاصل کرنے کا فیصلہ لیا گیا ہے ۔
    زیر عمل متعدد ترقیاتی پروجیکٹوں کا ذکر کرتے ہوئے ڈاکٹر جتندر سنگھ نے کہا کہ شدید بارش اور سیلاب کے با وجود اس بات کے ہر ممکن اقدامات کئے گئے ہیں شمال مشرقی خطے کی ترقی کی وزارت کے تحت تعمیری اور ترقیاتی کام متاثر نہ ہو ں ۔
    جناب سربا نندا سونوال نے رواں سال آسام کے شدید سیلاب کے پیش نظر مرکزی حکومت کی امداد اور اقدامات کی بھر پور ستائش کی اور اس پر اطمینان کا اظہار کیا ۔ جناب سونوال نے ریاست میں زیر عمل ترقیاتی پروجیکّٹوں کو تیزی کے ساتھ عمل میں لانے کے لئے شمال مشرق خطے کی ترقی کی وزارت کی بھی ستائش کی ۔
    میٹنگ میں یہ فیصلہ بھی لیا گیا کہ مستقبل میں سیلاب کی صورت حال نمٹنے کے لئے ایک طویل مدتی منصوبہ تیار کیا جائے ۔


    ۔ ۔ ۔ ۔ ۔ ۔


    
    U .3316
    م ۔ ر ۔ ر 19 / 7 / 17

    
    
    (Release ID: 1496097) Visitor Counter : 2