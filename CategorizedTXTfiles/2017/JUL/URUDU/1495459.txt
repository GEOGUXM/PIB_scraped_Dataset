      صحت اور خاندانی بہبود کی وزارت

      جے پی نڈا نے ملیریا کے خاتمے کے قومی حکمتی منصوبے ( 22-2017 ) کا آغاز کیا
      Posted On: 12 JUL 2017 7:55PM by PIB Delhi


    نئی دہلی،13۔جولائی ۔ مرکز ی وزیر صحت وخاندانی بہبود جناب جے پی نڈا نے ایک تقریب میں ملیریا کے خاتمے کے قومی حکمتی منصوبے یعنی نیشنل اسٹریٹجک پلان فار ملیریا ایلیمنیشن (22-2017) کا آغاز کیا ۔اس حکمتی منصوبے کے دوران اگلے پانچ برسوں میں ملک کے مختلف حصوں میں ملیریا کے خاتمے کے نشانے حاصل کئے جائیں گے۔ اس موقع پرجناب نڈا نے اپنی تقریرمیں کہا کہ سرکار 2027 تک ملیریا کا مکمل خاتمہ چاہتی ہے ۔اس سلسلے میں انہوں نے ریاستی سرکاروں سے زور دے کر کہا کہ انہیں اس کام میں عملی تعاون کرنا چاہئے ۔


    پچھلے سال شروع کئے جانے والے نیشنل فریم ورک فار ملیریا ایلی منیشن (این ایف ایم ای ) کا ذکر کرتے ہوئے جناب نڈا نے کہا کہ 2030 تک ملیریا کے خاتمے کے نشانے کی عہد بستگی کی یاد دلاتا ہے اور آج ہم یہاں نیشنل اسٹریٹجک پلان فار ملیریا ایلی منیشن (22-2017) کے آغاز کے لئے یہاں جمع ہوئے ہیں جو 2030 تک ملیریا کے خاتمے کے آخری نشانے کے حصول کے لئے کام کرنے کی حکمت عملی فراہم کراتا ہے ۔ انہوں نے مزید کہا کہ یہ نیشنل اسٹریٹجک پلان فار ملیریا ایلی منیشن پانچ سال کی مدت کے لئے ہے۔ اس سلسلے میں انہوں نے پروگرام افسران سے گزارش کی کہ حکمت عملی کے ساتھ کام کیا جائے اور قومی حکمتی پلان کے عملی رہنما اصولوں پر کام کیا جائے ۔


    وزیر موصوف نے کہا کہ شمال مشرقی ہندوستان سے اس کام کے حوصلہ افزا نتائج حاصل ہوئے ہیں ۔ اب ہماری کوششیں یہ ہیں کہ جھارکھنڈ ، اوڈیشہ ،چھتیس گڑھ ، مدھیہ پردیش اور مہاراشٹر جیسی ریاستوں میں اس منصوبے پر کام کیا جائے ۔


    نیشنل اسٹریٹجک پلان (این ایس پی ) کی خاص خاص باتیں بیان کرتے ہوئے جناب جے پی نڈا نے کہا کہ ملیریا پر نگرانی ،ملیریا کی وباکا جلد از جلد پتہ لگانے اور اس کا بچاؤ لانگ لاسٹنگ امپریگنیٹیڈ نیٹس (ایل ایل آئی این ) کے استعمال کے ذریعہ ملیریا سے بچاؤ کے کام کو فروغ ،گھروں پر موثر طریقے سے مچھر کش دواؤں کا چھڑکاؤ اوراگلے پانچ سالوں کے دوران ا س پروگرام پر مکمل اور موثر عمل آوری کے ذریعہ افراد ی طاقت کے فروغ اور اس کی اہلیت سازی جیسے امور اس حکمتی منصوبے میں شامل ہیں ۔اس سلسلے میں بین شعبہ جاتی تال میں یعنی انٹرسیکٹوریل کوارڈی نیشن کو کلیدی حیثیت حاصل ہے اور ہمیں مطلوبہ نتائج کے حصول کے لئے دیگر وزارتوں اور میونسپل کارپوریشنوں کے ساتھ مل کر کام کرنا ہوگا۔


    اس موقع پر ہندوستان میں عالمی تنظیم صحت ڈبلیو ایچ او کی کارگزار نائندہ ڈاکٹر سچاکھیا پرکین نے اپنی تقریر میں کہا کہ دنیا کے مختلف ملکوں میں ملیریا کے خاتمے کی عالمی کوششوں کی سمت میں آج کی ترقیات ایک اہم قدم کی حیثیت رکھتی ہیں ۔ انہوں نے بتایا کہ ہر دوسرے منٹ میں ایک بچہ ملیریا کی شکار ہوکر مر جاتا ہے ۔ لیکن اس کا سب سے زیادہ بار افریقی خطے پر ہے ۔ ہندوستان دنیا میں ملیریا کا بار برداشت کرنے والا تیسرا بڑا ملک ہے ۔ انہوں نے زور دے کر کہا کہ نگرانی ،جانچ اور سماجی شراکتداری کے ساتھ جدت طرازیوں کا بھی استعمال کیا جانا چاہئے ۔اس موقع پر


    جوائنٹ سکریٹری جناب نودیپ رِنوا ،جوائنٹ سکریٹری اوراین وی بی ڈی سی پی کے ڈائریکٹر ڈاکٹر پی کے سین بھی وزارت اور بین الاقوامی ترقیاتی تنظیموں کے سینئیر نمائندوں کے ساتھ موجود تھے۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش۔ رم


    U-3193

    
    
    (Release ID: 1495459) Visitor Counter : 3