      صحت اور خاندانی بہبود کی وزارت

      جے پی نڈا نے ملک میں ڈینگو ملیریا اور چکن گنیا جیسی بیماریوں کی روک تھام کے بارے میں ایک اعلیٰ سطحی جائزہ میٹنگ کی صدارت کی
      Posted On: 04 JUL 2017 5:12PM by PIB Delhi


    نئی دہلی، 04 جولائی2017 ۔صحت اور خاندانی فلاح و بہبود کے مرکزی زیرجناب جے پی نڈا نے آج یہاں ملک میں ڈینگو ملیریا اور چکن گنیا جیسی بیماریوں کی روک تھام کے لیے وزارت کی تیاریوں کا جائزہ لینے کی خاطر ایک اعلیٰ سطحی میٹنگ کی صدارت کی۔ میٹنگ کے دوران جناب جے پی نڈا نے ریاستوں سے کہا کہ وہ اپنے آس پاس کے علاقوں اور گلی محلوں میں پانی میں پیدا ہونے والی بیماریوں کی روک تھام اور انہیں کنٹرول کرنے کے سلسلے میں بیداری بڑھانے کے لیے ایک سرگرم آئی ای سی مہم شروع کریں۔ صحت کے سیکریٹری جناب سی کے مشرا ، ڈی ایچ آر سیکریٹری ڈاکٹر سومیہ سوامی ناتھن ا ور آئی سی ایم آر کے ڈی جی اور ڈی جی ایچ ایس کے ڈاکٹر پرفیسر جگدیش پرساد کے علاوہ مرکزی وزارت صحت کے سینئر افسران اور نیشنل ویکٹر بارن ڈیزیز کنٹرول پروگرام، نیشنل سینٹر فار ڈیزیز کنٹرول کے دیگر افسران بھی میٹنگ میں موجود تھے۔ میٹنگ میں مرکزی حکومت کے اسپتالوں کے ڈائریکٹرز اور ایم ایس بھی موجود تھے۔


    صورتحال کا جائزہ لیتے ہوئے جناب نڈا کو وزارت صحت کی تیاریوں کے بارے میں آگاہ کیا گیا اور یہ بتایا گیا کہ ان بیماریوں کی روک تھام اور کنٹرول کےعلاوہ طبی بندوبست کے لیے تکنیکی رہنما خطوط تیار کیے گئے ہیں اور ان کے نفاذ کے لیے ریاستوں کے ساتھ صلاح مشورہ کیا گیا ہے۔وزارت نے ریاستوں کے ساتھ ایک جائزہ میٹنگ کا اہتمام کیا اور ان بیماریوں کے سیزن سے پہلے ان کی تیاریوں کو مستحکم کرنے کے لیے جنوری تک تمام ریاستوں کو 13 سے زیادہ ایڈوائزیز(مشورہ) بھیج دئیے گئے ہیں۔ وزیر صحت کو مزید مطلع کیا گیا کہ وزارت نے تمام ریاستوں اور مرکز کے زیر انتظام علاقوں سے درخواست کی ہے کہ وہ ڈینگو کو ایک قابل ذکر بیماری قرار دیں ، تاکہ متاثرہ علاقوں احتیاطی اقدامات کیے جاسکیں۔ مرکزی وزیر صحت کی ہدایت کے تحت حکومت ہند نے اخباروں ، الیکٹرونک میڈیا کے ذریعے بہت سے بیداری پروگرام شرو ع کیے ہیں اور ان بیماریوں کی روک تھام کے لیے اشتہارات جاری کیے ہیں۔ اس معاملے پر عوام کو بیدار کرنے کے لیے 16 مئی 2017 کو ڈینگو کا قومی دن منایا گیا تھا۔


    جناب نڈا نے کہا کہ صحت کی مرکزی وزارت نے پہلے ہی تشخیصی آلات(ڈائیگنوسٹک کٹس) کے معاملے میں دہلی سمیت ریاستوں کو سبھی تکنیکی اور لاجسٹک تعاون فراہم کیا ہے، تاکہ ڈینگو اور چکن گنیا کے معاملے حل کرنے میں ان کی کوششوں کو تقویت دی جاسکے۔ جناب نڈا نے تمام شراکت داروں سے اپیل کی کہ وہ اپنی اپنی کمیونٹی میں عوام کے ذریعے کیے جانے احتیاطی اقدامات سے متعلق سرگرم بیداری مہم شروع کریں۔


    وزیر صحت نے افسروں کو اس بات کی بھی ہدایت دی کہ و ہ ریاستوں کا مستقل دورہ کریں اور صورتحال کا جائزہ لینے کے لیے مختلف اسپتالوں کا بھی دورہ کریں اور صحت حکام کو تکنیکی جانکاری فراہم کرائیں۔ انہوں نے افسروں کو اس بات کی بھی ہدایت کی کہ وہ دہلی سمیت شمالی ریاستوں کی صورتحال کی نگرانی کریں، کیونکہ ان ریاستوں میں مانسون آنے کے ساتھ ہی پانی میں پیدا ہونے والی بیماریوں کا خطرہ بڑھ جاتاہے۔


    م ن۔ح ا۔ن ع ا 04.07.2017


    U- 3031

    
    
    (Release ID: 1494490) Visitor Counter : 3