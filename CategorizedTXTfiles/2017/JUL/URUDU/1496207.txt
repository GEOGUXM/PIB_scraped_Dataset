      پیٹرولیم اور قدرتی گیس کی وزارت

      درج فہرست ذاتوں اور درج فہرست قبائل کی خواتین مستفیدین کیلئے
      عارضی سی او سی او، دوکانوں کاالاٹمنٹ

      Posted On: 19 JUL 2017 6:41PM by PIB Delhi

    نئی دہلی، 19؍جولائی ؍ سماجی انصاف اور تفویض اختیارا ت کےوزیر جناب تھاورچند گہلوت ، قبائلی امور کے وزیر جناب جوئل اورم اور پٹرولیم و قدرتی گیس کےوزیر مملکت(آزادانہ چارج) جناب دھرمیندر پردھان کےذریعے آج نئی دہلی کے کانسٹی ٹیوشن کلب میں منعقدہ ایک تقریب میں درج فہرست ذاتوں ، درج فہرست قبائل سے تعلق رکھنےوالی خواتین مستفدین کو عارضی سی او سی او دوکانوں کیلئے الاٹمنٹ لیٹر دیئےگئے۔


    یہ اقدام پٹرولیم اور قدرتی گیس کی وزارت کےذریعے کیاگیا ہے۔یہ ڈاکٹر بابا صاحب بھیم راؤ امبیڈکر کے جامع ہندوستان بنانے کے خواب کو پورا کرنے کیلئے وزیراعظم نریندرمودی کے ویژن کو آگے لےجانےکےحصےکےطورپر ہے۔ اس اقدام کا مقصد سماج کے غریب ، حاشیہ پر رہنےوالےاور کمزورطبقے کے لوگوں کی زندگیوں میں مثبت تبدیلی لانا ہے، جو کہ ڈاکٹر بھیم راؤ امبیڈکرکا تصورتھا۔


    اس اسکیم میں ترمیم کو پٹرولیم اور قدرتی گیس کی وزارت نے گزشتہ سال منظوری دی تھی۔ اس کےتحت درج فہرست ذاتوں، درج فہرست قبائل کیلئے عارضی سی او سی او دوکانوں کیلئے زیر التوا لیٹر آف انٹینٹ کو جاری کرنا ہے۔ اسی طرح 40سال سے زیادہ عمر کی بیوہ وغیر شادی شدہ خواتین کیلئے بھی لیٹر آف انٹینٹ جاری کرنا ہے،جن کے والدین کمانے کے قابل نہیں ہیں۔


    اس ترمیم شدہ اسکیم کے تحت درج فہرست ذاتوں اور درج فہرست قبائل کے ان ڈیلروں کو بھی امداد فراہم کرنا ہے، جن کی خردہ دکانیں حکومت یا حکومتی اداروں کے ذریعہ زمین تحویل میں لئے جانے کے سبب بند ہو چکی ہیں۔ اسی طرح ان درج فہرست ذاتوں اور درج فہرست قبائل کے منظوری لیٹر رکھنےوالے ان افراد کو تعاون فراہم کرنا ہے، جنہیں منظوری کے لیٹر تو دیئے گئے ہیں، لیکن عدالتی معاملہ یا مقدمہ بازی کے سبب اپنا قبضہ نہیں رکھ سکے۔پٹرولیم اور قدرتی گیس کی وزارت نے ان مستفدین کیلئے اس اسکیم کی توسیع کی ہے۔


    اس موقع پر اظہارِ خیال کرتے ہوئے جناب دھرمیندر پردھان نے کہا کہ چونکہ اس اسکیم کے تحت ایس سی، ایس ٹی اور خواتین مستفیدین کیلئے کام کرنا ہے۔ لہذا پیٹرولیم اور قدرتی گیس کی وزارت کی رہنمائی میں تیل کی مارکیٹنگ کرنے والی کمپنیوں نے ایس سی، ایس ٹی منظوری لیٹر رکھنےوالے اہل ڈیلروں کیلئے 525عارضی سی او سی او دیئے ہیں۔


    اب تک کُل 195 عارضی سی او سی او کا الاٹمنٹ کیاگیاہے، جس میں سے 114دوکانیں خواتین مستفدین کو دی گئی ہیں۔ ان میں 53 ایس سی، 15 ایس ٹی اور 46 بیوہ اور 40 سال سے زائد کی عمر کی غیر شادی شدہ خواتین کیلئے ہیں۔


    ************


    U – 3345

    
    
    (Release ID: 1496207) Visitor Counter : 2