      امور داخلہ کی وزارت

      T ایف سی آر اے رجسٹریشن کی منسوخی کے لئے 5922 ایسوسی ایشنوں کو وجہ بتاؤ نوٹس جاری کیا گیا
      Posted On: 10 JUL 2017 3:54PM by PIB Delhi


    نئی دہلی، 10 جولائی/ 12 مئی 2017 کو پبلک نوٹس کے ذریعہ تمام ایسوسی ایشنوں کو ایک مرتبہ کے لئے یہ موقع دیا گیا تھا کہ وہ مالی سال 11-2010 سےلیکر 15-2014 تک کے اپنے سالانہ ریٹرن 15 مئی 2017 سے 14 جون 2017 تک ایک ماہ کے اندر اندر بغیر جرمانے کے اور سالانہ ریٹرن داخل نہ کرنے کی پاداش میں فیس کے بغیر داخل کرسکتی ہیں ۔ اس کے بعد ایسوسی ایشنوں کو 19 مئی 2017 سے 14 جون 2017 تک ای میل کے ذریعہ باقاعدہ الرٹ جاری کئے گئے اور 31 مئی 2017 کو ایس ایم ایس کے ذریعہ الرٹ جاری کئے گئے ۔ اس کے بعد 5 مئی 2017 سے 14 جون 2017 تک روز مرہ کی بنیاد پر ایس ایم ایس کے ذریعہ الرٹ جاری کئے گئے۔ متعلقہ پبلک نوٹس کو ایم ایچ اے اور پی آئی بی کی ویب سائٹس پر بھی ڈالا گیا تھا، لیکن کافی اور مناسب نوٹسوں کے باوجود یہ پایا گیا ہے کہ 5922 ایسوسی ایشنوں نے نوٹس میں دی گئی مدت کے دوران 3 سال یا اس سے بھی زیادہ کے اپنے سالانہ رٹرن اپ لوڈ نہیں کئے۔


    اس طرح کی ایسوسی ایشنوں کو اب وجہ بتاؤ نوٹس جاری کیا گیا ہے کہ غیر ملکی چندہ کو باضابطہ بنانے سے متعلق ایف سی آر اے کے تحت ان کا رجسٹریشن کیوں نہ منسوخ کردیا جائے۔ یہ نوٹس ایف سی آر اے 2010 کی دفعہ 14 کے تحت 11-2010 سے لیکر 15-2014 تک سالانہ ریٹرن اپ لوڈ نہ کرنے کی وجہ سے جاری کیا گیا ہے۔ ایف سی آر اے 2010 کے تحت اور غیر ملکی چندہ کو باضابطہ بنانے سے متعلق اصولوں (ایف سی آر آر 2011) کے تحت ایسوسی ایشنوں کے ذریعہ ضروری ہے کہ وہ ہر مالی سال میں اپنا سالانہ ریٹرن داخل کریں۔ یہ سالانہ ریٹرن اپریل کی پہلی تاریخ سے مالی سال کے خاتمے کے 9 مہینے کے اندر اندر داخل کیا جاسکتا ہے۔


    وجہ بتاؤ نوٹس کے لئے اس ویب سائٹ کو ملاحظہ کیا جاسکتا ہے۔


    https://fcraonline.nic.in/home/PDF_Doc/Show_Cause_08072017.pdf


    ۔ریٹرن اپ لوڈ نہ کرنے والوں کی فہرست اس ویب سائٹ پر دیکھی جاسکتی ہے۔


    https://fcraonline.nic.in/home/PDF_Doc/Show_Cause_List_08072017.pdf


    اسے مندرج ذیل ویب سائٹ پر آن لائن دیکھا جاسکتا ہے۔


    https://fcraonline.nic.in


    **


    (م ن۔ج۔ ج)


    Uno- 3121

    
    
    (Release ID: 1495017) Visitor Counter : 2