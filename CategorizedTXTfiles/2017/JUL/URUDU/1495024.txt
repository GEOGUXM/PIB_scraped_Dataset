      امور داخلہ کی وزارت

      قومی آفات کے بندوبست کی اتھارٹی نے ہجوم سے نمٹنے کے بارے میں دوروزہ قومی کانفرنس کا اہتمام کیا
      Posted On: 10 JUL 2017 5:31PM by PIB Delhi


    نئی دلّی ، 10 جولائی / قومی آفات کے بندوبست کی اتھارٹی کیرالہ ریاستی آفات کے بندوبست کی اتھارٹی کے ساتھ مشترکہ طور پر ترواننت پورم میں ہجوم سے نمٹنے کے بارے میں دوروزہ قومی سطح کی کانفرنس کا اہتمام کررہی ہے۔ یہ کانفرنس کل شروع ہوگی۔ کانفرنس کا افتتاح کیرالہ کے مالیے اور آفات کے بندوبست کے وزیر جناب ای چندر شیکھرن کریں گے۔


    اس کانفرنس کا مقصد جاری صلاحیت سازی کے اقدامات کو مستحکم کرنا ہے اور محفوظ عوامی جلسوں کا اہتمام کرنے کے لئے سبھی شراکت داروں کی تیاریوں کو بڑھانا ہے۔ یہ کانفرنس ہجوم سے نمٹنے کے بارے میں قومی آفات کے بندوبست کی اتھارٹی کے رہنما خطوط کی خصوصیات کو نافذ کرنے کی ضرورت کے سلسلے میں شراکت داروں کو مزید حساس بنانے میں مدد کرے گی، جو 2014 میں تشکیل دیے گئے تھے۔ کانفرنس میں بہترین اقدامات، اس طرح کے پروگراموں میں خطرات کو کم کرنے کے لئے ٹیکنالوجی اور میڈیا کے استعمال پر تبادلہ خیال کیا جائے گا۔


    کل کانفرنس کے پہلے دن دو تکنیکی اجلاس ہوں گے۔ کانفرنس کے دوسرے دن تین مزید تکنیکی اجلاس کا بھی انعقاد کیا جائے گا۔ ان تکنیکی اجلاس میں منصوبہ بندی اور تال میل، محفوظ معیارات، فائر ورکس اور فیسٹول میں جانوروں کا استعمال وغیرہ شامل ہیں۔


    کانفرنس میں قومی آفات کے بندوبست کی اتھارٹی اور کیرالہ حکومت کے سینئر افسران شرکت کریں گے۔ اس کے علاوہ ریاستی حکومتوں، شرائن بورڈوں، مذہبی ٹرسٹ، پروگرام منعقد کرنے والوں اور رسپانس ایجنسیوں کے نمائندے بھی شرکت کریں گے۔ کیرالہ کے زراعت کے وزیر وی ایس سنیل کمار، 12 جولائی 2017 کو اختتامی اجلاس کی صدارت کریں گے۔


    دنیا کی کل آبادی کا 17 اعشاریہ آٹھ چھ فیصد ہندوستان میں رہتا ہے اور یہاں ثقافتی، مذہبی اور روایتی میلوں کا اہتمام ہوتا ہے، جس میں بڑی تعداد میں لوگ جمع ہوتے ہیں، جہاں ہجوم سے متعلق آفات کا زیادہ خطرہ رہتا ہے۔ چونکہ بھیڑ کے دوران اس طرح کے آفات کو مکمل طور سے روکنا ممکن ہے، لہٰذا قومی آفات کے بندوبست کی اتھارٹی نے ریاستی سرکاروں، مقامی اتھارٹیز، منتظمین کے لئے 2014 میں پروگراموں اور ہجوم کے جمع ہونے کے مقامات پر ہجوم سے نمٹنے کے لئے رہنما خطوط وضع کئے ہیں۔


    ( م ن ۔ ح ا ۔ م ر ۔ 10 - 07 - 2017 )


    U. No. 3122

    
    
    (Release ID: 1495024) Visitor Counter : 2