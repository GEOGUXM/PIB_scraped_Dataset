      عملے، عوامی شکایات اور پنشن کی وزارت

      جی ایس ٹی کے کامیاب نفاذ پر شمال مشرقی ریاستوں کو ڈاکٹر جتیندر سنگھ کی مبارکباد
      Posted On: 05 JUL 2017 7:55PM by PIB Delhi


    نئی دہلی، 05 جولائی۔شمال مشرقی ریاستوں کی ترقی کے وزیر مملکت (آزادانہ چارج)، نیز وزیر اعظم کے دفتر، عملے، عوامی شکایات، پنشن، جوہری توانائی اور خلا کے وزیر مملکت ڈاکٹر جتیندر سنگھ نے آج جی ایس ٹی کو کامیابی کے ساتھ نافذ کرنے پر آٹھوں شمال مشرقی ریاستوں کو مبارکباد دی۔ ڈاکٹر جیتندر سنگھ نے مزید کہا کہ شمال مشرقی ریاستوں نے متعدداختلافات اور مختلف رکاوٹوں کے باوجود ساز و سامان اور خدمات ٹیکس ‘جی ایس ٹی’ عمل کے دوران شروع سے ہی جس طرح تعاون فراہم کیا ہے وہ ایک مثال ہے۔ ان ریاستوں نے ایک مثال قائم کر دی ہے۔ انہوں نے آٹھوں شمال مشرقی ریاستوں کے ذریعہ اپنائے جانے والے طریقہ کار کی کافی تعریف کی ۔ ان ریاستوں میں مختلف سیاسی جماعتوں کی حکومتوں کے علاوہ متعدد تجارتی اداروں اور خطے سے تعلق رکھنے والے ان کے نمائندےکھلے ذہن کے ساتھ وقتاََ فوقتاََ اپنے مسائل کولے کر آئے اور ان کا جواب طلب کیا۔ یہی وجہ ہے کہ پورے شمال مشرق میں جی ایس ٹی کے نفاذ سے متعلق تمام امور کو حل کرنے میں کافی آسانی پیدا ہو گئی۔


    جی ایس ٹی کانسل میں نامزد رکن اور شاہراہوں اور پلوں کے ناگالینڈ کے وزیر جناب وائی ویکھہو سو ، جنہوں نے اپنی ریاست میں جی ایس ٹی کے نفاذ کے بعد تیاریوں سے متعلق گفتگو کرنے کے لئے ان سے ملاقات کی تھی، سے گفتگو کرتے ہوئے ڈاکٹر جیتندر سنگھ نے ریاست ناگالینڈ کی کافی تعریف کی ۔ ناگالینڈ ایک ایسی ریاست ہے جس کی سرحد غیر ملکوں کے ساتھ بہت زیادہ ملتی ہے۔ اس ریاست میں محدود اور نا کافی نقل و حمل کے وسائل ہیں۔


    جناب جناب وائی ویکھہو سو نے اس موقع پر پوری صورتحال کا ایک تفصیلی خاکہ بیان کیا ، جس کے تحت 30 جون اور یکم جولائی کے نصف شب جی ایس ٹی کے نفاذ کے بعد سے ہر چیز آسانی سے کی جا رہی ہے۔انہوں نے ڈاکٹر جیتندر سنگھ سے مطالبہ کیا کہ وہ اس بات کو یقینی بنائیں کہ ریاستیں ناگالینڈ کے اندر جی ایس ٹی کے نفاذ اور بندوبست میں مصروف آل انڈیا سروسز کے افسران کو فی الوقت ریاست کے باہر کہیں منتقل نہ کیا جائے۔


    ڈاکٹر جیتندر سنگھ نے شمال مشرقی ریاستوں کے تاجروں اور صارفین کی عقل مندی اور ہوشیاری کی تعریف کی۔ انہوں نے کہا کہ جی ایس ٹی کا نفاذ شمال مشرقی ریاستوں کے لئے نیک فال ثابت ہوگی۔ ان ریاستوں کو ہندوستان کی زیادہ ترقی یافتہ ریاستوں کے ساتھ ساتھ ترقی کرنے کا موقع ملے گا۔


    
    
    
    
    
    
    
    
    م ن۔ م ع۔ع ج


    05-07-2017


    U- 3056

    
    
    (Release ID: 1494639) Visitor Counter : 2