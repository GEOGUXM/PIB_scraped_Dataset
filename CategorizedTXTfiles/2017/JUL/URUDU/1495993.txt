      صحت اور خاندانی بہبود کی وزارت

      جنیرک ادویات کی تجویز کے بارے میں رہنما خطوط
      Posted On: 18 JUL 2017 4:40PM by PIB Delhi


    نئی دہلی، 18جولائی وزیر مملکت (صحت اور خاندانی بہبود) جناب پھگن سنگھ کلاستے نے آج راجیہ سبھا میں ایک تحریری جواب میں بتایا کہ میڈیکل کونسل آف انڈیا (ایم سی آئی) نے مرکزی حکومت کی پیشگی منظوری کے ساتھ نوٹیفکیشن بتاریخ 21ستمبر 2016 کے ذریعے انڈین میڈیکل کونسل (پیشے ورانہ اخلاقیات) ریگولیشنز، 2002 کی دفعہ 1.5 میں ترمیم کی اطلاع دی ہے۔ جس میں کہا گیا ہےکہ ’’ہر ایک معالج ادویات کی تجویز میں جنیرک دواؤوں کے نام صاف صاف اور بہتر ہوگا کہ موٹے موٹے حرفوں میں درج کریں اور معقول تجویز اور دواؤوں کے استعمال کو یقینی بنائیں‘‘۔ ایم سی آئی نے 21 اپریل 2017 کو ایک سرکولر جاری کیا ہے جس میں انڈین میڈیکل کونسل (آئی ایم سی) ایکٹ کے تحت تمام رجسٹرڈ میڈیکل پریکٹشنرز کو ہدایت دی گئی ہے کہ وہ مذکورہ ضابطوں پر عمل کریں۔ ریاستی میڈیکل کونسلز اور ایم سی آئی کو اختیار دیا گیا ہے کہ وہ اخلاقیات کے ضابطے کے تحت ان ضابطوں پر عمل نہ کرنے والے ڈاکٹروں کے خلاف کارروائی کریں۔


    U- 3283


    

    
    (Release ID: 1495993) Visitor Counter : 2