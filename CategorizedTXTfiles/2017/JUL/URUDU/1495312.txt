      کابینہ

      مرکزی کابینہ نے نیشنل سیڈ ریسرچ اینڈ ٹریننگ سینٹر وارانسی میں
      انٹرنیشنل رائس ریسرچ انسٹی ٹیوٹ ساؤتھ ایشیا ریجنل سینٹر کے قیام کی منظوری دی
      Posted On: 12 JUL 2017 4:22PM by PIB Delhi


    نئی دہلی،12۔جولائی ۔وزیر اعظم نریندر مودی کی صدارت میں ہونے والے مرکزی کابینہ کے اجلاس میں وارانسی کے نیشنل سیڈ ریسرچ اینڈ ٹریننگ سینٹر (این ایس آر ٹی سی ) کے احاطے میں انٹرنیشنل رائس ریسرچ انسٹی ٹیوٹ ، (آئی آر آر آئی ) ساؤتھ ایشیاریجنل سینٹر (آئی ایس اے آر سی ) کےقیام کی منظوری دے دی گئی ۔


    اس تجویز کے تحت وارانسی کے رائس ویلیو ایڈیشن میں ایک مرکز مہارت قائم کیا جائے گا،جس میں اناج اور خاروخس میں بھاری دھاتوں کی موجودگی کی نوعیت ومعیار کے تعین کے لئے ایک انتہائی جدید لیباریٹری شامل ہے ۔ اس مرکز میں دھان کی پیداوار کے علاقے کے دعوے داروں کے لئے اہلیت ساز ی کا کام بھی انجام دیا جائے گا۔


    واضح ہوکہ مشرقی ہندوستان میں یہ اپنی نوعیت کا پہلا ایسا مرکز ہوگا ،جو اس علاقے میں دھان کی زیادہ سے زیادہ پیداوار کو برقرار رکھنے میں اہم کردارادا کرے گا۔امید ہے کہ یہ مشرقی ہندوستان میں غذائی پیداوار اور ہنر مندی کے فروغ کے لئے انتہائی مفید مطلب تحفہ ثابت ہوگا۔ اسی طرح یہ مرکز جنوبی ایشیا اور افریقی ممالک کے لئے بھی ایک انتہائی فائدہ مند عطیہ ثابت ہوگا۔


    آئی ایس اے آر سی کے فوائد :


    یہ سینٹر ہندوستان کی متنوع حیاتیات کو بروئے کار لانے میں مددگار ثابت ہوگا ،جس سے دھان کی خصوصی اقسام فروع پاسکیں گی۔ اس کے ساتھ ہی اس سے فی ہیکٹئیر پیداوار اور فائدے مند غذائی اشیا کی پیداوار میں اضافے کو ممکن بنایا جاسکے گا۔ اس نظام سے ملک میں پیداوار کی قیمت پر مبنی سلسلہ اختیار کئے جانے میں معاون ہوگا اور اس سے نہ صرف یہ کہ مال کے ضائع ہونے میں کمی کی جاسکے گی بلکہ کسانوں کو ان کی پیداوار سے زیادہ آمدنی بھی حاصل ہوسکے گی۔


    آئی ایس اے آر سی کا انتظام وانصرام :


    آئی ایس اے آر سی ،آئی آر آر آئی بورڈ آف ٹرسٹیز کی نگرانی میں کام کرے گا،جس کے ذریعہ ڈائریکٹر کے منصب کے لئے معقول آرآر آئی رکن کا تقرر کیا جائے گا۔ اس سلسلے میں آئی آر آر آئی کے ڈائریکٹر جنرل اور حکومت ہند کے محکمہ زراعت کے سکریٹری کی قیادت میں ایک تال میل کمیٹی قائم کی جائے گی۔ کمیٹی کے دیگر ممبران میں کراپ سائنسیز کے محکمے کے ڈپٹی ڈائریکٹر جنرل ، این ایس آر ٹی سی ،آئی آر آر آئی کے ہندوستان میں نمائندے ، اتر پردیش سرکار کے نمائندے اور نیپال اور بنگلہ دیش کی سرکاروں کے نمائندے اور پرائیویٹ سیکٹر کے نمائندے شامل ہوں گے ۔


    اس مرکز کے قیام کے لئے ڈی اے سی اینڈ ایف ڈبلیو اور آئی آر آر آئی فلپینس کے درمیان ایک مفاہمت نامے پردستخط کئے جائیں گے جس کے تحت ڈی اے سی اینڈ ایف ڈبلیو کی جانب سے لیباریٹریوں ،دفتروں اورتربیتی کلاسز کے لئے متعلقہ ڈھانچہ جاتی سہولیات کے ساتھ این ایس آر ٹی سی وارانسی میں جگہ مہیا کرائی جائے گی۔ یہ مرکز آئندہ چھ ماہ کی مدت کے اندر اپنا کام کاج شروع کردے گا۔


    ۰۰۰۰۰۰۰۰۰۰۰۰۰۰۰۰۰۰


    م ن ۔س ش۔ رم


    U-3166

    
    
    (Release ID: 1495312) Visitor Counter : 4