      ا قتصادی امور کی کابینہ کمیٹی

      کابینہ نے سیسک سڑک رابطہ سرمایہ کاری پروگرام ٹیرینچ۔2 کو منظوری دی
      Posted On: 12 JUL 2017 6:34PM by PIB Delhi


    نئی دہلی۔ 12 ؍ جولائی۔ وزیراعظم جناب نریندر مودی کی سربراہی میں اقتصادی امور کی کابینہ کمیٹی نے منی پور میں این ایچ۔ 39 کے 65 کلو میٹر طویل امپھال ۔ مورہ سیکشن کی توصیح اور اپ گریڈیشن کو اپنی منظوری دے دی ہے۔ اس پروجیکٹ پر 1630.29 کروڑ روپے کی لاگت آئے گی۔


    منی پور ایک زمین سے(لینڈلاک) گھری ہوئی ریاست ہے جس میں ابھی بھی تقریباً 90 فیصد علاقہ دشوار گزار ہے اور ریاست میں نقل وحمل کے لئے لوگ بڑے پیمانے پر سڑک نقل وحمل کا استعمال کرتے ہیں۔ اس لئے ریاست کی ترقی اور بہتر کنکٹوٹی کے لئے سڑک بنیادی ڈھانچے کو فروغ دینا بہت ضروری ہے اور دور دراز اور الگ تھلگ علاقوں تک انتظامی نظام قائم کرنے کے لئے بھی سڑکوں کا ٹھیک ہونا بے حد ضروری ہے۔ اس پروجیکٹ سے امپھال اور ریاست کے مشرقی حصے کے درمیان کنکٹوٹی بہتر ہوگی۔ ٹریفک کی موجودہ ضروریات کی بنیاد پر ا ین ایچ۔ 39 کی لانگ گاؤں اور وانگنج گاؤں کے درمیان 4 لین کی توسیع کی جائے گی۔ وانگنج گاؤں سے کھونگ کھانگ تک سڑک 2 لین کی بنائی جائے گی۔


    اس پروجیکٹ پر جنوب ایشیائی ذیلی۔ علاقائی اقتصادی تعاون(سیسک۔ ایس اے ایس ای سی) سڑک رابطہ سرمایہ کاری پروگرام کے تحت اے ڈی بی کے قرض کی امداد سے کام کیاجارہا ہے۔ جس کا مقصد بی بی آئی این ممالک کے درمیان علاقائی کنکٹوٹی کو بہتر بنانے کے لئے بنگلہ دیش، بھوٹان، نیپال اور ہندوستان( بی بی آئی این) میں سڑک بنیادی ڈھانچے کو بہتر بنانا ہے۔


    یہ پروجیکٹ ایشیائی قومی شاہراہ نمبر ایک( اے ایچ۔ 01 ) کا حصہ بھی ہے اور مشرق میں ہندوستان کا گیٹ وے بھی ہے۔ اس لئے اس پروجیکٹ سے تجارت، کامرس اور سیاحت کو فروغ حاصل ہوگا۔


    م ن۔ ش ت ۔ رض


    U-3174

    
    
    (Release ID: 1495382) Visitor Counter : 3