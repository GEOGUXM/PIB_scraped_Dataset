      نیتی آیوگ

      وزیراعظم آج ریاستوں اور مرکز کے زیرانتظام علاقوں کے اعلیٰ سکریٹری حضرات سے گفت وشنید کریں گے
      Posted On: 10 JUL 2017 1:00PM by PIB Delhi


    نئی دلّی ، 10جولائی :، وزیراعظم جناب نریندرمودی آج یعنی 10جولائی ،2017کو یہاں نیتی آیوگ کے زیراہتمام امدادباہمی اورمسابقت پرمبنی وفاقیت کے جذبے کو فروغ دینے کے لئے ریاستوں اورمرکزی انتظام کے علاقوں کے چیف سکریٹری حضرات کی قومی کانفرنس میں ان افسران سے گفت وشنید کریں گے ۔ 30ریاستوں اور مرکزی انتظام کے علاقوںکے چیف سکریٹری حضرات ، منصوبہ بندی سے وابستہ سکریٹری حضرات اور خزانہ ، صحت ، زراعت اور صنعت سے وابستہ سکریٹری حضرات اس کانفرنس میں شریک ہوں گے ۔


    گفت وشنید متعدد موضوعات پراحاطہ کرے گی ۔ سماجی و اقتصادی شعبوں میں تمام ریاستوں میں بہترین طریقہ ہائے کاراختیارکئے جانے پر توجہ مرکوز ہوگی ۔نیتی آیوگ نے اپنی نگرانی میں صحت ، تعلیم ، آبی انتظام اورڈیجیٹل منتقلی کے شعبوں میں مختلف اشاریے وضع کئے ہیں ۔ ان اشاریوں پرکانفرنس کے دوران اس مقصد سے گفتگو ہوگی تا کہ ان اصولوں کی بنیاد پرریاستوں کی کارکردگی اورپیش رفت کو پرکھاجاسکے اور اسی لحاظ سے ریاستوں کی درجہ بندی کی جاسکے تاکہ ریاستوں کے مابین صحت مند مسابقتی ماحول ساز گار ہوسکے ۔


    اس دن بھرچلنے والی کانفرنس میں ’’زرعی اصلاحات ‘‘ ، ’’ صحت وتغذیہ ‘‘ ، ’’ اورترقیاتی موضوعات ‘‘ پرباہمی گفت وشنید کے علاوہ ریاستی اورمرکزی انتظام کے علاقوں میں 14 ویں مالیاتی کمیشن کے بعد کی مالیاتی صورتحال ، نتائج پرمبنی نگرانی ، ڈی بی ٹی نفاذ اور اس کی پیش رفت ، کاروبارکرنے کو آسان بنانے جیسے موضوعات بھی اس قومی کانفرنس میں کے ایجنڈے میں شامل ہیں ۔


    (م ن۔ع آ ۔ 10-07-17 )


    U- 3115

    
    
    (Release ID: 1494948) Visitor Counter : 3