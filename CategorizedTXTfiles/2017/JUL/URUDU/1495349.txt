      کابینہ

      کابینہ نے مہاراشٹر اور کرناٹک میں نئے قومی شاہراہ -52 کے شولہ پور -بیجاپور سیکشن کی چار لین کی توسیع کو منظوری دی
      Posted On: 12 JUL 2017 5:38PM by PIB Delhi


    نئی دہلی، 12 جولائی، وزیراعظم جناب نریندر مودی کی سربراہی میں اقتصادی امور سےمتعلق کابینہ کمیٹی نے مہاراشٹر اور کرناٹک میں نئے قومی شاہراہ 52- کے شولہ پور – بیجا پور کی چار لین کی توسیع کو اپنی منظوری دے دی ہے۔ تقریباً 110 کلو میٹر کی چار لین کی توسیع میں لگ بھگ 1889 کرڑ روپے کی لاگت آنے کا تخمینہ ہے جس میں زمین کی حصولی اور تعمیر سے پہلے کی سرگرمیوں کی لاگت شامل ہے۔


    اثر :


    فی الحال موجودہ سڑک دو لین والی ہے اور مہاراشٹر میں شولہ پور ، تکلی اور نندانی کے بھیڑ بھاڑ روالے قصبو ں اور کرناٹک میں زالکی ہورٹی اور بیجا پور سے ہوکر گزرتی ہے۔ یہ جنوبی ہند کو شمالی ہند سے جوڑتی ہے اور اس کی ترقی سے قومی شاہراہوں کی ترقی کے پروگرام کے شمال جنوب کوری ڈور کو ایک متبادل روٹ دستیاب ہوسکے گا۔ شولہ پور، بیجا پور میں بائی پاس اور چھ فلائی اوور کی تعمیر کے ساتھ اس سڑک کی چار لین کی ترقی سے سفر کے اوقات میں کافی حد تک کمی آئے گی اور مہاراشٹر اور کرناٹک میں بنیادی ڈھانچے کو بہتر بنانے میں تیزی کے ساتھ ساتھ وہیکل آپریٹنگ لاگت میں کمی واقع ہوگی۔


    دو بائی پاس کی گنجائش سے شولہ پور اور بیجا پور کے شہری علاقوں میں بھیڑ بھاڑ کو کم کرنے میں مدد ملے گی۔ اسی طرح چھ فلائی اوورس شولا پور،مندروپ ، زالکی او ر بیجا پور قصبو ں میں ٹریفک کی تیزی سے نقل و حمل کی راہ کو ہموار کریں گے۔ ساتھ ان علاقوں میں بھیڑ بھاڑ کم ہوگی۔ دو ٹرکوں والے راستوں سے بار بردار ٹریفک کی نقل و حمل آسان ہوگی۔ ٹرک ڈرائیور کو بھی ان سڑکوں کے فروغ سے سہولتیں ملنے کی آسانی ہوگی اور وہ ان سہولیات کا فائدہ اٹھا سکیں گے۔ سیاحوں کو بیجا پور، ہمپی او ر چتردرگار کے اہم سیاحتی مقامات کے لئے بہتر کنیکٹی ویٹی کا بہتر فائدہ حاصل ہو گا۔


    اس پروجیکٹس سے مقامی مزدوروں کے لئے روزگار کے مواقع بڑھیں گے ۔ یہ اندازہ لگایا گیا ہے کہ ایک کلو میٹر شاہراہ کی تعمیر کے لئے کل 4076 مزدوروں کی ضرورت ہوگی۔ اس طرح اس پوری پٹی کی تعمیر کے دوران لگ بھگ 448360 مزدوروں کی صلاحیت پیدا ہوگی۔


    ا ضافی کنیٹی ویٹی:


    ہوسپیٹ اور چترادرگا کے نزدیک بیجا پور، ہمپی کے اہم سیاحتی مقامات کنیکٹی ویٹی میں اضافہ کریں گے جبکہ ایک ٹیکسٹائل مرکز ہونے کے ناطے شولہ پور بھی اس اضافی معاشی مواقع سے فائدہ اٹھاسکے گا ۔ اس پٹی پر موجود ہ ٹریفک 20000 پی سی یو ایس ہے۔ عنقریب مستقبل میں ٹریفک میں متوقعہ اضافے کے پیش نظر حکومت ہند کی طرف سے 4 لین کی توسیع ایک انتہائی بروقت قدم ہے۔


    *****


    Uno- 3175


    ( م ن۔ ح ا۔ ج)

    
    
    (Release ID: 1495349) Visitor Counter : 3