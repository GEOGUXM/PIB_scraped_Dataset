      وزارت خزانہ

      برکس ممالک کے درمیان ٹیکس معاملات کے تعاون پر مبنی میمورینڈم کو کابینہ کی منظوری
      Posted On: 20 JUL 2017 1:55PM by PIB Delhi


    
    
    نئی دلّی ، 20 جولائی ؍ وزیر اعظم جناب نریندر مودی کی سربراہی میں مرکزی کابینہ کمیٹی نے بھارت اور برکس ممالک ( برازیل ، روسی وفاق ،چین اور جنوبی افریقہ ) کے درمیان ٹیکس امور اور مالیاتی انتظامی کے سلسلے میں تعاون پر مبنی میمورینڈم پر دستخط کئے جانے کو اپنی منظوری دے دی ہے ۔
    مذکورہ تعاون پر مبنی عرض داشت کا مقصد یہ ہے کہ بین الاقوامی فورم میں ٹیکس امور کے مشترکہ شعبوں میں جن کا تعلق صلاحیت سازی اور علم کے اشتراک سے ہے ، کے ضمن میں مالی انتظامیہ کے سلسلے میں برکس ممالک کے مابین باہمی تعاون کو مزید فروغ بخشا جائے ۔ اس کے تحت برکس ممالک کے مالیاتی انتظامیہ سے متعلق سربراہان کے مابین باقاعدگی سے رابطہ کاری اور ملاقاتوں کا اہتمام کیا جانا ہے تاکہ دلچسپی کے مشترکہ شعبوں سے متعلق موضوعات پر گفت و شنید کا سلسلہ جاری رکھا جائے اور بین الاقوامی ٹیکس کے مختلف شعبوں میں ابھر کر سامنے آنے والے ہم عصر امور اور معاملات کے سلسلے میں ماہرین کی میٹنگوں کے بعد متحدہ نظریات و خیالات کا ایک خاکہ وضع کیا جا سکے ۔ علاوہ ازیں مذکورہ تعاون پر مبنی عرض داشت باہمی طور پر تبادلہ کی جانے والی اطلاعات کی راز داری اور تحفظ پر بھی زور دے گی ۔
    مذکورہ تعاون پر مبنی عرض داشت ٹیکس امور کے سلسلے میں موثر تعاون کو مہمیز کرے گی ۔ برکس ممالک کا اجتماعی موقف صرف متعلقہ ممالک کے لئے ہی سازگار نہیں ہوگا بلکہ دیگر ترقی پذیر ممالک کے لئے بھی جی ۔ 20 کے ذریعہ آگے بڑھائے جانے والے ٹیکس امور کے پس منظر میں کار آمد ثابت ہوگا ۔
    برکس ممالک کے مالیہ سے متعلق سربراہان باقاعدگی سے ٹیکس امور کے موضوعات اور امکانی شعبوں سے وابستہ مختلف پہلوؤں پر گفت و شنید کرنے کے لئے باہم ملاقاتوں کا اہتمام کرتے آئے ہیں ، جن کا مقصد یہ رہا ہے کہ موجودہ کھلے پن کی عہد بستگی پر مبنی خیالات و نظریات کو باہم ساجھا کیا جائے ، یک جہتی ، مساوات ، باہمی روا داری ، شمولیت اور باہمی طور پر مفید تعاون کو فروغ دیا جائے ، جیسا کہ 16 اکتوبر ، 2016 کو گوا اعلانیہ میں کہا گیا ہے ۔ برکس ممالک نے باہمی مفادات سے متعلق چار شعبوں کی نشان دہی کی ہے ، یہ وہی شعبے ہیں جن کے سلسلے میں روا داری اور تعاون کو مزید مستحکم بنایا جا سکتا ہے ۔ واضح رہے کہ مئی ، 2016 کو چین میں ایف ٹی اے کے افتتاحی اجلاس کے شانہ بہ شانہ برکس ممالک کے مالیہ امور کے سربراہان نے بھی اپنی ایک میٹنگ کا اہتمام کیا تھا جس کا مقصد یہ تھا کہ تعاون کے مذکورہ شعبوں کو نمایاں کرتے ہوئے تعاون پر مبنی ایک عرض داشت کو تحریری شکل دی جائے ۔
    
    ۔ ۔ ۔ ۔ ۔ ۔
    U . 3352
    م ۔ ر ۔ ر 20 / 7 / 17

    
    
    (Release ID: 1496346) Visitor Counter : 16