      سائنس اور ٹیکنالوجی کی وزارت

      نوزائیدہ بچے کی سماعت کو جانچنے کا آلہ’’سوہم ‘‘
      Posted On: 18 JUL 2017 6:10PM by PIB Delhi


    نئی دہلی۔18؍جولائی۔نوازائیدہ بچے کی سماعت کو جانچنے کے، ملک ہی میں تیار کیے گئے آلہ ’’سوہم‘‘کا باقاعدہ طور پر آغاز سائنس اور ٹیکنالوجی وارضیاتی علوم کے وزیر مملکت وائی ایس چودھری نے کل نئی دلّی میں کیا۔ نوزائیدہ بچے کی سماعت کو جانچنے کا یہ آلہ بایوڈیزائن کے بین الاقوامی اسکول ایس آئی بی نے تیار کیا ہے اور یہ میسرز سوہم انوویشن لیبز انڈیا پرائیویٹ لمیٹیڈ کا ایک اسٹارٹ اپ ہے۔


    اختراعی انداز کا یہ طبی آلہ ، حکومت ہند کی سائنس اور ٹیکنالوجی کی وزارت کے بایوٹیکنالوجی محکمے ڈی بی ٹی کے تحت تیار کیا گیا ہے۔ ایس آئی بی ڈی بی ٹی کا ایک اہم پروگرام ہے جس کا مقصد اختراعی اور مناسب قیمت والے طبی آلات تیار کرکے بھارت کی کلینکل ضرورتوں کو پورا کرنا ہے نیز بھارت میں طبی ٹیکنالوجی کے اختراع کار وں کی نئی نسل کو تربیت دینا ہے۔ یہ حکومت ہند کی میک اِن انڈیا مہم کےتئیں ایک قابل قدر تعاون ہے۔ اس پروگرام پر عمل درآمد مشترکہ طور پر ایمز اور آئی آئی ٹی دلّی نے بین الاقوامی شراکت داروں کےساتھ ملکر کیا ہے۔ اس پروگرام کی تکنیکی و قانونی سرگرمیوں کا بندوبست بائیوٹیک کنزوریشم انڈیا لمیٹیڈ کرتا ہے۔


    ’’سوہم‘‘ ایک کم قیمت کا آلہ ہے جو دماغ سے نکلنے والی سمعی درید کے ردّعمل کا استعمال کرتا ہے تاکہ نوزائیدہ بچے میں سماعت کے ردّعمل کی جانچ کی جاسکے۔ اب تک یہ ٹیکنالوجی اتنی زیادہ مہنگی تھی کہ اس تک رسائی ناممکن تھی اور زیادہ تر لوگ اس ٹیکنالوجی کو استعمال نہیں کرسکتے تھے۔ اسٹارٹ اپ سوہم نے اس ٹیکنالوجی کو کم وسائل کے اندر اندر تیار کیا ہے جس کا مقصد بھارت میں ہر سال پیدا ہونے والے تقریباً دو کروڑ ساٹھ لاکھ بچوں کی سماعت کی جانچ کرنے کی سہولت فراہم کرنا ہے۔


    کچھ سب سے زیادہ پیدائشی خرابیوں میں سے ایک خرابی یہ بھی ہے کہ سماعت رفتہ رفتہ کم ہوجاتی ہے جو جینیاتی اور غیرجینیاتی دونوں عوامل کا نتیجہ ہوتی ہے۔ ان عوامل کا تعلق زیادہ تر کم وسائل والی معیشتوں سے ہے۔ جیسا کہ بھارت میں ماحول پایا جاتا ہے جہاں حفظان صحت کا جدیدترین نظام نہیں ہے۔ ایسی جگہوں پر سماعت سے محرومی کی تشخیص نہیں ہوپاتی۔ لہٰذا جب اس کا پتہ چار سال کے بعد لگتا ہے تو بہت دیر ہوچکی ہوتی ہے کہ اس نقصان کی بھرپائی ہوسکے اور اس کی وجہ سے بہت سی دیگر پریشانیاں پیدا ہوجاتی ہیں جیسے بات چیت کی صلاحیت نہ پیدا ہوپانا اور یہاں تک کہ دماغی بیماریوں کا بھی امکان پیدا ہوجاتا ہے۔ مجموعی طور پر اس سے بچے کی شخصیت پر جذباتی اور معاشی طور پر پوری زندگی کے لیے گہرامنفی اثر پڑتا ہے۔


    عالمی سطح پر سالانہ طور پر سماعت سے محروم آٹھ لاکھ بچے پیدا ہوتے ہیں جن میں سے بھارت میں تقریباً ایک لاکھ بچے پیدا ہوتے ہیں۔ ضرورت اس بات کی ہے کہ اس نقصان کا جلد از جلد پتہ لگایا جائے جس سے وقت پر علاج اور باز آبادکاری ہوسکے۔ سوہم ٹیم نے ایک جانچ آلہ تیار کیا ہے جو نوزائیدہ بچوں کی وقتاً فوقتاً جانچ کی سہولت مہیا کریگا جس سے امکان ہے کہ بچو ں کی ابتدائی پرورش کے دوران ہی مدد کی جاسکے گی۔


    ایک جگہ سے دوسری جگہ لے جایا جانے والا سماعت کی جانچ کرنے والا سوہم آلہ دماغ کی سمعی لہروں کی تین الیکٹروڈز کے ذریعے پیمائش کرتا ہے جو بچے کے سر میں موجود ہوتے ہیں۔ جب انہیں اُکسایا جاتا ہے تو یہ دماغ کے سمعی نظام کے ذریعے ظاہر کیے گئے الیکٹریکل ردعمل کو پڑھ لیتا ہے۔ اگر کوئی ردعمل ظاہر نہیں ہوتا تو بچہ سماعت نہیں کرپاتا۔ بیٹری سے چلنے والا یہ آلہ بچوں کے لئےبرقی آلہ کے مقابلےمیں خطرات کا حامل نہیں ہے اور بچے اس کی جانب غیرضروری طور پر متوجہ بھی نہیں ہوتے۔ دوسرے جانچ نظام کے مقابلے اس آلہ کا ایک کلیدی فائدہ یہ بھی ہے کہ اس آلہ کو دانشورانہ حقوق حاصل ہیں جس میں ایسے اعداد وشمار شامل کیے گئے ہیں جو شور وغل کو جانچ سگنل سے الگ کرلیتے ہیں۔ یہ بہت اہم بات ہے کیوں کہ صحت کلینکس میں عام طور پر بھیڑ بھاڑ ہوتی ہے اور شوروغل ہوتا ہے۔ یہ آلہ پانچ کلینکل مراکز میں نصب کیا گیا ہے۔ جہاں سماعت کی جانچ کے پروگرام چلائے جارہے ہیں۔ جس کا مقصد پہلے سال میں ، ان دو فیصد بچوں کی سمعی جانچ کرنا ہے جو اسپتال میں پیدا ہوتے ہیں اور ان کی اس بیماری میں اضافہ ہوجاتا ہے۔ اس پروجیکٹ کا مقصد یہ ہے کہ بھارت میں پیدا ہونے والے ہر بچے کی سمعی جانچ کی جائے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ ا س ۔ ع ن


    U-3275

    
    
    (Release ID: 1495907) Visitor Counter : 2