      کابینہ

      کابینہ نے ہند-بنگلہ دیش کے درمیان سرمائے کے فروغ اور تحفظ کے معاہدے پر مشترکہ تشریحی /وضاحتی نوٹس کو منظوری دی
      Posted On: 12 JUL 2017 6:33PM by PIB Delhi


    نئی دہلی، 12 جولائی۔وزیر اعظم جناب نریندر مودی کی سربراہی میں مرکزی کابینہ نے ہند-بنگلہ دیش کے درمیان سرمائے کے فروغ اور تحفظ کے معاہدے پر مشترکہ تشریحی یا وضاحتی نوٹس (جے آئی این) کو اپنی منظوری دے دی ہے۔یہ جے آئی این ، ہندوستان اور بنگلہ دیش کے درمیان سرمائے کے فروغ اور تحفظ (بی بی آئی اے) پر موجودہ معاہدے کی وضاحت اور تشریح کرے گا۔جے آئی این میں بہت سی شقیں ہیں جنہیں مشترکہ طور پر وضاحت کیلئے تسلیم کیا گیا ہے۔ ان میں سرمایہ کار کی تعریف، سرمایہ کی تعریف، ٹیکسیشن پیمانوں کا استثنا، شفاف اور راست ٹریٹمنٹ (ایس ای ٹی)، نیشنل ٹریٹمنٹ (این ٹی) اور سب سے زیادہ حمایت پانے والے ملک (ایم ایف این) ٹریٹمنٹ، استحکام، ضروری سکیورٹی مفاد اور ایک ٹھیکے دار پارٹی اور سرمایہ کار کے درمیان تنازعات کےحل سے متعلق شقیں شامل ہیں۔


    مشترکہ تشریحی/ وضاحتی دستاویز معاہدوں کے استحکام میں بہت اہم تکملہ کردار ادا کرے گی۔ بڑھتے ہوئے باہمی سرمایہ معاہدوں (بی آئی ٹی) سے متعلق تنازعات کے پیش نظر اس طرح کے بیان یا دستاویز ٹریبیونل کے لئے بہت اہمیت رکھتے ہیں۔


    
    
    
    
    
    
    
    
    
    م ن۔ ش ت۔ع ج


    12-07-2017


    U- 3173

    
    
    (Release ID: 1495380) Visitor Counter : 3