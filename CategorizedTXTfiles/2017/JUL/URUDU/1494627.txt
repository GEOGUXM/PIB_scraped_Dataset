      ماحولیات، جنگلات اور موسمیاتی تبدیلی کی وزارت

      ماحولیات کی وزارت کا ملک بھر میں ماحولیات کے تحفظ سے متعلق تمام کام کو ایک تحریک کے طور پر لینے کا فیصلہ
      Posted On: 05 JUL 2017 6:37PM by PIB Delhi


    نئی دہلی، 5 جولائی 2017، ماحولیات ، جنگلات اور آب و ہوا میں تبدیلی کے مرکزی وزیر ڈاکٹر ہرش وردھن نے کہا ہے کہ ماحولیات کی وزارت نے ملک بھر میں ماحولیات کے تحفظ سے متعلق تمام کام کاج کو ایک تحریک کے طور پر لینے کا فیصلہ کیا ہے۔ آج یہاں ون مہوتسو تقریبات کے موقع پر شجرکاری کی ایک مہم کی سربراہی کرتے ہوئے ماحولیات کے وزیر نے وہاں موجود لوگوں سے کہا کہ وزارت ایک ڈاٹا بینک تیار کررہی ہے جس سے بچوں سے لیکر بزرگ اپنے طور پر کام کرسکتےہیں۔ انہوں نے یہ بھی کہا کہ ڈاٹا بینک لوگوں کے سامنے کیا جائے گا تاکہ ماحولیات سے متعلق معاملات کے بارے میں بیداری میں اضافہ کیا جاسکے اور لوگوں کو ماحولیات سے متعلق معاملات پرآگاہ کیا جاسکے اور ایک ماحولیاتی حساس سماج تشکیل دیا جاسکے۔ ڈاکٹر ہرش وردھن نے کہا کہ بدقسمتی سے ہم نے ان باتوں پر توجہ نہیں دی جو ہمارے آبا و اجداد نے بتائیں تھیں۔ اسی لئے آج آب و ہوا میں تبدیلی اور عالمی تمازت کے خطرات بڑھ گئے ہیں۔


    اس بات کو دہراتے ہوئے کہ ماحولیات کا تحفظ ہمارے ڈی این اے میں ہے، جناب ہرش وردھن نے کہا کہ ہمارے ملک میں چیٹیوں اور پرندوں کو کھلانے کی ایک روایت رہی ہے اور اس طرح ہماری ثقافت میں پودوں اور نباتات کا تحفظ وراثت میں شامل ہے۔ ماحولیات کے وزیر نے کہا کہ ہمارے آبا و اجداد نے صاف ستھرہ ماحول ایک وراثت کے شکل میں ہمیں سونپا تھا اور رہنے کے اصول بتائے تھے۔ ان کی مدد سے ہم ماحولیات کا صحیح ڈھنگ سے تحفظ کرسکتےہیں۔


    لوگوں سے خطاب کرتے ہوئے ڈاکٹر ہرش وردھن نے کہا کہ مجھے خوشی ہے کہ مختلف تنظیموں نے آج شجرکاری مہم میں حصہ لیا ہے اور یہ تنظیمیں اپنے اپنے علاقوں میں ایک نئی تحریک کے طور پر ماحولیات کے تحفظ کو فروغ دیں گی۔ شجرکاری ایک علامتی پروگرام ہے اور آنے والے دنوں میں ہم بہت سے پروگرام تیار کررہے ہیں جو ہمارے ماحولیات کو کثافت سے پاک بنائے گا۔


    ڈاکٹر ہرش وردھن ڈسٹرکٹ پارک پچھم وہار میں کل اسی طرح کی ایک شجرکاری مہم کی قیادت کریں گے ۔ دلی میں شجرکاری مہم اگلے دو تین ہفتوں تک جاری رہے گی۔


    ۔۔۔۔۔۔۔۔۔۔۔


    م ن۔ح ا ۔ ن ا۔


    (05-07-17)


    U- 3054

    
    
    (Release ID: 1494627) Visitor Counter : 2