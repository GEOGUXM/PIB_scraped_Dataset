      جدید اور قابل تجدید توانائی کی وزارت

      شمسی پروجیکٹوں کے لئے عالمی بینک کا قرض
      Posted On: 28 JUL 2017 4:41PM by PIB Delhi


    
    نئی دلّی ، 28 جولائی ؍ توانائی ، کوئلہ ، نئی و قابل تجدید توانائی اور کانوں کے وزیر مملکت جناب پیوش گوئل نے گزشتہ روز لوک سبھا میں ایک سوال کے تحریری جواب میں بتایا کہ نئی اور قابل تجدید توانائی کی وزارت کے زیر اہتمام انڈین رینیو ایبل انرجی ڈیولپمنٹ ایجنسی لمیٹیڈ ( آئی آر ای ڈی اے ) کے ذریعہ شمسی پارکوں کے اندرونی بنیادی ڈھانچے کے فروغ کے لئے 100 ملین امریکی ڈالر کے عالمی بینک کے قرض کا منصوبہ وضع کیا ہے ۔ عالمی بینک کے اس قرض کا مقصد آئی آر ای ڈی اے کے ذریعہ سولر پاور پارک ڈیولپرس ( ایس پی پی ڈی ز) کے کام کو مہمیز کرناہے ۔
    مزید بر آں ، عالمی بینک ، اسٹیٹ بینک آف انڈیا کی معرفت 625 ملین امریکی ڈالر کی مالیت کے پروگرام برائے نتیجہ کے تحت چھت کے اوپر شمسی سولر لگانے کے لئے ڈیولیپر وں کے لئے کم لاگتی قرض فراہم کر رہا ہے ۔ یہ پروگرام سرمائے کی دستیابی میں اضافہ کرے گا ، مالی تجارتی سرمایہ آمد کا راستہ ہموار کرے گا اور اس سے وابستہ خطرات کو کم کرے گا اور پوری شمسی پی وی صنعت کی صلاحیت میں اضافہ کرے گا جس کے توسط سے گھروں کی چھتوں پر شمسی پی وی ملک بھر میں لگائے جانے کے کام کو فروغ ملے گا ۔ وزیر موصوف نے بتایا کہ سو میگا واٹ کا چھت کے اوپر لگائے جانے والا سولر پینل اور اس کے لئے قرض کی فراہمی ابھی ابھی منظوری کے عمل سے گزری ہے ۔


    
    ۔ ۔ ۔ ۔ ۔ ۔


    
    U . 3582
    م ۔ ر ۔ ر 28/ 7 / 17

    
    
    (Release ID: 1497621) Visitor Counter : 2