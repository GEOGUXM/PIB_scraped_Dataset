      کابینہ

      کابینہ نے اِن لینڈ واٹر ویز اتھارٹی آف انڈیا (آئی ڈبلیو اے آئی) کو 18-2017 کے دوران 660 کروڑ روپئے کے اضافی بجٹی وسائل بہم پہنچانے کے لئے اقدامات کو منظوری دی
      Posted On: 20 JUL 2017 12:43PM by PIB Delhi


    نئی دہلی۔ 20 ؍جولائی۔مرکزی کابینہ نے وزیراعظم جناب نریندر مودی کی قیادت میں اِن لینڈ واٹر ویز اتھارٹی آف انڈیا (آئی ڈبلیو اے آئی) کو 18-2017 کے دوران 660 کروڑ روپئے کے اضافی بجٹی وسائل بہم پہنچانے کیلئے دی گئی اجازت کی مزید توثیق کرتے ہوئے اتھارٹی کو اس سلسلے میں کوشاں ہونے کیلئے اپنی منظوری دے دی ہے۔


    مذکورہ منظوری کے تحت جاری کیے جانے والے بانڈز سےحاصل ہونے والی رقومات کا استعمال، آئی ڈبلیو اے آئی، قومی آبی راستوں سے متعلق ایکٹ، مجریہ 2016 (12اپریل 2016 سے نافذ ا لعمل) کے تحت قومی آبی راستوں کی ترقی اور رکھ رکھاؤ کے لئے کریگی۔ اس کے توسط سے بانڈز کے ذریعے حاصل ہونے والے سرمائے کا استعمال، صرف اور صرف بنیادی ڈھانچہ سرمایہ کاری کے لئے درکار ضروریات کی تکمیل اور بڑے اخراجات کیلئے ہی کیا جائیگا۔


    قومی آبی راستوں کی ترقی کے لئے جو سرمایہ کاری کی جانی ہے وہ انہیں پروجیکٹوں کیلئے کی جائےگی جن کی شناخت 18-2017 کے لئے کی گئی ہے اور اس کا مجموعی تخمینہ 24.50 کروڑ روپئے کے بقدر کاہے۔ عالمی بینک نے جل مارگ وکاس پروجیکٹ (جے ایم وی پی) کے لئے 12اپریل 2017 کو 375 ملین امریکی ڈالر کے بقدر کا قرض منظور کیا ہے۔ 18-2017 کےدوران جے ایم وی پی کے لئے تخمینہ جاتی اخراجات یعنی 1715 کروڑ روپئے میں سے توقع کی جاتی ہے کہ عالمی بینک، 857.50 کروڑ روپئے کے قرض کی بھرپائی کریگا۔ لہٰذا 18-2017 کے لئے درکار مجموعی سرمایہ ضرورت 2412.50 کروڑ روپئے کے بقدر کی ہے۔ 17-2016 کے دوران آئی ڈبلیو اے آئی کو اہم اثاثوں کے سلسلے میں 296.60 کروڑ روپئے کی رقم مختص کی گئی تھی جو 18-2017 کے بجٹی تخمینے میں گھٹا کر 228 کروڑ روپئے کردی گئی ہے۔ مذکورہ بانڈز کے اجراء کا مقصد یہی ہے کہ اس تخفیف کو اِن بانڈز کے توسط سے حاصل ہونےو الی رقم کے ذریعے پورا کیا جائے۔


    حکومت ہند، جہاز رانی کی وزارت کے ذریعے پیش کئے جانے والے بجٹی مطالبات کے سلسلے میں، 660 کروڑ روپئے کی رقم، ای بی آر کے سلسلے میں فراہم کرے گی تاکہ جب کبھی ضرورت ہو ،اس صورت میں بانڈز کی سروسنگ کی ضروریات کی تکمیل ممکن ہوس۔ سود کی ادائیگی ششماہی بنیادوں پر یعنی سال میں دو مرتبہ اور اصل رقم کی ا دائیگی، مذکورہ مجوزہ بانڈز کی مدت کی تکمیل کے بعد ہی کی جائے گی۔


    مذکورہ پورا عمل، آئی ڈبلیو اے آئی کی نگرانی میں منیجروں کے تقرر اور ایس ای بی آئی سے تال میل بناکر مکمل کیا جائے گا۔ سرمایہ دو مرحلوں میں سائز کا لحاظ رکھتے ہوئے جاری کیا جائے گا تاکہ 18-2017 کی آخری سہ ماہی میں اس کے تئیں بہتر ردعمل حاصل ہوسکے۔ خصوصاً 18-2017 کے آخری دو مہینوں سے احتراض کیا جائیگا۔


    قومی آبی شاہراہوں سے متعلق ایکٹ، 2016 کے تحت حکومت ہند کی جانب سے ملنے والی مجموعی بجٹی امداد اور سرمایہ ،ترقیات اور رکھ رکھاؤ کے لئے بیرونی مالی امداد کُلی طور پر ناکافی ہے۔ لہٰذا اس بات کی براہ راست ضرورت ہے کہ 660 کروڑ روپئے کی بقایہ رقم کی بہم رسانی کیلئے نیشنل واٹر ویز اتھارٹی کو ای بی آر کے تحت 17-2016 کے دوران 340 کروڑ روپئے کی بہم پہنچائی گئی اور استعمال کی گئی رقم کے سلسلے بانڈز کے اجراء کی مذکورہ منظوری دی جائے۔ 17-2016 کی پنی بجٹی تقریر میں وزیر خزانہ نے کہا تھا کہ بنیادی ڈھانچہ کے لئے درکار سرمایہ کاری کی فراہمی کو منظم بنانے کیلئے حکومت این ایچ اے آئی ، آر ایف سی ، آر ای جی، آئی آر ای ڈی اے، این اے بی اے آر ڈی اور آئی ڈبلیو اے آئی کو 17-2016 کے دوران، بانڈز کے اجراء کے توسط سے، 31.300 کروڑ روپئے کے اضافی سرمائے کی بہم رسانی کی اجازت دے گی۔ اسی اعلان کے مطابق آئی ڈبلیو اے آئی کو 17-2016 کے دوران ،پہلی مرتبہ، 1000 کروڑ روپئے کے بنیادی ڈھانچہ بانڈز جاری کرنے کی اجازت دی گئی تھی۔ چونکہ یہ آئی ڈبلیو اے آئی کی پہلی کوشش تھی لہٰذا ،اسے یکم مارچ 2017 تک اندرون ملک آبی راستوں کی ترقی اور جہازرانی بنیادی ڈھانچے کی ترقی کیلئے 17-2016 کے دوران 7.9 فیصد کے کوپن ریٹ پر 340 کروڑ روپئے بہم پہنچانے میں کامیابی حاصل ہوئی تھی۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ ۔ ع ن۔


    20-07-2017


    U-3356

    
    
    (Release ID: 1496317) Visitor Counter : 2