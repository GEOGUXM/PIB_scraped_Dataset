      عملے، عوامی شکایات اور پنشن کی وزارت

      صارفین نے پورے بھارت میں جی ایس ٹی کو سراہا
      Posted On: 18 JUL 2017 2:06PM by PIB Delhi


    نئی دہلی۔ 18 ؍جولائی۔شمال مشرقی خطے کی ترقی کے محکمے، وزیراعظم کے دفتر میں وزیر مملکت ، عملے، عوامی شکایات، پنشن، ایٹمی توانائی اور خلاء کے مرکزی وزیر مملکت (آزادانہ چارج) ڈاکٹر جتیندر سنگھ نے آج کہا ہے کہ جی ایس ٹی شروع کرنے کے بعد کایاپلٹ کے اس مرحلے کے دوران تاجر برادری کے کچھ طبقو ں کی ابتدائی مشکلات کے باوجود پورے بھارت میں صارفین نے عام طور پر اتفاق رائے سے مرکزی حکومت کی طرف سے کی گئی ’’ایک ملک ایک ٹیکس‘‘ جی ایس ٹی اصلاحات کی ستائش کی ہے۔


    ڈاکٹر جتیندر سنگھ نے یہ بات بھارت کے کوسٹ اکاؤنٹنٹ کے ادارے آئی سی اے آئی کے قومی صدر جناب مانس کمار ٹھاکر سے اپنی ملاقات کے دوران کہی۔ جناب مانس کمار نے مطلع کیا کہ آئی سی اے آئی نے ایک ویب سائٹ www.icmai.in شروع کی ہے۔ جس میں ایک ہیلپ ڈیسک پیج بھی ہےجس کا جائزہ کوئی بھی شخص کہیں بھی لے سکتا ہے۔ انہوں نے انکشاف کیا کہ عام طور پر کم سے کم 50 سے 60 اہم سوالات آن لائن موصول ہوتے ہیں جن کا جواب 24 گھنٹے کے اندر اندر دے دیا جاتا ہے۔ یہ جوابات پورے ملک میں پھیلے ہوئے 60 ماہرین کی مدد سے دیے جاتے ہیں۔


    ڈاکٹر جتیندر سنگھ نے آئی سی اے آئی اور اسی طرح کی دیگر تنظیموں کی طرف سے فراہم کرائی گئی خدمات کو سراہا، جن کا جی ایس ٹی پر عملدرآمد میں اہم رول ہے۔ انہوں نے یہ مشورہ بھی دیا کہ بھارت کے چارٹرڈ اکاؤنٹنٹس کے ادارے ، بھارت کے کوسٹ اکاؤنٹنٹس کے ادارے جیسے ادارے بھی اپنے ارکان کیلئے خصوصی نصابات شروع کرسکتے ہیں تاکہ جی ایس ٹی سے متعلق فضول باتو ں سے نمٹا جاسکے۔


    ڈاکٹر جتیندر سنگھ نے کہا کہ عام طور پر جی ایس ٹی کا سماج کے سبھی طبقوں خاص طور پر اوسط اور نچلے درجے کے طبقوں نے خیرمقدم کیا ہے۔ انہوں نے کہا کہ کچھ ابتدائی معاملات ضرور ہیں جو وقتی نوعیت کے ہیں اور انہیں عوامی بیداری کی مہم کے ذریعے کچھ وقت میں حل کرلیا جائیگا جو حکومت اور دیگر ایجنسیوں کی طرف سے شروع کی گئی ہے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ اس ۔ ع ن


    U-3277

    
    
    (Release ID: 1495915) Visitor Counter : 2