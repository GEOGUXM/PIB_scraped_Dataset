      وزارتِ تعلیم

      تعلیم سے متعلق بیجنگ اعلانیہ
      Posted On: 05 JUL 2017 7:53PM by PIB Delhi


    نئی دہلی، 05 جولائی۔چین کے بیجنگ میں 5 جولائی 2017 کو برکس ملکوں کے وزرائے تعلیم کی میٹنگ میں منظور شدہ‘ تعلیم سے متعلق بیجنگ اعلانیہ ’ کامتن درج ذیل ہے:


    ہم ، جمہوریہ برازیل جمہوریہ روس ، جمہوریہ ہندوستان ، جمہوریہ چین اور جنوبی افریقہ پر مشتمل برکس ملکوں کے وزرائے خزانہ اور مندوبین عوامی جمہوریہ چین کے بیجنگ میں4 اور 5 جولائی 2017 کو تعلیم میں اصلاحات، تعلیم میں مساوات کو فروغ دینے کے لئے، تعلیمی معیار کو بہتر بنانے کے لئے ،تعلیم کے شعبہ میں برکس ملکوں کے اشتراک اور تعاون کو مستحکم کرنے کے لئے ،نیز برکس ممبر ممالک کے درمیان طلبا ، اسکالروں اور اساتذہ کے تبادلے سے متعلق امور پر تبادلہ خیال کے لئے جمع ہوئے ہیں۔


    2 مارچ 2015 کے برازیلیہ اعلانیہ ، 18 نومبر 2015 کے ماسکو اعلانیہ اور 30 ستمبر 2016 کے نئی دہلی اعلانیہ کو یاد کرتے ہوئے اقوام متحدہ کے پائدار ترقیاتی ہدف 4 (ایس ڈی جی 4)ایجوکیشن 2030 ، جس کا مقصد ‘سبھی کے لئے جامع اور مساوات پر مبنی معیاری تعلیم کو یقینی بنانا اور تاعمر تعلیم و تعلم کے مواقع کو فروغ دینا ہے’جو پائدار ترقی کے لئے 2030 ایجنڈا میں مذکور ہے، کے تئیں پوری طرح عہد بند ہیں۔


    برکس ملکوں کے درمیان مجموعی شراکت داری کو فروغ دینےکےلئے تعلیم کے شعبہ میں آپسی اشتراک و تعاون کی اہمیت ، نیز برکس ممالک کے درمیان اعلیٰ سطحی عوامی تبادلے کو فروغ دینے کی اہمیت کو تسلیم کرتے ہوئے ، نیز اس بات کا ادراک کرتے ہوئے کہ برکس ممبر ملکوں میں تعلیمی ترقی کی رفتار تیزی سے روز افزوں ہے اور تمام ممبر ملکوں کو تعلیمی معیار، تعلیم تک رسائی اور معیاری تعلیم کو بہتر بنانے میں مشترکہ چیلنجوں کا سامنا ہے۔


    اس بات پر غور و فکر کرتے ہوئے کہ اعلیٰ تعلیم ، اعلیٰ سطحی انسانی وسائل کی ترقی، نیز اقتصادی اور سماجی ترقی کے لئے دانشوارانہ حمایت میں اہم تعاون فراہم کرتا ہے، برکس ممبر ملکوں کے مطالعے سے برکس ممبر ملکوں کے درمیان آپسی مفاہمت میں اضافہ ہوگا۔


    اس بات کو تسلیم کرتے ہوئے کہ برکس ممبر ملکوں کے درمیان طلبا اور اساتذہ کا تبادلہ اور معلومات کا لین دین، برکس ملکوں کے وزرائے تعلیم کی میٹنگ میں اتفاق رائے کے نفاذ کے لئے بڑی اہمیت کا حامل ہے ۔


    برکس ممبر ملکوں کے درمیان منظم اورگہرے اشتراک و تعاون کو یقینی بنانے کے لئے ہم اس کے ذریعہ درج ذیل اعلان کر رہے ہیں :


    1۔ تعلیم ریسرچ اور اختراع کے شعبوں میں اشتراک و تعاون کے لئے برکس نیٹ ورک یونیورسٹی(این یو) کے لئے حمایت کا اعادہ کرتے ہیں اور برکس یونیورسٹی لیگ میں شرکت کرنے کے لئے یونیورسٹیوں کی حوصلہ افزائی کرتے ہیں۔


    2۔برکس ممبر ملکوں کی تاریخ و ثقافت کی آپسی تفہیم کے لئے زبان کی تعلیم اور کثیر لسانی طریقہ کار کے ذریعہ تہذیبی و ثقافتی اشتراک و تعاون کو بڑھانے کا عزم کرتے ہیں۔


    3۔ مستقبل کی تعلیمی ترقی کے فوکس کی حیثیت سے برکس نیٹ ورک یونیورسٹی کے ذریعہ اعلیٰ تعلیم ، اکیڈمکس میں پیشوارانہ عمل کو فروغ دینے کے لئےمتعدد اقدامات کرنے کا عہد کرتے ہیں۔


    4۔ اساتذہ کے معیار اور ان کی کارکردگی کو بہتر بنانے کے لئے ، نیز بین الاقوامی تبادلے کے ذریعہ تعلیمی ترقی کو فروغ دینے کے لئے ہم اس بات کی حوصلہ افضائی کرتے ہیں کہ زیادہ سے زیادہ اساتذہ اور تعلیمی منتظمین ایک دوسرے کے تجربوں سے سکھیں گے ۔


    5۔ تکنیکی اور پیشوارانہ تعلیم و تربیت کے شعبے میں اشتراک و تعاون کو مستحکم کرنے کے علاوہ پیشہ وارانہ تدریس کی ترقی اور برکس ممبر ملکوں کے مشترکہ مفادات سے متعلق پروجکٹوں کو تیار کرنے کے لئے تصورات و تجربات کےآپسی تبادلے کی حوصلہ افزائی کرتے ہیں۔


    6۔ برکس تھنک ٹینک کونسل (بی ٹی ٹی سی) ، برکس نیٹ ورک یونیورسٹی اور برکس ملکوں کے دیگر اقدامات کے اہمیت کو تسلیم کرتے ہیں اور برکس ملکوں کے مابین قریبی اشتراک و تعاون کے لئے میکنزم کو اصل دھارے میں لانے کی حوصلہ افزائی کرتے ہیں۔


    7۔ تعلیمی تھنک ٹینک اور تعلیمی محققین کے درمیان اشتراک و تعاون کی اہمیت پر زور دیتے ہیں اور برکس ممبر ملکوں کے درمیان متعدد شعبوں میں ممکنہ اشتراک و تعاون کو تلاش کرنے کے لئے ایک کانفرنس کی میزبانی کے لئے چین کی پیشکش کا خیرمقدم کرتے ہیں۔


    8۔ برکس ممبر ملکوں کی نوجوان نسل کے درمیان معلوماتی اور تہذیبی و ثقافتی تبادلہ کے لئے ‘یوتھ ونٹر / سمر کیمپوں ’ کے انعقاد کی حوصلہ افزائی کرتے ہیں۔


    9۔برکس ممبر ملکوں کی حوصلہ افزائی کرتے ہیں کہ وہ تمام برکس ممبر ملکوں میں طلبا کے لئے متعدد اسکالرشپ کےمزید مواقع پیدا کریں۔


    10۔ ایس ڈی جی 4 ایجوکیشن 2030 کے اہداف کو حاصل کرنے کے لئے اپنے تجربات اور عمل کو ایک دوسرے کے ساتھ شیئر کریں، تاکہ زیادہ مناسب پالیسی کا ماحول بنانے کے علاوہ موثر طریقہ کار کو اپنایا جا سکے اور برکس ممبر ملکوں کے مشترکہ مسائل اور ترجیحات کو ذہن میں رکھ کر بین الاقوامی تعلیمی پالیسیاں بنائی جا سکیں۔


    11۔2018 میں جنوبی افریقہ کے کیپ ٹاؤن میں منعقدہونے والی تیسرے برکس نیٹورکس سالانہ کانفرنس اور ستمبر 2017 میں روس کے سینٹ پیٹرس برگ میں منعقد ہونے والی برکس عالمی تجارتی و اختراعی کانفرنس میں شرکت کے لئے حوصلہ افزائی کرتے ہیں۔


    جمہوریہ برازیل، جمہوریہ روس ، جمہوریہ ہندوستان اور جمہوری جنوبی افریقہ، برکس ملکوں کے وزرائے تعلیم کی پانچویں میٹنگ کی میزبانی کے لئے عوامی جمہوریہ چین کی حکومت کی تعریف کرتے ہیں۔


    
    م ن۔ م ع۔ع ج


    05-07-2017

    
    
    (Release ID: 1494638) Visitor Counter : 2