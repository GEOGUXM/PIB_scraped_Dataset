      PIB Headquarters

      గల్ఫ్ లో చిక్కుకున్న భారత కార్మికుల భధ్రతపై ప్రత్యేక శ్రద్ధ విదేశీ వ్యవహారాలు, కార్మిక శాఖల ఆద్వర్యంలో సంయుక్త కార్యాచరణ
      - విదేశాంగ మంత్ర సుష్మా స్వరాజ్ తో భేటీ అయి చర్చించిన కార్మిక మంత్రి బండారు దత్తాత్రేయ

      Posted On: 21 JUL 2017 7:07PM by PIB Hyderabad

    గల్ఫ్ దేశాల్లో చిక్కుకున్న భారత కార్మికుల కోసం కార్మిక శాఖతో కలసి పనిచేయడానికి కేంద్ర విదేశీ వ్యవహారాల శాఖ మంత్రి సుష్మా స్వరాజ్ అంగీకరించినట్లు కేంద్ర కార్మిక మరియు ఉపాధి కల్పనా శాఖల మంత్రి బండారు దత్తాత్రేయ తెలిపారు. శుక్రవారాం ఆయన సుష్మా స్వరాజ్ ని కలిసి గల్ఫ్ లో చిక్కుబడిపోయిన భారత కార్మికుల వెతల గురించి వివరించారు. ప్రధానంగా ఆంధ్రప్రదేశ్ , తెలంగాణ , కేరళ , తమిళ నాడు రాష్ట్రాల నుంచి వేలాది మంది కార్మికులు గల్ప్ దేశాల్లో ఉన్నారని వీరందరూ చిన్న చిన్న సంస్ధల ద్వారా అనేక మోసాలకు గురై గల్ప్ దేశాల్లో అష్టకష్టాలు అనుభవిస్తున్నారని దత్తాత్రేయ విదేశాంగ మంత్రి ద్రుష్టికి తీసుకువెళ్లారు. మరీ ముఖ్యంగా ఆంధ్రప్రదేశ్ , తెలంగాణ రాష్ట్రాల్లో దళారులు నకిలీ వీసాలు , పాస్ పోర్టులు స్రుష్టించి వేలాది కార్మికులను గల్ఫ్ దేశాలు పంపారని అక్కడ వారందరూ చాలా ఇబ్బందులు పడుతున్నారని సుష్మ స్వరాజ్ కి కేంద్ర మంత్రి దత్తాత్రేయ వివరించారు. కొన్ని సందర్భాల్లో అక్కడ కార్మికులు మృతి చెందితే వారి మృత దేహాలను భారత్ కు రప్పించడానికి సంవత్స కాలం పడుతున్న పరిస్ధితులు కూడా ఉన్నాయని దత్తత్రేయ ఆవేదన వ్యక్తపరిచారు. కొన్ని దేశాలతో మనకు ఇంటర్నేషనల్ మైగ్రెంట్ లేబర్ విషయంలో ఒప్పందాలు ఉన్నా సరిగా అమలు కావడం లేదని విదేశాంగ మంత్రి ద్రుష్టికి తీసుకువెళ్లారు దత్తాత్రేయ. ఈ విషయంపై కేంద్ర కార్మిక మరియు విదేశీ వ్యవహారల శాఖ లు సంయుక్త సమావేశాలు నిర్వహించి ఓ కార్యాచరణను రూపొందిస్తే బాగుంటుందన దత్తాత్తేయ చేసిన సూచనకు సుష్మా స్వరాజ్ సానుకూలంగా స్పందించారు. రెండు శాఖల కార్యదర్శులు నివేదికలు రూపొందించి సమావేశమైతే ఆ తరువాత మంత్రులిద్దరూ సమావేశమై గల్ప్ బాధిత కార్మికుల భద్రతకు , సంక్షేమానికి ఓ పటిష్టమైన కార్యాచరణ రూపొందిస్తామని దత్తాత్రేయ చెప్పారు. గల్ఫ్ కంట్రీస్ లో ఉన్న భారత కార్మికుల వర్కింగ్ కండీషన్లు , జీతాలు , వేతనాలు అన్నింటిపైనా ఈ సమావేశాల్లో చర్చించి వాటి పరిష్కారానికి మార్గం కనుగొనే అవకాశం ఉంటుందని దత్తాత్రేయ ఆశాభావం వ్యక్తం చేశారు. అలాగే హైదరాబాద్ లో కాన్సులేట్ జనరల్ కార్యాలయం ఉన్నప్పటికీ ఇటువంటి పరిస్ధితులు ఎందుకు ఉత్పన్నమవుతున్నాయో దర్యాప్తు చేయిస్తామని విదేశాంగ శాఖ మంత్రి సుష్మా స్వరాజ్ హామీ ఇచ్చినట్లు దత్తాత్రేయ చెప్పారు. హైదరాబాద్ కాన్సులేట్ జనరల్ కార్యాలయాన్ని అప్ గ్రేడ్ చెయ్యడంతో పాటు పాస్ పోర్ట్ కార్యాలయాన్ని కూడా విస్తరించి కార్యకలాపాలు ఎక్కువయ్యేలా చర్యలు తీసుకోవాలని సుష్మా స్వరాజ్ ని కోరినట్లు దానికి ఆమె సానుకూలంగా స్పందించి చర్యలు తీసుకుంటామని హామీ ఇచ్చినట్లు కేంద్ర మంత్రి బండారు దత్తాత్రేయ తెలియజేశారు


    -----------

    
    
    (Release ID: 1496707) Visitor Counter : 3