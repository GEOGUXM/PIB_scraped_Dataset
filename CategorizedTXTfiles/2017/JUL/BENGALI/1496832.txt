      রেলমন্ত্রক

      ট্রেনের গতিবেগ বাড়ানোর লক্ষ্যে
      নিতিআয়োগ গত মাসে দিল্লি-হাওড়া (কানপুর-লক্ষ্মৌ সহ) ও দিল্লি-মুম্বাই (ভদোদরা-আমেদাবাদ সহ) রুটে ঘন্টায় ১৬০-২২০ কিলোমিটার গতিতে ট্রেন চালানোর প্রস্তাবে সম্মতি দিয়েছে

      Posted On: 24 JUL 2017 1:02PM by PIB Kolkata

    নিতিআয়োগ গত মাসে দিল্লি-হাওড়া (কানপুর-লক্ষ্মৌ সহ) ও দিল্লি-মুম্বাই (ভদোদরা-আমেদাবাদ সহ) রুটে ঘন্টায় ১৬০-২২০ কিলোমিটার গতিতে ট্রেন চালানোর প্রস্তাবে সম্মতি দিয়েছে। এই দুই রুটে বর্তমানে যে রেল ট্র্যাক (লাইন) রয়েছে, তাতেই ঘন্টায় ১৬০-২২০কিলোমিটার গতিতে ট্রেন চালানো পরিকল্পনা রয়েছে। রাজ্যসভায় আজ প্রশ্নোত্তর পর্বে এক প্রশ্নের লিখিত জবাবে একথা জানান রেল প্রতিমন্ত্রী শ্রী রাজেন গোহাঁই। তিনি আরওজনান, প্রায় দেড় হাজার কিলোমিটার দীর্ঘ দিল্লি-মুম্বাই বর্তমান রুটে ১৬০-২২০কিলোমিটার বেগে ট্রেন চালানোর প্রকল্পে আনুমানিক খরচ ধরা হয়েছে ১১ হাজার ১৮৯ কোটি টাকা। একইভাবে, দেড় হাজার কিলোমিটারের কিছু বেশি দিল্লি-হাওড়া রুটে গতি বাড়ানোর কাজে খরচ ধরা হয়েছে ৬ হাজার ৯৭৮ কোটি টাকা।
    
    এছাড়াও,গতি বাড়ানোর লক্ষ্যে দিল্লি-মুম্বাই ও দিল্লি-হাওড়া রুটে একাধিক ব্যবস্হা নেওয়াহয়েছে। এর মধ্যে রয়েছে- সিগন্যাল ও নিরাপত্তা ব্যবস্হায় উন্নতি, লেভেল ক্রসিং গেটগুলি তুলে দেওয়া, শুরু থেকে শেষ পর্যন্ত লাইনের দুদিকে বেড়া দেওয়া, ট্রেন সুরক্ষা ও আগাম সতর্কতা ব্যবস্হা, চলন্ত ট্রেনে রেডিও যোগাযোগ ব্যবস্হা প্রভৃতি।

    
    
    (Release ID: 1496832) Visitor Counter : 2
    
    

      Background release reference

      নিতিআয়োগ গত মাসে দিল্লি-হাওড়া (কানপুর-লক্ষ্মৌ সহ) ও দিল্লি-মুম্বাই (ভদোদরা-আমেদাবাদ সহ) রুটে ঘন্টায় ১৬০-২২০ কিলোমিটার গতিতে ট্রেন চালানোর প্রস্তাবে সম্মতি দিয়েছে