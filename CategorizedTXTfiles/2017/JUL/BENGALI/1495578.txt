      স্বাস্থ্যওপরিবারকল্যাণমন্ত্রক

      ম্যালেরিয়া নির্মূলীকরণের জন্য জাতীয় কৌশলগত পরিকল্পনার (২০১৭-২২) সূচনা করলেন শ্রী জে.পি.নাড্ডা
      কেন্দ্রীয় স্বাস্থ্য ও পরিবার কল্যাণ মন্ত্রী শ্রী জে.পি.নাড্ডা বুধবার নয়া দিল্লিতে ম্যালেরিয়া নির্মূলীকরণের জন্য জাতীয় কৌশলগত পরিকল্পনার (এন.এস.পি.) (২০১৭-২২) সুচনা করলেন

      Posted On: 14 JUL 2017 11:53AM by PIB Kolkata

    কেন্দ্রীয় স্বাস্থ্য ও পরিবার কল্যাণ মন্ত্রী শ্রী জে.পি.নাড্ডা বুধবার নয়া দিল্লিতে ম্যালেরিয়া নির্মূলীকরণের জন্য জাতীয় কৌশলগত পরিকল্পনার (এন.এস.পি.) (২০১৭-২২) সুচনা করলেন| এই কৌশলগত পরিকল্পনা আগামী পাঁচ বছরের জন্য দেশের বিভিন্ন প্রান্তে ম্যালেরিয়ার প্রকোপের মাত্রার ওপর নির্ভর করে বছর ভিত্তিক নির্মূলীকরণের লক্ষ্যমাত্রা প্রদান করবে| সূচনা অনুষ্ঠানে শ্রী নাড্ডা বলেন, সরকার আগামী ২০২৭ সালের মধ্যে ম্যালেরিয়া নির্মূল করতে চায়| এর জন্য রাজ্যগুলোর সহযোগিতার আহ্বান জানিয়ে তিনি বলেন, রাজ্যগুলোকে এই কর্মসূচি গ্রহণ করতে হবে| অনুষ্ঠানে ডি.জি.এইচ.এস. ডক্টর জগদীশ প্রসাদ, অতিরিক্ত সচিব ও মহানির্দেশক শ্রী আর.কে. ভাতস এবং ভারতে নিযুক্ত ডব্লিউ.এইচ.ও.-এর প্রতিনিধি ডক্টর সুচাজায়া প্র্যাকিন সহ অন্যরা উপস্থিত ছিলেন|
    
    গত বছর সূচিত হওয়া ম্যালেরিয়া নির্মূলের জন্য জাতীয় কাঠামো’র (এন.এফ.এম.ই.) উল্লেখ করে শ্রী নাড্ডা বলেন, ২০৩০ সালের মধ্যে ম্যালেরিয়া নির্মূলীকরণের জন্য ভারতের অঙ্গীকারকেই প্রদর্শিত করে এন.এফ.এম.ই.| তিনি বলেন, “আজআমরা জাতীয় কৌশলগত পরিকল্পনার (২০১৭-২২) সূচনার জন্য মিলিত হয়েছি, যা ২০৩০ সালের মধ্যে ম্যালেরিয়া নির্মূলীকরণের চূড়ান্ত লক্ষ্য পূরণের জন্য কাজ করার ক্ষেত্রে সুনির্দিষ্ট কৌশল প্রদান করবে|” স্বাস্থ্যমন্ত্রী আরও বলেন যে, জাতীয় কৌশলগত পরিকল্পনা হচ্ছেপাঁচ বছরের জন্য এবং তিনি একটি কৌশল নিয়ে কাজ করার জন্য ও জাতীয় কৌশলগত পরিকল্পনায় প্রদত্ত কার্যকরী নির্দেশিকা অনুসরণ করার জন্য প্রোগ্রাম অফিসারদের অনুরোধ জানান|
    
    স্বাস্থ্যমন্ত্রী আরও বলেন, উত্তর-পূর্বাঞ্চলের রাজ্যগুলোতে এনিয়ে উত্সাহ্পুর্ণ ফলাফল পাওয়া গেছে এবং আমাদের লক্ষ্য এখন অন্যান্য রাজ্য যেমন ঝাড়খণ্ড, ওড়িশা, ছত্তিসগড়, মধ্যপ্রদেশ, মহারাষ্ট্রের দিকে| তিনি বলেন, গত তিন বছর ধরে গুরুত্ব দেওয়া হয়ে এসেছে বিশেষ ধরনের কীটনাশক-যুক্ত মশারি ‘লং লাস্টিং ইমপ্রেগনেটেডনেট’ (এল.এল.আই.এন.)-এর দিকে| “মন্ত্রকের পক্ষ থেকে এক কোটি চল্লিশ লক্ষ মশারি বিতরণ করা হয়েছে এবং আরও আড়াই কোটি মশারি বিতরণের অপেক্ষায় রয়েছে” বলেও জানান শ্রী নাড্ডা|
    
    এন.এস.পি.-এর প্রধান বৈশিষ্ট্যগুলোর উল্লেখ করে শ্রী নাড্ডাবলেন, আগামী পাঁচ বছরের জন্য এই কৌশলগত পরিকল্পনার মধ্যে রয়েছে ম্যালেরিয়ার ওপর নজরদারি, শুরুতেই শনাক্ত করা ও প্রাদুর্ভাব ঠেকানোর জন্য পদ্ধতি, লং লাস্টিংই মপ্রেগনেটেড নেট (এল.এল.আই.এন.)-এর ব্যবহারের মাধ্যমে ম্যালেরিয়ার প্রতিরোধে উত্সাহ প্রদান, বাড়িঘরে স্প্রে দেওয়া, লোকবল বৃদ্ধি এবং সফলভাবে রূপায়ণের জন্য দক্ষতা| তিনি বলেন, আন্তঃ-ক্ষেত্রীয় সমন্বয় হচ্ছে মূল কথা| কাঙ্ক্ষিত লক্ষ্যপূরণের জন্য আমাদেরকে অন্যান্য মন্ত্রক ও পুর সংস্থাগুলোর সঙ্গে সম্মিলিতভাবে কাজ করতে হবে|
    
    ভারতে নিযুক্ত ডব্লিউ.এইচ.ও.-এর প্রতিনিধি ডক্টর সুচাজায়া প্র্যাকিন বলেন, আজকের এই উদ্যোগ বিভিন্ন দেশে ম্যালেরিয়া নির্মূলীকরণের লক্ষ্যে বৈশ্বিক প্রচেষ্টার এক গুরুত্বপূর্ণ পদক্ষেপ| তিনি উল্লেখ করেন যে, প্রতি দুই মিনিটে একটি করে শিশু ম্যালেরিয়ার জন্য প্রাণ হারায় এবং আফ্রিকান অঞ্চলে এই বিষয়টি খুবই মারাত্মক| ভারত পৃথিবীতে ম্যালেরিয়ার সমস্যার দিক দিয়ে তৃতীয় স্থানে রয়েছে| তিনি এক্ষেত্রে নতুন উদ্ভাবনা ও গবেষণার পাশাপাশি পর্যবেক্ষণ ও নজরদারি এবং সামাজিক অংশগ্রহণের উপর গুরুত্ব আরোপ করেন|
    
    অনুষ্ঠানে এছাড়া যুগ্ম-সচিব শ্রী নবদীপ রিনওয়া,এন.ভি.বি.ডি.সি.পি.-এর অধিকর্তা ডক্টর পি.কে. সেন, স্বাস্থ্য মন্ত্রকের অন্যান্যউচ্চ-পদস্থ আধিকারিকগণ এবং আন্তর্জাতিক সংস্থার প্রতিনিধিগণ উপস্থিত ছিলেন|

    
    
    (Release ID: 1495578) Visitor Counter : 3
    
    

      Background release reference

      আগামী পাঁচ বছরের জন্য দেশের বিভিন্ন প্রান্তে ম্যালেরিয়ার প্রকোপের মাত্রার ওপর নির্ভর করে বছর ভিত্তিক নির্মূলীকরণের লক্ষ্যমাত্রা প্রদান করবে