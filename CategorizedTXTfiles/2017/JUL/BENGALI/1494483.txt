      প্রধানমন্ত্রীরদপ্তর

      রাষ্ট্রপতি প্রণব মুখোপাধ্যায়ের ওপর একটি সচিত্র গ্রন্থ প্রকাশ করলেন প্রধানমন্ত্রী
      রবিবার রাষ্ট্রপতি ভবনে আয়োজিত এক অনুষ্ঠানে “প্রেসিডেন্ট প্রণব মুখার্জি – অ্যা স্টেটস্‌ম্যান” শীর্ষক একটি গ্রন্থ প্রকাশ করেন প্রধানমন্ত্রী শ্রী নরেন্দ্র মোদী

      Posted On: 04 JUL 2017 4:53PM by PIB Kolkata

    রবিবার রাষ্ট্রপতি ভবনে আয়োজিত এক অনুষ্ঠানে “প্রেসিডেন্ট প্রণব মুখার্জি – অ্যা স্টেটস্‌ম্যান” শীর্ষক একটি গ্রন্থ প্রকাশ করেন প্রধানমন্ত্রী শ্রী নরেন্দ্র মোদী। বইটির প্রথমকপি তিনি তুলে দেন রাষ্ট্রপতির হাতে।
    
    এই উপলক্ষে প্রধানমন্ত্রী তাঁর বক্তব্যে বলেন যে, সমাজবদ্ধ জীব হিসাবে আমাদের উচিৎ আরও বেশি করে ইতিহাস সচেতন হয়ে ওঠা। কারণ, তা হলেই আমাদের ইতিহাস ও ইতিবৃত্তকে আমরা আরও ভালভাবে সংরক্ষণ করতে পারব।
    
    শ্রী মোদী বলেন, রাষ্ট্রপতির কাজকর্ম হ’ল সরকারি রীতিনীতির থেকেও আরও অনেক বেশি কিছু। প্রকাশিত গ্রন্থটিতে রাষ্ট্রপতির এমন অনেক ছবি রয়েছে, যা থেকে রাষ্ট্রপতির মানবিক সত্তাকে আমরা খুঁজে পাই এবং তাতে আমরা গর্বও অনুভব করি।
    
    শ্রী মোদী বলেন যে, মহাত্মা গান্ধীর এমন দুটি ছবি রয়েছে, যা থেকে তাঁর বহুমুখী ব্যক্তিত্বের পরিচয় পাওয়া যায়।
    
    প্রসঙ্গত প্রধানমন্ত্রী বলেন, একজন নেতার বিভিন্ন বৈশিষ্ট্য প্রকাশিত হয় সংবাদপত্রের পাতায়। কিন্তু একজন নেতার এমন আরও কিছু বৈশিষ্ট্য রয়েছে, যার সন্ধান সংবাদপত্রে খুঁজে পাওয়া যাবে না।
    
    রাষ্ট্রপতি শ্রী প্রণব মুখোপাধ্যায়ের সঙ্গে কাজ করার সুবাদে তাঁর অভিজ্ঞতার কথা বর্ণনা করতে গিয়ে প্রধানমন্ত্রী বলেন, বিভিন্ন মতাদর্শের বহু নেতা ও কর্মীর সঙ্গে তাঁকে কাজ করতে হয়েছে। কিন্তু দিল্লিতে যখন তিনি প্রথম আসেন তখন প্রণবদার কাছ থেকে যে উপদেশও পরামর্শ তিনি লাভ করেছিলেন, তা কখনই বিস্মৃত হওয়ার নয়। রাষ্ট্রপতি প্রণব মুখোপাধ্যায়ের কাছ থেকে তিনি পিতৃতুল্য পরামর্শ লাভ করে এসেছেন বলে এদিন তাঁর বক্তব্যে উল্লেখ করেন প্রধানমন্ত্রী। তিনি বলেন, প্রয়োজনে তাঁকে পর্যাপ্ত বিশ্রাম নেওয়ার পরামর্শ দিতেন রাষ্ট্রপতি, বলতেন, স্বাস্থ্যের প্রতি যত্ন নেওয়ার কথাও।

    
    
    (Release ID: 1494483) Visitor Counter : 2
    
    

      Background release reference

      সমাজবদ্ধ জীব হিসাবে আমাদের উচিৎ আরও বেশিকরে ইতিহাস সচেতন হয়ে ওঠা