      স্বরাষ্ট্র মন্ত্রক

      সিকিমের মুখ্যমন্ত্রীকে কেন্দ্রের তরফে সবরকম সাহায্যের আশ্বাস : সিকিমের সড়ক যোগাযোগ স্বাভাবিক রাখতে পশ্চিমবঙ্গকে অনুরোধ
      সিকিমও পশ্চিমবঙ্গের সীমান্তবর্তী সিকিমের কয়েকটি জায়গার নিরাপত্তা পরিস্হিতি নিয়ে কেন্দ্রীয় স্বরাষ্ট্রমন্ত্রী শ্রী রাজনাথ সিং সিকিমের মুখ্যমন্ত্রী শ্রী পবন কুমার চামলিং-এর সঙ্গে কথা বলেছেন

      Posted On: 11 JUL 2017 1:34PM by PIB Kolkata

    সিকিমও পশ্চিমবঙ্গের সীমান্তবর্তী সিকিমের কয়েকটি জায়গার নিরাপত্তা পরিস্হিতি নিয়ে কেন্দ্রীয় স্বরাষ্ট্রমন্ত্রী শ্রী রাজনাথ সিং সিকিমের মুখ্যমন্ত্রী শ্রী পবন কুমার চামলিং-এর সঙ্গে কথা বলেছেন।
    
    টেলিফোনে দুজনের মধ্যে কর্থাবার্তার সময় শ্রী চামলিং জানিয়েছেন, সিকিমের সঙ্গে যোগাযোগ স্হাপনকারি গুরুত্বপূর্ণ জাতীয় মহাসড়ক বন্ধ থাকার ফলে রাজ্যে ওষুধপত্র, শিশুদের খাওয়ার গুড়ো দুধ, শাকসব্জী ও পেট্রোল-ডিজেলের মতো অত্যাবশ্যকীয় পণ্যের যোগানের ব্যাপক ঘাটতি দেখা দিয়েছে।
    
    কেন্দ্রীয় স্বরাষ্ট্রমন্ত্রী তাঁকে আশ্বস্ত করে বলেছেন, ১০ নম্বর জাতীয় মহাসড়কের সুরক্ষা ও নিরাপত্তা সুনিশ্চিত করতে সম্ভাব্য যা কিছু করণীয় কেন্দ্র তা করবে, যাতে অত্যাবশ্যকীয় পণ্যসামগ্রীর ঘাটতির জন্য সাধারণ মানুষকে দুর্দশায় পড়তে না হয়।
    
    শ্রীসিং কেন্দ্রীয় স্বরাষ্ট্র সচিব শ্রী রাজীব মেহর্ষিকে পশ্চিমবঙ্গ প্রশাসনের সঙ্গেসমন্বয় রেখে চলার নির্দেশ দিয়েছেন, যাতে ১০ নম্বর জাতীয় মহাসড়কের সুরক্ষা,নিরাপত্তা ও স্বাভাবিক যান চলাচল বজায় রাখা যায়। সিকিমের সঙ্গে সড়কপথে যোগাযোগ স্বাভাবিক রাখার জন্যও পশ্চিমবঙ্গ সরকারকে অনুরোধ জানানো হচ্ছে।

    
    
    (Release ID: 1495102) Visitor Counter : 5
    
    

      Background release reference

      সিকিমের সঙ্গে যোগাযোগ স্হাপনকারি গুরুত্বপূর্ণ জাতীয় মহাসড়ক বন্ধ থাকার ফলে রাজ্যে ওষুধপত্র, শিশুদের খাওয়ার গুড়ো দুধ, শাকসব্জী ও পেট্রোল-ডিজেলের মতো অত্যাবশ্যকীয় পণ্যের যোগানের ব্যাপক ঘাটতি দেখা দিয়েছে