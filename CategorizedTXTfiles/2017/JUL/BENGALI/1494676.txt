      কর্মী, জন-অভিযোগএবংপেনশনমন্ত্রক

      সরকারের প্রধান প্রধান উদ্যোগগুলোর মধ্যে রয়েছে জি.এস.টি. এবং পুনর্মুদ্রায়ন : ডক্টর জিতেন্দ্র সিং
      কেন্দ্রীয় সরকারের প্রধান প্রধান উদ্যোগগুলোর মধ্যে উল্লেখযোগ্য হচ্ছে জি.এস.টি. চালু করা এবং পুনর্মুদ্রায়ন

      Posted On: 06 JUL 2017 11:46AM by PIB Kolkata

    উত্তর-পূর্বাঞ্চল উন্নয়ন মন্ত্রক (ডোনার)-এর স্বাধীন দায়িত্বপ্রাপ্ত প্রতিমন্ত্রী তথা প্রধানমন্ত্রীর দফতর, কর্মচারী বিষয়ক,জন-অভিযোগ, পেনশন, পরমাণু শক্তি ও মহাকাশ বিষয়ক মন্ত্রকের প্রতিমন্ত্রী ডক্টর জিতেন্দ্র সিং বলেছেন, কেন্দ্রীয় সরকারের প্রধান প্রধান উদ্যোগগুলোর মধ্যে উল্লেখযোগ্য হচ্ছে জি.এস.টি. চালু করা এবং পুনর্মুদ্রায়ন | নয়া দিল্লিতে কর্মচারী ও প্রশিক্ষণ বিষয়ক দফতরের সহায়তায় ভারতীয় জন-প্রশাসন প্রতিষ্ঠানের (আই.আই.পি.এ.) উদ্যোগেজন-প্রশাসনে ৪৩তম উন্নত পেশাদারী কর্মসূচির উদ্বোধন করে তিনি বলেন, প্রধানমন্ত্রী শ্রী নরেন্দ্র মোদির আন্তরিকতা ও প্রতিশ্রুতির প্রতি জনগণের আস্থার জন্যই এই উদ্যোগগুলোকে সাফল্যের সঙ্গে এগিয়ে নিয়ে যাওয়া সম্ভব হয়েছে |
    
    ডক্টর জিতেন্দ্র সিং বলেন, যদিও জি.এস.টি. চালু করার প্রয়াস এক দশকেরও বেশি সময় ধরে চলেছে এবং প্রধানমন্ত্রী শ্রী নরেন্দ্র মোদি অথবা বর্তমান সরকার তত্কালীন প্রধানমন্ত্রীদেরও তাঁদের সরকারের অবদানের কথা অস্বীকার করেন নি | কিন্তু একটি ঘটনা সবসময়ই সত্য হয়ে থাকবে, যে বিষয়টি এক দশকেরও বেশি সময় ধরে করা সম্ভব হয়ে ওঠেনি, তা শুধুমাত্র বর্তমান সরকারের আন্তরিক ও স্বচ্ছ উদ্যোগ এবং অর্থমন্ত্রী শ্রী অরুণ জেটলির সযত্ন আলোচনার জন্য তিন বছরের মধ্যেই করা সম্ভব হয়ে গেছে |
    
    ডক্টর জিতেন্দ্র সিং বলেন, প্রাথমিক অসুবিধা সত্বেও মানুষ পুনর্মুদ্রায়ন নিয়ে প্রধানমন্ত্রীর সিদ্ধান্তকে সমর্থন জানিয়েছেন, কেননা তারা বিশ্বাস করেছেন যে, শেষপর্যন্ত দীর্ঘকালীন সময়ে এই পদক্ষেপ তাঁদের জন্য লাভদায়ক হবে এবং তাঁদের ছেলেমেয়েদের ভবিষ্যতকে সহায়তা করবে |
    
    ডক্টর জিতেন্দ্র সিং বলেন, ভবিষ্যতের কোনো কর্মসূচি অথবা নীতি-পরিকল্পনা দেশের যুবসমাজের আকাঙ্ক্ষার ওপর ভিত্তি করে করতে হবে| তিনি পরামর্শ দেন যে, জন-প্রশাসনের প্রশিক্ষণ কর্মসূচিতে যুব অংশের প্রতিনিধিদের রাখা উচিত, যাতে তাদের মতামত প্রশাসনও জন-অভিযোগের ক্ষেত্রে কর্মসূচি নির্ধারণ করতে পারে| তিনি বলেন, “নব-ভারতের” প্রয়োগবাদ ও আকাঙ্ক্ষার সঙ্গে তাল মিলিয়ে কেন্দ্রীয় সরকার প্রায় ১৫০০-এর মত পুরনোও অপ্রাসঙ্গিক নিয়ম ও আইনকে বাতিল করে দিয়েছে | একই সঙ্গে প্রশাসনকে আরও বেশিযুব-কেন্দ্রিক করার জন্য স্ব-প্রত্যায়িত করা ও জুনিয়র পর্যায়ের কাজের জন্য বাছাইয়ের ক্ষেত্রে সাক্ষাত্কার গ্রহণ বাতিল করে দেওয়ার মত বৈপ্লবিক সিদ্ধান্ত গ্রহণ করা হয়েছে বলেও তিনি উল্লেখ করেন |
    
    অনুষ্ঠানে আই.আই.পি.এ.’র অধিকর্তা ডক্টর তিষ্যারক্ষিত চ্যাটার্জি, কর্ণাটকের প্রাক্তন রাজ্যপাল শ্রী পি.এন. চতুর্বেদী এবং কার্যক্রম নির্দেশক অধ্যাপক সি. শীলা রেড্ডি প্রমুখ উপস্থিত ছিলেন |

    
    
    (Release ID: 1494676) Visitor Counter : 2
    
    

      Background release reference

      ভারতীয় জন-প্রশাসন প্রতিষ্ঠানের (আই.আই.পি.এ.) উদ্যোগেজন-প্রশাসনে ৪৩তম উন্নত পেশাদারী কর্মসূচির উদ্বোধন