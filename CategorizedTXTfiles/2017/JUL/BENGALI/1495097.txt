      নীতিআয়োগ

      উন্নয়ন সংক্রান্ত বিষয়গুলিতে আলোচনা ও মত বিনিময়ের লক্ষ্যে একদিনের জাতীয় সম্মেলনে প্রধানমন্ত্রী মিলিত হবেন বিভিন্ন রাজ্যের মুখ্য সচিবদের সঙ্গে
      নীতি আয়োগ আয়োজিত মুখ্য সচিবদের এক জাতীয় সম্মেলনে বিভিন্ন রাজ্য ও কেন্দ্র শাসিত অঞ্চলের মুখ্য সচিবদের সঙ্গে আলোচনা ও মত বিনিময়ে মিলিত

      Posted On: 11 JUL 2017 1:13PM by PIB Kolkata

    সোমবার নীতি আয়োগ আয়োজিত মুখ্য সচিবদের এক জাতীয় সম্মেলনে বিভিন্ন রাজ্য ও কেন্দ্র শাসিত অঞ্চলের মুখ্য সচিবদের সঙ্গে আলোচনা ও মত বিনিময়ে মিলিত হবেন প্রধানমন্ত্রী শ্রীনরেন্দ্র মোদী। সহযোগিতা তথা প্রতিযোগিতামূলক যুক্তরাষ্ট্রীয়তার বিভিন্ন গুরুত্বপূর্ণ বিষয় নিয়ে আলোচনা করবেন প্রধানমন্ত্রী। পরিকল্পনা দপ্তরের সচিব ছাড়াও৩০টি রাজ্য ও কেন্দ্রশাসিত অঞ্চলের মুখ্য সচিবরা যোগ দিচ্ছেন এই অনুষ্ঠানে। অর্থ,কৃষি, শিল্প এবং স্বাস্থ্য সচিবরাও উপস্থিত থাকছেন এই সম্মেলনে।
    
    বিভিন্ন রাজ্যের আর্থ-সামাজিক পরিস্থিতির উন্নয়নে সম্ভাব্য কি কি ব্যবস্থা গ্রহণ করা যেতে পারে, সে সম্পর্কে মতবিনিময়ও রয়েছে এদিনের আলোচ্যসূচির মধ্যে। স্বাস্থ্য, শিক্ষা,জলের ব্যবস্থাপনা এবং ডিজিটাল রূপান্তরের লক্ষ্যে নীতি আয়োগ গৃহীত বিভিন্ন পদক্ষেপের সুফল ও অগ্রগতির বিষয়গুলিও উঠে আসবে প্রধানমন্ত্রীর সঙ্গে মুখ্য সচিবদের আলোচনাকালে। এ বিষয়ে রাজ্যগুলির মধ্যে যাতে একসুস্থ প্রতিযোগিতার বাতাবরণ গড়ে তোলা যায়, সেই লক্ষ্যে বিভিন্ন রাজ্যের সাফল্য ও অগ্রগতিকেও তুলে ধরা হবে এদিনের সম্মেলনে।
    
    কৃষি সংস্কার, স্বাস্থ্য ও পুষ্টি এবং উন্নয়ন সংক্রান্ত বিষয়গুলির ওপর প্রশ্নোত্তরের মাধ্যমে আলোচনা ও মতবিনিময়কেও প্রধান্য দেওয়া হবে নীতি আয়োগ আয়োজিত এই সম্মেলনে। চতুর্দশ অর্থ কমিশন গঠিত হওয়ার পরবর্তীকালে রাজ্যগুলির আর্থিক পরিস্থিতি, প্রত্যক্ষ সুফল হস্তান্তর কর্মসূচির রূপায়ণ ও অগ্রগতি এবং বাণিজ্যিক কাজকর্ম সহজতর করে তোলাসহ বিভিন্ন বিষয়কেও যথাযথ গুরুত্ব দেওয়া হবে একদিনের এই জাতীয় সম্মেলনে।

    
    
    (Release ID: 1495097) Visitor Counter : 4
    
    

      Background release reference

      নীতি আয়োগ আয়োজিত মুখ্য সচিবদের এক জাতীয় সম্মেলনে বিভিন্ন রাজ্য ও কেন্দ্র শাসিত অঞ্চলের মুখ্য সচিবদের সঙ্গে আলোচনা ও মত বিনিময়ে মিলিত