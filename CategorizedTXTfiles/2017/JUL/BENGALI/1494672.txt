      প্রতিরক্ষামন্ত্রক

      ন্যাশনাল ক্যাডেট কর্পস-এর সি এ সি-তে পৌরহিত্য করেছেন ড: সুভাষ ভামরে
      নয়াদিল্লিতে প্রতিরক্ষা মন্ত্রকের প্রতিমন্ত্রী ড: সুভাষ ভামরে ন্যাশনাল ক্যাডেট কর্পস (এন সি সি)-এর ৫০-তম ‘কেন্দ্রীয় উপদেষ্টা কমিটি’ (সি এ সি)-এর বৈঠকে পৌরহিত্য

      Posted On: 06 JUL 2017 11:34AM by PIB Kolkata

    মঙ্গলবার নয়াদিল্লিতে প্রতিরক্ষা মন্ত্রকের প্রতিমন্ত্রী ড: সুভাষ ভামরে ন্যাশনাল ক্যাডেট কর্পস (এন সি সি)-এর ৫০-তম ‘কেন্দ্রীয় উপদেষ্টা কমিটি’ (সি এ সি)-এর বৈঠকে পৌরহিত্য করেছেন। ড: ভামরে তাঁর সভাপতিত্বের ভাষণে প্রশিক্ষণ, অভিযান, সমাজসেবা ও সামাজিক উন্নয়ন সম্পর্কিত বিভিন্ন কার্যাবলীতে এন সি সি-র ক্যাডেটদের ভূমিকার বিষয়ে প্রশংসা করেছেন।


    
    এন সি সি যাতে জাতির যুবকদের চরিত্র ও নেতৃত্ব গঠনের লক্ষ্যে উৎকৃষ্টভাবে ভূমিকা পালনের কাজ চালিয়েযেতে পারে সেজন্য প্রশিক্ষণের প্রয়াসকে ইতিবাচক করতে কমিটি বিভিন্ন প্রসঙ্গ উত্থাপন করেছে। মন্ত্রী জাতি গঠনে এন সি সি-র প্রয়াস সম্পর্কে প্রশংসা করেন এবং তাদের প্রতি ‘ভবিষ্যৎ নেতা গড়ে তোলার কাজ ’ চালিয়ে যেতে আহ্বান জানান।
    
    বর্তমানে এনসি সি’র ক্যাডেট সংখ্যা ১৩ লক্ষ এবং এই শক্তি বাড়িয়ে ১৫ লক্ষেরও বেশি করার পরিকল্পনা নেওয়া হয়েছে। এন সি সি-র ভারত জুড়ে পদচারণা রয়েছে যার মধ্যে অন্তর্ভুক্ত রয়েছে দুর্গমও তুলনায় কম সংঘর্ষযুক্ত এলাকাগুলি। সি এ সি তার দায়বদ্ধ লক্ষ্যমাত্রা অর্জন করে সংস্থাটিকে আরও কার্যকরভাবে গড়ে তুলতে এর সংস্থান, কার্যাবলী ও উদ্যোগসমূহ পর্যালোচনা করেছে।
    
    এই বৈঠকে অন্যান্য সমাজকর্মী ও বিশিষ্ট জনদের মধ্যে নৌ বাহিনির প্রধান অ্যাডমিরাল সুনীল লাম্বা, সেনা বাহিনির প্রধান জেনারেল বিপিন রাওয়াত, বিমান বাহিনির প্রধান এয়ার চিফ মার্শাল বি এস ধানোয়া, প্রতিরক্ষা সচিব শ্রী সঞ্জয় মিত্র, আর্থিক উপদেষ্টা (প্রতিরক্ষা পরিষেবা) শ্রী এস কে কোহ্‌লি, এন সি সি-র মহা নির্দেশক লেফটেন্যান্ট জেনারেল বিনোদ বশিষ্ট, সংসদ সদস্য কুমারী সুস্মিতা দেব এবং শ্রী অনুপম খের।
    
    সি এ সি-র সদস্যদের কাছে এন সি সি-র সর্বশেষ কার্যাবলীর বিস্তারিত তথ্য উপস্থাপন করেছেন এন সি সি-র ডিজি লেফটেন্যান্ট জেনারেল বশিষ্ট।

    
    
    (Release ID: 1494672) Visitor Counter : 2
    
    

      Background release reference

      এন সি সি যাতে জাতির যুবকদের চরিত্র ও নেতৃত্ব গঠনের লক্ষ্যে উৎকৃষ্টভাবে ভূমিকা পালনের কাজ চালিয়েযেতে পারে সেজন্য প্রশিক্ষণের প্রয়াসকে ইতিবাচক করতে কমিটি