      প্রধানমন্ত্রীরদপ্তর

      বিশ্বকাপ ফাইনালে ভারতীয় মহিলা ক্রিকেট দলের সাফল্য কামনা করে শুভেচ্ছা প্রধানমন্ত্রীর
      বিশ্বকাপ ফাইনালে ভারতীয় মহিলা ক্রিকেট দলের সাফল্য কামনা করে শুভেচ্ছা জানিয়েছেন প্রধানমন্ত্রী শ্রী নরেন্দ্র মোদী

      Posted On: 24 JUL 2017 5:04PM by PIB Kolkata

    বিশ্বকাপ ফাইনালে ভারতীয় মহিলা ক্রিকেট দলের সাফল্য কামনা করে শুভেচ্ছা জানিয়েছেন প্রধানমন্ত্রী শ্রী নরেন্দ্র মোদী। এক বার্তায় তিনি বলেছেন :
    
    “আমাদের মহিলা ক্রিকেট দল আজ বিশ্বকাপের ফাইনালে অবতীর্ণ হচ্ছে। ১২৫ কোটি ভারতবাসীর সঙ্গে মিলিতভাবে আমিও তাদের সাফল্য কামনা করে শুভেচ্ছা জানাই।
    
    অধিনায়ক মিতালী রাজ রয়েছেন মহিলা ক্রিকেট দলের নেতৃত্বের পুরোভাগে। খেলার সময় তিনি যেরকম স্থির মস্তিষ্কে সব কিছু পরিচালনা করেন, তাতে সমগ্র দল নিশ্চিত ভাবেই লাভবান হবে।
    
    শুভেচ্ছা জানাই স্মৃতি মান্দানাকেও। তাঁর কাছ থেকে স্থির একাগ্রতার সঙ্গে ভালো খেলাই আমরা আশা করি।
    
    মহিলাদের বিশ্বকাপ ফাইনালে পুনম রাউতকে শুভেচ্ছা জানায় গোটা ভারত। তাঁর খেলা আমাদের গর্বিতকরে।
    
    হরমনপ্রীত কাউরের গুণগ্রাহী নয় এমন মানুষ খুঁজে পাওয়া ভার। সেমিফাইনালে তিনি যেভাবে খেলেছেন,তা সকলেরই মনে থাকবে। তাই তাঁকেও জানাই শুভেচ্ছা।
    
    ফাইনালে সৌভাগ্য কামনা করি দীপ্তি শর্মারও। সমগ্র দলের পক্ষে তিনি যথেষ্ট মূল্যবান এবং তাঁর খেলা বহু ম্যাচের ভাগ্যই বদলে দিয়েছে।
    
    মিড্‌ল অর্ডারে যা প্রয়োজন তা হল ধৈর্য্য ও স্থিরতা যা আমরা আশা করি বেদা কৃষ্ণমূর্তির অভিজ্ঞতা থেকে। তাঁকেও আজকের খেলায় শুভেচ্ছা জানাই।
    
    উইকেট রক্ষক হিসেবে সুষমা ভার্মার এক গুরুত্বপূর্ণ ভূমিকা রয়েছে। মনে রাখতে হবে, ক্যাচও কিন্তুম্যাচের ভাগ্য নির্ধারণ করে দেয়।
    
    ঝুলন গোস্বামী হলেন ভারতের গর্ব। উত্তেজনার মুহূর্তে তাঁর চমৎকার বোলিং পরিস্থিতি বদলে দিতে পারে। ঝুলনকেও জানাই আমাদের শুভেচ্ছা।
    
    শিখা পাণ্ডের সার্বিক সাফল্য সমগ্র দলের পক্ষেই খুব গুরুত্বপূর্ণ। তাঁরও সৌভাগ্য কামনা করি।
    
    চমৎকার বোলিং করেন পুনম যাদব। সেরা ব্যাটস্‌ম্যানও বিপদে পড়ে যেতে পারেন তাঁর বোলিং-এরমুখে। শুভেচ্ছা জানাই পুনম যাদবকেও।
    
    রাজেশ্বরী গায়কোয়াড় বিখ্যাত স্থির নিশানায় মেপে বল করার জন্য। সৌভাগ্য কামনা করি তাঁরও।”

    
    
    (Release ID: 1496926) Visitor Counter : 2
    
    

      Background release reference

      মহিলা ক্রিকেট দল আজ বিশ্বকাপের ফাইনালে অবতীর্ণ হচ্ছে। ১২৫ কোটি ভারতবাসীর সঙ্গে মিলিতভাবে আমিও তাদের সাফল্য কামনা করে শুভেচ্ছা