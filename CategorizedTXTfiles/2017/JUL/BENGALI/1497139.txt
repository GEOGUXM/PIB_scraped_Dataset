      উত্তর-পূর্বাঞ্চলেরউন্নয়নসংক্রান্তমন্ত্রক

      জেএনইউ বিশ্ববিদ্যালয়ে উত্তর-পূর্বের পড়ুয়াদের জন্য বরাক হোস্টেলের ভিত্তি প্রস্তর স্থাপন করলেন ডোনার প্রতিমন্ত্রী
      কেন্দ্রীয় উত্তর-পূর্বাঞ্চল মন্ত্রক ডোনারের স্বাধীন দায়িত্বসহ অন্যান্য মন্ত্রকের প্রতিমন্ত্রী ড. জিতেন্দ্র সিংহ সোমবার জওহরলাল নেহরু বিশ্ববিদ্যালয়(জেএনইউ) চত্বরে বরাক হোস্টেলের ভিত্তিপ্রস্তর স্থাপন

      Posted On: 26 JUL 2017 10:36AM by PIB Kolkata

    কেন্দ্রীয় উত্তর-পূর্বাঞ্চল মন্ত্রক ডোনারের স্বাধীন দায়িত্বসহ অন্যান্য মন্ত্রকের প্রতিমন্ত্রী ড. জিতেন্দ্র সিংহ সোমবার জওহরলাল নেহরু বিশ্ববিদ্যালয়(জেএনইউ) চত্বরে বরাক হোস্টেলের ভিত্তিপ্রস্তর স্থাপন করলেন | এই উপলক্ষে তাঁর ভাষণে ড. সিংহ জানান,বহুদিনের প্রতিক্ষার পর এই আয়োজনটির বাস্তবায়ন সম্ভব হলো | তিনি বিশেষভাবে উল্লেখ করেন যে,এই বিশ্ববিদ্যালয়ের ৮০০০-এর বেশি পড়ুয়ার মধ্যে দেশের অন্য যেকোনো রাজ্যের তুলনায় উত্তর-পূর্বের পড়ুয়াদের সংখ্যাই বেশি | তিনি আরও জানান, গত বছর ব্যাঙ্গালোর বিশ্ববিদ্যালয়েও শুধুমাত্র উত্তর-পূর্বের ছাত্রীদের একটি হোস্টেলের ভিত্তিপ্রস্তর স্থাপন করা হয়| তিনি এই প্রসঙ্গে বলেন, সরকারের উদ্দেশ্য হচ্ছে, দেশের বাকি অংশকে উত্তর-পূর্বের কাছাকাছি নিয়ে আসা | তিনি ডোনার মন্ত্রকের পদক্ষেপ সম্পর্কে জানান, নবীন স্টার্ট আপ ও স্বউদ্যোগীদের জন্য ‘ভেঞ্চার ক্যাপিট্যাল ফান্ড’ তৈরী করা হয়েছে | এই ফান্ড অবশ্য উত্তর-পূর্বের জন্য নির্ধারিত অন্য সমস্ত সুবিধের অতিরিক্ত হিসেবে গঠন করা হয়েছে | তিনি এছাড়াও উত্তর-পূর্বের সাক্ষরতার উচ্চ হারের প্রসঙ্গও তুলে ধরেন | তিনি এইঅনুষ্ঠানে উত্তর-পূর্ব ভারতের সংস্কৃতি,রাজনীতি ও ইতিহাস প্রসঙ্গে ‘ফিক্সিটি অ্যান্ড ফ্লুইডিটি’ শীর্ষক বইয়েরও আনুষ্ঠানিক প্রকাশ করেন |
    
    অনুষ্ঠানে উপস্থিত ডোনার সচিব শ্রী নবীন ভার্মা ওউত্তর-পূর্ব পর্ষদ (এনইসি)-এর সচিব শ্রী রাম মুইভা জেএনইউতে উত্তর-পর্বের পড়ুয়াদেরজন্য এই হোস্টেল দ্রুত গড়ে উঠলে আবাসিক পড়াশুনোর সমস্যা নিরসন সম্ভব হবে বলে অভিমতব্যক্ত করেন|শ্রী মুইভা বিশেষভাবে জানান, এই হোস্টেল নির্মানের জন্য এনইসি-র পক্ষ থেকে পরিকল্পিত ২৮.৩০ কোটি টাকা খরচের সবটাই বহন করা হচ্ছে | আগামী তিন বছরে মোট৪০০ ছাত্র-ছাত্রী থাকার উপযোগী হোস্টেলটির কাজ শেষ করা হবে বলেও তিনি উল্লেখ করেন |
    
    প্রসঙ্গতঃ এই হোস্টেলে মোট আসনের ৮০টিতে উত্তর-পূর্বের বাইরে অন্য রাজ্যের পড়ুয়াদের থাকার ব্যবস্থাও করা হবে |

    
    
    (Release ID: 1497139) Visitor Counter : 2
    
    

      Background release reference

      বিশেষভাবে উল্লেখ করেন যে,এই বিশ্ববিদ্যালয়ের ৮০০০-এর বেশি পড়ুয়ার মধ্যে দেশের অন্য যেকোনো রাজ্যের তুলনায় উত্তর-পূর্বের পড়ুয়াদের সংখ্যাই বেশি