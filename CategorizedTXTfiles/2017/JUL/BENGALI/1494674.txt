      ক্রেতা, খাদ্যএবংগণবন্টনমন্ত্রক

      ৩০ সেপ্টেম্বর, ২০১৭ পর্যন্ত প্যাকেট করা পণ্যে নতুন কর ব্যবস্থায় এম আর পি পরিবর্তনে কেন্দ্রীয় ভোক্তা বিষয়ক দফতরের অনুমতি প্রদান
      পয়লা জুলাই, ২০১৭ তে পণ্য ও পরিষেবাকর জি এস টি চালু হওয়ার পর থেকে সংশ্লিষ্ট ব্যবস্থা রূপায়নের প্রশ্নে বিভিন্ন প্যাকেটবদ্ধ সামগ্রীর খুচরো বিক্রির দরে পরিবর্তন জরুরি হয়ে উঠতে পারে

      Posted On: 06 JUL 2017 11:39AM by PIB Kolkata

    পয়লা জুলাই, ২০১৭ তে পণ্য ও পরিষেবাকর জি এস টি চালু হওয়ার পর থেকে সংশ্লিষ্ট ব্যবস্থা রূপায়নের প্রশ্নে বিভিন্ন প্যাকেটবদ্ধ সামগ্রীর খুচরো বিক্রির দরে পরিবর্তন জরুরি হয়ে উঠতে পারে। এই বিষয়টি মাথায় রেখেই কেন্দ্রীয় ভোক্তা বিষয়ক, খাদ্য ও গণবন্টন মন্ত্রী শ্রী রামবিলাস পাশওয়ান সর্বোচ্চ খুচরো বিক্রির দরে পরিবর্তনের বিষয়ে ঘোষণা প্রদান করেছেন। তিনিসেই ঘোষণায় উল্লেখ করেছেন, নতুন কর ব্যবস্থা চালুর আগে মজুত করা খুচরো বিক্রির সামগ্রীতে বর্তমান সময়ে কর বৃদ্ধির নিরিখে সর্বোচ্চ খুচরো বিক্রির দরে পরিবর্তন করা যাবে। এই পরিবর্তন সংক্রান্ত শিথিলতার বিষয়টি আগামী ৩০ সেপ্টেম্বর, ২০১৭পর্যন্ত কার্যকর থাকবে বলেও শ্রী পাশওয়ান জানিয়েছেন। তবে পরিবর্তিত সর্বোচ্চ খুচরো বিক্রির দর (এম আর পি) অবশ্যই স্টাম্প মেরে, স্টিকার সেঁটে অথবা অনলাইন প্রিন্টিঙের মাধ্যমে সুস্পষ্টভাবে প্যাকেটের গায়ে লেখা থাকতে হবে। এক্ষেত্রে আরও স্পষ্ট করা হয়েছে যে, সর্বোচ্চ খুচরো দর যদি কমে যায়, সেক্ষেত্রে অবশ্যই আলাদা স্টিকার সেঁটে দিতে হবে, যেখানে ‘সংশোধিত নিম্ন হারে সর্বোচ্চ খুচরো দর’ কথাটির উল্লেখ থাকবে। তবে উৎপাদক বা প্যাকেটবদ্ধ কারিদের ঘোষিত পূর্বেকার সর্বোচ্চ খুচরো বিক্রির দর (এম আর পি)-কে কোনভাবেই আড়াল না করে সংশোধিত সর্বোচ্চ খুচরো বিক্রিরদরটি বসাতে হবে।


    
    একই সময় সীমার মধ্যে অনি:শেষিতপ্যাকেটিং সামগ্রী বা আবরণ দিয়ে প্রয়োজনীয় সংশোধনীর পর আবার মুড়ে ফেলার ব্যাপারেও সংশ্লিষ্ট মন্ত্রক থেকে অনুমোদন প্রদান করা হয়েছে।
    
    এই প্রসঙ্গে কেন্দ্রীয় মন্ত্রীকতোগুলি বিষয় বিশেষভাবে উল্লেখ করেন। তিনি বলেন, ভোক্তা অধিকার সংরক্ষণকে অন্যতম প্রধান গুরুত্বের বিষয় হিসেবে সরকার দেখছে। এছাড়া (প্যাকেটবদ্ধ সামগ্রী)-রক্ষেত্রে আইনি পরিমাপ বিধি, ২০১১-র ধারা-৬ অনুসারে উৎপাদক/প্যাকেটকারি/আমদানিকারিদের নাম, ঠিকানা, সাধারণ বা বিশেষ কি গোত্র বা ধরনের পণ্য, পরিমান, ওজন, মাপ বাসংখ্যা, উৎপাদন বা প্যাকেটকরণ অথবা আমদানির মাস ও বছর, এম আর পি হিসেবে সমস্ত করসহ খুচরো বিক্রির দর এবং ভোক্তা অধিকার সংরক্ষণ সংক্রান্ত বিস্তারিত বিবরণ অবশ্যই প্যাকেটের গায়ে স্পষ্টভাবে লেখার বিষয়টি কার্যকর হতে হবে বলেও শ্রী পাশওয়ান জানিয়েছেন।

    
    
    (Release ID: 1494674) Visitor Counter : 2
    
    

      Background release reference

      খাদ্য ও গণবন্টন মন্ত্রী শ্রী রামবিলাস পাশওয়ান সর্বোচ্চ খুচরো বিক্রির দরে পরিবর্তনের বিষয়ে ঘোষণা প্রদান