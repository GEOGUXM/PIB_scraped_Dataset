      কেন্দ্রীয়মন্ত্রিসভা

      সাইবার নিরাপত্তা সহযোগিতার জন্য ভারত ও বাংলাদেশের মধ্যে মউ-এর বিষয়ে অবগত হলো কেন্দ্রীয় মন্ত্রিসভা
      প্রধানমন্ত্রী শ্রী নরেন্দ্র মোদির পৌরহিত্যে কেন্দ্রীয় মন্ত্রিসভা সাইবার নিরাপত্তা সহযোগিতার জন্য ভারত ও বাংলাদেশের মধ্যে সমঝোতা স্মারক (মউ)-এর বিষয়ে অবগত হলো

      Posted On: 13 JUL 2017 1:53PM by PIB Kolkata

    প্রধানমন্ত্রী শ্রী নরেন্দ্র মোদির পৌরহিত্যে কেন্দ্রীয় মন্ত্রিসভা সাইবার নিরাপত্তা সহযোগিতার জন্য ভারত ও বাংলাদেশের মধ্যে সমঝোতা স্মারক (মউ)-এর বিষয়ে অবগত হলো| ভারতের বৈদ্যুতিন ও তথ্য-প্রযুক্তি মন্ত্রকের অধীন স্থ ইন্ডিয়ান কম্পিউটার ইমার্জেন্সি রেসপন্স টিম (সি.ই.আর.টি.-ইন) এবং বাংলাদেশের ডাক, টেলিযোগাযোগ ও তথ্য-প্রযুক্তি মন্ত্রকের অধীনস্থ বাংলাদেশ কম্পিউটার কাউন্সিল অফ ইনফরমেশন এন্ড কমিউনিকেশন টেকনোলজি ডিভিশনও বাংলাদেশ গভর্নমেন্ট কম্পিউটার ইনসিডেন্ট রেসপন্স টিম (বি.জি.ডি. ই-গভসি.আই.আর.টি.)-এর মধ্যে এই মউ গত ৮ এপ্রিল ২০১৭ তারিখে স্বাক্ষরিত হয়|
    
    এই মউ সি.ই.আর.টি.-ইন এবং বি.জি.ডি. ই-গভ সি.আই.আর.টি. –এর মধ্যে সহযোগিতা বৃদ্ধি করবে বলে আশা করা যাচ্ছে| তাছাড়া সাইবার আক্রমণ ও সাইবার নিরাপত্তা ঘটনা,সাইবার নিরাপত্তা প্রযুক্তি সহযোগিতা, সমতা ও পারস্পরিক সুবিধার ভিত্তিতে দুইদেশের আইন ও নিয়ম অনুসারে সাইবার নিরাপত্তা নীতি ও সেরা কাজ ও মানব সম্পদ উন্নয়নের আদান-প্রদানও এর ফলে আশা করা যাচ্ছে|
    
    সি.ই.আর.টি.-ইন এবং বি.জি.ডি. ই-গভসি.আই.আর.টি.-এর মধ্যেকার এই মউ সাইবার নিরাপত্তা নিয়ে উপযুক্ত যৌথ কমিটি গঠনের মধ্য দিয়ে রূপায়িত হবে|
    
    সি.ই.আর.টি.-ইন হচ্ছে ভারত সরকারের বৈদ্যুতিন ও তথ্য-প্রযুক্তি মন্ত্রকের অধীনস্ত একটি জাতীয় নোডাল এজেন্সি| যার লক্ষ্য হচ্ছে ভারতের সাইবার স্পেসের সুরক্ষা| কোনো ঘটনায় সাড়া দেওয়া ও প্রতিকারের জন্য এর সঙ্গে ওভারসিজ কম্পিউটার ইমার্জেন্সি রেসপন্স টিম-এর সহযোগিতা রয়েছে| সরকারি কাজকর্ম, ব্যবসা ও উপভোক্তাগণ সাইবার হুমকির বহুবিধ সমস্যার মুখোমুখি হওয়ারপরিপ্রেক্ষিতে এই চুক্তি| সাইবার নিরাপত্তা প্রস্তুতি নিয়ে আরও উন্নয়নের এবং সিস্টেমকে নিরাপদ রাখার গুরুত্ব নিয়ে সচেতনতার প্রয়োজন রয়েছে|

    
    
    (Release ID: 1495456) Visitor Counter : 2
    
    

      Background release reference

      মউ সি.ই.আর.টি.-ইন এবং বি.জি.ডি. ই-গভ সি.আই.আর.টি. –এর মধ্যে সহযোগিতা বৃদ্ধি করবে বলে আশা করা যাচ্ছে