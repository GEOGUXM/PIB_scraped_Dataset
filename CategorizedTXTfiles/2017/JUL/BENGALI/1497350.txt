      কেন্দ্রীয়মন্ত্রিসভা

      সার্বভৌম স্বর্ণ বন্ড প্রকল্পের নীতি-নির্দেশিকা সংশোধনের প্রস্তাবে অনুমোদন কেন্দ্রীয় মন্ত্রিসভার
      প্রধানমন্ত্রী শ্রী নরেন্দ্র মোদীর নেতৃত্বে অনুষ্ঠিত কেন্দ্রীয় মন্ত্রিসভার বৈঠকে আজ সার্বভৌমস্বর্ণ বন্ড (এসজিবি) প্রকল্পের নীতি-নির্দেশিকা সংশোধনের প্রস্তাবটিতে অনুমোদন

      Posted On: 27 JUL 2017 10:56AM by PIB Kolkata

    প্রধানমন্ত্রী শ্রী নরেন্দ্র মোদীর নেতৃত্বে অনুষ্ঠিত কেন্দ্রীয় মন্ত্রিসভার বৈঠকে আজ সার্বভৌমস্বর্ণ বন্ড (এসজিবি) প্রকল্পের নীতি-নির্দেশিকা সংশোধনের প্রস্তাবটিতে অনুমোদন দেওয়া হয়।
    
    মন্ত্রিসভার এই সিদ্ধান্তক্রমে সার্বভৌম স্বর্ণ বন্ড প্রকল্পে দুটি পরিবর্তন কার্যকর হবে। একদিকে যেমন এই প্রকল্পকে আরও আকর্ষণীয় করে তুলতে এবং নির্দিষ্ট লক্ষ্যমাত্রা পূরণে আর্থিক লেনদেন সম্ভব করে তুলতে প্রকল্পটিতে সুনির্দিষ্ট কিছু পরিবর্তন আনাহয়েছে, অন্যদিকে তেমনই সোনা আমদানির ফলে দেশের অর্থনীতিতে যে বিশেষ চাপের সৃষ্টি হয় তা হ্রাস করতে ব্যবস্থা নেওয়া হয়েছে। এর ফলে, চলতি খাতের হিসাবে ঘাটতির পরিমাণ ও উল্লেখযোগ্য ভাবে কমিয়ে আনা যাবে।
    
    প্রকল্পে অন্য পরিবর্তনটি হল, বিভিন্ন সুদের হারে সার্বভৌম স্বর্ণ বন্ড প্রকল্পটি চালু করতেঅর্থ মন্ত্রককে কিছুটা নমনীয়তা দেওয়া হয়েছে । বিভিন্ন ধরনের বিনিয়োগকারীদের উপযোগী করে সাজিয়ে তুলতে বলা হয়েছে এই প্রকল্পটিকে।
    
    ব্যক্তিগত ক্ষেত্রে এই স্বর্ণ বন্ড প্রকল্পে বিনিয়োগের মাত্রা একটি আর্থিক বছরে চার কিলোগ্রাম বৃদ্ধি করা হয়েছে। অবিভক্ত হিন্দু পরিবারগুলির ক্ষেত্রেও চার কিলোগ্রামকরে বিনিয়োগের মাত্রা কার্যকর হবে। অন্যদিকে, ট্রাস্ট বা ঐ ধরনের সংস্থাগুলিরক্ষেত্রে একটি আর্থিক বছরে বিনিয়োগের মাত্রা দাঁড়াবে ২০ কিলোগ্রামের মধ্যে।
    
    সার্বভৌমস্বর্ণ বন্ড প্রকল্পে বিনিয়োগের সর্বোচ্চ মাত্রা স্থির করা হবে প্রতিটি আর্থিক বছরে। স্বর্ণ বন্ড প্রকল্প যাতে সহজেই ভাঙানো যায় সেজন্য বাজারমুখী বিশেষ উদ্যোগ ও গ্রহণ করা হবে। দেশের বাণিজ্যিক ব্যাঙ্ক সহ এমএমটিসি-র মতো কেন্দ্রীয় সরকারি সংস্থাগুলির মাধ্যমে এই বাজার নিয়ন্ত্রণ করা হবে। প্রয়োজনে সরকার এজেন্টদের কমিশনের মাত্রা বৃদ্ধির কথাও বিবেচনা করতে পারে।

    
    
    (Release ID: 1497350) Visitor Counter : 2
    
    

      Background release reference

      সিদ্ধান্তক্রমে সার্বভৌম স্বর্ণ বন্ড প্রকল্পে দুটি পরিবর্তন কার্যকর হবে