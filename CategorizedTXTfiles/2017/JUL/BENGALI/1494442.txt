      নির্বাচনকমিশন

      ভোটার তালিকায় বাদ পড়ে যাওয়াদের যুক্ত করার জন্য শনিবার থেকে এক মাসের জন্য দেশব্যাপী বিশেষ পদক্ষেপের সূচনা করেছে ভারতের নির্বাচন কমিশন
      ভোটার তালিকায় বাদ পড়ে যাওয়াদের যুক্ত করার জন্য শনিবার (১ জুলাই ২০১৭) থেকে এক মাসের জন্য দেশব্যাপী বিশেষ পদক্ষেপের সূচনা করেছে ভারতের নির্বাচন কমিশন

      Posted On: 04 JUL 2017 12:15PM by PIB Kolkata

    ভোটার তালিকায় বাদ পড়ে যাওয়াদের যুক্ত করার জন্য শনিবার (১ জুলাই ২০১৭) থেকে এক মাসের জন্য দেশব্যাপী বিশেষ পদক্ষেপের সূচনা করেছে ভারতের নির্বাচন কমিশন | বিশেষ করে ১৮-১৯ বছর বয়সের তরুণ-তরুণীদের এই তালিকায় বেশিকরে যুক্ত করার জন্য এবং প্রয়াত হয়েছেন যেসব ভোটার, তাদের নাম ভোটার তালিকা থেকেবাদ দেওয়ার জন্যই এই উদ্যোগ| জুনমাসে নির্বাচনী আধিকারিকগণ বর্তমান ভোটার তালিকায় যেসব ঘাটতি রয়েছে তা চিহ্নিত করা, পরিকাঠামো শক্তিশালী করা ইত্যাদি সমস্ত প্রস্তুতিমূলক কাজকর্ম সমাপ্ত করেছেন| তাছাড়া এই বিশেষ উদ্যোগে সহযোগিতার জন্য সমস্ত স্বীকৃতরাজনৈতিক দলগুলোকে চিঠিও পাঠিয়েছে নির্বাচন কমিশন |
    
    ৩১ জুলাই শেষ হতে যাওয়া এই বিশেষ নথিভুক্ত করণের উদ্যোগে সব রাজ্যে নিম্নলিখিত বিষয়গুলোতে বেশি জোর দেওয়া হবে:
    
    ১) নতুন ভোটদাতাদের নাম নথিভুক্ত করার জন্য ফর্ম-৬ গ্রহণকরা|
    
    ২) যদি কোনো মৃত ভোটার থেকে থাকেন, তার নাম বাদ দেওয়া|
    
    ৬ নং ফর্ম জমা দেওয়া যাবে নিম্নলিখিতভাবে:--
    
    ই.আর.ও. (ইলেক্টরেল রেজিস্ট্রেশন অফিসার) অফিসে জমা দেওয়া যাবে ৬ নং ফর্ম,
    
    ডাকে করেও পাঠানো যাবে ৬ নং ফর্ম,
    
    জাতীয় ভোটদাতা পরিষেবা পোর্টালেও ( www.nvsp.in ) অনলাইনে জমা দেওয়া যাবে ৬ নং ফর্ম|
    
    এছাড়াও বি.এল.ও.-গণ বাড়ি বাড়ি গিয়েও বিশেষ করে ১৮-১৯ বছর বয়সীদের কাছ থেকে (২১ বছর পর্যন্ত বর্ধিত) ৬ নং ফর্ম সংগ্রহ করবেন ১ জুলাই, ২০১৭থেকে ৩১ জুলাই ২০১৭ পর্যন্ত (বিশেষ প্রচারাভিযানের তারিখ ছাড়া)|
    
    সর্বজনীন পরিষেবা কেন্দ্রগুলো (সি.এস.সি.) নির্ধারিত পরিষেবা মূল্যের বিনিময়ে অনলাইনে ফর্ম পূরণের পরিষেবা ও হার্ড কপি প্রদান করবে|
    
    বিশেষ প্রচারাভিযানের তারিখ: জুলাই মাসে দু’দিন বিশেষ প্রচারাভিযান চালানো হবে, যা রাজ্যের মুখ্য নির্বাচনী আধিকারিক প্রচার মাধ্যমে বিশেষভাবে প্রচার করবেন| এই তারিখগুলোতেপ্রতিটি ভোট গ্রহণ কেন্দ্রে শিবির করা হবে| যেখানে আবেদনকারীদের কাছ থেকে ফর্মগ্রহণ করার জন্য পর্যাপ্ত পরিমাণে ৬ নং ফর্ম নিয়ে বুথ লেভেল অফিসার বসবেন| শিবিরের দিন পরিশিষ্ট সহ চূড়ান্ত ভোটার তালিকা, ২০১৭ ভোট গ্রহণ কেন্দ্রের দেয়ালে সেঁটেদিতে হবে| ওই তারিখে বি.এল.ও. জনগণের সামনে এই তালিকা পড়েও শোনাবেন | বাদ পড়ে যাওয়াযোগ্য নাগরিকগণ ভোট গ্রহণ কেন্দ্রেই ফর্ম-৬ পূরণ করে বি.এল.ও.’র কাছে জমা দিতে পারেন অথবা এই বিশেষ পদক্ষেপের দিনগুলোতে অন্য কোনভাবেও জমা দিতে পারেন | সমস্ত সরকারি ও বেসরকারি শিক্ষা প্রতিষ্ঠানে (কলেজ ও স্কুলে) অথবা বৃত্তিমূলক প্রশক্ষণ কেন্দ্রেও ১ জুলাই থেকে ৩১ জুলাইয়ের মধ্যে অন্তত দু’টি পৃথক দিনে বিশেষ শিবির করতেহবে| যদিও এই অভিযানে ৬ নং ফর্ম গ্রহণের বিষয়েই জোর দেওয়া হচ্ছে, কিন্তু অন্যন্যফর্ম যেমন ৬এ, ৭, ৮ এবং ৮এ নং ফর্ম গ্রহণ করাও যথারীতি চলবে|
    
    দাবি ও আপত্তির সম্পূর্ণ তালিকাও জনগণের পরীক্ষা-নিরীক্ষার জন্য সংশ্লিষ্ট ই.আর.ও./এ.ই.আর.ও. অফিসের বোর্ডে টাঙানো থাকবে|
    
    ভোটার তালিকা থেকে মৃতদের নাম বাদ দেওয়া: এই বিশেষ অভিযানে ভোটার তালিকা থেকে মৃতদের নাম বাদ দেওয়ার উদ্যোগও নেওয়া হয়েছে | মৃত ব্যক্তিদের নাম ভোটার তালিকায় চিহ্নিত করার জন্য জন্ম-মৃত্যু নিবন্ধকের কার্যালয় থেকে জেলা নির্বাচনী আধিকারিক (ডি.ই.ও.) মৃতদের তালিকা সংগ্রহ করবেন এবং প্রয়োজনীয় কার্যপ্রণালী পালনের মাধ্যমে এই নামগুলো তালিকা থেকে বাদ দেবেন|
    
    ফর্মের নিষ্পত্তি: যথাযথ পরীক্ষা-নিরীক্ষা ও নিষ্পত্তির জন্য বি.এল.ও.-গণ বাড়ি বাড়ি পরিদর্শন করবেন| এই বিশেষ অভিযানের সময় গৃহীত ফর্ম-৬ এবং ফর্ম-৭ (মৃতদের ক্ষেত্রে) এরনিষ্পত্তি হবে নির্ধারিত এক মাসের মধ্যেই| অন্যদিকে এই সময়ের মধ্যে গৃহীত ফর্ম-৭(মৃতদের ক্ষেত্র ছাড়া), ফর্ম-৮ এবং ফর্ম ৮এ –এর ক্ষেত্রে নিষ্পত্তি হবে এই বিশেষ অভিযান শেষ হয়ে যাওয়ার পর|

    
    
    (Release ID: 1494442) Visitor Counter : 2
    
    

      Background release reference

      ভোটার তালিকায় বাদ পড়ে যাওয়াদের যুক্ত করার জন্য শনিবার (১ জুলাই ২০১৭) থেকে এক মাসের জন্য দেশব্যাপী বিশেষ পদক্ষেপের সূচনা করেছে ভারতের নির্বাচন কমিশন