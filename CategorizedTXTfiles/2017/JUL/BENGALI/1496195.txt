      ভূ-বিজ্ঞানমন্ত্রক

      পশ্চিম-মধ্য বঙ্গোপসাগর সংলগ্ন ও ওড়িশা উপকূল এলাকায় ঘনীভূত নিম্নচাপ
      পশ্চিম-মধ্য বঙ্গোপসাগর সংলগ্ন ও ওড়িশা উপকূল এলাকার ওপর ঘণীভূত নিম্পচাপ গত তিন ঘন্টা ধরে সংশ্লিষ্ট অঞ্চলেই স্হির রয়েছে

      Posted On: 19 JUL 2017 5:15PM by PIB Kolkata

    পশ্চিম-মধ্য বঙ্গোপসাগর সংলগ্ন ও ওড়িশা উপকূল এলাকার ওপর ঘণীভূত নিম্পচাপ গত তিন ঘন্টা ধরে সংশ্লিষ্ট অঞ্চলেই স্হির রয়েছে। আজ সকাল ১১টা ৩০ মিনিট নাগাদ ঘনীভূত নিম্নচাপটি গোপালপুরের প্রায় ১২০ কিলোমিটার পূর্ব-দক্ষিণ পূর্বে এবং পুরী থেকে প্রায় ৮০ কিলোমিটার দক্ষিণ-দক্ষিণপূর্বে অবস্হান করছিল। নিম্নচাপটি ধীরে ধীরে পশ্চিম-উত্তর পশ্চিমদিকে অগ্রসর হয়ে আজ রাত্রিতে ওড়িশা উপকূলের গোপালপুর ও পুরীর মধ্যবর্তী এলাকা দিয়ে ভূখন্ডে প্রবেশ করার সম্ভাবনা রয়েছে।
    
    সতর্কবার্তা
    
    নিম্নচাপের দরুণ আগামী ৪৮ ঘন্টায় ওড়িশার অধিকাংশ জায়গায় বৃষ্টির এবং কিছু কিছু জায়গায় ভারিথেকে অতিভারী বৃষ্টির সম্ভাবনা রয়েছে। দক্ষিণ ওড়িশার কিছু জায়গায় বিক্ষিপ্তভাবে অতিভারী বৃষ্টির পূর্বাভাস দেওয়া হয়েছে। অন্ধ্রপ্রদেশের উত্তর উপকূল এলাকাতেও আগামী ২৪ ঘন্টায় ভারী বৃষ্টির সম্ভাবনা। ছত্তিশগড়ের কিছু কিছু জায়গায় ভারীবৃষ্টির ও বিক্ষিপ্তভাবে কয়েকটি এলাকায় আগামী ২৪ ঘন্টায় অতিভারী বৃষ্টির পূর্বাভাস রয়েছে। আগামী ৪৮ ঘন্টায় তেলঙ্গানার কিছু জায়গায় অতিভারী ও অন্যান্য অঞ্চলে বৃষ্টি হবে। পূর্ব ও পশ্চিম মধ্যপ্রদেশেও আগামী দু ’ দিন বৃষ্টির পূর্বাভাস দেওয়া হয়েছে।
    
    আগামী ৪৮ ঘন্টায় নিম্নচাপটির ফলে ওড়িশা ও পূর্ব অন্ধ্র উপকূল এলাকা দিয়ে ঘন্টায় ৬০কিলোমিটার বেগে ঝড়ো হাওয়া বইবে। এরজন্য সমুদ্র উত্তাল হয়ে উঠবে। মাছ শিকারীদের আগামী ৪৮ ঘন্টা সমুদ্রে যেতে নিষেধ করা হয়েছে।

    
    
    (Release ID: 1496195) Visitor Counter : 2
    
    

      Background release reference

      ঘনীভূত নিম্নচাপটি গোপালপুরের প্রায় ১২০ কিলোমিটার পূর্ব-দক্ষিণ পূর্বে এবং পুরী থেকে প্রায় ৮০ কিলোমিটার দক্ষিণ-দক্ষিণপূর্বে অবস্হান করছিল