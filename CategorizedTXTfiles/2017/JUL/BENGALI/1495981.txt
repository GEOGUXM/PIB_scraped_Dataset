      প্রধানমন্ত্রীরদপ্তর

      সংসদের বাদল অধিবেশন আজ শুরু হতে চলেছে : তার প্রাক্কালে প্রধানমন্ত্রীর বিবৃতি
      সংসদের বাদলঅধিবেশন শুরু হতে চলেছে

      Posted On: 18 JUL 2017 4:07PM by PIB Kolkata

    সংসদের বাদলঅধিবেশন আজ শুরু হতে চলেছে। প্রখর গ্রীষ্মের পর প্রথম বর্ষণের বারিধারায় স্নিগ্ধমাটি থেকে ভেসে আসে এক নতুন গন্ধ। আর এই ভাবেই পণ্য ও পরিষেবা কর (জিএসটি)-এর সফল বাস্তবায়নের মাধ্যমে এক নতুন উৎসাহ-উদ্দীপনা দেখা যাবে এবারের এই বাদল অধিবেশনে। সরকার তথা রাজনৈতিক দলগুলি যখনই জাতীয় স্বার্থের কথা চিন্তা করে কোন বিষয়ে সিদ্ধান্ত গ্রহণ করে, তখনই প্রতিফলিত হয় বৃহত্তর জনস্বার্থে তাদের অঙ্গীকার ও প্রতিশ্রুতির বিষয়টি। জিএসটি-র রূপায়ণের কাজে এই সাফল্য আজ এক প্রমাণিত সত্য। সকলে মিলিতভাবে আরও শক্তিশালী হয়ে ওঠার যে ঐকান্তিক বাসনা, তারই প্রতিফলন ঘটেছে জিএসটি-র মধ্যে। আমি আশা করব যে জিএসটি-র পেছনে যে শক্তি ও উৎসাহ আমরা লক্ষ্য করেছি তারই প্রতিফলন ঘটবে সংসদের এই অধিবেশনে। অনেক দিক থেকেই এবারের এই বাদলঅধিবেশন যথেষ্ট তাৎপর্যপূর্ণ। এ বছরের ১৫ আগস্ট পূর্ণ হতে চলেছে জাতির স্বাধীনতার সাত সাতটি দশক। আগামী ৯ আগস্ট, ২০১৭ তারিখে ভারত ছাড়ো আন্দোলনের ৭৫তম বর্ষ পূর্তি।এবারের এই অধিবেশনে দেশ এক নতুন রাষ্ট্রপতি এবং উপ-রাষ্ট্রপতি নির্বাচনের সুযোগ লাভ করবে। তাই এক কথায় বলতে গেলে এই সময়কালটি জাতির পক্ষে বিশেষ তাৎপর্যময় ও ঘটনাবহুল হয়ে উঠতে চলেছে। এই কারণে খুবই স্বাভাবিক যে জনসাধারণের দৃষ্টি এ বছর আরওবেশি করে নিবদ্ধ থাকবে বাদল অধিবেশনের কাজকর্মের ওপর। সংসদের বাদল অধিবেশনের সূচনার প্রাক্কালে আমি শ্রদ্ধা ও সম্মান জানাই দেশের কৃষিজীবী মানুষদের যাঁরা কঠোর পরিশ্রম করে আমাদের খাদ্য নিরাপত্তা সুনিশ্চিত করে চলেছেন। আমার দৃঢ় বিশ্বাস যে সংসদের বাদল অধিবেশন সবক’টি রাজনৈতিক দল এবং সাংসদদের কাছে এক বিশেষ সুযোগ এনে দেবে উন্নতমানের মূল্যবান আলাপ-আলোচনার। জাতীয় স্বার্থে একত্রে এবং মিলিতভাবে গুরুত্বপূর্ণ সিদ্ধান্ত গ্রহণের লক্ষ্যেই শুরু হবে এই আলাপ-আলোচনা।


    
    আপনাদের সকলকে অনেক অনেক ধন্যবাদ।

    
    
    (Release ID: 1495981) Visitor Counter : 2
    
    

      Background release reference

      রখর গ্রীষ্মের পর প্রথম বর্ষণের বারিধারায় স্নিগ্ধমাটি থেকে ভেসে আসে এক নতুন গন্ধ