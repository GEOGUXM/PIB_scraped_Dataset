      রাষ্ট্রপতিরসচিবালয়

      রাষ্ট্রপতি শ্রী রাম নাথ কোবিন্দের জীবন পঞ্জী
      একজন আইনজীবী, বরিষ্ঠ রাজনৈতিক প্রতিনিধি এবং ভারতীয় জনজীবন ও সমাজে সমতা ও সততার এক দীর্ঘদিনের উৎসাহী ব্যক্তিত্ব শ্রী রাম নাথ কোবিন্দ উত্তর প্রদেশের কানপুরের নিকটে পারাউঙ্খ-এ১৯৪৫ সালের পয়লা অক্টোবর জন্মগ্রহণ করেন

      Posted On: 26 JUL 2017 12:45PM by PIB Kolkata

    একজন আইনজীবী, বরিষ্ঠ রাজনৈতিক প্রতিনিধি এবং ভারতীয় জনজীবন ও সমাজে সমতা ও সততার এক দীর্ঘদিনের উৎসাহী ব্যক্তিত্ব শ্রী রাম নাথ কোবিন্দ উত্তর প্রদেশের কানপুরের নিকটে পারাউঙ্খ-এ১৯৪৫ সালের পয়লা অক্টোবর জন্মগ্রহণ করেন। তাঁর পিতা-মাতা ছিলেন শ্রী মাইকু লাল এবং শ্রীমতী কলাবতী।
    
    ২০১৭ সালের২৫ জুলাই ভারতের চতুর্দশ রাষ্ট্রপতি হিসাবে দায়িত্ব গ্রহণের আগে শ্রী কোবিন্দ ২০১৫সালের ১৬ আগস্ট থেকে ২০১৭ সালের ২০ জুন পর্যন্ত বিহারের ৩৬তম রাজ্যপাল হিসাবে কাজ করেছেন।
    
    শিক্ষাগত ওপেশাগত পরিচয়
    
    শ্রী কোবিন্দ কানপুরে তাঁর স্কুল শিক্ষা সম্পূর্ণ করেন এবং কানপুর বিশ্ববিদ্যালয় থেকে বি.কম এবং এলএলবি ডিগ্রি লাভ করেন। ১৯৭১ সালে তিনি দিল্লি বার কাউন্সিলে আইনজীবী হিসাবে অন্তর্ভুক্ত হন।
    
    ১৯৭৭ সাল থেকে ১৯৭৯ সাল পর্যন্ত শ্রী কোবিন্দ কেন্দ্রীয় সরকারের আইনজীবী ছিলেন এবং ১৯৮০ সালথেকে ১৯৯৩ সাল পর্যন্ত তিনি সুপ্রিম কোর্টে কেন্দ্রীয় সরকারের স্থায়ী কৌঁসুলি হিসাবে কাজ করেছেন। ১৯৭৮ সালে তিনি ভারতের সুপ্রিমকোর্টে অ্যাডভোকেট অন রেকর্ড হন।১৯৯৩ সাল পর্যন্ত তিনি দিল্লি হাইকোর্ট এবং সুপ্রিমকোর্টে আইন প্র্যাক্টিস করেছেন।
    
    সংসদীয় এবং জনজীবন
    
    ১৯৯৪ সালের এপ্রিল মাসে শ্রী কোবিন্দ উত্তর প্রদেশ থেকে রাজ্যসভায় নির্বাচিত হন। ২০০৬ সালেরমার্চ মাস পর্যন্ত তিনি ছ’বছরের জন্য দু’বারের মেয়াদে পরপর রাজ্যসভায় নির্বাচিত হন। তিনি তপশিলি জাতি/উপজাতি কল্যাণ, স্বরাষ্ট্র বিষয়ক, পেট্রোল ও প্রাকৃতিক গ্যাস,সামাজিক বিচার ও ক্ষমতায়ন, আইন ও বিচার মন্ত্রকের সংসদীয় কমিটিতে বিভিন্ন সময়ে কাজ করেছেন। তিনি রাজ্যসভার হাউস কমিটির চেয়ারম্যান হিসাবেও কাজ করেছেন।
    
    শ্রী কোবিন্দ লক্ষ্ণৌ-এর ডঃ বি আর আম্বেদকর বিশ্ববিদ্যালয়ের পরিচালন পর্ষদের সদস্য এবং কলকাতার ইন্ডিয়ান ইন্সটিটিউট অফ ম্যানেজমেন্টের পরিচালন পর্ষদের সদস্য হিসাবেও কাজ করেছেন। তিনি রাষ্ট্রসঙ্ঘে ভারতীয় প্রতিনিধি দলে ছিলেন এবং ২০০২ সালের অক্টোবর মাসে রাষ্ট্রসঙ্ঘের সাধারণ পরিষদের অধিবেশনে ভাষণ দেন।
    
    যে যে পদে ছিলেন
    
    ২০১৫ – ২০১৭: বিহারের রাজ্যপাল
    
    ১৯৯৪ – ২০০৬: উত্তর প্রদেশের প্রতিনিধি হিসাবে রাজ্যসভার সদস্য
    
    ১৯৭১ – ১৯৭৫এবং ১৯৮১ : অখিল ভারতীয় কোলি সমাজের সাধারণ সম্পাদক
    
    ১৯৭৭ – ১৯৭৯: দিল্লি হাইকোর্টে কেন্দ্রীয় সরকারের আইনজীবী
    
    ১৯৮২ – ১৯৮৪: সুপ্রিমকোর্টে কেন্দ্রীয় সরকারের জুনিয়র কৌঁসুলি।
    
    ব্যক্তিগত তথ্য
    
    শ্রী কোবিন্দ ১৯৭৪ সালের ৩০ মে তারিখে শ্রীমতী সবিতা কোবিন্দ’কে বিবাহ করেন। তাঁদের পুত্র শ্রীপ্রশান্ত কুমার এবং কন্যা কুমারী স্বাতী। মনোযোগী পাঠক, রাষ্ট্রপতি, রাজনীতি,সামাজিক পরিবর্তন, আইন, ইতিহাস এবং ধর্ম বিষয়ে বইপত্র পছন্দ করেন।
    
    তাঁর দীর্ঘজন জীবনে শ্রী কোবিন্দ বিভিন্ন দেশ সফর করেছেন। এর মধ্যে রয়েছে – সাংসদ হিসাবে থাইল্যান্ড, নেপাল, পাকিস্তান, সিঙ্গাপুর, জার্মানী, সুইজারল্যান্ড, ফ্রান্স,যুক্তরাজ্য এবং মার্কিন যুক্তরাষ্ট্র সফর।

    
    
    (Release ID: 1497158) Visitor Counter : 3
    
    

      Background release reference

      ২০১৭ সালের২৫ জুলাই ভারতের চতুর্দশ রাষ্ট্রপতি হিসাবে দায়িত্ব গ্রহণের আগে শ্রী কোবিন্দ ২০১৫সালের ১৬ আগস্ট থেকে ২০১৭ সালের ২০ জুন পর্যন্ত বিহারের ৩৬তম রাজ্যপাল হিসাবে কাজ করেছেন