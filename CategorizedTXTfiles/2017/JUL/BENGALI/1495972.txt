      প্রতিরক্ষামন্ত্রক

      ১৭ জুলাই পাকিস্তানের অনুরোধে দু’দেশের সামরিক তৎপরতা সংক্রান্ত মহানির্দেশক পর্যায়ের আলোচনা
      ১৭ জুলাই,২০১৭ তারিখে পাকিস্তানের ডিজিএমও’র অনুরোধে দু’দেশের মধ্যে ডিজিএমও পর্যায়ের বৈঠক অনুষ্ঠিত হয়েছে

      Posted On: 18 JUL 2017 3:43PM by PIB Kolkata

    ১৭ জুলাই,২০১৭ তারিখে পাকিস্তানের ডিজিএমও’র অনুরোধে দু’দেশের মধ্যে ডিজিএমও পর্যায়ের বৈঠক অনুষ্ঠিত হয়েছে।
    
    এই বৈঠকে পাকিস্তানের ডিজিএমও’র পক্ষ থেকে ভারতের কূপওয়াড়া জেলার কেরেণ সেক্টরের বিপরীতেপাক অধিকৃত কাশ্মীরের আথমুকাম সেক্টরে পাক সেনাবাহিনীকে লক্ষ্য করে গুলি বর্ষণে পাকিস্তানের চার সৈনিক এবং একজন অসামরিক ব্যক্তির মৃত্যুর কথা তোলা হয়েছে।
    
    এর জবাবে ভারতের ডিজিএমও পাক সেনাবাহিনীর পক্ষ থেকে যুদ্ধ বিরতি লঙ্ঘনের সূচনা করা হয়েছে বলে জানানো হয়। ভারতীয় সেনাবাহিনী কেবলমাত্র তার যথোপযুক্ত জবাব দিয়েছে। এছাড়াও, নিয়ন্ত্রণ রেখা বরাবর পাকিস্তানী ছাউনির খুব কাছে সশস্ত্র অনুপ্রবেশকারীদের প্রতিহত করতে ভারতীয় বাহিনী গুলি চালায় বলে জানানো হয়।
    
    এছাড়াও, ভারতের ডিজিএমও’র পক্ষ থেকে সুস্পষ্ট ভাষায় জানানো হয় যে, পাকিস্তানের অগ্রবর্তীবাহিনীর সক্রিয় সহায়তায় নিয়ন্ত্রণরেখা বরাবর অনুপ্রবেশের প্রবণতা দেখা যাচ্ছে এবংএর ফলে নিয়ন্ত্রণরেখায় শান্তি ও স্বাভাবিক পরিস্থিতি ব্যহত হচ্ছে, অভ্যন্তরীণ নিরাপত্তা পরিস্থিতিরও অবনতি হচ্ছে। পাকিস্তানী সেনাবাহিনীর সক্রিয় সমর্থনে সীমান্তের ওপার থেকে আমাদের বাহিনীকে লক্ষ্য করে চোরাগোপ্তা আক্রমণের ধারাবাহিকতার মধ্যেই এটি পরিস্কার হয়েছে।
    
    ভারতের ডিজিএমও’র পক্ষ থেকে এটা পরিস্কারভাবে জানিয়ে দেওয়া হয় যে, যুদ্ধবিরতি লঙ্ঘনের যেকোনও ঘটনায়, ভারতীয় বাহিনীর পাল্টা জবাব দেওয়ার অধিকার সংরক্ষিত থাকবে। তবে,ভারতের পক্ষ থেকে নিয়ন্ত্রণরেখা বরাবর শান্তি ও স্বাভাবিক পরিস্থিতি বজায় রাখার চেষ্টা করা হবে। কিন্তু, পাকিস্তানকেও অনুরূপ ব্যবস্থা নিতে হবে।

    
    
    (Release ID: 1495972) Visitor Counter : 2
    
    

      Background release reference

      পাকিস্তানের ডিজিএমও’র পক্ষ থেকে ভারতের কূপওয়াড়া জেলার কেরেণ সেক্টরের বিপরীতেপাক অধিকৃত কাশ্মীরের আথমুকাম সেক্টরে পাক সেনাবাহিনীকে লক্ষ্য করে গুলি বর্ষণে পাকিস্তানের চার সৈনিক