      ভারীশিল্পএবংরাষ্ট্রায়ত্তসংস্থাবিষয়কমন্ত্রক

      রাষ্ট্রায়ত্ত এইচ.এম.টি.সংস্হার পুনরুজ্জীবন
      রাষ্ট্রায়ত্ত হিন্দুস্হান মেশিন টুলস (এইচ.এম.টি.) লিমিটেডের তিনটি সহযোগী সংস্হা এইচ.এম.টি.ওয়াচেস, এইচ.এম.টি. চিনার ওয়াচেস এবং এইচ.এম.টি. বেয়ারিংস লিমিটেড বন্ধ করে দেওয়ার সিদ্ধান্ত হয়েছে

      Posted On: 19 JUL 2017 5:20PM by PIB Kolkata

    রাষ্ট্রায়ত্ত হিন্দুস্হান মেশিন টুলস (এইচ.এম.টি.) লিমিটেডের তিনটি সহযোগী সংস্হা এইচ.এম.টি.ওয়াচেস, এইচ.এম.টি. চিনার ওয়াচেস এবং এইচ.এম.টি. বেয়ারিংস লিমিটেড বন্ধ করে দেওয়ার সিদ্ধান্ত হয়েছে। তবে, এই এইচ.এম.টি.-র অন্য দুটি সহযোগী সংস্হা এইচ.এম.টি. মেশিনটুলস এবং এইচ.এম.টি. ইন্টারন্যাশনাল লিমিটেড বন্ধ করে দেওয়ার কোনও প্রস্তাব নেই। লোকসভায় আজ প্রশ্নোত্তর পর্বে এক লিখিত প্রশ্নের জবাবে এ কথা জনান ভারী শিল্প ও রাষ্ট্রায়ত্ত মন্ত্রকের প্রতিমন্ত্রী শ্রী বাবুল সুপ্রিয়। তিনি জানান,এইচ.এম.টি.-র ঐ তিনটি সংস্হা দীর্ঘদিন ধরে রুগ্ন হয়ে পড়ছিল এবং কর্মচারীদের বেতনও অন্যান্য দেনা-পাওনা মেটানোর মতোও অবস্হা ছিল না। এ কারণেই, ঐ তিন সংস্হার কর্মীদের আর্কষণীয় ‘ স্বেচ্ছা অবসরের ’ সুবিধা দিয়ে সংস্হাগুলি বন্ধকরে দেওয়ার সিদ্ধান্ত নেওয়া হয়।
    
    এইচ.এম.টি.এখন তার প্রধান সহযোগী সংস্হা এইচ.এম.টি. মেশিন টুলস লিমিটেডের মাধ্যমে মেশিনের নানা প্রকার সামগ্রী উৎপাদনের ক্ষেত্রটিতে বিশেষ গুরুত্ব দিচ্ছে। ব্যাঙ্গালোর,হায়দ্রাবাদ, আজমেঢ় সহ আরও দুটি শহরে এই সংস্হার উৎপাদন ইউনিট রয়েছে। ‘ মেক ইন ইন্ডিয়া ’ কর্মসূচির আওতায় সরকারএইচ.এম.টি. মেশিন টুলস লিমিটেডের গুরুত্বপূর্ণ ভূমিকার দিকটি চিহ্নিত করেছে। এই সংস্হার কাজকর্মে উন্নতির জন্য সরকার সহায়তা দিয়ে আসছে বলেও মন্ত্রী জানান।

    
    
    (Release ID: 1496196) Visitor Counter : 3
    
    

      Background release reference

      রাষ্ট্রায়ত্ত হিন্দুস্হান মেশিন টুলস (এইচ.এম.টি.) লিমিটেডের তিনটি সহযোগী সংস্হা এইচ.এম.টি.ওয়াচেস, এইচ.এম.টি. চিনার ওয়াচেস এবং এইচ.এম.টি. বেয়ারিংস লিমিটেড বন্ধ করে দেওয়ার সিদ্ধান্ত হয়েছে