      যুবওক্রীড়াবিষয়কমন্ত্রক

      সাঁতারু কাঞ্চনমালা সম্পর্কে প্যারালিম্পিক কমিটির কাছে রিপোর্ট চাইলেন ক্রীড়ামন্ত্রী
      ভারতের প্যারা-সুইমার (প্রতিবন্ধী-সাঁতারু) শ্রী কাঞ্চনমালা পান্ডে অর্থের অভাবে সমস্যার সম্মুখীন হয়েছেন বলে এক শ্রেণীর সংবাদ মাধ্যমে খবর প্রকাশিত হয়েছে

      Posted On: 14 JUL 2017 11:40AM by PIB Kolkata

    ভারতের প্যারা-সুইমার (প্রতিবন্ধী-সাঁতারু) শ্রী কাঞ্চনমালা পান্ডে অর্থের অভাবে সমস্যার সম্মুখীন হয়েছেন বলে এক শ্রেণীর সংবাদ মাধ্যমে খবর প্রকাশিত হয়েছে। এই খবরের প্রেক্ষিতে কেন্দ্রীয় ক্রীড়ামন্ত্রী শ্রী বিজয় গোয়েল তাঁর মন্ত্রকের কাছ থেকে অবিলম্বে রিপোর্ট চেয়ে পাঠান এবং জানতে পারেন শ্রীমতী কাঞ্চনমালা গত ৩-৯ জুলাই জার্মানী সফরে যাওয়া ভারতীয় প্যারা-সুইমিং দলের সদস্য ছিলেন। স্পোর্টস অথরিটি অফ্ ইন্ডিয়ার মাধ্যমে মন্ত্রক ভারতীয় প্যারালিম্পিক কমিটিকে সময় অনুসারে আগাম ৩ লক্ষ ২১ হাজার টাকা দিয়েছে এবং সফরের জন্য টিকিটের ব্যবস্হা করেছে। প্যারালিম্পিক কমিটির অ্যাকাউন্টে ঐ টাকা গত ২২ জুন পাঠিয়ে দেওয়া হয়। প্যারালিম্পিক কমিটির অ্যাকাউন্টে টাকা পাঠিয়ে দেওয়ার পর, খেলোয়াড়দের কোনওরকম সমস্যার সম্মুখীন হওয়া বাঞ্ছনীয়নয়।
    
    সংবাদ মাধ্যমে প্রকাশিত খবরের প্রেক্ষিতে শ্রী গোয়েল ইতিমধ্যেই ভারতীয় প্যারালিম্পিক কমিটির কার্যনির্বাহী আধিকারিকদের সঙ্গে কথা বলেছেন। শ্রী গোয়েল জানান, প্যারালিম্পিক কমিটি কিছু সমস্যার জন্যই ঐ টাকা দলের সদস্যদের পাঠাতে পারেনি।
    
    শ্রী গোয়েল এই ঘটনাকে দুর্ভাগ্যজনক আখ্যা দিয়ে দশ দিনের মধ্যে প্যারালিম্পিক কমিটির কাছ থেকে রিপোর্ট চাওয়ার নির্দেশ দিয়েছেন।

    
    
    (Release ID: 1495572) Visitor Counter : 2
    
    

      Background release reference

      কেন্দ্রীয় ক্রীড়ামন্ত্রী শ্রী বিজয় গোয়েল তাঁর মন্ত্রকের কাছ থেকে অবিলম্বে রিপোর্ট চেয়ে পাঠান এবং জানতে পারেন শ্রীমতী কাঞ্চনমালা গত ৩-৯ জুলাই জার্মানী সফরে যাওয়া