      অর্থমন্ত্রক

      আবাসন সমিতির পরিষেবা জিএসটি চালু হলেও ব্যয় বহুল হবে না বলে ঘোষণা কেন্দ্রীয় অর্থমন্ত্রকের
      বিভিন্ন আবাসনের আবাসিক কল্যাণ সমিতির পরিষেবা জিএসটি-র আওতায় ব্যয়বহুল হবে

      Posted On: 14 JUL 2017 11:49AM by PIB Kolkata

    আবাসন সমিতি, অর্থাৎ বিভিন্ন আবাসনের আবাসিক কল্যাণ সমিতির পরিষেবা জিএসটি-র আওতায় ব্যয়বহুল হবে বলে সংবাদ মাধ্যমের একাংশে যে খবর প্রকাশিত হয়েছে তা সম্পূর্ণভাবে অযৌক্তিক বলে বর্ণনা করা হয়েছে কেন্দ্রীয় অর্থ মন্ত্রকের পক্ষ থেকে। বিষয়টির ব্যাখ্যা করে জানানো হয়েছে যে কোন আবাসন বা আবাসন সমিতিরপক্ষ থেকে নিজস্ব সদস্যদের সাধারণ ব্যবহারের জন্য যে সমস্ত পরিষেবা প্রদান করা হয় তা প্রতি মাসে সদস্য পিছু ৫ হাজার টাকা পর্যন্ত অবদানের ক্ষেত্রে জিএসটি মুক্ত। আবার, কোন আবাসন সমিতির বছরে লেনদেনের পরিমাণ যদি ২০ লক্ষ টাকা পর্যন্ত হয়, সেক্ষেত্রে সদস্য পিছু অবদান মাসিক ৫ হাজার টাকার বেশি হলেও তা পণ্য ও পরিষেবা কর থেকে মুক্ত।
    
    কোন আবাসন সমিতির সদস্যদের মাসিক অবদানের পরিমাণ ৫ হাজার টাকার বেশি এবং পণ্য ও পরিষেবার যোগান বাবদ আবাসিক কল্যাণ সমিতির বার্ষিক লেনদেন ২০ লক্ষ টাকার বেশি হলে আবাসিক কল্যাণ সমিতিগুলিকে সদস্যদের মাসিক অনুদান বা অবদানের ওপর ভিত্তি করে পণ্যও পরিষেবা কর দিতে হবে। জিএসটি চালু হওয়ার ফলে এই ধরনের সমিতিগুলির ক্ষেত্রে করের বোঝা অপেক্ষাকৃত কম হবে বলে জানানো হয়েছে অর্থ মন্ত্রকের পক্ষ থেকে।
    
    সুতরাং,আবাসন সমিতি অর্থাৎ, আবাসিক কল্যাণ সমিতিগুলি নিজস্ব সদস্যদের যে পরিষেবা প্রদানকরে থাকে, জিএসটি চালু হলেও তার কোন হেরফের বা পরিবর্তন হবে না বলে সুস্পষ্টভাবে ব্যাখ্যা করেছে অর্থ মন্ত্রক।

    
    
    (Release ID: 1495577) Visitor Counter : 2
    
    

      Background release reference

      আবাসন সমিতিরপক্ষ থেকে নিজস্ব সদস্যদের সাধারণ ব্যবহারের জন্য যে সমস্ত পরিষেবা প্রদান করা হয় তা প্রতি মাসে সদস্য পিছু ৫ হাজার টাকা পর্যন্ত অবদানের ক্ষেত্রে জিএসটি মুক্ত