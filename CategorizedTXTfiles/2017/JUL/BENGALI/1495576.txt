      অর্থমন্ত্রক

      শিক্ষা প্রতিষ্ঠানে ছাত্রাবাসের ক্ষেত্রে থাকার/খাওয়ার বার্ষিক চাঁদা/ফি’র ওপর কোনও পণ্য ও পরিষেবা করনেই, এক্ষেত্রে জিএসটি’র সম্পূর্ণ ছাড়
      ছাত্রাবাসে থাকার বার্ষিক চাঁদা/ফি’র ক্ষেত্রে ১৮%হারে জিএসটি আরোপ করা হচ্ছে

      Posted On: 14 JUL 2017 11:45AM by PIB Kolkata

    কোথাও কোথাও এমন সংবাদ প্রকাশিত হচ্ছে যে, ছাত্রাবাসে থাকার বার্ষিক চাঁদা/ফি’র ক্ষেত্রে ১৮%হারে জিএসটি আরোপ করা হচ্ছে। এটা সত্যি নয়। জিএসটি ব্যবস্থায় শিক্ষা ও ঐ সংক্রান্ত পরিষেবায় কর সম্পর্কিত দায়বদ্ধতায় কোনও পরিবর্তন হচ্ছে না। কিছু বিশেষ ধরনের শিক্ষা ছাড়া অন্য সব ক্ষেত্রে কর হারে ছাড় দেওয়া হচ্ছে।
    
    উল্লেখ করা যেতে পারে যে - ছাত্র, শিক্ষক এবং কর্মীদের জন্য কোনও শিক্ষা প্রতিষ্ঠান যে সুবিধা প্রদান করতে পারে, তা সম্পূর্ণ করমুক্ত। শিক্ষা প্রতিষ্ঠানকে এমন এক প্রতিষ্ঠান হিসাবে ব্যাখ্যা দেওয়া হয়েছে, যার ক্ষেত্রে –
    
    ১) স্কুলের আগের পর্যায় থেকে শিক্ষাদান শুরু হয়ে পরবর্তী পর্যায়ে অন্তত উচ্চ মাধ্যমিক মান পর্যন্ত শিক্ষার সুবিধা থাকা।
    
    ২) বর্তমানে বলবৎ থাকা আইন দ্বারা স্বীকৃত যোগ্যতা অর্জনের জন্য প্রয়োজনীয় শিক্ষাক্রমের অঙ্গহিসাবে থাকা শিক্ষা প্রদানের ব্যবস্থা রয়েছে।
    
    ৩) স্বীকৃত বৃত্তিমূলক শিক্ষা পাঠক্রমের অঙ্গ হিসাবে থাকা শিক্ষা প্রদানের ব্যবস্থা রয়েছে।
    
    ঐ সব শিক্ষাপ্রতিষ্ঠানগুলি যারা প্রাক্‌-স্কুল পর্যায় থেকে উচ্চ মাধ্যমিক স্তর পর্যন্ত কিংবা আইন স্বীকৃত শিক্ষা দিয়ে থাকে, তাদের জিএসটি থেকে সম্পূর্ণ ছাড় দেওয়া হয়েছে।

    
    
    (Release ID: 1495576) Visitor Counter : 3
    
    

      Background release reference

      জিএসটি ব্যবস্থায় শিক্ষা ও ঐ সংক্রান্ত পরিষেবায় কর সম্পর্কিত দায়বদ্ধতায় কোনও পরিবর্তন হচ্ছে না