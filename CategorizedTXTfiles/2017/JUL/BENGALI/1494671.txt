      অর্থমন্ত্রক

      দিব্যাঙ্গজনদের সুনির্দিষ্ট কিছু সহায়ক সামগ্রীতে জিএসটি হার প্রসঙ্গে
      দিব্যাঙ্গজনদের ব্যবহৃত নির্দিষ্ট কিছু সহায়ক সাজ-সরঞ্জামের ক্ষেত্রে পণ্য ও পরিষেবা কর (জিএসটি) হারধার্য হওয়া সম্পর্কে একাধিক প্রশ্ন উঠে আসছে

      Posted On: 06 JUL 2017 11:29AM by PIB Kolkata

    দিব্যাঙ্গজনদের ব্যবহৃত নির্দিষ্ট কিছু সহায়ক সাজ-সরঞ্জামের ক্ষেত্রে পণ্য ও পরিষেবা কর (জিএসটি) হারধার্য হওয়া সম্পর্কে একাধিক প্রশ্ন উঠে আসছে। বিষয়টি সম্পর্কে ব্যাখা নিম্নরূপ-
    
    দিব্যাঙ্গজনদের সহায়ক সাজ-সরঞ্জাম ও পুনর্বাসন সংক্রান্ত নিম্নলিখিত সামগ্রীগুলিতে জিএসটি হার ৫শতাংশ রাখা হয়েছে :-
    
    · ব্রেইল রাইটার ও লেখার সামগ্রী।
    
    · ব্রেইল ফ্রেম, স্লেট, রাইটিং গাইড, স্ক্রিপ রাইটিং গাইড,স্টাইলি ও ব্রেইল ইরেজারের মতো হস্ত লিখিত সাজ-সরঞ্জাম।
    
    · সোনিক গাইডের মতো ইলেক্ট্রনিক সহায়ক সরঞ্জাম।
    
    · অপটিক্যাল ও এনভাইরনমেন্টাল সেন্সার।
    
    · টেলর ফ্রেমের মতো গণিত অনুশীলনের সহায়ক সামগ্রী, স্পিকিং বাব্রেল ক্যালকুলেটার
    
    · জ্যামিতিক সরঞ্জাম, হাতেনাতে অনুশীলন বা অঙ্ক কষার বোর্ড,ব্রেল স্কেল, কম্পাস ও স্পেয়ার হুইল।
    
    · ক্যালিপার্স, মাইক্রোমিটার, কম্পারেটর, গেজ, গেজব্লক লেভেল,রুলস্, রুলার ও ইয়ার্ডস্টিকের মতো বৈদ্যুতিন পদ্ধতিতে পরিমাপের সাজ-সরঞ্জাম।
    
    · ছবি আঁকার সামগ্রী, স্পর্শের মাধ্যমে বোধগম্য সামগ্রী।
    
    · দিব্যাঙ্গজনদের বোঝার উপযোগী বিশেষ ধরনের ঘড়ি ও হাতঘড়ি।
    
    · হুইলচেয়ার ও শল্য চিকিৎসার পর ব্যবহার্য প্রয়োজনীয় সামগ্রী।
    
    · ক্যাসেট, ডিস্ক ও অন্যান্য আওয়াজ সৃষ্টিকারী টকিং বুক, বড়হরফে ছাপা বই, টকিং ক্যালকুলেটার, টকিং থার্মোমিটার।
    
    · ব্রেইল সংক্রান্ত মেকানিকাল সাজ-সরঞ্জাম বা কম্পিউটারের সাহায্যে তৈরি সামগ্রী, স্টিরিও টাইপ মেশিন প্রভৃতি।
    
    · দৃষ্টিশক্তিহীনদের ব্যবহৃত বিভিন্ন ধরণের স্পর্শনাভূতি সংক্রান্ত সামগ্রী।
    
    · ব্রেইল টাইপ রাইটার, ব্রেইল ঘড়ি, শিক্ষণ উপযোগী সামগ্রীর মত দৃষ্টিহীনদের শিক্ষা, পুনর্বাসন, বৃত্তিমূলক প্রশিক্ষণ, খেলাধুলা ও কর্মসংস্হানের সহায়ক টেকনিক্যাল সরঞ্জাম।
    
    · শোনার সহায়ক সাজ-সরঞ্জাম, অডিও মিটার।
    
    · সিঁড়ি বেয়ে ওঠার সহায়ক সামগ্রী, মূত্র সংগ্রহ করে রাখার ব্যাগ,শয্যাশায়ী থাকার ফলে শরীরে যে ক্ষত হয় তা রুখতে বিশেষ ধরনের বালিশ ও অন্যান্য বিছানা সামগ্রী।
    
    দিব্যাঙ্গজনদের সহায়ক উক্তএই সমস্ত অধিকাংশ সামগ্রী বা সাজ-সরঞ্জাম নির্মাণের কাঁচা মালে ১৮ শতাংশ হারেজিএসটি ধার্য হয়। এই সামগ্রীগুলিতে ৫ শতাংশ হারে জিএসটি দেশীয় উৎপাদনকদের কাঁচা মালও অন্যান্য ক্ষেত্রে বিনিয়োগ করা অর্থে ইনপুট ট্যাক্স ক্রেডিটের সুবিধা পেতে সাহায্য করবে। এমনকি, ৫ শতাংশ হারে জিএসটি দেশীয় উৎপাদকদের ইনপুট টাস্ক ক্রেডিটের আওতায় প্রদেয় কর ফেরতের দাবি জানাতেও সাহায্য করবে।
    
    এই ধরনের সামগ্রী ওসাজ-সরঞ্জামে ৫ শতাংশ জিএসটি-র ফলে ব্যবহারকারী দিব্যাঙ্গজন ও নির্মাতা সংস্হা উভয়ই সমান লাভবান হবে। সংশ্লিষ্ট সব পক্ষের কথা বিবেচনায় রেখেই জিএসটি পরিষদ এই সামগ্রীগুলিতে ৫ শতাংশ হারে জিএসটি ধার্য করেছে।

    
    
    (Release ID: 1494671) Visitor Counter : 4
    
    

      Background release reference

      দিব্যাঙ্গজনদের সহায়ক সাজ-সরঞ্জাম ও পুনর্বাসন সংক্রান্ত নিম্নলিখিত সামগ্রীগুলিতে জিএসটি হার ৫শতাংশ