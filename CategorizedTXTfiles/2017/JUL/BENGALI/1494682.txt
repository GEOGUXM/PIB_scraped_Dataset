      প্রধানমন্ত্রীরদপ্তর

      তেল আভিভ-এ প্রধানমন্ত্রী শ্রী নরেন্দ্র মোদীর প্রেস বিবৃতি (৪ জুলাই, ২০১৭)
      সালোম লেকুলাম আনি সেমিয়া মেয়দ লেহিওৎ পো (ইজরায়েলে আসতে পেরে আমি আনন্দিত)

      Posted On: 06 JUL 2017 12:49PM by PIB Kolkata

    মাননীয় প্রধানমন্ত্রী নেতানিয়াহু,
    
    ভদ্র মহিলা ওভদ্র মহোদয়গণ,
    
    সালোম লেকুলাম আনি সেমিয়া মেয়দ লেহিওৎ পো (ইজরায়েলে আসতে পেরে আমি আনন্দিত)। ইজরায়েল সফরে আসা প্রথম ভারতীয় প্রধানমন্ত্রী হিসাবে এ হ’ল আমার এক অনন্য সম্মান। আমার বন্ধুস্থানীয় প্রধানমন্ত্রী নেতানিয়াহু’কে আমি ধন্যবাদ জানাই আমাকে আমন্ত্রণ জানানোর জন্য এবং সেই সঙ্গে আমাকে এইভাবে পরম আন্তরিকতার সঙ্গে গ্রহণ করার জন্য। আমার এই সফর দু’দেশের সমাজ ব্যবস্থার শতাব্দী প্রাচীন সম্পর্কের শক্তির এক বিশেষ উদযাপন। এই মৈত্রী বন্ধন’কে ভিত্তি করে আমাদের অংশীদারিত্বের সম্পর্ক নিরন্তরবৃদ্ধি পাওয়ার সঙ্গে সঙ্গে হয়ে উঠেছে যথেষ্ট শক্তিশালীও। ২৫ বছর আগে আমাদের পূর্ণকূটনৈতিক সম্পর্ক স্থাপনের পর থেকে পারস্পরিক অংশীদারিত্বের মাত্রা পৌঁছে গেছে এক বিশেষ উচ্চতায়।
    
    বন্ধুগণ,
    
    ইজরায়েলের জনসাধারণ গণতান্ত্রিক নীতিকে অবলম্বন করে গড়ে তুলেছে এই জাতিটিকে। কঠোর শ্রম এবংউদ্ভাবনী শক্তির সাহায্যে তা আরও পূর্ণতা লাভ করেছে। সমস্ত রকম প্রতিকূলতা সত্ত্বেও আপনারা এগিয়ে গেছেন অগ্রগতির পথে এবং চ্যালেঞ্জকে পরিবর্তিত করেছেন এক বিশেষ সুযোগে। আপনাদের এই সাফল্যকে ভারত সাধুবাদ জানায়।
    
    এন্টিবি’রসেই সংঘর্ষের সময় থেকে ঠিক ৪১টি বছর অতিক্রম করে আজ আবার এসেছে ৪ জুলাই-এর বিশেষ দিনটি। ঐ দিনটিতেই আপনাদের বর্তমান প্রধানমন্ত্রী এবং আমার বন্ধু বিবি হারিয়েছিলেন তাঁর জ্যেষ্ঠ ভ্রাতা ইয়োনি’কে। অসংখ্য ইজরায়েলি শরণার্থীদের প্রাণ রক্ষা করতে গিয়ে তিনি আত্মবিসর্জন দিয়েছিলেন। আপনাদের দেশে এই ধরণের বীর ও সাহসী যোদ্ধারাই তরুণ প্রজন্মের কাছে প্রেরণা স্বরূপ।
    
    বন্ধুগণ,
    
    সভ্যতার ইতিহাসের দিক দিয়ে ভারত সুপ্রাচীন হলেও জাতি হিসাবে সে এখনও নবীন। ভারতের মোটজন সংখ্যার ৮০ কোটির বয়স এখনও ৩৫ বছরের নীচে। ভারতের চালিকাশক্তি হ’ল দক্ষ ও মেধাবীতরুণরাই। দেশের শিল্প, অর্থনীতি, বাণিজ্য প্রচেষ্টা এমনকি বিশ্ব মুখিনতার দিক থেকেও ভারতের রূপান্তরের যে স্বপ্ন আমার রয়েছে, তাকে এগিয়ে নিয়ে যাওয়ার কান্ডারী হলেন তাঁরাই।
    
    বন্ধুগণ,
    
    ভারত তারসার্বিক বিকাশ ও নিরন্তর অগ্রগতির পথে ইজরায়েল’কে এক অন্যতম গুরুত্বপূর্ণ অংশীদার বলেই মনে করে। উন্নয়নের যাত্রাপথে আমাদের এই দুটি দেশের যে সাধারণ চ্যালেঞ্জগুলি রয়েছে তার মোকাবিলায় প্রয়োজন বিজ্ঞান, প্রযুক্তি ও উদ্ভাবন এবং উচ্চতর কারিগরি শিক্ষারওপর আরও বেশি করে জোর দেওয়া। এই ক্ষেত্রগুলিতে দু’দেশের উচ্চ দক্ষতা সম্পন্ন যুব সমাজ এবং শিল্পোদ্যোগীদের সৃজনশীলতা ও চিন্তাভাবনাকে যুক্ত করা সম্ভব। মিলিত অর্থনৈতিক সমৃদ্ধির লক্ষ্যে এক অংশীদারিত্বের সম্পর্ক গড়ে তোলা ছাড়াও সন্ত্রাসবাদের মতো সাধারণ হুমকিগুলির মোকাবিলায় আমাদের দু’দেশের সমাজকে সুরক্ষিতকরে তোলার প্রচেষ্টাতেও আমরা বর্তমানে সহযোগিতাবদ্ধ।
    
    এই ক্ষেত্রগুলিতে নিরন্তর এক অংশীদারিত্বের সম্পর্ক গড়ে তোলার বিষয়ে প্রধানমন্ত্রী নেতা নিয়াহু’র সঙ্গে আলোচনা ও মতবিনিময়ের সুযোগ আমি লাভ করব। ইজরায়েলে বসবাসকারী ভারতীয় বংশোদ্ভূত গোষ্ঠীগুলির সদস্যদের সঙ্গেও সাক্ষাৎকার ও আলাপচারিতায় মিলিতহওয়ার জন্য আমি বিশেষভাবে আগ্রহী। এঁদের মধ্যে রয়েছেন ভারতীয় বংশোদ্ভূত বহুইহুদি-ও। তাঁরা সকলেই মিলিতভাবে সমৃদ্ধ করে তুলেছেন আমাদের দু’দেশের সমাজ ব্যবস্থাকে।
    
    মাননীয় প্রধানমন্ত্রী ও বন্ধুগণ,
    
    আমার এই সফরের মধ্য দিয়ে শুরু হ’ল দু’দেশের সম্পর্কের এক অভূতপূর্ব যাত্রা। আমাদের দুটি দেশের জনসাধারণ তথা সমাজের কল্যাণে এই যাত্রাপথে পরস্পরের সঙ্গী হওয়ার জন্য আমরাযথেষ্ট রোমাঞ্চিত। আমাদের এই অগ্রগতির পথে আমার লক্ষ্য হবে ইজরায়েলের সঙ্গে স্থায়ীও শক্তিশালী অংশীদারিত্বের বন্ধনকে আরও জোরদার করে তোলা। আমাকে এত সুন্দরভাবে স্বাগত জানানোর জন্য আমি আরও একবার ধন্যবাদ জানাই আপনাদের সকলকেই।
    
    ধন্যবাদ। আপনাদের সকলকে অনেক অনেক ধন্যবাদ।

    
    
    (Release ID: 1494682) Visitor Counter : 2
    
    

      Background release reference

      ইজরায়েল সফরে আসা প্রথম ভারতীয় প্রধানমন্ত্রী হিসাবে এ হ’ল আমার এক অনন্য সম্মান