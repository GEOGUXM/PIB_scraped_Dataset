      যুবওক্রীড়াবিষয়কমন্ত্রক

      শ্রীকান্ত কিদাম্বীকে সংবর্ধনা জানালেন ক্রীড়ামন্ত্রী বিজয় গোয়েল
      কেন্দ্রীয় ক্রীড়ামন্ত্রী শ্রী বিজয় গোয়েল পুনরায় বলেছেন, ক্রীড়াবিদদের যাবতীয় সাহায্য ও সহায়তা এবং সর্বাধুনিক সুযোগ-সুবিধা দিতে মন্ত্রকের দরজা সব সময় খোলা রয়েছে

      Posted On: 04 JUL 2017 12:07PM by PIB Kolkata

    কেন্দ্রীয় ক্রীড়ামন্ত্রী শ্রী বিজয় গোয়েল পুনরায় বলেছেন, ক্রীড়াবিদদের যাবতীয় সাহায্য ও সহায়তা এবং সর্বাধুনিক সুযোগ-সুবিধা দিতে মন্ত্রকের দরজা সব সময় খোলা রয়েছে। শনিবার নয়াদিল্লিতে ব্যাডমিন্টন তারকা শ্রীকান্ত কিদাম্বীকে তাঁর সাম্প্রতিক সাফল্যের জন্য সংবর্ধনা জানিয়ে শ্রী গোয়েল বলেন, “ দেশের প্রতিটি খেলার সার্বিক উন্নয়নে আমরা প্রতিশ্রুতিবদ্ধ এবং স্পোর্টস অথরিটি অফ ইন্ডিয়া বা সাই-কে সঙ্গে নিয়ে মন্ত্রক সমস্ত খেলোয়াড় ও তাদের সহায়ক কর্মীদের যাবতীয় সাহায্য দান চালিয়ে যাবে। ” সংবর্ধনা অনুষ্ঠানে শ্রীকান্ত কিদাম্বীর প্রশিক্ষক প্রাক্তন ব্যাডমিন্টন তারকা পুলেল্লা গোপীচাঁদওউপস্হিত ছিলেন।
    
    ক্রীড়ামন্ত্রী বলেন, প্রতিটি খেলায় সমান গুরুত্ব দিয়ে ভারত অচিরেই ক্রীড়াক্ষেত্রে এক শক্তিশালীদেশ হয়ে উঠবে। ক্রীড়াক্ষেত্রে ভারতের সাম্প্রতিক সাফল্যের কথা উল্লেখ করে তিনি জানান, ফুটবলে ফিফা ক্রমতালিকায় বর্তমানে ভারতের স্হান ১০০। ২০১৬-তে ভারত কাবাডি বিশ্বকাপ জিতেছে এবং এশিয়ান হকি চ্যাম্পিয়ন্স ট্রফিতে ভারত পুরুষ ও মহিলা উভয় বিভাগেই জয়ী হয়েছে।
    
    আন্তর্জাতিক ব্যাডমিন্টন টুনার্মেন্টগুলিতে শ্রীকান্ত কিদাম্বীর ধারাবাহিক সাফল্যের জন্যঅভিনন্দন জানিয়ে শ্রী গোয়েল বলেন, “ শ্রীকান্তের সাফল্য নিঃসন্দেহে ব্যতিক্রমী এবং তাঁর এই সাফল্য সমগ্র জাতিকে গর্বিত করেছে। ” কিদাম্বী ভারতের গর্ব বলে উল্লেখ করে ক্রীড়ামন্ত্রীতাঁর প্রশিক্ষকের ভূমিকার ও প্রশংসা করেন। তিনি বলেন, গোপীচাঁদ তাঁর শিক্ষণ-পদ্ধতিও উঠতি খেলোয়াড়দের সঠিক দিশায় পরিচালনার মাধ্যমে ধারাবাহিকভাবে দেশকে সেরা খেলোয়াড় উপহার দিয়ে আসছে।
    
    ব্যাডমিন্টন সহ অন্যান্য খেলাধূলার প্রসারে শ্রী গোয়েল ও ক্রীড়ামন্ত্রকের নিরন্তর প্রয়াস ও উদ্যোগগুলিকে ধন্যবাদ জানিয়ে গোপীচাঁদ বলেন, “ সাই-ও ক্রীড়ামন্ত্রক সর্বদাই আমাদের সহায়তা দিয়েছে এবং প্রধানমন্ত্রী শ্রী মোদীর নেতৃত্বে সরকার ক্রীড়াকে যথেষ্ট গুরুত্ব দিচ্ছে। ” খেলোয়াড়দের সাহায্য করার জন্য শ্রী গোয়েলের সক্রিয় উদ্যোগের প্রশংসা করেন শ্রীকান্ত।

    
    
    (Release ID: 1494438) Visitor Counter : 2
    
    

      Background release reference

      কেন্দ্রীয় ক্রীড়ামন্ত্রী শ্রী বিজয় গোয়েল পুনরায় বলেছেন, ক্রীড়াবিদদের যাবতীয় সাহায্য ও সহায়তা এবং সর্বাধুনিক সুযোগ-সুবিধা দিতে মন্ত্রকের দরজা সব সময় খোলা রয়েছে