      ভূ-বিজ্ঞানমন্ত্রক

      ১২ থেকে ১৬ জুলাই পর্যন্ত দেশের বিভিন্ন অঞ্চলের আবহাওয়া সম্পর্কিত সতর্কবার্তা
      ভারতীয় আবহাওয়া দপ্তর থেকে ১২ থেকে ১৬ জুলাই পর্যন্ত আবহাওয়ার এক পূর্বাভাস

      Posted On: 13 JUL 2017 12:23PM by PIB Kolkata

    ভারতীয় আবহাওয়া দপ্তর থেকে ১২ থেকে ১৬ জুলাই পর্যন্ত আবহাওয়ার এক পূর্বাভাসে বলা হয়েছে যে এ মাসের ১২ তারিখে ভারী থেকে অতি ভারী বৃষ্টিপাতের সম্ভাবনা রয়েছে পূর্ব মধ্যপ্রদেশ, পশ্চিম মধ্যপ্রদেশ, হিমাচল প্রদেশ, উত্তরাখণ্ড, পাঞ্জাব, হরিয়ানা,চণ্ডীগড় ও দিল্লিতে। এই অঞ্চলগুলিতে সম্ভাবনা রয়েছে বিক্ষিপ্ত ও বিচ্ছিন্নভাবে ভারী বর্ষণের। অন্যদিকে, উত্তরপ্রদেশ, বিদর্ভ, ঝাড়খণ্ড, গাঙ্গেয় পশ্চিমবঙ্গ,আন্দামান ও নিকোবর দ্বীপপুঞ্জ, অসম ও মেঘালয়, নাগাল্যান্ড, মণিপুর, মিজোরাম ওত্রিপুরা, গুজরাট অঞ্চল তথা কোঙ্কন ও গোয়াতেও প্রবল বৃষ্টিপাতের সম্ভাবনা রয়েছে।
    
    ১৩ জুলাইয়ের এক পূর্বাভাসে বলা হয়েছে যে পশ্চিম মধ্যপ্রদেশ, কোঙ্কন ও গোয়ায় ভারী থেকে অতি ভারী বৃষ্টিপাতের সম্ভাবনার পাশাপাশি প্রবল বৃষ্টিপাতের সম্ভাবনা রয়েছে হিমাচল প্রদেশ, উত্তরাখণ্ড,পূর্ব রাজস্থান, পূর্ব মধ্যপ্রদেশ, ঝাড়খণ্ড, গাঙ্গেয় পশ্চিমবঙ্গ, আন্দামান ও নিকোবর দ্বীপপুঞ্জ, অসম ও মেঘালয়, নাগাল্যান্ড, মণিপুর, মিজোরাম ও ত্রিপুরা, গুজরাটএবং মধ্য মহারাষ্ট্রে।
    
    সৌরাষ্ট্রও কচ্ছ অঞ্চলে ভারী বৃষ্টিপাতের সম্ভাবনা রয়েছে ১৪ জুলাই তারিখে। ঐ দিন বিচ্ছিন্নভাবে ভারী বর্ষণ হতে পারে পূর্ব রাজস্থান, পশ্চিম মধ্যপ্রদেশ এবং কোঙ্কনও গোয়া অঞ্চলে। মধ্য মহারাষ্ট্রে ভারী থেকে অতি ভারী বর্ষণের পাশাপাশি পশ্চিমরাজস্থান, ওড়িশা এবং উপকূলবর্তী কর্ণাটক রাজ্যে বিচ্ছিন্নভাবে ভারী বৃষ্টিপাতের সম্ভাবনা রয়েছে।
    
    অন্যদিকে,গুজরাট রাজ্যে অতি ভারী বর্ষণের সম্ভাবনা রয়েছে আগামী ১৫ জুলাই দিনটিতে।ঐদিন পূর্ব রাজস্থান, কোঙ্কন ও গোয়া, পশ্চিম রাজস্থান, পশ্চিম মধ্যপ্রদেশ, ওড়িশা,মধ্য মহারাষ্ট্র, উপকূলবর্তী কর্ণাটক এবং কর্ণাটকের দক্ষিণ প্রান্তে বিচ্ছিন্নভাবে অতি বর্ষণের পূর্বাভাস দেওয়া হয়েছে।
    
    ভারী থেকে অতি ভারী বৃষ্টিপাত হতে পারে আগামী ১৬ জুলাই তারিখে সৌরাষ্ট্র ও কচ্ছঅঞ্চলে। এছাড়াও, ওড়িশা, আন্দামান ও নিকোবর দ্বীপপুঞ্জ, গুজরাট, কোঙ্কন ও গোয়া,কর্ণাটকের উপকূলবর্তী অঞ্চল এবং কর্ণাটকের দক্ষিণ প্রান্তে বিচ্ছিন্নভাবে ভারীথেকে অতি ভারী বর্ষণের সম্ভাবনা রয়েছে।

    
    
    (Release ID: 1495446) Visitor Counter : 3
    
    

      Background release reference

      এ মাসের ১২ তারিখে ভারী থেকে অতি ভারী বৃষ্টিপাতের সম্ভাবনা রয়েছে পূর্ব মধ্যপ্রদেশ, পশ্চিম মধ্যপ্রদেশ, হিমাচল প্রদেশ, উত্তরাখণ্ড, পাঞ্জাব, হরিয়ানা,চণ্ডীগড় ও দিল্লিতে