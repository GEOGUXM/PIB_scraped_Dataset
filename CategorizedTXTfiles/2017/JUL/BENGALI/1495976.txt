      কৃষিমন্ত্রক

      ২০১৬-১৭-তে রেকর্ড খাদ্যশস্য উৎপাদন ; কৃষকদের আয় দ্বিগুন বাড়াতে একাধিক ব্যবস্হা-রাধা মোহন সিং
      দেশে খাদ্যশস্যের উৎপাদন তৃতীয় আগাম হিসেব অনুযায়ী ২৭ কোটি ৩০ লক্ষ টনে পৌঁছে পূর্ববর্তী সমস্ত রেকর্ড ভেঙে দিয়েছে

      Posted On: 18 JUL 2017 3:49PM by PIB Kolkata

    দেশে খাদ্যশস্যের উৎপাদন তৃতীয় আগাম হিসেব অনুযায়ী ২৭ কোটি ৩০ লক্ষ টনে পৌঁছে পূর্ববর্তী সমস্ত রেকর্ড ভেঙে দিয়েছে। তৈলবীজের উৎপাদন বেড়ে ৩ কোটি ২৫ লক্ষ টনএবং আখের উৎপাদন ৩০ কোটি ৬০ লক্ষ টন হয়েছে। এমনকি, দ্বিতীয় আগাম হিসেব অনুযায়ী ফলমূল ও শাকসব্জীর উৎপাদন ২৮ কোটি ৭০ লক্ষ টনে পৌঁছেছে। গত শুক্রবার নয়াদিল্লীতে বণিকসভা ফিকি আয়োজিত ‘ কৃষকের আয় দ্বিগুন করার লক্ষ্যে সর্বোত্তম কৃষি বিপণন সমাধান ’ শীর্ষক জাতীয় স্তরের এক সম্মেলনে এ কথা জানান, কেন্দ্রীয় কৃষি মন্ত্রী শ্রী রাধামোহন সিং। কৃষকের আয় দ্বিগুন বাড়ানো প্রসঙ্গে কৃষিমন্ত্রী বলেন, “ ২০২২নাগাদ কৃষক সমাজের আয় দ্বিগুন করার লক্ষ্যে প্রধানমন্ত্রী যে লক্ষ্য স্হির করছেন,তা কেবল চাষাবাদ পদ্ধতিতে কৌশলগত সংস্কার, নতুন উদ্ভাবন পদ্ধতি প্রয়োগ ও বিভিন্ন কর্মসূচি রূপায়নের সময় পরস্পরের মধ্যে সমন্বয় সাধনের মাধ্যমেই সম্ভব। ”
    কৃষিমন্ত্রী আরও বলেন, কৃষকরা তাদের উৎপাদিত ফসলের মূল্য অনুযায়ী পারি শ্রমিক বৃদ্ধির সুবিধা পাচ্ছেন না। বাজার ব্যবস্হাকে শক্তিশালী করার ব্যাপারে সরকার সচেতন রয়েছে, যাতে বেশি ফলনের দরুন ফসলের মূল্যহ্রাস ও উৎপাদনের ঘাটতির ফলে বাজারে পাঠানোর মতো উদ্বৃত্ত ফসলের জোগান উভয় ক্ষেত্রেই কৃষকদের স্বার্থ সমান বজায়থাকে। কৃষিমন্ত্রী জানান, কৃষি উৎপাদন বিপণন সমিতি (এ.পি.এম.সি.) পরিচালিত বর্তমান কৃষি বিপণন ব্যবস্হা যেসব বাধা-বিপত্তির সম্মুখীন হচ্ছে, তা দূর করতে এবং কৃষকদের সুলভে বিপণনের সুযোগ-সুবিধা প্রদান করতে কেন্দ্রীয় সরকার রাজ্যগুলির কাছে একটি কার্যকর সংস্কার প্রণালী পাঠিয়েছে। রাজ্যগুলিতে মডেল এ.পি.এম.সি. আইন ২০০৩ চালু হওয়ার পর বিগত দু-তিন বছরে কৃষি বিপণন ব্যবস্হায় আগের তুলনায় এখন অনেক বেশি গতি এসেছে বলে শ্রী সিং মন্তব্য করেন।
    
    সম্মেলনে রাজস্হান, হরিয়ানা, অসম, গোয়া, মহারাষ্ট্র, বিহার প্রভৃতি রাজ্যের প্রতিনিধিরা উপস্হিত ছিলেন।

    
    
    (Release ID: 1495976) Visitor Counter : 3
    
    

      Background release reference

      তৈলবীজের উৎপাদন বেড়ে ৩ কোটি ২৫ লক্ষ টনএবং আখের উৎপাদন ৩০ কোটি ৬০ লক্ষ টন হয়েছে