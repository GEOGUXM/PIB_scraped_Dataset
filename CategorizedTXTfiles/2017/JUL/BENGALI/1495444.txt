      নীতিআয়োগ

      বিভিন্ন কেন্দ্রীয়মন্ত্রকের সঙ্গে পাঞ্জাবের বকেয়া বিষয়গুলির দ্রুত নিষ্পত্তিতে উদ্যোগ নিতি আয়োগের
      রাজ্যগুলির উন্নয়নমূলক কর্মসূচির রূপায়ণে গতি বৃদ্ধির জন্য কেন্দ্রীয় সরকারের সঙ্গে বকেয়া বিষয়গুলি দ্রুত চূড়ান্ত

      Posted On: 13 JUL 2017 12:16PM by PIB Kolkata

    সহযোগিতামূলক যুক্তরাষ্ট্রীয় তার প্রসারে রাজ্যগুলির সঙ্গে ঘনিষ্ঠভাবে কাজ করে চলেছে নিতি আয়োগ। এজন্য কাঠামোগত ব্যবস্থাও গড়ে তোলা হচ্ছে। রাজ্যগুলির উন্নয়নমূলক কর্মসূচির রূপায়ণে গতি বৃদ্ধির জন্য কেন্দ্রীয় সরকারের সঙ্গে বকেয়া বিষয়গুলি দ্রুত চূড়ান্ত করার লক্ষ্যে এক বিশেষ মঞ্চ গড়ে তুলেছে নিতি আয়োগ। এ সম্পর্কে আলোচনা ও মতবিনিময়ের উদ্দেশ্যে নিতি আয়োগের ভাইস চেয়ারম্যান ডঃ অরবিন্দ পানাগারিয়ার নেতৃত্বে মঙ্গলবারএখানে এক বিশেষ বৈঠক অনুষ্ঠিত হয়। পাঞ্জাবের মুখ্য সচিব শ্রী করণ অবতার সিং এবং রাজ্যস্তরের অন্যান্য পদস্থ আধিকারিকরাও উপস্থিত ছিলেন এই বৈঠকে। কেন্দ্রীয় কৃষি ও কৃষককল্যাণ, জলসম্পদ এবং অর্থ মন্ত্রকের রাজস্ব ও আর্থিক পরিষেবা দপ্তরগুলির সঙ্গেএ বিষয়ে কথাবার্তা বলা হয়।
    
    বিভিন্ন রাজ্যের জেলা কেন্দ্রীয় সমবায় ব্যাঙ্কগুলির নিরন্তর বিকাশের জন্য প্রয়োজনীয় আর্থিক সহায়তাদানের প্রসঙ্গটিও উঠে আসে এদিনের আলোচনায়। এই লক্ষ্যে নিতি আয়োগের সদস্যঅধ্যাপক রমেশ চাঁদের নেতৃত্বে এবং নাবার্ড, রাজ্য সরকার, ভারতীয় শীর্ষ ব্যাঙ্ক এবং আর্থিক পরিষেবা দপ্তরের প্রতিনিধিদের নিয়ে এক বিশেষজ্ঞ গোষ্ঠী গড়ে তোলার প্রস্তাবে নীতিগতভাবে সম্মতি জানানো হয়। দেশের সমবায় ব্যাঙ্কগুলিকে আরও জোরদার করে তোলারপন্থাপদ্ধতি উদ্ভাবনের জন্য অন্যান্য বিশেষজ্ঞদের এই গোষ্ঠীতে যুক্ত করার সিদ্ধান্ত নেওয়া হয়। স্থির হয় যে সমবায় ব্যাঙ্কগুলির নিয়ন্ত্রণ সম্পর্কিত ব্যবস্থাগুলি আলোচনার টেবিলে তুলে ধরা হবে বিশেষজ্ঞ গোষ্ঠীর সামনে।
    
    কেন্দ্রীয় কৃষি মন্ত্রকের প্রতিনিধিদের পক্ষ থেকে বলা হয় যে পশুপালন সহ শস্য উৎপাদনের বৈচিত্র্যকরণ সহ বিভিন্ন ক্ষেত্রে নমনীয় ব্যবস্থা গ্রহণের যথেষ্ট সুযোগ রয়েছে।বর্তমানে ধান চাষের আওতায় যে এলাকাগুলি রয়েছে প্রয়োজনে সেখানে সবুজ পশুখাদ্য উৎপাদনেরও অতিরিক্ত ব্যবস্থা করা যেতে পারে।

    
    
    (Release ID: 1495444) Visitor Counter : 4
    
    

      Background release reference

      সহযোগিতামূলক যুক্তরাষ্ট্রীয় তার প্রসারে রাজ্যগুলির সঙ্গে ঘনিষ্ঠভাবে কাজ করে চলেছে নিতি আয়োগ