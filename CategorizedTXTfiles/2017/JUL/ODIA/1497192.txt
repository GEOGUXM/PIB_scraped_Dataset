      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ରାଷ୍ଟ୍ରପତି ପ୍ରଣବ ମୁଖାର୍ଜୀଙ୍କ ମନୋନୀତ ଅଭିଭାଷଣର ଚତୁର୍ଥ ଭାଗକୁ ଉନ୍ମୋଚନ କଲେ ପ୍ରଧାନମନ୍ତ୍ରୀ
      Posted On: 24 JUL 2017 3:09PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଆଜି ରାଷ୍ଟ୍ରପତି ପ୍ରଣବ ମୁଖାର୍ଜୀଙ୍କ ବଛା ବଛା ଅଭିଭାଷଣ ସମୂହର ଚତୁର୍ଥ ଭାଗକୁ ଉନ୍ମୋଚନ କରିଛନ୍ତି ।
    
    ଏହି ଅବସରରେ ସମବେତ ସୁଧୀବୃନ୍ଦଙ୍କୁ ଉଦ୍ବୋଧନ ଦେଇ ପ୍ରଧାନମନ୍ତ୍ରୀ କହିଥିଲେ ଯେ, ରାଷ୍ଟ୍ରପତି ପ୍ରଣବ ମୁଖାର୍ଜୀଙ୍କ ପାଖରୁ ମିଳିଥିବା ମାର୍ଗ ଦର୍ଶନ ତାଙ୍କୁ ବିଶେଷ ଭାବେ ସାହାଯ୍ୟ କରିବ । ରାଷ୍ଟ୍ରପତିଙ୍କ ସହ ମିଶି ଯେଉଁମାନେ କାମ କରିଛନ୍ତି ସେମାନଙ୍କୁ ମଧ୍ୟ ଅନୁରୂପ ଅନୁଭୂତି ନିଶ୍ଚିତ ରୂପେ ଅନୁଭବ ହୋଇଥିବ ।
    
    ରାଷ୍ଟ୍ରପତି ପ୍ରଣବ ମୁଖାର୍ଜୀ ଜଣେ ବିଚକ୍ଷଣ ବିଦ୍ଵାନ ଓ ଅତୀବ ସରଳ ବ୍ୟକ୍ତିତ୍ଵ ବୋଲି ପ୍ରଧାନମନ୍ତ୍ରୀ କହିଥିଲେ । ସେ ଯେତେବେଳେ ରାଷ୍ଟ୍ରପତି ପ୍ରଣବ ମୁଖାର୍ଜୀଙ୍କ ସହ ସରକାରୀ କାର୍ଯ୍ୟ ନେଇ ବିଚାର ବିମର୍ଶ କରିଛନ୍ତି, ସବୁ ସମୟରେ ତାଙ୍କୁ ଉଚିତ ଓ ସକାରାତ୍ମକ ଅଭିମତ ଶ୍ରୀ ମୁଖାର୍ଜୀ ପ୍ରଦାନ କରିଛନ୍ତି ବୋଲି କହିଥିଲେ ।
    
    ରାଷ୍ଟ୍ରପତି ପ୍ରଣବ ମୁଖାର୍ଜୀଙ୍କ କାର୍ଯ୍ୟକାଳ ମଧ୍ୟରେ ରାଷ୍ଟ୍ରପତି ଭବନ “ଲୋକ ଭବନ”ରେ ପରିଣତ ହୋଇଥିଲା ବୋଲି କହିଛନ୍ତି ପ୍ରଧାନମନ୍ତ୍ରୀ । ତାଙ୍କ କାର୍ଯ୍ୟକାଳ ମଧ୍ୟରେ ରାଷ୍ଟ୍ରପତି ଭବନର ଅନେକ ଐତିହାସିକ ବିଷୟବସ୍ତୁକୁ ନଥିକରଣ ଆକାରରେ ସମୃଦ୍ଧ କରି ରଖାଯାଇଛି, ଯାହାକି ଏକ ସ୍ମରଣୀୟ ଘଟଣା । ଏଥିଲାଗି ସେ ରାଷ୍ଟ୍ରପତିଙ୍କ ଟିମ କୁ ସାଧୁବାଦ ଜଣାଇଥିଲେ ।

    **********

    
    
    (Release ID: 1497192) Visitor Counter : 2