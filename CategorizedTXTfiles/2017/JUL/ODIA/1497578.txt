      ମହାକାଶ ବିଭାଗ

      ମହାକାଶ କ୍ଷେତ୍ରରେ ସଫଳତା
      Posted On: 26 JUL 2017 3:04PM by PIB Bhubaneshwar


    ଗତ ତିନିବର୍ଷ (ଜୁନ 2014 ଠାରୁ ଜୁନ 2017) ମଧ୍ୟରେ ଭାରତୀୟ ମହାକାଶ ଗବେଷଣା ସଂସ୍ଥା(ଇସ୍ରୋ) ସଫଳତାର ସହ 41ଟି ଅଭିଯାନ ସାକାର କରିଛି । ସେଥି ମଧ୍ୟରେ 19ଟି ଯାନ ଉତକ୍ଷେପଣ ଅଭିଯାନ, 19ଟି ଉପଗ୍ରହ ଅଭିଯାନ ଓ 3ଟି ପ୍ରଯୁକ୍ତି ପ୍ରଦର୍ଶନ ଅଭିଯାନ ସାମିଲ ବୋଲି ଆବଣବିକ ଶକ୍ତି ଓ ମହାକାଶ ବିଭାଗ ରାଷ୍ଟ୍ରମନ୍ତ୍ରୀ ଡକ୍ଟର ଜିତେନ୍ଦ୍ର ସିଂହ ଏକ ଲିଖିତ ଉତ୍ତରରେ ଲୋକସଭାକୁ ଅବଗତ କରାଇଛନ୍ତି । ଡକ୍ଟର ସିଂହ କହିଛନ୍ତି ଯେ ସ୍ୱଦେଶୀ ଜ୍ଞାନକୌଶଳରେ ନିର୍ମିତ କ୍ରାୟୋଜେନିକ ଅପରଷ୍ଟେଜ (CUS) ସହାୟତାରେ ଜିଏସଏଲଭି-ଏମକେ2 ମାଧ୍ୟମରେ ଦୁଇ ଟନ ଓଜନ ବିଶିଷ୍ଟ ଉପଗ୍ରହକୁ ସଫଳତାର ସହ କାର୍ଯ୍ୟକାରୀ କରାଯାଇଛି । ସେହିଭଳି ଜିଏସଏଲଭି – ଏମକେ3 କୁ ମଧ୍ୟ ସଫଳତାର ସହ ଉତକ୍ଷେପଣ କରାଯାଇଛି । ଏଥିରେ ନୂଆପିଢ଼ିର ନିଜସ୍ୱ ବିକଶିତ କ୍ରାୟୋଜେନିକ ଇଞ୍ଜିନ ଲାଗିଛି । ଏହା ଭବିଷ୍ୟତରେ 4 ଟନ ଓଜନ ବିଶିଷ୍ଟ ଯୋଗାଯୋଗ ଉପଗ୍ରହକୁ ମହାକାଶକୁ ବହନ କରିନେଇପାରିବ । ପିଏସଏଲଭି ଏହି ସମୟ ମଧ୍ୟରେ 14 ଥର ଉତକ୍ଷେପଣ କରାଯାଇଛି ଏବଂ ଗୋଟିଏ ଥର ଏହା 104ଟି ଉପଗ୍ରହକୁ ସଫଳତାର ସହ ମହାକାଶକୁ ବହନ କରିନେଇଛି (ପିଏସଏଲଭି-ସି37) ସେହିଭଳି ଦକ୍ଷିଣ ଏସିଆ ଉପଗ୍ରହ (ଏସଏଟିସିଓଏମ)ର ସଫଳ ଉତକ୍ଷେପଣ ଦକ୍ଷିଣଏସୀୟ ରାଷ୍ଟ୍ରମାନଙ୍କୁ ଏସଏଟିସିଓଏମ ଭିତ୍ତିକ ସେବା ଯୋଗାଇଦେବ ।
    
    ଦେଶକୁ ଅବସ୍ଥିତ ସମୟଜନିତ ସେବା ଯୋଗାଇଦେବ । ଗତ 3 ବର୍ଷ ମଧ୍ୟରେ ଏପରି ପାଞ୍ଚଟି ଉପଗ୍ରହ ଉତକ୍ଷେପଣ କରାଯାଇଛି । ଜିଏସଏଟି-6, ଜିଏସଏଟି-9, ଜିଏସଏଟି-15, ଜିଏସଏଟି-16, ଜିଏସଏଟି-17, ଜିଏସଏଟି-18, ଜିଏସଏଟି-19 ଭଳି ସାତଟି ଉପଗ୍ରହ ପ୍ରେରଣ ଭାରତର ଯୋଗାଯୋଗ ଜନିତ କ୍ଷମତାକୁ ବହୁଗୁଣିତ କରିଛି । ଇତି ମଧ୍ୟରେ ମହାକାଶ ବିଜ୍ଞାନ ଓ ପ୍ରଯୁକ୍ତି କ୍ଷେତ୍ରରେ ଏକ ବିଶ୍ୱଶକ୍ତିରେ ପରିଣତ ହୋଇଛି ବୋଲି ଡକ୍ଟର ସିଂହ କହିଛନ୍ତି ।
    

    
    (Release ID: 1497578) Visitor Counter : 2