      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ମଙ୍ଗଳବାର ଅନୁଷ୍ଠିତ ହେବ ନୂତନ ରାଷ୍ଟ୍ରପତିଙ୍କ ଦାୟିତ୍ୱ ଗ୍ରହଣ ଉତ୍ସବ
      Posted On: 24 JUL 2017 2:53PM by PIB Bhubaneshwar


    ନବନିର୍ବାଚିତ ରାଷ୍ଟ୍ରପତି ଶ୍ରୀ ରାମନାଥ କୋବିନ୍ଦଙ୍କ ଦାୟିତ୍ୱ ଗ୍ରହଣ ଉତ୍ସବ ମଙ୍ଗଳବାର (2017 ଜୁଲାଇ 25 ତାରିଖ) ମଧ୍ୟାହ୍ନ 12 ଟା 15 ମିନିଟରେ ସଂସଦ ଭବନର କେନ୍ଦ୍ରୀୟ ହଲରେ ଅନୁଷ୍ଠିତ ହେବ ।
    
    ଉତ୍ସବରେ ରାଜ୍ୟସଭାର ଅଧ୍ୟକ୍ଷ, ପ୍ରଧାନମନ୍ତ୍ରୀ, ସୁପ୍ରିମକୋର୍ଟର ପ୍ରଧାନ ବିଚାରପତି, ଲୋକସଭା ବାଚସ୍ପତି, କେନ୍ଦ୍ର ମନ୍ତ୍ରିମଣ୍ଡଳର ମନ୍ତ୍ରୀମାନେ, ବିଭିନ୍ନ ରାଜ୍ୟର ରାଜ୍ୟପାଳ, ମୁଖ୍ୟମନ୍ତ୍ରୀ, ବିଭିନ୍ନ ଦୂତାବାସର ମୁଖ୍ୟ, ସାଂସଦମାନେ, ଭାରତ ସରକାରଙ୍କ ପ୍ରଶାସନିକ ଏବଂ ସେନାର ପ୍ରମୁଖ ଅଧିକାରୀମାନେ ଉପସ୍ଥିତ ରହିବେ ।
    
    ଏକ ବର୍ଣ୍ଣାଢ଼୍ୟ ଶୋଭାଯାତ୍ରାରେ ରାଷ୍ଟ୍ରପତି ଏବଂ ନବନିର୍ବାଚିତ ରାଷ୍ଟ୍ରପତି କେନ୍ଦ୍ରୀୟ ହଲରେ ପହଂଚିବେ । ପ୍ରଧାନ ବିଚାରପତିଙ୍କ ଉପସ୍ଥିତିରେ ନବ ନିର୍ବାଚିତ ରାଷ୍ଟ୍ରପତି ଶପଥ ଗ୍ରହଣ କରିବା ପରେ ତାଙ୍କୁ 21 ତୋପ ସଲାମୀ ଦିଆଯିବ । ଏହାପରେ ନୂତନ ରାଷ୍ଟ୍ରପତି ଉଦ୍ବୋଧନ ଦେବେ । କେନ୍ଦ୍ରୀୟ ହଲରେ ଉତ୍ସବ ଶେଷ ହେବା ପରେ ନୂତନ ରାଷ୍ଟ୍ରପତି ରାଷ୍ଟ୍ରପତି ଭବନ ଅଭିମୁଖେ ଯିବେ । ସେଠାରେ ତାଙ୍କୁ ଗାର୍ଡ ଅଫ୍ ଅନର ଦିଆଯିବ ଏବଂ ପୂର୍ବତନ ରାଷ୍ଟ୍ରପତିଙ୍କୁ ବିଦାୟ ଦିଆଯିବ ।

    *********

    
    
    (Release ID: 1497188) Visitor Counter : 2