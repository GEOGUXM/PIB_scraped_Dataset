      ଅର୍ଥ ମନ୍ତ୍ରଣାଳୟ

      ମୋବାଇଲ ଆପରେ ଜଣାପଡିବ ଜିଏସଟି ଦର ମୋବାଇଲ୍ ଆପ୍ ‘ଜିଏସଟି ରେଟ୍ସ୍ ଫାଇଣ୍ଡର’ ଶୁଭାରମ୍ଭ କଲେ ଅର୍ଥମନ୍ତ୍ରୀ ଶ୍ରୀ ଅରୁଣ ଜେଟଲୀ
      କେନ୍ଦ୍ରୀୟ ଉତ୍ପାଦ ଏବଂ ସୀମା ଶୁଳ୍କ ବୋର୍ଡ (ସିବିଇସି) ପକ୍ଷରୁ ଜିଏସଟି ବ୍ୟବସ୍ଥା ଅନ୍ତର୍ଗତ କାରବାରକୁ ସୁଗମ କରିବା ଲାଗି ପଦକ୍ଷେପ

      Posted On: 08 JUL 2017 3:32PM by PIB Bhubaneshwar

    କେନ୍ଦ୍ର ଅର୍ଥମନ୍ତ୍ରୀ ଶ୍ରୀ ଅରୁଣ ଜେଟଲୀ ଗତକାଲି ଏକ ମୋବାଇଲ୍ ଆପ୍ ‘ ଜିଏସଟି ରେଟସ୍ ଫାଇଣ୍ଡର ’ ର ଶୁଭାରମ୍ଭ କରିଛନ୍ତି । ବର୍ତ୍ତମାନ ଏହା ଆଣ୍ଡ୍ରଏଡ ପ୍ଲାଟଫର୍ମରେ ଉପଲବ୍ଧ ରହିଛି ଏବଂ ଖୁବଶୀଘ୍ର ଆଇଓଏସ୍ ପ୍ଲାଟଫର୍ମରେ ମଧ୍ୟ ଉପଲବ୍ଧ ହୋଇଯିବ । ଏହି ମୋବାଇଲ୍ ଆପ୍ ଦ୍ୱାରା ବ୍ୟବହାରକାରୀ ( ୟୁଜର୍ସ ) ଙ୍କୁ ବିଭିନ୍ନ ବସ୍ତୁ ଏବଂ ସେବାର ଜିଏସଟି ଦର ଖୋଜିବାରେ ସହାୟତା ମିଳିପାରିବ । ଏହାକୁ କୌଣସି ସ୍ପାର୍ଟ ଫୋନରେ ଡାଉନଲୋଡ୍ କରାଯାଇପାରିବ ଏବଂ ଡାଉନଲୋଡ୍ ହୋଇଯିବା ପରେ ଏହା ଅଫଲାଇନ୍ ମୋଡରେ ମଧ୍ୟ କାର୍ଯ୍ୟ କରିପାରିବ । ବ୍ୟବହାରକାରୀ କୌଣସି ବସ୍ତୁ ଏବଂ ସେବାର ନାମ ଅଥବା ଅଧ୍ୟାୟ ଶୀର୍ଷକ ଲେଖି ଦେଲେ କୌଣସି ବସ୍ତୁ ଅଥବା ସେବାର ଜିଏସଟି ଦର ବିଷୟରେ ଜାଣିପାରିବେ । ସର୍ଚ୍ଚ ବକ୍ସରେ ଯେଉଁ ନାମ ଲେଖାଯିବ ସେ ସମ୍ବନ୍ଧୀୟ ସମସ୍ତ ସୂଚୀ ସର୍ଚ୍ଚ ରେଜଲ୍ଟ ରୂପରେ ବାହାରି ସାମନାକୁ ଆସିଯିବ । ବ୍ୟବହାରକାରୀ ବିରରଣୀର ସୂଚୀକୁ ନିମ୍ନକୁ ସ୍କ୍ରଲ୍ କରିପାରିବେ ଏବଂ ସେ ଯେତେବେଳେ କୌଣସି ସୂଚୀରେ ସାମିଲ୍ ବିଶିଷ୍ଟ ଆଇଟମ୍ ଉପରେ କ୍ଲିକ୍ କରିବେ ଏକ ଡିସପ୍ଲେ ୱିଣ୍ଡୋ ସାମନାକୁ ଆସିବ ଯେଉଁଥିରେ ଜିଏସଟି ଦର , ବସ୍ତୁ କିମ୍ବା ସେବାର ବର୍ଣ୍ଣନା ଏବଂ ନାମକରଣର ସୁସଙ୍ଗତ ପ୍ରଣାଳୀ ( ଏଚ୍ଏସ୍ଏନ୍ ) ର ଅଧ୍ୟାୟ ଶୀର୍ଷକ ଭଳି ବିବରଣୀ ପଦାକୁ ଆସିବ । ଉଦାହରଣ ସ୍ୱରୂପ , କୌଣସି ବ୍ୟକ୍ତି କୌଣସି ହୋଟେଲ୍ କିମ୍ବା ରେଷ୍ଟୁରାଂଟର ବିଲ୍ ମିଳିବା କିମ୍ବା କିଣା ଯାଇଥିବା ଜୋତାର ବିଲ୍ ମିଳିବା ପରେ ଆଦାୟ କରାଯାଇଥିବା ଜିଏସଟି ଦରର ସତ୍ୟତା କ୍ରସଚେକିଂ କରିପାରିବେ ।


    ସିବିଇସି ମଧ୍ୟ ଏକ ଜିଏସଟି ରେଟ୍ ଫାଇଣ୍ଡର ନିଜ ପୋର୍ଟାଲ୍ cbec-gst.gov.in ରେ ଉପଲବ୍ଧ କରାଇଛି , ଯାହାଦ୍ୱାରା ଟିକସଦାତାଙ୍କୁ ବସ୍ତୁ ଏବଂ ସେବାର ଯୋଗାଣ ଉପରେ ଲାଗୁ ଜିଏସଟି ଦର ବିଷୟରେ ଜଣାପଡ଼ିପାରିବ । କୌଣସି କରଦାତା ନିଜକୁ ଯୋଗାଣ ହେଉଥିବା ସିଜିଏସଟି , ଏମଜିଆଇଏସଟି , ୟୁଟିଜିଏସଟି ଦର ଏବଂ ଜୋରିମାନା ଉପକର ଖୋଜିପାରିବେ । ଏହି ସନ୍ଧାନ ବସ୍ତୁ କିମ୍ବା ସେବାର ବିବରଣୀ କିମ୍ବା ଏଚ୍ଏସଏନ୍ ଅଧ୍ୟାୟ କିମ୍ବା ଅନୁଭାଗ ଅଥବା ଶୀର୍ଷକ ସଂଖ୍ୟା ଆଧାରରେ ମଧ୍ୟ କରାଯାଇପାରିବ ।


    ଏହି ପଦକ୍ଷେପର ଉଦ୍ଦେଶ୍ୟ ଜିଏସଟି ଦର ଉପରେ ପ୍ରସ୍ତୁତ ଗଣନା ପୁସ୍ତିକା ସୁଲଭ କରାଇବା । ଏହାଦ୍ୱାରା ବସ୍ତୁ ଏବଂ ସେବାର ସଠିକ୍ ଜିଏସଟି ଦର ଜଣାପଡ଼ିବା ମାମଲାରେ କେବଳ କରଦାତା ନୁହନ୍ତି , ବରଂ ଦେଶର ପ୍ରତ୍ୟେକ ନାଗରିକ ସଶକ୍ତ ହୋଇପାରିବେ ।


    ********

    
    
    (Release ID: 1495131) Visitor Counter : 2