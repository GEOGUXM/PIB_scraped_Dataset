      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଭାରତୀୟ ମହିଳା କ୍ରିକେଟ ଟିମ ସହ ପ୍ରଧାନମନ୍ତ୍ରୀଙ୍କ ମତ ବିନିମୟ
      Posted On: 27 JUL 2017 5:45PM by PIB Bhubaneshwar


    ପ୍ରଧାନମନ୍ତ୍ରୀ, ଶ୍ରୀ ନରେନ୍ଦ୍ର ମୋଦୀ ସମ୍ପ୍ରତି ମହିଳା କ୍ରିକେଟ ବିଶ୍ୱକପରେ ଭାଗ ନେଇ ଫେରିଥିବା ସଫଳ ଭାରତୀୟ ମହିଳା କ୍ରିକେଟ ଦଳର ସଦସ୍ୟ ଏବଂ ଅଧିକାରୀଙ୍କ ସହ ଆଜି ମତ ବିନିମୟ କରିଥିଲେ ।

    
    ଖେଳାଳିମାନେ କହିଥିଲେ ଯେ ପ୍ରଥମ ଥର ଲାଗି ଜଣେ ପ୍ରଧାନମନ୍ତ୍ରୀ ମହିଳା କ୍ରିକେଟ ଟିମ୍ ପାଇଁ ଟ୍ୱିଟ୍ କରୁଛନ୍ତି । ସେମାନେ କହିଥିଲେ ଯେ ପ୍ରଧାନମନ୍ତ୍ରୀ ସେମାନଙ୍କ ଅଗ୍ରଗତିକୁ ଅନୁଧ୍ୟାନ କରବା ସେମାନଙ୍କୁ ଗର୍ବିତ, ଆନନ୍ଦିତ ଏବଂ ଅନୁପ୍ରେରିତ କରିଛି ।
    
    ଚାପର ମୁକାବିଲା କରିବା ସମ୍ପର୍କରେ ଖେଳାଳିଙ୍କ ଦ୍ୱାରା ପଚରାଯାଇଥିବା ପ୍ରଶ୍ନର ଉତ୍ତରରେ ପ୍ରଧାନମନ୍ତ୍ରୀ କହିଥିଲେ ଯେ ଯୋଗ କରିବା ଦ୍ୱାରା ମସ୍ତିଷ୍କ, ଶରୀର ଏବଂ କାର୍ଯ୍ୟରେ ଭାରସାମ୍ୟ ରକ୍ଷା କରିବାରେ ସହାୟକ ହୋଇପାରିବ ।
    
    ପ୍ରଧାନମନ୍ତ୍ରୀ ଖେଳାଳିମାନଙ୍କୁ କହିଥିଲେ ଯେ ସେମାନେ ‘ପରାଜୟ’ ବରଣ କରିନାହାନ୍ତି, ଫାଇନାଲରେ ସେମାନଙ୍କ ପରାଜୟକୁ 125 କୋଟି ଭାରତୀୟ ନିଜ କାନ୍ଧରେ ବହନ କରିଛନ୍ତି, ଏବଂ ଏହା ପ୍ରକୃତରେ ଏକ ମହାନ ବିଜୟ ।
    
    ଭାରତର ଝିଅମାନେ ବିଭିନ୍ନ ଅନ୍ତର୍ଜାତୀୟ କ୍ରୀଡ଼ା ପ୍ରତିଯୋଗିତାରେ ଦେଶକୁ ଗୌରବମଣ୍ଡିତ କରିଥିବା ଉଲ୍ଲେଖ କରି ପ୍ରଧାନମନ୍ତ୍ରୀ କହିଥିଲେ ଯେ ବିଭିନ୍ନ କ୍ଷେତ୍ରରେ ମହିଳାମାନେ ହାସଲ କରୁଥିବା ପ୍ରଗତି ସମାଜକୁ ଲାଭ ପହଞ୍ଚାଉଛି । କ୍ରୀଡ଼ା ବ୍ୟତୀତ, ଦଶମ ଏବଂ ଦ୍ୱାଦଶ ଶ୍ରେଣୀ ପରୀକ୍ଷାରେ ଛାତ୍ରୀମାନଙ୍କ ସଫଳତା ବିଷୟରେ ସେ ଉଲ୍ଲେଖ କରିଥିଲେ; ଏବଂ ମହିଳା ମହାକାଶ ବିଜ୍ଞାନୀମାନେ ଇସ୍ରୋର ସମ୍ମାନଜନକ ଅଭିଯାନରେ ଗୁରୁତ୍ୱପୂର୍ଣ୍ଣ ଭୂମିକା ନିର୍ବାହ କରୁଥିବା ସେ କହିଥିଲେ ।
    
    ଖେଳାଳୀମାନେ ସ୍ୱାକ୍ଷର କରିଥିବା ଏକ କ୍ରିକେଟ୍ ବ୍ୟାଟ୍ ପ୍ରଧାନମନ୍ତ୍ରୀଙ୍କୁ ଉପହାର ଦେଇଥିଲେ ।

    **********

    
    
    (Release ID: 1497718) Visitor Counter : 2