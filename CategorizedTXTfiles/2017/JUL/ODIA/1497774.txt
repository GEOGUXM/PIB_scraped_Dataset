      ନୂତନ ଓ ଅକ୍ଷୟ ଶକ୍ତି ମନ୍ତ୍ରଣାଳୟ

      ଜୈବ ଇନ୍ଧନ ଯୋଜନା ପ୍ରବର୍ତ୍ତନ
      Posted On: 27 JUL 2017 2:12PM by PIB Bhubaneshwar


    ଦେଶରେ ଜୈବ ଇନ୍ଧନର ବିକାଶ ନିମନ୍ତେ 2009 ମସିହାରେ ଏକ ଜାତୀୟ ଜୈବ ଇନ୍ଧନ ନୀତି ଘୋଷଣା କରାଯାଇଥିଲା । ସରକାର ମଧ୍ୟ ଇଥାନଲ ମିଶ୍ରିତ ପେଟ୍ରୋଲ କାର୍ଯ୍ୟକ୍ରମକୁ କାର୍ଯ୍ୟକାରୀ କରୁଛନ୍ତି । BIS ମାନ ଅନୁସାରେ ତୈଳ ବିତରଣ କମ୍ପାନୀମାନେ 10% ପର୍ଯ୍ୟନ୍ତ ଇଥାନଲ ମିଶ୍ରିତ ପେଟ୍ରୋଲ ବିକ୍ରି କରୁଛନ୍ତି ବୋଲି ଶକ୍ତି , କୋଇଲା , ନୂତନ ତଥା ଅକ୍ଷୟଶକ୍ତି ମନ୍ତ୍ରୀ ପୀୟୁଷ ଗୋଏଲ ଲୋକସଭାରେ ପ୍ରଶ୍ନୋତ୍ତର କାଳରେ ସୂଚୀତ କରିଛନ୍ତି । ଗୃହରେ ଏକ ଲିଖିତ ଉତ୍ତର ଦେଇ ଶ୍ରୀ ଗୋଏଲ କହିଛନ୍ତି ଯେ ଇଥାନଲର ଉପଲବ୍ଧତା ନେଇ ଏହାର ବିକ୍ରିୟ କରାଯାଉଛି । ଆବଶ୍ୟକ ପରିମାଣର ଇଥାନଲ ଉପଲବ୍ଧ କରିବା ସକାଶେ EBP କାର୍ଯ୍ୟକ୍ରମ ମାଧ୍ୟମରେ 10.04.2014 ତାରିଖରେ ସରକାର ଇଥାନଲ ସଂଗ୍ରହ ନିମନ୍ତେ ଏକ ନିୟନ୍ତ୍ରିତ ମୂଲ୍ୟ ବ୍ୟବସ୍ଥା ପ୍ରଣୟନ କରିଛନ୍ତି । ପେଟ୍ରୋକେମିକାଲ ମାର୍ଗ ସହ ସରକାର ସେଲୁଲୋସିକ ଏବଂ ଲିଗନୋସେଲୁଲୋସିକ ଫିଡ ଷ୍ଟକ ସୂତ୍ରରୁ ଇଥାନଲ ସଂଗ୍ରହ ସକାଶେ ସରକାର ଅନୁମତି ପ୍ରଦାନ କରିଛନ୍ତି ।


    ଦେଶରେ ବାୟୋଡିଜେଲ ଉତ୍ପାଦନ ବୃଦ୍ଧି ନିମନ୍ତେ ସରକାର ପ୍ରୋତ୍ସାହିତ କରୁଛନ୍ତି । ଏଥିପାଇଁ 2005 ମସିହା ଅକ୍ଟୋବର ମାସରେ ବାୟୋଡିଜେଲ କ୍ରୟ ନୀତି ଘୋଷଣା କରିଥିଲେ । 2006 ଜାନୁଆରୀ ମାସରୁ ତାହା କାର୍ଯ୍ୟକାରୀ ହୋଇଆସୁଛି । ହାଇସ୍ପିଡ ଡିଜେଲ ସହ ମିଶାଇ ଉପଭୋକ୍ତାମାନଙ୍କୁ ବାୟୋଡିଜେଲ ( B-100 ) ର ପ୍ରତ୍ୟକ୍ଷ ବିକ୍ରିୟ ନିମନ୍ତେ ସରକାର ଅନୁମତି ପ୍ରଦାନ କରିଛନ୍ତି ଏବଂ ତାହା BIS ମାନ ଅନୁସାରେ କରାଯାଉଛି ବୋଲି ମନ୍ତ୍ରୀ ଶ୍ରୀ ଗୋଏଲ କହିଛନ୍ତି ।


    *********

    
    
    (Release ID: 1497774) Visitor Counter : 2