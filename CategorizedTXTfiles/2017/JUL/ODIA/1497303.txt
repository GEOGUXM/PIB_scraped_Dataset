      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ସିଏପିଏଫ କର୍ମଚାରୀଙ୍କୁ ଅନୁକମ୍ପାମୂଳକ ସହାୟତା ବୃଦ୍ଧି
      Posted On: 25 JUL 2017 6:47PM by PIB Bhubaneshwar


    ବିଭିନ୍ନ କ୍ଷେତ୍ରରେ ସରକାରୀ କର୍ତ୍ତବ୍ୟ ପାଳନ ସମୟରେ ପ୍ରାଣ ହରାଉଥିବା କେନ୍ଦ୍ରୀୟ ସରକାରୀ କର୍ମଚାରୀଙ୍କ ପାଇଁ ଅନୁକମ୍ପାମୂଳକ ସହାୟତା ରାଶି ସପ୍ତମ ବେତନ କମିସନଙ୍କ ସୁପାରିସ ଅନୁଯାୟୀ ବୃଦ୍ଧି କରାଯାଇଛି ।
    
    କର୍ତ୍ତବ୍ୟକ୍ଷେତ୍ରରେ ଦୁର୍ଘଟଣାରେ ପ୍ରାଣ ହରାଇଲେ ପୂର୍ବରୁ 10 ଲକ୍ଷ ଟଙ୍କା ଅନୁକମ୍ପା ସହାୟତା ରାଶି ମିଳୁଥିଲା । ଏବେ ତାହାକୁ 25 ଲକ୍ଷ ଟଙ୍କାକୁ ବୃଦ୍ଧି କରାଯାଇଛି । ସେହିପରି କର୍ତ୍ତବ୍ୟ କ୍ଷେତ୍ରରେ ଆତଙ୍କବାଦୀ କିମ୍ବା ଅସାମାଜିକଙ୍କ ଆକ୍ରମଣରେ ପ୍ରାଣ ହରାଇଲେ ଅନୁକମ୍ପା ସହାୟତା ରାଶି 10 ଲକ୍ଷ ଟଙ୍କାରୁ 25 ଲକ୍ଷ ଟଙ୍କାକୁ ବୃଦ୍ଧି କରାଯାଇଛି । ସୀମା ଲଢ଼େଇ, ଆତଙ୍କବାଦୀ କିମ୍ବା ଜଳଦସ୍ୟୁଙ୍କ ସହ ଲଢ଼େଇ ବେଳେ ପ୍ରାଣ ହରାଇଲେ ଅନୁକମ୍ପା ରାଶି 15 ଲକ୍ଷ ଟଙ୍କାରୁ 35 ଲକ୍ଷ ଟଙ୍କାକୁ ବୃଦ୍ଧି କରାଯାଇଛି । ଉଚ୍ଚ କ୍ଷେତ୍ରରେ, ଅପହଞ୍ଚ ସୀମାରେ କର୍ତ୍ତବ୍ୟ ପାଳନ ସମୟରେ ପ୍ରାକୃତିକ ବିପର୍ଯ୍ୟୟ କିମ୍ବା ଖରାପ ପାଗ ଯୋଗୁ ପ୍ରାଣ ହରାଇଲେ ଅନୁକମ୍ପା ରାଶି 15 ଲକ୍ଷ ଟଙ୍କାରୁ 35 ଲକ୍ଷ ଟଙ୍କାକୁ ବୃଦ୍ଧି କରାଯାଇଛି । ଯୁଦ୍ଧ ଘୋଷଣା ପରେ ଲଢ଼େଇରେ କିମ୍ବା ବିଦେଶରେ ଯୁଦ୍ଧ କ୍ଷେତ୍ରରୁ ଭାରତୀୟଙ୍କୁ ଉଦ୍ଧାର କରିବା ସମୟରେ ପ୍ରାଣ ହରାଇଲେ 35 ଲକ୍ଷ ଟଙ୍କା ଅନୁକମ୍ପା ରାଶି ମିଳିବ ।
    
    ସେହିପରି ସିଏପିଏଫ୍ କିମ୍ବା ଆସାମ ରାଇଫଲ୍ସର ଯବାନମାନେ କର୍ତ୍ତବ୍ୟ କ୍ଷେତ୍ରରେ ଶତ ପ୍ରତିଶତ ଭିନ୍ନକ୍ଷମ ହୋଇଗଲେ କିମ୍ବା ଭିନ୍ନକ୍ଷମତା ଯୋଗୁ ସେମାନଙ୍କୁ କର୍ତ୍ତବ୍ୟ କ୍ଷେତ୍ରରୁ ଅବସର ଦିଆଗଲେ ସେମାନଙ୍କୁ ଅନୁକମ୍ପା ରାଶି 9 ଲକ୍ଷ ଟଙ୍କାରୁ ବୃଦ୍ଧି କରାଯାଇ 20 ଲକ୍ଷ ଟଙ୍କା କରାଯାଇଛି । ବିପଦପୂର୍ଣ୍ଣ ଅଞ୍ଚଳରେ କାର୍ଯ୍ୟ କରୁଥିବା ଯବାନ୍ ଓ ସିଏପିଏଫ୍ ମାନଙ୍କ ବର୍ଦ୍ଧିତ ଭତ୍ତା ସୁପାରିସକୁ ମଧ୍ୟ କେନ୍ଦ୍ର ସରକାର ଗ୍ରହଣ କରିଛନ୍ତି ।
    
    କେନ୍ଦ୍ର ସ୍ୱରାଷ୍ଟ୍ର ରାଷ୍ଟ୍ରମନ୍ତ୍ରୀ କିରେନ୍ ରିଜିଜୁ ଆଜି ରାଜ୍ୟସଭାରେ ଏକ ଲିଖିତ ପ୍ରଶ୍ନର ଉତ୍ତରରେ ଏହି ସୂଚନା ଦେଇଛନ୍ତି ।

    
    
    (Release ID: 1497303) Visitor Counter : 2