      ମହାକାଶ ବିଭାଗ

      ମହାଶୂନ୍ୟରେ ଭାରତୀୟ ଉପଗ୍ରହ
      Posted On: 20 JUL 2017 7:31PM by PIB Bhubaneshwar


    ଏବେ ମହାକାଶରେ 42 ଟି ଭାରତୀୟ ଉପଗ୍ରହ ନିଜ ନିଜ କକ୍ଷ ପଥରେ ଅବସ୍ଥାପିତ ହୋଇ କାର୍ଯ୍ୟରତ ଅଛନ୍ତି ବୋଲି ଆଣବିକ ଶକ୍ତି ଓ ମହାକାଶ ବିଭାଗ ରାଷ୍ଟ୍ରମନ୍ତ୍ରୀ ଡକ୍ଟର ଜିତେନ୍ଦ୍ର ସିଂହ ରାଜ୍ୟସଭାରେ ଏକ ଲିଖିତ ପ୍ରଶ୍ନର ଉତର ଦେଇ ପ୍ରକାଶ କରିଛନ୍ତି । ଡକ୍ଟର ସିଂହ କହିଛନ୍ତି ଯେ 42 ଟି ଉପଗ୍ରହ ମଧ୍ୟରୁ , 15 ଟି ଯୋଗାଯୋଗ ଉପଗ୍ରହ , 4 ଟି ପାଣିପାଗ ସମ୍ବନ୍ଧୀୟ ସୂଚନା ପ୍ରଦାନକାରୀ ଉପଗ୍ରହ , 14ଟି ଭୂପୃଷ୍ଠ ନିରୀକ୍ଷଣକାରୀ ଉପଗ୍ରହ , 7ଟି ନାଭିଗେସନାଲ ଉପଗ୍ରହ ଏବଂ ଅବଶିଷ୍ଟ 2ଟି ଉପଗ୍ରହ ମହାକାଶ ବିଜ୍ଞାନ ଅଧ୍ୟୟନ ଧର୍ମୀ ଉପଗ୍ରହ ଭାବେ ଅବସ୍ଥାପିତ ଅଛନ୍ତି । 2016-17 ଆର୍ଥିକ ବର୍ଷରେ INSAT/ GSAT ଟ୍ରାନ୍ସପୋଣ୍ଡରକୁ ଲିଜ ସୂତ୍ରରେ ଦିଆଯାଇ ଏହି ଯୋଗାଯୋଗ ଉପଗ୍ରହ ସୂତ୍ରରୁ ମୋଟ 746.68 କୋଟି ଟଙ୍କା ଉପାର୍ଜନ କରାଯାଇଛି । ଭୂପୃଷ୍ଠ ନିରୀକ୍ଷଣ ଧର୍ମୀ ଉପଗ୍ରହ ପରିପ୍ରେକ୍ଷୀରେ ରିମୋଟ ସେନ୍ସିଂ ଡାଟା ବିକ୍ରୟରୁ 25.17 କୋଟି ଟଙ୍କା ଉପାର୍ଜନ କରାଯାଇଛି । ଭୂପୃଷ୍ଠ ନିରୀକ୍ଷଣ ଧର୍ମୀ ଉପଗ୍ରହ , ପାଣିପାଗ ସମ୍ବନ୍ଧୀୟ ଉପଗ୍ରହ ,, ଯୋଗାଯୋଗ ଓ ନାଭିଗେସନ ଉପଗ୍ରହର ତଥ୍ୟାବଳୀ ଏବଂ ମୂଲ୍ୟଯୁକ୍ତ ସେବାକୁ ବିଭିନ୍ନ ପ୍ରକାର କାର୍ଯ୍ୟ ଯଥା , ସମ୍ପଦ ମନିଟରିଂ , ପାଣିପାଗ ପୂର୍ବାନୁମାନ , ବିପର୍ଯ୍ୟୟ ପରିଚାଳନା , ସ୍ଥାନଭିତିକ ସେବା ଏବଂ ଅନ୍ୟାନ୍ୟ ସାମାଜିକ କ୍ଷେତ୍ରରେ ଉପଯୋଗ କରାଯାଉଛି । ଅନ୍ୟ ଯେକୌଣସି ରାଷ୍ଟ୍ରଙ୍କ ତୁଳନାରେ ଏହିସବୁ ଉପଗ୍ରହର ଉତକ୍ଷେପଣ ନିମନ୍ତେ ବ୍ୟୟ ପରିମାଣ ସ୍ୱଳ୍ପ ବୋଲି ଡକ୍ଟର ସିଂହ ଗୃହକୁ ସୂଚୀତ କରିଛନ୍ତି ।


    ***********

    
    
    (Release ID: 1496716) Visitor Counter : 3