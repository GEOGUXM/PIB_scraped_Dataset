      କ୍ୟାବିନେଟ

      ମହାକାଶ ପ୍ରଯୁକ୍ତି କ୍ଷେତ୍ରରେ ଭାରତ, ନେଦରଲାଣ୍ଡ ସହଯୋଗ ବୁଝାମଣା ନେଇ କ୍ୟାବିନେଟକୁ ଅବଗତି
      Posted On: 19 JUL 2017 7:59PM by PIB Bhubaneshwar


    ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଆଜି ଅନୁଷ୍ଠିତ କେନ୍ଦ୍ର କ୍ୟାବିନେଟ ବୈଠକରେ ଭାରତ ଓ ନେଦରଲାଣ୍ଡ ମଧ୍ୟରେ ମହାକାଶ ପ୍ରଯୁକ୍ତି କ୍ଷେତ୍ରରେ ହୋଇଥିବା ସହଯୋଗ ସମ୍ପର୍କିତ ବୁଝାମଣା ନେଇ ସୂଚନା ପ୍ରଦାନ କରାଯାଇଛି । ଏହି ସହଯୋଗ ମହାକାଶ ଗବେଷଣା ଓ ଏହାର ଶାନ୍ତିପୂର୍ଣ୍ଣ ବ୍ୟବହାର ପାଇଁ ଉଦ୍ଦିଷ୍ଟ । 2017 ମେ 11 ଏବଂ 22 ତାରିଖ ଦିନ ବାଙ୍ଗାଲୋର ଏବଂ ଦି ହେଗ୍ ‌ ଠାରେ ଯଥାକ୍ରମେ ଉଭୟ ରାଷ୍ଟ୍ର ମଧ୍ୟରେ ଏହି ରାଜିନାମା ସ୍ୱାକ୍ଷରିତ ହୋଇଛି ।


    ଏହା ଦ୍ୱାରା ମହାକାଶ ବିଜ୍ଞାନ , ପ୍ରଯୁକ୍ତି ଓ ପ୍ରୟୋଗ , ଭୂପୃଷ୍ଠର ରିମୋଟ ସେନ୍ସିଂ ଉପଗ୍ରହ ଯୋଗାଯୋଗ ଏବଂ ଉପଗ୍ରହଭିତ୍ତିକ ନେଭିଗେସନ , ମହାକାଶ ବିଜ୍ଞାନ ଓ ବିଭିନ୍ନ ଗ୍ରହ-ନକ୍ଷତ୍ର ସମ୍ବନ୍ଧୀୟ ଅନୁସନ୍ଧାନ , ମହାକାଶଯାନ ଓ ମହାକାଶ ବ୍ୟବସ୍ଥାର ଉପଯୋଗ ; ଏବଂ ମହାକାଶ ପ୍ରଯୁକ୍ତିର ପ୍ରୟୋଗ କ୍ଷେତ୍ରରେ ଦୁଇ ଦେଶ ବିଶେଷ ଉପକୃତ ହୋଇପାରିବେ ।


    ଏହି ରାଜିନାମାର ସର୍ତ୍ତାବଳୀ ଅନୁସାରେ ଦୁଇ ଦେଶ ନିଜ ନିଜ ରାଷ୍ଟ୍ରର ମହାକାଶ ବିଭାଗ / ଭାରତୀୟ ମହାକାଶ ଗବେଷଣା ସଂସ୍ଥା ( ଇସ୍ରୋ ) ଏବଂ ଦି ନେଦରଲାଣ୍ଡ ସ୍ପେସ୍ ‌ ଅଫିସ ର ସଦସ୍ୟଙ୍କୁ ନେଇ ଏକ ଯୁଗ୍ମ କାର୍ଯ୍ୟକାରୀ ଗୋଷ୍ଠୀ ଗଠନ କରିବେ । ଏହି ଯୁଗ୍ମ କାର୍ଯ୍ୟକାରୀ ଗୋଷ୍ଠୀ ନିର୍ଦ୍ଦିଷ୍ଟ ସମୟସୀମା ମଧ୍ୟରେ ଏହି ରାଜିନାମାର ବିଭିନ୍ନ କାର୍ଯ୍ୟସୂଚୀକୁ କାର୍ଯ୍ୟକାରୀ କରିବା ଦିଗରେ ପଦକ୍ଷେପ ଗ୍ରହଣ କରିବେ । ଏହା ଦ୍ୱାରା ଉଭୟ ରାଷ୍ଟ୍ର ତଥା ମାନବ ସମାଜ ମହାକାଶ ଗବେଷଣା , ଅନୁସନ୍ଧାନ ଦିଗରେ ବିଶେଷ ଉପକୃତ ହେବେ ।


    **********


    

    
    (Release ID: 1496499) Visitor Counter : 2