      ଭୂବିଜ୍ଞାନ ମନ୍ତ୍ରଣାଳୟ

      ବିଶ୍ୱବ୍ୟାପୀ ସମୁଦ୍ର ଜଳପତନ ବୃଦ୍ଧି
      Posted On: 24 JUL 2017 4:33PM by PIB Bhubaneshwar


    ଆନ୍ତଃ - ସରକାରୀସ୍ତରୀୟ ଜଳବାୟୁ ପରିବର୍ତ୍ତନ ସଂକ୍ରାନ୍ତ ସଂଗୋଷ୍ଠୀ ( IPCC ) ର ପଞ୍ଚମ ଆକଳନ ରିପୋର୍ଟ ଅନୁସାରେ 1901 ଠାରୁ 2010 ମସିହା ମଧ୍ୟରେ ବିଶ୍ୱର ସମୁଦ୍ର ପତନ ସ୍ତରରେ 0.19 ମିଟର ବୃଦ୍ଧି ଘଟିଛି । ପୁନଶ୍ଚ 1901 ଠାରୁ 2010 ମଧ୍ୟରେ ବିଶ୍ୱର ସମୁଦ୍ରପତନ ସ୍ତରରେ ବାର୍ଷିକ 107 ମିମି ବୃଦ୍ଧି ଘଟିଥିବା ବେଳେ 1993 ଠାରୁ 2010 ମଧ୍ୟରେ ଏହି ବାର୍ଷିକ ହାରାହାରି ଅଭିବୃଦ୍ଧି ହାର 3.2 ମିମି ଛୁଇଁଛି । 1993-2010 ମଧ୍ୟରେ ରିମୋର୍ଟ ସେନ୍ସିଂ ଉପଗ୍ରହ ତଥ୍ୟାବଳୀକୁ ବ୍ୟବହାର କରି ଓ ସାମୁଦ୍ରିକ ଜୁଆରର ଯଥାସ୍ଥାନୀକ ମାପ ଦ୍ୱାରା ତାହା ଯଥାକ୍ରମେ 3.2 + 0.5 ମିମି ./ ବାର୍ଷିକ ଏବଂ ୮ + ୦ . ୮ ମିମି / ବାର୍ଷିକ ବୋଲି ଜଣାପଡିଛି । ଭାରତୀୟ ବିଜ୍ଞାନୀମାନଙ୍କ ସାଂପ୍ରତିକ ଗବେଷଣାର ଫଳାଫଳରୁ ଜଣାପଡିଛି ଯେ ବିଶ୍ୱବ୍ୟାପୀ ଏହି ସମୁଦ୍ର ଜଳସ୍ତର ବୃଦ୍ଧିର ହାରାହାରି ମାତ୍ରା ବାର୍ଷିକ 3.2 ମିମି ଥିବାବେଳେ ଉତ୍ତର ଭାରତ ମହାସାଗର କ୍ଷେତ୍ରରେ ଏହି ବୃଦ୍ଧି ମାତ୍ରା ଅଧିକ ହୋଇଥିବା ଜଣାପଡିଛି । ବିଜ୍ଞାନ ଓ ପ୍ରଯୁକ୍ତି ତଥା ଭୂପୃଷ୍ଠ ବିଜ୍ଞାନ ରାଷ୍ଟ୍ରମନ୍ତ୍ରୀ ଶ୍ରୀ ୱାଇଏସ ଚୌଧୁରୀ ରାଜ୍ୟସଭାରେ ଏକ ପ୍ରଶ୍ନର ଲିଖିତ ଉତ୍ତର ଦେଇ ଏହି ସୂଚନା ପ୍ରଦାନ କରିଛନ୍ତି ।


    ଯଦି ବର୍ତ୍ତମାନର ଧାରା ଅର୍ଥାତ ବାର୍ଷିକ 3.2 ମିମି ହାରରେ ସମୁଦ୍ରର ଜଳସ୍ତର ବୃଦ୍ଧି ପାଇଚାଲେ , ତେବେ ଆଗାମୀ ଦଶବର୍ଷ ମଧ୍ୟରେ ଉତ୍ତର ଭାରତ ମହାସାଗର କ୍ଷେତ୍ରରେ ସମୁଦ୍ରର ଜଳସ୍ତର ବୃଦ୍ଧି ହାର 3.2 ସେମି ହେବାର ସମ୍ଭାବାର ରହିଛି ବୋଲି ମନ୍ତ୍ରୀ ଶ୍ରୀ ଚୌଧୁରୀ ଗୃହକୁ ଅବଗତ କରାଇଛନ୍ତି । ଏଥିନିମନ୍ତେ ଅନେକ ଅଧ୍ୟୟନ ଜାରି ରହିଛି । ସେଥି ମଧ୍ୟରୁ ରିମୋର୍ଟ ସେନ୍ସିଂ ପଦ୍ଧତି ଅନ୍ୟତମ । ଏହାକୁ ବ୍ୟବହାର କରି ସମୁଦ୍ର ତଟରେ ପରିବର୍ତ୍ତନର ଆକଳନ , କେତେକ କ୍ଷେତ୍ରରେ ଲାଗୁନ , ଜୈବସିଲ୍ଡ , ସାମୁଦ୍ରିକ ତୃଣ , କେତେକ କ୍ଷେତ୍ରରେ ଲାଗୁନ ଖୋଲିଯିବା ଓ କ୍ଷୁଦ୍ର ଦ୍ୱୀପ ସୃଷ୍ଟି ହେବା ଆଦି ସମ୍ପର୍କରେ ଅଧ୍ୟୟନ କରାଯାଇଛି । ଏଥିରେ ସମନ୍ୱିତ ତଟୀୟ ଏବଂ ସାମୁଦ୍ରିକ କ୍ଷେତ୍ର ପରିଚାଳନା ଭୂପୃଷ୍ଠ ବିଜ୍ଞାନ ମନ୍ତ୍ରଣାଳୟର ନିର୍ଦ୍ଦେଶାଳୟ ଓ ଜଙ୍ଗଲ ଏବଂ ଜଳବାୟୁ ପରିବର୍ତ୍ତନ ସମନ୍ୱିତ ଉପକୂଳ ଜୋନ ପରିଚାଳନା କାର୍ଯ୍ୟକାରୀ କରୁଛନ୍ତି । ବିଭିନ୍ନ ରାଜ୍ୟ ସରକାରମାନେ ମଧ୍ୟ ନିଜନିଜ ରାଜ୍ୟର ଉପକୂଳ କ୍ଷେତ୍ରକ୍ଷୟକୁ ରୋକିବା ଦିଗରେ ବିହିତ ପଦକ୍ଷେପ ଗ୍ରହଣ କରୁଛନ୍ତି ବୋଲି ଶ୍ରୀ ଚୌଧୁରୀ କହିଛନ୍ତି ।


    **********

    
    
    (Release ID: 1497422) Visitor Counter : 2