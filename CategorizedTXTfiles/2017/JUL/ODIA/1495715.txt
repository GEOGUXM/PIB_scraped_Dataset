      ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି

      ସାସେକ୍ (ଏସ୍ଏଏସ୍ଇସି) ରାସ୍ତା ସଂଯୋଗ ନିବେଶ କାର୍ଯ୍ୟକ୍ରମ ଟ୍ରେଞ୍ଚ୍-2 କୁ କ୍ୟାବିନେଟର ମଞ୍ଜୁରି
      Posted On: 12 JUL 2017 10:55AM by PIB Bhubaneshwar


    ମଣିପୁରରେ 1630.29 କୋଟି ଟଙ୍କା ଖର୍ଚ୍ଚରେ ଜାତୀୟ ରାଜପଥ-39ର ଇମ୍ଫାଲ-ମୋରେ ସେକ୍ସନର 65 କିଲୋମିଟର ରାସ୍ତାକୁ ଚଉଡ଼ା କରିବା ପ୍ରସ୍ତାବକୁ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କେନ୍ଦ୍ର ଅର୍ଥନୈତିକ ବ୍ୟାପାର କ୍ୟାବିନେଟ କମିଟି ମଞ୍ଜୁରି ଦେଇଛନ୍ତି ।

    
    ମଣିପୁର 90% ଅଞ୍ଚଳ ଦୁର୍ଗମ ହୋଇଥିବାକୁ କେବଳ ସଡ଼କ ପଥରେ ପରିବହନ ହିଁ ଏକମାତ୍ର ମାଧ୍ୟମ ହୋଇ ରହିଛି । ତେଣୁ ରାଜ୍ୟର ବିକାଶ ଏବଂ ଦୁର୍ଗମ ଅଞ୍ଚଳରେ ରହୁଥିବା ଅଧିବାସୀଙ୍କ ନିକଟରେ ପ୍ରଶାସନ ପହଞ୍ଚିବା ପାଇଁ ସଡ଼କ ପଥର ବିକାଶ ଅପରିହାର୍ଯ୍ୟ । ନୂତନ ପ୍ରକଳ୍ପ ଇମ୍ଫାଲ ସହ ରାଜ୍ୟର ପୂର୍ବାଞ୍ଚଳକୁ ସଂଯୋଗ କରିବ । ଟ୍ରାଫିକ ଆବଶ୍ୟକତାକୁ ଦୃଷ୍ଟିରେ ରଖି ନୂତନ ପ୍ରକଳ୍ପରେ ଜାତୀୟ ରାଜପଥ-39ରେ ଲିଲଙ୍ଗ ଗ୍ରାମରୁ ୱାଙ୍ଗିଞ୍ଜ ଗ୍ରାମ ପର୍ଯ୍ୟନ୍ତ ରାସ୍ତାକୁ ଚାରି ଲେନ୍ କରାଯିବ । ୱାଙ୍ଗିଞ୍ଜ ଗ୍ରାମରୁ ଖୋଙ୍ଗଖାଙ୍ଗ ଗ୍ରାମ ପର୍ଯ୍ୟନ୍ତ ରାସ୍ତାକୁ ଦୁଇ ଲେନ୍ କରାଯିବ ।
    
    ଏସିଆ ଉନ୍ନୟନ ବ୍ୟାଙ୍କ ସହାୟତାରେ ଏହି ରାସ୍ତାର ବିକାଶ କରାଯିବ । ଦକ୍ଷିଣ ଏସୀୟ ଆଞ୍ଚଳିକ ଆର୍ଥିକ ସହଯୋଗ (ସାସେକ୍) ରାସ୍ତା ସଂଯୋଗ ନିବେଶ କାର୍ଯ୍ୟକ୍ରମ ବାଂଲାଦେଶ, ନେପାଳ, ଭୁଟାନ ଏବଂ ଭାରତ ମଧ୍ୟରେ ରାସ୍ତା ସଂଯୋଗର ବିକାଶ କରାଯାଉଛି । ଏହି କରିଡର ମଧ୍ୟ ଏସିଆନ ରାଜପଥ ନଂ-1ର ଅଂଶ ବିଶେଷ । ପୂର୍ବ-ଏସିଆକୁ ଏହା ଭାରତର ମୁଖ୍ୟ ଫାଟକ ଭାବେ ପରିଚିତ । ଏହାଦ୍ୱାରା ବାଣିଜ୍ୟ ଏବଂ ପର୍ଯ୍ୟଟନର ବିକାଶ ହେବ ।
    
    **********

    
    
    (Release ID: 1495715) Visitor Counter : 2