      ଶକ୍ତି ମନ୍ତ୍ରଣାଳୟ

      2017 ଜୁନ 30 ସୁଦ୍ଧା 13,872 ଗ୍ରାମକୁ ବିଦ୍ୟୁତ ସଂଯୋଗ
      ବିକେନ୍ଦ୍ରୀକରଣ ବଣ୍ଟନ ଯୋଜନାରେ ଦେଶବ୍ୟାପୀ ବିଭିନ୍ନ ରାଜ୍ୟର 3285 ଟି ଗ୍ରାମକୁ ବିଦ୍ୟୁତ ସଂଯୋଗ ପ୍ରଦାନ କରାଯାଇଛି: ଶ୍ରୀ ପୀୟୁଷ ଗୋୟଲ
      Posted On: 24 JUL 2017 6:29PM by PIB Bhubaneshwar


    ଶକ୍ତି, କୋଇଲା, ଅକ୍ଷୟ ଉର୍ଜା ଏବଂ ଖଣି ରାଷ୍ଟ୍ରମନ୍ତ୍ରୀ (ସ୍ୱାଧୀନ) ଶ୍ରୀ ପିୟୁଷ ଗୋୟଲ ଆଜି ରାଜ୍ୟ ସଭାରେ ଏକ ଲିଖିତ ପ୍ରଶ୍ନର ଉତ୍ତରରେ ଏହି ସୂଚନା ପ୍ରଦାନ କରିଛନ୍ତି ଯେ, ରାଜ୍ୟମାନଙ୍କ ଦ୍ୱାରା ପ୍ରଦତ୍ତ ସୂଚନା ଅନୁଯାୟୀ 2015 ଏପ୍ରିଲ 1 ସୁଦ୍ଧା ଦେଶରେ 18,452ଟି ଗ୍ରାମକୁ ବିଦ୍ୟୁତ ସଂଯୋଗ ହୋଇ ନଥିବା ବେଳେ 2017 ଜୁନ 30 ସୁଦ୍ଧା 13872 ଗ୍ରାମକୁ ବିଦ୍ୟୁତ ସଂଯୋଗ ହୋଇଛି । ବାକି ଥିବା ସମସ୍ତ ଗ୍ରାମକୁ ବିଦ୍ୟୁତ ସଂଯୋଗ କରିବା ପାଇଁ ସମୟ ସୀମା 2018 ମେ 1 ରହିଥିବା ମନ୍ତ୍ରୀ କହିଥିଲେ ।
    
    ଶ୍ରୀ ଗୋୟଲ ମଧ୍ୟ ସୂଚନା ପ୍ରଦାନ କରିଥିଲେ ଯେ ପଛୁଆ, ଅଗମ୍ୟ ଓ ଦୁର୍ଗମ ଜଙ୍ଗଲ ଅଞ୍ଚଳ ଯେଉଁଠାରେ କି ଗ୍ରୀଡ଼ ସଂଯୋଗ ସମ୍ଭବ ନୁହେଁ କିମ୍ବା ଏଗୁଡ଼ିକ ଅତିରିକ୍ତ ବ୍ୟୟବହୁଳ, ସେସବୁ ବିଦ୍ୟୁତ ସଂଯୋଗ ହୋଇନଥିବା ଗ୍ରାମ/ଜନବସତିକୁ ବିଦ୍ୟୁତ ସଂଯୋଗ ପ୍ରଦାନ ପାଇଁ ସରକାର ଦୀନ ଦୟାଲ ଗ୍ରାମ ଜ୍ୟୋତି ଯୋଜନା(DDUGJY) ଅଧୀନ ବିକେନ୍ଦ୍ରୀକରଣ ବଣ୍ଟନ ପୀଢ଼ି (DDG) ଯୋଜନା ପଦକ୍ଷେପ ଗ୍ରହଣ କରିଛନ୍ତି । ଡିଡିଜି ବାୟୋମାସ, ବାୟୋଫୁଏଲ, ବାୟୋଗ୍ୟାସ, ମିନି ହାଇଡ୍ରୋ, ସୌର ଶକ୍ତି ଆଦି ଅକ୍ଷୟ ଶକ୍ତି ମାଧ୍ୟମରେ ଚାଲୁ କରାଯିବ । ଏହି ଯୋଜନା ଅଧୀନରେ ମୋଟ ୧୩୫୪.୬୦ କୋଟି ଟଙ୍କା ବ୍ୟୟ ବିନିମୟରେ ୪,୨୨୦ଟି ପ୍ରକଳ୍ପକୁ ମଞ୍ଜୁରୀ ପ୍ରଦାନ କରାଯାଇଛି । ଏହା ମାଧ୍ୟମରେ 30.6.2017 ସୁଦ୍ଧା ଦେଶ ବ୍ୟାପୀ 3285ଟି ବିଦ୍ୟୁତ ସଂଯୋଗ ପ୍ରଦାନ କରାଯାଇ ନଥିବା ଗ୍ରାମକୁ ବିଦ୍ୟୁତ ସଂଯୋଗ ପ୍ରଦାନ କରାଯିବ ବୋଲି ମନ୍ତ୍ରୀ ପ୍ରକାଶ କରିଛନ୍ତି ।

    
    
    (Release ID: 1497289) Visitor Counter : 2