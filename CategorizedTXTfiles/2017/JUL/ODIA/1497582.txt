      ବେସାମରିକ ବିମାନ ଚଳାଚଳ ମନ୍ତ୍ରଣାଳୟ

      ବିମାନରେ ୱାଇ-ଫାଇ ସୁବିଧା
      Posted On: 27 JUL 2017 3:10PM by PIB Bhubaneshwar


    ଭାରତ ଆକାଶରେ ଉଡ଼ିବା ବେଳେ ବ୍ୟବସାୟିକ ବିମାନଗୁଡ଼ିକରେ ୱାଇ-ଫାଇ ସୁବିଧା ଦେବାକୁ ବେସାମରିକ ବିମାନ ଚଳାଚଳ ମନ୍ତ୍ରଣାଳୟ ପ୍ରସ୍ତାବ ଦେଇଛି । ଲୋକସଭାରେ ଆଜି ଏକ ଲିଖିତ ପ୍ରଶ୍ନର ଉତ୍ତରରେ ବେସାମରିକ ବିମାନ ଚଳାଚଳ ରାଷ୍ଟ୍ରମନ୍ତ୍ରୀ ଶ୍ରୀ ଜୟନ୍ତ ସିହ୍ନା ଏହି ସୂଚନା ଦେଇଛନ୍ତି । ସେ କହିଛନ୍ତି ଯେ, ଏଥିପାଇଁ ଇଣ୍ଡିଆନ ଟେଲିଗ୍ରାଫ ଆକ୍ଟ-1885 ଓ ଇଣ୍ଡିଆନ ଟେଲିଗ୍ରାଫ ରୁଲରେ ସଂଶୋଧନ ଆବଶ୍ୟକ । ଇତି ମଧ୍ୟରେ ଟେଲିକମ ବିଭାଗ ବିମାନରେ ଭଏସ୍, ଡାଟା ଏବଂ ଭିଡିଓ ସୁବିଧା ଉପଲବ୍ଧ କରାଇବାକୁ ପ୍ରସ୍ତାବ ଦେଇଛି, ଯାହାକି ସଚିବସ୍ତରୀୟ କମିଟିର ବିଚାରାଧୀନ ରହିଛି । ତେବେ ଏ ପର୍ଯ୍ୟନ୍ତ ନିରାପତ୍ତା ଦୃଷ୍ଟିରୁ କୌଣସି ବିମାନରେ ୱାଇ-ଫାଇ ସୁବିଧା ଉପଲବ୍ଧ କରାଯାଇନାହିଁ ବୋଲି ମନ୍ତ୍ରୀ କହିଛନ୍ତି ।

    
    
    (Release ID: 1497582) Visitor Counter : 3