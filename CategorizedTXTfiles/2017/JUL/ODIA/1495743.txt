      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଜୁଲାଇ 16, 2017 ସର୍ବଦଳୀୟ ବୈଠକରେ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ବକ୍ତବ୍ୟର ମୁଖ୍ୟାଂଶ
      Posted On: 16 JUL 2017 8:48PM by PIB Bhubaneshwar


    ମୌସୁମୀ ଅଧିବେଶନ : ସମୟ , ସମ୍ବଳ ଏବଂ ସଂସଦର ମର୍ଯ୍ୟାଦା ପ୍ରତି ଧ୍ୟାନ


      * ଆସନ୍ତାକାଲି ଠାରୁ ମୌସୁମୀ ଅଧିବେଶନ ଆରମ୍ଭ ହେଉଛି । ବର୍ତ୍ତମାନ ସମୟର ଆହ୍ୱାନ ହେଉଛି , କିଭଳି ସମୟର ଅଧିକରୁ ଅଧିକ ଉପଯୋଗ ହୋଇପାରିବ । ଗୋଟିଏ-ଦୁଇଟି ଅପବାଦକୁ ଛାଡ଼ି ଗତ ତିନି ବର୍ଷରେ ପାଖାପାଖି ପ୍ରତ୍ୟେକ ଅଧିବେଶନରେ Parliamentary Productivity ବେଶ ବୃଦ୍ଧି ଘଟିଛି । ମୁଁ ଏଥିପାଇଁ ପ୍ରତ୍ୟେକ ରାଜନୈତିକ ଦଳକୁ ଧନ୍ୟବାଦ ଜଣାଉଛି ।

      * ମୋର ବିଶ୍ୱାସ ଯେ ମୌସୁମୀ ଅଧିବେଶନରେ ମଧ୍ୟ ସମୟର ସଦୁପଯୋଗ କରାଯିବ ଏବଂ ଏହି ଅଧିବେଶନ Parliamentary Productivity ମାମଲାରେ ରେକର୍ଡ କରିବ । ଏଥିପାଇଁ ସବୁ ଦଳର ସହଭାଗୀତା ଆବଶ୍ୟକ ।
      * ସମୟ , ସମ୍ବଳ ଏବଂ ସଂସଦର ମର୍ଯ୍ୟାଦାକୁ ଦୃଷ୍ଟିରେ ରଖି ସାର୍ଥକ ବିଚାର-ଆଲୋଚନା ଦ୍ୱାରା ଆମେ ସମସ୍ତେ ନିଜ ଉତରଦାୟିତ୍ୱକୁ ଭଲ ଭାବେ ପାଳନ କରିପାରିବା ।

    ଜିଏସ ଟି ପାଇଁ ଧନ୍ୟବାଦ

      * ଜିଏସଟି ସମୟରେ ଯେପରି ସମସ୍ତ ରାଜନୈତିକ ଦଳ ମିଳିତ ଭାବେ ଆଗେଇ ଆସିଥିଲେ , ସେଥିପାଇଁ ପୁଣିଥରେ ଆପଣ ସମସ୍ତଙ୍କ ପ୍ରତି କୃତଜ୍ଞତା ବ୍ୟକ୍ତ କରୁଛି ।
      * ଜିଏସଟି ଲାଗୁ ହେବାର 15 ଦିନରୁ ଅଧିକ ହୋଇଗଲାଣି ଏବଂ ଏହି 15 ଦିନରେ ସକାରାତ୍ମକ ପରିଣାମ ଦେଖିବାକୁ ମିଳିଛି । କେତେକ ରାଜ୍ୟର ସୀମାରୁ ପଣ୍ୟ ଶୁଳ୍କ ହଟିଯାଇଛି ଏବଂ ଟ୍ରକ୍ ଯାତାୟାତ ସହଜ ହୋଇଛି ।
      * ରାଜ୍ୟ ସରକାରମାନଙ୍କ ସହଯୋଗ ବଳରେ କେନ୍ଦ୍ର ସରକାର ପ୍ରୟାସ କରୁଛନ୍ତି ଯେ ଯେଉଁ ବ୍ୟବସାୟୀ ଏବେ ସୁଦ୍ଧା ଜିଏସଟି ପାଇଁ ରେଜିଷ୍ଟ୍ରେସନ୍ କରାଇନାହାନ୍ତି , ସେମାନେ ଶୀଘ୍ର ଏହି ପ୍ରକ୍ରିୟା ପୂରଣ କରନ୍ତୁ ।

    ବଜେଟ ଅଧିବେଶନର ପରିଣାମ

      * ଗତ ବଜେଟ ଅଧିବେଶନ ପାଖାପାଖି ଏକ ମାସ ପୂର୍ବରୁ ଆୟୋଜନ କରାଯାଇଥିଲା । ସମସ୍ତ ରାଜନୈତିକ ଦଳ ଏଥିରେ ସହଯୋଗ କରିଥିଲେ । ମୁଁ ଆପଣ ସମସ୍ତଙ୍କୁ ଏହାର ସକାରାତ୍ମକ ପରିଣାମ କହିବାକୁ ଚାହୁଁଛି ।
      * ବଜେଟର ସମ୍ପୂର୍ଣ୍ଣ ପ୍ରକ୍ରିୟା ଏକ ମାସ ପୂର୍ବରୁ କରିବାର ଫଳ ଏୟା ହେଲା ଯେ ମୌସୁମୀ ପୂର୍ବରୁ ଅଧିକାଂଶ ବିଭାଗ ନିକଟରେ ସେମାନଙ୍କ ଯୋଜନା ପାଇଁ ନିର୍ଦ୍ଧାରିତ ଅର୍ଥ ପହଂଚିଗଲା । ପୂର୍ବରୁ ଏହା ହେଉଥିଲା ଯେ ବିଭାଗ ପାଇଁ ଆବଣ୍ଟିତ ରାଶି ପହଂଚିବା ଲାଗି ଦୁଇ-ତିନି ମାସ ଲାଗିଯାଉଥିଲା । ମୌସୁମୀ କାରଣରୁ ଆହୁରି ବିଳମ୍ବ ହେଉଥିଲା । ଏଥର ସେପରି ହୋଇନାହିଁ ଏବଂ ମାର୍ଚ୍ଚ ପରେ ଖର୍ଚ୍ଚ କ୍ଷେତ୍ରରେ ଯେଉଁ ବିଳମ୍ବ ଘଟୁଥିଲା , ସେପରି ସ୍ଥିତି ଉତ୍ପନ୍ନ ହେଲା ନାହିଁ । ଏହି କାରଣରୁ ଭିତ୍ତିଭୂମି ସହିତ ଜଡ଼ିତ କାର୍ଯ୍ୟ ପୂରଣ କରିବା ଲାଗି ତିନି ମାସର ଅତିରିକ୍ତ ସମୟ ମିଳିଗଲା ।
      * କଂଟ୍ରୋଲର ଜେନେରାଲ୍ ଅଫ୍ ଏକାଉଣ୍ଟ୍ସରୁ ମିଳିଥିବା ତଥ୍ୟ ଅନୁଯାୟୀ ଗତ ବର୍ଷ ଏପ୍ରିଲ-ଜୁନ୍ ମାସ ତୁଳନାରେ ଏଥର 30 ପ୍ରତିଶତ ଅଧିକ ଅର୍ଥ ଖର୍ଚ୍ଚ କରାଯାଇଛି ।
      * ଭିତ୍ତିଭୂମ ସହିତ ଜଡ଼ିତ ପ୍ରକଳ୍ପରେ ଏଥର ମୂଳଧନୀ ବିନିଯୋଗ/ଖର୍ଚ୍ଚ (Capital Expenditure)ଗତ ବର୍ଷ ତୁଳନାରେ 48 ପ୍ରତିଶତ ବଢ଼ିଛି ।
      * ଯୋଜନାରେ ଅର୍ଥ ଖର୍ଚ୍ଚ କରିବାର ଯେଉଁ ଧାରା ସାମ୍ନାକୁ ଆସିଛି , ସେଥିରୁ ଏହା ସ୍ପଷ୍ଟ ହେଉଛି ଯେ ଏବେ ସାରା ବର୍ଷ ପର୍ଯ୍ୟନ୍ତ ଏକ ସନ୍ତୁଳିତ ଉପାୟରେ ଯୋଜନା ଉପରେ ଧାର୍ଯ୍ୟ ଅର୍ଥ ଖର୍ଚ୍ଚ ହେବ । ଯେତେବେଳେ କି ପୂର୍ବରୁ ମୌସୁମୀ ଶେଷ ହେବା ପରେ ଖର୍ଚ୍ଚ ଆରମ୍ଭ ହେଉଥିଲା ଏବଂ ଏହାପରେ ସେହି ଅର୍ଥକୁ ମାର୍ଚ୍ଚ ପୂର୍ବରୁ ଶେଶ କରିବା ଲାଗି ଚାପ ବଢ଼ିଯାଉଥିଲା । ଏହାଦ୍ୱାରା ବ୍ୟବସ୍ଥାରେ ଅନେକ ପ୍ରକାରରର ଅନିୟମିତତା ମଧ୍ୟ ହେଉଥିଲା ।

    ଉ ତ୍ତ ର-ପୂର୍ବ ରାଜ୍ୟରେ ବନ୍ୟା ପ୍ରସଙ୍ଗରେ

      * ଦେଶର ଅନେକ ସ୍ଥାନରେ ଏବଂ ବିଶେଷ କରି ଉତ୍ତର-ପୂର୍ବ ରାଜ୍ୟରେ ବନ୍ୟା ଏବଂ ବର୍ଷା କାରଣରୁ ସଂକଟଜନକ ସ୍ଥିତି ଉତ୍ପନ୍ନ ହୋଇଛି । କେନ୍ଦ୍ର ସରକାର ରାଜ୍ୟଗୁଡ଼ିକ ସହ ଯୋଗାଯୋଗ କରୁଛନ୍ତି ଏବଂ ଏହା ଉପରେ ଲଗାତାର ଦୃଷ୍ଟି ରଖିଛନ୍ତି ।
      * ଏନଡିଆରଏଫ୍ ସମେତ କେନ୍ଦ୍ର ସରକାରଙ୍କ ବିଭିନ୍ନ ଏଜେନ୍ସୀ ବନ୍ୟା ଉଦ୍ଧାର କାର୍ଯ୍ୟରେ ସାମିଲ ହୋଇଛନ୍ତି । ରାଜ୍ୟ ସରକାରମାନଙ୍କୁ କୁହାଯାଇଛି ସେମାନେ ଯେକୌଣସି ପ୍ରକାରର ଆବଶ୍ୟକତା ପଡ଼ିଲେ ତୁରନ୍ତ କେନ୍ଦ୍ର ସରକାରଙ୍କୁ କୁହନ୍ତୁ ।

    ଆତଙ୍କବାଦ ପ୍ରତି କଠୋର ମନୋଭାବ

      * କିଛିଦିନ ପୂର୍ବରୁ ଅମରନାଥ ଯାତ୍ରୀଙ୍କ ଉପରେ ଆତଙ୍କବାଦୀ ଆକ୍ରମଣ ହେବାରୁ ସାରା ଦେଶ ବ୍ୟଥିତ ଓ ମର୍ମାହତ ହୋଇଥିଲା । ମୁଁ ଏହି ଆକ୍ରମଣରେ ପ୍ରାଣହରାଇଥିବା ଶ୍ରଦ୍ଧାଳୁମାନଙ୍କୁ ଶ୍ରଦ୍ଧାଞ୍ଜଳି ଜଣାଉଛି ଏବଂ ମୋର ସମବେଦନା ପୀଡ଼ିତଙ୍କ ପରିବାର ସହିତ ରହିଛି । ସରକାର ଏହି ଘଟଣାରେ ସମ୍ପୃକ୍ତ ଆକ୍ରମଣକାରୀଙ୍କୁ ନିଶ୍ଚିତ ଭାବେ ଦଣ୍ଡଦେବେ ।
      * ଜାମ୍ମୁ-କଶ୍ମୀରରେ ଶାନ୍ତି ବଜାୟ ରଖିବା ପାଇଁ ଦେଶବିରୋଧୀ ଶକ୍ତିକୁ ମୂଳରୁ ଶେଷ କରିବା ଲାଗି ଆମେ ସମ୍ପୂର୍ଣ୍ଣ ପ୍ରତିଶ୍ରୁତିବଦ୍ଧ । ନୀତିକୁ ନେଇ ଅଟଳଜୀ ଯେଉଁ ମାର୍ଗ ନିର୍ଦ୍ଧାରଣ କରିଥିଲେ , ଏହି ସରକାର ସେହି ମାର୍ଗରେ ଚାଲୁଛି ।

    ଗୋରକ୍ଷା ନାମରେ ହିଂସା କରୁଥିବା ଲୋକମାନଙ୍କ ପ୍ରତି କଠୋର ହୁଅନ୍ତୁ ରାଜ୍ୟ ସରକାର

      * ଗୋରକ୍ଷାକୁ କିଛି ଅସାମାଜିକ ତତ୍ତ୍ଵ ଅରାଜକତା ସୃଷ୍ଟି କରିବାର ମାଧ୍ୟମ କରିନେଇଛନ୍ତି । ଦେଶର ସୌହାର୍ଦ୍ଦ୍ୟ ନଷ୍ଟ କରୁଥିବା ଲୋକମାନେ ଏହାର ଫାଇଦା ଉଠାଉଛନ୍ତି ।
      * ଦେଶର ଛବି ଉପରେ ମଧ୍ୟ ଏହାର ପ୍ରଭାବ ପଡ଼ୁଛି । ରାଜ୍ୟ ସରକାରମାନଙ୍କୁ ଏପରି ଅସାମାଜିକ ତତ୍ତ୍ଵ ବିରୋଧରେ କଠୋର କାର୍ଯ୍ୟାନୁଷ୍ଠାନ କରିବା ଆବଶ୍ୟକ ।
      * ଗାଈକୁ ଆମ ଏଠି ମାତାଙ୍କ ଭଳି ସମ୍ମାନ ଦିଆଯାଇଥାଏ । ଲୋକଙ୍କ ଭାବନା ଗାଈ ସହିତ ଯୋଡ଼ି ହୋଇ ରହିଛି । କିନ୍ତୁ ଲୋକମାନେ ଏହା ମଧ୍ୟ ମନେ ରଖିବା ଉଚିତ୍ ଯେ ଗୋରକ୍ଷା ପାଇଁ ଆଇନ ଅଛି ଏବଂ ଆଇନ ଭାଙ୍ଗିବା କୌଣସି ବିକଳ୍ପ ନୁହେଁ ।
      * ଆଇନଶୃଙ୍ଖଳା ବଜାୟ ରଖିବା ରାଜ୍ୟ ସରକାରଗୁଡ଼ିକର ଗୁରୁଦାୟିତ୍ୱ ଏବଂ ଏଠାରେ ମଧ୍ୟ ଏପରି ଘଟଣା ଘଟୁଛି , ରାଜ୍ୟ ସରକାର ଏମାନଙ୍କ ବିରୋଧରେ କଠୋର କାର୍ଯ୍ୟାନୁଷ୍ଠାନ ନେବା ଉଚିତ୍ । ରାଜ୍ୟ ସରକାରମାନଙ୍କୁ ଏହା ମଧ୍ୟ ଦେଖିବା ଉଚିତ୍ ଯେ କିଛି ଲୋକ ଗୋରକ୍ଷା ନାମରେ ନିଜର ବ୍ୟକ୍ତିଗତ ଶତ୍ରୁତାର ପ୍ରତିଶୋଧ ନେଉନାହାନ୍ତି ତ ’!
      * ସବୁ ରାଜନୈତିକ ଦଳ ଗୋରକ୍ଷା ନାମରେ ହେଉଥିବା ଏପରି ଗୁଣ୍ଡାଗର୍ଦିର କଡ଼ା ଭର୍ତ୍ସନା କରିବା ଉଚିତ୍ ।

    ଭ୍ରଷ୍ଟାଚାର ବିରୋଧରେ କାର୍ଯ୍ୟାନୁଷ୍ଠାନ

      * ଗତ କିଛି ଦଶନ୍ଧୀ ହେଲା ରାଜନେତାଙ୍କ ସମ୍ମାନ ଆମ ଭିତରୁ କିଛି ରାଜନେତାଙ୍କ କାରଣରୁ କାଠଗଡ଼ାରେ ଛିଡ଼ା ହେଉଥିଲା । ଜନତାଙ୍କୁ ଏହି ଭରସା ଦେବାକୁ ହେବ ଯେ ସବୁନେତା ଦାଗୀ ନୁହନ୍ତି , ପ୍ରତ୍ୟେକ ନେତା ଟଙ୍କା ପଛରେ ଗୋଡ଼ାଇ ନ ’ ଥାନ୍ତି ।
      * ସେଥିପାଇଁ ସାଧାରଣ ଜୀବନରେ ସ୍ୱଚ୍ଛତା ସହିତ ଭ୍ରଷ୍ଟ ନେତାଙ୍କ ବିରୋଧରେ କାର୍ଯ୍ୟାନୁଷ୍ଠାନ ହେବା ଜରୁରୀ ।
      * ପ୍ରତ୍ୟେକ ରାଜନୈତିକ ଦଳର ଉତ୍ତରଦାୟିତ୍ୱ ଯେ ସେମାନେ ନିଜ ଭିତରେ ଥିବା ଏପରି ନେତାଙ୍କୁ ଚିହ୍ନିବା ଏବଂ ସେମାନଙ୍କୁ ନିଜ ରାଜନୈତିକ ଯାତ୍ରାରୁ ବାହାର କରିଚାଲିବା ଉଚିତ୍ ।
      * ଆଇନ ଯଦି ନିଜ କାମ କରୁଛି ତା ’ ହେଲେ କ୍ଷମତାର ଷଡ଼ଯନ୍ତ୍ର କଥା କହି ବର୍ତ୍ତିଯିବାର ରାସ୍ତା ଦେଖୁଥିବା ଲୋକଙ୍କ ପ୍ରତି ଆମକୁ ଏକଜୁଟ୍ ହୋଇ କାମ କରିବାକୁ ପଡ଼ିବ ।
      * ଯେଉଁ ଲୋକମାନେ ଦେଶକୁ ଲୁଟିଛନ୍ତି , ସେମାନଙ୍କ ସହିତ ଛିଡ଼ା ହେଲେ ଦେଶକୁ କିଛି ଲାଭ ମିଳିବ ନାହିଁ ।
      * 9 ଅଗଷ୍ଟରେ ଭାରତ ଛାଡ଼ ଆନ୍ଦୋଳନର 75 ବର୍ଷ ପୂରଣ ହେଉଛି , ଆମେ ଏହା ଉପରେ ସଂସଦରେ ଆଲୋଚନା କରିବା ଉଚିତ୍ ।
      * ରାଷ୍ଟ୍ରପତି ନିର୍ବାଚନ ଆପୋଷ ସହମତି ଭିତ୍ତିରେ ହୋଇଥିଲେ ଭଲ ହୋଇଥାନ୍ତା । ଏହା ସତ୍ତ୍ୱେ ନିର୍ବାଚନ ଅଭିଯାନର ଗରିମା ଏବଂ ଶାଳୀନତା ସହିତ ହେବା ସନ୍ତୋଷଜନକ । ଏଥିପାଇଁ ସବୁ ଦଳ ପ୍ରଶଂସାର ପାତ୍ର । ସମସ୍ତ ଦଳ ସାଂସଦ-ବିଧାୟକମାନଙ୍କୁ ମତଦାନ ନିମନ୍ତେ ପ୍ରଶିକ୍ଷିତ/ସଚେତନ କରାନ୍ତୁ ଯାହାଦ୍ୱାରା ଗୋଟିଏ ମଧ୍ୟ ଭୋଟ ଯେପରି ନଷ୍ଟ ହେବ ନାହିଁ ।

    **********

    
    
    (Release ID: 1495743) Visitor Counter : 2
    
    
    
    
    

*