      ଯୁବ ବ୍ୟାପାର ଓ କ୍ରୀଡା ମନ୍ତ୍ରଣାଳୟ

      17 ବର୍ଷରୁ କମ ଫିଫା ବିଶ୍ୱକପ ନେଇ କ୍ରୀଡ଼ା ମନ୍ତ୍ରୀ ବିଜୟ ଗୋୟଲ ଭାରତୀୟ ଦଳ ସହ ଭାବ ବିନିମୟ କଲେ
      Posted On: 25 JUL 2017 6:44PM by PIB Bhubaneshwar


    ଚଳିତ ବର୍ଷ ଅକ୍ଟୋବରରେ ଭାରତରେ ଅନୁଷ୍ଠିତ ହେବାକୁ ଥିବା 17 ବର୍ଷରୁ କମ ଫିଫା ବିଶ୍ୱକପ ପାଇଁ ଅଭ୍ୟାସ କରୁଥିବା ଭାରତୀୟ ଦଳକୁ ଭେଟିବା ପାଇଁ ଯୁବବ୍ୟାପାର ଓ କ୍ରୀଡ଼ା ରାଷ୍ଟ୍ରମନ୍ତ୍ରୀ (ସ୍ୱାଧୀନ) ବିଜୟ ଗୋୟଲ ଜୱାହାରଲାଲ ନେହେରୁ ଷ୍ଟାଡ଼ିୟମ ଗସ୍ତ କରିଥିଲେ । ମନ୍ତ୍ରୀ ଦଳର ପ୍ରତ୍ୟେକ ସାମ୍ଭାବ୍ୟ ଖେଳାଳି, ସେମାନଙ୍କ କୋଚ୍ ଓ ସହାୟକ ଷ୍ଟାଫ ମାନଙ୍କ ସହ ଆଲୋଚନା କରିଥିଲେ ଯେଉଁମାନଙ୍କର କି ସେମାନଙ୍କର ପ୍ରସ୍ତୁତି ଓ ସେମାନଙ୍କୁ ପ୍ରଦାନ କରାଯାଉଥିବା ସୁବିଧା ସୁଯୋଗ ସମ୍ବନ୍ଧରେ ସିଧାସଳଖ ଅନୁଭୁତି ରହିଛି ।
    
    ପରେ ଗଣମାଧ୍ୟମ ସହ ଆଲୋଚନା କରି ମନ୍ତ୍ରୀ କହିଲେ ଯେ ଦଳକୁ ସ୍ପେନ, ପର୍ତ୍ତୁଗାଲ, ଜର୍ମାନୀ, ଋଷ, ଦୁବାଇ ଏବଂ ବ୍ରାଜିଲ ଆଦି ବିଭିନ୍ନ ଦେଶ ଗସ୍ତରେ ନିଆଯାଇ ଅନେକ ସୁବିଧା ସୁଯୋଗ ପ୍ରଦାନ କରାଯାଇଛି । ସେ କହିଲେ ଯେ ବିଶ୍ୱକପର ପ୍ରସ୍ତୁତି ସ୍ୱରୂପ ଦଳ ବିଭିନ୍ନ କ୍ଲବ ଓ ଦେଶମାନଙ୍କ ସହ ଅନେକ ଆନ୍ତର୍ଜାତିକ ବନ୍ଧୁତ୍ୱପୂର୍ଣ୍ଣ ମ୍ୟାଚ ଖେଳିଛି । ଶ୍ରୀ ବିଜୟ ଗୋୟଲ କହିଲେ ଦଳ ଏବେ 2017 ଅଗଷ୍ଟରେ ମେକ୍ସିକୋଠାରେ ଏକ ଚତୁଃରାଷ୍ଟ୍ରୀୟ ଟୁର୍ଣ୍ଣାମେଣ୍ଟ ଖେଳିବା ପାଇଁ ପ୍ରସ୍ତୁତି କରୁଛି । ସେ କହିଲେ ଯେ ବିଶ୍ୱକପ ପୂର୍ବରୁ ସେମାନଙ୍କ ଦକ୍ଷତାର ବିକାଶ ପାଇଁ ଭାରତୀୟ ଦଳ ଲାଗି ଏହା ଏକ ଭଲ ସୁଯୋଗ ହେବ । ଶ୍ରୀ ବିଜୟ ଗୋୟଲ ଆଶାପ୍ରକାଶ କଲେ ଯେ ସେମାନଙ୍କ ଉତ୍ସାହ ଓ କଡା ପ୍ରଶିକ୍ଷଣ ଫଳରେ, ଦଳର ସଦସ୍ୟ ମାନେ ଦେଶ ପାଇଁ ଗୌରବ ଆଣିବେ । ସେ କହିଲେ ଯେ ଭାରତୀୟ ଏକାଦଶ ଚାମ୍ପିଅନସିପରେ ଡାର୍କ ହର୍ସ ସାବ୍ୟସ୍ତ ହେବେ । ଦଳର ସଦସ୍ୟମାନଙ୍କୁ ଶୁଭ କାମନା ଜଣାଇ ମନ୍ତ୍ରୀ କହିଲେ ଯେ ସମଗ୍ର ଦେଶ ସେମାନଙ୍କ ଶ୍ରେଷ୍ଠ ପ୍ରଦର୍ଶନ ଓ ସଫଳତା ପାଇଁ ଚାହିଁ ବସିଛି । ସେ କହିଲେ, ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀ ବାରମ୍ବାର ଦେଶରେ ଏକ କ୍ରୀଡ଼ା ସଂସ୍କୃତିର ବିକାଶ ପାଇଁ ଗୁରୁତ୍ୱ ଦେଇ ଆସୁଛନ୍ତି । ଶ୍ରୀ ଗୋୟଲ କହିଲେ ଶ୍ରୀ ନରେନ୍ଦ୍ର ମୋଦୀଙ୍କ ଦୃଢ଼ ନେତୃତ୍ୱ ଫଳରେ ସରକାର ଦେଶ ବ୍ୟାପୀ ସ୍କୁଲମାନଙ୍କୁ ଫୁଟବଲ ମାଧ୍ୟମରେ ଯୋଡିବା ଲାଗି ମିଶନ ଏକ୍ସଆଇ ମିଲିଅନ ଯୋଜନା ଆରମ୍ଭ କରିଛନ୍ତି । କ୍ରୀଡ଼ାର ପ୍ରସାର ଓ ଆଗାମୀ ବିଶ୍ୱକପର ଆୟୋଜନ ଦେଶବ୍ୟାପୀ ଛାତ୍ର ଓ ଯୁବକ ମାନଙ୍କୁ ଫୁଟବଲ ଖେଳିବା ନେଇ ପ୍ରୋତ୍ସାହିତ କରିବ ।
    

    
    (Release ID: 1497301) Visitor Counter : 2