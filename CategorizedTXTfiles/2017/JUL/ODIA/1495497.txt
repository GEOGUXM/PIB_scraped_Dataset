      ଯୁବ ବ୍ୟାପାର ଓ କ୍ରୀଡା ମନ୍ତ୍ରଣାଳୟ

      ସନ୍ତରଣକାରୀ କାଞ୍ଚନମାଳାଙ୍କ ବାବଦରେ ପାରାଅଲିମ୍ପିକ କମିଟିଠାରୁ ବିଜୟ ଗୋଏଲ ରିପୋର୍ଟ ତଲବ କଲେ
      Posted On: 12 JUL 2017 4:15PM by PIB Bhubaneshwar


    ଆଜି କେତେକ ଗଣମାଧ୍ୟମରେ ପାରା ସନ୍ତରଣକାରୀ ଶ୍ରୀମତି କାଞ୍ଚନମାଳା ପାଣ୍ଡେଙ୍କ ବାବଦରେ ଖବର ପ୍ରକାଶ ପାଇଥିଲା । ଗଣମାଧ୍ୟମରେ ପ୍ରକାଶିତ ରିପୋର୍ଟ ଅନୁଯାୟୀ ତାଙ୍କ ପାଖରେ ଅର୍ଥ ନଥିବାରୁ ତାଙ୍କୁ କଠିନ ପରିସ୍ଥିତି ମଧ୍ୟ ଦେଇ ଗତି କରିବାକୁ ପଡୁଥିଲା । ଯୁବବ୍ୟାପାର ଏବଂ କ୍ରୀଡା ମନ୍ତ୍ରୀ ଶ୍ରୀ ବିଜୟ ଗୋଏଲ ତୁରନ୍ତ ତାଙ୍କ ମନ୍ତ୍ରଣାଳୟଠାରୁ ଏ ବାବଦରେ ରିପୋର୍ଟ ମାଗିଥିଲେ ଏବଂ ଜାଣିବାକୁ ପାଇଥିଲେ ଯେ ଶ୍ରୀମତି କାଞ୍ଚନମାଳା 2017 ଜୁଲାଇ 3 ରୁ 9 ମଧ୍ୟରେ ଜର୍ମାନୀ ଗସ୍ତ କରିଥିବା ଭାରତୀୟ ପାରା ସନ୍ତରଣକାରୀ ଦଳରେ ସାମିଲ ଥିଲେ ।


    ତେବେ ସାଇ ମାଧ୍ୟମରେ ମନ୍ତ୍ରଣାଳୟ 3.21 ଲକ୍ଷ ଟଙ୍କା ପ୍ରଦାନ କରିଥିଲା ଏବଂ ଏଥିରୁ ଶତକଡା 75 ପ୍ରତିଶତ ଅର୍ଥରାଶିକୁ ଅଗ୍ରୀମ ଆକାରରେ ଭାରତୀୟ ପାରାଅଲିମ୍ପିକ କମିଟି ( PCI ) କୁ ଯଥା ସମୟରେ ପ୍ରଦାନ କରାଯାଇଥିଲା ଏବଂ ଯାତ୍ରା ପାଇଁ ଟିକେଟର ମଧ୍ୟ ବନ୍ଦବୋସ୍ତ କରାଯାଇଥିଲା । 2017 ଜୁନ 22 ରେ ଏହି ଅର୍ଥ ରାଶିକୁ ପିସିଆଇ ଆକାଉଂଟକୁ ସ୍ଥାନାନ୍ତର କରାଯାଇଥିଲା । ଯେହେତୁ ଅର୍ଥରାଶିକୁ ପିସିଆଇ ଆକାଉଂଟକୁ ସ୍ଥାନାନ୍ତର କରାଯାଇଥିଲା , ତେଣୁ ଖେଳାଳିମାନେ କୌଣସି ଅସୁବିଧାର ସମ୍ମୁଖୀନ ହେବା ଉଚିତ ନୁହେଁ ।


    ଏ ସଂକ୍ରାନ୍ତ ଖବର ପ୍ରକାଶ ପରେ ଶ୍ରୀ ବିଜୟ ଗୋଏଲ ପିସିଆଇର ମୁଖ୍ୟ କାର୍ଯ୍ୟନିର୍ବାହୀ ଅଧିକାରୀଙ୍କ ସହ କଥା ହୋଇଥିଲେ । ସେ ମନ୍ତ୍ରୀଙ୍କୁ ସୂଚନା ପ୍ରଦାନ କରିଥିଲେ ଯେ କିଛି କାରଣରୁ ଏହି ଅର୍ଥକୁ ପିସିଆଇ ଦ୍ୱାରା ଦଳର ସଦସ୍ୟମାନଙ୍କ ଆକାଉଂଟକୁ ସ୍ଥାନାନ୍ତର କରାଯାଇ ପାରିନାହିଁ ।


    କ୍ରୀଡ଼ାମନ୍ତ୍ରୀ ଏହାକୁ ଅତ୍ୟନ୍ତ ଦୁର୍ଭାଗ୍ୟଜନକ ବୋଲି ଅଭିହିତ କରି ଏ ସଂକ୍ରାନ୍ତରେ 10 ଦିନ ମଧ୍ୟରେ ରିପୋର୍ଟ ପ୍ରଦାନ କରିବାକୁ ପିସିଆଇକୁ ଆଦେଶ ଦେଇଥିଲେ ।


    **********

    
    
    (Release ID: 1495497) Visitor Counter : 2