      ଅର୍ଥ ମନ୍ତ୍ରଣାଳୟ

      ଅର୍ଥମନ୍ତ୍ରୀ ଶ୍ରୀ ଅରୁଣ ଜେଟଲୀଙ୍କ ଅଧ୍ୟକ୍ଷତାରେ ଜାତୀୟ ନିବେଶ ଏବଂ ଭିତ୍ତିଭୂମି ପାଣ୍ଠି (NIIF)ର ତୃତୀୟ ପରିଚାଳନା ପରିଷଦ ବୈଠକ ଅନୁଷ୍ଠିତ
      ଅର୍ଥମନ୍ତ୍ରୀ ଏନ୍ଆଇଆଇଏଫର ପ୍ରଦର୍ଶନ ସମୀକ୍ଷା କଲେ

      Posted On: 14 JUL 2017 3:53PM by PIB Bhubaneshwar

    ଜାତୀୟ ନିବେଶ ଏବଂ ଭିତ୍ତିଭୂମି ପାଣ୍ଠି ( NIIF ) ପରିଚାଳନା ପରିଷଦର ତୃତୀୟ ବୈଠକ ଆଜି ଏଠାରେ କେନ୍ଦ୍ର ଅର୍ଥମନ୍ତ୍ରୀ ଶ୍ରୀ ଅରୁଣ ଜେଟଲୀଙ୍କ ଅଧ୍ୟକ୍ଷତାରେ ଅନୁଷ୍ଠିତ ହୋଇଯାଇଛି । ଏହି ବୈଠକରେ ଅର୍ଥମନ୍ତ୍ରୀ ଏନ୍ଆଇଆଇଏଫର ଏବେ ସୁଦ୍ଧା ପ୍ରଦର୍ଶନ ଏବଂ ଦେଶରେ ମୌଳିକ ଭିତ୍ତିଭୂମି କ୍ଷେତ୍ରରେ ବିଦେଶୀ ସ୍ୱାୟତ ସମ୍ପତି ପାଣ୍ଠିରେ ନିବେଶକୁ ଆକୃଷ୍ଟ କରିବା ଲାଗି ଏହା ଦ୍ୱାରା କରାଯାଇଥିବା କାର୍ଯ୍ୟର ସମୀକ୍ଷା କରିଥିଲେ ।


    ଏହି ସୂଚନା ଦିଆଯାଇଥିଲା ଯେ -


    i . ସଡ଼କ , ବନ୍ଦର , ବିମାନ ଚଳାଚଳ ଏବଂ ଶକ୍ତି କ୍ଷେତ୍ରରେ ନିବେଶର ସୁଯୋଗ ସହିତ ଜୋରଦାର ନିବେଶ ପ୍ରସ୍ତାବ ବିଚାରଧୀନ ରହିଛି ।


    ii . ଏନ୍ଆଇଆଇଏଫ୍ ତୃତୀୟ ପକ୍ଷ ଦ୍ୱାରା ପରିଚାଳିତ ନିବେଶ ଉପରେ ବିଚାର କରୁଛି , ଯେଉଁଥିରେ ମୁଖ୍ୟତଃ ସ୍ୱଚ୍ଛ ଶକ୍ତି ( ସବୁଜ ବିକାଶ ପାଣ୍ଠି ପାଇଁ ପୂର୍ବରୁ ରହିଥିବା ପ୍ରତିବଦ୍ଧତା ) , ଶସ୍ତା ଆବାସ ଏବଂ ମଧ୍ୟମ ଧରଣର ମୌଳିକ ଢାଂଚା କମ୍ପାନୀଗୁଡ଼ିକ ପ୍ରତି ବିଶେଷ ଗୁରୁତ୍ୱ ଦିଆଯିବ ।


    ପରିଚାଳନା ପରିଷଦ ଏହି ଇଚ୍ଛା ବ୍ୟକ୍ତ କରିଛନ୍ତି ଯେ ଏନ୍ଆଇଆଇଏଫ୍ ଭାରତରେ ଏକ ପ୍ରମୁଖ ମଞ୍ଚ ଭାବେ କାର୍ଯ୍ୟ କରୁ , ଦେଶରେ ବିଭିନ୍ନ ମୌଳିକ ଭିତ୍ତିଭୂମି କ୍ଷେତ୍ରର ଲାଭ ଉଠାଇବା ଏବଂ ସେଥିରେ ବିଦେଶୀ ଦୀର୍ଘକାଳୀନ ନିବେଶକୁ ଆକୃଷ୍ଟ କରୁଥାଉ ।


    ପାଣ୍ଠି ଯୋଗାଡ଼ କରିବା ପ୍ରସଙ୍ଗରେ ଏହି ସୂଚନା ଦିଆଯାଇଥିଲା ଯେ -


    i . ଅର୍ଥ ମନ୍ତ୍ରଣାଳୟର ଆର୍ଥିକ ବ୍ୟାପାର ବିଭାଗ ( ‘ ଅଂଶଦାତା ’ ଙ୍କ ରୂପରେ ) ଏବଂ ଜାତୀୟ ନିବେଶ ଏବଂ ମୌଳିକ ଭିତ୍ତିଭୂମି ପାଣ୍ଠି ଲିମିଟେଡ୍ ( NIIFL ) କୁ ସରକାରଙ୍କ ଦ୍ୱାରା 20 ହଜାର କୋଟି ଟଙ୍କାର ପ୍ରତିବଦ୍ଧତାକୁ ଔପଚାରିକ ରୂପରେ ପ୍ରଦାନ କରିବା ଲାଗି ଏହି ବୁଝାମଣାର ପାଳନ କରାଯାଇଛି ।


    ii . ବୁଝାମଣା ପରେ ଅନେକ ଅନ୍ତର୍ଜାତୀୟ ସଂସ୍ଥାଗତ ନିବେଶକଙ୍କ ସହିତ ଧନ ଯୋଗାଡ଼ କରିବା ପ୍ରୟାସରେ ଅଗ୍ରଗତି ହୋଇଛି । ସରକାରଙ୍କ ଦ୍ୱାରା ସ୍ୱାକ୍ଷର କରାଯାଇଥିବା ବୁଝାମଣାପତ୍ରର ଯାଞ୍ଚ କରାଯାଇଛି । ଏନ୍ଆଇଆଇଏଫର ପ୍ରଥମ କ୍ଲଜ୍ ଖୁବଶୀଘ୍ର ଆସିବାର ଆଶା କରାଯାଉଛି ।


    iii . ଏନ୍ଆଇଆଇଏଫର ପରିଚାଳନା ଢାଂଚା ଡିଏଫ୍ଆଇଡି , ଲଣ୍ଡନର ବୈଷୟିକ ସହାୟତାରେ ବିକଶିତ କରାଯାଇଛି , ଯାହାର ଆଗକୁ ସମୀକ୍ଷା କରାଯିବ ଏବଂ ଏହାର ସ୍ପଷ୍ଟୀକରଣ ଆମେରିକୀୟ କୋଷାଗାର ସହିତ ବୁଝାମଣାପତ୍ର ଅନ୍ତର୍ଗତ ଷ୍ଟାନଫୋର୍ଡ ବିଶ୍ୱବିଦ୍ୟାଳୟର ଗ୍ଲୋବାଲ୍ ପରିଯୋଜନା କେନ୍ଦ୍ର ଦ୍ୱାରା କରାଯିବ ।


    i . ଜାତୀୟ ନିବେଶ ଏବଂ ମୌଳିକ ଢାଂଚା ପାଣ୍ଠିର ସିଇଓଙ୍କ ସହିତ 12 ଜଣ କର୍ମଚାରୀଙ୍କ ଏକ ଦଳ ମୂଳତଃ ରହିଛି । ଉଚ୍ଚ ଗୁଣବତ୍ତାର କର୍ମଚାରୀମାନଙ୍କୁ ଆଗୁଆ ନିଯୁକ୍ତି ଦେବାର ପ୍ରକ୍ରିୟା ଚାଲୁରହିଛି । ବିଶେଷଜ୍ଞଙ୍କୁ ଭର୍ତ୍ତି କରିବା ଏବଂ ବିଜ୍ଞାପନ ପାଇଁ ଉତ୍ସାହଜନକ ଅନ୍ତର୍ଜାତୀୟ ପ୍ରତିକ୍ରିୟା ମିଳିପାରିଛି ।


    ii . ଏନ୍ଆଇଆଇଏଫରେ ସ୍ଥାୟୀ ଦିଲ୍ଲୀ କାର୍ଯ୍ୟାଳୟ ପ୍ରତିଷ୍ଠା କାର୍ଯ୍ୟ ସମ୍ପୂର୍ଣ୍ଣ ହୋଇସାରିଛି ଏବଂ ପ୍ରତିଷ୍ଠାନର ମୁମ୍ବାଇସ୍ଥିତ ପ୍ରଧାନ କାର୍ଯ୍ୟାଳୟରେ ନବୀକରଣର କାର୍ଯ୍ୟ ଚାଲୁଅଛି । ଏନ୍ଆଇଆଇଏଫର କର୍ମଚାରୀ ପୂର୍ବରୁ ଭଡ଼ାରେ ନିଆଯାଇଥିବା ସ୍ଥାନରେ କାର୍ଯ୍ୟ କରୁଛନ୍ତି ।


    ଉପରୋକ୍ତ ବୈଠକରେ ଆର୍ଥିକ ବ୍ୟାପାର ବିଭାଗ ସଚିବ ଶ୍ରୀ ସୁଭାଷ ଚନ୍ଦ୍ର ଗର୍ଗ , ଅର୍ଥ ବିଭାଗ ସଚିବ ସୁଶ୍ରୀ ଅଞ୍ଜଳୀ ଚିବ ଦୁଗ୍ଗଲ୍ , ପରିଚାଳନା ପରିଷଦର ସଦସ୍ୟ ଟିଭି ମୋହନଦାସ ପାଇ ଏବଂ ଶ୍ରୀ ହେମେନ୍ଦ୍ର କୋଠାରୀ ତଥା ଅନ୍ୟ ବରିଷ୍ଠ ଅଧିକାରୀମାନେ ଉପସ୍ଥିତ ଥିଲେ ।


    ***********

    
    
    (Release ID: 1496168) Visitor Counter : 2