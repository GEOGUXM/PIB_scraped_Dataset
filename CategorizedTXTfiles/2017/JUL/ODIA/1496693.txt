      ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ

      ଜିଏସଟି ଭାଗିଦାରଙ୍କ ସହ ଚର୍ଚ୍ଚା
      Posted On: 19 JUL 2017 6:17PM by PIB Bhubaneshwar


    ବାଣିଜ୍ୟ ଏବଂ ଉଦ୍ୟୋଗ ମନ୍ତ୍ରଣାଳୟ , ଭାରତ ସରକାର ଜିଏସଟି ଭାଗିଦାରଙ୍କ ପ୍ରଶ୍ନର ଉତ୍ତର ଦେବା ପାଇଁ ବାଣିଜ୍ୟ ବିଭାଗ ଓ ଉଦ୍ୟୋଗ ବିଭାଗରେ ଗୋଟିଏ ଲେଖାଏଁ ସହାୟତା କେନ୍ଦ୍ର ସ୍ଥାପନା କରିଛି । ଏହା ବ୍ୟତୀତ ଜିଏସଟି ଲାଗୁ କରିବାର ପ୍ରସ୍ତୁତିକୁ ସମୀକ୍ଷା କରିବା ପାଇଁ , ଏ ବାବଦରେ ସଚେତନତା ସୃଷ୍ଟି କରିବା ପାଇଁ ଏବଂ ଭାଗିଦାରଙ୍କ ସହ ଜିଏସଟି ସମ୍ବନ୍ଧୀୟ କାର୍ଯ୍ୟଧାରା ବିଷୟରେ ଚର୍ଚ୍ଚା କରିବା ପାଇଁ ବୈଠକ ଓ କର୍ମଶାଳାର ମଧ୍ୟ ଆୟୋଜନ କରାଯାଇଛି । ଏତଦବ୍ୟତୀତ ଭାରତୀୟ ଉଦ୍ୟୋଗ ସମୂହ ( CII ) , ଭାରତୀୟ ବାଣିଜ୍ୟ ଏବଂ ଉଦ୍ୟୋଗ ସଂଘ ( ASSOCHAM ) , ପିଏଚଡି ଚ୍ୟାମ୍ବର ଅଫ କମର୍ସ ଆଣ୍ଡ ଇଣ୍ଡଷ୍ଟ୍ରି , ସ୍ୱତନ୍ତ୍ର ଶ୍ରେଣୀର ରାଜ୍ୟ ଜାମ୍ମୁ ଏବଂ କାଶ୍ମୀର , ହିମାଚଳ ପ୍ରଦେଶ ଏବଂ ଉତ୍ତରାଖଣ୍ଡର ଉଦ୍ୟୋଗ ସଂଘର ପ୍ରତିନିଧିଙ୍କ ସହିତ ଅଟୋମୋବାଇଲ ଉଦ୍ୟୋଗ , ସିମେଣ୍ଟ ଉଦ୍ୟୋଗ , ଚମଡା ଉଦ୍ୟୋଗ , ରବର ଉଦ୍ୟୋଗ , ଟାୟାର ବିନିର୍ମାଣ , କାଗଜ ଉଦ୍ୟୋଗ ଆଦିର ପ୍ରତିନିଧି ମାନଙ୍କ ସହ ବୈଠକ କରିବା ସାମିଲ ରହିଛି । ହୋଟେଲ ଏବଂ ଆତିଥ୍ୟ ଉଦ୍ୟୋଗର ପ୍ରତିନିଧି , ଚମଡା ନିର୍ଣ୍ଣାୟକ ପରିଷଦ ଆଦି ସହିତ ଜିଏସଟି ଲାଗୁ କରିବା ଏବଂ ଏଗୁଡ଼ିକ ଉପରେ ଏହାର ନିହିତାର୍ଥ ସମ୍ବନ୍ଧରେ ଚର୍ଚ୍ଚା କରିବାକୁ ବୈଠକ କରାଯାଇଛି । ଏଥିସହିତ ରାଜ୍ୟ ଏବଂ କେନ୍ଦ୍ରଶାସିତ ଅଞ୍ଚଳ ମାନଙ୍କରେ ଆୟୋଜିତ ବୈଠକ ବ୍ୟତିତ ଜିଏସଟି ସମ୍ପର୍କିତ ଆଲୋଚନା ପାଇଁ ବିଶେଷ ଆର୍ଥିକ କ୍ଷେତ୍ରରେ ଆଲୋଚନା ଚକ୍ର , କର୍ମଶାଳା ଏବଂ ବୈଠକର ଆୟୋଜନ କରାଯାଇଛି ।


    ଆଜି ରାଜ୍ୟ ସଭାରେ ଏକ ଲିଖିତ ପ୍ରଶ୍ନର ଉତ୍ତରରେ ବାଣିଜ୍ୟ ଏବଂ ଉଦ୍ୟୋଗ ମନ୍ତ୍ରୀ ଶ୍ରୀମତି ନିର୍ମଳା ସୀଥାରମଣ ଏହି ସୂଚନା ପ୍ରଦାନ କରିଛନ୍ତି ।


    **********

    
    
    (Release ID: 1496693) Visitor Counter : 2