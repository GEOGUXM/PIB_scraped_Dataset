      ଜାହାଜ ଚଳାଚଳ ମନ୍ତ୍ରଣାଳୟ

      ସାଗରମାଳା କାର୍ଯ୍ୟକ୍ରମରେ 8 ଲକ୍ଷ କୋଟି ଟଙ୍କା ନିବେଶ ହେବ
      Posted On: 18 JUL 2017 9:29PM by PIB Bhubaneshwar


    ସାଗରମାଳା କାର୍ଯ୍ୟକ୍ରମରେ ପ୍ରାୟ 415ଟି ପ୍ରକଳ୍ପ ପାଇଁ ଆନୁମାନିକ 8 ଲକ୍ଷ କୋଟି ଟଙ୍କା ଖର୍ଚ୍ଚ ହେବ । ଏହି ଅର୍ଥ ବନ୍ଦର ଆଧୁନିକୀକରଣ , ନୂତନ ବନ୍ଦରର ବିକାଶ , ବନ୍ଦର ସଂଯୋଗ ବୃଦ୍ଧି , ଉଦ୍ୟେଗ ସହ ବନ୍ଦରର ସଂଯୋଗ ଏବଂ ଉପକୂଳ ଗୋଷ୍ଠୀ ଉନ୍ନୟନ କ୍ଷେତ୍ରରେ ପର୍ଯ୍ୟାୟ କ୍ରମେ ଖର୍ଚ୍ଚ କରାଯିବ । ଜାହାଜ , ସଡ଼କ ପରିବହନ ଏବଂ ରାଜମାର୍ଗ ରାଷ୍ଟ୍ରମନ୍ତ୍ରୀ ମନସୁଖ୍ ଏଲ୍ ମାଣ୍ଡଭ୍ୟ ଆଜି ରାଜ୍ୟସଭାରେ ଏକ ଲିଖିତ ପ୍ରଶ୍ନର ଉତ୍ତରରେ ଏହା କହିଛନ୍ତି । ଅନୁମୋଦିତ ଯୋଜନାନୁସାରେ କେନ୍ଦ୍ରୀୟ ମନ୍ତ୍ରଣାଳୟ , ରାଜ୍ୟ ସରକାର , ସାମୁଦ୍ରିକ ବୋର୍ଡ ଏବଂ ଏସପିଭି ଅନୁଯାୟୀ ପ୍ରାଇଭେଟ ସେକ୍ଟର କିମ୍ବା ପବ୍ଲିକ-ପ୍ରାଇଭେଟ ସହଯୋଗରେ ପ୍ରକଳ୍ପ କାର୍ଯ୍ୟକାରୀ ହେବ ।


    ପ୍ରକଳ୍ପ ଗୁଡ଼ିକ ହେଲା ;

      * ବନ୍ଦର ଆଧୁନିକୀକରଣ (189ଟି ପ୍ରକଳ୍ପ) ପାଇଁ 1 , 42 , 828 କୋଟି ଟଙ୍କା ।
      * ସଂଯୋଗ ବୃଦ୍ଧି (170ଟି ପ୍ରକଳ୍ପ) ପାଇଁ 230576 କୋଟି ଟଙ୍କା ।
      * ଉଦ୍ୟୋଗ ସହ ବନ୍ଦରର ସମ୍ପର୍କ (33ଟି ପ୍ରକଳ୍ପ) ପାଇଁ 4 , 20 , 881କୋଟି ଟଙ୍କା ।
      * ଉପକୂଳ ଗୋଷ୍ଠୀ ବିକାଶ(23ଟି ପ୍ରକଳ୍ପ) ପାଇଁ 4 , 216 କୋଟି ଟଙ୍କା ।

    ମୋଟ 415ଟି ପ୍ରକଳ୍ପ ପାଇଁ 7 , 98 , 500 କୋଟି ଟଙ୍କା ଖର୍ଚ୍ଚର ଆକଳନ କରାଯାଇଛି ।


    415ଟି ପ୍ରକଳ୍ପରୁ 199ଟି ବିଶେଷ ପ୍ରକଳ୍ପର କାର୍ଯ୍ୟ 2016-2019 ମଧ୍ୟରେ ଶେଷ କରିବାକୁ ଲକ୍ଷ୍ୟ ।


    ସେଗୁଡ଼ିକ ହେଲା ;


    ବନ୍ଦର ଆଧୁନିକୀକରଣ:


    2016-17 ଆର୍ଥିକ ବର୍ଷରେ 39ଟି ପ୍ରକଳ୍ପ ପାଇଁ 19 , 220 କୋଟି , 2017-18ରେ13ଟି ପ୍ରକଳ୍ପ ପାଇଁ 2 , 193 କୋଟି ଟଙ୍କା , 2018-19ରେ 20ଟି ପ୍ରକଳ୍ପ ପାଇଁ 35 , 512 କୋଟି ଟଙ୍କା ଖର୍ଚ୍ଚ ଆକଳନ କରାଯାଇଛି । ଏହି ଅବଧିରେ ମୋଟ 72ଟି ପ୍ରକଳ୍ପ ପାଇଁ 56 , 925 କୋଟି ଟଙ୍କା ଖର୍ଚ୍ଚ ହେବ ।


    ବନ୍ଦର ସଂଯୋଗ ବୃଦ୍ଧି ;


    2016-17ରେ 43ଟି ପ୍ରକଳ୍ପ ପାଇଁ 14 , 504 କୋଟି ଟଙ୍କା , 2017-18ରେ 28ଟି ପ୍ରକଳ୍ପ ପାଇଁ 16 , 641 କୋଟି ଟଙ୍କା , 2018-19ରେ 26ଟି ପ୍ରକଳ୍ପ ପାଇଁ 1 , 39 , 715 କୋଟି ଟଙ୍କା ଖର୍ଚ୍ଚ ଆକଳନ କରାଯାଇଛି । ଏହି ଅବଧିରେ ମୋଟ 97ଟି ପ୍ରକଳ୍ପ ପାଇଁ 1 , 70 , 860 କୋଟି ଟଙ୍କା ଖର୍ଚ୍ଚ ହେବ ।


    ଉଦ୍ୟୋଗ ସହ ବନ୍ଦର ସଂଯୋଗ ;


    2016-17ରେ ଗୋଟିଏ ପ୍ରକଳ୍ପ ପାଇଁ 3 ହଜାର କୋଟି ଟଙ୍କା , 2017-18ରେ 2ଟି ପ୍ରକଳ୍ପ ପାଇଁ 5 ହଜାର କୋଟି ଟଙ୍କା , 2018-19ରେ 17ଟି ପ୍ରକଳ୍ପ ପାଇଁ 94 , 426 କୋଟି ଟଙ୍କା ଖର୍ଚ୍ଚର ଆକଳନ କରାଯାଇଛି । ଏହି ଅବଧିରେ ମୋଟ 20ଟି ପ୍ରକଳ୍ପ ପାଇଁ 1 , 02 , 426 କୋଟି ଟଙ୍କା ଖର୍ଚ୍ଚ ହେବ ।


    ଉପକୂଳ ଗୋଷ୍ଠୀ ବିକାଶ ;


    2016-17ରେ 3ଟି ପ୍ରକଳ୍ପ ପାଇଁ 516 କୋଟି ଟଙ୍କା , 2017-18ରେ 3ଟି ପ୍ରକଳ୍ପ ପାଇଁ 119 କୋଟି , 2018-19ରେ 4ଟି ପ୍ରକଳ୍ପ ପାଇଁ 688 କୋଟି ଟଙ୍କା ଖର୍ଚ୍ଚର ଆକଳନ କରାଯାଇଛି । ଏହି ଅବଧିରେ ମୋଟ 10ଟି ପ୍ରକଳ୍ପ ପାଇଁ 1373 କୋଟି ଟଙ୍କା ଖର୍ଚ୍ଚ ହେବ ।


    ଅର୍ଥାତ୍ 2016-17ରେ 86ଟି ପ୍ରକଳ୍ପ ପାଇଁ 37 , 240 କୋଟି , 2017-18ରେ 46ଟି ପ୍ରକଳ୍ପ ପାଇଁ 23 , 953 କୋଟି ଏବଂ 2018-19ରେ 67ଟି ପ୍ରକଳ୍ପ ପାଇଁ 2 , 70 , 341 କୋଟି ଟଙ୍କା ଖର୍ଚ୍ଚର ଆକଳନ କରାଯାଇଛି ।


    ଏହି ତିନି ବର୍ଷରେ ମୋଟ 199ଟି ପ୍ରକଳ୍ପ ପାଇଁ 3 , 31 , 534 କୋଟି ଟଙ୍କା ଖର୍ଚ୍ଚ କରାଯିବ ।


    **********


    

    
    (Release ID: 1496230) Visitor Counter : 6
    
    
    
    
    

*