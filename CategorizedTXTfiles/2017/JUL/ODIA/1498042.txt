      ଜାହାଜ ଚଳାଚଳ ମନ୍ତ୍ରଣାଳୟ

      ବନ୍ଦର ସଂଯୋଗ ରାସ୍ତାର ବିକାଶ ପାଇଁ ବୁଝାମଣାପତ୍ର
      • 6 ଲେନ୍ ହେବ ପାରାଦୀପ-ଚଣ୍ଡିଖୋଲ ରାସ୍ତା
      
      • ଧାମରା ବନ୍ଦରକୁ ରାସ୍ତା ସଂଯୋଗ (4 ଲେନ୍ ହେବ ଜାମୁଝାଡ଼ି-ଧାମରା ରାସ୍ତା)
      
      • ଛତ୍ରପୁରଠାରୁ ଗୋପାଳପୁର ବନ୍ଦରକୁ ରାସ୍ତା ସଂଯୋଗ

      Posted On: 31 JUL 2017 7:03PM by PIB Bhubaneshwar

    ଦେଶର 79ଟି ବନ୍ଦରକୁ ସଂଯୋଗ କରୁଥିବା ରାସ୍ତା ଏବଂ ବନ୍ଦର ସନ୍ନିକଟ ଉପକୂଳ ରାସ୍ତା ଗୁଡ଼ିକର ବିକାଶ ପାଇଁ କେନ୍ଦ୍ର ସରକାର ପଦକ୍ଷେପ ନେଇଛନ୍ତି । ଜାହାଜ ଚଳାଚଳ, ସଡ଼କ ପରିବହନ ଏବଂ ରାଜପଥ ମନ୍ତ୍ରଣାଳୟ ଏନ୍ଏଚ୍ଏଆଇ ସହ ଏଥିପାଇଁ ବୁଝାମଣାପତ୍ର ସ୍ୱାକ୍ଷର କରିଛି । 2017 ମେ ମାସ 3 ତାରିଖରୁ 5 ତାରିଖ ପର୍ଯ୍ୟନ୍ତ ନୂଆଦିଲ୍ଲୀରେ ଅନଷ୍ଠିତ ‘ଇଂଟିଗ୍ରେଟେଡ ଟ୍ରାନ୍ସପୋର୍ଟ ଆଣ୍ଡ ଲଜିଷ୍ଟିକ୍ ସମିଟ୍’ ଅବସରରେ ସାଗରମାଳା ପ୍ରକଳ୍ପ ଅଧୀନରେ ଏହି ପଦକ୍ଷେପଗୁଡ଼ିକ ହାତକୁ ନିଆଯାଇଥିବା ଜାହାଜ ଚଳାଚଳ, ସଡ଼କ ପରିବହନ, ରାଜପଥ, ରସାୟନ ଏବଂ ସାର ରାଷ୍ଟ୍ରମନ୍ତ୍ରୀ ମନସୁଖ୍ ଲାଲ ମାଣ୍ଡଭିୟ ଆଜି ରାଜ୍ୟସଭାରେ ଏକ ଲିଖିତ ପ୍ରଶ୍ନର ଉତ୍ତରରେ ଏହା କହିଛନ୍ତି । ବିକାଶ ପାଇଁ ଚିହ୍ନଟ ହୋଇଥିବା ପ୍ରକଳ୍ପ ମଧ୍ୟରେ ଓଡ଼ିଶାର 3ଟି ରହିଛି । ସେଗୁଡ଼ିକ ହେଲା ପାରାଦୀପ-ଚଣ୍ଡିଖୋଲ ରାସ୍ତାକୁ 6 ଲେନ୍ କରାଯିବା, ଧାମରା ବନ୍ଦରକୁ ରାସ୍ତା ସଂଯୋଗ (ଜାମୁଝାଡ଼ି-ଧାମରା ରାସ୍ତାର 4 ଲେନ୍ କରଣ) ଏବଂ ଗୋପାଳପୁର ବନ୍ଦରକୁ ରାସ୍ତା ସଂଯୋଗ (5 ନମ୍ବର ଜାତୀୟ ରାଜପଥର ଛତ୍ରପୁରଠାରୁ) । ଅନ୍ୟାନ୍ୟ ପ୍ରକଳ୍ପଗୁଡ଼ିକ ଗୁଜରାଟ, ମହାରାଷ୍ଟ୍ର, ଗୋଆ, କର୍ଣ୍ଣାଟକ, କେରଳ, ତାମିଲନାଡ଼ୁ, ଆନ୍ଧ୍ରପ୍ରଦେଶ ଏବଂ ପଶ୍ଚିମବଙ୍ଗରେ ଅବସ୍ଥିତ ।

    **********

    
    
    (Release ID: 1498042) Visitor Counter : 2