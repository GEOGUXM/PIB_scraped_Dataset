      ଯୁବ ବ୍ୟାପାର ଓ କ୍ରୀଡା ମନ୍ତ୍ରଣାଳୟ

      ବିଶ୍ୱକପରେ ଭାରତୀୟ ମହିଳା କ୍ରିକେଟ ଦଳର ଉକୃଷ୍ଟ ପ୍ରଦର୍ଶନ ଯୁବ ବର୍ଗଙ୍କୁ କ୍ରୀଡ଼ାରେ କ୍ୟାରିଅର କରିବା ନେଇ ଉତ୍ସାହିତ କରିବ : ବିଜୟ ଗୋଏଲ
      Posted On: 27 JUL 2017 3:13PM by PIB Bhubaneshwar


    ଭାରତୀୟ ମହିଳା କ୍ରିକେଟ ଦଳ ଏବଂ ସହାୟକ ଷ୍ଟାଫ ଯୁବ ବ୍ୟାପାର ଓ କ୍ରୀଡ଼ା ରାଷ୍ଟ୍ରମନ୍ତ୍ରୀ (ସ୍ୱାଧୀନ) ଶ୍ରୀ ବିଜୟ ଗୋଏଲଙ୍କ ଆନୁଷ୍ଠାନିକ ବାସଭବନକୁ ଆଜି ଏକ ସୌଜନ୍ୟମୂଳକ ସାକ୍ଷାତକାର ପାଇଁ ଆସିଥିବା ବେଳେ ମନ୍ତ୍ରୀ ସେମାନଙ୍କୁ ସମ୍ବର୍ଦ୍ଧିତ କରିଥିଲେ । ସଦ୍ୟ ସମାପ୍ତ ମହିଳା ବିଶ୍ୱକପରେ ଚମତ୍କାର ପ୍ରଦର୍ଶନ କରି ଦଳ ଲଣ୍ଡନରୁ ଫେରିଛି ।


    ଦଳକୁ ସ୍ୱାଗତ କରି ଶ୍ରୀ ଗୋଏଲ କହିଲେ ଯେ ଏହି ବାଳିକା ମାନେ ବିଶ୍ୱକପରେ ସେମାନଙ୍କ ଉକୃଷ୍ଟ ପ୍ରଦର୍ଶନ ଦ୍ୱାରା କ୍ରୀଡ଼ାକୁ କ୍ୟାରିଅର ଭାବେ ଗ୍ରହଣ କରିବା ପାଇଁ ଦେଶର ଲକ୍ଷ ଲକ୍ଷ ଯୁବକ ମାନଙ୍କୁ ଉତ୍ସାହିତ କରିଛନ୍ତି । ସେ କହିଲେ ଯେ ରିଓ ଅଲିମ୍ପିକ୍ସରୁ ପାରାଅଲିମ୍ପିକ୍ସ ପର୍ଯ୍ୟନ୍ତ ହକି, କୁସ୍ତି, ବ୍ୟାଡମିଂଟନ ଆଦି କ୍ରୀଡ଼ା ପରେ ବର୍ତ୍ତମାନ ବିଶ୍ୱକପରେ ଉକୃଷ୍ଟ ପ୍ରଦର୍ଶନ ଫଳରେ ଭାରତୀୟ ମହିଳା ମାନେ ଆନ୍ତର୍ଜାତିକ କ୍ରୀଡ଼ାରେ ଆଗରେ ରହିଛନ୍ତି । ମନ୍ତ୍ରୀ କହିଲେ ଏଥିରୁ ସ୍ପଷ୍ଟ ବାର୍ତ୍ତା ମିଳିଛି ଯେ-“ବେଟି ବଚାଓ, ବେଟି ପଢ଼ାଓ ଏବଂ ଏବେ ବେଟି ଖିଲାଓ ।”


    ଭାରତରେ ଯୁବସମାଜର ବ୍ୟକ୍ତିତ୍ୱକୁ ଉନ୍ନତ କରିବା ପାଇଁ କ୍ରୀଡ଼ାରେ ଯୁବକମାନଙ୍କୁ ସମ୍ମିଳିତ କରିବା ନେଇ ପ୍ରଧାନମନ୍ତ୍ରୀଙ୍କ ଅନ୍ତର୍ଦ୍ଦୁଷ୍ଟିକୁ ଦୋହରାଇ ଶ୍ରୀ ଗୋଏଲ କହିଲେ ଯେ- “ଖେଲୋଗେ ତୋ ଖିଲୋଗେ” (ଯେଉଁମାନେ ଖେଳିବେ, ସେମାନେ ଚମକିବେ) ।


    ପ୍ରଚ୍ଛଦ ପଟରେ ସେମାନଙ୍କ ଭୂମିକା ପାଇଁ ଏବଂ ମହିଳା କ୍ରିକେଟକୁ ନେଇ ଉତ୍ସବ ମନେଇବା ପାଇଁ ଭାରତକୁ ସୁଯୋଗ ପ୍ରଦାନ କରିଥିବାରୁ ଶ୍ରୀ ଗୋଏଲ ମଧ୍ୟ କୋଚ ଓ ସହାୟକ ଷ୍ଟାଫମାନଙ୍କୁ ସେମାନଙ୍କ ପ୍ରୟାସ ପାଇଁ ସମ୍ବର୍ଦ୍ଧିତ କରିଥିଲେ । ସେ କହିଲେ ଯେ ଏହି ପ୍ରଦର୍ଶନ ଆଗାମୀ 17 ବର୍ଷରୁ କମ ଫିଫା ବିଶ୍ୱକପରେ (ଅକ୍ଟୋବରରେ ହେବାକୁ ଥିବା) ଭଲ ପ୍ରଦର୍ଶନ କରିବା ପାଇଁ ଭାରତୀୟ ଦଳକୁ ପ୍ରୋତ୍ସାହିତ କରିବ । ଶ୍ରୀ ଗୋଏଲ ମଧ୍ୟ କହିଥିଲେ ଯେ ଖେଳାଳିମାନଙ୍କ ପାଇଁ ମନ୍ତ୍ରୀଙ୍କ ଦ୍ୱାର 24 ଘଂଟା ଖୋଲା ଏବଂ ସେମାନଙ୍କୁ ଶ୍ରେଷ୍ଠ ସୁବିଧା ପ୍ରଦାନ କରାଯିବ ଯେପରିକି ସେମାନେ ଭାରତକୁ ଏକ କ୍ରୀଡ଼ା ଶକ୍ତିରେ ପରିଣତ କରିବା ପାଇଁ ସେମାନଙ୍କ କ୍ଷେତ୍ରରେ ପାରଦର୍ଶିତା ଲାଭ କରିବେ ।


    ସେମାନଙ୍କ ବିଶ୍ୱକପ ଅନୁଭବ ସମ୍ବନ୍ଧରେ ବର୍ଣ୍ଣନା କରି ଭାରତୀୟ ମହିଳା ଦଳର କ୍ୟାପଟେନ ମିତାଲି ରାଜ ଚାମ୍ପିଅନସିପରେ ଦଳର ସମସ୍ତ ସଦସ୍ୟଙ୍କ ପ୍ରଦର୍ଶନକୁ ପ୍ରଶଂସା କରିବା ସହ ନିୟମିତ ଭାବେ ପ୍ରୋତ୍ସାହିତ କରୁଥିବାରୁ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଏବଂ କ୍ରୀଡ଼ା ମନ୍ତ୍ରୀ ବିଜୟ ଗୋଏଲଙ୍କୁ ପ୍ରଶଂସା କରିଥିଲେ । ଇଂଲଣ୍ଡ ବିପକ୍ଷ ଫାଇନାଲ ମ୍ୟାଚର ଅଭିଜ୍ଞତା ସମ୍ବନ୍ଧରେ ଦଳର ତାରକା ପ୍ରଦର୍ଶକ ହରମନପ୍ରୀତ କୌର ଓ ପୁନମ ରାଉତ ମଧ୍ୟ ସେମାନଙ୍କ ଅଭିଜ୍ଞତା ସମ୍ବନ୍ଧରେ କହିଥିଲେ ।

    
    
    (Release ID: 1497584) Visitor Counter : 2