      ଆଣବିକ ଶକ୍ତି ବିଭାଗ

      ଭାରତ-ଆମେରିକା ଆଣବିକ ରାଜିନାମାରେ ପ୍ରଗତି
      Posted On: 20 JUL 2017 7:41PM by PIB Bhubaneshwar


    ଆଣବିକ ଶକ୍ତି କ୍ଷେତ୍ରରେ ଅନ୍ତରାଷ୍ଟ୍ରୀୟ ସହଯୋଗ ଅଥବା ଭାରତ - ଆମେରିକା ରାଜିନାମା ଭାବେ ପରିଚିତ ସହଯୋଗ ଫଳରେ ଭାରତର ଆଣବିକ ରିଆକ୍ଟରମାନଙ୍କ ପାଇଁ ବିଦେଶରୁ ଇନ୍ଧନ ଆମଦାନି କରାଯାଇପାରୁଛି । ଯେଉଁସବୁ ରିଆକ୍ଟରଗୁଡିକୁ ଆନ୍ତର୍ଜାତିକ ଆଣବିକ ଶକ୍ତି ଏଜେନ୍ସି ନିରାପତ୍ତା ବ୍ୟବସ୍ଥାରେ ସାମିଲ କରାଯାଇଛି । ସେହିସବୁ ଆଣବିକ କେନ୍ଦ୍ରମାନଙ୍କ ସକାଶେ ଆବଶ୍ୟକ ଇନ୍ଧନ ଏବେ ଉପଲବ୍ଧ ହୋଇଛି ବୋଲି ଆଣବିକ ଶକ୍ତି ଓ ମହାକାଶ ବିଭାଗ ରାଷ୍ଟ୍ରମନ୍ତ୍ରୀ ଡକ୍ଟର ଜିତେନ୍ଦ୍ର ସିଂହ ରାଜ୍ୟସଭାରେ ଏକ ଲିଖିତ ପ୍ରଶ୍ନର ଉତ୍ତର ଦେଇ ପ୍ରକାଶ କରିଛନ୍ତି । ଏହା ଫଳରେ ବୈଦେଶିକ ପ୍ରଯୁକ୍ତି ସହଯୋଗରେ ଉଚ୍ଚକ୍ଷମତା ସମ୍ପନ୍ନ ଲଘୁଜଳ ରିଆକ୍ଟରମାନ ସ୍ଥାପନ ନିମନ୍ତେ ପଥ ପରିଷ୍କାର ହୋଇଛି । ଏହି ପରିପ୍ରେକ୍ଷୀରେ ସରକାର ପାଞ୍ଚଟି ଉପକୂଳ ସ୍ଥାନକୁ ମଞ୍ଜୁରି ପ୍ରଦାନ କରିଛନ୍ତି । ରୁଷିଆ , ଫ୍ରାନ୍ସ ଏବଂ ଆମେରିକାର ସହଯୋଗରେ ଏହିସବୁ ରିଆକ୍ଟରର ଡିଜାଇନ ପ୍ରସ୍ତୁତ କରାଯିବ । ରୁଷ ସହଯୋଗରେ ତାମିଲନାଡୁର କୁଡାନକୁଲମଠାରେ ଦୁଇଟି ପ୍ରକଳ୍ପ KKNPP 3 ଏବଂ 4 ( 2x1000 ମେଗାୱାଟ ) ଏବଂ KKNPP 5 ଏବଂ 6 ( 2x1000 ମେଗାୱାଟ ) ସ୍ଥାପନ କରାଯିବ । ଏଥିପାଇଁ ଆର୍ଥିକ ମଞ୍ଜୁରି ମଧ୍ୟ ପ୍ରଦାନ କରାଯାଇସାରିଛି । KKNPPର 3 ଓ 4ର୍ଥ ରିଆକ୍ଟର କାର୍ଯ୍ୟ ଆରମ୍ଭ ହୋଇଛି । ସମ୍ଭାବ୍ୟ ପ୍ରକଳ୍ପ ପ୍ରସ୍ତାବ ଦେବାକୁ ଫ୍ରାନ୍ସ ଓ ଆମେରିକାର ବୈଷୟିକ ସହଯୋଗୀଙ୍କ ସହ କଥାବାର୍ତ୍ତା ଜାରି ରହିଛି ।


    ଏବେ ଦେଶରେ 9ଟି ରିଆକ୍ଟର ନିର୍ମାଣଧୀନ ଅଛି ଓ ଅନ୍ୟ 12ଟିକୁ ପ୍ରଶାସନିକ ମଞ୍ଜୁରି ମିଳିଛି । ନିଜସ୍ୱ ଜ୍ଞାନକୌଶଳରେ 10 ଟି 700 ମେଗାୱାଟ କ୍ଷମତା ବିଶିଷ୍ଟ ରିଆକ୍ଟର ନିର୍ମାଣ ପାଇଁ ସରକାର ଆର୍ଥିକ ମଞ୍ଜୁରି ପ୍ରଦାନ କରିଛନ୍ତି । ରୁଷିଆର ବୈଷୟିକ ସହଯୋଗରେ ଅନ୍ୟ ଦୁଇଟି ରିଆକ୍ଟର 5 ମ ଓ 6 ଷ୍ଠ ( 2x1000 ) ସ୍ଥାପନ କରାଯିବ । କେକେଏନପିପିର ପ୍ରଥମ ଠାରୁ 6 ଷ୍ଠ ରିଆକ୍ଟର ପର୍ଯ୍ୟନ୍ତ ପୂର୍ଣ୍ଣାଙ୍ଗ ସ୍ଥାପନ ଖର୍ଚ୍ଚ 106740 କୋଟି ହେବ ଏବଂ ଏଥିରୁ ମୋଟ 6x1000 ମେଗାୱାଟ ବିଜୁଳି ଶକ୍ତି ଉତ୍ପାଦିତ ହେବ ବୋଲି ଡକ୍ଟର ସିଂହ ଗୃହକୁ ଅବଗତ କରାଇଛି ।


    ********

    
    
    (Release ID: 1496720) Visitor Counter : 3