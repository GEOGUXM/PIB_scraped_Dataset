      ରେଳ ମନ୍ତ୍ରଣାଳୟ

      ଡିଜିଟାଲ ଟେକ୍ନୋଲଜି ଜରିଆରେ ରେଳ ମନ୍ତ୍ରଣାଳୟର ନିଯୁକ୍ତି ପ୍ରକ୍ରିୟାରେ ସଂସ୍କାର
      Posted On: 07 JUL 2017 2:18PM by PIB Bhubaneshwar


    ଡିଜିଟାଲ ଟେକ୍ନୋଲଜି ପ୍ରବର୍ତ୍ତନ କରି ରେଳ ମନ୍ତ୍ରଣାଳୟ ନିଯୁକ୍ତି ପ୍ରକ୍ରିୟାରେ ବଡ଼ଧରଣର ସଂସ୍କାର ଆଣିଛି । ଫଳରେ ଏହା ସ୍ୱଚ୍ଛ ଏବଂ କାର୍ଯ୍ୟଦକ୍ଷତା ଆଣିଛି ।

    
    ରେଲୱେ ନିଯୁକ୍ତି ବୋର୍ଡ (ଆରଆରବି) ବିଶ୍ୱର ସବୁଠାରୁ ବଡ଼ କମ୍ପ୍ୟୁଟର ଭିତ୍ତିକ ପରୀକ୍ଷା କରିପାରିଛି । ଏଥିରେ ପ୍ରାୟ 92 ଲକ୍ଷ ପରୀକ୍ଷାର୍ଥୀ ଅଂଶ ଗ୍ରହଣ କରିଥିଲେ । ଦେଶର ଉତ୍ତର-ପୂର୍ବ, କାଶ୍ମୀର ଉପତ୍ୟକା, ଆଣ୍ଡାମାନ-ନିକୋବରକୁ ମିଶାଇ 351ଟି ସହରରେ ଏହି ପରୀକ୍ଷା ଅନୁଷ୍ଠିତ ହୋଇଥିଲା ।
    
    ପ୍ରଧାନମନ୍ତ୍ରୀଙ୍କ ଡିଜିଟାଲ ଭାରତ ଦୃଷ୍ଟିକୋଣକୁ ଲକ୍ଷ୍ୟ କରି ଆସିଷ୍ଟାଂଟ ଷ୍ଟେସନ ମାଷ୍ଟର ପଦବି ପାଇଁ ଦ୍ୱିତୀୟ ପର୍ଯ୍ୟାୟ ଲିଖିତ ପରୀକ୍ଷା ଏବଂ ତୃତୀୟ ପର୍ଯ୍ୟାୟ ମନସ୍ତାତ୍ୱିକ ପରୀକ୍ଷା ଏବଂ ଅନ୍ୟାନ୍ୟ ପଦବି ପାଇଁ ଟାଇପିଙ୍ଗ ଦକ୍ଷତାର ପରୀକ୍ଷା କମ୍ପ୍ୟୁଟର ଭତ୍ତିକ କରାଯାଇଛି, ଯେଉଁଥିରେ କି ଦେଶବ୍ୟାପି 45,989 ପ୍ରାର୍ଥୀ ଅଂଶ ଗ୍ରହଣ କରିଥିଲେ ।
    
    ଇତିହାସରେ ପ୍ରଥମ ଥର ପାଇଁ କମ୍ପ୍ୟୁଟର ଭିତ୍ତିକ ମନସ୍ତାତ୍ୱିକ ଓ ଟାଇପିଙ୍ଗ ପରୀକ୍ଷା କରାଯାଇଛି । ଡିଜିଟାଲ ମୋଡରେ ଏହି ପରୀକ୍ଷା ଗୋଟିଏ ଦିନରେ ଶେଷ ହୋଇଥିବା ବେଳେ ପାରମ୍ପାରିକ ପଦ୍ଧତିରେ ଏହାକୁ 2 ମାସ ସମୟ ଲାଗିଥାନ୍ତା । ଏହା ସମୟ ଏବଂ ସମ୍ବଳ ସଂଚୟରେ ସହାୟକ ହୋଇପାରିଛି ।

    *****

    
    
    (Release ID: 1494953) Visitor Counter : 2