      ସଡକ ପରିବହନ ଓ ରାଜପଥ ମନ୍ତ୍ରଣାଳୟ

      ଆଗାମୀ ପାଞ୍ଚ ବର୍ଷରେ ଜାତୀୟ ରାଜପଥ କ୍ଷେତ୍ରରେ 7 ଲକ୍ଷ କୋଟି ଟଙ୍କା ନିବେଶ ଆବଶ୍ୟକ ରାଜପଥ ନିର୍ମାଣରେ ବ୍ୟବହାର ହେବ ପ୍ଲାଷ୍ଟିକ ବର୍ଜ୍ୟ
      Posted On: 25 JUL 2017 6:32PM by PIB Bhubaneshwar


    ଆଗାମୀ ପାଞ୍ଚ ବର୍ଷ ମଧ୍ୟରେ ଦେଶରେ ଜାତୀୟ ରାଜପଥ ଗୁଡ଼ିକର ବିକାଶ ପାଇଁ 6.92 ଲକ୍ଷ କୋଟି ଟଙ୍କା ଆବଶ୍ୟକ ବୋଲି ସଡ଼କ ପରିବହନ ଏବଂ ରାଜପଥ ମନ୍ତ୍ରାଳୟ ଆକଳନ କରିଛି । ଏହି ଅର୍ଥ ମନ୍ତ୍ରାଳୟ ପାଇଁ ଥିବା ବଜେଟ, କେନ୍ଦ୍ରୀୟ ରୋଡ୍ ଫଣ୍ଡ, ରାଜପଥରେ ଥିବା ଟୋଲ୍, ଏନ୍ଏଚ୍ଏଆଇ ଦ୍ୱାରା ଋଣ ଏବଂ ବେସରକାରୀ କ୍ଷେତ୍ରରୁ ସଂଗ୍ରହ କରାଯିବ । ରାଜ୍ୟସଭାରେ ସଡ଼କ ପରିବହନ, ରାଜମାର୍ଗ ଏବଂ ଜାହାଜ ଚଳାଚଳ ରାଷ୍ଟ୍ର ମନ୍ତ୍ରୀ ମନସୁଖ୍ ମାଣ୍ଡଭିୟ ଏକ ଲିଖିତ ପ୍ରଶ୍ନର ଉତ୍ତରରେ କହିଛନ୍ତି । ସେହିପରି ମନ୍ତ୍ରାଳୟ ସେତୁ ଭାରତମ୍ ଯୋଜନାରେ 208ଟି ଲେଭଲ କ୍ରସିଂରେ ଓଭର ବ୍ରିଜ୍ କରିବାକୁ ନିଷ୍ପତ୍ତି ନେଇଛି । 87ଟି ଓଭରବ୍ରିଜ୍ ପ୍ରକଳ୍ପ ପାଇଁ ସର୍ଭେ ଶେଷ ହୋଇଛି ।
    
    ଦେଶରେ ଏବେ 1.15 ଲକ୍ଷ କିଲୋମିଟରର ଜାତୀୟ ରାଜପଥ ନେଟୱର୍କ ରହିଛି । ଏହା 2 ଲକ୍ଷ କିଲୋମିଟରକୁ ବୃଦ୍ଧି କରିବାକୁ ମନ୍ତ୍ରାଳୟ ନିଷ୍ପତ୍ତି ନେଇଛି । ଏଥିପାଇଁ ଆବଶ୍ୟକ ଆର୍ଥିକ ସମ୍ବଳ ବିଭିନ୍ନ ସୂତ୍ରରୁ ସଂଗ୍ରହ କରାଯିବ ।
    
    ଅନ୍ୟ ଏକ ପ୍ରଶ୍ନର ଉତ୍ତରରେ ମନ୍ତ୍ରୀ କହିଥିଲେ ଯେ, ସରକାର ଜାତୀୟ ରାଜପଥ ନିର୍ମାଣ କାର୍ଯ୍ୟରେ ପ୍ଲାଷ୍ଟିକ ବର୍ଜ୍ୟ ବ୍ୟବହାରକୁ ପ୍ରୋତ୍ସାହନ ଦେଉଛନ୍ତି । ବିଶେଷ କରି ଯେଉଁ ସବୁ ସହରର ଜନସଂଖ୍ୟା 5 ଲକ୍ଷ କିମ୍ବା ତାହାଠାରୁ ଅଧିକ ତାହାର 50 କିଲୋମିଟର ପାରିପାର୍ଶିକ ଅଞ୍ଚଳରେ ରାଜପଥ ନିର୍ମାଣରେ ବର୍ଜ୍ୟ ବ୍ୟବହାର ପାଇଁ ସୁଯୋଗ ସୃଷ୍ଟି କରାଯିବ । ତେବେ ବର୍ତ୍ତମାନ ସୁଦ୍ଧା କୌଣସି ସ୍ଥାନରେ ଜାତୀୟ ରାଜପତ ନିର୍ମାଣରେ ପ୍ଲାଷ୍ଟିକ ବର୍ଜ୍ୟ ବ୍ୟବହାର କରାଯାଇ ନଥିବା ମନ୍ତ୍ରୀ କହିଥିଲେ ।
    

    
    (Release ID: 1497292) Visitor Counter : 2