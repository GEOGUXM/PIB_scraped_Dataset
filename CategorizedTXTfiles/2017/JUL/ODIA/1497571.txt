      ସୂକ୍ଷ୍ମ, ଲଘୁ ଓ ମଧ୍ୟମ ଉଦ୍ୟୋଗ ମନ୍ତ୍ରଣାଳୟ

      ଖଦୀ ଓ ଗ୍ରାମୋଦ୍ୟୋଗ ଶିଳ୍ପର ବ୍ୟବସାୟୀକରଣ
      Posted On: 26 JUL 2017 2:57PM by PIB Bhubaneshwar


    ଦେଶରେ ଖଦୀ ଉତ୍ପାଦନ ଓ ବିକ୍ରି ବର୍ଷ ପରେ ବର୍ଷ କ୍ରମାଗତ ଭାବେ ବୃଦ୍ଧି ପାଇଚାଲିଛି । ଗ୍ରାମାଂଚଳରେ ନିଯୁକ୍ତି ସୁଯୋଗ ସୁନିଶ୍ଚିତ କରିବା ଏବଂ ବିଭିନ୍ନ ପ୍ରକାର ଖଦୀ ଉତ୍ପାଦନ ବିକ୍ରିକୁ ପ୍ରୋତ୍ସାହିତ କରିବା ସକାଶେ ଖଦୀ ଓ ଗ୍ରାମୋଦ୍ୟୋଗ କମିଶନ (କେଭିଆଇସି) ଏହାର ବିକ୍ରୟ ଓ ଭିତ୍ତିଭୂମିକୁ ସୁଦୃଢ଼ କରିବା ନିମନ୍ତେ ସହାୟତା ଯୋଗା ଦେଇଛନ୍ତି ବୋଲି ଅଣୁ,କ୍ଷୁଦ୍ର ଏବଂ ମଧ୍ୟମ ଉଦ୍ୟୋଗ ରାଷ୍ଟ୍ରମନ୍ତ୍ରୀ ଶ୍ରୀ ଗିରିରାଜ ସିଂହ ରାଜ୍ୟସଭାରେ ସୂଚନା ଦେଇଛନ୍ତି । ଏକ ପ୍ରଶ୍ନର ଲିଖିତ ଉତ୍ତର ଦେଇ ଶ୍ରୀ ସିଂହ କହିଲେ ଯେ ଗତ ତିନିବର୍ଷ ମଧ୍ୟରେ ନିମ୍ନମତେ ଖଦୀ ଦ୍ରବ୍ୟ ଉତ୍ପାଦନ ଓ ବିକ୍ରୟ ବୃଦ୍ଧିପାଇଛି । 2014-15, 2015-16 ଏବଂ 2016-17 ଆର୍ଥିକ ବର୍ଷରେ ଖଦି ଉତ୍ପାଦନ ଯଥାକ୍ରମେ 879.98 କୋଟି, 1065.60 କୋଟି ଏବଂ 1395.94 କୋଟି ଟଙ୍କା ହୋଇଛି । ଏହି ବର୍ଷମାନଙ୍କରେ ଖଦି ବିକ୍ରୟ ଯଥାକ୍ରମେ 1170.38 କୋଟି, 1510.00 କୋଟି ଏବଂ 2005.75 କୋଟି ଟଙ୍କା ଛୁଇଁଛି ।
    
    ଖଦି ସାମଗ୍ରୀ ବିକ୍ରୟ ପାଇଁ ବିକ୍ରୟ କେନ୍ଦ୍ରର ମରାମତି ଓ ଆଧୁନିକୀକରଣ, ବିଶେଷ କରି କମ୍ପ୍ୟୁଟରୀକରଣ ଓ ସକାଶେ କେଭିଆଇସି ଆର୍ଥିକ ସହାୟତା ପ୍ରଦାନ କରୁଛି । ଖଦୀ ଅନୁଷ୍ଠାନମାନଙ୍କୁ ସଂଶୋଧିତ ବିକ୍ରୟ ବିକାଶ ସହାୟତା ଯୋଗାଇ ଦିଆଯାଉଛି । କେଭିଆଇସି ପକ୍ଷରୁ ଖଦି ଉତ୍ପାଦନ ଓ ବିକ୍ରୟ ନିମନ୍ତେ ଆହୁରି ଅନେକ ପ୍ରକାର ଆର୍ଥିକ ସହାୟତା ଯୋଗାଇ ଦିଆଯାଉଥିବା ଶ୍ରୀ ସିଂହ ଗୃହକୁ ଅବଗତ କରାଇଛନ୍ତି ।

    
    
    (Release ID: 1497571) Visitor Counter : 2