      ସୂକ୍ଷ୍ମ, ଲଘୁ ଓ ମଧ୍ୟମ ଉଦ୍ୟୋଗ ମନ୍ତ୍ରଣାଳୟ

      କତା ଓ କତା ଉତ୍ପାଦର ରପ୍ତାନି
      Posted On: 26 JUL 2017 3:00PM by PIB Bhubaneshwar


    ଆଗାମୀ ତିନି ବର୍ଷ ମଧ୍ୟରେ ଭାରତରୁ କତା ଓ କତା ଉତ୍ପାଦିତ ଦ୍ରବ୍ୟର ରପ୍ତାନିକୁ ଦ୍ୱିଗୁଣିତ କରାଯିବ ବୋଲି କଏରବୋର୍ଡ ଲକ୍ଷ୍ୟ ଧାର୍ଯ୍ୟ କରିଛି । 2015-16 ବର୍ଷରେ କତା ଓ କତା ଉତ୍ପାଦ ରପ୍ତାନିର ପରିମାଣ ଦୃଷ୍ଟିରୁ 20 ପ୍ରତିଶତ ଏବଂ ମୂଲ୍ୟ ଦୃଷ୍ଟିରୁ 16.6 ପ୍ରତିଶତ ଅଭିବୃଦ୍ଧି ଘଟିଥିଲା । 2014-15 ବର୍ଷରେ ବିଦେଶକୁ 163033.77 କୋଟି ଟଙ୍କାର କତା ଓ କତାଜାତ ଦ୍ରବ୍ୟ ରପ୍ତାନି ହୋଇଥିବାବେଳେ 2015-16 ରେ 190142.52 କୋଟି ଟଙ୍କାର ଏବଂ 2016-17 ବର୍ଷରେ 228164.82 କୋଟି ଟଙ୍କାର ରପ୍ତାନି କରାଯାଇଥିଲା । ଭବିଷ୍ୟତରେ ଏହି ଉତ୍ପାଦନ ଓ ରପ୍ତାନି ବୃଦ୍ଧି ନିମନ୍ତେ କଏରବୋର୍ଡ ବ୍ୟାପକ ଭାବେ ନିର୍ଦ୍ଧାରିତ ଲକ୍ଷ୍ୟଭିତ୍ତିକ ମାର୍କେଟ ପ୍ରମୋସନ କାର୍ଯ୍ୟକ୍ରମମାନ ପ୍ରବର୍ତ୍ତନ କରିବାକୁ ଯାଉଛନ୍ତି । ଏହି କାର୍ଯ୍ୟକ୍ରମକୁ “ରପ୍ତାନି ବଜାର ବୃଦ୍ଧି” ନାମକରଣ କରାଯାଇଛି । କତାଶିଳ୍ପରେ କାର୍ଯ୍ୟରତ ଶ୍ରମିକମାନଙ୍କ ସକାଶେ ବୀମା ଯୋଜନା ଲାଗୁ କରାଯାଇଛି ଓ ଏହାକୁ ପ୍ରଧାନମନ୍ତ୍ରୀ ସୁରକ୍ଷା ବୀମା ଯୋଜନା ସହ ମିଶାଇ ଦିଆଯାଇଛି ବୋଲି ଏକ ପ୍ରଶ୍ନର ଲିଖିର ଉତ୍ତର ଦେଇ ଅଣୁକ୍ଷୁଦ୍ର ଓ ମଧ୍ୟମ ଉଦ୍ୟୋଗ ରାଷ୍ଟ୍ରମନ୍ତ୍ରୀ ଶ୍ରୀ ଗିରିରାଜ ସିଂହ ରାଜ୍ୟସଭାରେ ପ୍ରକାଶ କରିଛନ୍ତି ।
    

    
    (Release ID: 1497574) Visitor Counter : 2