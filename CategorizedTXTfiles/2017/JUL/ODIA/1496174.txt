      ଅର୍ଥ ମନ୍ତ୍ରଣାଳୟ

      ସ୍ୱଚ୍ଛ ଧନ ଅଭିଯାନର ଦ୍ୱିତୀୟ ପର୍ଯ୍ୟାୟରେ ଜମା ହୋଇଥିବା ଉଚ୍ଚ ନଗଦ ଜମାର ଅତିରିକ୍ତ ମାମଲା ଉପରେ ଆୟକର ବିଭାଗର ନଜର
      Posted On: 14 JUL 2017 3:59PM by PIB Bhubaneshwar


    ସ୍ୱଚ୍ଛ ଧନ ଅଭିଯାନର ଦ୍ୱିତୀୟ ପର୍ଯ୍ୟାୟରେ ଆର୍ଥିକ କାରବାରର ବିବରଣୀରେ ଦିଆଯାଇଥିବା ସୂଚନାକୁ ଆଧାର କରି ଆୟକର ବିଭାଗ 5.56 ଲକ୍ଷ ନୂଆ ଜମାକାରୀଙ୍କୁ ଚିହ୍ନଟ କରିବ । ବିମୁଦ୍ରୀକରଣ ସମୟରେ ନଗଦ ଟଙ୍କା ଜମା କରିଥିବା ଏହି ଲୋକମାନଙ୍କ ଟିକସ ପ୍ରୋଫାଇଲରେ କେତେକ ଅନିୟମିତତା ଦେଖିବାକୁ ମିଳିଛି । ସେହିପରି ପ୍ରଥମ ପର୍ଯ୍ୟାୟ ସ୍ୱଚ୍ଛ ଧନ ଅଭିଯାନର ଇ - ଭେରିଫିକେସନ୍ ସମୟରେ ନିଜର ସମସ୍ତ ବ୍ୟାଙ୍କ ଆକାଉଂଟ ବିବରଣୀ ଦେଇନଥିବା ଅନ୍ୟ 1.04 ଲକ୍ଷ ବ୍ୟକ୍ତିଙ୍କୁ ମଧ୍ୟ ଚିହ୍ନଟ କରାଯାଇଛି । ପ୍ରଥମ ପର୍ଯ୍ୟାୟରେ 17.92 ଲକ୍ଷ ଲୋକଙ୍କୁ ଅଧିକ ନଗଦ ଜମା କରିଥିବା କାରଣରୁ ଇ - ଭେରିଫିକେସନ୍ ପାଇଁ ଚିହ୍ନଟ କରାଯାଇଥିଲା , ଏମାନଙ୍କ ମଧ୍ୟରୁ 9.72 ଲକ୍ଷ ଲୋକ ଅନଲାଇନରେ ଜବାବ ଦାଖଲ କରିଥିଲେ ।


    ଏହି ମାମଲା ଏବଂ ଚିହ୍ନଟ ହୋଇଥିବା ଆକାଉଂଟ୍ ସମ୍ବନ୍ଧୀୟ ବିବରଣୀ https://incometaxindiaefiling.gov.in . ପୋର୍ଟାଲରେ ପ୍ୟାନ୍ ହୋଲ୍ଡରଙ୍କ ଇ - ଫାଇଲିଂ ୱିଣ୍ଡୋରେ ଉପଲବ୍ଧ କରାଯାଇଛି । ପ୍ୟାନ୍ ହୋଲ୍ଡର ଏହାକୁ “ Cash Transactions 2016” ଲିଙ୍କ୍ “Compliance” ବର୍ଗରେ କ୍ଲିକ୍ କରି ଜାଣିପାରିବେ । ଟିକସଦାତା ଆୟକର କାର୍ଯ୍ୟାଳୟକୁ ନଯାଇ ଅନଲାଇନ୍ ଜବାବ ଦାଖଲ କରିପାରିବେ । ସମସ୍ତ ଚିହ୍ନଟ ହୋଇଥିବା ଲୋକଙ୍କୁ ଇମେଲ୍ କିମ୍ବା ଏସ୍ଏମ୍ଏସ୍ ଜରିଆରେ ଅନଲାଇନ୍ ଜବାବ ଦାଖଲ କରିବା ଲାଗି କୁହାଯାଇଛି ।


    ସ୍ୱେଚ୍ଛାକୃତ ସ୍ୱୀକାରୋକ୍ତିକୁ ପ୍ରୋତ୍ସାହନ ଦେବା ପାଇଁ ନିମ୍ନୋକ୍ତ ସୂଚନା ଦିଆଯାଇଛି ।


    • ବ୍ୟାଙ୍କ ଆକାଉଂଟରେ ଜମା ହୋଇଥିବା 2 ଲକ୍ଷ କିମ୍ବା ତା ’ ଠାରୁ ଅଧିକ ନଗଦ ଜମାର ବିବରଣୀ ଆୟକର ରିଟର୍ଣ୍ଣରେ ଦାଖଲ କରାଯିବା ଆବଶ୍ୟକ । ଏହି ସୂଚନା ଆୟକର ବିଭାଗ ନିକଟରେ ଥିବା ସୂଚନା ସହ ମେଳ କରାଯିବ ।


    • କରଦାତା ଏହା ସୁନିଶ୍ଚିତ କରିବା ଆବଶ୍ୟକ ଯେ ଆୟକର ରିଟର୍ଣ୍ଣ , ବିମୁଦ୍ରାକରଣ ସମୟରେ ବ୍ୟାଙ୍କ ଆକାଉଂଟରେ ଜମା ହୋଇଥିବା ରାଶିର ପରିମାଣ ସହିତ ମେଳ ଖାଉଥିବ ଏବଂ ଆୟର ବିବରଣୀ ହିସାବ କରିବା ସମୟରେ ଜମା ହୋଇଥିବା ପରିମାଣକୁ ବିବେଚନା କରାଯାଇ / ନିଆଯାଇ ଆୟକର ଦାଖଲ କରାଯାଇଥିବ ।


    • ଉପରୋକ୍ତ ଅବଧି ସମୟରେ ହୋଇଥିବା ନଗଦ ଜମାର ବିବରଣୀ ଏଥିପାଇଁ ପୂର୍ଣ୍ଣତଃ ଏବଂ ସତ୍ୟତାର ସହ ଆୟକର ରିଟର୍ଣ୍ଣରେ ଉଲ୍ଲେଖ କରିବା ଆବଶ୍ୟକ ।


    ସ୍ୱଚ୍ଛ ଧନ ଅଭିଯାନ ପୋର୍ଟାଲ୍ ( https://www.cleanmoney.gov.in ) ରେ ନିମ୍ନୋକ୍ତ ବୈଶିଷ୍ଟ୍ୟ ରହିଛି ।


    • ଗୋଟିକ ପରେ ଗୋଟିଏ ଗାଇଡ୍ ସହିତ ଗୋଟିଏ ସ୍ଥାନରେ ବିସ୍ତୃତ ସୂଚନା ପ୍ରଦାନ , ଅଧିକାଂଶ ପଚରାଯାଇଥିବା ପ୍ରଶ୍ନ ( FAQ ) , ୟୁଜର ଗାଇଡ୍ , କ୍ୱିକ୍ ରେଫରେନ୍ସ ଗାଇଡ୍ ଏବଂ ଅନୁଧ୍ୟାନ ପ୍ରକ୍ରିୟା ଏବଂ ଅନ୍ୟ ପ୍ରସଙ୍ଗ ପାଇଁ ଟ୍ରେନିଂ ଟୁଲ୍ କିଟ୍ ।


    • ଟିକସ ଅନୁରୂପ ସମାଜ ଗଠନ ଲାଗି ନାଗରିକଙ୍କ ଭାଗୀଦାରୀ , ଯେଉଁଠି ପ୍ରତ୍ୟେକ ଭାରତୀୟ ଟିକସ ପ୍ରଦାନ କରି ଗର୍ବ ଅନୁଭବ କରିପାରୁଥିବ । ନାଗରିକମାନେ ଶପଥ ( ସଚ୍ଚୋଟତାର ଉତ୍ସବ ) ନେଇ ସ୍ୱଚ୍ଛ ଧନ ଅଭିଯାନକୁ ସମର୍ଥନ କରିପାରିବେ , ସାଥୀ ନାଗରିକଙ୍କୁ ସଚେତନ କରି ଏବଂ ସାମିଲ୍ କରି ନାଗରିକମାନେ ଯୋଗଦାନ କରିପାରିବେ ( ଜନ ଭାଗିଦାରୀ ) , ସେମାନଙ୍କ ଅଭିଜ୍ଞତା ବାଣ୍ଟିପାରିବେ ଏବଂ ମତାମତ ରଖିପାରିବେ ( ସୁଖଦ ଅନୁଭବ ) ।


    • ଷ୍ଟାଟସ୍ ରିପୋର୍ଟ ( ସ୍ୱଚ୍ଛ ମାମଲା ଏବଂ ଭେରିଫିକେସନ୍ ମାମଲାର ବିବରଣୀ ସହିତ ) ଏବଂ ବିଷୟଗତ ବିଶ୍ଳେଷଣ ରିପୋର୍ଟ ( ଯେପରିକି ନଗଦ ଜମା ତଥ୍ୟ ସହିତ ଟିକସଦାତାଙ୍କ ଖଣ୍ଡ ବିଶ୍ଳେଷଣ ) ପ୍ରଦାନ କରିବା ମାଧ୍ୟମରେ ପାରଦର୍ଶୀ ଟିକସ ପ୍ରଶାସନକୁ ସକ୍ରିୟ କରିପାରିବେ ।


    *******

    
    
    (Release ID: 1496174) Visitor Counter : 2