      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ବିଶ୍ୱକପ ଫାଇନାଲ ପାଇଁ ଭାରତୀୟ ମହିଳା କ୍ରିକେଟ ଟିମକୁ ପ୍ରଧାନମନ୍ତ୍ରୀଙ୍କ ଶୁଭକାମନା
      Posted On: 23 JUL 2017 9:11PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଆଜି ବିଶ୍ୱ କପ ଫାଇନାଲ ପାଇଁ ଭାରତୀୟ ମହିଳା କ୍ରିକେଟ ଟିମ କୁ ଶୁଭକାମନା ଜଣାଇଛନ୍ତି ।


    “ ଆମର ମହିଳା କ୍ରିକେଟ ଟିମ ଆଜି ବିଶ୍ୱ କପ ଫାଇନାଲ ଖେଳୁଥିବାରୁ , ମୁଁ 125 କୋଟି ଭାରତୀୟଙ୍କ ସହିତ ମିଶି ସେମାନଙ୍କୁ ଅନେକ ଶୁଭକାମନା ଜଣାଉଛି ।


    ଅଧିନାୟିକା ମିତାଲୀ ରାଜ୍ ସମ୍ମୁଖରେ ରହି ଦଳର ନେତୃତ୍ୱ ନେଉଛନ୍ତି । ଖେଳ ପ୍ରତି ତାଙ୍କର ଶାନ୍ତ ସ୍ୱଭାବ ସମ୍ପୂର୍ଣ୍ଣ ଦଳକୁ ସହାୟକ ହେବ ।


    ସ୍ମୃତି ମନ୍ଧାନାଙ୍କୁ ଶୁଭକାମନା । ତୁମେ ଭଲ ଖେଳ ଏବଂ ଶାନ୍ତ ଏବଂ ନିୟନ୍ତ୍ରିତ ହୋଇ ଖେଳ ।


    ସାରା ଭାରତ ପୁନମ୍ ରାଉତଙ୍କୁ ମହିଳା ବିଶ୍ୱ କପ ଫାଇନାଲ ପାଇଁ ଶୁଭେଚ୍ଛା ଜଣାଉଛି । ତାଙ୍କର ଖେଳ ଆମ ସମସ୍ତଙ୍କୁ ଗର୍ବିତ କରିଛି ।


    ହରମନପ୍ରିତ୍ କୌରଙ୍କର ପ୍ରଶଂସକ କିଏ ହୋଇନପାରେ ? ସେମିଫାଇନାଲରେ ତାଙ୍କର ଚମତ୍କାରୀ ଇନିଂସ ସବୁଦିନ ପାଇଁ ମନେ ରହିବ । ଆଜି ତୁମର ଶ୍ରେଷ୍ଠ ପ୍ରଦର୍ଶନ ଦେଖାଅ ।


    ଫାଇନାଲ ପାଇଁ ଦୀପ୍ତି ଶର୍ମାଙ୍କୁ ଶୁଭେଚ୍ଛା । ସେ ଦଳକୁ ଆହୁରି ଶକ୍ତିଶାଳୀ କରିଛନ୍ତି ଏବଂ ତାଙ୍କ ଖେଳ ମ୍ୟାଚ ପରେ ମ୍ୟାଚ ଆହୁରି ଉନ୍ନତ ହୋଇଛି ।


    ଅଭିଜ୍ଞ ଖେଳାଳୀ ବେଦା କ୍ରିଷ୍ଣମୂର୍ତ୍ତିଙ୍କ ଯୋଗୁ ମଧ୍ୟମ-କ୍ରମ ଆହୁରି ସ୍ଥିର ପ୍ରଦର୍ଶନ କରୁଛି । ଆଜି ପାଇଁ ତାଙ୍କୁ ଶୁଭକାମନା ।


    ୱିକେଟ-ରକ୍ଷକ ଭାବେ ସୁଶମା ବର୍ମା ଗୁରୁତ୍ୱପୂର୍ଣ୍ଣ ଭୂମିକା ତୁଲାଉଛନ୍ତି । ମନେରଖ , କ୍ୟାଚ୍ ମ୍ୟାଚ୍ ଜିତାଇଥାଏ ।


    ଝୁଲଣ ଗୋସ୍ୱାମୀ ଭାରତର ଗର୍ବ , ତାଙ୍କର ଚମତ୍କାରୀ ବୋଲିଂ ଗୁରୁତ୍ୱପୂର୍ଣ୍ଣ ସମୟରେ ଦଳକୁ ସହାୟକ ହୋଇଥାଏ । ଝୁଲଣ ତୁମକୁ ଶୁଭେଚ୍ଛା ।


    ଶିଖା ପାଣ୍ଡେଙ୍କ ଅଲରାଉଣ୍ଡ ପ୍ରଦର୍ଶନ ଦଳ ପାଇଁ ଗୁରୁତ୍ୱପୂର୍ଣ୍ଣ । ଶୁଭକାମନା ।


    ପୁନମ୍ ଯାଦବଙ୍କ ଚମତ୍କାର ବୋଲିଂ ଶ୍ରେଷ୍ଠ ବ୍ୟାଟ୍ସମ୍ୟାନଙ୍କ ପାଇଁ ମଧ୍ୟ ଘାତକ ହୋଇପାରେ । ଶୁଭେଚ୍ଛା ।


    ରାଜେଶ୍ୱରୀ ଗାଏକ୍ୱାଡ ତାଙ୍କର ମୀତବ୍ୟୟୀ ବୋଲିଂ ପାଇଁ ପରିଚିତ । ଶୁଭକାମନା ” ବୋଲି ପ୍ରଧାନମନ୍ତ୍ରୀ ତାଙ୍କ ଶୁଭେଚ୍ଛା ବାର୍ତ୍ତାରେ କହିଛନ୍ତି ।


    **********

    
    
    (Release ID: 1496996) Visitor Counter : 2