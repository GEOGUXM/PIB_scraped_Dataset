      କୃଷି ଓ କୃଷକ କଲ୍ୟାଣ ମନ୍ତ୍ରଣାଳୟ

      ଫେସବୁକ ଲାଇଭ ମାଧ୍ୟମରେ ଶ୍ରୀ ରାଧାମୋହନ ସିଂ ଆଜି ଜନସାଧାରଣଙ୍କ ସହ ଭାବ ବିନିମୟ କଲେ
      ଲକ୍ଷ ଲକ୍ଷ ଲୋକ ଏହି କାର୍ଯ୍ୟକ୍ରମ ଦେଖି କୃଷି ପ୍ରସଙ୍ଗରେ ପ୍ରଶ୍ନ ପଚାରିଲେ

      Posted On: 12 JUL 2017 4:10PM by PIB Bhubaneshwar

    କେନ୍ଦ୍ର କୃଷି ଏବଂ କୃଷକ କଲ୍ୟାଣ ମନ୍ତ୍ରୀ ଶ୍ରୀ ରାଧାମୋହନ ସିଂ ଆଜି ଫେସବୁକ ଲାଇଭ ମାଧ୍ୟମରେ ଜନସାଧାରଣଙ୍କ ସହ ଭାବ ବିନିମୟ କରିଛନ୍ତି । ପତ୍ର ସୂଚନା କାର୍ଯ୍ୟାଳୟ ସହଯୋଗରେ ଏହି ଭାବ ବିନିମୟ କାର୍ଯ୍ୟକ୍ରମର ଆୟୋଜନ କରାଯାଇଥିଲା । କୃଷି ମନ୍ତ୍ରଣାଳୟର ତିନୋଟି ଯାକ ବିଭାଗ ଏହି କାର୍ଯ୍ୟକ୍ରମରେ ଅଂଶଗ୍ରହଣ କରିଥିଲେ । ଲକ୍ଷ ଲକ୍ଷ ଲୋକ ଏହି କାର୍ଯ୍ୟକ୍ରମ ଦେଖିବା ସହ ମନ୍ତ୍ରୀଙ୍କୁ ପ୍ରଶ୍ନ ପଚାରିଥିଲେ ଏବଂ ମନ୍ତ୍ରୀ ଦର୍ଶକମାନଙ୍କୁ ଏଗୁଡ଼ିକର ଉତ୍ତର ତୁରନ୍ତ ପ୍ରଦାନ କରିଥିଲେ । ଏପରିକି ରାଧାମୋହନ ସିଂଙ୍କୁ ପଚାର ( ଆସ୍କ ରାଧା ମୋହନ ସିଂ ) ବ୍ୟବହାର ମାଧ୍ୟମରେ କାର୍ଯ୍ୟକ୍ରମ ଆରମ୍ଭ ହେବା ପୂର୍ବରୁ ଅନେକ ମନ୍ତବ୍ୟ ଆସିଥିଲା ।


    ଏହି କାର୍ଯ୍ୟକ୍ରମ ସମୟରେ ମନ୍ତ୍ରୀ ପ୍ରଧାନମନ୍ତ୍ରୀ ଫସଲ ବୀମା ଯୋଜନା , ମୂର୍ତ୍ତିକା ସ୍ୱାସ୍ଥ୍ୟ କାର୍ଡ ଏବଂ ଇ - ନାମ ଭଳି କୃଷି ଓ କୃଷକ ଉନ୍ନୟନ ସହ ସଂପୃକ୍ତ ବିଭିନ୍ନ ଯୋଜନା ସମ୍ବନ୍ଧରେ ଆଲୋଚନା କରିଥିଲେ ଏବଂ କୃଷି କ୍ଷେତ୍ର ସହିତ ସମ୍ପର୍କିତ ପ୍ରଶ୍ନର ଉତ୍ତର ଦେଇଥିଲେ । ଦର୍ଶକ ଅନେକ ପ୍ରଶ୍ନ ପଚାରିଥିଲେ ଏବଂ ମନ୍ତ୍ରୀ ସିଧାସଳଖ ଭାବବିନିମୟ କାର୍ଯ୍ୟକ୍ରମର ସମୟ ଅବଧି ବାହାରେ ମଧ୍ୟ ଯଥା ସମ୍ଭବ ଯେତେ ଅଧିକ ପ୍ରଶ୍ନର ଉତ୍ତର ଦେବାକୁ ଚେଷ୍ଟା କରିଥିଲେ । କାର୍ଯ୍ୟକ୍ରମ ପରେ ଜନସାଧାରଣଙ୍କ ଅଂଶଗ୍ରହଣକୁ ପ୍ରଶଂସା କରି ମନ୍ତ୍ରୀ କହିଥିଲେ ଯେ କୃଷିକୁ ଏବଂ ଏ ସମ୍ପର୍କିତ ଯୋଜନାକୁ ଜନସାଧାରଣ ଗୁରୁତର ଭାବେ ନେଉଥିବା ଏହାଫଳରେ ପ୍ରମାଣିତ ହୋଇଛି ।


    *********

    
    
    (Release ID: 1495494) Visitor Counter : 6