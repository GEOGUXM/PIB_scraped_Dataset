      ସଡକ ପରିବହନ ଓ ରାଜପଥ ମନ୍ତ୍ରଣାଳୟ

      ଭାରତମାଳା ପରିଯୋଜନାରେ ପ୍ରଥମ ପର୍ଯ୍ୟାୟରେ 24,800 କିଲୋମିଟର ରାସ୍ତା ନିର୍ମାଣ ହେବ
      Posted On: 31 JUL 2017 7:01PM by PIB Bhubaneshwar


    ଭାରତମାଳା ପରିଯୋଜନାର ପ୍ରଥମ ପର୍ଯ୍ୟାୟରେ ମୋଟ 24,800 କିଲୋମିଟର ରାସ୍ତା ନିର୍ମାଣ ପ୍ରସ୍ତାବକୁ ପବ୍ଲିକ ଇନଭେଷ୍ଟମେଂଟ ବୋର୍ଡ 2017 ଜୁନ୍ 16 ତାରିଖରେ ଅନୁଷ୍ଠିତ ବୈଠକରେ ମଞ୍ଜୁରି ଦେଇଛି । ପ୍ରସ୍ତାବକୁ ଅନ୍ତଃମନ୍ତ୍ରଣାଳୟ ଗୋଷ୍ଠୀ ନିକଟକୁ ଆଲୋଚନା ସକାଶେ ପଠାଇ ଦିଆଯାଇଛି । ସଡ଼କ ପରିବହନ, ରାଜପଥ, ଜାହାଜ ଚଳାଚଳ, ରସାୟନ ଏବଂ ସାର ରାଷ୍ଟ୍ରମନ୍ତ୍ରୀ ଶ୍ରୀ ମନସୁଖ୍ ଲାଲ ମାଣ୍ଡଭିୟ ଆଜି ରାଜ୍ୟସଭାରେ ଏକ ଲିଖିତ ପ୍ରଶ୍ନର ଉତ୍ତରରେ ଏହି ସୂଚନା ଦେଇଛନ୍ତି । ସୂଚନାନୁସାରେ, ଇକୋନୋମିକ କରିଡରରେ 9 ହଜାର କିଲୋମିଟର, ଇଂଟର କରିଡର ଏବଂ ଫିଡର ରୁଟରେ 6 ହଜାର କିଲୋମିଟର, ନ୍ୟାସନାଲ କରିଡର୍ସ ଏଫିସିଏନ୍ସୀ ପ୍ରୋଗ୍ରାମରେ 5 ହଜାର କିଲୋମିଟର, ବର୍ଡର ଆଣ୍ଡ ଇଂଟରନ୍ୟାସନାଲ କନେକ୍ଟିଭିଟି ରୋଡ୍ସରେ 2 ହଜାର କିଲୋମିଟର, ଉପକୂଳ ଏବଂ ବନ୍ଦର ସଂଯୋଗ ରାସ୍ତା 2 ହଜାର କିଲୋମିଟର, ଏକ୍ସପ୍ରେସ୍ ୱେ 800 କିଲୋମିଟର, ଜାତୀୟ ରାଜପଥ ବିକାଶ ପ୍ରକଳ୍ପ (ଏନଏଚଡିପି)ରେ 10 ହଜାର କିଲୋମିଟର ରାସ୍ତା ନିର୍ମାଣର ପ୍ରସ୍ତାବ ରହିଛି ।

    **********

    
    
    (Release ID: 1498038) Visitor Counter : 2