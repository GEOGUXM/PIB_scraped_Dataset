      ଜାହାଜ ଚଳାଚଳ ମନ୍ତ୍ରଣାଳୟ

      ବୃହତ୍ତ ବନ୍ଦର କର୍ତ୍ତୃପକ୍ଷ ବିଲ୍ ବଡ଼ ବନ୍ଦର ଗୁଡ଼ିକର ଦକ୍ଷତା ବୃଦ୍ଧି କରିବ
      Posted On: 18 JUL 2017 9:31PM by PIB Bhubaneshwar


    ବର୍ତ୍ତମାନ ଥିବା ମେଜର ପୋର୍ଟ ଟ୍ରଷ୍ଟ ଆକ୍ଟ-1963 ସ୍ଥାନରେ ମେଜର ପୋର୍ଟ ଅଥରିଟିଜ୍ ବିଲ୍-2016 ଲାଗୁ କରିବା ପାଇଁ ଏହାର ଚିଠା ପ୍ରସ୍ତାବକୁ ସରକାର ଅନୁମୋଦନ କରିଛନ୍ତି । ଜାହାଜ , ସଡ଼କ ପରିବହନ ଏବଂ ରାଜପଥ ରାଷ୍ଟ୍ରମନ୍ତ୍ରୀ ମନସୁଖ୍ ଏଲ୍. ମାଣ୍ଡଭ୍ୟ ଆଜି ରାଜ୍ୟସଭାରେ ଏକ ଲିଖିତ ପ୍ରଶ୍ନର ଉତ୍ତର ଦେଇ ଏହା କହିଛନ୍ତି । ଏହାଦ୍ୱାରା 12ଟି ବୃହତ୍ତ ବନ୍ଦର ସ୍ୱୟଂ ଭାବେ ନିଷ୍ପତ୍ତି ନେବାର କ୍ଷମତା ପାଇପାରିବେ ।


    ମେଜର ପୋର୍ଟ ଅଥରିଟି ବିଲ୍-2016ର ବୈଶିଷ୍ଟ୍ୟ ଗୁଡ଼ିକ ହେଲା:

      * ବେସରକାରୀ ବନ୍ଦର ଗୁଡ଼ିକର କାରବାର ବୃଦ୍ଧି ଫଳରେ ବଡ଼ ବନ୍ଦର ଗୁଡ଼ିକ ପ୍ରତିଦ୍ୱନ୍ଦ୍ୱିତାର ସମ୍ମୁଖିନ ହୋଇଛନ୍ତି । ବିଶେଷ କରି କେନ୍ଦ୍ର ସରକାର ଏସବୁ ବନ୍ଦର ଗୁଡ଼ିକର ମାଲ ପରିବହନ ଦର ଧାର୍ଯ୍ୟ କରୁଥିବାରୁ ସମସ୍ୟା ସୃଷ୍ଟି ହେଉଥିଲା । କିନ୍ତୁ ନୂତନ ବିଲ୍ ଅନୁଯାୟୀ ବଡ଼ ବନ୍ଦର ଗୁଡ଼ିକ ସେମାନଙ୍କ ପ୍ରଶାସନକୁ ପେସାଦାର ଭିତ୍ତିରେ ଚଳାଇବା ସହ ନିଜେ ଦର ଧାର୍ଯ୍ୟ କରିପାରିବେ ।
      * ପ୍ରତ୍ୟେକ ବନ୍ଦର ପାଇଁ ବୋର୍ଡ ଅଫ୍ ଟ୍ରଷ୍ଟିଜ୍ ସ୍ଥାନରେ ବୋର୍ଡ ଅଫ୍ ପୋର୍ଟ ଅଥରିଟି ଗଠନ କରାଯିବ ।
      * ବୋର୍ଡ ଅଫ୍ ପୋର୍ଟ ଅଥରିଟି ଏହାର ସମ୍ପତ୍ତି , ସମ୍ବଳ ଏବଂ ଅର୍ଥକୁ ବନ୍ଦରର ଫାଇଦା ପାଇଁ ବିନିଯୋଗର ନିଷ୍ପତ୍ତି ନେଇପାରିବ ।
      * ବିଧି ଅନ୍ତର୍ଗତ ବନ୍ଦରର ଯେକୌଣସି ବିକାଶ ପାଇଁ ଏହା ବୁଝାମଣାପତ୍ର ସ୍ୱାକ୍ଷର କରିପାରିବ ।
      * ବନ୍ଦରର ଆବଶ୍ୟକତା ଅନୁଯାୟୀ ଋଣ ଉଠାଇବା ପାଇଁ ବୋର୍ଡ ଅଫ୍ ଅଥରିଟି ପାଖରେ କ୍ଷମତା ରହିବ ।
      * ବନ୍ଦର ଗୁଡ଼ିକ ମଧ୍ୟରେ ସୃଷ୍ଟି ହେଉଥିବା ବିବାଦର ସମାଧାନ ପାଇଁ ମୀମାଂସା ବୋର୍ଡ ଗଠନ ହେବ । ଏହି ବୋର୍ଡରେ ପ୍ରିଜାଇଡିଂ ଅଫିସର ଏବଂ ସେହିପରି ଦୁଇ ଜଣ ସଭ୍ୟ ସଦସ୍ୟ ଭାବେ ରହିବେ । ଏମାନେ କେନ୍ଦ୍ର ସରକାରଙ୍କ ଦ୍ୱାରା ନିଯୁକ୍ତି ପାଇବେ ।
      * ବନ୍ଦର ପରିସରରେ ସାମାଜିକ ଦାୟିତ୍ୱଦ୍ଧତା ସକାଶେ ପଦକ୍ଷେପ ନିଆଯିବ ।
      * ଦେଶର ସମସ୍ତ ବଡ଼ ବନ୍ଦର ଗୁଡ଼ିକର ପରିଚାଳନା , ନିୟନ୍ତ୍ରଣ , ବିବାଦର ସମାଧାନ ଦାୟିତ୍ୱ ବୋର୍ଡ଼ ଅଫ୍ ଅଥରିଟି ପାଖରେ ରହିବ ।

    **********

    
    
    (Release ID: 1496232) Visitor Counter : 3
    
    
    
    
    

*