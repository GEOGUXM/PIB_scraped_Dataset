      ଅର୍ଥ ମନ୍ତ୍ରଣାଳୟ

      ମାଇଗ୍ରେସନ, ନୂଆ ପଞ୍ଜୀକରଣ, କମ୍ପୋଜିଶନ ଯୋଜନାରେ ସାମିଲ୍ ହେବା ଏବଂ ଯୋଗାଣ ବିଲ୍ ଜାରି କରିବା ଉପରେ ସ୍ପଷ୍ଟୀକରଣ
      Posted On: 08 JUL 2017 3:24PM by PIB Bhubaneshwar


    ପଞ୍ଜୀକରଣ ଏବଂ କମ୍ପୋଜିଶନ୍ ଯୋଜନା ସମ୍ବନ୍ଧୀୟ ନିୟମ 19 ଜୁନ୍ , 2017 ରେ ଅଧିସୂଚିତ କରାଯାଇଛି । ଏହି ନିୟମ 22 ଜୁନ୍ , 2017 ଠାରୁ ଲାଗୁ ହୋଇସାରିଛି । ଏହି ନିୟମଗୁଡ଼ିକୁ ଅଧିସୂଚିତ କରିବାର ଉଦ୍ଦେଶ୍ୟ ଅସ୍ଥାୟୀ ପଞ୍ଜୀକରଣ ଆଇଡି ( ପିଆଇଡି ) ହାସଲ କରିସାରିଥିବା ଟିକସଦାତାଙ୍କ ସହିତ ନୂଆ ଟିକସଦାତାଙ୍କୁ ମଧ୍ୟ ପଞ୍ଜୀକରଣ ପ୍ରମାଣପତ୍ର ‘ ବସ୍ତୁ ଏବଂ ସେବା କର ପରିଚୟ ସଂଖ୍ୟା ( ଜିଏସଟିଆଇଏନ୍ ) କରିବାର ପ୍ରକ୍ରିୟା ଆରମ୍ଭ କରିବା ।


    କୌଣସି ବ୍ୟକ୍ତି ଯାହାଙ୍କୁ ପିଆଇଡି ମଞ୍ଜୁର କରାଯାଇସାରିଛି ଏବଂ ଯେ କମ୍ପୋଜିଶନ୍ ଯୋଜନା ଆପଣାଇଛନ୍ତି ତାଙ୍କୁ ଏହି ବିକଳ୍ପ ଆପଣାଇବାର ସୂଚନା 21 ଜୁଲାଇ , 2017 ରେ କିମ୍ବା ଏହା ପୂର୍ବରୁ ଜିଏସଟିଏନ୍ ଉପରେ ଏକ ନିର୍ଦ୍ଧାରିତ ଫର୍ମରେ ଦାଖଲ କରିବାକୁ ହେବ ।


    କୌଣସି ବ୍ୟକ୍ତି ଯାହାଙ୍କ ପାଖରେ ପିଆଇଡି ରହିଛି ସେ ପଞ୍ଜୀକରଣର ପ୍ରମାଣପତ୍ର ପ୍ରାପ୍ତ କରିବା ପାଇଁ ଜିଏସଟିଏନ୍ ଉପରେ ଆବଶ୍ୟକ କାଗଜପତ୍ର ଦାଖଲ କରିପାରିବେ । ଏହା ସ୍ପଷ୍ଟ କରାଯାଉଛି ଯେ ଏହି ପ୍ରକ୍ରିୟା ପୂରଣ କରିବା ପାଇଁ ତିନି ମାସର ଅନୁମତି ଦିଆଯାଇଛି ଅର୍ଥାତ୍ ଔପଚାରିକତାକୁ 22 ସେପ୍ଟେମ୍ବର , 2017 କୁ କିମ୍ବା ତା ’ ପୂର୍ବରୁ ପୂରଣ କରାଯାଇପାରିବ । ଏହି ସମୟରେ ସେ ନିଜକୁ ଆବଂଟିତ ହୋଇଥିବା ପିଆଇଡିର ବ୍ୟବହାର କରି ଟିକସ ଇନଭଏସ୍ ଜାରି କରିପାରିବେ ।


    ନୂଆ ପଞ୍ଜୀକରଣର ଦାବି କରୁଥିବା ବ୍ୟକ୍ତି ଏହି ତାରିଖ ଠାରୁ 30 ଦିନ ଭିତରେ ପଞ୍ଜୀକରଣ ପାଇଁ ଆବେଦନ କରିପାରିବେ ଯେଉଁ ତିଥିରେ ସେହି ପଞ୍ଜୀକରଣ ପାଇଁ ଉତ୍ତରଦାୟୀ ବିବେଚନା କରାଯିବ । ସେ ପଞ୍ଜୀକରଣ ଫର୍ମ ଦାଖଲ କରିବା ସମୟରେ ମଧ୍ୟ କମ୍ପୋଜିଶନର ବିକଳ୍ପ ବାଛିପାରିବେ ।


    ନୂଆ ପଞ୍ଜୀକରଣର ମଞ୍ଜୁରୀ ପାଇଁ ଆବେଦନ କରୁଥିବା ବ୍ୟକ୍ତି ପଞ୍ଜୀକରଣ ପ୍ରାପ୍ତ କରିବା ପାଇଁ ଉତ୍ତରଦାୟୀ ହେବାର ତାରିଖ ଠାରୁ ନେଇ ପଞ୍ଜୀକରଣ ପ୍ରମାଣପତ୍ର ଜାରି କରିବାର ତାରିଖ ପର୍ଯ୍ୟନ୍ତ ଅବଧି ମଧ୍ୟରେ ବସ୍ତୁ କିମ୍ବା ସେବା ଯୋଗାଣର ବିଲ୍ ଜାରି କରିପାରିବେ , ତେବେ ସର୍ତ୍ତ ରହିଛି ଯେ ପଞ୍ଜୀକରଣ ପାଇଁ ଉତ୍ତରଦାୟୀ ହେବାର ତାରିଖ ଠାରୁ ଆରମ୍ଭ କରି 30 ଦିନ ମଧ୍ୟରେ ସେ ପଞ୍ଜୀକରଣ ପାଇଁ ଆବେଦନ କରିସାରିଥିବେ । ପଞ୍ଜୀକରଣ ପ୍ରମାଣ ପତ୍ର ମଞ୍ଜୁର ହେବା ପରେ ସେ ଏହି ଅବଧି ମଧ୍ୟରେ କରାଯାଇଥିବା ଯୋଗାଣ ପାଇଁ ସଂଶୋଧିତ ଟିକସ ଇନଭଏସ୍ ଜାରି କରିପାରିବେ ।


    ********

    
    
    (Release ID: 1495129) Visitor Counter : 2