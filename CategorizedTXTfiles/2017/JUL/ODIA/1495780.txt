      କୃଷି ଓ କୃଷକ କଲ୍ୟାଣ ମନ୍ତ୍ରଣାଳୟ

      ରାଷ୍ଟ୍ରୀୟ ସହକାରୀ ବିକାଶ ନିଗମ ଦ୍ୱାରା 2011-14 ବର୍ଷରେ 15143.76 କୋଟି ତୁଳନାରେ 2014-17 ରେ 28771.31 କୋଟି ଟଙ୍କା ପ୍ରଦାନ କରାଯାଇଛି: କେନ୍ଦ୍ର କୃଷି ଓ କୃଷକ କଲ୍ୟାଣ ମନ୍ତ୍ରୀ
      • ଭାରତ ସମବାୟ ଅର୍ଥ ବ୍ୟବସ୍ଥାର ଅନେକ କ୍ଷେତ୍ର ଯେପରିକି ଗୋପାଳନ, ବ୍ୟାଙ୍କିଙ୍ଗ, ଚିନି, ସାର, ବିପଣନ, ହ୍ୟାଣ୍ଡଲୁମ, ମତ୍ସ୍ୟ, ଗୃହ ନିର୍ମାଣ ଆଦିରେ ନିଜକୁ ଦୃଢ଼ ଭାବେ ସ୍ଥାପିତ କରିଛି: ଶ୍ରୀ ରାଧା ମୋହନ ସିଂ
      • ସରକାରୀ ସମିତି ଋଣ, ସାର, ବିହନ ଆଦି କଞ୍ଚାମାଲ ଉପଲବ୍ଧ କରାଯାଇ କୃଷକମାନଙ୍କ ପଥ ସୁଗମ କରାଯାଇଛି: ଶ୍ରୀ ସିଂ
      Posted On: 15 JUL 2017 3:55PM by PIB Bhubaneshwar


    କେନ୍ଦ୍ରୀୟ କୃଷି ଏବଂ କୃଷକ କଲ୍ୟାଣ ମନ୍ତ୍ରୀ ଶ୍ରୀ ରାଧା ମୋହନ ସିଂ କହିଛନ୍ତି ଯେ ଆଜି ଭାରତୀୟ ସମବାୟ ଆନ୍ଦୋଳନ ବିଶ୍ୱର ସବୁଠାରୁ ବଡ ସମବାୟ ଆନ୍ଦୋଳନ ଭାବେ ସ୍ଥାପିତ ହୋଇଛି । ଭାରତ ବର୍ଷରେ ସମବାୟର ପହଞ୍ଚ ଗାଁରୁ ଆରମ୍ଭ କରି ରାଷ୍ଟ୍ରୀୟ ସ୍ତର ପର୍ଯ୍ୟନ୍ତ ରହିଛି । କୃଷି ମନ୍ତ୍ରୀ ଆଜି ଏହି କଥା ଅମରେଲି ଜିଲ୍ଲାର ଦୁଗ୍ଧ ଉତ୍ପାଦକ ସଂଘ ଦ୍ୱାରା ଅମରେଲି , ଗୁଜୁରାଟ ଠାରେ ଆୟୋଜିତ ସମବାୟ ସମ୍ମେଳନର ଉଦଘାଟନ ଅବସରରେ ପ୍ରକାଶ କରିଥିଲେ । ଏହି ଅବସରରେ କେନ୍ଦ୍ରୀୟ କୃଷି କୃଷକ କଲ୍ୟାଣ ଏବଂ ପଞ୍ଚାୟତ ରାଜ ରାଜ୍ୟମନ୍ତ୍ରୀ ଶ୍ରୀ ପୁରୁଷୋତ୍ତମ ରୁପାଲା ମଧ୍ୟ ଉପସ୍ଥିତ ଥିଲେ ।


    କୃଷି ମନ୍ତ୍ରୀ କହିଲେ ଯେ ଦେଶରେ 7 ଲକ୍ଷରୁ ଅଧିକ ସମବାୟ ସମିତି ରହିଛି , ଯେଉଁଗୁଡ଼ିକ କି ଗ୍ରାମୀଣ ସ୍ତରର ସମିତିଠାରୁ ଆରମ୍ଭ କରି ରାଷ୍ଟ୍ରୀୟ ସ୍ତରର ସଙ୍ଗଠନ ପର୍ଯ୍ୟନ୍ତ ବିସ୍ତାରିତ ହୋଇ ରହିଛି । ଦେଶର ସହକାରୀ ସମିତିର ମୋଟ ସଦସ୍ୟତା ୪୦ କୋଟିରୁ ମଧ୍ୟ ଉଦ୍ଧ୍ୱର୍ ରହିଛି । ଏଥିରେ ପାଖାପାଖି ୯୭ ପ୍ରତିଶତ ଗାଁ ତଥା ପାଖାପାଖି ୭୧ ପ୍ରତିଶତ ଗ୍ରାମୀଣ ପରିବାର ସାମିଲ ଅଛନ୍ତି । ଆଜି ଭାରତୀୟ ଅର୍ଥବ୍ୟବସ୍ଥାରେ କୃଷିର 16.9 ପ୍ରତିଶତ , ସାର ଉତ୍ପାଦନର 29 ପ୍ରତିଶତ , ଚିନି ଉତ୍ପାଦନ 40 ପ୍ରତିଶତ , ବୁଣାକାର ସହକାରିତାର 54 ପ୍ରତିଶତ ଯୋଗଦାନ ରହିଛି ।


    ଶ୍ରୀ ସିଂହ କହିଥିଲେ ଯେ ଭାରତୀୟ ସମବାୟ ଅର୍ଥବ୍ୟବସ୍ଥାର ଅନେକ କ୍ଷେତ୍ରରେ ସେମାନଙ୍କୁ ମଜଭୁତ ଭାବେ ସ୍ଥାପିତ କରିଛି । ଏଗୁଡ଼ିକ ମଧ୍ୟରେ ରହିଛି ଦୁଗ୍ଧ , ବ୍ୟାଙ୍କିଙ୍ଗ , ଚିନି , ସାର , ବିପଣନ , ହ୍ୟାଣ୍ଡଲୁମ , ମତ୍ସ୍ୟ ଓ ଗୃହ ନିର୍ମାଣ । ସମବାୟ ସମିତି ଋଣ , ସାର , ବିହନ ଆଦି କଞ୍ଚାମାଲ ଯୋଗାଇ ଦେଇ କୃଷକମାନଙ୍କ ମାର୍ଗ ସହଜ କରିଦେଇଛି । ଆଜି ଦୁଗ୍ଧ ସମବାୟଗୁଡ଼ିକ ଦେଶ ବିଦେଶରେ ସେମାନଙ୍କର ଏକ ସ୍ୱତନ୍ତ୍ର ପରିଚୟ ସୃଷ୍ଟି କରିଛନ୍ତି । ଗୁଜୁରାଟ ଏବଂ ମହାରାଷ୍ଟ୍ରରେ ଦୁଗ୍ଧ ଉତ୍ପାଦନ ସହିତ ଚିନି କଳ ଏବଂ ଋଣ ସମିତିମାନଙ୍କର ବିକାଶ ହୋଇଛି ଏବଂ ଦକ୍ଷିଣ ଭାରତୀୟ ରାଜ୍ୟମାନଙ୍କରେ ମତ୍ସ୍ୟ ଓ ବଣ ଆଧାରିତ ସମିତି ମାନଙ୍କର ବିକାଶ ହୋଇଛି ।


    କୃଷି ମନ୍ତ୍ରୀ କହିଥିଲେ ଯେ ରାଷ୍ଟ୍ରୀୟ ସମବାୟ ନିଗମ ସମବାୟର ସାମଗ୍ରୀକ ବିକାଶ ଯୋଗୁ ସହକାରୀ ସଂସ୍ଥାମାନଙ୍କୁ ସହାୟତା ପ୍ରଦାନ କରିଥାଏ ଯେଉଁଥିରେ ସରକାରଙ୍କ ଠାରୁ ପ୍ରାପ୍ତ ଅନୁଦାନ ଏବଂ ଋଣ ସାମିଲ ରହିଛି । ଗୁଜୁରାଟରେ ଦୁଗ୍ଧ ଉତ୍ପାଦନ , ଶୀତଳ ଭଣ୍ଡାରରେ ସଂରକ୍ଷଣ , ସମବାୟ ସମିତିର କମ୍ପ୍ୟୁଟରୀକରଣ , ଚିନି , କପଡା ଏବଂ ଉପଭୋକ୍ତା ସହକାରୀଙ୍କୁ ବିତ୍ତୀୟ ସହାୟତା ପ୍ରଦାନ କରାଯାଇଛି । ଏହି ଯୋଜନାମାନଙ୍କ ଦ୍ୱାରା 2014-15 , 2015-16 ଏବଂ 2016-17 ବର୍ଷରେ କ୍ରମଶଃ 663.23 କୋଟି ଟଙ୍କା ଅନୁମୋଦନ କରାଯାଇଛି ଏବଂ କ୍ରମଶଃ 133.45 କୋଟି , 272.97 କୋଟି ଏବଂ 424.04 କୋଟି ଟଙ୍କା ପ୍ରଦାନ କରାଯାଇଛି ।


    ରାଷ୍ଟ୍ରୀୟ ସମବାୟ ବିକାଶ ନିଗମ ଦ୍ୱାରା 2011-14 ବର୍ଷରେ 15143.76 କୋଟି ଟଙ୍କାର ଅର୍ଥ ରାଶି ପ୍ରଦାନ କରାଯାଇଥିଲା । ବର୍ତ୍ତମାନର କେନ୍ଦ୍ର ସରକାର ଏହାର 3 ବର୍ଷ କାର୍ଯ୍ୟକାଳ ( 2014-17 ) ମଧ୍ୟରେ ଏଥିରେ 89.98 ପ୍ରତିଶତ ବୃଦ୍ଧି କରି 28771.31 କୋଟି ଟଙ୍କା ପ୍ରଦାନ କରିଛି । ସରକାର ସମସ୍ତ ସମିତିର ପ୍ରତିନିଧିମାନଙ୍କ ଠାରୁ ଆଗ୍ରହ ପ୍ରକାଶ କରିଛନ୍ତି ଯେ ସମିତି ମାନଙ୍କର ଆର୍ଥିକ ସୁଧାର ଏବଂ କ୍ଷେତ୍ରୀୟ ଅସନ୍ତୁଳନକୁ ଦୂର କରିବା ପାଇଁ ଏନସିଡ଼ିସିର ବିଭିନ୍ନ ବିକାଶମୂଳକ କାର୍ଯ୍ୟକ୍ରମର ସହାୟତା ନେବା ଆବଶ୍ୟକ ।


    ଶ୍ରୀ ସିଂ କହିଲେ ଯେ ସହକାରୀ ଶିକ୍ଷା ଏବଂ ପ୍ରଶିକ୍ଷଣ କାର୍ଯ୍ୟକ୍ରମ ସମବାୟତା ବିକାଶର ପ୍ରମୁଖ ଅଙ୍ଗ ହେବ । ସମବାୟ ସମିତିକୁ ସକ୍ଷମ କରିବା ପାଇଁ ଏହା ଏକ ନିରନ୍ତର ପ୍ରକ୍ରିୟା ଅଟେ । ପ୍ରଶିକ୍ଷଣ ଏଥିପାଇଁ ଜରୁରୀ କି ସମିତିମାନଙ୍କୁ ଯେପରି ଯୋଗ୍ୟ ଏବଂ ବ୍ୟବସାୟିକ ନେତୃତ୍ୱ ମିଳେ । କୁଶଳ ମାନବ ସଂଶାଧନରେ ଯେ ପର୍ଯ୍ୟନ୍ତ ବିସ୍ତାର ନାହିଁ ସେ ପର୍ଯ୍ୟନ୍ତ ସମବାୟର ବିସ୍ତାରରେ ହ୍ରାସ ଘଟିବ । ଏଥିପାଇଁ ସରକାରୀ ଶିକ୍ଷଣ ଏବଂ ପ୍ରଶିକ୍ଷଣ ତନ୍ତ୍ରକୁ ମଜଭୁତ କରିବାକୁ ପଡିବ । ଭାରତୀୟ ରାଷ୍ଟ୍ରୀୟ ସମବାୟ ସଙ୍ଘ ଦେଶରେ ସମବାୟ ଆନ୍ଦୋଳନକୁ ବିକଶିତ କରିବା ପାଇଁ କଠିନ ପରିଶ୍ରମ କରୁଛି ଏବଂ ସମବାୟ କ୍ଷେତ୍ରର ସୁଦୃଢ଼ୀକରଣ ଯୋଗୁ ସଦସ୍ୟ ସଙ୍ଗଠନକୁ ଶିକ୍ଷିତ କରିବା , ମାର୍ଗଦର୍ଶନ ପ୍ରଦାନ କରିବା ଏବଂ ସହାୟତା ପ୍ରଦାନ କରିବାରେ ପ୍ରମୁଖ ଭୂମିକା ଗ୍ରହଣ କରୁଛି ।


    **********

    
    
    (Release ID: 1495780) Visitor Counter : 6