      ସ୍ୱାସ୍ଥ୍ୟ ଓ ପରିବାର ମନ୍ତ୍ରଣାଳୟ

      ନବଜାତ ଶିଶୁ ମୃତ୍ୟୁ ହାର ହ୍ରାସ ପାଇଁ ଏଫପିସି ଯୋଜନା ଏବଂ କାର୍ଯ୍ୟକାରୀତା ପାଇଁ ନିର୍ଦ୍ଦେଶାବଳୀ ଉନ୍ମୋଚିତ
      Posted On: 28 JUL 2017 7:35PM by PIB Bhubaneshwar


    ନବଜାତ ଶିଶୁ ମୃତ୍ୟୁ ହାର ହ୍ରାସ ପାଇଁ ପାରିବାରିକ ଭାଗିଦାରୀ (ଏଫପିସି) ଯୋଜନା ଏବଂ କାର୍ଯ୍ୟକାରୀତା ପାଇଁ ପରିଚାଳନାଗତ ନିର୍ଦ୍ଦେଶାବଳୀ ସ୍ୱାସ୍ଥ୍ୟ ଏବଂ ପରିବାର କଲ୍ୟାଣ ମନ୍ତ୍ରଣାଳୟ ପକ୍ଷରୁ ଉନ୍ମୋଚିତ ହୋଇଛି । ଏହି ନିର୍ଦ୍ଦେଶାବଳୀ ନବଜାତ ଶିଶୁଙ୍କର ଯତ୍ନ ନେବା ପାଇଁ ଆଗ୍ରହୀ ବ୍ୟକ୍ତିମାନଙ୍କ ପାଇଁ ଏକ ମାର୍ଗଦର୍ଶିକା ଭାବେ କାର୍ଯ୍ୟ କରିବ ।


    ନବଜାତ ଶିଶୁ ଯତ୍ନ ୟୁନିଟଗୁଡିକରେ ଏଫପିସି କାର୍ଯ୍ୟାନ୍ୱୟନ ପାଇଁ ଆବଶ୍ୟକ ଭିତ୍ତିଭୂମି , ପ୍ରଶିକ୍ଷଣ , ସ୍ୱାସ୍ଥ୍ୟର ଯତ୍ନ ପ୍ରଦାନକାରୀଙ୍କ ଭୂମିକା ବିଷୟରେ ଏହି ନିର୍ଦ୍ଦେଶାବଳୀ ସୂଚନା ପ୍ରଦାନ କରିବ । ଏଫପିସି ପରିଚାଳନା ସମ୍ବନ୍ଧୀତ ନିର୍ଦ୍ଦେଶାବଳୀ ନବଜାତ ଶିଶୁମାନଙ୍କର ଯତ୍ନ ସହ ସମ୍ବନ୍ଧୀତ ସମସ୍ତ ଅଂଶୀଦାରମାନଙ୍କ ପାଇଁ କାର୍ଯ୍ୟକାରୀ କରାଯିବ ।


    ନିର୍ଦ୍ଦେଶାବଳୀରେ ବିଭିନ୍ନ ଦିଗ , ଭିତ୍ତିଭୂମି ପରିବର୍ତ୍ତନ ବିଷୟରେ ଉଲ୍ଲେଖ କରାଯାଇଛି ଯାହା ନବଜାତ ଶିଶୁ ଚିକିତ୍ସା ୟୁନିଟ (ଏସଏନସିୟୁ) ରେ ଏଫପିସି ପ୍ରତିଷ୍ଠାରେ ସହାୟକ ହେବ । ରାଜ୍ୟଗୁଡିକରେ ଏଫସିସି ଆରମ୍ଭ କରିବା ପାଇଁ ଏସଏନସିୟୁର ପ୍ରାଥମିକତା , ଏସଏନସିୟୁରେ ଶିଶୁ ଯତ୍ନ କ୍ଷେତ୍ରରେ ପରିବାରର ଅଂଶଗ୍ରହଣ ପାଇଁ ପରିବେଶ ଗଠନ , ଅଭିଭାବକ-ଆଟେଣ୍ଡାଂଟଙ୍କ ପାଇଁ ଆବଶ୍ୟକ ବ୍ୟବସ୍ଥା ସୁନିଶ୍ଚିତ କରାଇବା , କର୍ମଚାରୀମାନଙ୍କୁ ପ୍ରଶିକ୍ଷଣ ପ୍ରଦାନ , ଏଫପିସି କାର୍ଯ୍ୟାନ୍ୱୟନ ପାଇଁ ସ୍ୱାସ୍ଥ୍ୟ ଯତ୍ନ ସୁବିଧା ପ୍ରଦାନକାରୀମାନଙ୍କର ଭୂମିକା ଏବଂ ଏଫସିସି ପାଇଁ ସଂସ୍ଥାଗତ ସମର୍ଥନ ବିଷୟରେ ଉଲ୍ଲେଖ ରହିଛି ।


    ଏଫସିସି ଅନ୍ତର୍ଗତ ଭିତ୍ତିଭୂମି ପ୍ରଶିକ୍ଷଣ କାର୍ଯ୍ୟକ୍ରମ (ଅଡିଓ- ଭିଡିଓ ମଡ୍ୟୁଲ ଏବଂ ପ୍ରଶିକ୍ଷଣ ଗାଇଡ) ଜରିଆରେ ନବଜାତ ଶିଶୁ ଯତ୍ନରେ ଅଭିଭାବକ - ଆଟେଣ୍ଡାଂଟଙ୍କ ଦକ୍ଷତା ବୃଦ୍ଧି କରାଯାଇଛି । ନବଜାତ ଶିଶୁ ଯତ୍ନ ୟୁନିଟରେ ଥିବା କର୍ମଚାରୀ ଲଗାତାର ଭାବେ ତଦାରଖ ଏବଂ ସହଯୋଗ କରିବେ । ଏହି ନିର୍ଦ୍ଦେଶାବଳୀ ରାଜ୍ୟଗୁଡିକୁ ପ୍ରଦାନ କରାଯାଇଛି ।


    ଅସୁସ୍ଥ ଏବଂ ନବଜାତ ଶିଶୁମାନଙ୍କ ଅବସ୍ଥା ଅତ୍ୟନ୍ତ ସମ୍ବେଦନଶୀଳ ହୋଇଥିବାରୁ ସେମାନଙ୍କୁ ସୁରକ୍ଷା ପ୍ରଦାନ କରିବା ପାଇଁ ବିଶେଷ ଯତ୍ନର ଆବଶ୍ୟକତା ରହିଛି । ଜୀବନର ପ୍ରଥମ ବର୍ଷ ପର୍ଯ୍ୟନ୍ତ ବିଶେଷ ଯତ୍ନର ଆବଶ୍ୟକତା ରହିଛି ଏବଂ ପୁଷ୍ଟିକର ଖାଦ୍ୟର ଆବଶ୍ୟକତା ରହିଛି । ରାଷ୍ଟ୍ରୀୟ ସ୍ୱାସ୍ଥ୍ୟ ମିଶନ ଅନ୍ତର୍ଗତ ଦେଶରେ 700ରୁ ଅଧିକ ବିଶେଷ ନବଜାତ ଶିଶୁ ଯତ୍ନ ୟୁନିଟ (ଏସଏନସିୟୁ) ର ପ୍ରତିଷ୍ଠା କରାଯାଇଛି ଏବଂ 24 ଘଂଟା ପ୍ରଶିକ୍ଷଣ ପ୍ରାପ୍ତ କର୍ମଚାରୀମାନଙ୍କ ଦ୍ୱାରା ନବଜାତ ଶିଶୁମାନଙ୍କର ଯତ୍ନ ନିଆଯାଉଛି ।


    ଏହି ସମୟରେ ପରିବାର ସଦସ୍ୟମାନଙ୍କ ଦ୍ୱାରା ଶିଶୁର ଯତ୍ନ ନେବା ଆବଶ୍ୟକତା ଅନୁଭବ କରି ସେମାନଙ୍କୁ ପ୍ରଶିକ୍ଷଣ ପ୍ରଦାନ କରାଯାଉଛି । ଏହା ଦ୍ୱାରା ଶିଶୁକୁ ଡାକ୍ତରଖାନାରୁ ନିଜ ଘରକୁ ନେବା ପରେ ମଧ୍ୟ ଠିକ ଭାବେ ଶିଶୁର ଯତ୍ନ ନେଇପାରିବେ ।


    ********

    
    
    (Release ID: 1497727) Visitor Counter : 2