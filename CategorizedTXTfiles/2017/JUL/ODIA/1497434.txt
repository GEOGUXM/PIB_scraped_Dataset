      ସଂଖ୍ୟାଲଘୁ ବ୍ୟାପାର ମନ୍ତ୍ରଣାଳୟ

      ହମାରୀ ଧରୋହର ଯୋଜନାର ସଫଳତା
      Posted On: 25 JUL 2017 4:51PM by PIB Bhubaneshwar


    ସଂଖ୍ୟାଲଘୁ ଗୋଷ୍ଠୀଙ୍କ ଐତିହ୍ୟ ଓ ସଂସ୍କୃତିର ସୁରକ୍ଷା ନିମନ୍ତେ ସଂଖ୍ୟାଲଘୁ ବ୍ୟାପାର ବିଭାଗ ପକ୍ଷରୁ 2014-15 ଆର୍ଥିକ ବର୍ଷରେ “ ହମାରୀ ଧରୋହର ” ଯୋଜନା କାର୍ଯ୍ୟକାରୀ କରାଯାଇଥିଲା । ବିଭିନ୍ନ ପ୍ରକାର ପ୍ରମୁଖ ପ୍ରଦର୍ଶନର ସଂରକ୍ଷଣ , ପ୍ରଦର୍ଶନର କାଲିଗ୍ରାଫି , ଏ ସମ୍ପର୍କୀତ ଗବେଷଣା ଓ ବିକାଶ ଘଟାଇବା ଏହି ଯୋଜନାର ମୂଳ ଲକ୍ଷ୍ୟ । ଏହି ଯୋଜନା ମାଧ୍ୟମରେ ପ୍ରକଳ୍ପଭିତ୍ତିକ ପାଣ୍ଠି ଯୋଗାଇ ଦିଆଯାଇଥାଏ ଯାହା ରାଜ୍ୟ ଅଥବା ଜିଲ୍ଲାଭିତ୍ତିକ ନୁହେଁ ବୋଲି କେନ୍ଦ୍ର ସଂଖ୍ୟାଲଘୁ ବ୍ୟାପାର (ସ୍ଵାଧୀନ) ରାଷ୍ଟ୍ରମନ୍ତ୍ରୀ ମୁଖତାର ଆବାସ ନକଭୀ ରାଜ୍ୟସଭାରେ ସୂଚନା ଦେଇଛନ୍ତି । ଏକ ଲିଖତ ଉତ୍ତରରେ ଶ୍ରୀ ନକଭୀ କହିଛନ୍ତି ଯେ ଏ ପର୍ଯ୍ୟନ୍ତ ଏହି ଯୋଜନା ମାଧ୍ୟମରେ ଦୁଇଟି ବିଶେଷ ପ୍ରକଳ୍ପ କାର୍ଯ୍ୟକାରୀ କରାଯାଉଛି । ସେଗୁଡିକ ହେଲା –


    1 . ପାର୍ସିମାନଙ୍କ କଳାତ୍ମକ ପ୍ରଦର୍ଶନୀ ଅର୍ଥାତ “ ଅଖଣ୍ଡ ଜ୍ୟୋତି ” ଯାହା ପାର୍ସୀମାନଙ୍କ ସଭ୍ୟତାର ଓ ସଂସ୍କୃତିକୁ ପ୍ରଦର୍ଶିତ କରେ । 2016 ମାର୍ଚ୍ଚ - ମେ ମଧ୍ୟରେ ଏହି ପ୍ରଦର୍ଶନୀର ଆୟୋଜନ କରାଯାଇଥିଲା । ନୂଆଦିଲ୍ଲୀର ଜାତୀୟ ସଂଗ୍ରହାଳୟ , ମଡର୍ଣ୍ଣ ଚିତ୍ରକଳା ଗ୍ୟାଲେରୀ ଏବଂ ଇନ୍ଦିରାଗାନ୍ଧୀ ଜାତୀୟ କଳାକେନ୍ଦ୍ରଠାରେ ଏହା ପ୍ରଦର୍ଶିତ ହୋଇଛି । ଏଥିପାଇଁ 18.72 କୋଟି ଟଙ୍କା ବ୍ୟୟ କରାଯାଇଛି ।


    2 . ଦୈରାମୁତାଲ ମାରିଫିଲ ଓସମାନିଆ ନାମକ ଏକ ପ୍ରକଳ୍ପ ନିମନ୍ତେ ଓସମାନିଆ ବିଶ୍ୱବିଦ୍ୟାଳୟକୁ ଆର୍ଥକ ଅନୁଦାନ ଯୋଗାଇ ଦିଆଯାଇଛି । ମଧ୍ୟଯୁଗର 240ଟି ପାଣ୍ଠୁଲିପିକୁ ଏହି କାର୍ଯ୍ୟକ୍ରମ ମାଧ୍ୟମରେ ଅନୁବାଦ କରାଯିବ । ଆରବିକ ଭାଷାରେ ସାହିତ୍ୟଠାରୁ ଆରମ୍ଭ କରି ଭେଷଜବିଜ୍ଞାନ ଓ ଗଣିତ ଶାସ୍ତ୍ର ଏହି ପାଣ୍ଡୁଲିପିରେ ରହିଛି । ଏଥିପାଇଁ ଏ ପର୍ଯ୍ୟନ୍ତ 2.77 କୋଟି ଟଙ୍କା ଯୋଗାଇ ଦିଆଯାଇଛି ବୋଲି ଶ୍ରୀ ନକଭୀ ଗୃହକୁ ଅବଗତ କରିଛନ୍ତି ।


    **********

    
    
    (Release ID: 1497434) Visitor Counter : 2