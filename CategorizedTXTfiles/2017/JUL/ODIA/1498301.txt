      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ଯୁବ ଏସପିମାନଙ୍କ ପାଇଁ ଦୁଇଦିନିଆ ଜାତୀୟ ସମ୍ମିଳନୀ
      Posted On: 31 JUL 2017 4:57PM by PIB Bhubaneshwar


    ବ୍ୟୁରୋ ଅଫ୍ ପୁଲିସ ରିସର୍ଚ୍ଚ ଆଣ୍ଡ ଡେଭଲପମେଣ୍ଟ (BPR&D) ଆନୁକୂଲ୍ୟରେ ବିଭିନ୍ନ ରାଜ୍ୟ/କେନ୍ଦ୍ର ଶାସିତ ଅଞ୍ଚଳର ଯୁବ ଏସପି ଏବଂ ଅର୍ଦ୍ଧ ସାମରିକ ବଳର କମାଣ୍ଡାଣ୍ଟମାନଙ୍କ ଦୁଇ ଦିନିଆ ଜାତୀୟ ଅଧିବେଶନ ନୂଆଦିଲ୍ଲୀରେ ଆସନ୍ତାକାଲିଠାରୁ ଆରମ୍ଭ ହେଉଛି । କେନ୍ଦ୍ର ଇଲେକ୍ଟ୍ରୋନିକ୍ସ, ସୂଚନା ପ୍ରଯୁକ୍ତିବିଦ୍ୟା ଓ ଆଇନ ମନ୍ତ୍ରୀ ରବିଶଙ୍କର ପ୍ରସାଦ ଏହି ସମ୍ମିଳନୀକୁ ଉଦଘାଟନ କରିବେ ।
    
    ଏ ସମ୍ପର୍କରେ ଗଣମାଧ୍ୟମକୁ ସୂଚନା ଦେଇ BPR&D ର ଆଇଜି (ଆଧୁନିକୀକରଣ) ଅନୁପମା ନିଲେକର ଚନ୍ଦ୍ରା କହିଛନ୍ତି ଯେ, 2015 ମସିହା ଡିସେମ୍ବର ମାସରେ ଗୁଜରାଟର କୁଚରେ ଅନୁଷ୍ଠିତ ଡିଜି/ଆଇଜିଙ୍କ ବାର୍ଷିକ ଅଧିବେଶନରେ ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀ କହିଥିଲେ ଯେ, ଯୁବ ଅଫିସରମାନେ ଅତ୍ୟାଧୁନିକ ଟେକ୍ନୋଲୋଜି ସମ୍ପର୍କରେ ଅବଗତ ହେବା ଉଚିତ । ଏହାକୁ ଦୃଷ୍ଟିରେ ରଖି BPR&D ଦୁଇଦିନିଆ ସମ୍ମିଳନୀ ଆୟୋଜନ କରିଛି, ଯାହାର ଶୀର୍ଷକ ଅଛି, ‘Technological Empowerment for Impactful Policing’ । ସମ୍ମିଳନୀରେ ପ୍ରତି ରାଜ୍ୟରୁ 5 ଜଣ ଲେଖାଏଁ ଏସପି ଏବଂ ଅର୍ଦ୍ଧ ସାମରିକ ବଳର 5 ଜଣ ଲେଖାଏଁ କମାଣ୍ଡାଣ୍ଟ ରାଙ୍କର ଅଫିସର ଯୋଗ ଦେବେ । କେନ୍ଦ୍ର ଶାସିତ ଅଞ୍ଚଳରୁ ଜଣେ ଲେଖାଏଁ ଏସପି ଯୋଗ ଦେବେ ।
    
    ସମ୍ମିଳନୀରେ ଚିଫ୍ ଭିଜିଲାନ୍ସ କମିସନର କେଭି ଚୌଧୁରୀ, MeitY ର ଅତିରିକ୍ତ ସଚିବ ଡକ୍ଟର ଅଜୟ କୁମାର, ବିଏସ୍ଏଫର ପୂର୍ବତନ ଡିଜି ପ୍ରକାଶ ସିଂହ, କମନୱେଲଥ ହ୍ୟୁମାନ ରାଇଟ୍ସ ଇନିସିଏଟିଭର ନିର୍ଦ୍ଦେଶକ ସଞ୍ଜୟ ହଜାରିକା ପ୍ରମୁଖ ଯୋଗ ଦେବେ । ଦ୍ୱିତୀୟ ଦିବସରେ କେନ୍ଦ୍ର ଶକ୍ତି ମନ୍ତ୍ରାଳୟର ପରାମର୍ଶଦାତା ଡକ୍ଟର ଅଶୋକ ଝୁନଝୁନୱାଲା ମୁଖ୍ୟ ଅତିଥି ଭାବେ ଯୋଗ ଦେବେ ।

    
    
    (Release ID: 1498301) Visitor Counter : 2