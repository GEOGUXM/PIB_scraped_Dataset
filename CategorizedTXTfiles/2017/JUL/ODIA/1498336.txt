      ଆଦିବାସୀ ବ୍ୟାପାର ମନ୍ତ୍ରଣାଳୟ

      ଉଦ୍ୟୋଗ ପୁଞ୍ଜି ପାଣ୍ଠି
      Posted On: 31 JUL 2017 5:31PM by PIB Bhubaneshwar


    ତଫସିଲଭୁକ୍ତ ଜନଜାତି ବର୍ଗର ପ୍ରାର୍ଥୀଙ୍କ ଆତ୍ମନିଯୁକ୍ତି ନିମନ୍ତେ ଆଦିବାସୀ ବ୍ୟାପାର ମନ୍ତ୍ରଣାଳୟ ଅଧୀନରେ କାର୍ଯ୍ୟ କରୁଥିବା ଜାତୀୟ ତଫସିଲଭୁକ୍ତ ଜନଜାତି ଅର୍ଥ ଓ ବିକାଶ ନିଗମ କେତେକ ଯୋଜନା କାର୍ଯ୍ୟକାରୀ କରୁଛି । ତଫସିଲଭୁକ୍ତ ଜନଜାତିର ବ୍ୟକ୍ତି ବିଶେଷ ଅଥବା ଗୋଷ୍ଠୀଙ୍କ ଉପାର୍ଜନ ସୃଷ୍ଟି କାର୍ଯ୍ୟ ନିମନ୍ତେ ଏହି ନିଗମ ରିହାତି ମୂଲ୍ୟରେ ଋଣ ପ୍ରଦାନ କରୁଛି । ଏହି ଋଣ ରାଜ୍ୟ ସରକାରଙ୍କ ବିଭିନ୍ନ ଏଜେନ୍ଷୀ ଏବଂ ରାଷ୍ଟ୍ରାୟତ୍ତ ବ୍ୟାଙ୍କ/ଆଂଚଳିକ ଗ୍ରାମ୍ୟ ବ୍ୟାଙ୍କ ଯେଉଁମାନଙ୍କର କି NSTFDC ସହିତ ପୁନଃ ଋଣ ଚୁକ୍ତିନାମା ରହିଛି ସେମାନେ ଯୋଗ୍ୟ ଏସଟି ପ୍ରାର୍ଥୀମାନଙ୍କ ଦେଶସାରା ଯେକୌଣସି ସ୍ଥାନରେ ଋଣ ଯୋଗାଇଦେବେ ଯାହାର ପରିମାଣ ଦାରିଦ୍ର୍ୟ ସୀମାରେଖାର ଦୁଇଗୁଣ ଗ୍ରାମାଂଚଳ ପାଇଁ ବାର୍ଷିକ ଯାହାକି 98,000 ଟଙ୍କା ଏବଂ ସହରାଂଚଳ ପାଇଁ ବାର୍ଷିକ 1,20,000 ଟଙ୍କା ବୋଲି ଆଦିବାସୀ ବ୍ୟାପାର ରାଷ୍ଟ୍ରମନ୍ତ୍ରୀ ଶ୍ରୀ ଯଶୱନ୍ତ ସିଂହ ଭାଭୋର ଲୋକସଭାରେ ପ୍ରକାଶ କରିଛନ୍ତି । ଏହି ବ୍ୟବସ୍ଥା ଅନୁସାରେ କେତେକ ଋଣ ବ୍ୟବସ୍ଥା ନିମ୍ନରେ ପ୍ରଦାନ କରାଯାଇଛି ।

     1. ମିଆଦି ଋଣ ଯୋଜନା : 25 ଲକ୍ଷ ଟଙ୍କା ପର୍ଯ୍ୟନ୍ତ ଯେକୌଣସି ଉପାର୍ଜନ ସୃଷ୍ଟିକାରୀ ୟୁନିଟକୁ ମିଆଦି ଋଣ ଯୋଜନା ଯୋଗାଇ ଦିଆଯାଇଛି । ଏଥିପାଇଁ 6% ସୁଧ ହାରରେ 5 ଲକ୍ଷ ପର୍ଯ୍ୟନ୍ତ 8% ସୁଧ ହାରରେ 5 ରୁ 10 ଲକ୍ଷ ପର୍ଯ୍ୟନ୍ତ ଏବଂ 10% ସୁଧ ହାରରେ 10 ଲକ୍ଷରୁ ଉର୍ଦ୍ଧ୍ଵ ଟଙ୍କା ପାଇଁ ଋଣ ଯୋଗାଇ ଦିଆଯାଇଥାଏ ।
      * ଆଦିବାସୀ ମହିଳା ସଶକ୍ତିକରଣ ଯୋଜନା : ଏହି ଯୋଜନା ମାଧ୍ୟମରେ ତଫସିଲଭୁକ୍ତ ଜନଜାତି ବର୍ଗର ମହିଳାମାନଙ୍କୁ ଉପାର୍ଜନ ସୃଷ୍ଟିକାରୀ 1 ଲକ୍ଷ ଟଙ୍କା ଉଦ୍ୟୋଗ ନିମନ୍ତେ 90%ର ଋଣ ଯୋଗାଇ ଦିଆଯାଇଥାଏ । ପୁଣି ଏହା ଉପରେ ମାତ୍ର 4% ସୁଧ ଲାଗୁ ହୋଇଥାଏ ।
      * ଏସଏଚଜିମାନଙ୍କ ପାଇଁ ମାକ୍ରୋ ଋଣ ଯୋଜନା : ଏହି ଯୋଜନାରେ ନିଗମ ପ୍ରତି ସଦସ୍ୟଙ୍କୁ 50 ହଜାର ପର୍ଯ୍ୟନ୍ତ ଟଙ୍କାର ଋଣ ଯୋଗାଇ ଦେଇଥାଏ । ପ୍ରତି ଏସଏଚଜିକୁ 5 ଲକ୍ଷ ଟଙ୍କାର ଋଣ ଦିଆଯାଇଥାଏ । ଏଥିପାଇଁ ସୁଧହାରକୁ 6% ରଖାଯାଇଛି ।
      * ଆଦିବାସୀ ଶିକ୍ଷା ଋଣ ଯୋଜନା : ଏହି ଯୋଜନାରେ ତଫସିଲଭୁକ୍ତ ଜନଜାତି ବର୍ଗର ଛାତ୍ରମାନଙ୍କୁ 6% ରିହାତି ସୁଧ ହାରରେ 5 ଲକ୍ଷ ଟଙ୍କା ପର୍ଯ୍ୟନ୍ତ ଆର୍ଥିକ ସହାୟତାର ବ୍ୟବସ୍ଥା କରାଯାଇଛି । ଏହି ଶିକ୍ଷା ଋଣ ଦେଶରେ ପେଶାଦାର/ବୈଷୟିକ ଶିକ୍ଷା ଅଥବା ପିଏଚଡି ପାଇଁ ଉଦ୍ଦିଷ୍ଟ । ଏହି ଯୋଜନା ପାଇଁ ଭାରତ ସରକାରଙ୍କ ମାନବ ସମ୍ବଳ ବିକାଶ ମନ୍ତ୍ରଣାଳୟ ଆର୍ଥିକ ସହାୟତା ଯୋଗାଇ ଦେଇଥାଏ ।
      * ଆଦିବାସୀ ବନବାସୀ ସଶକ୍ତିକରଣ ଯୋଜନା : ଏହି ଯୋଜନା ମାଧ୍ୟମରେ ତଫସିଲଭୁକ୍ତ ଜନଜାତି ତଥା ଅନ୍ୟ ବନବାସୀ ଜଙ୍ଗଲ ଅଧିକାରୀ ଆଇନ 2006 ଅନୁସାରେ 6% ସୁଧ ହାରରେ 1 ଲକ୍ଷ ଟଙ୍କାର ଯୋଜନାର 90% ଅର୍ଥ ଋଣ ଯୋଗାଇ ଦିଆଯାଇଥାଏ ।
      * ଏନଜିଓ/ଇଭିଏମାନଙ୍କ ପାଇଁ ଯୋଜନା : ଏହା ଏକ ନୂଆ ଯୋଜନା ଯାହା ମାଧ୍ୟମରେ ସଦସ୍ୟ ପିଛା 50 ହଜାର ଏବଂ ଏନଜିଓ/ ଇଭିଏ ମାଧ୍ୟମରେ ସ୍ୱୟଂସହାୟକ ଗୋଷ୍ଠୀ (ଏସଏଚଜି)ଙ୍କୁ 5 ଲକ୍ଷ ଟଙ୍କା ପର୍ଯ୍ୟନ୍ତ ଋଣ ଯୋଗାଇ ଦିଆଯାଉଛି । ଏଥିପାଇଁ ସଦସ୍ୟଙ୍କଠାରୁ 12% ସୁଧ ଧାର୍ଯ୍ୟ ହୋଇଛି । ତେବେ ସେମାନଙ୍କୁ 4%ର ସୁଧ ରିହାତି (ନିର୍ଦ୍ଧାରିତ ସମୟରେ ପରିଶୋଧ କ୍ଷେତ୍ରରେ) ମିଳିଯାଏ ବୋଲି ମନ୍ତ୍ରୀ ଶ୍ରୀ ଭାଭୋର ସୂଚାଇଛନ୍ତି ।
    
    
    (Release ID: 1498336) Visitor Counter : 2
    
    
    
    
    

*