      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ପ୍ରଧାନମନ୍ତ୍ରୀଙ୍କୁ ଭେଟିଲେ ଅଷ୍ଟ୍ରେଲିଆ ବୈଦେଶିକ ମନ୍ତ୍ରୀ ସୁଶ୍ରୀ ଜୁଲି ବିଶପ
      Posted On: 18 JUL 2017 7:51PM by PIB Bhubaneshwar


    ଅଷ୍ଟ୍ରେଲିଆ ବୈଦେଶିକ ମନ୍ତ୍ରୀ ସୁଶ୍ରୀ ଜୁଲି ବିଶପ, ଏମପି ଆଜି ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କୁ ସାକ୍ଷାତ କରିଛନ୍ତି ।


    ପ୍ରଧାନମନ୍ତ୍ରୀ ଶ୍ରୀ ମୋଦୀ ଏହି ଅବସରରେ ଏପ୍ରିଲ 2017ରେ ଅଷ୍ଟ୍ରେଲିଆ ପ୍ରଧାନମନ୍ତ୍ରୀ ଟର୍ଣ୍ଣବୁଲଙ୍କ ସଫଳ ଭାରତୀୟ ଗସ୍ତର ସ୍ମୃତିଚାରଣ କରିଥିଲେ । ସେ କହିଥିଲେ 2014ରେ ତାଙ୍କର ଅଷ୍ଟ୍ରେଲିଆ ଗସ୍ତ ପରଠାରୁ ଦୁଇ ଦେଶ ମଧ୍ୟରେ ସମ୍ପର୍କ ବଢିବାରେ ଲାଗିଛି ।


    ସୁଶ୍ରୀ ବିଶପ ଆଲୋଚନା କାଳରେ କହିଥିଲେ ଯେ, ଏପ୍ରିଲ 2017ରେ ପ୍ରଧାନମନ୍ତ୍ରୀ ମାଲକମ ଟର୍ଣ୍ଣବୁଲଙ୍କର ଭାରତ ଗସ୍ତ ପରଠାରୁ ଦ୍ଵିପାକ୍ଷିକ ସମ୍ପର୍କରେ ଯଥେଷ୍ଟ ଉନ୍ନତି ଘଟିଛି ।


    ପ୍ରଧାନମନ୍ତ୍ରୀ ଶ୍ରୀ ମୋଦୀ ଏବଂ ଅଷ୍ଟ୍ରେଲିଆ ବୈଦେଶିକ ମନ୍ତ୍ରୀ ସୁଶ୍ରୀ ବିଶପ ଦ୍ଵିପାକ୍ଷିକ ସ୍ଵାର୍ଥ ଜଡିତ ଆଞ୍ଚଳିକ ଓ ବୈଶ୍ଵିକ ପ୍ରସଙ୍ଗଗୁଡିକ ଉପରେ ବିଶେଷ ଭାବେ ଆଲୋଚନା କରିଥିଲେ ।


    ଏହି ଅବସରରେ ପ୍ରଧାନମନ୍ତ୍ରୀ ଶ୍ରୀ ମୋଦୀ ଆନ୍ତର୍ଜାତିକ ସୌର ମେଣ୍ଟରେ ଅଷ୍ଟ୍ରେଲିଆର ଯୋଗଦାନକୁ ସ୍ଵାଗତ କରିଥିଲେ ଏବଂ ଅଷ୍ଟ୍ରେଲିଆର ସଦସ୍ୟତା ସୌର ସଙ୍ଗଠନକୁ ମଜବୁତ କରିବା ବୋଲି କହିଥିଲେ ।


    **********

    
    
    (Release ID: 1496051) Visitor Counter : 2