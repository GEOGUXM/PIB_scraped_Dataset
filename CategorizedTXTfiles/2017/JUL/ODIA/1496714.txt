      ପରିସଂଖ୍ୟାନ ଓ କାର୍ଯ୍ୟକ୍ରମ ରୂପାୟନ ମନ୍ତ୍ରଣାଳୟ

      ସ୍ୱଚ୍ଛତା ସମ୍ପର୍କରେ ଏନଏସଏସଓ ରିପୋର୍ଟ
      Posted On: 19 JUL 2017 7:16PM by PIB Bhubaneshwar


    ଜାତୀୟ ନମୁନା ସର୍ଭେ କାର୍ଯ୍ୟାଳୟ ଦ୍ୱାରା 2015 ମେ - ଜୁନ ମାସରେ ସ୍ୱଚ୍ଛତା ସମ୍ପର୍କରେ ଏକ ଦ୍ରୁତ ସର୍ଭେ କରାଯାଇଥିଲା । ଏହି ସର୍ଭେ ମାଧ୍ୟମରେ ନମୁନା ଗ୍ରାମ / ୱାର୍ଡମାନଙ୍କରେ ଓ ଘରୋଇ ସ୍ତରରେ ଶୌଚାଳୟ , କଠିନ ବର୍ଯ୍ୟ ଓ ତରଳ ବର୍ଯ୍ୟ ପରିଚାଳନା ସକାଶେ କି ପ୍ରକାର ବ୍ୟବସ୍ଥା ଉପଲବ୍ଧ / ପହଂଚ ରହିଛି ସେ ସମ୍ପର୍କରେ ଅଧ୍ୟୟନ କରାଯାଇଥିଲା ବୋଲି ଲୋକସଭାରେ ଏକ ଲିଖିତ ପ୍ରଶ୍ନର ଉତ୍ତର ଦେଇ ପରିସଂଖ୍ୟାନ ଓ କାର୍ଯ୍ୟକ୍ରମ ରୂପାୟନ ରାଷ୍ଟ୍ରମନ୍ତ୍ରୀ ଡିଭି ସଦାନନ୍ଦ ଗୌଡା ପ୍ରକାଶ କରିଛନ୍ତି । ଏନଏସଏସଓ ଦ୍ୱାରା ପ୍ରସ୍ତୁତ ରିପୋର୍ଟରେ ନିମ୍ନଲିଖିତ ବିଷୟମାନ ରହିଛି ବୋଲି ସେ କହିଛନ୍ତି ।


    • ଗ୍ରାମାଞ୍ଚଳରେ 45.3% ପରିବାରଙ୍କ ନିକଟରେ ଶୌଚାଳୟ ଉପଲବ୍ଧ ରହିଛି । ସେହି ପରିବାରର 95.6% ଲୋକ ପାରମ୍ପରିକ / ଗୋଷ୍ଠୀ ଶୌଚାଳୟ ବ୍ୟବହାର କରୁଛନ୍ତି ।


    • ସହରାଞ୍ଚଳରେ 88.8% ପରିବାରଙ୍କର ଶୌଚାଳୟ ସୁବିଧା ଅଛି । ସେମାନଙ୍କ ମଧ୍ୟରୁ 98.7% ଲୋକ ପାରିବାରିକ / ଗୋଷ୍ଠୀ ଶୌଚାଳୟର ବ୍ୟବହାର କରୁଛନ୍ତି ।


    • ଗ୍ରାମାଞ୍ଚଳରେ 50.5% ପରିବାର ସେମାନଙ୍କ ବର୍ଯ୍ୟକୁ ନିର୍ଦ୍ଦିଷ୍ଟ ସ୍ଥାନରେ ଠୁଳ କରିରଖନ୍ତି । 24.4% ପରିବାର ସେମାନଙ୍କ ବର୍ଯ୍ୟକୁ ନିକଟବର୍ତ୍ତୀ କୃଷିକ୍ଷେତ୍ରରେ ପକାନ୍ତି , 5.5% ପରିବାର ଘର ବାହାର ସର୍ବସାଧାରଣ ସ୍ଥାନରେ ବର୍ଯ୍ୟକୁ ପକାଇଥାନ୍ତି । 4.4% ପରିବାର ବାୟୋଗ୍ୟାସପ୍ଲାଟ ଓ ଖତପିଟରେ ବର୍ଯ୍ୟ ପକାଇଥାନ୍ତି । 15.1% ପରିବାର ସେମାନଙ୍କ ଘର ଚତୁଃପାଶ୍ୱର୍ରେ ବର୍ଯ୍ୟକୁ ଏଣେତେଣେ ପକାଉଥିବା ସର୍ଭେ ରିପୋର୍ଟରେ କୁହାଯାଇଛି ।


    • 64.2% ସହାରାଞ୍ଚଳ ୱାର୍ଡରେ କଠିନ ବର୍ଯ୍ୟ ପକାଇବା ଲାଗି ଡମ୍ପିଂ ସ୍ଥାନ ରହିଥିବା ଜଣାପଡିଛି ।


    • 36.7% ଗ୍ରାମୀଣ ପରିବାରଙ୍କ ନିକଟରେ ପକ୍କା ନାଳ ରହିଛି , 19.0% ଗ୍ରାମୀଣ ପରିବାରଙ୍କର କଚ୍ଚାନଳା ରହିଛି ଯଦ୍ୱାରା ତରଳ ବର୍ଯ୍ୟ ନିଷ୍କାସିତ ହୋଇଥାଏ । 44.4% ଗ୍ରାମରେ କୌଣସି ପ୍ରକାର ବର୍ଯ୍ୟ ନିଷ୍କାସନ ବ୍ୟବସ୍ଥା ନାହିଁ ।


    • 56.4% ୱାର୍ଡରେ ତରଳ ବର୍ଯ୍ୟ ନିଷ୍କାସନ ପାଇଁ ସ୍ୱେରେଜ ନେଟୱାର୍କ ରହିଛି ।


    *************

    
    
    (Release ID: 1496714) Visitor Counter : 2