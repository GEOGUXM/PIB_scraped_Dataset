      ଆଦିବାସୀ ବ୍ୟାପାର ମନ୍ତ୍ରଣାଳୟ

      ଆଦିବାସୀ ମହିଳାଙ୍କ ନିମନ୍ତେ କଲ୍ୟାଣ ଯୋଜନା
      Posted On: 24 JUL 2017 4:20PM by PIB Bhubaneshwar


    ଆଦିବାସୀ ସଂପ୍ରଦାୟର ପୁରୁଷ ଏବଂ ମହିଳାମାନଙ୍କ ସାମଗ୍ରିକ ବିକାଶକୁ ସୁନିଶ୍ଚିତ କରିବା ହେଉଛି ଆଦିବାସୀ ବ୍ୟାପାର ମନ୍ତ୍ରଣାଳୟ ପକ୍ଷରୁ ଗ୍ରହଣ କରାଯାଇଥିବା ପ୍ରମୁଖ କାର୍ଯ୍ୟକ୍ରମର ଉଦ୍ଦେଶ୍ୟ । ତେବେ , ଆଦିବାସୀ ସମ୍ପ୍ରଦାୟର ମହିଳାମାନେ ଏ ଦିଗରେ ବିଶେଷ ଅସୁବିଧାର ସମ୍ମୁଖୀନ ହୋଇଥାନ୍ତି । ତେଣୁ ଆଦିବାସୀ ମହିଳା ଓ କନ୍ୟା ସନ୍ତାନମାନେ ସାଧାରଣ ଯୋଜନାରୁ ସମାନ ଭାବେ ଉପକୃତ ହେବା ସହ ସେମାନଙ୍କ ପାଇଁ ଆଦିବାସୀ ବ୍ୟାପାର ମନ୍ତ୍ରଣାଳୟ କେତେକ ସ୍ୱତନ୍ତ୍ର ଯୋଜନା କାର୍ଯ୍ୟକାରୀ କରୁଛନ୍ତି ବୋଲି କେନ୍ଦ୍ର ଆଦିବାସୀ ବ୍ୟାପାର ରାଷ୍ଟ୍ରମନ୍ତ୍ରୀ ଶ୍ରୀ ଯଶୱନ୍ତ ସିଂହ ଭାଭୋର ଲୋକସଭାରେ ପ୍ରକାଶ କରିଛନ୍ତି । ଗୃହରେ ଏକ ଲିଖିତ ଉତ୍ତର ଦେଇ ଶ୍ରୀ ଭାଭୋର କହିଛନ୍ତି ଯେ ଏହିସବୁ ଯୋଜନାର ସୁଫଳ କିପରି ଭାବେ ଏହି ବର୍ଗର ମହିଳାଙ୍କ ନିକଟରେ ପହଂଚିବ ତାହା ସୁନିଶ୍ଚିତ କରିବାକୁ ତାଙ୍କ ମନ୍ତ୍ରଣାଳୟ ସଦାସର୍ବଦା ସତର୍କ ରହିଛି । ସରକାର ଆଦିବାସୀ ମହିଳାମାନଙ୍କ ନିମନ୍ତେ ଯେଉଁସବୁ ବିଶେଷ ଯୋଜନା କାର୍ଯ୍ୟକାରୀ କରିଛନ୍ତି ତାହା ନିମ୍ନରେ ପ୍ରଦାନ କରାଗଲା ।


    1 . ତହସିଲଭୁକ୍ତ ଜନଜାତିର ବାଳକବାଳିକା ମାନଙ୍କ ନିମନ୍ତେ ହଷ୍ଟେଲ ଯୋଜନା : ଏହି ଯୋଜନା ମାଧ୍ୟମରେ ରାଜ୍ୟ / କେନ୍ଦ୍ରଶାସିତ କ୍ଷେତ୍ର / ବିଶ୍ୱବିଦ୍ୟାଳୟମାନଙ୍କୁ ନୂଆ ହଷ୍ଟେଲ ଅଥବା ପୂର୍ବରୁ ଥିବା ହଷ୍ଟେଲର ସଂପ୍ରସାରଣ ଲାଗି କେନ୍ଦ୍ରୀୟ ସହାୟତା ଯୋଗାଇ ଦିଆଯାଉଛି ।


    2 . କମ ସାକ୍ଷରତା ଥିବା ଜିଲ୍ଲାମାନଙ୍କରେ ତଫସିଲଭୁକ୍ତ ଜନଜାତିର ବାଳିକାମାନଙ୍କ ମଧ୍ୟରେ ଶିକ୍ଷା ପ୍ରସାରକୁ ସୁଦୃଢ଼ ଯୋଜନା – ଏହି ଯୋଜନା ଏବେ ଦେଶରେ ଚିହ୍ନିତ 54ଟି ଜିଲ୍ଲାରେ କାର୍ଯ୍ୟକାରୀ କରାଯାଉଛି । ଯେଉଁ ଜିଲ୍ଲାର ଜନସଂଖ୍ୟାର 25 % ବା ତଦୁର୍ଦ୍ଧ ଜନଜାତି ସଂପ୍ରସାୟର ଏବଂ ସେଠାରେ ମହିଳା ସାକ୍ଷରତା ହାର 35 % ରୁ କମ 2001 ଜନସଂଖ୍ୟା ଅନୁସାରେ ସେଠାରେ ଏହି ଯୋଜନା କାର୍ଯ୍ୟକାରୀ କରାଯାଉଛି ।


    3 . ଆଦିବାସୀ ଅଧ୍ୟୁଷିତ ଅଂଚଳରେ ଆଶ୍ରମ ବିଦ୍ୟାଳୟ ଯୋଜନା : ଆଦିବାସୀ ବର୍ଗର ଛାତ୍ରଛାତ୍ରୀଙ୍କ ମଧ୍ୟରେ ସାକ୍ଷରତା ବୃଦ୍ଧି ଓ ସେମାନଙ୍କ ଲାଗି ଆବାସିକ ବିଦ୍ୟାଳୟ ବ୍ୟବସ୍ଥା ଯୋଗାଇଦେବା ଏହି ଯୋଜନାର ଲକ୍ଷ୍ୟ । ତଦନୁସାରେ ରାଜ୍ୟମାନଙ୍କୁ ଏସଟି ବାଳିକା ହଷ୍ଟେଲ ନିର୍ମାଣ ଲାଗି 100 % ଏବଂ ନକ୍ସଲ ଉପଦ୍ରୁତ କ୍ଷେତ୍ରରେ ଏସଟି ବାଳକ ହଷ୍ଟେଲ ନିର୍ମାଣ ଲାଗି ଶତପ୍ରତିଶତ କେନ୍ଦ୍ରୀୟ ଅନୁଦାନ ଦିଆଯାଉଛି ।


    4 . ଏହାବ୍ୟତୀତ ତଫସିଲଭୁକ୍ତ ଜନଜାତି ବର୍ଗର ପିଲାମାନେ ଶିକ୍ଷା ଜାରି ରଖିବା ନିମନ୍ତେ ସେମାନଙ୍କୁ ବିଭିନ୍ନ ପ୍ରକାର ଆର୍ଥିକ ପ୍ରୋତ୍ସାହନ ମନ୍ତ୍ରଣାଳୟ ପକ୍ଷରୁ ଯୋଗାଇ ଦିଆଯାଉଛି ।


    5 . ଆଦିବାସୀ ଉପଯୋଜନା ( ଏସସିଏରୁ ଟିଏସଏସ ) ମାଧ୍ୟମରେ ମଧ୍ୟ ସ୍ୱତନ୍ତ୍ର କେନ୍ଦ୍ରୀୟ ସହାୟତା ଯୋଗାଇ ଦିଆଯାଉଛି ।


    6 . ସମ୍ବିଧାନର ଧାରା – 275 ( 1 ) ଅନୁସାରେ ଅନୁଦାନ ପ୍ରଦାନର ବ୍ୟବସ୍ଥା ଜାରି ରହିଛି । ଏହା କେନ୍ଦ୍ର ସରକାରଙ୍କ 100 % ଗ୍ରାଣ୍ଟ ।


    ପୁନଶ୍ଚ ମନ୍ତ୍ରଣାଳୟ ରାଜ୍ୟ ସରକାରମାନଙ୍କୁ ନିର୍ଦ୍ଦେଶ ଦେଇଛନ୍ତି ଯେ ଏଭଳି ଯୋଜନା ଓ ବିଶେଷ ଗ୍ରାଣ୍ଟରୁ ଯେପରି ଉପକୃତ ହେଉଥିବା ହିତାଧିକାରୀ ଯେଭଳି ମହିଳା ଓ ବାଳିକା ହୋଇପାରିବେ ତାହା ସୁନିଶ୍ଚିତ କରାଯିବ ।


    7 . ଆଦିବାସୀ ମହିଳା ସଶକ୍ତିକରଣ ଯୋଜନା : ଜାତୀୟ ତଫସିଲଭୁକ୍ତ ଜନଜାତି ଅର୍ଥଯୋଗାଣ ଓ ବିକାଶ ନିଗମ ଆଦିବାସୀ ମହିଳାମାନଙ୍କ ସକାଶେ ଉଦ୍ଦିଷ୍ଟ ଏହି ସ୍ୱତନ୍ତ୍ର ଯୋଜନାକୁ କାର୍ଯ୍ୟକାରୀ କରୁଛୁ । ଏହା ମାଧ୍ୟମରେ ଆଦିବାସୀ ମହିଳାମାନେ ଯେ କୌଣସି ଉପାଦନ ସୃଷ୍ଟି କାର୍ଯ୍ୟ କରିପାରିବେ ଓ ସେଥି ନିମନ୍ତେ 4 % ସୁଧ ହାରରେ ପ୍ରକଳ୍ପ ମୂଲ୍ୟର 90 % ( ଏକ ଲକ୍ଷ ଟଙ୍କା ପର୍ଯ୍ୟନ୍ତ ) ଋଣ ଯୋଗାଇ ଦିଆଯିବ ।


    ଏହା ବ୍ୟତୀତ , ମହିଳା ଓ ଶିଶୁ ବିକାଶ ଓ ଅନ୍ୟାନ୍ୟ ମନ୍ତ୍ରଣାଳୟ ଦ୍ୱାରା କାର୍ଯ୍ୟକାରୀ ହେଉଥିବା ଯୋଜନାରୁ ମଧ୍ୟ ଆଦିବାସୀ ମହିଳାମାନେ ଉପକୃତ ହୋଇପାରୁଛନ୍ତି ବୋଲି ଶ୍ରୀ ଭାଭୋର ଗୃହକୁ ଅବଗତ କରାଇଛନ୍ତି ।


    *********

    
    
    (Release ID: 1497416) Visitor Counter : 2