      ସ୍ୱାସ୍ଥ୍ୟ ଓ ପରିବାର ମନ୍ତ୍ରଣାଳୟ

      ଡେଙ୍ଗୁ, ମେଲେରିଆ, ଚିକନଗୁନିଆ ରୋଗର ନିବାରଣ ଓ ନିୟନ୍ତ୍ରଣ ପାଇଁ ସ୍ୱାସ୍ଥ୍ୟ ଏବଂ ପରିବାର କଲ୍ୟାଣ ମନ୍ତ୍ରଣାଳୟର ପ୍ରସ୍ତୁତି ଉପରେ ଶ୍ରୀ ଜେ.ପି.ନଡ୍ଡାଙ୍କ ସମୀକ୍ଷା
      ସୂଚନା, ଶିକ୍ଷା ଏବଂ ସଂଚାରକୁ ଅଧିକ ତ୍ୱରାନ୍ୱିତ କରି ଜନସଚେତନା ବୃଦ୍ଧି ଉପରେ ଗୁରୁତ୍ୱ
      Posted On: 04 JUL 2017 11:51AM by PIB Bhubaneshwar


    ଦେଶରେ ଡେଙ୍ଗୁ, ମେଲେରିଆ, ଚିକନଗୁନିଆ ଭଳି ରୋଗର ନିବାରଣ ଓ ନିୟନ୍ତ୍ରଣ କରିବା କ୍ଷେତ୍ରରେ ସ୍ୱାସ୍ଥ୍ୟ ଏବଂ ପରିବାର କଲ୍ୟାଣ ମନ୍ତ୍ରଣାଳୟର ପ୍ରସ୍ତୁତି ଉପରେ ଆଜି ସ୍ୱାସ୍ଥ୍ୟ ଓ ପରିବାର କଲ୍ୟାଣ ମନ୍ତ୍ରୀ ଶ୍ରୀ ଜେ.ପି.ନଡ୍ଡା ସମୀକ୍ଷା କରିଥିଲେ । ଏହିସବୁ ରୋଗର ନିବାରଣ ଏବଂ ନିୟନ୍ତ୍ରଣ ପାଇଁ ଜନସଚେତନା ବୃଦ୍ଧି କରିବା ଉପରେ ସୂଚନା, ଶିକ୍ଷା ଏବଂ ସଂଚାରକୁ ଅଧିକ ତ୍ୱରାନ୍ୱିତ କରିବା ପାଇଁ ରାଜ୍ୟମାନଙ୍କୁ କହିଥିଲେ ।


    ଏହି ବୈଠକରେ ସ୍ୱାସ୍ଥ୍ୟ ମନ୍ତ୍ରଣାଳୟର ପ୍ରସ୍ତୁତି ବିଷୟରେ ସ୍ଥିତିର ସମୀକ୍ଷା କରି ଶ୍ରୀ ନଡ୍ଡାଙ୍କୁ ଅବଗତ କରାଯିବା ସହ ଏହି ରୋଗର ନିବାରଣ ଏବଂ ନିୟନ୍ତ୍ରଣ ପାଇଁ ପ୍ରସ୍ତୁତ କରାଯାଇଥିବା ନିୟମାବଳୀ ରାଜ୍ୟଗୁଡିକୁ ପ୍ରଦାନ କରାଯାଇଛି ବୋଲି କୁହାଯାଇଥିଲା । ଭେକ୍ଟର ବାହକ ରୋଗ ଋତୁ ଆସିବା ପୂର୍ବରୁ ରାଜ୍ୟମାନଙ୍କର ପ୍ରସ୍ତୁତି ନେଇ ମନ୍ତ୍ରଣାଳୟ ସମୀକ୍ଷା ବୈଠକ ଅନୁଷ୍ଠିତ କରିଥିଲା ଏବଂ ପ୍ରସ୍ତୁତିକୁ ଅଧିକ କ୍ରୀୟାଶୀଳ କରିବା ପାଇଁ ୧୩ ରୁ ଅଧିକ ପରାମର୍ଶ ରାଜ୍ୟମାନଙ୍କୁ ପ୍ରଦାନ କରାଯାଇଥିଲା । ସ୍ୱାସ୍ଥ୍ୟ ମନ୍ତ୍ରୀଙ୍କୁ ସୂଚିତ କରାଯାଇଥିଲା ଯେ ମନ୍ତ୍ରଣାଳୟ ଦ୍ୱାରା ରାଜ୍ୟଗୁଡିକ/ କେନ୍ଦ୍ର ଶାସିତ ଅଅଂଚଳଗୁଡିକରେ ରିପୋର୍ଟିଂରେ ଉନ୍ନତି ଆଣିବା ଏବଂ ପ୍ରଭାବିତ କ୍ଷେତ୍ରଗୁଡିକରେ ପ୍ରତିରକ୍ଷାତ୍ମକ ଉପାୟଗୁଡିକ ପାଇଁ ଡେଙ୍ଗୁକୁ ନୋଟିଫାଇଏବଲ ରୋଗ ଭାବେ ଘୋଷଣା କରିବା ପାଇଁ ଅନୁରୋଧ କରାଯାଇଛି । କେନ୍ଦ୍ର ସ୍ୱାସ୍ଥ୍ୟ ମନ୍ତ୍ରୀଙ୍କ ମାର୍ଗଦର୍ଶନ ଅନୁସାରେ ଭାରତ ସରକାର ପ୍ରିଣ୍ଟ ଏବଂ ଇଲେକ୍ଟ୍ରୋନିକ୍ସ ମିଡିଆ ଜରିଆରେ ଅନେକ ସଚେତନତା କାର୍ଯ୍ୟକ୍ରମ ଆରମ୍ଭ କରିଛି ଏବଂ ରୋଗଗୁଡିକର ନିୟନ୍ତ୍ରଣ କରିବା ପାଇଁ ବିଜ୍ଞାପନ ପ୍ରକାଶିତ କରାଯାଇଛି । ଏହା ବ୍ୟତୀତ ଏହି ବିଷୟରେ ଅଧିକ ସଚେତନତା ପାଇଁ 16 ମଇ, 2017 ରେ ରାଷ୍ଟ୍ରୀୟ ଡେଙ୍ଗୁ ଦିବସ ପାଳନ କରାଯାଇଥିଲା ।


    ଶ୍ରୀ ନଡ୍ଡା କହିଥିଲେ ଯେ କେନ୍ଦ୍ର ସ୍ୱାସ୍ଥ୍ୟ ମନ୍ତ୍ରଣାଳୟ ଦିଲ୍ଲୀ ସମେତ ଅନ୍ୟ ସମସ୍ତ ରାଜ୍ୟଗୁଡିକୁ ଡେଙ୍ଗୁ ଏବଂ ଚିକନଗୁନିଆ ସମସ୍ୟାକୁ ସହଜରେ ନିୟନ୍ତ୍ରଣ କରିବା ପାଇଁ ସମସ୍ତ ପ୍ରକାର ସହଯୋଗ କରାଯାଇଛି । ବିଭିନ୍ନ ଡାକ୍ତରଖାନାକୁ ଗସ୍ତ କରି ସେଠାରେ ପ୍ରସ୍ତୁତିକୁ ଉପରେ ନଜର ରଖିବାକୁ ସ୍ୱାସ୍ଥ୍ୟ ମନ୍ତ୍ରୀ ସମସ୍ତ ଅଧିକାରୀମାନଙ୍କୁ ନିର୍ଦ୍ଦେଶ ଦେଇଥିଲେ । ମୋ÷ସୁମୀ ସହିତ ବିଭିନ୍ନ ରାଜ୍ୟରେ ଭେକ୍ଟର ବାହକ ରୋଗ ବୃଦ୍ଧି ଖାସକରି ଦିଲ୍ଲୀ ସମେତ ଉତ୍ତର ଭାରତୀୟ ରାଜ୍ୟଗୁଡିକରେ ଅଧିକ ସତର୍କତା ଅବଲମ୍ବନ କରିବା ପାଇଁ ସେ ନିର୍ଦ୍ଦେଶଦେଇଥିଲେ । ରାଜ୍ୟଗୁଡିକର ପ୍ରସ୍ତୁତି ବିଷୟରେ ଭିଡିଓ କନଫରେନ୍ସ ଜରିଆରେ ସମୀକ୍ଷା କରିବା ପାଇଁ ସ୍ୱାସ୍ଥ୍ୟ ସଚିବଙ୍କୁ ମନ୍ତ୍ରୀ ନିର୍ଦ୍ଦେଶ ଦେଇଥିଲେ ।


    ସ୍ୱାସ୍ଥ୍ୟ ସଚିବ ଶ୍ରୀ ସି.କେ.ମିଶ୍ର, ଡିଏଚଆର ଏବଂ ଡିଜି (ଆଇସିଏମଆର) ର ସଚିବ ଡ. ସୋ÷ମ୍ୟ ସ୍ୱାମୀନାଥନ, ଡିଜିଏଚଏସ, ଡ. ପ୍ରଫେସର ଜଗଦିଶ ପ୍ରସାଦ ଏବଂ ସ୍ୱାସ୍ଥ୍ୟ ମନ୍ତ୍ରଣାଳୟ, ରାଷ୍ଟ୍ରୀୟ ଭେକ୍ଟର ବାହିତ ରୋଗ ନିୟନ୍ତ୍ରଣ କାର୍ଯ୍ୟକ୍ରମ (ଏନଭିବିଡିସିପି), ଜାତୀୟ ରୋଗ ନିୟନ୍ତ୍ରଣ କେନ୍ଦ୍ର (ଏନସିଡିସି) ର ବରିଷ୍ଠ ଅଧିକାରୀ, କେନ୍ଦ୍ର ସରକାରଙ୍କ ଅଧିନସ୍ଥ ଡାକ୍ତରଖାନାଗୁଡିକର ନିର୍ଦ୍ଦେଶକ ମାନେ ଏହି ବୈଠକରେ ଉପସ୍ଥିତ ଥିଲେ ।


    ************


    

    
    (Release ID: 1494558) Visitor Counter : 3