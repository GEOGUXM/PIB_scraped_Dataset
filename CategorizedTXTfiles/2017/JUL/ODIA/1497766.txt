      ଶ୍ରମ ଓ ନିୟୋଜନ ମନ୍ତ୍ରଣାଳୟ

      ସାମାଜିକ ସୁରକ୍ଷା ସଂକ୍ରାନ୍ତ ଶ୍ରମ ସଂହିତା, 2017
      Posted On: 26 JUL 2017 1:57PM by PIB Bhubaneshwar


    ଶ୍ରମ ସଂକ୍ରାନ୍ତ ଦ୍ୱିତୀୟ ଜାତୀୟ ଆଇନ କମିଶନ ଦେଶରେ ମୁଖ୍ୟତଃ ଚାରିରୁ ପାଞ୍ଚ ଭାଗରେ ବର୍ଗୀକୃତ ଶ୍ରମ ସଂହିତା କାର୍ଯ୍ୟକାରୀ କରିବାକୁ ତାଙ୍କ ରିପୋର୍ଟରେ ସୁପାରିଶ କରିଛନ୍ତି ବୋଲି ଶ୍ରମ ଓ ନିୟୋଜନ ମନ୍ତ୍ରୀ ଶ୍ରୀ ବନ୍ଦାରୁ ଦତ୍ତାତ୍ରେୟ ରାଜ୍ୟସଭାରେ ପ୍ରକାଶ କରିଛନ୍ତି । ଗୃହରେ ଏକ ଲିଖିତ ଉତ୍ତର ରଖି ଶ୍ରୀ ଦତ୍ତାତ୍ରେୟ କହିଛନ୍ତି ଯେ ତଦନୁସାରେ ମନ୍ତ୍ରଣାଳୟ ପକ୍ଷରୁ ମଜୁରୀ , ଶିଳ୍ପ ସମ୍ପର୍କ ରକ୍ଷା , ସାମାଜିକ ସୁରକ୍ଷା ଓ କଲ୍ୟାଣ ଏବଂ ନିରାପତ୍ତା ଓ କାର୍ଯ୍ୟ ସର୍ତ୍ତାବଳୀ ପରିପ୍ରେକ୍ଷୀରେ ଚାରୋଟି ଶ୍ରମ ସଂହିତା ଚିଠା ପ୍ରସ୍ତୁତ କରୁଛନ୍ତି । ବର୍ତ୍ତମାନ କେନ୍ଦ୍ରୀୟ ଶ୍ରମ ଆଇନରେ ଥିବା ସେହିଭଳି ପ୍ରାବଧାନମାନଙ୍କର ସରଳୀକରଣ , ମିଶ୍ରଣ ଏବଂ ସୁସଙ୍ଗତିକରଣ ଦିଗରେ ମଧ୍ୟ ପଦକ୍ଷେପ ନିଆଯାଉଛି । ଶ୍ରମ ଓ ନିୟୋଜନ ମନ୍ତ୍ରଣାଳୟ ପକ୍ଷରୁ ସାମାଜିକ ସୁରକ୍ଷା ସଂକ୍ରାନ୍ତ ଶ୍ରମ ସଂହିତା 2017ର ପ୍ରାଥମିକ ଚିଠା ପ୍ରସ୍ତୁତି କରାଯାଇଛି । ବର୍ତ୍ତମାନ ପ୍ରଚଳିତ 15ଟି କେନ୍ଦ୍ରୀୟ ଶ୍ରମ ଆଇନର ବିଭିନ୍ନ ବିଧିବିଧାନକୁ ସରଳୀକରଣ , ମିଶ୍ରଣ ଓ ସୁସଙ୍ଗତିକରଣ କରାଯାଇ ଏଭଳି ଚିଠା ପ୍ରସ୍ତୁତ ହୋଇଛି । ମନ୍ତ୍ରଣାଳୟର ୱେବସାଇଟରେ ତାହା 16.03.2017 ତାରିଖ ଦିନ ପକାଯାଇଛି ଏବଂ ତା ଉପରେ ଜନସାଧାରଣ/ପକ୍ଷଙ୍କଠାରୁ ମତାମତ ଆହ୍ୱାନ କରାଯାଇଛି । ଏହି ସାମାଜିକ ସୁରକ୍ଷା ସଂହିତା 2017କୁ ମନ୍ତ୍ରଣାଳୟ ପକ୍ଷରୁ ତର୍ଜମା କରି ଦେଖାଯାଉଛି ବୋଲି ଶ୍ରୀ ଦତ୍ତାତ୍ରେୟ କହିଛନ୍ତି ।


    **********

    
    
    (Release ID: 1497766) Visitor Counter : 2