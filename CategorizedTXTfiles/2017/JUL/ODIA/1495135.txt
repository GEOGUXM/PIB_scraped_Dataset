      ଅର୍ଥ ମନ୍ତ୍ରଣାଳୟ

      ନୂଆ ଟିକସଦାତା ସେବା ମଡ୍ୟୁଲ ‘ଆୟକର ସେତୁ’ ଶୁଭାରମ୍ଭ କଲେ ଅର୍ଥମନ୍ତ୍ରୀ ଅରୁଣ ଜେଟଲୀ
      Posted On: 10 JUL 2017 3:46PM by PIB Bhubaneshwar


    କେନ୍ଦ୍ର ଅର୍ଥ ମନ୍ତ୍ରୀ ଶ୍ରୀ ଅରୁଣ ଜେଟଲୀ ନୂଆ ଟିକସଦାତା ସେବା ମଡ୍ୟୁଲ୍ ‘ ଆୟକର ସେତୁ ’ ଶୁଭାରମ୍ଭ କରିଛନ୍ତି । ମୋବାଇଲର ଉପଯୋଗ ସମ୍ବନ୍ଧୀୟ ଅନୁଭବକୁ ଆହୁରି ଭଲ କରିବା ପାଇଁ ଏକ ମୋବାଇଲ୍ ଅନୁକୂଳ ଆଣ୍ଡ୍ରଏଡ୍ ଭର୍ସନକୁ ମଧ୍ୟ ଡେସ୍କଟପ୍ ଭର୍ସନ୍ ସହିତ ଜାରି କରାଗଲା । ଶ୍ରୀ ଜେଟଲୀ ଟିକସଦାତା ସେବାକୁ ନିରନ୍ତର ଉତ୍ତମ କରିବା ଦିଗରେ ସରକାରୀ ପ୍ରତିବଦ୍ଧତା ଉପରେ ବିଶେଷ ଜୋର ଦେଇଥିଲେ । ସେ କହିଥିଲେ ଯେ ଏହି ଇ - ପୋର୍ଟାଲ୍ ଦ୍ୱାରା ଟିକସଦାତା ଏବଂ ଟିକସ ନିର୍ଦ୍ଧାରଣ ଅଧିକାରୀଙ୍କ ମଧ୍ୟରେ ଯୋଗାଯୋଗ ସୁଦୃଢ ହେବ ଏବଂ ଟିକସ ସମ୍ବନ୍ଧୀୟ ଉତ୍ପୀଡ଼ନର ସମ୍ଭାବନା ମଧ୍ୟ କମ୍ ହୋଇଯିବ ।


    ଏହି ମଡ୍ୟୁଲ୍ ଆୟକର ବିଭାଗ ଅନ୍ତର୍ଗତ ବିଭିନ୍ନ ଟିକସ ଟୁଲ୍ , ଲାଇଭ୍ ଚାଟ୍ ଫାସିଲିଟି , ଗତିଶୀଳ ଅପଡେଟ୍ ଏବଂ ବିଭିନ୍ନ ପ୍ରକ୍ରିୟା ସମ୍ବନ୍ଧୀୟ ମହତ୍ୱପୂର୍ଣ୍ଣ ଲିଙ୍କକୁ ଏକକ ମଡ୍ୟୁଲରେ ସଂକଳିତ କରିଥାଏ । ଟିକସଦାତା ମହତ୍ୱପୂର୍ଣ୍ଣ ଟିକସ ଅପଡେଟ୍ , ଫର୍ମ ଏବଂ ଅଧିସୂଚନା ବିଷୟରେ ନିୟମିତ ଭାବେ ଅପଡେଟକୁ ନିଜର ସେହି ମୋବାଇଲ୍ ନମ୍ବରରେ ପ୍ରାପ୍ତ କରିପାରିବେ , ଯାହାକୁ ଆୟକର ବିଭାଗରେ ପଞ୍ଜୀକୃତ କରାଯାଇଛି ।


    ଏପରି ସମସ୍ତ ଟିକସଦାତା ଯେଉଁମାନେ ଏହିପରି ଏସ୍ଏମ୍ଏସ୍ ଆଲର୍ଟ ପ୍ରାପ୍ତ କରିବା ଲାଗି ଚାହୁଛନ୍ତି , ସେମାନଙ୍କୁ ପରାମର୍ଶ ଦିଆଯାଉଛି ଯେ ସେମାନେ ନିଜ ମୋବାଇଲ୍ ନମ୍ବରକୁ ଆୟକର ସେତୁ ମଡ୍ୟୁଲରେ ପଞ୍ଜୀକୃତ କରାଇ ନିଅନ୍ତୁ ।


    ******

    
    
    (Release ID: 1495135) Visitor Counter : 3