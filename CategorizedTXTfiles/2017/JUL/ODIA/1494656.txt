      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଇସ୍ରାଏଲରେ ପହଞ୍ଚିଲେ ପ୍ରଧାନମନ୍ତ୍ରୀ ମୋଦୀ, ବେନ ଗୁରିଅନ୍ ବିମାନବନ୍ଦରରେ ରାଜକୀୟ ସ୍ୱାଗତ
      Posted On: 04 JUL 2017 10:41AM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଆଜି ବେନ୍ ଗୁରିଅନ୍ ବିମାନବନ୍ଦରରେ ପହଂଚିଥିଲେ ।


    ବିସ୍ତୃତ ସରକାରୀ ସ୍ୱାଗତ କାର୍ଯ୍ୟକ୍ରମରେ, ଇସ୍ରାଏଲ ପ୍ରଧାନମନ୍ତ୍ରୀ ବେଞ୍ଜାମିନ ନେତାନ୍ୟାହୁ ପ୍ରଧାନମନ୍ତ୍ରୀ ମୋଦୀଙ୍କୁ ସ୍ୱାଗତ କରିଥିଲେ । ଏହାପରେ ପ୍ରଧାନମନ୍ତ୍ରୀ ମୋଦୀଙ୍କୁ ରାଜକୀୟ ସମ୍ମାନ ପ୍ରଦାନ କରାଯାଇଥିଲା ।


    ପ୍ରଧାନମନ୍ତ୍ରୀ ନେତାନ୍ୟାହୁ ତାଙ୍କ ବିବୃତି ହିନ୍ଦୀରେ ଜାରି କରିଥିଲେ । “ଆପ୍ କା ସ୍ୱାଗତ ହେ ମେରେ ଦୋସ୍ତ” (ହେ ମୋର ବନ୍ଧୁ, ଆପଣଙ୍କୁ ସ୍ୱାଗତ) । ସେ କହିଥିଲେ ପ୍ରଧାନମନ୍ତ୍ରୀଙ୍କୁ ଆମ ଦେଶ ଖୋଲା ହୃଦୟରେ ସ୍ୱାଗତ କରୁଛି । ଦୁଇ ଦେଶ ମଧ୍ୟରେ ସହଯୋଗର କୌଣସି ସୀମା ନାହିଁ । ସେ ପ୍ରଧାନମନ୍ତ୍ରୀଙ୍କୁ ଜଣେ ମହାନ ନେତା ଏବଂ ବିଶ୍ୱ ନେତା ଭାବେ ବର୍ଣ୍ଣନା କରିଥିଲେ ।


    ଏହି ଅବସରରେ ଉଦ୍ବୋଧନ ଦେଇ ପ୍ରଧାନମନ୍ତ୍ରୀ ଶ୍ରୀ ମୋଦୀ ହେବ୍ରୁ (ଇହୁଦୀମାନଙ୍କ ଭାଷା)ରେ “ଶାଲୋମ୍ ଲେ’କୁଲମ୍” କହି ଅଭିବାଦନ ଜଣାଇଥିଲେ । ସେ ଆହୁରି ମଧ୍ୟ ଇସ୍ରାଏଲରେ ପହଂଚି ଆନନ୍ଦ ଅନୁଭବ କରୁଛନ୍ତି ବୋଲି ହେବ୍ରୁ ଭାଷାରେ କହିଥିଲେ ।


    ଏହି ଅବସରରେ ସେ ଇସ୍ରାଏଲର “ଏନ୍ତେବେ କାର୍ଯ୍ୟାନୁଷ୍ଠାନ” କଥା ମନେ ପକାଇଥିଲେ । ଠିକ୍ 41 ବର୍ଷ ପୂର୍ବେ 4 ଜୁଲାଇରେ ଯେତେବେଳେ ଅନେକ ଇସ୍ରାଏଲ ବନ୍ଦୀଙ୍କୁ ମୁକୁଳାଇବା ଲାଗି ପ୍ରଧାନମନ୍ତ୍ରୀ ନେତାନ୍ୟାହୁଙ୍କ ଜେଷ୍ଠ ଭ୍ରାତା ତାଙ୍କ ପ୍ରାଣବଳୀ ଦେଇଥିଲେ ।


    ପ୍ରଧାନମନ୍ତ୍ରୀ କହିଥିଲେ ଯେ ଉଚ୍ଚ ଅଭିବୃଦ୍ଧି ଏବଂ ସାମଗ୍ରୀକ ବିକାଶ ଲକ୍ଷ୍ୟ ଦିଗରେ ଆଗେଇ ଚାଲିଥିବାରୁ ଇସ୍ରାଏଲକୁ ଭାରତ ନିଜର ଗୁରୁତ୍ୱପୂର୍ଣ୍ଣ ସହଯୋଗୀ ଭାବେ ବିବେଚନା କରୁଛି ।


    ସହଭାଗୀ ଅର୍ଥନୈତିକ ସମୃଦ୍ଧି ଲାଗି ସହଯୋଗ ବୃଦ୍ଧି କରିବା ସହିତ ଆମେ ଆମ ସମାଜକୁ ଆତଙ୍କବାଦ ଭଳି ସମସ୍ୟାରୁ ମୁକ୍ତ ରଖିବା ଲାଗି ସହଯୋଗ ବୃଦ୍ଧି କରିବାକୁ ସହମତ ହୋଇଛୁ ବୋଲି ପ୍ରଧାନମନ୍ତ୍ରୀ କହିଥିଲେ ।


    ଇସ୍ରାଏଲରେ ପ୍ରବାସୀ ଭାରତୀୟଙ୍କୁ ଭେଟିବା ସମ୍ପର୍କରେ ମତ ରଖି ସେ କହିଥିଲେ ଯେ ଭାରତୀୟ ମୂଳର ଇହୁଦୀମାନେ ଆମ ଦୁଇଟି ସମାଜକୁ ସମୃଦ୍ଧ କରିଛନ୍ତି ।


    **********

    
    
    (Release ID: 1494656) Visitor Counter : 2