      ଆଦିବାସୀ ବ୍ୟାପାର ମନ୍ତ୍ରଣାଳୟ

      ଆଦିମ ଜନଜାତିଙ୍କ ନିମନ୍ତେ ବାସଗୃହ ନିର୍ମାଣ ଯୋଜନା
      Posted On: 24 JUL 2017 3:33PM by PIB Bhubaneshwar


    ବିଶେଷ ଭାବେ ଅସୁରକ୍ଷିତ ଜନଜାତି ଗୋଷ୍ଠୀ ( PVTGs ) ଙ୍କ ସୁରକ୍ଷା ସକାଶେ କେନ୍ଦ୍ର ଆଦିବାସୀ ବ୍ୟାପାର ମନ୍ତ୍ରଣାଳୟ ବିଶେଷ ଯୋଜନା କାର୍ଯ୍ୟକାରୀ କରୁଛନ୍ତି । ସାମଗ୍ରିକ ଭାବେ ଏହି ବର୍ଗର ଜନଜାତିଙ୍କ ସାମାଜିକ , ଆର୍ଥିକ ବିକାଶ ଏହି ଯୋଜନାର ମୂଳ ଲକ୍ଷ୍ୟ ବୋଲି ଲୋକସଭାରେ ଏକ ଲିଖିତ ଉତ୍ତର ଦେଇ ଆଦିବାସୀ ବ୍ୟାପାର ରାଷ୍ଟ୍ରମନ୍ତ୍ରୀ ଶ୍ରୀ ଯଶୱନ୍ତ ସିଂହ ଭାଭୋର ପ୍ରକାଶ କରିଛନ୍ତି । ମନ୍ତ୍ରୀ ଶ୍ରୀ ଭାଭୋର କହିଛନ୍ତି ଯେ ଏହି ଯୋଜନା କାର୍ଯ୍ୟକାରୀ କଲାବେଳେ ସଂପୃକ୍ତ ଆଦିମ ଜନଜାତି ବର୍ଗର ଲୋକମାନଙ୍କ ମୂଳ ସଂସ୍କୃତି ଏବଂ ଐତିହ୍ୟ ଯେପରି ଅକ୍ଷୁର୍ଣ୍ଣ ରହେ ସେଥିପ୍ରତି ବିଶେଷ ଦୃଷ୍ଟି ଦିଆଯାଉଛି । ପ୍ରସ୍ତାବଭିତିରେ ଏଥି ନିମନ୍ତେ ରାଜ୍ୟ ସରକାରମାନଙ୍କୁ ପାଣ୍ଠି ଯୋଗାଇ ଦିଆଯାଉଛି । ରାଜ୍ୟ ସରକାରମାନେ ଦେଇଥିବା ସେମାନଙ୍କ ବାର୍ଷିକ ସଂରକ୍ଷଣ ଓ ବିକାଶ ଯୋଜନା ( ସିସିଡି ) କୁ ଏକ ପ୍ରକଳ୍ପ ଆକଳନ କମିଟି ତର୍ଜମା କରି ମଞ୍ଜୁର କରିଥାଏ । ଜୀବନଜୀବିକା , ନିଯୁକ୍ତି ସୁଯୋଗ , ଶିକ୍ଷା , ସ୍ୱାସ୍ଥ୍ୟ , ନିରାପଦ ପାନୀୟ ଜଳ ବ୍ୟବସ୍ଥା , ଭୂବଂଟନ ଓ ବିକାଶ , ସାମାଜିକ ସୁରକ୍ଷା , ବାସଗୃହ ଓ ଆବାସ , ସଡକ ସଂଯୋଗ ଓ ଯୋଗାଯୋଗ , ବିଦ୍ୟୁତ ଶକ୍ତି ଯୋଗାଣ , ସୌରଶକ୍ତି , ଜଳସେଚନ , ସହରାଂଚଳ ବିକାଶ , ସଂସ୍କୃତି , କ୍ରୀଡା ଏବଂ ଅନ୍ୟାନ୍ୟ ଅଭିନବ କାର୍ଯ୍ୟକ୍ରମ ଶୀର୍ଷରେ ଏପରି ଅର୍ଥ ମଞ୍ଜୁର କରାଯାଇଥାଏ ।


    **********

    
    
    (Release ID: 1497395) Visitor Counter : 3