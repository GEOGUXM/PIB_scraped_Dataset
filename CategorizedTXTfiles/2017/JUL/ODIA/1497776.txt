      ନୂତନ ଓ ଅକ୍ଷୟ ଶକ୍ତି ମନ୍ତ୍ରଣାଳୟ

      ସୌର ପ୍ରକଳ୍ପ ପାଇଁ ବିଶ୍ୱବ୍ୟାଙ୍କ ଋଣ
      Posted On: 27 JUL 2017 2:15PM by PIB Bhubaneshwar


    ଦେଶରେ ସୌର ପାର୍କ ସ୍ଥାପନ ଲାଗି ଆବଶ୍ୟକ ଆଭ୍ୟନ୍ତରୀଣ ଭିତ୍ତିଭୂମିର ବିକାଶ ନିମନ୍ତେ ବିଶ୍ୱବ୍ୟାଙ୍କ 100 ନିୟୁତ ଡଲାର ଋଣ ଯୋଗାଇଦେବ । ନୂତନ ତଥା ଅକ୍ଷୟ ଶକ୍ତି ମନ୍ତ୍ରଣାଳୟ ଅଧୀନସ୍ଥ ଭାରତୀୟ ଅକ୍ଷୟ ଶକ୍ତି ବିକାଶ ଏଜେନ୍ସି ଲିମିଟେଡ ( IREDA ) ପକ୍ଷରୁ ଏଭଳି ସୌରପାର୍କ ସ୍ଥାପନ ଯୋଜନା ପ୍ରସ୍ତୁତ କରାଯାଇଛି ବୋଲି ଲୋକସଭାରେ ଏକ ଲିଖିତ ପ୍ରଶ୍ନର ଉତ୍ତର ଦେଇ ଶକ୍ତି , କୋଇଲା ଓ ନୂତନ ତଥା ଅକ୍ଷୟ ଶକ୍ତି ମନ୍ତ୍ରୀ ପୀୟୁଷ ଗୋଏଲ ପ୍ରକାଶ କରିଛନ୍ତି । ଏହା ବ୍ୟତୀତ ଛାତ ଉପରେ ବସାଯାଉଥିବା ସୌରଶକ୍ତି ପାନେଲ ବିକାଶ ନିମନ୍ତେ ବିଶ୍ୱବ୍ୟାଙ୍କ ପରିଣାମ ଭିତ୍ତିକ କାର୍ଯ୍ୟକ୍ରମ ( P for R ) ଭାବେ 625 ନିୟୁତ ଡଲାର ସହଜ ଋଣ ଯୋଗାଇଦେବାକୁ ସମ୍ମତ ହୋଇଛି । ଏହି ଅର୍ଥ ଷ୍ଟେଟ ବ୍ୟାଙ୍କ ଅଫ ଇଣ୍ଡିଆ ମାଧ୍ୟମରେ ଯୋଗାଇ ଦିଆଯିବ । ଏହି ବ୍ୟବସ୍ଥା ଦ୍ୱାରା ଋଣ ଅର୍ଥ ଯୋଗାଣ , ଉପଲବ୍ଧତା , ରିସ୍କବିହୀନ ବ୍ୟବସାୟିକ ଅର୍ଥ ପ୍ରବାହ ଏବଂ ଦକ୍ଷତା ବିକାଶ ଘଟିପାରିବ । ସୌର PV ଶିଳ୍ପ ଏହାଦ୍ୱାରା ବିଶେଷ ଭାବେ ଉପକୃତ ହେବ ଓ ଏହାର ପ୍ରସାର ଘଟିବ । ଏଥିପାଇଁ 100 ମେଗାୱାଟ ଛାତ ଉପର ସୌରଶକ୍ତି ବ୍ୟବସ୍ଥା ପାଇଁ ଅର୍ଥଯୋଗାଣ ଏବେ ମଞ୍ଜୁରି ପାଇଛି ବୋଲି ମନ୍ତ୍ରୀ ଶ୍ରୀ ଗୋଏଲ କହିଛନ୍ତି ।


    ***********

    
    
    (Release ID: 1497776) Visitor Counter : 2