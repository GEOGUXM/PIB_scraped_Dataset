      ଭୂବିଜ୍ଞାନ ମନ୍ତ୍ରଣାଳୟ

      ହାରାହାରି ଉତ୍ତାପ ବୃଦ୍ଧି
      Posted On: 24 JUL 2017 4:37PM by PIB Bhubaneshwar


    2007 ଠାରୁ 2016 ମସିହା ପର୍ଯ୍ୟନ୍ତ ଦେଶର ହାରାହାରି ତାପମାତ୍ରା 26.10 ଡିଗ୍ରୀ ସେଲସିୟସ ବୋଲି ଆକଳନ କରାଯାଇଛି । ଏହି ସମୟ ମଧ୍ୟରେ ହାରାହାରି ତାମପାତ୍ରାରେ 0.510 ସେଲସିୟସ ବୃଦ୍ଧି ପାଇଥିବା ଜଣାପଡିଛି । 1902 ଠାରୁ 2012 ମସିହା ପର୍ଯ୍ୟନ୍ତ ବାୟୁମଣ୍ଡଳର ବାର୍ଷିକ ତାମପାତ୍ରାରେ ଦେଖାଦେଇଥିବା ପରିବର୍ତ୍ତନରେ ଯଥେଷ୍ଟ ବୃଦ୍ଧି ଘଟିଥିବା ଜଣାପଡିଛି । କେବଳ ରାଜସ୍ଥାନ ଓ ବିହାରକୁ ଛାଡି ଦେଶର ପ୍ରାୟ ଅନ୍ୟାନ୍ୟ ସମସ୍ତ ଜାଗରେ ଏହି ଧାରା ଜାରି ରହିଥିବା ଜଣାପଡିଛି ବୋଲି ବିଜ୍ଞାନ , ପ୍ରଯୁକ୍ତି ଓ ଭୂପୃଷ୍ଠ ବିଜ୍ଞାନ ବିଭାଗ ରାଷ୍ଟ୍ରମନ୍ତ୍ରୀ ଶ୍ରୀ ୱାଇଏସ ଚୌଧୁରୀ ରାଜ୍ୟସଭାରେ ଏକ ଲିଖିତ ଉତ୍ତର ଦେଇ ପ୍ରକାଶ କରିଛନ୍ତି । ଶ୍ରୀ ଚୌଧୁରୀ ଗୃହକୁ ଏହି ସୂଚନା ଦେଇ କହିଛନ୍ତି ଯେ ଜଳବାୟୁ ପରିବର୍ତ୍ତନ ସଂକ୍ରାନ୍ତ ଆନ୍ତଃ ସରକାରୀସ୍ତରୀୟ ସଂଗୋଷ୍ଠୀଙ୍କ ସଦ୍ୟତମ ରିପୋର୍ଟ ( 2014 ) ରେ ବିଶ୍ୱର ହାରାହାରି ତାପମାତ୍ରାରେ 0.850 ସେଲସିୟମ + 0.180 ସେଲିସିୟମ ବୃଦ୍ଧି ପାଇଛି । ତେବେ ଗତ 110 ବର୍ଷ ମଧ୍ୟରେ ଭାରତର ହାରାହାରି ତାପମାତ୍ରା ବୃଦ୍ଧି ମାତ୍ରା 0.640 ସେଲିସିୟମ ହୋଇଛି । ଜଳବାୟୁ ପରିବର୍ତ୍ତନକୁ ରୋକିବା ଦିଗରେ ସରକାର ନିମ୍ନଲିଖିତ ପଦକ୍ଷେପମାନ ନେଇଛନ୍ତି ।


    1 . ପୁନେସ୍ଥିତ ଭାରତୀୟ ଗ୍ରୀଷ୍ମମଣ୍ଡଳୀୟ ପାଣିପାଗ ବିଜ୍ଞାନ ଗବେଷଣା ପ୍ରତିଷ୍ଠାନ ( IITM ) ଠାରେ ଏକ ଅତ୍ୟାଧୁନିକ ଜଳବାୟୁ ଗବେଷଣା କେନ୍ଦ୍ର ( CCCR ) ଖୋଲାଯାଇ ତାହାରି ମାଧ୍ୟମରେ ବୈଶ୍ୱିକ ଓ କ୍ଷେତ୍ରୀୟ ଜଳବାୟୁ ପରିବର୍ତ୍ତନ ( GRCC ) ସଂକ୍ରାନ୍ତ ବିଜ୍ଞାନଭିତିକ ପ୍ରସଙ୍ଗରେ କାର୍ଯ୍ୟକ୍ରମ ମାନ ଗୁରୁତ୍ୱର ସହ ଆରମ୍ଭ କରାଯାଇଛି । ଭବିଷ୍ୟତରେ ଜଳବାୟୁ ପରିବର୍ତ୍ତନ ସଂକ୍ରାନ୍ତ ପରିସ୍ଥିତିର ମୁକାବିଲା ଲାଗି ଭୂପୃଷ୍ଠ ବ୍ୟବସ୍ଥା ମଡେଲ ବିକାଶ ( ESM ) କାର୍ଯ୍ୟକ୍ରମ ହାତକୁ ନିଆଯାଇଛି । ଏବେ ସିସିସିଆର ସମନ୍ୱିତ କ୍ଷେତ୍ରୀୟ ତାପମାତ୍ରା ହ୍ରାସ ଜନିତ ପରୀକ୍ଷଣ କରୁଛି ଯାହା ବିଶ୍ୱ ଜଳବାୟୁ ପରିବର୍ତ୍ତନ ଗବେଷଣା କାର୍ଯ୍ୟକ୍ରମ ତତ୍ୱାବଧାନରେ ଦକ୍ଷିଣ ଏସିଆ କ୍ଷେତ୍ର ପାଇଁ କାର୍ଯ୍ୟକାରୀ ହେଉଛି ।


    2 . ସେହିଭଳି 2008 ମସିହାରେ ଭାରତ ସରକାରଙ୍କ ପକ୍ଷରୁ ଜଳବାୟୁ ପରିବର୍ତ୍ତନ ସଂକ୍ରାନ୍ତ ଜାତୀୟ କାର୍ଯ୍ୟଯୋଜନା ଜାରି କରାଯାଇଛି । ଏଥିରେ ସୌରଶକ୍ତି , ପରିବର୍ଦ୍ଧିତ ଶକ୍ତି ସକ୍ରିୟତା , ପୋଷଣୀୟ ପ୍ରାକୃତିକ ଆବାସ , ଜଳ , ହିମାଳୟର ପ୍ରାକୃତିକ ବୈଭବର ପୋଷଣୀୟ ସୁରକ୍ଷା , ଗ୍ରୀନ ଇଣ୍ଡିଆ , ପୋଷଣୀୟ କୃଷି , ଜଳବାୟୁ ପରିବର୍ତ୍ତନ ସଂକ୍ରାନ୍ତ ଗୁରୁତ୍ୱପୂର୍ଣ୍ଣ ଜ୍ଞାନକୌଶଳ ଭଳି 8ଟି ଅଭିଯାନର କାର୍ଯ୍ୟ ଖସଡା ପ୍ରସ୍ତୁତ କରାଯାଇଛି । ଜାତୀୟ କାର୍ଯ୍ୟେଯୋଜନାର ଏହି 8ଟି ହେଉଛି ଜାତୀୟ ଅଭିଯାନ । ଏହାକୁ ବହୁବିଧ , ଦୀର୍ଘସ୍ଥାୟୀ ଏବଂ ସମନ୍ୱିତ କାର୍ଯ୍ୟଯୋଜନା ମାଧ୍ୟମରେ କାର୍ଯ୍ୟକାରୀ କରାଯାଉଛି ବୋଲି ମନ୍ତ୍ରୀ ଶ୍ରୀ ଚୌଧୁରୀ କହିଛନ୍ତି ।


    **********

    
    
    (Release ID: 1497424) Visitor Counter : 2