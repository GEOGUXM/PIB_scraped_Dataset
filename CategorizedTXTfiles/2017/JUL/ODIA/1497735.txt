      ଅର୍ଥ ମନ୍ତ୍ରଣାଳୟ

      ଜିଏସଟି ଲାଗିବା ପରେ ଉପଭୋକ୍ତାଙ୍କୁ କମ ଦର ଓ ରିହାତିର ଲାଭ
      Posted On: 28 JUL 2017 7:52PM by PIB Bhubaneshwar


    ବସ୍ତୁ ଏବଂ ସେବା ଉପରେ ଜିଏସଟି ପୂର୍ବରୁ ଆଦାୟ ହେଉଥିବା ପରୋକ୍ଷ ଟିକସ ସହିତ ଅନ୍ୟ ପ୍ରସଙ୍ଗକୁ ଧ୍ୟାନରେ ରଖି କେନ୍ଦ୍ର ଏବଂ ରାଜ୍ୟ ସରକାରଙ୍କ ପ୍ରତିନିଧିମାନଙ୍କୁ ନେଇ ଗଠିତ ଜିଏସଟି ପରିଷଦ ବସ୍ତୁ ଏବଂ ସେବା ଯୋଗାଣ ଉପରେ ଟିକସ ନିର୍ଦ୍ଧାରଣ କରିଛନ୍ତି । ତେଣୁ ବସ୍ତୁ ଉପରେ ଜିଏସଟି ଦର ସେବେଠାରୁ ବିଜ୍ଞାପିତ କରାଯାଇଛି । ଖାଦ୍ୟଶସ୍ୟ , ଦୁଗ୍ଧ , ଅଣ୍ଡା , ଚିନି , ଖାଇବା ତେଲ , ମସଲା ଆଦି ଉପରେ ଜିଏସଟି ଦର ଏହିପରି ବିଜ୍ଞାପିତ କରାଯାଇଥିବାରୁ ଜିଏସଟି ଯୁଗରେ ଏସବୁ ସାମଗ୍ରୀ ଉପରେ ଟିକସ ଦର ଜିଏସଟି ପୂର୍ବର ଦର ଠାରୁ ବହୁତ କମ ରହିଛି ।


    ଜିଏସଟି ପରବର୍ତ୍ତୀ ସମୟରେ ରାଜସ୍ୱ ନିରପେକ୍ଷତା ବଜାୟ ରଖିବା ଲକ୍ଷ୍ୟ ନେଇ ଜିଏସଟି ଟିକସ ଦର ନିର୍ଦ୍ଧାରଣ କରାଯାଇଛି ।


    କେନ୍ଦ୍ରୀୟ ବସ୍ତୁ ଏବଂ ସେବା କର ଆଇନ , 2017ର ଧାରା 171ରେ ମୁନାଫାଖୋରୀ ବିରୋଧରେ କାର୍ଯ୍ୟାନୁଷ୍ଠାନ ନେବାର ବ୍ୟବସ୍ଥା ରହିଛି ଯାହା ଅନୁଯାୟୀ ବସ୍ତୁ ଏବଂ ସେବା ଯୋଗାଣରେ ଦର ହ୍ରାସର ଲାଭ ଏବଂ ଇନପୁଟ ଟିକସ କ୍ରେଡିଟ , ମୂଲ୍ୟ ହ୍ରାସ ଅନୁରୂପ ଗ୍ରହିତା ନିକଟରେ ପହଂଚିବା ଆବଶ୍ୟକ ଏବଂ କେନ୍ଦ୍ର ସରକାର ଏହାର ଅନୁଧ୍ୟାନ କରିବା ଲାଗି ଏକ ପ୍ରାଧିକରଣ ଗଠନ କରିବା ପ୍ରକ୍ରିୟାରେ ଅଛନ୍ତି । ଜିଏସଟି ଯୁଗରେ କମ ଜିଏସଟି ଦରକୁ ଦୃଷ୍ଟିରେ ରଖି ବହୁ ବ୍ୟବସାୟୀକ ଉଦ୍ୟୋଗ ସେମାନଙ୍କ ଉତ୍ପାଦ ଏବଂ ସେବାର ଦର ହ୍ରାସ କରିସାରିଲେଣି । ସେମାନେ ଉପଭୋକ୍ତାଙ୍କ ଲାଭ ପାଇଁ ସମୟ ସମୟରେ ଏହି ସଂଶୋଧିତ ଦର ତାଲିକା ଅଗ୍ରଣୀ ସମ୍ବାଦପତ୍ରରେ ପ୍ରକାଶ କରୁଛନ୍ତି ।


    ଲୋକସଭାରେ ଏକ ପ୍ରଶ୍ନର ଲିଖିତ ଉତ୍ତର ଦେଇ ଅର୍ଥ ରାଷ୍ଟ୍ରମନ୍ତ୍ରୀ ଶ୍ରୀ ସନ୍ତୋଷ କୁମାର ଗଙ୍ଗୱାର ଏହି ସୂଚନା ଦେଇଛନ୍ତି ।


    **********

    
    
    (Release ID: 1497735) Visitor Counter : 2