      ଅର୍ଥ ମନ୍ତ୍ରଣାଳୟ

      ଧାର୍ମିକ ଅନୁଷ୍ଠାନଗୁଡ଼ିକ ଦ୍ୱାରା ପରିଚାଳିତ ଅନ୍ନ ଛତ୍ର ଦ୍ୱାରା ଯୋଗାଣ ହେଉଥିବା ଖାଦ୍ୟ ଉପରେ କୌଣସି ଜିଏସଟି ଲାଗୁ ହେବ ନାହିଁ
      ମନ୍ଦିର, ମସଜିଦ୍, ଚର୍ଚ୍ଚ, ଗୁରୁଦ୍ୱାର, ଦରଘା ଆଦିରେ ପ୍ରସାଦ ଉପରେ କୌଣସି ସିଜିଏସଟି, ଏସଜିଏସଟି କିମ୍ବା ଆଇଜିଏସଟି ଲାଗୁ ହେବ ନାହିଁ

      Posted On: 11 JUL 2017 4:36PM by PIB Bhubaneshwar

    ଧାର୍ମିକ ଅନୁଷ୍ଠାନ ଦ୍ୱାରା ମାଗଣାରେ ଯୋଗାଇ ଦିଆଯାଉଥିବା ଖାଦ୍ୟ ଉପରେ ଜିଏସଟି ଲାଗୁ ହେବ ବୋଲି କେତେକ ଗଣମାଧ୍ୟମରେ ପ୍ରକାଶ ପାଇଛି । ଏହା ସମ୍ପୂର୍ଣ୍ଣ ଭାବେ ଅସତ୍ୟ । ଏଭଳି ମାଗଣା ଖାଦ୍ୟ ଉପରେ କୌଣସି ଜିଏସଟି ଲାଗୁ ହେବ ନାହିଁ ।


    ଆହୁରି ମନ୍ଦିର , ମସଜିଦ୍ , ଚର୍ଚ୍ଚ , ଦରଘା ଆଦି ଧାର୍ମିକ ଅନୁଷ୍ଠାନରେ ଯୋଗାଇ ଦିଆଯାଉଥିବା ପ୍ରସାଦ ଉପରେ ମଧ୍ୟ କୌଣସି ସିଜିଏସଟି ଏବଂ ଏସଜିଏସଟି କିମ୍ବା ଆଇଜିଏସଟି ଲାଗୁ ହେବ ନାହିଁ ।


    ତେବେ ପ୍ରସାଦ ପ୍ରସ୍ତୁତ କରିବା ଲାଗି ଆବଶ୍ୟକ ହେଉଥିବା କେତେକ ଇନପୁଟ୍ ସେବା ଉପରେ ଜିଏସଟି ଲାଗୁ ହୋଇପାରେ । ଏଥିମଧ୍ୟରେ ରହିଛି ଚିନି , ଖାଇବା ତେଲ , ଘିଅ , ଲହୁଣି , ଏସବୁ ସାମଗ୍ରୀ ପରିବହନ ଆଦି । ଏଥିମଧ୍ୟରୁ ଅଧିକାଂଶ ଇନପୁଟ୍ ଏବଂ ଇନପୁଟ୍ ସେବାର ବହୁମୁଖୀ ଉପଯୋଗ ରହିଛି । ଜିଏସଟି ଅଧୀନରେ ନିର୍ଦ୍ଦିଷ୍ଟ ଉଦ୍ଦେଶ୍ୟରେ ଯୋଗାଣ ହେଉଥିବା ଚିନି ଆଦି ଉପରେ ଭିନ୍ନ ଟିକସ ଧାର୍ଯ୍ୟ କରିବା କଷ୍ଟକର ।


    ଯେହେତୁ ଜିଏସଟି ଏକ ବହୁସ୍ତରୀୟ ଟିକସ ବ୍ୟବସ୍ଥା ଅଟେ , ସେଥିପାଇଁ ଅନ୍ତିମ ଉପଯୋଗ ଉପରେ ଆଧାରିତ ଛାଡ଼ର ସଠିକ ପରିଚାଳନା ଜଟିଳ ହେବ । ଏହି କାରଣରୁ ଜିଏସଟି ଅନ୍ତିମ ଉପଯୋଗ ଉପରେ ଆଧାରିତ ନୁହେଁ । ତେଣୁ ଏପରି ଧାର୍ମିକ ଅନୁଷ୍ଠାନ ଦ୍ୱାରା ମାଗଣାରେ ବିତରଣ ପାଇଁ ପ୍ରସ୍ତୁତ କରାଯାଉଥିବା ପ୍ରସାଦ ଅଥବା ଭୋଜନରେ ଉପଯୋଗ ହେଉଥିବ କଞ୍ଚା ମାଲ ଅଥବା ଏହା ସହିତ ଜଡ଼ିତ ସେବା ପାଇଁ ଅନ୍ତିମ ଉପଯୋଗ ଆଧାରିତ ରିହାତି ଦେବା ବା ‚ ନୀୟ ନୁହେଁ ।


    ******

    
    
    (Release ID: 1495328) Visitor Counter : 2