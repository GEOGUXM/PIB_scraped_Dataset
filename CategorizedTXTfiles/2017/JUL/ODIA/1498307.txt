      ସୂକ୍ଷ୍ମ, ଲଘୁ ଓ ମଧ୍ୟମ ଉଦ୍ୟୋଗ ମନ୍ତ୍ରଣାଳୟ

      MSME ପାଇଁ ZED ଯୋଜନା
      Posted On: 31 JUL 2017 5:03PM by PIB Bhubaneshwar


    ZED ସାର୍ଟିଫିକେସନ ଯୋଜନାରେ MSMEକୁ ଆର୍ଥିକ ସହାୟତା ପ୍ରଦାନ ନାମକ ଏକ ନୂଆ ଯୋଜନା ସରକାର ପ୍ରବର୍ତ୍ତନ କରିଛନ୍ତି ବୋଲି ଅଣୁ, କ୍ଷୁଦ୍ର ଓ ମଧ୍ୟମ ଶିଳ୍ପ ରାଷ୍ଟ୍ରମନ୍ତ୍ରୀ ଶ୍ରୀ ହରିଭାଇ ପରାଠିଭାଇ ଚୌଧୁରୀ ଲୋକସଭାରେ ଏକ ଲିଖିତ ଉତ୍ତର ଦେଇ ପ୍ରକାଶ କରିଛନ୍ତି । ଶ୍ରୀ ଚୌଧୁରୀ କହିଛନ୍ତି ଯେ, ଅଣୁ, କ୍ଷୁଦ୍ର ଓ ମଧ୍ୟମ ଶିଳ୍ପ ଉଦ୍ୟୋଗ ମାନଙ୍କରେ ଉତ୍ପାଦନ କ୍ଷେତ୍ରରେ ଶୂନ୍ୟ ତ୍ରୁଟି ଏବଂ ଶୂନ୍ୟ ପ୍ରତିକ୍ରିୟା (ZED) ତଥା ସେମାନଙ୍କ ପ୍ରମାଣପତ୍ର ପାଇଁ ZED ଆକଳନ ନିମନ୍ତେ ଏହି ଯୋଜନା କାର୍ଯ୍ୟକାରୀ କରାଯାଉଛି । ଏହି ଯୋଜନାର ମୁଖ୍ୟ ବୈଶିଷ୍ଟ୍ୟଗୁଡିକ ନିମ୍ନରେ ପ୍ରଦାନ କରାଗଲା : -
    
    • MSME ମାନଙ୍କରେ ତ୍ରୁଟିଶୂନ୍ୟ (Zero Defect) ଉତ୍ପାଦନର ବାତାବରଣ ବିକାଶ ଘଟାଇବା
    
    • ଗୁଣାତ୍ମକ ଉପକରଣ/ବ୍ୟବସ୍ଥା ତଥା ଶକ୍ତି ସଂରକ୍ଷକ ସକ୍ରିୟ ଉତ୍ପାଦନ ବ୍ୟବସ୍ଥାକୁ ଗ୍ରହଣ କରିବା
    
    • MSMEମାନଙ୍କୁ ଗୁଣାତ୍ମକ ଉତ୍ପାଦନ ପାଇଁ ସକ୍ଷମ କରାଇବା
    
    • MSMEମାନେ ନିରବଚ୍ଛିନ୍ନ ଭାବେ ନିଜ ଉତ୍ପାଦ ଓ ପ୍ରକ୍ରିୟାର ଉନ୍ନତିକରଣ ଲାଗି ସେମାନଙ୍କୁ ଉତ୍ସାହିତ କରିବା
    
    • ତ୍ରୁଟିଶୂନ୍ୟ ଉତ୍ପାଦନ ବ୍ୟବସ୍ଥା ଗ୍ରହଣ ସକାଶେ ପ୍ରୋତ୍ସାହନ ତଥା ପରିବେଶ ଉପରେ କୌଣସି ପ୍ରଭାବ ନପଡିବାକୁ ସୁନିଶ୍ଚିତ କରବା ।
    
    • ମେକ ଇନ ଇଣ୍ଡିଆ ଅଭିଯାନକୁ ସମର୍ଥନ ଓ ସହଯୋଗ
    
    • ZED ଉତ୍ପାଦନରେ ପେଶାଦାରୀ ବ୍ୟବସ୍ଥାର ବିକାଶ ଘଟାଇବା
    
    ZED ରେଟିଂ ପାଇଁ 50ଟି ମାପ ଦଣ୍ଡ ରହିଛି ଏବଂ ଜେଡ ଡିଫେନ୍ସ ରେଟିଂ ଲାଗି ଅତିରିକ୍ତ 25ଟି ମାପଦଣ୍ଡର ବ୍ୟବସ୍ଥା କରାଯାଇଛି । ଏହିସବୁ କାର୍ଯ୍ୟକ୍ରମ ଲାଗି ଏମଏସଏମଇ ଆର୍ଥିକ ସହାୟତା ଯୋଗାଇ ଦେଉଛି । ଏହି ଯୋଜନା ମାଧ୍ୟମରେ ମୋଟ 22,222 ଏମଏସଏମଇର ମାନ ନିର୍ଦ୍ଧାରଣ କରାଯାଇ ସେମାନଙ୍କୁ ମାଚ୍ୟୁରିଟି ଆକଳନ ମଡେଲ ପ୍ରମାଣପତ୍ର ଦିଆଯିବ । 5000 ଏମଏସଏମଇକୁ ZED ସୁରକ୍ଷା ମଡେଲ 7368 ଏମଏସଏମଇଙ୍କୁ ବୈଷମ୍ୟ ବିଶ୍ଳେଷଣ, ସହଯୋଗ ଓ ପରାମର୍ଶ ଆଦି ପ୍ରଦାନ କରାଯିବ । ଏଥିପାଇଁ ମୋଟ 491 କୋଟି ଟଙ୍କାର ବ୍ୟୟ ମଞ୍ଜୁର କରାଯାଇଛି । ସେଥିରୁ ସରକାର 365 କୋଟି ଏବଂ ହିତାଧିକାରୀ ଏମଏସଏମଇମାନେ 126 କୋଟି ଟଙ୍କା ନେବେ ।
    
    ZED ପ୍ରଣୟନ ଲାଗି ଜାତୀୟ ମନିଟରିଂ ଏବଂ ପ୍ରବର୍ତ୍ତନ ୟୁନିଟ (NMIU) ଭାବେ ଭାରତୀୟ ଗୁଣାତ୍ମକମାନ ପରିଷଦକୁ ନିଯୁକ୍ତ କରାଯାଇଛି । ଏମଏସଏମଇ ମନ୍ତ୍ରଣାଳୟ ଏହିଭଳି 8ଟି ଯୋଜନା କାର୍ଯ୍ୟକାରୀ କରାଯାଉଛି । ଏମଏସଏମଇ ମନ୍ତ୍ରଣାଳୟ ଏଥିଲାଗି ଉଦ୍ୟୋଗ ଆଧାର ସ୍ମାରକପତ୍ର ପ୍ରବର୍ତ୍ତନ କରିଛି ଓ ଏବେ ସୁଦ୍ଧା 33,25,159 ଏମଏସଏମଇ ଏଥିରେ ପଞ୍ଜିକୃତ ହୋଇଛନ୍ତି ବୋଲି ମନ୍ତ୍ରୀ ଶ୍ରୀ ଚୌଧୁରୀ ଗୃହକୁ ସୂଚନା ଦେଇଛନ୍ତି ।

    
    
    (Release ID: 1498307) Visitor Counter : 2