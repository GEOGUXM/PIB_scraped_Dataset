      ସଂସଦୀୟ ବ୍ୟାପାର ମନ୍ତ୍ରଣାଳୟ

      ସଂସଦର ମୌସୁମୀ ଅଧିବେଶନ ପୂର୍ବରୁ ସରକାରଙ୍କ ଆହ୍ୱାନରେ ସର୍ବଦଳୀୟ ବୈଠକ ଅନୁଷ୍ଠିତ
      ଦେଶର ନିରାପତ୍ତା ପାଇଁ ସବୁ ରାଜନୈତିକ ଦଳ ଏକତ୍ର : ଶ୍ରୀ ନରେନ୍ଦ୍ର ମୋଦୀ
      • ମୌସୁମୀ ଅଧିବେଶନର ସୁଚାରୁ ପରିଚାଳନା ପାଇଁ ସବୁ ରାଜନୈତିକ ଦଳର ସହଯୋଗ ଲୋଡ଼ିଲେ ପ୍ରଧାନମନ୍ତ୍ରୀ
      • 26 ଦିନର ଅଧିବେଶନରେ 4ଟି ବେସରକାରୀ ସମେତ ମୋଟ 19 କାର୍ଯ୍ୟ ଦିବସ ରହିବ : ଅନନ୍ତ କୁମାର
      Posted On: 16 JUL 2017 7:35PM by PIB Bhubaneshwar


    ମୌସୁମୀ ଅଧିବେଶନ ଆରମ୍ଭ ପୂର୍ବରୁ ନୂଆଦିଲ୍ଲୀଠାରେ ଏକ ସର୍ବଦଳୀୟ ବୈଠକ ଅନୁଷ୍ଠିତ ହୋଇଯାଇଛି । ଏଥିରେ ରାଜ୍ୟସଭା ଓ ଲୋକସଭାର ବିଭିନ୍ନ ରାଜନୈତିକ ଦଳର ନେତାମାନଙ୍କୁ ଉଦ୍ବୋଧନ ଦେଇ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ କହିଲେ ଯେ , ସୁସ୍ଥ ଗଣତନ୍ତ୍ରର ପରମ୍ପରା ବଜାୟ ରଖିବାକୁ ଗୃହର ସୁଚାରୁ ପରିଚାଳନା ନିମନ୍ତେ ସମସ୍ତ ରାଜନୈତିକ ଦଳ ସରକାରଙ୍କୁ ସହଯୋଗ କରିବା ଦରକାର । ଉଭୟ ଗୃହର କାର୍ଯ୍ୟରେ ବାଧା ସୃଷ୍ଟି ନ କରି ଜାତୀୟ ଗୁରୁତ୍ୱ ରଖୁଥିବା ପ୍ରସଙ୍ଗ ଉପରେ ଗଠନମୂଳକ ଆଲୋଚନା କରିବା ଆବଶ୍ୟକ । ନିକଟରେ ଜାତୀୟ ସ୍ତରରେ ସୃଷ୍ଟି ହୋଇଥିବା କେତେକ ନିରାପତ୍ତାଜନିତ ପ୍ରସଙ୍ଗ ଉପରେ ନେତାମାନେ ଉଦ୍ବେଗ ପ୍ରକାଶ କରିବାରୁ ପ୍ରଧାନମନ୍ତ୍ରୀ କହିଥିଲେ ଯେ , ଦେଶର ସୁରକ୍ଷା ଏବଂ ନିରାପତ୍ତା ପାଇଁ ସମସ୍ତ ରାଜନୈତିକ ଦଳ ଏକତ୍ର ଛିଡ଼ା ହୋଇଛନ୍ତି ।


    ବଜେଟ ଅଧିବେଶନକୁ ଏକ ମାସ ପୂର୍ବରୁ ଅନୁଷ୍ଠିତ କରାଇବା ଏବଂ ଜିଏସଟି ଭଳି ଐତିହାସିକ ଆର୍ଥିକ ସଂସ୍କାର ଆଣିବା ଦିଗରେ ସହାୟତା କରିଥିବାରୁ ସମସ୍ତ ରାଜନୈତିକ ଦଳକୁ ପ୍ରଧାନମନ୍ତ୍ରୀ କୃତଜ୍ଞତା ଜଣାଇଥିଲେ । ଶ୍ରୀ ମୋଦୀ କହିଥିଲେ ଯେ ବଜେଟ ଅଧିବେଶନର ସମୟ ପରିବର୍ତ୍ତନ କରାଯିବାରୁ ଚଳିତ ଆର୍ଥିକ ବର୍ଷରେ ଖର୍ଚ୍ଚ ସନ୍ତୁଳିତ ହୋଇପାରିଛି । ମୌସୁମୀ ଆରମ୍ଭ ହେବା ପୂର୍ବରୁ ମୋଟ ଖର୍ଚ୍ଚ ଆକଳନର 30% ଏବଂ ଆନୁଷଙ୍ଗିକ କ୍ଷେତ୍ରରେ 49% ଅର୍ଥ ଖର୍ଚ୍ଚ ହୋଇପାରିଛି । ରାଜନୈତିକ ଦଳଗୁଡ଼ିକର ସହାୟତା ଯୋଗୁ ସଂଘୀୟ ଗଣତନ୍ତ୍ର ସୁଦୃଢ଼ ହେବା ସହ ଆର୍ଥିକ ସୁଦୃଢ଼ୀକରଣ ହୋଇପାରିଛି ବୋଲି ଶ୍ରୀ ମୋଦୀ କହିଥିଲେ ।


    ରାଷ୍ଟ୍ରପତି ନିବାଚନ ପ୍ରକ୍ରିୟାରେ ବର୍ତ୍ତମାନ ସୁଦ୍ଧା ଉଚ୍ଚ ସ୍ତରର ମର୍ଯ୍ୟାଦା ରକ୍ଷା କରାଯାଇପାରିଛି ଏବଂ ରାଜନୈତିକ ଦଳଗୁଡ଼ିକ ମଧ୍ୟରେ କୌଣସି ପ୍ରକାର ବିଦ୍ୱେଷ ସୃଷ୍ଟି ହୋଇନାହିଁ । ସବୁ ଦଳର ସମସ୍ତ ବିଧାୟକ ଓ ସାଂସଦ ଯେପରି ରାଷ୍ଟ୍ରପତି ଭୋଟରେ ଅଂଶ ଗ୍ରହଣ କରିବେ ଏବଂ କୌଣସି ଭୋଟ ନଷ୍ଟ ନ ହେବ ସେଥିପ୍ରତି ପ୍ରଧାନମନ୍ତ୍ରୀ ଆଗ୍ରହ ପ୍ରକାଶ କରିଥିଲେ । ସଂସଦର ଉଭୟ ଗୃହରେ ଅଗଷ୍ଟ 9 ତାରିଖରେ ଭାରତ ଛାଡ଼ ଆନ୍ଦୋଳନର 75 ତମ ବାର୍ଷିକୀ ପାଳନ କରିବାକୁ ସମସ୍ତ ଦଳ ସହମତ ହେବାକୁ ସେ ଅନୁରୋଧ କରିଥିଲେ ।


    ଦୁର୍ନୀତି ଓ ଗୋରକ୍ଷା ନାମରେ ଚାଲୁଥିବା ହିଂସା ବିରୋଧରେ ଲଢ଼େଇ ଦିଗରେ ସରକାରଙ୍କୁ ସମସ୍ତ ଦଳ ସହାୟତା କରିବାକୁ ଶ୍ରୀ ମୋଦୀ ଅନୁରୋଧ କରିଥିଲେ । ଆଇନ ଭାଙ୍ଗୁଥିବା ଲୋକମାନଙ୍କ ବିରୋଧରେ ରାଜ୍ୟ ଯେପରି କଡ଼ା କାର୍ଯ୍ୟାନୁଷ୍ଠାନ ହେବ ସେ ଦିଗରେ ରାଜ୍ୟ ସରକାରମାନେ ଦୃଷ୍ଟି ଦେବା ଦରକାର । ବୈଠକରେ ପ୍ରଧାନମନ୍ତ୍ରୀ ଉତ୍ତର-ପୂର୍ବାଞ୍ଚଳର ବନ୍ୟା ନେଇ ଗଭୀର ଉଦ୍ବେଗ ପ୍ରକାଶ କରିଥିଲେ ଏବଂ ସରକାର ଏଥିପ୍ରତି ଅବଗତ ଅଛନ୍ତି ଓ ଲୋକଙ୍କ କଷ୍ଟ ଦୂର ଦିଗରେ ଆବଶ୍ୟକ ପଦକ୍ଷେପ ନେଉଛନ୍ତି ବୋଲି ସେ କହିଥିଲେ ।


    ବୈଠକରେ ବିଭିନ୍ନ ଦଳର ପକ୍ଷରୁ ବିଭିନ୍ନ ପ୍ରସଙ୍ଗ ଉତ୍ଥାପନ କରାଯାଇଥିଲା । ତେବେ ସଂସଦରେ ବିନା ବାଧାରେ ଗୃହକୁ ସୁଚାରୁ ରୂପେ ପରିଚାଳନା ପାଇଁ ଦଳମତ ନିବିଶେଷରେ ସମସ୍ତେ ସହମତ ହୋଇଥିଲେ । ଅଚଳାବସ୍ଥା ସୃଷ୍ଟି ହେଲେ ତାକୁ ଗଠନମୂଳକ ଆଲୋଚନା ଜରିଆରେ ଦୂର କରିବାକୁ ସମସ୍ତ ଦଳ ରାଜି ହୋଇଥିଲେ ।


    ସଂସଦୀୟ ବ୍ୟାପାର ମନ୍ତ୍ରୀ ଅନନ୍ତକୁମାର ପରେ ସାମ୍ବାଦିକମାନଙ୍କୁ ସୂଚନା ଦେଇ କହିଥିଲେ ଯେ , ସରକାର ସମସ୍ତ ଦଳ , ବିଶେଷ କରି ବିରୋଧୀ ଦଳଗୁଡ଼ିକୁ ସଂସଦ ଗୃହର ସୁଚାରୁ ରୂପେ ପରିଚାଳନା ନିମନ୍ତେ ଅନୁରୋଧ କରିଛନ୍ତି । ଏକ ଫଳପ୍ରସୂ ମୌସୁମୀ ଅଧିବେଶନ ସପକ୍ଷରେ ସମସ୍ତ ଦଳ ଥିବା ସେ କହିଥିଲେ । ସାମ୍ବିଧାନିକ ଆଇନ ଅନୁଯାୟୀ ସମସ୍ତ ପ୍ରସଙ୍ଗରେ ଗୃହରେ ଆଲୋଚନା ସକାଶେ ସରକାର ପ୍ରସ୍ତୁତ ଥିବା ଅନନ୍ତକୁମାର କହିଥିଲେ ।


    ସଂସଦର ମୌସୁମୀ ଅଧିବେଶନ ଆଜିଠାରୁ (17 ଜୁଲାଇ 2017) ଆରମ୍ଭ ହେବ । ଅଧିବେଶନ ଆସନ୍ତା 11 ଅଗଷ୍ଟ 2017ରେ ଶେଷ ହେବାକୁ ଧାର୍ଯ୍ୟ କରାଯାଇଛି । 26 ଦିନରେ ଗୃହର ମୋଟ 19ଟି କାର୍ଯ୍ୟ ଦିବସ ରହିବ । ଏଥିରେ 4ଟି ବେସରକାରୀ କାର୍ଯ୍ୟଦିବସ ରହିଛି । ଏ ସମ୍ପର୍କରେ ସୂଚନା ଦେଇ କେନ୍ଦ୍ର ସଂସଦୀୟ ବ୍ୟାପାର ତଥା ରସାୟନ ଓ ସାର ମନ୍ତ୍ରୀ ଶ୍ରୀ ଅନନ୍ତ କୁମାର କହିଛନ୍ତି ଯେ , ଏବେ ଲୋକସଭାରେ 21ଟି ଏବଂ ରାଜ୍ୟସଭାରେ 42ଟି ବିଲ୍ ବିଚାର ଅପେକ୍ଷାରେ ପଡ଼ି ରହିଛି ।


    2017 ମୌସୁମୀ ଅଧିବେଶନରେ ସଂସଦର ଉଭୟ ଗୃହରେ ହେବାକୁ ଥିବା ସରକାରୀ କାର୍ଯ୍ୟର ବିବରଣୀ ।


    ଉପସ୍ଥାପନ , ଆଲୋଚନା ଏବଂ ଅନୁମୋଦନ ଅପେକ୍ଷାରେ ଥିବା ବିଲ୍ ଗୁଡ଼ିକ:


    • ଦି ଏନ୍ସିଏଂଟ ମନ୍ୟୁମେଂଟସ ଏଣ୍ଡ ଆର୍କିଓଲୋଜିକାଲ ସାଇଟ୍ସ ଏଣ୍ଡ ରିମେନ୍ସ (ସଂଶୋଧନ) ବିଲ୍ , 2017 ।


    • ଦି ଫାଇନାନ୍ସିଆଲ ରିଜୋଲ୍ୟୁସନ ଏଣ୍ଡ ଡିପୋଜିଟ୍ ଇନସ୍ୟୁରାନ୍ସ (ଏଫ୍ଆରଡିଆଇ) ବିଲ୍ 2017 ।


    • ଦି ବ୍ୟାଙ୍କିଂ ରେଗୁଲେସନ (ସଂଶୋଧନ) ବିଲ୍ , 2017 ।


    • ଦି ଷ୍ଟେଟ ବ୍ୟାଙ୍କସ (ରିପିଲ୍ ଏଣ୍ଡ ଏମେଣ୍ଡମେଂଟ) ବିଲ୍ , 2017 ।


    • ଦି ପଞ୍ଜାବ ମ୍ୟୁନିସିପାଲ କର୍ପୋରେସନ ଲ ’ ( ଚଣ୍ଡିଗଡ଼କୁ ସମ୍ପ୍ରସାରଣ) ସଂଶୋଧନ ବିଲ୍ , 2017 ।


    • ଦି ସେଂଟ୍ରାଲ ଗୁଡ୍ସ ଏଣ୍ଡ ସର୍ଭିସେସ୍ ଟ୍ୟାକ୍ସ (ଜମ୍ମୁ-କାଶ୍ମୀରକୁ ସମ୍ପ୍ରସାରଣ) ବିଲ୍ , 2017 ।


    • ଦି ଇଂଟିଗ୍ରେଟେଡ ଗୁଡ୍ସ ଏଣ୍ଡ ସର୍ଭିସେସ୍ ଟେକ୍ସ (ଜମ୍ମୁ-କାଶ୍ମୀରକୁ ସମ୍ପ୍ରସାରଣ) ବିଲ୍ , 2017 ।


    • ଦି ଇଣ୍ଡିଆନ ଇନଷ୍ଟିଟ୍ୟୁଟ ଅଫ୍ ପେଟ୍ରୋଲିୟମ ଏଣ୍ଡ ଏନର୍ଜି (ଆଇଆଇପିଇ) ବିଲ୍ , 2017 ।


    • ଦି ରିକ୍ୟୁଜସନିଙ୍ଗ ଏଣ୍ଡ ଏକ୍ୟୁଜିସନ ଅଫ ଇମୁଭେବଲ ପ୍ରପର୍ଟି ସଂଶୋଧନ ବିଲ୍ , 2017 ।


    • ଦି ପବ୍ଲିକ ପ୍ରେମିସେସ (ବେଆଇନ ଜବରଦଖଲକାରୀଙ୍କୁ ଉଚ୍ଛେଦ) ସଂଶୋଧନ ବିଲ୍ , 2017 ।


    • ଦି କଂଜ୍ୟୁମର ପ୍ରୋଟେକ୍ସନ ବିଲ୍ , 2017 ।


    • ଦି ନ୍ୟାସନାଲ ଇନଭେଷ୍ଟିଗେସନ ଏଜେନ୍ସି (ସଂଶୋଧନ) ବିଲ୍ , 2017 ।


    • ଦି ଅନ୍ ଲ ’ ଫୁଲ ଏକ୍ଟିଭିଟିସ (ପ୍ରିଭେନ୍ସନ) ଏକ୍ଟ (ସଂଶୋଧନ) ବିଲ୍ , 2017 ।


    • ଦି ରାଇଟ ଅଫ୍ ଚିଲଡ୍ରେନ ଫ୍ରି ଏଣ୍ଡ କମ୍ପଲସରୀ ଏଜୁକେସନ (ଦ୍ୱିତୀୟ ସଂଶୋଧନ) ବିଲ୍ , 2017 ।


    • ଲେବର କୋଡ୍ ଅନ୍ ୱେଜେସ୍ ଏଣ୍ଡ ଦି ନେସନାଲ ସ୍ପୋର୍ଟସ ୟୁନିଭରସିଟି ବିଲ୍ , 2017 ।


    ଲୋକସଭାରେ ଆଲୋଚନା ଏବଂ ଅନୁମୋଦନ ସକାଶେ ଥିବା ବିଲ୍:


    • ଦି କମ୍ପାନିଜ୍ (ସଂଶେଧନ) ବିଲ୍ , 2016 ।


    • ଦି ନ୍ୟାସନାଲ ବ୍ୟାଙ୍କ ଫର ଏଗ୍ରିକଲଚର ଏଣ୍ଡ ରୁରାଲ ଡେଭଲପମେଂଟ (ସଂଶୋଧନ) ବିଲ୍ , 2017 ।


    • ଦି ଇଣ୍ଡିଆନ ଇନଷ୍ଟିଟ୍ୟୁଟ ଅଫ ମ୍ୟାନେଜମେଂଟ ବିଲ୍ , 2017 ।


    • ଦି ରାଇଟ ଅଫ୍ ଚିଲଡ୍ରେନ ଫ୍ରି ଏଣ୍ଡ କମ୍ପଲସରୀ ଏଜୁକେସନ (ସଂଶୋଧନ) ବିଲ୍ , 2017


    • ଦି ରିପିଲିଙ୍ଗ ଏଣ୍ଡ ଏମେଣ୍ଡମେଂଟ ବିଲ୍ , 2017 ।


    • ଦି ସିଟିଜେନସିପ୍ (ସଂଶୋଧନ) ବିଲ୍ , 2016 ।


    • ଦି ଇଣ୍ଡିଆନ ଇନଷ୍ଟିଟ୍ୟୁଟ ଅଫ୍ ଇନ୍ଫର୍ମେସନ ଟେକ୍ନୋଲଜି (ସଂଶୋଧନ) ବିଲ୍ , 2017 ।


    • ଦି ଇଣ୍ଡିଆନ ଇନଷ୍ଟିଟ୍ୟୁଟ୍ସ ଅଫ୍ ଇନ୍ଫର୍ମେସନ ଟେକ୍ନୋଲଜି (ପବ୍ଲିକ-ପ୍ରାଇଭେଟ ପାର୍ଟନରସିପ୍) ବିଲ୍ , 2017 ।


    ରାଜ୍ୟସଭାରେ ପଡ଼ି ରହିଥିବା ବିଲ୍:


    • ଦି ଫୁଟ ୱେୟାର ଡିଜାଇନ ଏଣ୍ଡ ଡେଭଲପମେଂଟ ଇନଷ୍ଟିଟ୍ୟୁଟ ବିଲ୍ , 2017 (ଲୋକସଭାରେ ଅନୁମୋଦିତ ହୋଇଥିବା) ।


    • ଦି ନ୍ୟାସନାଲ ଇନଷ୍ଟିଟ୍ୟୁଟ ଅଫ୍ ଟେକ୍ନୋଲଜି , ସାଇନ୍ସ ଏଜୁକେସନ ଏଣ୍ଡ ରିସର୍ଚ୍ଚ (ଦ୍ୱିତୀୟ ସଂଶୋଧନ) ବିଲ୍ , 2016 (ଲୋକସଭାରେ ଅନୁମୋଦିତ ହୋଇଥିବା) ।


    • ଦି ଫେକ୍ଟରିଜ୍ (ସଂଶୋଧନ) ବିଲ୍ , 2016(ଲୋକସଭାରେ ଅନୁମୋଦିତ ହୋଇଥିବା) ।


    • ଦି ହ୍ୱିସଲ ବ୍ଲୋୟର୍ସ ପ୍ରୋଟେକ୍ସନ (ସଂଶୋଧନ) ବିଲ୍ , 2015 (ଲୋକସଭାରେ ଅନୁମୋଦିତ ହୋଇଥିବା) ।


    • ଦି ପ୍ରିଭେନ୍ସନ ଅଫ୍ କରପ୍ସନ (ସଂଶୋଧନ) ବିଲ୍ , 2013 ।


    • ଦି ମୋଟର ଭେଇକିଲ୍ସ (ସଂଶୋଧନ) ବିଲ୍ , 2016 (ଲୋକସଭାରେ ଅନୁମୋଦିତ ହୋଇଥିବା) ।


    • ଦି ଆଡମିରାଲ୍ଟି (ଜୁରିସଡିକ୍ସନ ଏଣ୍ଡ ସେଟଲମେଂଟ ଅଫ୍ ମାରିଟାଇମ୍ କ୍ଲେମ୍ସ) ବିଲ୍ , 2016 (ଲୋକସଭାରେ ଅନୁମୋଦିତ ହୋଇଥିବା) ।


    • ଦି କନଷ୍ଟିଟ୍ୟୁସନ (123ତମ ସଂଶୋଧନ) ବିଲ୍ , 2017 (ଲୋକସଭାରେ ଅନୁମୋଦିତ ହୋଇଥିବା) ।


    • ଦି ନେସନାଲ କମିସନ ଅଫ୍ ବେକୱାର୍ଡ କ୍ଲାସେସ (ରିପିଲ୍) ବିଲ୍ , 2017 (ଲୋକସଭାରେ ଅନୁମୋଦିତ ହୋଇଥିବା) ।


    • ଦି କଲେକ୍ସନ ଅଫ୍ ଷ୍ଟାଟିଷ୍ଟିକ୍ସ (ସଂଶୋଧନ) ବିଲ୍ , 2017 (ଲୋକସଭାରେ ଅନୁମୋଦିତ ହୋଇଥିବା)


    ଆର୍ଥିକ କାର୍ଯ୍ୟକ୍ରମ:


    • 2017-18 ପାଇଁ ସପ୍ଲିମେଂଟାରୀ ଡିମାଣ୍ଡସ ଫର ଗ୍ରାଂଟ୍ସ (ରେଲୱେକୁ ମିଶାଇ) ।


    ପ୍ରତ୍ୟାହାର ପାଇଁ ଥିବା ବିଲ୍:


    ଲୋକସଭା


    • ଦି କଂଜ୍ୟୁମର ପ୍ରୋଟେକ୍ସନ ବିଲ୍ , 2015


    ରାଜ୍ୟସଭା


    • ଦି ନର୍ଥ-ଇଷ୍ଟର୍ଣ୍ଣ କାଉନସିଲ୍ (ସଂଶୋଧନ) ବିଲ୍ , 2013 ।


    • ଦି ପାର୍ଟିସିପେସନ ଅଫ୍ ୱାର୍କର୍ସ ମେନେଜମେଂଟ ବିଲ୍ , 1990 ।


    **********

    
    
    (Release ID: 1495840) Visitor Counter : 2