      କୋଇଲା ମନ୍ତ୍ରଣାଳୟ

      ଶକ୍ତି କ୍ଷେତ୍ରକୁ ପ୍ରଚୁର ପରିମାଣର କୋଇଲା ଯୋଗାଣ
      Posted On: 20 JUL 2017 6:30PM by PIB Bhubaneshwar


    ପୂର୍ବ ବର୍ଷ ତୁଳନାରେ ଏପ୍ରିଲ 2016ରୁ ଡିସେମ୍ବର 2016 ମଧ୍ୟରେ କୋଇଲାରୁ ମିଳୁଥିବା ଶକ୍ତିର ପରିମାଣରେ ଶତକଡା 6.18 ପ୍ରତିଶତ ବୃଦ୍ଧି ଘଟି 674.492 ୟୁନିଟରେ ପହଂଚିଛି । ଶକ୍ତି କ୍ଷେତ୍ରକୁ କୋଲ ଇଣ୍ଡିଆ ଲିମିଟେଡ ( CIL ) ଉତ୍ସରୁ 2016 ଅକ୍ଟୋବର ସୁଦ୍ଧା 31.91 ମିଲିଅନ ଟନ କୋଇଲା ପ୍ରଦାନ କରାଯାଇଛି । 2015 ଅକ୍ଟୋବରରେ ଏହାର ପରିମାଣ 34.50 ମିଲିଅନ ଟନ ଥିଲା । ଆଜି ଲୋକ ସଭାରେ ଏକ ପ୍ରଶ୍ନର ଲିଖିତ ଉତ୍ତରରେ ଶକ୍ତି , କୋଇଲା , ନବୀକରଣ ଶକ୍ତି ଏବଂ ଖଣି ସ୍ୱାଧୀନ ରାଷ୍ଟ୍ର ମନ୍ତ୍ରୀ ଶ୍ରୀ ପୀୟୁଷ ଗୋୟଲ ଏହି ବିବୃତ୍ତି ପ୍ରଦାନ କରିଛନ୍ତି । ପାୱାର ପ୍ଳାଣ୍ଟ ପାଖରେ ଅଧିକ କୋଇଲା ଉପଲବ୍ଧ ହେବା କାରଣରୁ ଏହା ସମ୍ଭବ ହୋଇପାରିଛି । ଉତ୍କୃଷ୍ଟ କୋଇଲା ଯୋଗାଣ କାରଣରୁ ଅଧିକ ଉତ୍ପାଦନ ସତ୍ତ୍ୱେ ଷ୍ଟେସନ ଉତ୍ତାପ ହାରରେ ଉନ୍ନତି ହୋଇଛି ଏବଂ ପ୍ରତି ୟୁନିଟ ଶକ୍ତି ପାଇଁ କୋଇଲା ଖର୍ଚ୍ଚରେ ହ୍ରାସ ଘଟିଛି ।


    ମନ୍ତ୍ରୀ ପୁନଶ୍ଚ କହିଥିଲେ ଯେ 2017-18 ବର୍ଷରେ CIL ପାଇଁ 600 ମିଲିଅନ ଟନ କୋଇଲା ଉତ୍ପାଦନ ଲକ୍ଷ୍ୟ ଧାର୍ଯ୍ୟ କରାଯାଇଛି । 2013-14, 2014-15, 2015-16 ଏବଂ 2016-17 CILର ଉତ୍ପାଦନ ଯଥାକ୍ରମେ 462.422 ମିଲିଅନ ଟନ , 494 . 238 ମିଲିଅନ ଟନ 538.754 ଓ 554.14 ମିଲିଅନ ଟନ ଥିଲା ।


    ***********

    
    
    (Release ID: 1496699) Visitor Counter : 2