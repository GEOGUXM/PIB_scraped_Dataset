      ଅର୍ଥ ମନ୍ତ୍ରଣାଳୟ

      କ୍ୟାବିନେଟ ସଚିବଙ୍କ ଅଧ୍ୟକ୍ଷତାରେ ଚୟନ କମିଟି ଗଠନ କଲା ଜିଏସଟି ପରିଷଦ,
      ମୁନାଫା-ନିରୋଧୀ ଜାତୀୟ ପ୍ରାଧିକରଣର ଅଧ୍ୟକ୍ଷ ଏବଂ ସଦସ୍ୟଙ୍କ ନିଯୁକ୍ତି ଲାଗି ଯୋଗ୍ୟ ବ୍ୟକ୍ତିଙ୍କୁ ବାଛିବ କମିଟି

      Posted On: 25 JUL 2017 6:41PM by PIB Bhubaneshwar

    ଜିଏସଟି ପରିଷଦ କ୍ୟାବିନେଟ ସଚିବଙ୍କ ଅଧ୍ୟକ୍ଷତାରେ ଏକ କମିଟି ଗଠନ କରିଛି । ଏହି କମିଟି ମୁନାଫା-ନିରୋଧୀ ଜାତୀୟ ପ୍ରାଧିକରଣର ଅଧ୍ୟକ୍ଷ ଏବଂ ସଦସ୍ୟଙ୍କୁ ନିଯୁକ୍ତି ଦେବା ଲାଗି ଯୋଗ୍ୟ ବ୍ୟକ୍ତିଙ୍କୁ ଚୟନ କରିବ ଏବଂ ଆବଶ୍ୟକ ସୁପାରିସ କରିବ । ଉତ୍ପାଦ/ବସ୍ତୁ ଏବଂ ସେବା ଯୋଗାଣ ଉପରେ ଦିଆଯାଉଥିବା ଟିକସ ରିହାତିର ପୂର୍ଣ୍ଣ ସୁଫଳ ଉପଭୋକ୍ତାଙ୍କ ନିକଟରେ ପହଂଚାଇବା ସହ ଏହାକୁ ସୁନିଶ୍ଚିତ କରିବା ଲାଗି ମୁନାଫା-ନିରୋଧୀ ଜାତୀୟ ପ୍ରାଧିକରଣକୁ ଦାୟିତ୍ୱ ଦିଆଯାଇଛି ।


    ଜିଏସଟି ପରିଷଦ ଦ୍ୱାରା ଗଠନ ହେବା ପରେ ଜାତୀୟ ମୁନାଫା-ନିରୋଧୀ ପ୍ରାଧିକରଣ ଲାଭଖୋର ନିରୋଧି ପଦକ୍ଷେପ ଯେପରିକି ଜିଏସଟି ଅଧୀନରେ ବସ୍ତୁ ଏବଂ ସେବା ଯୋଗାଣରେ ଦର ହ୍ରାସ କିମ୍ବା ଇନପୁଟ୍ ଟିକସ କ୍ରେଡିଟର ସୁଫଳ ଦର ଅନୁରୂପ ପ୍ରାପ୍ତିକର୍ତ୍ତାଙ୍କୁ ଦିଆଯାଇଛି କି ନାହିଁ ତାହା ସୁନିଶ୍ଚିତ କରିବା ଲାଗି ଉତ୍ତରଦାୟୀ ରହିବ । ଭାରତ ସରକାରଙ୍କ ସଚିବସ୍ତରୀୟ ଜଣେ ବରିଷ୍ଠ ଅଧିକାରୀ ଜାତୀୟ ମୁନାଫା-ନିରୋଧୀ ପ୍ରାଧିକରଣର ଅଧ୍ୟକ୍ଷ ରହିବେ ଏବଂ ଏଥିରେ ଚାରି ଜଣ ବୈଷୟିକ ସଦସ୍ୟ କେନ୍ଦ୍ର ଏବଂ/କିମ୍ବା ରାଜ୍ୟରୁ ରହିବେ ।


    ଲାଭଖୋର ନିରୋଧୀ ପଦକ୍ଷେପର ପୂର୍ବରୁ ଅଧିସୂଚିତ ନିୟମରେ ଏହା କୁହାଯାଇଛି ଯେ ମୁନାଫାଖୋର ନିରୋଧୀ ଉପାୟ କାର୍ଯ୍ୟକାରୀ କରିବା ଲାଗି କରାଯାଇଥିବା ଆବେଦନଗୁଡ଼ିକୁ ସ୍ଥାୟୀ ସମିତି ଦ୍ୱାରା ଯାଂଚ କରାଯିବ । ତେବେ ଯଦି ଆବେଦନ ସ୍ଥାନୀୟ ପ୍ରସଙ୍ଗରେ ହୋଇଥାଏ ଯେଉଁଥିରେ ବ୍ୟବସାୟ କେବଳ ଗୋଟିଏ ରାଜ୍ୟରେ ପ୍ରତିଷ୍ଠିତ ଥାଏ, ତାହା ପ୍ରଥମେ ରାଜ୍ୟସ୍ତରୀୟ ସ୍କ୍ରିନିଂ କମିଟି ଦ୍ୱାରା ଯାଂଚ କରାଯିବ । ବିସ୍ତୃତ ତଦନ୍ତ ଆବଶ୍ୟକ କରୁଥିବା ମାମଲାଗୁଡ଼ିକୁ ସୁରକ୍ଷା ବ୍ୟାପାର ମହାନିର୍ଦ୍ଦେଶକ, ସିବିଇସିଙ୍କ ନିକଟକୁ ପଠାଇବା ଲାଗି ସ୍ଥାୟୀ ସମିତିକୁ କ୍ଷମତା ପ୍ରଦାନ କରାଯାଇଛି, ଯେକି ଜାତୀୟ ମୁନାଫା-ନିରୋଧୀ ପ୍ରାଧିକରଣଙ୍କ ଅନୁଧ୍ୟାନ ପାଇଁ ମାମଲାଗୁଡ଼ିକୁ ସୁପାରିସ କରିପାରିବେ ।


    ଏହି ପରିପ୍ରେକ୍ଷୀରେ ଜାତୀୟ ମୁନାଫା-ନିରୋଧୀ ପ୍ରାଧିକରଣ ଲାଭଖୋର ନିରୋଧୀ ଉପାୟ ଲାଗୁ କରିବାର ଆବଶ୍ୟକତାକୁ ସୁନିଶ୍ଚିତ କରିଥାଏ, ବସ୍ତୁ ଏବଂ ସେବା ଗ୍ରହୀତାଙ୍କୁ ଦର ହ୍ରାସର ଲାଭ ଦେବା କିମ୍ବା ମଳିଥିବା ଅନୁଚିତ୍ ଲାଭକୁ ସୁଧ ସହିତ ଫେରାଇବା ଲାଗି କୌଣସି ବ୍ୟବସାୟୀକ ସଂସ୍ଥାକୁ ନିର୍ଦ୍ଦେଶ ଦେବାର କ୍ଷମତା ମଧ୍ୟ ଏହା ନିକଟରେ ରହିଛି । ଯଦି ଅନୁଚିତ୍ ଲାଭ ଗ୍ରହୀତାଙ୍କ ନିକଟରେ ପହଂଚାଯାଇପାରୁନାହିଁ, ଏହା ଉପଭୋକ୍ତ କଲ୍ୟାଣ ପାଣ୍ଠିରେ ଜମା କରାଯାଇପାରିବ । ଜଟିଳ ମାମଲାଗୁଡ଼ିକରେ ଜାତୀୟ ମୁନାଫା-ନିରୋଧୀ ପ୍ରାଧିକରଣ ଖିଲାପି ବ୍ୟବସାୟିକ ସଂସ୍ଥା ଉପରେ ଜୋରିମାନା ଲାଗୁ କରିପାରେ ଏବଂ ଏପରିକି ଜିଏସଟି ଅଧୀନରେ ଏହାର ପଞ୍ଜୀକରଣକୁ ବାତିଲ୍ କରିଦେଇପାରେ ।


    ଜାତୀୟ ମୁନାଫା-ନିରୋଧୀ ପ୍ରାଧିକରଣ ଗଠନ ଦ୍ୱାରା ଉପଭୋକ୍ତାଙ୍କ ବିଶ୍ୱାସକୁ ମଜଭୂତ କରିବା ଏବଂ ଜିଏସଟିର ବାଞ୍ଝିତ ଲାଭ ସମସ୍ତ ଅଂଶୀଦାରଙ୍କ ନିକଟରେ ପହଂଚାଇବାକୁ ସୁନିଶ୍ଚିତ କରିବ ।


    **********

    
    
    (Release ID: 1497299) Visitor Counter : 2