      ସ୍ୱାସ୍ଥ୍ୟ ଓ ପରିବାର ମନ୍ତ୍ରଣାଳୟ

      ବ୍ରିକ୍ସ ସ୍ୱାସ୍ଥ୍ୟ ମନ୍ତ୍ରୀମାନଙ୍କର ବୈଠକରେ କେନ୍ଦ୍ର ସ୍ୱାସ୍ଥ୍ୟ ମନ୍ତ୍ରୀ ଶ୍ରୀ ଜେପି ନଡ୍ଡାଙ୍କ ସମ୍ବୋଧନ
      ନିରନ୍ତର ବିକାଶ ଲକ୍ଷ୍ୟ ହାସଲ (SDG) ଦିଗରେ ସ୍ୱାସ୍ଥ୍ୟ ବ୍ୟବସ୍ଥାକୁ ଶସକ୍ତ କରିବା ଗୁରୁତ୍ୱପୂର୍ଣ୍ଣ

      Posted On: 06 JUL 2017 3:32PM by PIB Bhubaneshwar

    ନିରନ୍ତର ବିକାଶ ଲକ୍ଷ୍ୟ ହାସଲ ( SDG ) ଦିଗରେ ସ୍ୱାସ୍ଥ୍ୟ ବ୍ୟବସ୍ଥାକୁ ଶସକ୍ତ କରିବା ଗୁରୁତ୍ୱପୂର୍ଣ୍ଣ । ଏହା କେନ୍ଦ୍ର ସ୍ୱାସ୍ଥ୍ୟ ଏବଂ ପରିବାର କଲ୍ୟାଣ ମନ୍ତ୍ରୀ ଶ୍ରୀ ଜେ . ପି . ନଡ୍ଡା ଆଜି ଚୀନର ତିଆନଜିନଠାରେ ‘ ବ୍ରିକ୍ସ ସ୍ୱାସ୍ଥ୍ୟ ମନ୍ତ୍ରୀମାନଙ୍କର ’ ବୈଠକକୁ ସମ୍ବୋଧନ କରି କହିଥିଲେ । ସ୍ୱାସ୍ଥ୍ୟ ମନ୍ତ୍ରୀ ‘ ସ୍ୱାସ୍ଥ୍ୟ ପ୍ରଣାଳୀକୁ ସୁଦୃଢ କରିବା କରିବା ଏବଂ ସ୍ୱାସ୍ଥ୍ୟ ସମ୍ବନ୍ଧୀୟ ଏସଡିଜି ହାସଲ କରିବା ’ ଉପରେ ମତ ରଖିଥିଲେ ।


    ବୈଠକକୁ ସମ୍ବୋଧନ କରି ଶ୍ରୀ ନଡ୍ଡା ସୁଦୃଢ ସ୍ୱାସ୍ଥ୍ୟ ବ୍ୟବସ୍ଥା ଏବଂ ନମନୀୟତା ଉପରେ ଗୁରୁତ୍ୱ ପ୍ରଦାନ କରି କହିଥିଲେ ଯେ ସ୍ୱାସ୍ଥ୍ୟ ବ୍ୟବସ୍ଥାକୁ ସୁଦୃଢ କରିବା ପାଇଁ ସ୍ୱାସ୍ଥ୍ୟ ସେବା ବ୍ୟବସ୍ଥା , ଉପଯୋଗୀତା , ମାନ , ଉତ୍ତମ ବ୍ୟବହାର ଏବଂ ଦକ୍ଷତାରେ ସଂସ୍କାର ଅଣାଯିବାର ଆବଶ୍ୟକତା ରହିଛି । ସେ କହିଥିଲେ ଯେ ସ୍ୱାସ୍ଥ୍ୟ କ୍ଷେତ୍ରରେ ବିସ୍ତୃତ ନିଯୁକ୍ତି ଓ ଭିତ୍ତିଭୂମି ପ୍ରକଳ୍ପଗୁଡିକର ବିକାଶ ଆବଶ୍ୟକ ।


    ଶ୍ରୀ ନଡ୍ଡା କହିଥିଲେ ଯେ ଭାରତ ଆପଣାଇଥିବା ରାଷ୍ଟ୍ରୀୟ ସ୍ୱାସ୍ଥ୍ୟ ନୀତି 2017 SDG - 3 ନିରନ୍ତର ବିକାଶ ଲକ୍ଷ୍ୟ ହାସଲ କରିବା ଦିଗରେ ସହାୟକ ହେବ । ‘ ନୂତନ ନୀତି ମଧ୍ୟରେ ସ୍ୱାସ୍ଥ୍ୟ , ବ୍ୟାପକ ପ୍ରାଥମିକ ସ୍ୱାସ୍ଥ୍ୟ ସେବା , ସାର୍ବଜନୀନ ସ୍ୱାସ୍ଥ୍ୟ ସେବା , ଭ୍ୟାକସିନ ଏବଂ ଔଷଧ ସୁରକ୍ଷା କ୍ଷେତ୍ରରେ ସଂସ୍କାର ଏବଂ ସାର୍ବଜନୀନ ସ୍ୱାସ୍ଥ୍ୟ ସେବା କ୍ଷେତ୍ରରେ ପ୍ରଗତିଶୀଳ ଆନ୍ଦୋଳନକୁ ଅଭିବ୍ୟକ୍ତି କରିଥାଏ ’ । ଶ୍ରୀ ନଡ୍ଡା କହିଥିଲେ ଯେ ନ୍ୟାସନାଲ ହେଲଥ ମିଶନ ( NHM ) , ବିଶ୍ୱରେ ସର୍ବବୃହତ୍ତ ସ୍ୱାସ୍ଥ୍ୟ କାର୍ଯ୍ୟକ୍ରମ ମଧ୍ୟରୁ ଅନ୍ୟତମ , SDG-3 ଲକ୍ଷ୍ୟ ହାସଲ ପାଇଁ ଏହା ପ୍ରମୁଖ ପ୍ରତିନିଧିତ୍ୱ କରୁଛି ଏବଂ ଆଗାମୀ ପର୍ଯ୍ୟାୟରେ ଲକ୍ଷ୍ୟକୁ ରାଷ୍ଟ୍ରୀୟ ସ୍ୱାସ୍ଥ୍ୟ ନୀତି 2017 ଏବଂ SDG-3 ସହିତ ସଂଯୋଗ କରାଯାଇଛି ।


    ସ୍ୱାସ୍ଥ୍ୟ କ୍ଷେତ୍ରରେ ଭାରତର ଅନୁଭୂତିଗୁଡିକ ବିଷୟରେ ଶ୍ରୀ ନଡ୍ଡା କହିଥିଲେ ଯେ ଭାରତରେ ସାର୍ବଜନୀନ ଟୀକାକରଣ କାର୍ଯ୍ୟକ୍ରମ ( UIP ) ଅଧିନରେ ଟୀକାକରଣ ସଂଖ୍ୟାରେ ବୃଦ୍ଧି ପରିଲକ୍ଷିତ ହୋଇଛି । ମିଶନ ଇନ୍ଦ୍ରଧନୁଷ ଜରିଆରେ ମଧ୍ୟ ଅପହଂଚ ସ୍ଥାନରେ ପହଂଚି ଟୀକାକରଣ କାର୍ଯ୍ୟକ୍ରମ ଲକ୍ଷ୍ୟ ରଖାଯାଇଛି । ସ୍ୱାସ୍ଥ୍ୟ କ୍ଷେତ୍ରରେ ଥିବା ଅଭାବକୁ ଦୂର କରିବା ପାଇଁ ମେଡିକାଲ କଲେଜରେ ସିଟ ସଂଖ୍ୟା ବୃଦ୍ଧି , ଜିଲାସ୍ତରରେ ଡାକ୍ତରଖାନଗୁଡିକର ବିକାଶ , ନୂତନ ଏଆଆଇଏମଏସ ପ୍ରତିଷ୍ଠା କରାଯାଉଛି ବୋଲି ଶ୍ରୀ ନଡ୍ଡା କହିଥିଲେ ।


    ଶ୍ରୀ ନଡ୍ଡା କହିଥିଲେ ଯେ ପ୍ରଧାନମନ୍ତ୍ରୀ ରାଷ୍ଟ୍ରୀୟ ଡାଇଲିସିସ ସେବା ଆର୍ଥିକ ଅନଗ୍ରସରମାନଙ୍କୁ ନିଃଶୁଳ୍କ ପ୍ରଦାନ କରାଯାଉଛି ଯାହା ସର୍ବସାଧାରଣ ଏବଂ ବେସରକାରୀ ଭାଗୀଦାରୀରେ କାର୍ଯ୍ୟକାରୀ ହେଉଛି । ପ୍ରସ୍ତାବିତ ରାଷ୍ଟ୍ରୀୟ ସ୍ୱାସ୍ଥ୍ୟ ସୁରକ୍ଷା ଯୋଜନା ( ଏନଏପିଏସ ) ଜନସଂଖ୍ୟା ଏବଂ ଲାଭ କଭରେଜ ବିସ୍ତାର ଏବଂ ବରିଷ୍ଠ ନାଗରୀକମାନଙ୍କୁ ଅତିରିକ୍ତ କଭରେଜ ପ୍ରଦାନ କରିବା ସହିତ ଅନ୍ୟ ସ୍ୱାସ୍ଥ୍ୟ ସମ୍ବନ୍ଧୀତ ସମସ୍ୟା ସମାଧାନ କରିବ ବୋଲି ଆଶା ରଖାଯାଇଛି ।


    ଶ୍ରୀ ନଡ୍ଡା ଆହୁରୀ ମଧ୍ୟ କହିଥିଲେ ଯେ ଅସମୟ ମୃତ୍ୟୁ ହାର ଏବଂ ବିକୃତି କାରଣରୁ ଅଣ ସଂକ୍ରମିତ ରୋଗ ( NCD ) ବୃଦ୍ଧିର ସମାଧାନ ପାଇଁ ଭାରତରେ ପାଂଚଟି ସାଧାରଣ ଏନସିଡି ପାଇଁ ସାର୍ବଜନୀନ ନିଃଶୁଳ୍କ ସ୍କ୍ରିନିଂଗ , ନିୟନ୍ତ୍ରଣ ଏବଂ ପ୍ରବନ୍ଧନ କାର୍ଯ୍ୟକ୍ରମର ଶୁଭାରମ୍ଭ କରାଯାଇଛି ।


    ଭାରତ ସରକାରଙ୍କ ପ୍ରତିବଦ୍ଧତାର ପୁନରାବୃତ୍ତି କରି ସ୍ୱାସ୍ଥ୍ୟ ମନ୍ତ୍ରୀ କହିଥିଲେ ଯେ ଭାରତ ବ୍ରିକ୍ସ ଦେଶମାନଙ୍କ ସହିତ ସହଯୋଗ ପ୍ରତି ବିଶେଷ ଭାବେ ‘ ସ୍ୱାସ୍ଥ୍ୟ କ୍ଷେତ୍ରରେ ସାମରୀକ ପ୍ରକଳ୍ପଗୁଡିକ ଉପରେ ସହଯୋଗ ପାଇଁ ବ୍ରିକ୍ସ ଫ୍ରେମୱାର୍କ ’ ଜରିଆରେ ନିଜର ପ୍ରତିବଦ୍ଧତାରେ ଅତୁଟ ରଖିଛି ।


    **********

    
    
    (Release ID: 1494817) Visitor Counter : 5