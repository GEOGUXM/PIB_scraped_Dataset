      ଭୂବିଜ୍ଞାନ ମନ୍ତ୍ରଣାଳୟ

      ଭୂପୃଷ୍ଠ ବିଜ୍ଞାନ ମନ୍ତ୍ରଣାଳୟର ଏକାଦଶ ପ୍ରତିଷ୍ଠା ଦିବସ ପାଳନ
      Posted On: 27 JUL 2017 2:26PM by PIB Bhubaneshwar


    ଭୂପୃଷ୍ଠ ବିଜ୍ଞାନ ମନ୍ତ୍ରଣାଳୟର ଏକାଦଶ ପ୍ରତିଷ୍ଠା ଦିବସ କାର୍ଯ୍ୟକ୍ରମକୁ ବିଜ୍ଞାନ ଓ ପ୍ରଯୁକ୍ତି , ଭୂପୃଷ୍ଠ ବିଜ୍ଞାନ ଓ ପର୍ଯ୍ୟାବରଣ , ଜଙ୍ଗଲ ଓ ଜଳବାୟୁ ପରିବର୍ତ୍ତନ ମନ୍ତ୍ରୀ ଡକ୍ଟର ହର୍ଷବର୍ଦ୍ଧନ ଉଦଘାଟନ କରିଛନ୍ତି । ଏହି କାର୍ଯ୍ୟକ୍ରମରେ ଉଦବୋଧନ ଦେଇ ଡକ୍ଟର ହର୍ଷବର୍ଦ୍ଧନ କହିଲେ ଯେ ମୌସୁମୀ ପୂର୍ବାନୁମାନ ଓ ଅନ୍ୟ ପାଣିପାଗ / ଜଳବାୟୁ ସଂକ୍ରାନ୍ତ ସୂଚନା , ସାମୁଦ୍ରିକ ସ୍ଥିତି , ଭୂମିକମ୍ପ , ସୁନାମୀ ଏବଂ ଅନ୍ୟ ଭୂପୃଷ୍ଠ ପ୍ରାକୃତିକ ସ୍ଥିତି ସୂଚନା ଜନସାଧାରଣଙ୍କୁ ସୂଚୀତ କରିବା ସକାଶେ ଭୂପୃଷ୍ଠ ବିଜ୍ଞାନ ମନ୍ତ୍ରଣାଳୟ ପ୍ରତିଶ୍ରୁତିବଦ୍ଧ । ଏହି ସବୁ ସୂଚନା ଜନସାଧାରଣଙ୍କ ନିରାପତ୍ତା ତଥା ସାମାଜିକ - ଆର୍ଥିକ ଉପକାର ନିମନ୍ତେ ଏକାନ୍ତ ଜରୁରି । ସେହିଭଳି ଏହି ମନ୍ତ୍ରଣାଳୟ ସାମୁଦ୍ରିକ ସମ୍ପଦର ଅନୁସନ୍ଧାନ ଓ ସଂଗ୍ରହ ପାଇଁ ମଧ୍ୟ ବୈଜ୍ଞାନିକ ଓ ପ୍ରଯୁକ୍ତିଜନିତ ଉଦ୍ୟମ କରିଆସୁଛି । ଆଣ୍ଟର୍କଟିକ , ଆର୍କଟିକ , ହିମାଳୟ କ୍ଷେତ୍ର ଓ ଦକ୍ଷିଣ ସାମୁଦ୍ରିକ କ୍ଷେତ୍ରରେ ଏହା ପ୍ରମୁଖ ଭୂମିକା ଗ୍ରହଣ କରିଆସୁଛି । ଏହି ଅବସରରେ ମନ୍ତ୍ରୀ ଡକ୍ଟର ହର୍ଷବର୍ଦ୍ଧନ “ ଇଣ୍ଡିଆ କ୍ୱେକ ” ( ଯାହା ଭୂମିକମ୍ପ ସମ୍ପର୍କୀତ ସୂଚନା ପ୍ରଦାନ ଲାଗି ଉଦ୍ଦିଷ୍ଟ ) ଏବଂ “ ସାଗରବାଣୀ ” ନାମକ ଦୁଇଟି ମୋବାଇଲ ଆପର ଉନ୍ମୋଚନ କରିଥିଲେ ।


    ଏହି ଅବସରରେ ଡକ୍ଟର ମାଇକେଲ ମ୍ୟାକଫାଡେନ ପ୍ରତିଷ୍ଠା ଦିବସ ବକ୍ତୃତା ପ୍ରଦାନ କରିଥିଲେ । କାର୍ଯ୍ୟକ୍ରମରେ ପ୍ରଫେସର କେ . ଗୋପାଳନଙ୍କୁ ଜୀବନବ୍ୟାପୀ ସାଧନା ଲାଗି ପୁରସ୍କୃତ କରାଯାଇଥିଲା । ପ୍ରଫେସର ପିଏନ ବିନୟଚନ୍ଦ୍ରନ , ଡକ୍ଟର କେ କୃଷ୍ଣମୂର୍ତ୍ତି , ପ୍ରଫେସର କେଏସ କ୍ରିଷ୍ଣା , ଡକ୍ଟର ଧ୍ୟାନ ସି . ଟି , ଡକ୍ଟର ବିକ୍ରମ ବିଶାଳ ଆଦି ବୈଜ୍ଞାନିକଙ୍କୁ ମଧ୍ୟ ସମ୍ମାନିତ କରାଯାଇଥିଲା ।


    *********

    
    
    (Release ID: 1497782) Visitor Counter : 2