      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ମିଁଆମାର ସେନା ପ୍ରମୁଖ ସିନିୟର ଜେନେରାଲ୍ ୟୁ ମିନ୍ ଅଙ୍ଗ୍ ହିଲାଙ୍ଗ ପ୍ରଧାନମନ୍ତ୍ରୀଙ୍କୁ ଭେଟିଲେ
      Posted On: 14 JUL 2017 4:20PM by PIB Bhubaneshwar


    ମିଁଆମାର ସେନା ପ୍ରମୁଖ ସିନିୟର ଜେନେରାଲ୍ ୟୁ ମିନ୍ ଅଙ୍ଗ୍ ହିଲାଙ୍ଗ ଆଜି ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀଙ୍କୁ ଭେଟି ଆଲୋଚନା କରିଛନ୍ତି ।


    ଅମରନାଥ ତୀର୍ଥ ଯାତ୍ରୀଙ୍କ ଉପରେ ହୋଇଥିବା ଆକ୍ରମଣର ନିନ୍ଦା କରି ସିନିୟର ଜେନେରାଲ୍ ୟୁ ମିନ୍ ଅଙ୍ଗ ହିଲାଙ୍ଗ ଆକ୍ରମଣରେ ମୃତାହତଙ୍କ ପ୍ରତି ନିଜର ସମବେଦନା ଜଣାଇଥିଲେ ।


    2017 ଜୁନ୍ 7 ତାରିଖରେ ଘଟିଥିବା ବିମାନ ଦୁର୍ଘଟଣାରେ ପ୍ରାଣ ହରାଇଥିବା ମିଁଆମାର ସେନାର ଯବାନ ଏବଂ ସେମାନଙ୍କ ପରିବାର ପ୍ରତି ପ୍ରଧାନମନ୍ତ୍ରୀ ଗଭୀର ସମବେଦନା ଜଣାଇଥିଲେ ।


    ସିନିୟର ଜେନେରାଲ୍ ୟୁ ମିନ୍ ଅଙ୍ଗ ହିଲାଙ୍ଗ ପ୍ରଧାନମନ୍ତ୍ରୀଙ୍କ ସହ ଦ୍ୱିପାକ୍ଷିକ ପ୍ରତିରକ୍ଷା ଏବଂ ସୁରକ୍ଷା ସହଯୋଗ ନେଇ ବିସ୍ତୃତ ଆଲୋଚନା କରିଥିଲେ । ପ୍ରଧାନମନ୍ତ୍ରୀ ଭାରତ ଏବଂ ମିଁଆମାର ସଶସ୍ତ୍ର ବାହିନୀ ମଧ୍ୟରେ ଜାରି ରହିଥିବା ସହଯୋଗର ପ୍ରଶଂସା କରିଥିଲେ ।


    ପ୍ରଧାନମନ୍ତ୍ରୀ କହିଥିଲେ ଯେ ମିଁଆମାର ହେଉଛି ଭାରତର “ ଆକ୍ଟ ଇଷ୍ଟ ” ନୀତିର ଏକ ଦୃଢ଼ ସ୍ତମ୍ଭ ଏବଂ ସେ ଦୁଇ ଦେଶ ମଧ୍ୟରେ ଦ୍ୱିପାକ୍ଷିକ ସମ୍ପର୍କକୁ ସୁଦୃଢ଼ କରିବା ଦିଗରେ ନିଜର ଦୃଢ଼ ପ୍ରତିବଦ୍ଧତା ଦୋହରାଇଥିଲେ ।


    *******

    
    
    (Release ID: 1495987) Visitor Counter : 5