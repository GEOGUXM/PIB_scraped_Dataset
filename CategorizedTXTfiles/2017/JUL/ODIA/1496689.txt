      ଯୁବ ବ୍ୟାପାର ଓ କ୍ରୀଡା ମନ୍ତ୍ରଣାଳୟ

      କ୍ରୀଡ଼ା ସଂହିତା ସ୍ପଷ୍ଟୀକରଣ
      Posted On: 19 JUL 2017 6:09PM by PIB Bhubaneshwar


    ଆଜି କେତେକ ଗଣମାଧ୍ୟମରେ ରିପୋର୍ଟ ପ୍ରକାଶ ପାଇଥିଲା ଯେ ସରକାରୀ କର୍ମଚାରୀ ଜାତୀୟ କ୍ରୀଡ଼ା ସଂଘ ( NSF ) କୁ ନିର୍ବାଚିତ ହୋଇ ପାରିବେ ନାହିଁ । ସ୍ୱାଧୀନ ଦାୟିତ୍ୱରେ ଥିବା କେନ୍ଦ୍ର ଯୁବବ୍ୟାପାର ଏବଂ କ୍ରୀଡ଼ା ରାଷ୍ଟ୍ରମନ୍ତ୍ରୀ ଶ୍ରୀ ବିଜୟ ଗୋୟଲ ଏ ସଂକ୍ରାନ୍ତରେ ଗଣମାଧ୍ୟମକୁ ଏକ ବିବୃତ୍ତି ପ୍ରଦାନ କରି ସ୍ପଷ୍ଟ କରିଥିଲେ ଯେ ବର୍ତ୍ତମାନର କ୍ରୀଡ଼ା ସଂହିତାରେ ସରକାରୀ ପଦାଧିକାରୀମାନଙ୍କୁ ଗୋଟିଏ କାର୍ଯ୍ୟକାଳର ଅବଧି ପାଇଁ ଯେକୌଣସି କ୍ରୀଡ଼ା ପରିଚାଳନା କମିଟିର ଏକ ପଦବୀରେ ଅବସ୍ଥାପିତ ହେବା ପାଇଁ ଅନୁମତି ରହିଛି । ବର୍ତ୍ତମାନର ପ୍ରଚଳିତ ସଂହିତା ଅନୁଯାୟୀ ମନ୍ତ୍ରୀମାନଙ୍କୁ ଏନେଇ ବାରଣ କରାଯିବାର କୌଣସି ବ୍ୟବସ୍ଥା ନାହିଁ । ବର୍ତ୍ତମାନ ପ୍ରଚଳିତ ସଂହିତାରେ ସଭାପତି , ସମ୍ପାଦକ ଏବଂ କୋଷାଧ୍ୟକ୍ଷଙ୍କ ପାଇଁ ବୟସ ସୀମା 70 ବର୍ଷ ରହିଛି ଏବଂ କାର୍ଯ୍ୟକାଳର ସୀମା 12 ବର୍ଷ ପର୍ଯ୍ୟନ୍ତ ରହିଛି ।


    ଶ୍ରୀ ଗୋୟଲ ପୁନଶ୍ଚ ସୂଚନା ପ୍ରଦାନ କରିଥିଲେ ଯେ କ୍ରୀଡ଼ା ସଂହିତାରେ ପରିବର୍ତ୍ତନ ଆଣିବା ପାଇଁ ସୁପାରିଶ କରିବାକୁ ସରକାରଙ୍କ ଦ୍ୱାରା ଗଠିତ କମିଟି ସରକାରଙ୍କୁ ତାଙ୍କ ରିପୋର୍ଟ ପ୍ରଦାନ କରିସାରିଛନ୍ତି । ସରକାରଙ୍କ ଦ୍ୱାରା ଏହି ରିପୋର୍ଟ ଦିଲ୍ଲୀ ହାଇକୋର୍ଟରେ ଦାଖଲ କରାଯାଇ ସାରିଛି । ଏପର୍ଯ୍ୟନ୍ତ ସରକାର ଅଂଶୀଦାରମାନଙ୍କ ସହ ପରାମର୍ଶ କରିନାହାନ୍ତି ଏବଂ ସୁପାରିଶକୁ ନେଇ କୌଣସି ନିଷ୍ପତ୍ତି ଏପର୍ଯ୍ୟନ୍ତ ଗ୍ରହଣ କରାଯାଇ ନାହିଁ । ଦିଲ୍ଲୀ ହାଇକୋର୍ଟଙ୍କ ରହିତାଦେଶ ଆଧାରରେ , ଜଷ୍ଟିସ ମହାଜନଙ୍କ କାର୍ଯ୍ୟଧାରାକୁ ବିଳମ୍ବିତ ହୋଇଥିଲା ଏବଂ ଉକ୍ତ କମିଟିର କୌଣସି ରିପୋର୍ଟ ସରକାରଙ୍କୁ ପ୍ରଦାନ କରାଯାଇ ନାହିଁ ।


    ଶ୍ରୀ ବିଜୟ ଗୋୟଲ ମଧ୍ୟ ସୂଚନା ପ୍ରଦାନ କରିଥିଲେ ଯେ ଉଚ୍ଚତ୍ତମ ନ୍ୟାୟାଳୟ ସିଜେଆଇର ପୂର୍ବତନ ଅବସର ପ୍ରାପ୍ତ ବିଚାରପତି ଆରଏମ ଲୋଧାଙ୍କ ନେତୃତ୍ୱରେ ଏକ କମିଟିକୁ ନିଯୁକ୍ତ କରିଛନ୍ତି । ବିସିଆଇ ଏହାର ଢ଼ାଂଚା , କାର୍ଯ୍ୟଧାରା , କାର୍ଯ୍ୟକାଳ ଏବଂ ପଦାଧିକାରୀ ନିଯୁକ୍ତି ଆଦି ସମ୍ବନ୍ଧରେ ନିଷ୍ପତ୍ତିକୁ ସୁପ୍ରିମ କୋର୍ଟଙ୍କ ବିଚାର ଅନୁସାରେ କାର୍ଯ୍ୟକାରୀ କରିବ । ଯେହେତୁ ବିସିସିଆଇ ସମ୍ବନ୍ଧରେ ଉଚ୍ଚତ୍ତମ ନ୍ୟାୟାଳୟ କିମ୍ବା ଅନ୍ୟ କୌଣସି କୋର୍ଟରୁ କୌଣସି ନିର୍ଦ୍ଦେଶ ମିଳି ନାହିଁ , ତେଣୁ ଏ ବିଷୟରେ ମନ୍ତ୍ରଣାଳୟର କୌଣସି ଭୂମିକା ନାହିଁ ।


    *********

    
    
    (Release ID: 1496689) Visitor Counter : 2