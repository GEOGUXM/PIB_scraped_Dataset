      ବିଜ୍ଞାନ ଓ ପ୍ରଯୁକ୍ତି ମନ୍ତ୍ରଣାଳୟ

      ନିର୍ମଳ ଜଳ ପ୍ରଯୁକ୍ତି କ୍ଷେତ୍ରରେ ଭାରତ-କାନାଡା ସହଯୋଗ କାର୍ଯ୍ୟକ୍ରମ
      Posted On: 24 JUL 2017 4:24PM by PIB Bhubaneshwar


    ନିର୍ମଳ ଜଳ ଜନିତ ପ୍ରଯୁକ୍ତି ଉପରେ କାର୍ଯ୍ୟ କରିବା ସକାଶେ ଭାରତ ଓ କାନାଡା ମଧ୍ୟରେ ସହଯୋଗ କାର୍ଯ୍ୟକ୍ରମମାନ କାର୍ଯ୍ୟକାରୀ କରାଯାଉଛି । ବାୟୋଟେକ୍ନୋଲଜି ବିଭାଗ , ବିଜ୍ଞାନ ଓ ପ୍ରଯୁକ୍ତି ବିଭାଗ ଏବଂ ବିଜ୍ଞାନ ଓ ପ୍ରଯୁକ୍ତି ମନ୍ତ୍ରଣାଳୟ ଏଥି ନିମନ୍ତେ କାନାଡା ସରକାରଙ୍କ ସହ ଭାରତ - କାନାଡା ଗୋଷ୍ଠୀ ପ୍ରଗତି ଏବଂ ପୋଷଣୀୟତା କ୍ଷେତ୍ରରେ ବିବିଧ - ଉପାୟଜନିତ ଅଭିନବତ୍ୱ କେନ୍ଦ୍ର ( ଆଇସି - ଆଇଏମପିଏମସିଟିଏସ ) ମାଧ୍ୟମରେ ସହଯୋଗ କାର୍ଯ୍ୟକ୍ରମ ଆରମ୍ଭ କରିଛନ୍ତି । ଏହି କାର୍ଯ୍ୟକ୍ରମ ମାଧ୍ୟମରେ ଏବେ ପାଞ୍ଚଟି ପ୍ରକଳ୍ପ କାର୍ଯ୍ୟକାରୀ କରାଯାଉଛି । ଏଥି ନିମନ୍ତେ ଭାରତ ସରକାର 5.72 କୋଟି ଏବଂ କାନାଡା ସରକାର 7.50 କୋଟି ଟଙ୍କା ଯୋଗାଇ ଦେଇଛନ୍ତି ବୋଲି ବିଜ୍ଞାନ ଓ ପ୍ରଯୁକ୍ତି ତଥା ଭୂପୃଷ୍ଠ ବିଜ୍ଞାନମନ୍ତ୍ରୀ ଶ୍ରୀ ୱାଇଏସ ଚୌଧୁରୀ ଏକ ଲିଖିତ ଉତ୍ତର ଦେଇ ରାଜ୍ୟସଭାରେ ପ୍ରକାଶ କରିଛନ୍ତି । ଜଳରେ ମାଇକ୍ରୋସାଇଷ୍ଟିନ ଓ ଏଂଟ୍ରୋକାକସ , ମାଲମୋନେଲା ଓ ଷ୍ଟାଫିଲୋକକସ ଭଳି ବିଷାକ୍ତ ପଦାର୍ଥ ଓ ଅଣୁଜୀବମାନଙ୍କୁ ଉପସ୍ଥିତି ନିରୂପଣ କରିବା , ଧାତୁ ଚିହ୍ନଟ ଓ ତାହାର ଦୂରୀକରଣ , ବର୍ଯ୍ୟଜଳରୁ ଜୈବ - ସଂରକ୍ଷଣ , ଘରୋଇ ଜଳ ପରିଚାଳନାର ବିକଳ୍ପ ଚିହ୍ନଟ ଓ ସେ ଦିଗରେ ଅନୁସନ୍ଧାନ ଆଦି କାର୍ଯ୍ୟ ଏହି ପ୍ରକଳ୍ପ ମାଧ୍ୟମରେ କରାଯାଉଛି ବୋଲି ମନ୍ତ୍ରୀ ଶ୍ରୀ ଚୌଧୁରୀ କହିଛନ୍ତି ।


    **********

    
    
    (Release ID: 1497418) Visitor Counter : 2