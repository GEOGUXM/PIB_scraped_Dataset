      ରାଷ୍ଟ୍ରପତିଙ୍କ ସଚିବାଳୟ

      ଶିକ୍ଷା କ୍ଷେତ୍ରରେ ଉତ୍କର୍ଷତା ପାଇଁ ରାଷ୍ଟ୍ରପତି ପ୍ରଦାନ କଲେ ‘ପ୍ରଣବ ମୁଖାର୍ଜୀ ଶିକ୍ଷା ଉତ୍କର୍ଷ ପୁରସ୍କାର’
      Posted On: 19 JUL 2017 5:39PM by PIB Bhubaneshwar


    ରାଷ୍ଟ୍ରପତି ଶ୍ରୀ ପ୍ରଣବ ମୁଖାର୍ଜୀ ଆଜି ସିବିଏସଇ 2017ର ଦ୍ୱାଦଶ ଶ୍ରେଣୀରେ ସର୍ବୋଚ୍ଚ ନମ୍ବର ରଖିଥିବା ଶ୍ରୀ ଅମନ ଅଗ୍ରୱାଲଙ୍କୁ ‘ ପ୍ରଣବ ମୁଖାର୍ଜୀ ଶିକ୍ଷା ଉ ତ୍କ ର୍ଷ ପୁରସ୍କାର ’ ପ୍ରଦାନ କରିଛନ୍ତି । ଶ୍ରୀ ଅଗ୍ରୱାଲ ରାଷ୍ଟ୍ରପତି ଭବନ ଇଷ୍ଟେସସ୍ଥିତ ଡ଼କ୍ଟର ରାଜେନ୍ଦ୍ର ପ୍ରସାଦ ସର୍ବୋଦୟ ବିଦ୍ୟାଳୟର ଛାତ୍ରଛାତ୍ରୀମାନଙ୍କ ମଧ୍ୟରେ ସର୍ବୋଚ୍ଚ ନମ୍ବର ରଖିଥିଲେ । ଏହି ଅବସରରେ ବାଳିକାମାନଙ୍କ ମଧ୍ୟରେ ଦ୍ୱାଦଶ ଶ୍ରେଣୀ ପରୀକ୍ଷାରେ ତଥା ଗଣିତରେ ସର୍ବୋଚ୍ଚ ନମ୍ବର ରଖିଥିବା କୁମାରୀ ମୁସକାନ ଶର୍ମାଙ୍କୁ “ ଓମିତା ପାଲ ଶିକ୍ଷା ଉ ତ୍କ ର୍ଷ ପୁରସ୍କାର ” ଏବଂ “ କୁଞ୍ଜାନ୍ନାମ୍ମା ମାଥ୍ୟୁ ପୁରସ୍କାର ” ପ୍ରଦାନ କରାଯାଇଥିଲା । ଶ୍ରୀମତୀ ଓମିତା ପାଲ ଏବେ ରାଷ୍ଟ୍ରପତିଙ୍କ ସଚିବ ଭାବେ କାର୍ଯ୍ୟରତ ଏବଂ ଡ଼କ୍ଟର ଥୋମାସ ମାଥ୍ୟୁ ରାଷ୍ଟ୍ରପତିଙ୍କ ଅତିରିକ୍ତ ସଚିବ ଭାବେ ଦାୟିତ୍ୱ ସଂପାଦନ କରୁଛନ୍ତି । ଉଭୟ ଅଧିକାରୀ ଉପରୋକ୍ତ ଦୁଇ ପୁରସ୍କାରର ପ୍ରଦାତା ।


    ଏହି ଅବସରରେ ଉଦବୋଧନ ଦେଇ ରାଷ୍ଟ୍ରପତି ଶ୍ରୀ ମୁଖାର୍ଜୀ ପୁରସ୍କାର ବିଜେତାମାନଙ୍କୁ ଅଭିନନ୍ଦନ ଜ୍ଞାପନ କରିବା ସହ ଜୀବନର ପ୍ରତିଟି କ୍ଷେତ୍ରରେ ସେମାନେ ଏହିଭଳି ସାଫଲ୍ୟର ଅଧିକାରୀ ହେବାଲାଗି କାମନା କରିଥିଲେ । ନୋବେଲ ପୁରସ୍କାର ବିଜେତା ରବୀନ୍ଦ୍ର ନାଥ ଟାଗୋରଙ୍କ ଏକ କବିତାର ପଂକ୍ତିର ଉଦାହରଣ ଦେଇ ଛାତ୍ରଛାତ୍ରୀମାନେ ସେବାକୁ ଅତି ଆନନ୍ଦର ସହ ଆପଣାଇବାକୁ ପରାମର୍ଶ ଦେଇଥିଲେ । ବିଗତ ଦୁଇବର୍ଷ ଧରି ଶିକ୍ଷକ ଦିବସ ଅବସରରେ ଶ୍ରୀ ମୁଖାର୍ଜୀ ଡ଼କ୍ଟର ରାଜେନ୍ଦ୍ର ପ୍ରସାଦ ସର୍ବୋଦୟ ବିଦ୍ୟାଳୟରେ ଶ୍ରେଣୀ କକ୍ଷରେ ଛାତ୍ରଛାତ୍ରୀମାନଙ୍କୁ ପାଠ ପଢ଼ାଇଥିଲେ । ସବୁ ଛାତ୍ରଛାତ୍ରୀ ସେମାନଙ୍କର ମାତାପିତା , ବନ୍ଧୁ ତଥା ପ୍ରତିବେଶୀମାନଙ୍କ ଆଶାଆକାଂକ୍ଷା ପୂରଣ କରିବାକୁ ସେ କାମନା କରିଥିଲେ । ଏହି ଅବସରରେ ଶ୍ରୀମତୀ ପାଲ କହିଥିଲେ ଯେ ରାଷ୍ଟ୍ରପତିଙ୍କ ପ୍ରେରଣାମୂଳକ ଉତ୍ସାହ ଦ୍ୱାରା ଗତ ପାଂଚବର୍ଷରେ ଦେଶରେ ଶିକ୍ଷା ଭିତିଭୂମିର ସୁଦୃଢ଼ୀକରଣ ଦିଗରେ ଅନେକ କାର୍ଯ୍ୟ ସାଧିତ ହୋଇପାରିଛି । ଛାତ୍ରଛାତ୍ରୀମାନଙ୍କ ମନରେ ସଦାସର୍ବଦା ଏକ ଜିଜ୍ଞାସୁ ମନୋଭାବ ଏବଂ ନୂତନର ସନ୍ଧାନ କରିବାର ଆକାଂକ୍ଷା ରହିବା ଉଚିତ ବୋଲି ସେ ମତ ପୋଷଣ କରିଥିଲେ ।


    **********

    
    
    (Release ID: 1496444) Visitor Counter : 2