      ମାନବ ସମ୍ବଳ ବିକାଶ ମନ୍ତ୍ରଣାଳୟ

      ସ୍କୁଲ ଶିକ୍ଷାରେ ଭାଗବତ ଗୀତା
      Posted On: 20 JUL 2017 6:22PM by PIB Bhubaneshwar


    2007-08 ରୁ ଶାସ୍ୱତୀ , ଭାଗ - 2 ( ଅଧ୍ୟାୟ 4 : କର୍ମ ଗୌରବମ ) ନାମରେ ଭାଗବତ ଗୀତା ସମ୍ପର୍କିତ ବିଷୟକୁ ଜାତୀୟ ଶିକ୍ଷା ଗବେଷଣା ଓ ତାଲିମ ପରିଷଦ ( NCERT ) ର ଦଶମ ଶ୍ରେଣୀ ସଂସ୍କୃତ ପାଠ୍ୟ ପୁସ୍ତକରେ ସ୍ଥାନିତ କରାଯାଇଛି । NCERT ଦ୍ୱାରା ପ୍ରସ୍ତୁତ କରାଯାଇଥିବା ଜାତୀୟ ପାଠ୍ୟକ୍ରମ - 2005 ଦର୍ଶାଏ ଯେ ଆମର ସାଂସ୍କୃତିକ ଐତିହ୍ୟ ଓ ଜାତୀୟ ପରିଚୟକୁ ଦୃଢ଼ କରିବା ପାଇଁ ପାଠ୍ୟକ୍ରମ ମାଧ୍ୟମରେ ଯୁବ ପୀଢ଼ିଙ୍କୁ ପରିବର୍ତ୍ତିତ ସାମାଜିକ ପରିସ୍ଥିତି , ନୂତନ ଦୃଷ୍ଟିକୋଣ ଏବଂ ନୂତନ ପ୍ରାଥମିକତା ଆଧାରରେ ଏହାର ବ୍ୟାଖ୍ୟା ଓ ପୁନଃମୂଲ୍ୟାୟନ କରିବାକୁ ପଡିବ । ଏହି ଦସ୍ତାବିଜ ପୁଣି ଦର୍ଶାଇଥାଏ ଯେ ଏହି ମାଟିର ସାଂସ୍କୃତିକ ବିବିଧତାକୁ ସଂରକ୍ଷିତ କରି ରଖିବା ନେଇ ପ୍ରୟାସ କରିବା ଉଚିତ । ତେବେ ଶିକ୍ଷା ସମ୍ବିଧାନର ସମବର୍ତ୍ତୀ ତାଲିକାର ବିଷୟବସ୍ତୁ ହୋଇଥିବାରୁ ଏବଂ ଅଧିକାଂଶ ବିଦ୍ୟାଳୟ ରାଜ୍ୟ ସରକାରଙ୍କ ଅଧୀନରେ ଥିବାରୁ ଜାତୀୟ ପାଠ୍ୟକ୍ରମ ଢ଼ାଂଚା ( NCF ) କୁ ଦୃଷ୍ଟିରେ ରଖି ବିଦ୍ୟାଳୟମାନଙ୍କର କେଉଁ ବିଷୟ ପଢ଼ାଯିବ ସେ ସମ୍ବନ୍ଧରେ ନିଷ୍ପତ୍ତି ନେବା ରାଜ୍ୟ / କେନ୍ଦ୍ରଶାସିତ ଅଞ୍ଚଳମାନଙ୍କର ଅଧିକାର ଭୁକ୍ତ ।


    ଆଜି ରାଜ୍ୟ ସଭାରେ ଏକ ଲିଖିତ ଉତ୍ତରରେ ମାନବ ସମ୍ବଳ ବିକାଶ ରାଷ୍ଟ୍ରମନ୍ତ୍ରୀ ଶ୍ରୀ ଉପେନ୍ଦ୍ର କୁଶୱାହା ଏହି ସୂଚନା ପ୍ରଦାନ କରିଛନ୍ତି ।


    *******

    
    
    (Release ID: 1496695) Visitor Counter : 2