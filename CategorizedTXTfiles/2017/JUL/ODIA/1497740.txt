      ରେଳ ମନ୍ତ୍ରଣାଳୟ

      ଟ୍ରେନରେ ମହିଳା ଯାତ୍ରୀଙ୍କ ସୁରକ୍ଷା ପାଇଁ ରେଳବାଇ ପକ୍ଷରୁ ନିଆଯାଇଥିବା ପଦକ୍ଷେପ
      Posted On: 28 JUL 2017 7:57PM by PIB Bhubaneshwar


    ସମ୍ବେଦନଶୀଳ ରୁଟ୍ ଗୁଡ଼ିକୁ ଚିହ୍ନଟ କରାଯାଇଛି । ଦୈନିକ ପ୍ରାୟ 2500 ଟ୍ରେନକୁ ଆରପିଏଫ୍ ସୁରକ୍ଷା ଦେଉଛନ୍ତି । ଏଥିସହ ଦୈନିକ ବିଭିନ୍ନ ରାଜ୍ୟରେ 2200 ଟ୍ରେନକୁ ଜିଆରପି ସୁରକ୍ଷା ଦେଉଛନ୍ତି ।


    ସହାୟତା ଲୋଡ଼ୁଥିବା ଯାତ୍ରୀମାନଙ୍କ ପାଇଁ ଭାରତୀୟ ରେଳବାଇରେ ହେଲ୍ପ ଲାଇନ ନମ୍ବର-182 ସକ୍ରିୟ କରାଯାଇଛି ।


    ଟ୍ରେନ୍ ସୁରକ୍ଷା ଦେଇ ଯାଉଥିବା ନିରାପତ୍ତା ରକ୍ଷୀଙ୍କୁ ମହିଳା କୋଚ୍ ଏବଂ ହଲ୍ଟ ଗୁଡ଼ିକରେ ଅଧିକ ସତର୍କ ଦୃଷ୍ଟି ରଖିବାକୁ ନିର୍ଦ୍ଦେଶ ଦିଆଯାଇଛି ।


    ମହିଳାଙ୍କ ପାଇଁ ଥିବା ସ୍ୱତନ୍ତ୍ର ବଗିରେ ଯେପରି ପୁରୁଷମାନେ ପ୍ରବେଶ ନ କରିବେ ସେଥିପାଇଁ ନିୟମିତ ଚେକିଂ କରାଯାଉଛି । କେହି ନିୟମ ଉଲ୍ଲଂଘନ କରିଥିବା ଧରାପଡ଼ିଲେ , ଆଇନ ଅନୁସାରେ କାର୍ଯ୍ୟାନୁଷ୍ଠାନ ଗ୍ରହଣ କରାଯାଉଛି ।


    ଯାତ୍ରୀମାନଙ୍କ ସୁରକ୍ଷାକୁ ଶତ ପ୍ରତିଶତ କରିବା ଲାଗି 344ଟି ଷ୍ଟେସନରେ ସିସିଟିଭି ଜରିଆରେ ନଜର ରଖାଯାଇଛି ।


    ମେଟ୍ରୋ ସହରମାନଙ୍କରେ ଚଳାଚଳ କରୁଥିବା ଲେଡିଜ୍ ସ୍ପେଶାଲ ଟ୍ରେନ୍ ଗୁଡ଼ିକୁ ମହିଳା ଆରପିଏଫ୍ ସୁରକ୍ଷା ଦେଉଛନ୍ତି ।


    ମେଟ୍ରୋ ସହରତଳି ଅଞ୍ଚଳରେ ଯାତାୟାତ କରୁଥିବା ଟ୍ରେନ୍ ଗୁଡ଼ିର ମହିଳା ବଗିରେ ଉଭୟ ଆରପିଏଫ୍ ଓ ଜିଆରପି ମୁତୟନ କରାଯାଉଛି । ରାତି ବେଳା ଏବଂ ଭୋର୍ ସମୟରେ ମହିଳା ଯାତ୍ରୀଙ୍କ ସୁରକ୍ଷା ପାଇଁ ଅଧିକ କର୍ମଚାରୀ ମୁତୟନ କରାଯାଉଛି ।


    ରାଜ୍ୟ ପୁଲିସ ସହ ଆରପିଏଫ୍ ବିଭିନ୍ନ ସ୍ତରରେ ନିୟମିତ ସମନ୍ୱୟ ବୈଠକ କରୁଛି , ଯଦ୍ୱାରାକି ଜିଆରପି ଦ୍ୱାରା ଅପରାଧର ଉଚିତ ପଞ୍ଜିକରଣ ଓ ତଦନ୍ତ ହୋଇପାରିବ ।


    ରାଜ୍ୟସଭାରେ ଆଜି ରେଳ ରାଷ୍ଟ୍ରମନ୍ତ୍ରୀ ଶ୍ରୀ ରାଜେନ ଗୋହେଇଁ ଏକ ଲିଖିତ ପ୍ରଶ୍ନର ଉତ୍ତରରେ ଏହି ସୂଚନା ଦେଇଛନ୍ତି ।


    **********

    
    
    (Release ID: 1497740) Visitor Counter : 2