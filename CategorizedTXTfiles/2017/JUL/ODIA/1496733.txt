      ପେଟ୍ରୋଲିୟମ ଓ ପ୍ରାକୃତିକ ବାଷ୍ପ ମନ୍ତ୍ରଣାଳୟ

      ସମନ୍ୱିତ ମନିଟରିଂ ଏବଂ ଉପଦେଷ୍ଟା ପରିଷଦ (IMAC)ର ପ୍ରଥମ ବୈଠକ ଅନୁଷ୍ଠିତ
      • “2021-22 ସୁଦ୍ଧା ତୈଳ ଓ ବାଷ୍ପ ଉପରେ ନିର୍ଭରଶୀଳତା 10% ହ୍ରାସ ଲକ୍ଷ୍ୟ ହାସଲ ପାଇଁ ମାର୍ଗ ନିରୂପଣ” ଶୀର୍ଷକ ବୈଠକରେ ଅଧ୍ୟକ୍ଷତା କଲେ ପ୍ରେଟ୍ରୋଲିୟମ ମନ୍ତ୍ରୀ
      • ଶକ୍ତି ସଂରକ୍ଷଣ ଓ ସକ୍ରିୟତା, ତୈଳ ଚାହିଦାର ବିକଳ୍ପ, ଜୈବ ଇନ୍ଧନ ଉତ୍ପାଦନ, ବର୍ଯ୍ୟ ବସ୍ତୁର ଉପଯୋଗ ଆଦି ପ୍ରସଙ୍ଗ ଉପରେ ବୈଠକରେ ଗୁରୁତ୍ୱ ପ୍ରଦାନ
      Posted On: 20 JUL 2017 9:09PM by PIB Bhubaneshwar


    “ 2021-22 ସୁଦ୍ଧା ତୈଳ ଓ ବାଷ୍ପ ଉପରେ ନିର୍ଭରଶୀଳତା 10% ହ୍ରାସ ଲକ୍ଷ୍ୟ ହାସଲ ପାଇଁ ମାର୍ଗଦର୍ଶିକା ନିରୂପଣ ” ଶୀର୍ଷକ ବୈଠକରେ ଆଜି କେନ୍ଦ୍ର ପେଟ୍ରୋଲିୟମ ଓ ପ୍ରାକୃତିକ ବାଷ୍ପ ମନ୍ତ୍ରୀ ଶ୍ରୀ ଧର୍ମେନ୍ଦ୍ର ପ୍ରଧାନ ଅଧ୍ୟକ୍ଷତା କରିଛନ୍ତି । ଜୁଲାଇ 19, 2017ରେ ସମନ୍ୱିତ ମନିଟରିଂ ଏବଂ ଉପଦେଷ୍ଟା ପରିଷଦ ଆନୁକୂଲ୍ୟରେ ଏହି ବୈଠକର ଆୟୋଜନ କରାଯାଇଥିଲା । ଏହି ବୈଠକରେ ମାନ୍ୟବର ପ୍ରଧାନମନ୍ତ୍ରୀଙ୍କ ଦ୍ୱାରା ଉର୍ଜା ସଂଗ୍ରାମ ବେଳେ ବିଦେଶରୁ ଆମଦାନି କରାଯାଉଥିବା ତୈଳ ଓ ବାଷ୍ପ ଉପରେ ନିର୍ଭରଶୀଳତାକୁ 10 ପ୍ରତିଶତ ହ୍ରାସ କରିବା ନିମନ୍ତେ ଯେଉଁ ଲକ୍ଷ୍ୟ ଧାର୍ଯ୍ୟ କରାଯାଇଛି ତାହା ହାସଲ କରିବା ସକାଶେ କାର୍ଯ୍ୟଯୋଜନା ସମ୍ପର୍କରେ ବିସ୍ତୃତ ଭାବେ ଆଲୋଚନା କରାଯାଇଥିଲା । ସମସ୍ତ ପ୍ରକାର ଶକ୍ତି ଉତ୍ସ ମଧ୍ୟରେ ସମନ୍ୱୟ ଏବଂ ବ୍ୟାପକ ସହଯୋଗ ରକ୍ଷା ଉପରେ ଗୁରୁତ୍ୱ ପ୍ରଦାନ ସହ ଏହାର ଯୋଗାଣ ଓ ଚାହିଦା ପରିଚାଳନା ସମ୍ପର୍କରେ ଗୁରୁତ୍ୱ ଆରୋପ କରାଯାଇଥିଲା । ତେଣୁ ସମସ୍ତ ପ୍ରକାର ଶକ୍ତି ଉତ୍ସର ଚାହିଦା ଓ ଯୋଗାଣ ପରିଚାଳନାରେ ବ୍ୟାପକ ସମନ୍ୱୟ ରକ୍ଷା ନିମନ୍ତେ IMAC ବିସ୍ତୃତ କାର୍ଯ୍ୟ ଯୋଜନା ପ୍ରସ୍ତୁତ କରାଯାଇଛି ।


    ପେଟ୍ରୋଲିୟମ ଓ ପ୍ରାକୃତିକ ବାଷ୍ପ ମନ୍ତ୍ରଣାଳୟର ସଚିବ ଓ ନୂତନ ଓ ଅକ୍ଷୟ ଶକ୍ତି ମନ୍ତ୍ରଣାଳୟ , ସହରାଂଚଳ ବିକାଶ , ସଡକ ଓ ପରିବହନ , କୃଷି , ଗ୍ରାମାଞ୍ଚଳ ବିକାଶ , ଅର୍ଥ , ପେଟ୍ରୋଲିୟମ ପ୍ଲାନିଂ ବିଶ୍ଳେଷଣ ସେଲ , PCRA , DGH ଇତ୍ୟାଦି ମନ୍ତ୍ରଣାଳୟ ଓ ସଂସ୍ଥାର ବରିଷ୍ଠ ଅଧିକାରୀମାନଙ୍କୁ ନେଇ IMAC ଗଠନ କରାଯାଇଛି ।


    ଏହି ବୈଠକରେ ମନ୍ତ୍ରଣାଳୟ ପକ୍ଷରୁ ନିକଟ ଅତୀତରେ ତୈଳ ଓ ପ୍ରାକୃତିକ ବାଷ୍ପ ଉତ୍ପାଦନ ବୃଦ୍ଧି ନିମନ୍ତେ ଗ୍ରହଣ କରାଯାଇଥିବା ଗୁରୁତ୍ୱପୂର୍ଣ୍ଣ ପଦକ୍ଷେପ ସମ୍ପର୍କରେ ସୂଚୀତ କରାଯାଇଥିଲା । ଏଥିସହିତ ଏହି ସମ୍ପଦର ପୁନଃ ଆକଳନ , ଜାତୀୟ ଡାଟା ସଂଗ୍ରହାଳୟ , ମୁକ୍ତ ପ୍ରବେଶ ଲାଇସେନ୍ସିଂ ନୀତି , ହାଇଡ୍ରୋକାର୍ବନ ଅନୁସନ୍ଧାନ ଲାଇସେନ୍ସିଂ ନୀତି , ଆବିଷ୍କୃତ କ୍ଷୁଦ୍ର କ୍ଷେତ୍ର ନୀତି , ଅଣପାରମ୍ପରିକ ଶକ୍ତି ଉତ୍ସ ଯଥା କୋଲବେଡ ମିଥେନ ଓ ସେଲ ଗ୍ୟାସକୁ ସଂଗ୍ରହ କରିବା ସହ ବାୟୋଡିଜେଲର ଉତ୍ପାଦନ ବୃଦ୍ଧି ଓ ପିଏନଜି ଓ ଏଲପିଜିର ବ୍ୟବହାର ବୃଦ୍ଧି ସମ୍ପର୍କରେଏହି ବୈଠକରେ ଆଲୋଚନା କରାଯାଇଥିଲା ।


    ବୈଠକରେ ଯୋଗ ଦେଇଥିବା ବିଭିନ୍ନ ମନ୍ତ୍ରଣାଳୟ ଓ ସଂସ୍ଥାର ପ୍ରତିନିଧିମାନେ ନିଜ ନିଜର ନୀତି , ଯୋଜନା ଓ ପ୍ରକଳ୍ପ କାର୍ଯ୍ୟାନ୍ୱୟନ ସମ୍ପର୍କରେ ସୂଚନା ଦେଇଥିଲେ । ସଡକ ପରିବହନ ଓ ରାଜମାର୍ଗ ମନ୍ତ୍ରଣାଳୟ ପକ୍ଷରୁ ଇ - ଟୋଲିଂ ଏଲସିଭି ଭଳି ଇନ୍ଧନ ସକ୍ରିୟତା ପଦକ୍ଷେପ ଗ୍ରହଣ ବିଷୟରେ ଅବଗତ କରାଯାଇଥିଲା । ଗ୍ରାମାଂଚଳ ବିକାଶ ମନ୍ତ୍ରଣାଳୟ ପକ୍ଷରୁ ଜୈବଇନ୍ଧନର ବହୁଳ ବ୍ୟବହାର , ବ୍ୟୁରୋ ଅଫ ଏନର୍ଜି ଏଫିସିଏନ୍ସି ପକ୍ଷରୁ ଶିଳ୍ପ ଓ ପରିବହନ କ୍ଷେତ୍ରରେ ଇନ୍ଧନର ସଙ୍କୁଚିତ ବ୍ୟବହାର ଆଦି ବିଷୟ ଆଲୋଚିତ ହୋଇଥିଲା । ଏମଏନଆରଇ ପକ୍ଷରୁ ଅକ୍ଷୟ ଶକ୍ତି ନୂଆ ସୌର ଓ ପବନ ଉତ୍ସରୁ ଉତ୍ପାଦିତ ବିଦ୍ୟୁତ ଶକ୍ତି ଏବଂ ଏଥି ନିମନ୍ତେ ଭବିଷ୍ୟତ ଯୋଜନା ଉପରେ ଆଲୋକପାତ କରାଯାଇଥିଲା ।


    ସବୁ ପ୍ରକାର ଶକ୍ତି ଉତ୍ସରୁ ଉତ୍ପାଦନ ଏବଂ ଏହାର ସୀମିତ ବ୍ୟବହାର ନିମନ୍ତେ ସବୁ ମନ୍ତ୍ରଣାଳୟ ମଧ୍ୟରେ ସମନ୍ୱୟ ଓ ସହଯୋଗ ରକ୍ଷା ଉପରେ ପେଟ୍ରୋଲିୟମ ଓ ପ୍ରାକୃତିକ ବାଷ୍ପ ମନ୍ତ୍ରୀ ଶ୍ରୀ ପ୍ରଧାନ ଗୁରୁତ୍ୱାରୋପ କରିଥିଲେ । ଶକ୍ତି ସଂରକ୍ଷଣ , ଅନୁସନ୍ଧାନ ସୁଯୋଗ ତୈଳ ଓ ବାଷ୍ପ ଚାହିଦାକୁ ନିୟନ୍ତ୍ରଣ କରିବା ଓ ଏହାର ବିକଳ୍ପ ସୃଷ୍ଟି କରିବା ନିମନ୍ତେ ସେ ସମସ୍ତଙ୍କୁ ପରାମର୍ଶ ଦେଇଥିଲେ । ଜୈବ ଇନ୍ଧନ ଯଥା – 2G ଜୈବ - ଇଥାନୋଲ , ବାୟୋ - ଡିଜେଲ ଫିଡଷ୍ଟକ , ବର୍ଯ୍ୟରୁ ସମ୍ପଦ ସୃଷ୍ଟି କରିବା ଉପରେ ଶ୍ରୀ ପ୍ରଧାନ ପ୍ରାଧାନ୍ୟ ଆରୋପ କରିଥିଲେ । ତେଣୁ ଶକ୍ତି ବ୍ୟବହାରକାରୀ ମନ୍ତ୍ରଣାଳୟ ଓ ଶକ୍ତି ଉତ୍ପାଦନ ଓ ଏହାର ବୈଷୟିକ ଜ୍ଞାନକୌଶଳ ସହ ସଂଶ୍ଳିଷ୍ଟ ଥିବା ମନ୍ତ୍ରଣାଳୟମାନଙ୍କ ମଧ୍ୟରେ ଅଧିକ ସମନ୍ୱୟ ଓ ସହଯୋଗ ରକ୍ଷା ନିମନ୍ତେ ସେ ଆହ୍ୱାନ ଜଣାଇଥିଲେ


    *********

    
    
    (Release ID: 1496733) Visitor Counter : 2