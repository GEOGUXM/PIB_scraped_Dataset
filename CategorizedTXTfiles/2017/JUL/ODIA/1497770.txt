      ସଂଖ୍ୟାଲଘୁ ବ୍ୟାପାର ମନ୍ତ୍ରଣାଳୟ

      ସଂଖ୍ୟାଲଘୁ ଗୋଷ୍ଠୀଙ୍କ କ୍ରମବର୍ଦ୍ଧିଷ୍ଣୁ ଆବଶ୍ୟକତା
      Posted On: 26 JUL 2017 2:04PM by PIB Bhubaneshwar


    ଜାତୀୟ ସଂଖ୍ୟାଲଘୁ ଆୟୋଗଙ୍କ ପକ୍ଷରୁ ପ୍ରତିବର୍ଷ ରାଜ୍ୟ ସଂଖ୍ୟାଲଘୁ ଆୟୋଗମାନଙ୍କର ସମ୍ମିଳନୀ ଅନୁଷ୍ଠିତ ହୋଇଥାଏ । ଏହା ବ୍ୟତୀତ NCMର ସଦସ୍ୟମାନେ ବିଭିନ୍ନ ରାଜ୍ୟ ଗସ୍ତ କଲାବେଳେ ସଂଖ୍ୟାଲଘୁ ଗୋଷ୍ଠୀଙ୍କ ପ୍ରତିନିଧିମାନଙ୍କ ସହ ଆଲୋଚନା କରିଥାନ୍ତି । ତା 17.1.2017 ତାରିଖ ଦିନ ନୂଆଦିଲ୍ଲୀଠାରେ ରାଜ୍ୟ ସଂଖ୍ୟାଲଘୁ କମିଶନଙ୍କ ସଦ୍ୟତମ ବାର୍ଷିକ ସମ୍ମିଳନୀ ଅନୁଷ୍ଠିତ ହୋଇଛି ବୋଲି କେନ୍ଦ୍ର ସଂଖ୍ୟାଲଘୁ ବ୍ୟାପାର ମନ୍ତ୍ରୀ ମୁଖତାର ଆବାସ ନକଭୀ ଲୋକସଭାରେ ସୂଚନା ଦେଇଛନ୍ତି । ଏକ ପ୍ରଶ୍ନର ଲିଖିତ ଉତ୍ତର ଦେଇ ଶ୍ରୀ ନକଭୀ କହିଛନ୍ତି ଯେ ବିଜ୍ଞପିତ ସଂଖ୍ୟାଲଘୁ ବର୍ଗର ଜାତୀୟ ମନିଟରିଂ କମିଟିର ବୈଠକ 26.02.2014ରେ ଅନୁଷ୍ଠିତ ହୋଇଥିଲା । ଏଥିରେ ଛଅଟି ବିଜ୍ଞପିତ ସଂଖ୍ୟାଲଘୁ ଗୋଷ୍ଠୀ ଯଥା ମୁସଲମାନ , ଖ୍ରୀଷ୍ଟିଆନ , ଶିକ , ବୌଦ୍ଧ , ପାର୍ସୀ ଏବଂ ଜୈନ ସମ୍ପ୍ରଦାୟର 72 ଜଣ ପ୍ରତିନିଧି ଯୋଗ ଦେଇଥିଲେ । ବିଭିନ୍ନ ସଂଖ୍ୟାଲଘୁ ବର୍ଗଙ୍କ ସକାଶେ ସବକମିଟି ଗଠନ ଏବଂ NMCM ର ଏକ ସ୍ଥାୟୀ କମିଟି ଗଠନ ଲାଗି ଏହି ବୈଠକରେ ସ୍ଥିର ହୋଇଥିଲା । ସେହିଭଳି ରାଜ୍ୟ ୱାକଫ ବୋର୍ଡ/କେନ୍ଦ୍ରଶାସିତ କ୍ଷେତ୍ରର ୱାକଫ ବୋର୍ଡର ସର୍ବଭାରତୀୟ ଅଧ୍ୟକ୍ଷ ଏବଂ ସିଇଓମାନଙ୍କ ଏକ ସମ୍ମିଳନୀ NAWADCO ଏବଂ କେନ୍ଦ୍ରୀୟ ୱାକଫ ବୋର୍ଡ ଦ୍ୱାରା 7.1.2017 ଦିନ ଆୟୋଜନ କରାଯାଇ ୱାକଫ ସମ୍ପତିର ବିକାଶ ଓ ରାଜ୍ୟ ୱାକଫ ବୋର୍ଡମାନଙ୍କର ସୁଦୃଢ଼ୀକରଣ ସମ୍ପର୍କରେ ଆଲୋଚନା କରାଯାଇଥିବା ମନ୍ତ୍ରୀ ଶ୍ରୀ ନକଭୀ ସୂଚାଇଛନ୍ତି ।


    *********

    
    
    (Release ID: 1497770) Visitor Counter : 2