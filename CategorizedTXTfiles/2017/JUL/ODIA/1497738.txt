      ରେଳ ମନ୍ତ୍ରଣାଳୟ

      ଅତ୍ୟାଧୁନିକ ସୁବିଧା ଥିବା ବଗି ବ୍ୟବହାର କରିବ ରେଳବାଇ
      Posted On: 28 JUL 2017 7:55PM by PIB Bhubaneshwar


    2022-23 ମସିହା ସୁଦ୍ଧା ଭାରତୀୟ ରେଳବାଇ 15 ହଜାର ନୂତନ କୋଚ୍ (ବଗି) ସାମିଲ କରିବ , ଯାହାର କି ଭିତର ଓ ବାହାର ଅତ୍ୟାଧୁନିକ ରୂପ ଦିଆଯାଇଥିବ । ଏଥିସହ ବର୍ତ୍ତମାନ ଥିବା ବଗି ଗୁଡ଼ିକ ମଧ୍ୟରୁ 25 ହଜାର ବଗିକୁ ମଧ୍ୟ ସମ୍ପୂର୍ଣ୍ଣ ନୂତନ ରୂପ ଦିଆଯିବ । ତେବେ ଏହା ମଞ୍ଜୁରି ପାଇଥିବା ସଂଖ୍ୟା ଉପରେ ନିର୍ଭର କରେ ।


    ଯାତ୍ରୀମାନଙ୍କ ମୌଳିକ ସୁବିଧାକୁ ଦୃଷ୍ଟି ଦେଇ ବଗିଗୁଡ଼ିକରେ ପରିବର୍ତ୍ତନ ଅଣାଯିବ । ଉନ୍ନତ ଶୌଚାଳୟ , ଯାତ୍ରୀମାନଙ୍କ ଚଳପ୍ରଚଳ ସ୍ଥାନରେ ସ୍କୃ (Screw)ନଯିବା ଭଳି ବ୍ୟବସ୍ଥା , ସମସ୍ତ ବଗିରେ ଡଷ୍ଟବିନ୍ ଏବଂ ଅଗ୍ନିଶମ ବ୍ୟବସ୍ଥା , ଯାତ୍ରୀଙ୍କୁ ସୂଚନା ପ୍ରଦାନ ପଦ୍ଧତି , ଜିପିଏସ୍ ପଦ୍ଧତିରେ ଯାତ୍ରୀଙ୍କୁ ସୂଚନା , ମୋବାଇଲ/ଲେପଟପ୍ ଚାର୍ଜ ସୁବିଧା ବୃଦ୍ଧି ଏବଂ ଏଲ୍ଇଡି ବ୍ୟବସ୍ଥା ଆଦି ସୁଯୋଗ ରହିବ । ଉପଲବ୍ଧ ପାଣ୍ଠିକୁ ନେଇ ଉପରୋକ୍ତ କାର୍ଯ୍ୟ ପର୍ଯ୍ୟାୟକ୍ରମେ କରାଯିବ ।


    ରାଜ୍ୟସଭାରେ ରେଳ ରାଷ୍ଟ୍ରମନ୍ତ୍ରୀ ରାଜେନ ଗୋହାଇଁ ଏକ ଲିଖିତ ପ୍ରଶ୍ନର ଉତ୍ତରରେ ଏହି ସୂଚନା ଦେଇଛନ୍ତି ।


    **********

    
    
    (Release ID: 1497738) Visitor Counter : 2