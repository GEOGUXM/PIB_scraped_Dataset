      ଅର୍ଥ ମନ୍ତ୍ରଣାଳୟ

      ଏନପିଏସ୍ ସେବା ପକ୍ଷର ଅବଧି 11 ଜୁଲାଇରୁ ବଢ଼ାଇ 21 ଜୁଲାଇ, 2017 କରାଗଲା
      Posted On: 10 JUL 2017 3:56PM by PIB Bhubaneshwar


    ଜାତୀୟ ପେନସନ୍ ପ୍ରଣାଳୀ ( ଏନପିଏସ ) ବିଷୟରେ ସଚେତନତା ବଢ଼ାଇବା ଏବଂ ଏହାକୁ ପ୍ରୋତ୍ସାହନ ଦେବା ତଥା ସଦସ୍ୟଙ୍କୁ ଯୋଗାଇ ଦିଆଯାଉଥିବା ସେବାର ଗୁଣବତାକୁ ଉତ୍ତମ କରିବା ଉଦ୍ଦେଶ୍ୟରେ ପିଏଫଆରଡିଏ ଏନପିଏସ ସେବା ପକ୍ଷ 27 ଜୁନ , 2017 ରୁ ନେଇ 11 ଜୁଲାଇ , 2017 ପର୍ଯ୍ୟନ୍ତ ପାଳନ କରାଯାଉଛି । ସରକାରଙ୍କ ପ୍ରମୁଖ କାର୍ଯ୍ୟାଳୟ ପକ୍ଷରୁ କରାଯାଇଥିବା ଦାବି ଏବଂ ଏନପିଏସର ସଦସ୍ୟଙ୍କ ହିତକୁ ଧ୍ୟାନରେ ରଖି ପିଏଫଆରଡିଏ ଏନପିଏସ ସେବା ପକ୍ଷର ଅବଧି 11 ଜୁଲାଇରୁ ବଢ଼ାଇ 21 ଜୁଲାଇ , 2017 କରିଦିଆଯାଇଛି । ଏହି ବୃଦ୍ଧି ପାଇଥିବା ଅବଧି ସମୟରେ ମଧ୍ୟ ପ୍ରମୁଖ କାର୍ଯ୍ୟାଳୟ , ବେତନ ଏବଂ ଆକାଉଣ୍ଟ କାର୍ଯ୍ୟାଳୟ ଏବଂ କେନ୍ଦ୍ର ଓ ରାଜ୍ୟ ସରକାରଙ୍କ ଅଧୀନସ୍ଥ ଡିଡିଓ , ବ୍ୟାଙ୍କ / ଏଗ୍ରୀଗେଟର / ବ୍ୟାଙ୍କିଙ୍ଗ କରେସପଣ୍ଡେଣ୍ଟଙ୍କୁ ଏନପିଏସ କିଣିବା ଏବଂ ଏନପିଏସ ସଦସ୍ୟଙ୍କୁ ସେବା ଦେବା ଏବଂ ଏନପିଏସ ବିଷୟରେ ସଚେତନତା ବଢ଼ାଇବା କାର୍ଯ୍ୟରେ ସକ୍ରିୟତା ପୂର୍ବକ ସାମିଲ କରାଯିବ ।


    ଏନ୍ଏସଡିଏଲ ଏକ ବିଶିଷ୍ଟ ୱେବ୍ ଲିଙ୍କ ଅର୍ଥାତ୍ https://npscra.nsdl.co.in/nps.php ବିକଶିତ କରିଛି , ଯେଉଁଥିରେ ଏନପିଏସ ସଦସ୍ୟଙ୍କ ସହିତ ଜଡ଼ିତ ସମସ୍ତ ସୂଚନା ସାମିଲ୍ ରହିଛି । ଏହାବ୍ୟତୀତ ‘ ଏନପିଏସ ମୋବାଇଲ୍ ଆପ୍ ’ ମଧ୍ୟ ବିକଶିତ କରାଯାଇଛି , ଯାହା ଏନପିଏସ ସେବା ପକ୍ଷ ସମୟରେ ଯଥେଷ୍ଟ ଉପଯୋଗୀ ସାବ୍ୟସ୍ତ ହୋଇପାରିବ ।


    *********

    
    
    (Release ID: 1495142) Visitor Counter : 3