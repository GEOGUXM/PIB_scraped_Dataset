      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ସଂସଦର ମୌସୁମୀ ଅଧିବେଶନ ପୂର୍ବରୁ ପ୍ରଧାନମନ୍ତ୍ରୀଙ୍କ ବକ୍ତବ୍ୟ
      Posted On: 17 JUL 2017 8:16PM by PIB Bhubaneshwar


    ନମସ୍କାର ବନ୍ଧୁଗଣ ,


    ଆଜି ସଂସଦର ମୌସୁମୀ ଅଧିବେଶନ ଆରମ୍ଭ ହେଉଛି । ଗରମ ପରେ , ପ୍ରଥମ ବର୍ଷା ଏକ ନୂତନ ସୁଗନ୍ଧ ମାଟିରେ ଭରି ଦେଇଥାଏ । ସେହିପରି ଏହି ମୌସୁମୀ ଅଧିବେଶନ ଜିଏସଟିର ସଫଳ ବର୍ଷା କାରଣରୁ ପୁରା ଅଧିବେଶନକୁ ନୂତନ ସୁଗନ୍ଧ ଓ ଉତ୍ସାହରେ ଭରିଦେବ । ଯେତବେଳେ ଦେଶର ସମସ୍ତ ରାଜନୈତିକ ଦଳ , ସବୁ ସରକାର କେବଳ ରାଷ୍ଟ୍ରହିତର ତରାଜୁରେ ଓଜନ କରି ନିର୍ଣ୍ଣୟ ନିଅନ୍ତି , ସେତେବେଳେ କେତେ ଯେ ମହତ୍ତ୍ୱପୂର୍ଣ୍ଣ ରାଷ୍ଟ୍ରହିତକର କାର୍ଯ୍ୟ ହୋଇଥାଏ , ତାହା ଜିଏସଟି କ୍ଷେତ୍ରରେ ସଫଳ ଏବଂ ପ୍ରମାଣିତ ହୋଇସାରିଛି । ‘Growing Stronger Together’ ଏହା ଜିଏସଟି ଉତ୍ସାହ ଓ ଉଦ୍ଦୀପନାର ଦ୍ୱିତୀୟ ନାମ । ଏହି ଅଧିବେଶନ ମଧ୍ୟ ଏହି ଜିଏସଟି Spirit ସହିତ ଆଗକୁ ବଢ଼ୁ ।


    ଏହି ଅଧିବେଶନ ଅନେକ ଭାବରେ ମହତ୍ତ୍ୱପୂର୍ଣ୍ଣ ଅଟେ । ଅଗଷ୍ଟ 15କୁ ସ୍ୱାଧୀନତାର ସାତ ଦଶନ୍ଧି ଯାତ୍ରା ପୁରା ହେଉଛି । ଅଗଷ୍ଟ 9 , ଚଳିତ ଅଧିବେଶନ ସମୟରେ ପଡୁଛି ଯାହାକି ଅଗଷ୍ଟ କ୍ରାନ୍ତିର 75 ବର୍ଷ ପୂରଣ ହେଉଛି । ଭାରତ ଛାଡ ଆନ୍ଦୋଳନର ଏହା 75 ବର୍ଷ ପୂରଣ ଅବସର ହେବ । ଏହି ଅଧିବେଶନରେ ଦେଶ ପାଇଁ ନୂତନ ରାଷ୍ଟ୍ରପତି ଏବଂ ଉପରାଷ୍ଟ୍ରପତି ନିର୍ବାଚନ କରିବାର ଅବସର ମିଳିଛି । ଏକପ୍ରକାର ଭାବେ ରାଷ୍ଟ୍ର ଜୀବନର ଅତ୍ୟନ୍ତ ମହତ୍ତ୍ୱପୂର୍ଣ୍ଣ ଘଟଣା ଦ୍ୱାରା ଏହି କାଳଖଣ୍ଡ ଭରି ରହିଛି । ଏଥିପାଇଁ ଏହା ସ୍ୱାଭାବିକ ଯେ ଦେଶବାସୀଙ୍କ ଧ୍ୟାନ ସବୁଥର ପରି ଏଥର ମଧ୍ୟ ମୌସୁମୀ ଅଧିବେଶନ ଉପରେ ବିଶେଷ ଭାବେ ରହିବ ।


    ଯେତେବେଳେ ଆମେ ମୌସୁମୀ ଅଧିବେଶନର ଆରମ୍ଭ କରୁଛୁ , ସେତବେଳେ ଏହାର ଆରମ୍ଭରୁ ଏହି ଦେଶର ସେହି କୃଷକମାନଙ୍କୁ ପ୍ରଣାମ କରୁଛୁ , ଯେଉଁମାନେ କି ଏହି ଋତୁରେ କଠିନ ପରିଶ୍ରମ କରି ଦେଶବାସୀଙ୍କୁ ଖାଦ୍ୟ ସୁରକ୍ଷାର ବନ୍ଦବୋସ୍ତ କରନ୍ତି । ସେମାନଙ୍କୁ ନମସ୍କାର ପୂର୍ବକ ଏହି ଅଧିବେଶନର ଆରମ୍ଭ ହେଉଛି ।


    ଏହି ମୌସୁମୀ ଅଧିବେଶନରେ ମୋର ବିଶ୍ୱାସ ଅଛି ଯେ ସମସ୍ତ ରାଜନୈତିକ ଦଳ , ସମସ୍ତ ମାନ୍ୟଗଣ୍ୟ ସାଂସଦ ରାଷ୍ଟ୍ରହିତ କ୍ଷେତ୍ରରେ ମହତ୍ତ୍ୱପୂର୍ଣ୍ଣ ନିଷ୍ପତ୍ତି ଗ୍ରହଣ କରି , ଉତ୍ତମ ସ୍ତରର ଚର୍ଚ୍ଚା କରି , ସମସ୍ତ ବିଚାର ଓ ସମସ୍ତ ବ୍ୟବସ୍ଥାକୁ ମୂଲ୍ୟଯୁକ୍ତ କରିବାର ପ୍ରୟାସ , ଆମେ ସବୁ ମିଳିତ ଭାବେ କରିବା । ଏହା ମୋର ପୁରା ବିଶ୍ୱାସ ।


    ଆପଣମାନଙ୍କୁ ସମସ୍ତଙ୍କୁ ଅନେକ-ଅନେକ ଧନ୍ୟବାଦ !


    **********

    
    
    (Release ID: 1495855) Visitor Counter : 3