      ଅର୍ଥ ମନ୍ତ୍ରଣାଳୟ

      ଜିଏସଟି ବ୍ୟବସ୍ଥା ଅନ୍ତର୍ଗତ ପଞ୍ଜୀକରଣ ସମ୍ବନ୍ଧୀୟ ବ୍ୟବସ୍ଥା; ବ୍ୟବସାୟୀମାନଙ୍କୁ ଅନୁରୋଧ କରାଯାଉଛି ସେମାନେ ଶେଷ ତାରିଖ ଅର୍ଥାତ୍ 30 ଜୁଲାଇ 2017 ପର୍ଯ୍ୟନ୍ତ ଅପେକ୍ଷାନକରି ଏବେ ଠାରୁ ପଞ୍ଜୀକରଣ କରାଇନିଅନ୍ତୁ
      Posted On: 15 JUL 2017 4:08PM by PIB Bhubaneshwar


    ଜିଏସଟି ଆଇନ ଅନୁଯାୟୀ , 30 ଜୁଲାଇ 2017 କିମ୍ବା ତା ’ ପୂର୍ବରୁ ପଞ୍ଜୀକରଣ କରିବାର ଆବଶ୍ୟକତା ରହିଛି । ସମସ୍ତ ବ୍ୟବସାୟୀମାନଙ୍କୁ ଅନୁରୋଧ କରାଯାଉଛି ଯେ ସେମାନେ ଶେଷ ତାରିଖୁ ଅପେକ୍ଷା ନକରି ଏବେ ଠାରୁ ପଞ୍ଜୀକରଣ କରାଇନିଅନ୍ତୁ ।


    ଯଦି କେହି ବ୍ୟକ୍ତି କୌଣସି ପ୍ରକାରର ବ୍ୟବସାୟ କରୁଛନ୍ତି ଏବଂ ପୂର୍ବବର୍ତ୍ତୀ ଆର୍ଥିକ ବର୍ଷରେ ତାଙ୍କର ବାର୍ଷିକ ମୋଟ୍ କାରବାର 20 ଲକ୍ଷ ଟଙ୍କା ( ସ୍ୱତନ୍ତ୍ର ଶ୍ରେଣୀର ରାଜ୍ୟରେ 10 ଲକ୍ଷ ଟଙ୍କା ) ରୁ ଅଧିକ ହୋଇଥିବ , ତା ’ ହେଲେ ତାଙ୍କୁ ସେ ସମସ୍ତ ରାଜ୍ୟ / କେନ୍ଦ୍ରଶାସିତ ଅଞ୍ଚଳରେ ପଞ୍ଜୀକରଣ କରାଇବାକୁ ହେବ ଯେଉଁଠାରେ ସେ ଟିକସଯୋଗ୍ୟ ଯୋଗାଣ କରୁଛନ୍ତି । ତେବେ ଯଦି କୌଣସି ବ୍ୟକ୍ତି ବିଶେଷ କରି ରିହାତି ବସ୍ତୁ କିମ୍ବା ସେବା କିମ୍ବା ଦୁଇଟିର ଯୋଗାଣ ସହିତ ଯଡ଼ିତ ହୋଇଥିବେ ତା ’ ହେଲେ ତାଙ୍କୁ ପଞ୍ଜୀକରଣ କରାଇବାର ଆବଶ୍ୟକତା ନାହିଁ ।


    ଜିଏସଟି ପ୍ରଣାଳୀରେ ପଞ୍ଜୀକରଣ କରାଇବା ଏକ ଅତ୍ୟନ୍ତ ସରଳ ପ୍ରକ୍ରିୟା ଅଟେ ଏବଂ ଏହି ପ୍ରକ୍ରିୟା ପ୍ରସ୍ତୁତ କରିବା ସମୟରେ ଟିକସଦାତାଙ୍କ ସୁବିଧାକୁ ଧ୍ୟାନରେ ରଖାଯାଇଛି । ଆପଣ ସାଧାରଣ ପୋର୍ଟାଲ୍ https://www.gst.gov.in/ . ରେ ଅନଲାଇନ୍ ଆବେଦନ କରି ଘରେ ବସି ହିଁ ପଞ୍ଜୀକରଣ କରାଇପାରିବେ । ଏଥିପାଇଁ ଆବଶ୍ୟକ କେବଳ ଏକ ବୈଧ ପ୍ୟାନ୍ , ଇ - ମେଲ୍ ଆଇଡି ଏବଂ ମୋବାଇଲ୍ ନମ୍ବର । ଏହି 3 ଟି ବିବରଣୀ ପ୍ରମାଣ ହେବା ପରେ ଆପଣଙ୍କୁ ନିଜ ବ୍ୟବସାୟ ସମ୍ବନ୍ଧୀୟ ଅନ୍ୟ ବିବରଣୀ ଦାଖଲ କରିବାକୁ ହେବ । କୌଣସି କାଗଜପତ୍ର ନେଇ କାର୍ଯ୍ୟାଳୟକୁ ଯାଇ ଜମା କରିବାର କୌଣସି ଆବଶ୍ୟକତା ନାହିଁ ( ଯେ ପର୍ଯ୍ୟନ୍ତ କୌଣସି ପ୍ରଶ୍ନ କରାଯାଇନାହିଁ ଏବଂ ବିଭିନ୍ନ କାଗଜପତ୍ର ଉପଲବ୍ଧ କରିବାକୁ କୁହାନଯାଇଛି ) ଏବଂ ସମସ୍ତ ଆବଶ୍ୟକ କାଗଜପତ୍ରକୁ ସ୍କାନ୍ କରି ଅପଲୋଡ୍ କରାଯାଇପାରିବ । ଯଦି ଆପଣଙ୍କୁ କୌଣସି ପ୍ରଶ୍ନ ପଚରାଯାଉନାହିଁ , ତା ’ ହେଲେ ଅନଲାଇନ୍ ଆବେଦନ ଜମା କରିବାର ତାରିଖ ଠାରୁ ଆରମ୍ଭ କରି 3 ଟି କାର୍ଯ୍ୟ ଦିବସ ଭିତରେ ଆପଣଙ୍କୁ ପଞ୍ଜୀକରଣ ଅନଲାଇନ୍ ମିଳିଯିବ ।


    ଏହା ଅତ୍ୟନ୍ତ ସରଳ ଅଟେ । କିନ୍ତୁ ଯଦି କେହି ନିଜ ପଞ୍ଜୀକରଣ କରାଉନାହାନ୍ତି ତା ’ ହେଲେ କ ’ ଣ ହେବ ?


    ସବୁଠୁ ଗୁରୁତ୍ୱପୂର୍ଣ୍ଣ କଥା ହେଲା ପଞ୍ଜୀକରଣ କରାଇବା ଦ୍ୱାରା ନିଜର ହିଁ ଫାଇଦା ହେବ । ଯଦି କେହି ପଞ୍ଜୀକରଣ କରାଇବା ଲାଗି ଉତ୍ତରଦାୟୀ , କିନ୍ତୁ ସେ ପଞ୍ଜୀକରଣ କରାଉନାହାନ୍ତି , ତା ’ ହେଲେ ସେ ଇନପୁଟ୍ ଟ୍ୟାକ୍ସ କ୍ରେଡିଟର ଲାଭ ଉଠାଇପାରିବେ ନାହିଁ । କେବଳ ଏହା ନୁହେଁ , ବରଂ ଏପରି କେହି ମଧ୍ୟ ପଞ୍ଜୀକୃତ ବ୍ୟକ୍ତି ଯିଏ ତାଙ୍କ ଠାରୁ କ୍ରୟ କରିବେ ସେ ଇନପୁଟ୍ ଟିକସ କ୍ରେଡିଟ୍ ପ୍ରାପ୍ତର କରିବାର ଅଧିକାର ପାଇବେ ନାହିଁ । ପଞ୍ଜୀକରଣ କରାଇବା ଲାଗି ଉତ୍ତରଦାୟୀ ହେବା ସତ୍ୱେ ପଞ୍ଜୀକରଣ ନକରାଇଲେ ପେନାଲଟି ମଧ୍ୟ ଲାଗିବ ।


    ପଞ୍ଜୀକୃତ ହେବା ଦ୍ୱାରା ସମ୍ପୃକ୍ତ ବ୍ୟକ୍ତିଙ୍କ ବ୍ୟବସାୟ ବଢ଼ିବ । ତେଣୁ ବ୍ୟବସାୟୀଙ୍କୁ ଅନୁରୋଧ କରାଯାଉଛି ଯେ ସେ ସମୟ ନଷ୍ଟ ନକରି ଜିଏସଟି ଅନ୍ତର୍ଗତ ତତ୍କାଳ ପଞ୍ଜୀକରଣ କରାନ୍ତୁ ।


    ********

    
    
    (Release ID: 1495793) Visitor Counter : 5