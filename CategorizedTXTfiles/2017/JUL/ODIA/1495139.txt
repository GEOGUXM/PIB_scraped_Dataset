      ଅର୍ଥ ମନ୍ତ୍ରଣାଳୟ

      ସାନିଟାରୀ ନାପକିନ୍ ଉପରେ ଜିଏସଟି ଦର
      Posted On: 10 JUL 2017 3:50PM by PIB Bhubaneshwar


    ବିଭିନ୍ନ ସ୍ତମ୍ଭର ଲେଖକମାନେ ସାନିଟାରୀ ନାପକିନ୍ ଉପରେ ଜିଏସଟି ଦରକୁ ନେଇ କେତେକ ଟିପ୍ପଣୀ କରିଛନ୍ତି । ଏଠାରେ ଏହାର ଉଲ୍ଲେଖ କରାଯାଉଛି ଯେ ଏହି ବସ୍ତୁ ଉପରେ ମୋଟ୍ ଟିକସ ଜିଏସଟି ( ବସ୍ତୁ ଏବଂ ସେବା କର ) ଲାଗୁ ହେବା ପରେ ମଧ୍ୟ ସେତିକି ରହୁଛି , ଯେତିକି ପୂର୍ବରୁ ଥିଲା ।


    ସାନିଟାରୀ ନ୍ୟାପକିନ୍ ଶୀର୍ଷକ 9619 ଅନ୍ତର୍ଗତ ବର୍ଗୀକୃତ ହୋଇଛି । ଜିଏସଟି ପୂର୍ବରୁ ସାନିଟାରୀ ନାପକିନ୍ ଉପରେ 6 ପ୍ରତିଶତ ରିହାତି ଉତ୍ପାଦ ଶୁଳ୍କ ଏବଂ 5 ପ୍ରତିଶତ ଭାଟ୍ ଲାଗୁ ହେଉଥିଲା ଏବଂ ସାନିଟାରୀ ନାପକିନ୍ ଉପରେ ଜିଏସଟି ପୂର୍ବରୁ ଆନୁମାନିକ ମୋଟ୍ ଟିକସ ଦେୟତା 13.68 ପ୍ରତିଶତ ଥିଲା । ତେଣୁ 12 ପ୍ରତିଶତର ଜିଏସଟି ଦର ସାନିଟାରୀ ନାପକିନ୍ ପାଇଁ ନିର୍ଦ୍ଧାରିତ କରାଯାଇଛି ।


    ସାନିଟାରୀ ନାପକିନରେ ବ୍ୟବହାର ହେଉଥିବା ପ୍ରମୁଖ କଞ୍ଚାମାଲ୍ ଏବଂ ସେଗୁଡ଼ିକ ଉପରେ ଲାଗୁ ଜିଏସଟି ଦର ନିମ୍ନପ୍ରକାରରେ -


    a ) 18 ପ୍ରତିଶତ ଜିଏସଟି ଦର


    • ସୁପର ଅବଶୋଷକ ପଲିମର


    • ପଲି ଏଥିଲୀନ୍ ଫିଲ୍ମ


    • ଗମ୍


    • ଏଲ୍ଏଲଡିପିଇ - ପ୍ୟାକିଂ କଭର


    b ) 12 ପ୍ରତିଶତ ଜିଏସଟି ଦର


    • ଥର୍ମୋ ବଣ୍ଡେଡ୍ ନନ୍ ଉଭନ୍


    • ରିଲିଜ୍ ପେପର୍


    • କାଠର ମଣ୍ଡ


    ଯେହେତୁ ସ୍ୟାନିଟାରୀ ନ୍ୟାପକିନ୍ ତିଆରିରେ ଉପଯୋଗ ହେଉଥିବା କଞ୍ଚା ମାଲ୍ ଉପରେ 18 ପ୍ରତିଶତ ଜିଏସ୍ଟି ଲାଗୁ ହେଉଛି , ତେଣୁ ସ୍ୟାନିଟ୍ୟାରୀ ନ୍ୟାପକିନ୍ ଉପରେ ଯଦି ୧୨ ପ୍ରତିଶତ ଜିଏସଟି ଲାଗୁଛି , ତା ’ ହେଲେ ଏହା ଜିଏସଟି ଢାଂଚାରେ ‘ ବିଲୋମ ’ କୁ ଦର୍ଶାଇଥାଏ । ତେବେ ବର୍ତ୍ତମାନର ଜିଏସଟି ଆଇନ ଅନ୍ତର୍ଗତ ଏପରି ସଞ୍ଚିତ ଆଇଟିସିକୁ ରିଫଣ୍ଡ କର ଦିଆଯିବ , କିନ୍ତୁ ଏଥିରେ ହେଉଥିବା ଆର୍ଥିକ ବ୍ୟୟ ( ସୁଧ ବୋଝ ) ଏବଂ ପ୍ରଶାସନିକ ବ୍ୟୟ ସାମିଲ୍ ହେବ , ଯାହାଦ୍ୱାରା ଆମଦାନୀ ତୁଳନାରେ ଏହା ଅଣଲାଭକାରୀ ସ୍ଥିତିରେ ରହିବ । ଏହାର ଆମଦାନୀ ଉପରେ 12 ପ୍ରତିଶତ ଆଇଜିଏସଟି ମଧ୍ୟ ଲାଗିବ । ତେବେ ଫଣ୍ଡ ଅଟକି ରହିବା କାରଣରୁ କୌଣସି ଅତିରିକ୍ତ ଆର୍ଥିକ ବ୍ୟୟ ଏବଂ ରିପଣ୍ଡ ସମ୍ବନ୍ଧୀୟ ପ୍ରଶାସିନିକ ବ୍ୟୟ ସାମିଲ ହେବ ନାହିଁ ।


    ଯଦି ସ୍ୟାନିଟାରୀ ନ୍ୟାପକିନ୍ ଉପରେ ଜିଏସଟି ଦର 12 ପ୍ରତିଶତରୁ କମାଇ 5 ପ୍ରତିଶତ କରିଦିଆଯାଉଛି ତେବେ ‘ ଟିକସ ବିଲୋମ ( ଇନଭର୍ଟେଡ୍ ) ’ ଆହୁରି ଅଧିକ ବଢ଼ିଯିବ ତଥା ଏପରି ଆଇଟିସିର ସଞ୍ଚୟ ମଧ୍ୟ ଆହୁରି ଅଧିକ ହୋଇଯିବ । ଏହା ବ୍ୟତୀତ ଫଣ୍ଡ ଅଟକି ରହିଥିବା କାରଣରୁ ଆଥିର୍କ ବ୍ୟୟ ତଥା ରିଫଣ୍ଡ ସମ୍ବନ୍ଧୀୟ ପ୍ରଶାସନିକ ବ୍ୟୟ ମଧ୍ୟ ବଢ଼ିଯିବ ତଥା ଏପରି ସ୍ଥିତିରେ ଆମଦାନୀ ତୁଳନାରେ ଘରୋଇ ନିର୍ମାତା ଆହୁରି ଅଧିକ ଅଣଲାଭକାରୀ ସ୍ଥତିକୁ ଆସିଯିବେ ।


    ତେବେ , ସାନିଟାରୀ ନ୍ୟାପକିନ୍ ଉପରେ ଜିଏସଟି ଦର କମ୍ କରି ଶୂନ କରିଦେଲେ ସାନିଟ୍ୟାରୀ ନ୍ୟାପକିନର ଘରୋଇ ନିର୍ମାତାଙ୍କୁ କିଛି ମଧ୍ୟ ଆଇଟିସି ଦେବାକୁ ପଡ଼ିବ ନାହିଁ ତଥା ଶୂନ୍ୟ ରେଟିଂ ଆମଦାନୀ ସ୍ଥିତି ସୃଷ୍ଟି ହେବ । ଶୂନ୍ୟ ରେଟିଂ ଆମଦାନୀ କାରଣରୁ ଦେଶରେ ପ୍ରସ୍ତୁତ ସାନିଟାରୀ ନ୍ୟାପକିନ୍ ଏହାର ଆମଦାନୀ ମାଲ୍ ମୁକାବିଲାରେ ବହୁତ ଅଧିକ ଅଣଲାଭକାରୀ ସ୍ଥିତିକୁ ଚାଲିଆସିବେ ।


    ********

    
    
    (Release ID: 1495139) Visitor Counter : 3