      ଯୁବ ବ୍ୟାପାର ଓ କ୍ରୀଡା ମନ୍ତ୍ରଣାଳୟ

      ଦିଲ୍ଲୀରେ ଅଷ୍ଟମ ବସ୍ତିଦୌଡ ପ୍ରତିଯୋଗିତାକୁ ଶୁଭାରମ୍ଭ କାଲେ କେନ୍ଦ୍ର ମନ୍ତ୍ରୀ ବିଜୟ ଗୋୟଲ ଏବଂ ବାବୁଲ ସୁପ୍ରିୟୋ
      Posted On: 15 JUL 2017 4:48PM by PIB Bhubaneshwar


    କେନ୍ଦ୍ର ଯୁବବ୍ୟାପାର ଏବଂ କ୍ରୀଡ଼ା ମନ୍ତ୍ରୀ ଶ୍ରୀ ବିଜୟ ଗୋୟଲ ଆଜି ଭାରି ଶିଳ୍ପ ଓ ରାଷ୍ଟ୍ରାୟତ ଉଦ୍ଦ୍ୟୋଗ ରାଷ୍ଟ୍ରମନ୍ତ୍ରୀ ଶ୍ରୀ ବାବୁଲ ସୁପ୍ରିୟୋ , ସାଂସଦ ଶ୍ରୀ ରମେଶ ବିଧୁରି ଏବଂ ବାସ୍କେଟ ବଲ ଖେଳାଳି ଦିବ୍ୟା , ପ୍ରଶାନ୍ତି , ଆକାଂକ୍ଷା ଏବଂ ପ୍ରତିମା ( ସିଂ ଭଉଣୀ ଭାବେ ପ୍ରସିଦ୍ଧ ) ଙ୍କ ସହ ମିଶି ଦିଲ୍ଲୀରେ ଅଷ୍ଟମ ବସ୍ତି ଯୁବଦୌଡ ପ୍ରତିଯୋଗିତାକୁ ପତାକା ଦେଖାଇ ଶୁଭାରମ୍ଭ କରିଥିଲେ ।


    ଆଜିର ଦୌଡ କୁତବ ମିନାରରୁ ଆରମ୍ଭ ହୋଇ ମେହରାଉଲିର ସରକାରୀ ବାଳକ ଏବଂ ବାଳିକା ଖେଳ ପଡିଆରେ ସମାପ୍ତ ହୋଇଥିଲା । ଦିଲ୍ଲୀ ବସ୍ତିର 3000 ରୁ ଉର୍ଦ୍ଧ୍ଵ ଯୁବକ ଏଥିରେ ଯୋଗ ଦେଇଥିଲେ । ଦୌଡ ଆରମ୍ଭ ହେବା ପୂର୍ବରୁ ବାବୁଲ ସୁପ୍ରିୟୋ ସଂଗୀତ ମାଧ୍ୟମରେ ସେମାନଙ୍କୁ ଉତ୍ସାହିତ କରିଥିଲେ ।


    ଅଂଶଗ୍ରହଣକାରୀଙ୍କୁ ଉଦବୋଧନ ଦେଇ ଶ୍ରୀ ଗୋଏଲ କହିଥିଲେ ଯେ ଏହା ଅନ୍ୟ କୌଣସି ଦୌଡ ନୁହେଁ ବରଂ ଆମେ ଏକ ଉତ୍ତମ ଆସନ୍ତାକାଲି ପାଇଁ ଦୌଡୁଛେ ଯାହାକି ଏକ ନୂତନ ଭାରତକୁ ଜନ୍ମ ଦେବ , ଯେଉଁଠାରେ କି ପ୍ରତ୍ୟେକ ଯୁବକ ଦେଶ ଗଠନରେ ତା ’ ର ଦକ୍ଷତା ଉପଯୋଗ କରିବ ।


    ଶ୍ରୀ ବାବୁଲ ସୁପ୍ରିୟୋ କ୍ରୀଡ଼ା ମନ୍ତ୍ରଣାଳୟ ଦ୍ୱାରା ଆୟୋଜିତ ବସ୍ତି ଯୁବ ଦୌଡକୁ ପ୍ରଶଂସା କରିବା ସହ ଏହାକୁ ଏକ ନବୀନତମ ପଦକ୍ଷେପ ଭାବେ ବର୍ଣ୍ଣନା କରିଥିଲେ । ପ୍ରତିଭାମାନଙ୍କୁ ଅନ୍ୱେଷଣ କରିବାରେ ଏହା ସହାୟକ ହେବ ବୋଲି ସେ କହିଥିଲେ ।


    ଶ୍ରୀ ରମେଶ ବିଧୁରି କେନ୍ଦ୍ର କ୍ରୀଡ଼ା ମନ୍ତ୍ରଣାଳୟର ଏହି ପଦକ୍ଷେପକୁ ପ୍ରଶଂସା କରିବା ସହ ହୃଦୟ ଖୋଲି ଏଥିରେ ଅଂଶଗ୍ରହଣ କରିବା ପାଇଁ ପିଲାମାନଙ୍କୁ ଉତ୍ସାହିତ କରିଥିଲେ । ସିଂ ଭଉଣୀ ସୁସ୍ଥ ଜୀବନ ଯାପନ ପାଇଁ କ୍ରୀଡ଼ାରେ ଅଂଶଗ୍ରହଣ କରିବାକୁ ଯୁବ ସମାଜକୁ ପ୍ରବର୍ତ୍ତାଇବା ସହ କ୍ରୀଡ଼ା ଓ ଯୁବ ସମାଜ ଭାରତର ସାମର୍ଥ୍ୟର ଦୁଇଟି ଅଙ୍ଗ ବୋଲି କହିଥିଲେ ।


    ବସ୍ତିଦୌଡ ପ୍ରତିଯୋଗତା ହେଉଛି ଯୁବ ସେବା ଓ କ୍ରୀଡ଼ା ମନ୍ତ୍ରଣାଳୟ ଏବଂ ନେହେରୁ ଯୁବ କେନ୍ଦ୍ର ସଙ୍ଗଠନ ଦ୍ୱାରା ଗ୍ରହଣ କରାଯାଇଥିବା ବସ୍ତି ଗ୍ରହଣ ଅଭିଯାନର ଅଂଶବିଶେଷ ଯାହାର ଲକ୍ଷ୍ୟ ହେଉଛି ଜନସାଧାରଣଙ୍କୁ ସରକାରଙ୍କ ଜନକଲ୍ୟାଣ ଯୋଜନା ସମ୍ବନ୍ଧରେ ଅବଗତ କରାଇବା । ଗୋଏଲ ପୁନଶ୍ଚ ପ୍ରକାଶ କରିଥିଲେ ଯେ ‘ ବସ୍ତି ଗ୍ରହଣ ’ ଅଭିଯାନରେ ଏନଏସଏସ , ସରକାରୀ ସ୍କୁଲ , ଆରଡବ୍ଲୁଏ , ଏନଜିଓ ଓ ରୋଟାରୀ କ୍ଲବ ପ୍ରମୁଖ ଅଂଶଗ୍ରହଣ କରିବେ । ମୋଟରେ 11 ଟି ବସ୍ତି ଯୁବଦୌଡ ଆୟୋଜନର ଲକ୍ଷ୍ୟ ରଖାଯାଇଛି ଏବଂ ଏଥିରୁ 8 ଟି ଦୌଡକୁ ସଫଳତାର ସହ ଆୟୋଜନ କରାଯାଇଛି ଯେଉଁଥିରେ କି ଦିଲ୍ଲୀର ବିଭିନ୍ନ ବସ୍ତିରୁ ଯୁବକମାନେ ବହୁ ସଂଖ୍ୟାରେ ଅଂଶଗ୍ରହଣ କରିଛନ୍ତି ।


    *******

    
    
    (Release ID: 1496425) Visitor Counter : 2