      ମହିଳା ଓ ଶିଶୁ କଲ୍ୟାଣ ମନ୍ତ୍ରଣାଳୟ

      ରାଷ୍ଟ୍ରୀୟ ପରିବାର ସ୍ୱାସ୍ଥ୍ୟ ସର୍ବେକ୍ଷଣ NFHS-4 ସଠିକ ବୟସ ପୂର୍ବରୁ ଝିଅମାନଙ୍କ ବିବାହ ସଂଖ୍ୟାରେ ହ୍ରାସ
      Posted On: 20 JUL 2017 6:34PM by PIB Bhubaneshwar


    ରାଷ୍ଟ୍ରୀୟ ପରିବାର ସ୍ୱାସ୍ଥ୍ୟ ସର୍ବେକ୍ଷଣ NFHS-4 (2015-16) ତଥ୍ୟ ଅନୁସାରେ ସଠିକ ବୟସ ହେବା ପୂର୍ବରୁ ଝିଅମାନଙ୍କର ବିବାହ କରାଯାଉଥିବା କ୍ଷେତ୍ରରେ ହ୍ରାସ ପରିଲକ୍ଷିତ ହୋଇଛି । 18 ବର୍ଷ ହେବା ପୂର୍ବରୁ ବିବାହ କରିଥିବା 20 ରୁ 24 ବର୍ଷ ବୟସର ଝିଅମାନଙ୍କର ସଂଖ୍ୟାରେ ହ୍ରାସ ଦେଖାଯାଇଛି । ଏହା 2005-06 ରେ 47.4 ପ୍ରତିଶତ ରହିଥିଲା ବେଳେ 2015-16 ରେ ଏହା 26.8 ପ୍ରତିଶତ ରହିଛି ବୋଲି ଆଜି ରାଜ୍ୟସଭାରେ ମହିଳା ଏବଂ ଶିଶୁ ବିକାଶ ରାଷ୍ଟ୍ର ମନ୍ତ୍ରୀ ଶ୍ରୀମତୀ କ୍ରିଷ୍ଣା ରାଜ ଏକ ପ୍ରଶ୍ନର ଉତ୍ତରରେ ସୂଚନା ଦେଇଥିଲେ ।


    ଏହି ସର୍ବେକ୍ଷଣ ଅନୁଯାୟୀ 15-19 ବର୍ଷ ବୟସରେ ମାତୃତ୍ୱ ଲାଭ କରୁଥିବା ଝିଅମାନଙ୍କ ସଂଖ୍ୟାରେ ମଧ୍ୟ ହ୍ରାସ ପରିଲକ୍ଷିତ ହୋଇଛି । ଏହା ବ୍ୟତୀତ ମା ’ ମାନଙ୍କର ଶିକ୍ଷା ସହ ସରକାରୀ ଡାକ୍ତରଖାନାରେ ପ୍ରସବ କ୍ଷେତ୍ରରେ ବୃଦ୍ଧି ପରିଲକ୍ଷିତ ହୋଇଛି । 12 ରୁ 23 ମାସର ଶିଶୁର ସଂପୂର୍ଣ୍ଣ ଟୀକାକରଣ ଏବଂ ପ୍ରସବ ପୂର୍ବରୁ ଗର୍ଭବତୀ ମହିଳାମାନଙ୍କର ଚାରିଥର ଚେକଅପ କ୍ଷେତ୍ରରେ ମଧ୍ୟ ବୃଦ୍ଧି ହୋଇଛି ।


    ସମସ୍ତ ସରକାରୀ କାର୍ଯ୍ୟକ୍ରମ ମହିଳାମାନଙ୍କର ଶସକ୍ତିକରଣ କ୍ଷେତ୍ରରେ ଗୁରୁତ୍ୱ ପ୍ରଦାନ କରୁଥିବା ଏହି ସର୍ବେକ୍ଷଣରୁ ଜଣାପଡିଛି ।


    ************

    
    
    (Release ID: 1496701) Visitor Counter : 2