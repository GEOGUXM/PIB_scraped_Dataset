      ଅର୍ଥ ମନ୍ତ୍ରଣାଳୟ

      ଟ୍ରେଡ୍ ମାର୍କ ଆଇନ 1999 ଏବଂ ରେଜିଷ୍ଟ୍ରାର୍ ଅଫ୍ ଟ୍ରେଡମାର୍କରେ ପଞ୍ଜୀକୃତ ହୋଇନଥିବା କୌଣସି ବସ୍ତୁ ଉପରେ ସିଜିଏସଟି ଲାଗିବନି
      Posted On: 05 JUL 2017 1:54PM by PIB Bhubaneshwar


    ଛେନା ଓ ପନିର , ପ୍ରାକୃତିକ ମହୁ , ଅଟା , ଚାଉଳ ଏବଂ ଅନ୍ୟ ଶସ୍ୟ , ଡାଲି , ଚକି ପେସା ଅଟା ଆଦି ବସ୍ତୁ ରେଜିଷ୍ଟର ହୋଇଥିବା ବ୍ରାଣ୍ଡ ନାମ ଥିବା ପ୍ୟାକେଟରେ ଭର୍ତ୍ତୀ ହୋଇନଥିଲେ ଏସବୁ ବସ୍ତୁର ଯୋଗାଣ ଉପରେ କେନ୍ଦ୍ରୀୟ ଜିଏସଟି ( ସିଜିଏସଟି ) ଦର ଲାଗୁ ହେବ ନାହିଁ । ଏପରି ଶସ୍ୟ ପଞ୍ଜୀକୃତ ବ୍ରାଣ୍ଡ ନାମ ଥିବା ପ୍ୟାକେଟରେ ଭର୍ତ୍ତୀ ହେଲେ ଏହା ଉପରେ 2.5% ସିଜିଏସଟି ଦର ଲାଗୁ ହେବ ।


    ପଞ୍ଜୀକୃତ ବ୍ରାଣ୍ଡ ନାମର ଅର୍ଥକୁ ନେଇ କେତେକ ଦ୍ୱନ୍ଦ୍ୱ ଉତ୍ପନ୍ନ ହୋଇଛି । ଏହି ପରିପ୍ରେକ୍ଷୀରେ ବିଜ୍ଞପ୍ତି ସଂଖ୍ୟା 1/2017 - କେନ୍ଦ୍ରୀୟ ଟିକସ ( ଦର ) , ତାରିଖ 28 ଜୁନ୍ , 2017 ( ଯାହା ରାଜ୍ୟ ଭିତରେ କେତେକ ନିର୍ଦ୍ଦିଷ୍ଟ ବସ୍ତୁ ଯୋଗାଣ ଉପରେ ରିହାତି ଦେଇଥାଏ ) ଅନୁଯାୟୀ ସ୍ପଷ୍ଟ ଭାବେ ଟ୍ରେଡ୍ ମାର୍କ ଆଇନ , 1999 ଅଧୀନରେ “ ପଞ୍ଜୀକୃତ ବ୍ରାଣ୍ଡ ନାମ ” କୁ ବ୍ରାଣ୍ଡନାମ ଏବଂ ବ୍ୟବସାୟ ଭାବେ ନିର୍ଦ୍ଧାରଣ କରିଛି । ଏହି ପରିପ୍ରେକ୍ଷୀରେ ଟ୍ରେଡ୍ ମାର୍କ ଆଇନ , 1999 ଧାରା 2 ( W ) ଅନୁଚ୍ଛେଦ 2 ( T ) ଅନୁଯାୟୀ , ଟ୍ରେଡମାର୍କର ଅର୍ଥ ରେଜିଷ୍ଟର ଅଫ୍ ଟ୍ରେଡ୍ ମାର୍କସରେ ପଞ୍ଜୀକୃତ ହୋଇଥିବା ଏବଂ ଲାଗୁ ହୋଇଥିବା ଟ୍ରେଡମାର୍କକୁ ବୁଝାଇଥାଏ ।


    ଏଣୁ ବାସ୍ତବରେ ରେଜିଷ୍ଟର ଅଫ୍ ଟ୍ରେଡ୍ ମାର୍କରେ ପଞ୍ଜୀକୃତ ହୋଇଥିବା ଏବଂ ଟ୍ରେଡ୍ ମାର୍କ ଆଇନ , 1999 ଲାଗୁ ହେଉଥିବା ବ୍ରାଣ୍ଡ ନାମ ଏବଂ ବ୍ୟବସାୟ ନାମ ଥିବା ସାମଗ୍ରୀର ଯୋଗାଣ ଉପରେ 5% ସିଜିଏସଟି ଦର ନିର୍ଦ୍ଧାରଣ ହୋଇଥାଏ ।


    ********

    
    
    (Release ID: 1494698) Visitor Counter : 3