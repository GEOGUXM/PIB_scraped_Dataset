      ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ

      ଡିଓସି ସହ ଆଇଟିପିଓ ବୁଝାମଣା ପତ୍ର 2017-18 ସ୍ୱାକ୍ଷର କଲା
      Posted On: 12 JUL 2017 4:23PM by PIB Bhubaneshwar


    ଭାରତୀୟ ବାଣିଜ୍ୟ ପ୍ରସାର ସଂଗଠନ ( ITPO ) ଏବଂ ବାଣିଜ୍ୟ ବିଭାଗ ( DOC ) , ଭାରତ ସରକାରଙ୍କ ମଧ୍ୟରେ ଆଇଟିପିଓର ସିଏମଡି ଶ୍ରୀ ଏଲସି ଗୋୟଲ ଏବଂ ଭାରତ ସରକାରଙ୍କ ବାଣିଜ୍ୟ ବିଭାଗ ସଚିବ ଶ୍ରୀମତି ରିତା ତେଓତିଆଙ୍କ ଦ୍ୱାରା ଉଦ୍ୟୋଗ ଭବନଠାରେ 7.7.2017ରେ ଏକ ବୁଝାମଣା ପତ୍ର 2017-18 ସ୍ୱାକ୍ଷରିତ ହୋଇଛି ।


    ଏହି ଅବସରରେ ଆଇଟିପିଓର ସିଏମଡି ଶ୍ରୀ ଏଲସି ଗୋୟଲ ପ୍ରକାଶ କରିଥିଲେ ଯେ , 2016-17 ବର୍ଷ ପାଇଁ ବୁଝାମଣା ପତ୍ର ଲକ୍ଷ୍ୟ ଆଧାରରେ ଆତ୍ମସମୀକ୍ଷା କରି ଆଇଟିପିଓ ଉତ୍କୃଷ୍ଟ ରେଟିଂ ହାସଲ କରିବା ପାଇଁ ଆଶା କରୁଛି । 250 କୋଟି ଟଙ୍କାର ବୁଝାମଣା ପତ୍ର ଲକ୍ଷ୍ୟ ଆଧାରରେ 263 କୋଟି ଟଙ୍କା ଲାଭ ଆଶା କରାଯାଉଛି । 2017-18 ବର୍ଷ ପାଇଁ ପରିଚାଳନା ( ମୋଟ ବିକ୍ରି ) ରୁ ରାଜସ୍ୱ ବାବଦ ଉତ୍କୃଷ୍ଟ ଆର୍ଥିକ ଲକ୍ଷ୍ୟ 228 କୋଟି ଟଙ୍କା ସ୍ଥିର କରାଯାଇଛି । ସେ ପର୍ଯ୍ୟବେକ୍ଷଣ କରିଥିଲେ ଯେ ଆଇଟିପିଓରେ ପୁନଃଉନ୍ନୟନ ପ୍ରକଳ୍ପ ( ଆଇସିସି ) ଯୋଗୁ ଚଳିତ ବର୍ଷ ଆର୍ଥିକ / ଅଣଆର୍ଥିକ କ୍ଷେତ୍ରରେ ଲକ୍ଷ୍ୟ ହାସଲ କରିବା କଷ୍ଟକର ହେବ । ତେବେ 2017-18 ବର୍ଷ ପାଇଁ ଡିପିଇ ଦ୍ୱାରା ପ୍ରଦାନ କରାଯାଇଥିବା ଉତ୍କୃଷ୍ଟ ରେଟିଂ ଲକ୍ଷ୍ୟ ହାସଲ କରିବା ପାଇଁ ଏବଂ ସମସ୍ତ ଅଂଶୀଦାରମାନଙ୍କୁ ଭଲ ସେବା ପ୍ରଦାନ ନିଶ୍ଚିତ୍ତ କରିବା ଲାଗି ଆଇଟିପିଓ ସମସ୍ତ ଚେଷ୍ଟା କରିବ ।


    **********

    
    
    (Release ID: 1495501) Visitor Counter : 3