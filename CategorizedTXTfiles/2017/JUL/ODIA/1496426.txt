      ମହିଳା ଓ ଶିଶୁ କଲ୍ୟାଣ ମନ୍ତ୍ରଣାଳୟ

      ସି-ସେକ୍ସନ ସର୍ଜରୀରେ ଅବାଞ୍ଛିତ ବୃଦ୍ଧି ଉପରେ ନିୟନ୍ତ୍ରଣ ପାଇଁ ସରକାରଙ୍କ ପଦକ୍ଷେପ
      Posted On: 14 JUL 2017 4:50PM by PIB Bhubaneshwar


    ସି-ସେକ୍ସନ ସର୍ଜରୀରେ ବୃଦ୍ଧିନେଇ ଯାଞ୍ଚ କରାଯିବା ଉଦ୍ଦେଶ୍ୟରେ ସରକାର ଅନେକ ପଦକ୍ଷେପ ଗ୍ରହଣ କରିଛନ୍ତି । ବିଭିନ୍ନ ରାଜ୍ୟଗୁଡିକରୁ ମିଳିଥିବା ସୂଚନା ଅନୁଯାୟୀ କିଛି ବର୍ଷ ମଧ୍ୟରେ ସି-ସେକ୍ସନ ସର୍ଜରୀ କ୍ଷେତ୍ରରେ ଅବାଞ୍ଛିତ ବୃଦ୍ଧି ବିଷୟରେ ଚିନ୍ତା ବ୍ୟକ୍ତ କରି ଫେବୃଆରୀ 2017ରେ ମହିଳା ଏବଂ ଶିଶୁ ବିକାଶମନ୍ତ୍ରୀ ଶ୍ରୀମତୀ ମେନକା ସଂଜୟ ଗାନ୍ଧୀ କେନ୍ଦ୍ର ସ୍ୱାସ୍ଥ୍ୟମନ୍ତ୍ରୀଙ୍କୁ ଅବଗତ କରାଇଥିଲେ ।


    ଶ୍ରୀମତୀ ମେନକା ଗାନ୍ଧୀ କହିଥିଲେ ଯେ ବିଶ୍ୱସ୍ୱାସ୍ଥ୍ୟ ସଂଗଠନ ସୁପାରିଶ ଅନୁସାରେ ମୋଟ ପ୍ରସବ ମଧ୍ୟରୁ ସି-ସେକ୍ସନ ଅନୁପାତ 10-15 ପ୍ରତିଶତ ହେବା ଆବଶ୍ୟକ , କିନ୍ତୁ ଅନେକ ରାଜ୍ୟରେ ଏହାର ଅନୁପାତ ଅତ୍ୟଧିକ ରହିଛି । ତାମିଲନାଡୁରେ ଏହା 34 ପ୍ରତିଶତ ଥିଲାବେଳେ ତେଲଙ୍ଗାନାରେ ଏହା 54 ପ୍ରତିଶତ ରହିଥିବା ସୂଚନା ମିଳିଛି । ସେ ଆହୁରି କହିଥିଲେ ଯେ ଏହା ମଧ୍ୟ ଚିନ୍ତାର ବିଷୟ ଯେ ଏହି ରାଜ୍ୟଗୁଡିକରେ ଘରୋଇ ନର୍ସିଂ ହୋମଗୁଡିକରେ ଏହାର ପ୍ରତିଶତ ଅଧିକ ରହିଛି ।


    ମହିଳା ଏବଂ ଶିଶୁ ବିକାଶ ମନ୍ତ୍ରୀଙ୍କ ପତ୍ରର ଉତ୍ତରରେ କେନ୍ଦ୍ରସ୍ୱାସ୍ଥ୍ୟ ଏବଂ ପରିବାର କଲ୍ୟାଣ ମନ୍ତ୍ରୀ ଶ୍ରୀ ଜେ . ପି . ନଡ୍ଡା କହିଥିଲେ ଯେ ମିଳିଥିବା ସୂଚନା ଅନୁସାରେ ସି-ସେକ୍ସନ ସର୍ଜରୀ ଚିନ୍ତାଜନକ ବିଷୟ ଭାବେ ପରିଲକ୍ଷିତ ହେଉଛି । ଏହା ଉପରେ ନିୟନ୍ତ୍ରଣ ପାଇଁ ସ୍ୱାସ୍ଥ୍ୟ ଏବଂ ପରିବାର କଲ୍ୟାଣ ମନ୍ତ୍ରଣାଳୟ ଅନେକ ପଦକ୍ଷେପ ଗ୍ରହଣ କରୁଛି । ସର୍ବପ୍ରଥମେ ସିଜିଏଚଏସ ପ୍ୟାନେଲ ଅନ୍ତର୍ଗତ ସମସ୍ତ ଘରୋଇ ଡାକ୍ତରଖାନାକୁ ନିର୍ଦ୍ଦେଶ ଦିଆଯାଇଛି ଯେ ସେମାନେ ନିଜ ନିଜର ସ୍ୱାଗତ କକ୍ଷ କ୍ଷେତ୍ରରେ ସାମାନ୍ୟ ପ୍ରସବ ତୁଳନାରେ ସି-ସେକ୍ସନ ସର୍ଜରୀ ଜରିଆରେ ହେଉଥିବା ପ୍ରସବର ସଂଖ୍ୟା ପ୍ରମୁଖ ଭାବରେ ପ୍ରଦର୍ଶୀତ କରିବେ ।


    ସି-ସେକ୍ସନ ସର୍ଜରୀରେ ବୃଦ୍ଧିର ଚିହ୍ନଟ ଏବଂ ପ୍ରଭାବର ବ୍ୟାଖ୍ୟା ଏବଂ ସମ୍ଭାବ୍ୟ ସମାଧାନର ପ୍ରସାର ସମସ୍ତ ରାଜ୍ୟଗୁଡିକରେ ଏବଂ ସଂଘ କ୍ଷେତ୍ରରେ କରାଯାଉଛି । ଏହାଦ୍ୱାରା କେବଳ ସେହି ମହିଳାମାନଙ୍କର ସି-ସେକ୍ସନ ସର୍ଜରୀ କରାଯିବ ଯାହାର ଏହା ବାସ୍ତବିକ ଭାବେ ଆବଶ୍ୟକ ରହିଛି । ଫେଡେରେସନ ଅଫ ଓବଷ୍ଟେଟ୍ରିକ ଆଣ୍ଡ ଗାୟନୋକୋଲୋଜିକାଲ ସୋସାଇଟି ଅଫ ଇଣ୍ଡିଆ ( FOGSI ) ମଧ୍ୟ ଅବାଞ୍ଛନୀୟ ସି-ସେକ୍ସନ ସର୍ଜରୀକୁ ପ୍ରଭାବ ବିଷୟରେ ନିଜର ମତ ଦେଇଛନ୍ତି । ଏହା ସହିତ ସମୟ ଅନୁସାରେ ସ୍ୱାସ୍ଥ୍ୟ ସେବାଗୁଡିକ ସହିତ ଜଡିତ ଥିବା ଔଷଧଗୁଡିକର ଖୋଳ ଗୁଡିକର ଯାଞ୍ଚ କରାଯିବ ଏବଂ ବିଶେଷ ଭାବେ ସି-ସେକ୍ସନ ସର୍ଜରୀ ଗୁଡିକ ଉପରେ ନଜର ରଖିବା ପାଇଁ ରାଜ୍ୟଗୁଡିକୁ ନିର୍ଦ୍ଦେଶ ଦିଆଯାଇଛି ।


    ମହିଳା ଏବଂ ଶିଶୁ ବିକାଶ ମନ୍ତ୍ରୀ ଶ୍ରୀମତୀ ମେନକା ସଂଜୟ ଗାନ୍ଧୀ ସ୍ୱାସ୍ଥ୍ୟମନ୍ତ୍ରୀଙ୍କୁ ଏହି ବିଷୟରେ ନିର୍ଦ୍ଦେଶ ଜାରୀ କରିଥିବାରୁ ଧନ୍ୟବାଦ ଜ୍ଞାପନ କରିଥିଲେ । ସେ ଆଶାବ୍ୟକ୍ତ କରିଛନ୍ତି ଯେ ଏହି ଉପାୟଗୁଡିକ ସି-ସେକ୍ସନ ସର୍ଜରୀକୁ ବାସ୍ତବିକସ୍ତରକୁ ଆଣିବାରେ ସହାୟତା କରିବ ।


    **********

    
    
    (Release ID: 1496426) Visitor Counter : 2