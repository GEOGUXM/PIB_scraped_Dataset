      ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ

      ଶିଳ୍ପ ସହର ପ୍ରତିଷ୍ଠା
      Posted On: 19 JUL 2017 6:13PM by PIB Bhubaneshwar


    ଦିଲ୍ଲୀ ମୁମ୍ବାଇ ଶିଳ୍ପାଞ୍ଚଳ କରିଡର ( DMIC ) ପ୍ରକଳ୍କର କାର୍ଯ୍ୟକାରିତା ଅଂଶବିଶେଷ ସ୍ୱରୂପ 8ଟି ପୁଞ୍ଜିନିବେଶ ଅଞ୍ଚଳ / ଶିଳ୍ପାଞ୍ଚଳ / ଶିଳ୍ପ ସହର ମାନଙ୍କୁ ଚିହ୍ନିତ କରାଯାଇ ବିକଶିତ କରାଯିବ । ଏହି 8ଟି କ୍ଷେତ୍ର ମଧ୍ୟରୁ ନିମ୍ନଲିଖିତ ଦୁଇଟି ଶିଳ୍ପାଞ୍ଚଳକୁ ମହାରାଷ୍ଟ୍ରରେ ନିର୍ମାଣ କରାଯିବା ପାଇଁ ଯୋଜନା ପ୍ରସ୍ତୁତ କରାଯାଇଛି ।


    ୧ ) ଔରଙ୍ଗାବାଦ ନିକଟରେ ସେଣ୍ଡ୍ରା ବିଡକିନ ଶିଳ୍ପାଞ୍ଚଳ ।


    ୨ ) ଦିଘି ବନ୍ଦର ଶିଳ୍ପାଞ୍ଚଳ ।


    ଦିଲ୍ଲୀ ମୁମ୍ବାଇ ଶିଳ୍ପ କରିଡର ( DMIC ) ଅନ୍ତର୍ଗତ ମହରାଷ୍ଟ୍ରର ସେଣ୍ଡ୍ରାଠାରେ ଥିବା 8.39 ବର୍ଗ କିଲୋମିଟର ଅଞ୍ଚଳରେ ସେଣ୍ଡ୍ରା ବିଡକିନ ଶିଳ୍ପାଞ୍ଚଳ ( SBIA ) ର ଟ୍ରଙ୍କ ଭିତ୍ତିଭୂମି କମ୍ପୋନେଣ୍ଟର ନିର୍ମାଣ ଓ ପ୍ରଥମ ଭାଗ ଲ୍ୟାଣ୍ଡସ୍କେପିଙ୍ଗ ପାଇଁ ଭାରତ ସରକାର ଅନୁମତି ପ୍ରଦାନ କରିସାରିଛନ୍ତି । ପୁନଶ୍ଚ ବିଡକିନ ଅଞ୍ଚଳ ନାମରେ ନାମିତ 31.79 ବର୍ଗ କିଲୋମିଟର ଅଞ୍ଚଳରେ ବ୍ୟାପ୍ତ ସେଣ୍ଡ୍ରା ବିଡକିନ ଶିଳ୍ପାଞ୍ଚଳ କ୍ଷେତ୍ର ( SBIA ) ର ପ୍ରଥମ ଅଂଶର ଦ୍ୱିତୀୟ ଭାଗ ଟ୍ରଙ୍କ ଭିତ୍ତିଭୂମି ନିର୍ମାଣ ପାଇଁ ଆକଳନ କରାଯାଇଥିବା 6 , 414.21 କୋଟି ଟଙ୍କାର ପ୍ରକଳ୍ପ ବ୍ୟୟକୁ ମଧ୍ୟ ସରକାର ଅନୁମୋଦନ କରିଛନ୍ତି ।


    ଆଜି ରାଜ୍ୟସଭାରେ ଏକ ଲିଖିତ ପ୍ରଶ୍ନର ଉତ୍ତର ଦେଇ ବାଣିଜ୍ୟ ଏବଂ ଉଦ୍ୟୋଗ ମନ୍ତ୍ରୀ ଶ୍ରୀମତି ନିର୍ମଳା ସୀଥାରମଣ ଏହି ସୂଚନା ପ୍ରଦାନ କରିଛନ୍ତି ।


    **********

    
    
    (Release ID: 1496691) Visitor Counter : 2