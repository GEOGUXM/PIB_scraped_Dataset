      ଯୁବ ବ୍ୟାପାର ଓ କ୍ରୀଡା ମନ୍ତ୍ରଣାଳୟ

      ବିଦ୍ୟାର୍ଥୀମାନଙ୍କୁ ଖେଳ, ଐତିହ୍ୟ ସଂରକ୍ଷଣ କ୍ଷେତ୍ରରେ ପ୍ରେରିତ କରିବା ଲାଗି ସ୍କୁଲ ଛାତ୍ରଙ୍କୁ ଅନୁରୋଧ କଲେ ବିଜୟ ଗୋଏଲ
      Posted On: 22 JUL 2017 6:14PM by PIB Bhubaneshwar


    ଯୁବ ବ୍ୟାପାର ଏବଂ କ୍ରୀଡ଼ା ମନ୍ତ୍ରୀ ଶ୍ରୀ ବିଜୟ ଗୋଏଲ କହିଛନ୍ତି ତାଙ୍କ ମନ୍ତ୍ରଣାଳୟ ସିବିଏସସି ଅନୁବନ୍ଧିତ ସମସ୍ତ ବିଦ୍ୟାଳୟ, କେନ୍ଦ୍ରୀୟ ବିଦ୍ୟାଳୟ ସଂଗଠନ ଏବଂ ନବୋଦୟ ବିଦ୍ୟାଳୟକୁ ଲେଖିଛନ୍ତି ଯେ ସେମାନେ ନିଜ ନିଜ ସ୍କୁଲରେ ସ୍କାଉଟ ଏବଂ ଗାଇଡ, ଏନଏସଏସ ଏବଂ ଏନସିସିର ଅତିକମରେ ଗୋଟିଏ ବିଭାଗ ଅବଶ୍ୟ ଖୋଲନ୍ତୁ ଯାହାଫଳରେ ସ୍କୁଲ ପାଠ୍ୟକ୍ରମ ପୂର୍ଣ୍ଣତା ଲାଭ କରିବ । ଯୁବ ବିକାଶ ଉପରେ ଅଧିବେଶନକୁ ସମ୍ବୋଧିତ କରି ସେ କହିଲେ ଯେ ସ୍କାଉଟ ଏବଂ ଗାଇଡ ସଙ୍ଗଠନକୁ ଅନୁରୋଧ କରାଯାଇଛି କି ସେମାନେ ନିଜର ଶୁଳ୍କ ଢ଼ାଂଚାରେ ପରିବର୍ତ୍ତନ ଆଣନ୍ତୁ ଯାହାଫଳରେ କି ସମାଜର ସମସ୍ତ ବର୍ଗ ଏଥିରେ ସାମିଲ ହୋଇପାରିବେ । ବ୍ୟକ୍ତିଗତ ଆଧାର ସ୍ଥାନରେ ସଂସ୍ଥାନ ଆଧାରିତ ଶୁଳ୍କର ବ୍ୟବସ୍ଥା ମଧ୍ୟ କରାଯାଇ ପାରେ । ସେ କହିଲେ ଯେ ଭାରତ ସରକାର ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଓଜସ୍ୱୀ ନେତୃତ୍ୱରେ ‘ସବକା ସାଥ ସବକା ବିକାଶ’ ସିଦ୍ଧାନ୍ତର ପାଳନ କରି ସଂଯୁକ୍ତ, ସଶକ୍ତ ଏବଂ ଆଧୁନିକ ଭାରତ-ଏକ ଶ୍ରେଷ୍ଠ ଭାରତ ମିଶନର ନିର୍ମାଣ କ୍ଷେତ୍ରରେ ଅଗ୍ରସର ଅଛି । ବେଟି ବଚାଓ ବେଟି ପଢ଼ାଓ, ଜନ ଧନ ଯୋଜନା ଏବଂ ସ୍ୱଚ୍ଛ ଭାରତ ମିଶନ ଭଳି ଅନେକ ପ୍ରମୁଖ କାର୍ଯ୍ୟକ୍ରମ ଆରମ୍ଭ କରାଯାଇଛି । ସେ କହିଥିଲେ ଯେ ଭାରତର ସମୃଦ୍ଧ ଐତିହ୍ୟର ସଂରକ୍ଷଣ ଏବଂ ବସ୍ତିର ବିକାଶ ଉପରେ ବିଶେଷ ଗୁରୁତ୍ୱ ପ୍ରଦାନ କରାଯାଇଛି । ଶ୍ରୀ ଗୋଏଲ କହିଥିଲେ ଯେ ତାଙ୍କ ମନ୍ତ୍ରଣାଳୟ ଯୁବକମାନଙ୍କୁ ନେତୃତ୍ୱ କ୍ଷମତା ଏବଂ ବ୍ୟକ୍ତିତ୍ୱ ବିକାଶ ଲାଗି ଅବସର ପ୍ରଦାନ କରିବାକୁ କଲ୍ୟାଣ କାର୍ଯ୍ୟରେ ଲାଗି ରହିଛି । ରାଷ୍ଟ୍ରୀୟ ସେବା ଯୋଜନା (ଏନଏସଏସ) ଏବଂ ନେହେରୁ ଯୁବା କେନ୍ଦ୍ର ସଂଗଠନ(ଏନୱାଇକେଏସ) ସ୍ୱୟଂସେବା ସଂଗଠନ ଜରିଆରେ ଏହି କାର୍ଯ୍ୟ କରାଯାଉଛି । ଶ୍ରୀ ଗୋୟଲ ଭାଗ ନେଇଥିବା ବ୍ୟକ୍ତିଙ୍କୁ ଅନୁରୋଧ କରିଥିଲେ ଯେ ସେମାନେ ଯୁବ ସମାଜକୁ ପ୍ରେରଣା ପ୍ରଦାନ କରନ୍ତୁ ଏବଂ ଐତିହ୍ୟ, ସଂରକ୍ଷଣ ଏବଂ ବସ୍ତିମାନଙ୍କୁ ପୋଷ୍ୟ ଭାବେ ଗ୍ରହଣ କାର୍ଯ୍ୟକ୍ରମରେ ସକ୍ରିୟ ଭାବେ ଅଂଶଗ୍ରହଣ କରନ୍ତୁ ।

    
    ମନ୍ତ୍ରୀ କହିଲେ ଯେ ତାଙ୍କ ମନ୍ତ୍ରଣାଳୟ ଆନ୍ତଃସ୍କୁଲ ଟୁର୍ଣ୍ଣାମେଂଟ ଏବଂ ଅନ୍ୟ ଖେଳ ଗତିବିଧି ପାଇଁ ଦିଲ୍ଲୀ ଷ୍ଟାଡିୟମ ଉପଯୋଗର ଯୋଜନା ଉପରେ କାର୍ଯ୍ୟ କରୁଛନ୍ତି । ଚଳିତ ବର୍ଷ ଅକ୍ଟୋବରରେ ହେବାକୁ ଥିବା ଫିଫା 17 ବର୍ଷରୁ କମ ଫୁଟବଲ ବିଶ୍ୱକପ ସମ୍ବନ୍ଧରେ ବର୍ଣ୍ଣନା କରି ଶ୍ରୀ ବିଜୟ ଗୋଏଲ କହିଲେ ଯେ ଦିଲ୍ଲୀର ସ୍କୁଲ ଛାତ୍ରମାନଙ୍କ ମଧ୍ୟରେ ଖେଳ ପ୍ରତି ରୁଚି ବଢ଼େଇବା ଏବଂ ଫୁଟବଲର ଉନ୍ନତି ପାଇଁ ମ୍ୟାଚଗୁଡ଼ିକୁ ନିଃଶୁଳ୍କ ଦେଖାଇବାର ବ୍ୟବସ୍ଥା କରାଯିବ । ସେ କହିଲେ ଯେ ସ୍କୁଲ ଛାତ୍ରମାନଙ୍କୁ ପ୍ରଥମେ ଆସ ପ୍ରଥମେ ନିଅ ବ୍ୟବସ୍ଥାରେ ନିଃଶୁଳ୍କ ସିଟ ଉପଲବ୍ଧ କରାଯିବାର ବ୍ୟବସ୍ଥା କରାଯିବ । ଶ୍ରୀ ଗୋଏଲ ପବ୍ଲିକ ସ୍କୁଲମାନଙ୍କୁ ଅନୁରୋଧ କରିଥିଲେ ଯେ ସେମାନେ ସୁବିଧା ସୁଯୋଗରୁ ବଂଚିତ ପିଲାମାନଙ୍କ ପାଇଁ ଖେଳିବା ବ୍ୟବସ୍ଥା ଉପଲବ୍ଧ କରାନ୍ତୁ । ପବ୍ଲିକ ସ୍କୁଲର ପ୍ରାୟ 1000 ପ୍ରତିନିଧି, ଭାରତୀୟ ପୁରାତତ୍ତ୍ୱ ସଂରକ୍ଷଣ ଏବଂ ଆଂଚଳିକ ସ୍ତରର ପ୍ରତିନିଧିମାନେ ଏହି ସମ୍ମିଳନୀରେ ଅଂଶଗ୍ରହଣ କରିଥିଲେ ।
    
    ଯୁବ ବ୍ୟାପାର ସଚିବ ଡଃ ଏକେ ଦୁବେ ଏବଂ ମନ୍ତ୍ରଣାଳୟର ବରିଷ୍ଠ ପଦାଧିକାରୀମାନେ ଯୁବକମାନଙ୍କୁ ଏନସିସି, ଏନଏସଏସ, ସ୍କାଉଟ ଆଣ୍ଡ ଗାଇଡ୍ସ, ସମାଜ ସେବା ଏବଂ ଖେଳକୁ ପ୍ରୋତ୍ସାହନ ଦେବାର ବିଭିନ୍ନ ଉପାୟ ଉପରେ ଆଧାରିତ ବିଭିନ୍ନ ଅଧିବେଶନରେ ଭାଗ ନେଇଥିଲେ ।

    ******

    
    
    (Release ID: 1497277) Visitor Counter : 2