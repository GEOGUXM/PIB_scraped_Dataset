      ଇସ୍ପାତ ମନ୍ତ୍ରଣାଳୟ

      ସେଲର ନବୀକରଣ
      Posted On: 24 JUL 2017 2:51PM by PIB Bhubaneshwar


    ଷ୍ଟିଲ ଅଥରିଟି ଅଫ୍ ଇଣ୍ଡିଆ ଲିମିଟେଡ଼ (ସେଲ) ଓ ରାଷ୍ଟ୍ରୀୟ ଇସ୍ପାତ ନିଗମ ଲିମିଟେଡ (ଆରଆଇଏନଏଲ)ର ନବୀକରଣ ନିମନ୍ତେ ଇସ୍ପାତ ମନ୍ତ୍ରାଳୟ, ରାଷ୍ଟ୍ରାୟତ୍ତ ଉଦ୍ୟୋଗ ଏବଂ ବୈଷୟିକ ବିଶେଷଜ୍ଞମାନଙ୍କୁ ନେଇ ଏକ କମିଟି ଗଠନ କରାଯାଇଛି । ସେଲର ଉତ୍ପାଦନ, ବିକ୍ରି ଏବଂ ଆର୍ଥିକ ସ୍ଥିତି ସୁଧାରିବାକୁ ଯୋଜନା କରିବା ସକାଶେ କମିଟିକୁ ଦାୟିତ୍ୱ ଦିଆଯାଇଛି । ସେଲର ବିଭିନ୍ନ ୟୁନିଟର ବିକାଶ ପାଇଁ ବୈଷୟିକ କମିଟି ନିର୍ଦ୍ଦିଷ୍ଟ ପଦକ୍ଷେପ ସକାଶେ ସୁପାରିସ କରିବେ ।

    
    ସରକାରଙ୍କ ଦ୍ୱାରା ବିଭିନ୍ନ ପଦକ୍ଷେପ ନିଆଯାଇଥିବାରୁ 2016-17ରେ ସେଲର ବିକ୍ରି ବୃଦ୍ଧି ପାଇପାରିଛି । 2015-16ରେ ସେଲ ଉତ୍ପାଦର ଘରୋଇ ବଜାରରେ ବିକ୍ରି ପରିମାଣ 11.901 ମେଟ୍ରିକ ଟନ୍ ଥିବା ବେଳେ 2016-17ରେ ଏହା 4% ବୃଦ୍ଧି ପାଇଛି, ଅର୍ଥାତ୍ 12.436 ମେଟ୍ରିକ ଟନରେ ପହଞ୍ଚି ପାରିଛି । 2015-16ରେ ସେଲର ବଜାର ଅଂଶ 13.7% ଥିବା ବେଳେ 2016-17ରେ ଏହା 14%ରେ ପହଞ୍ଚିଛି । ସେଲର ଆଧୁନିକୀକରଣ ଏବଂ ସମ୍ପ୍ରସାରଣ ଦିଗରେ ନିଆଯାଇଥିବା ପଦକ୍ଷେପ ସ୍ୱଦେଶୀ ଜ୍ଞାନ କୌଶଳର ହୋଇଥିଲେ ମଧ୍ୟ ଆନ୍ତର୍ଜାତିକ ମାନର । ଉତ୍ପାଦନ ଖର୍ଚ୍ଚ ହ୍ରାସ କରିବାକୁ ମଧ୍ୟ ସେଲ ଅନେକ ଗୁଡ଼ିଏ ପଦକ୍ଷେପ ନେଇଛି ।

    **********

    
    
    (Release ID: 1497184) Visitor Counter : 2