      ସୂଚନା ଓ ପ୍ରସାରଣ ମନ୍ତ୍ରଣାଳୟ

      ଭାରତୀୟ ଭାଷାରେ କଂଟେଂଟ୍ ସୃଷ୍ଟି କରିବା ସରକାରଙ୍କ ପ୍ରାଥମିକତା : ଶ୍ରୀ ଭେଙ୍କେୟା ନାଇଡୁ
      ଶ୍ରୀ ନାଇଡ଼ୁ ଆଫଗାନିସ୍ତାନ-ପାକିସ୍ତାନ ଅଂଚଳ ପାଇଁ 100 କିଲୋୱାଟ୍ ଲେଖାଏଁ କ୍ଷମତା ବିଶିଷ୍ଟ ଦୁଇଟି ନୂଆ ସର୍ଟୱେଭ୍ ସଲିଡ୍ ଷ୍ଟେଟ୍ ଡିଜିଟାଲ୍ ଟ୍ରାନ୍ସମିଟର ଘୋଷଣା କଲେ,
      
      ସୂଚନା ଏବଂ ପ୍ରସାରଣ ମନ୍ତ୍ରୀ ଏକ ବୈଠକରେ କେନ୍ଦ୍ର ଶାସିତ ଅଂଚଳରେ ଗଣମାଧ୍ୟମ ୟୁନିଟଗୁଡ଼ିକର ପରିଚାଳନା ସମୀକ୍ଷା କଲେ
      Posted On: 06 JUL 2017 3:48PM by PIB Bhubaneshwar


    ସୂଚନା ଏବଂ ପ୍ରସାରଣ ମନ୍ତ୍ରୀ ଶ୍ରୀ ଭେଙ୍କେୟା ନାଇଡ଼ୁ କହିଛନ୍ତି ଯେ ସରକାର , ପ୍ରଧାନମନ୍ତ୍ରୀଙ୍କ ନେତୃତ୍ୱରେ ରାଜ୍ୟ/କେନ୍ଦ୍ରଶାସିତ ଅଂଚଳଗୁଡ଼ିକ ମଧ୍ୟରେ ଯୋଗାଯୋଗ ଏବଂ ପ୍ରସାର କ୍ଷେତ୍ରରେ ସହଯୋଗ ବୃଦ୍ଧି ଦିଗରେ ସକ୍ରିୟ ଭାବେ କାର୍ଯ୍ୟ କରୁଛନ୍ତି । ଲୋକମାନଙ୍କ ନିକଟରେ ସେମାନଙ୍କ ଭାଷାରେ ବା ର୍ତ୍ତା ପହଂଚାଇବାକୁ ହେଲେ ଭାରତୀୟ ଭାଷା ଏବଂ ସ୍ଥାନୀୟ ଭାଷାରେ କଣ୍ଟେଣ୍ଟ ସୃଷ୍ଟି କରିବା ଦିଗରେ କେନ୍ଦ୍ର ଏବଂ ରାଜ୍ୟ ତଥା କେନ୍ଦ୍ରଶାସିତ ଅଂଚଳ ମଧ୍ୟରେ ସହଯୋଗ ବୃଦ୍ଧିର ଆବଶ୍ୟକତା ରହିଛି । ବଦଳୁଥିବା ଯୋଗାଯୋଗ ଦୃଶ୍ୟପଟରେ ସୂଚନାର ପ୍ରସାର ପାଇଁ ନବୋନ୍ମେଷର ମାର୍ଗ ଗ୍ରହଣ କରିବା ଏବଂ ନୂତନ ମାଧ୍ୟମର ଉପଯୋଗ କରିବା ଗୁରୁତ୍ୱପୂର୍ଣ୍ଣ ବୋଲି ମନ୍ତ୍ରୀ କହିଥିଲେ । ଆଜି ଏଠାରେ କେନ୍ଦ୍ରଶାସିତ ଅଂଚଳଗୁଡ଼ିକରେ ରହିଥିବା ସୂଚନା ଏବଂ ପ୍ରସାରଣ ମନ୍ତ୍ରଣାଳୟର ମିଡିଆ ୟୁନିଟ ର କାର୍ଯ୍ୟଶୈଳୀ ସମୀକ୍ଷା ପାଇଁ ଆୟୋଜିତ ବୈଠକରେ ସେ ଉପରୋକ୍ତ ବକ୍ତବ୍ୟ ରଖିଥିଲେ । ଏହି ବୈଠକରେ ସୂଚନା ଏବଂ ପ୍ରସାରଣ ରାଷ୍ଟ୍ରମନ୍ତ୍ରୀ କର୍ଣ୍ଣେଲ୍ ରାଜ୍ୟବର୍ଦ୍ଧନ ସିଂ ରାଠୋର , ଆଣ୍ଡାମାନ୍ ଏବଂ ନିକୋବାର ଦ୍ୱୀପସମୂହର ଉପ-ରାଜ୍ୟପାଳ ପ୍ରଫେସର ଜଗଦୀଶ ମୁଖୀ , ସୂଚନା ଏବଂ ପ୍ରସାରଣ ମନ୍ତ୍ରଣାଳୟ ସଚିବ ଶ୍ରୀ ଏନ୍. କେ. ସିହ୍ନା , କେନ୍ଦ୍ରଶାସିତ ଅଂଚଳରୁ ଆସିଥିବା ପ୍ରତିନିଧି ଦଳ ଏବଂ ମନ୍ତ୍ରଣାଳୟର ବରିଷ୍ଠ ଅଧିକାରୀମାନେ ଉପସ୍ଥିତ ଥିଲେ ।


    କେନ୍ଦ୍ରଶାସିତ ଅଂଚଳଗୁଡ଼ିକର ସହଯୋଗରେ , ଅନଧିକୃତ ଚ୍ୟାନେଲ୍ ଏବଂ ଆପ ତ୍ତି ଜନକ କାର୍ଯ୍ୟକ୍ରମ ପ୍ରସାରଣକୁ ରୋକିବା ଲାଗି କେବଲ୍ ଟିଭି ଆଇନର କଡ଼ାକଡ଼ି ପାଳନ ଉପରେ ଶ୍ରୀ ନାଇଡ଼ୁ ଗୁରୁତ୍ୱାରୋପ କରିଥିଲେ । ଏହି ଦାୟିତ୍ୱ ତୁଲାଇବା ଲାଗି ଜିଲ୍ଲାପାଳମାନଙ୍କୁ ସହାୟତା କରିବା ପାଇଁ ନୋଡାଲ୍ ଅଫିସର ନିଯୁକ୍ତ ଦେବାକୁ ସେ କେନ୍ଦ୍ରଶାସିତ ଅଂଚଳର ପ୍ରଶାସନକୁ ପରାମର୍ଶ ଦେଇଥିଲେ । ପିଆରବି ଆଇନ ଅନୁଯାୟୀ ଏପରି ଅନଧିକୃତ ପ୍ରକାଶନକୁ ଚିହ୍ନଟ କରିବା ଏବଂ ସେଗୁଡ଼ିକୁ ବାତିଲ କରିବା ଲାଗି ସମ୍ପୃକ୍ତ ଜିଲ୍ଲାପାଳମାନଙ୍କୁ ନି ର୍ଦ୍ଦେ ଶ ଦେବା ଲାଗି ସେ କେନ୍ଦ୍ରଶାସିତ ଅଂଚଳର ପ୍ରଶାସନକୁ ନି ର୍ଦ୍ଦେ ଶ ଦେଇଥିଲେ । ଦିଲ୍ଲୀରେ 16 , 132ଟି ପଞ୍ଜୀକୃତ ପ୍ରକାଶନୀ ମଧ୍ୟରୁ କେବଳ 3704ଟି ପ୍ରକାଶନୀ ସଂସ୍ଥା ଗତ ପାଞ୍ଚ ବର୍ଷ ମଧ୍ୟରେ ସେମାନଙ୍କ ବାର୍ଷିକ ରିପୋର୍ଟ ଦାଖଲ କରିଛନ୍ତି ।


    ସମୀକ୍ଷା ବୈଠକ ସମୟରେ ଶ୍ରୀ ନାଇଡ଼ୁ ଘୋଷଣା କରିଥିଲେ ଯେ ଆକାଶବାଣୀ ପକ୍ଷରୁ ଅଗଷ୍ଟ , 2017 ଶେଷ ସୁଦ୍ଧା ଆଫଗାନିସ୍ତାନ-ପାକିସ୍ତାନ କ୍ଷେତ୍ର ପାଇଁ ସୀମାପାର କଣ୍ଟେଣ୍ଟ ପ୍ରସାରଣ ପାଇଁ 100 କିଲୋୱାଟ୍ କ୍ଷମତା ବିଶିଷ୍ଟ ଦୁଇଟି ନୂଆ ସର୍ଟୱେଭ୍ ଷ୍ଟେଟ୍ ଡିଜିଟାଲ୍ ଟ୍ରାନ୍ସମିଟର ଲଗାଯିବ । ଏହି ଟ୍ରାନ୍ସମିଟର ଦିଲ୍ଲୀରେ ଲଗାଯିବ । ସେ ଏହା ମଧ୍ୟ କହିଥିଲେ ଯେ ପ୍ରସାର ବୃଦ୍ଧି ପାଇଁ ଦମନରେ ଲାଗିଥିବା 3 କିଲୋୱାର୍ ଏଫ୍ଏମ୍ ଟ୍ରାନ୍ସମିଟର ସ୍ଥାନରେ 6 କିଲୋମଟର ଟ୍ରାନ୍ସମିଟର ଲଗାଯିବ ।


    ସ୍ଥାନୀୟ ଭାଷାରେ ଯୋଗାଯୋଗର ମହତ୍ୱ ଉପରେ ଆଲୋକପାତ କରି ଶ୍ରୀ ନାଇଡ଼ୁ କେନ୍ଦ୍ର ଶାସିତ ଅଂଚଳଗୁଡ଼ିକୁ ଅନୁରୋଧ କରିଥିଲେ ଯେ ସେଠା ରେ ଗୋଷ୍ଠୀଗତ ରେଡିଓ ଷ୍ଟେସନ ପ୍ରତିଷ୍ଠା ଉପରେ ବିଶେଷ ଗୁରୁତ୍ୱ ଦିଆଯାଉ । ସେ ଏ ସମ୍ପର୍କରେ ହିତାଧିକାରୀଙ୍କ ପାଇଁ କେନ୍ଦ୍ର ସରକାରଙ୍କ ପକ୍ଷରୁ 75 ପ୍ରତିଶତ ଉଦାର ସବ ସି ଡି ଦିଆଯିବା ସମ୍ପର୍କରେ ମଧ୍ୟ ଉଲ୍ଲେଖ କରିଥିଲେ ।


    ଶ୍ରୀ ନାଇଡ଼ୁ ଏହା ମଧ୍ୟ ଦୋହରାଇଥିଲେ ଯେ ସରକାର ସହଯୋଗୀ ସଂଘୀୟ ବ୍ୟବସ୍ଥାରେ ବିଶ୍ୱାସ କରିଥାନ୍ତି । ଏଥିସହିତ ସେ କହିଥିଲେ ଯେ ବିକାଶର ନୂଆ ଗାଥା ଲେଖିବା ପାଇଁ କେନ୍ଦ୍ର ଏବଂ ରାଜ୍ୟ/କେନ୍ଦ୍ରଶାସିତ ଅଂଚଳକୁ ଟିମ୍ ଇଣ୍ଡିଆ ଭାବେ କାମ କରିବାର ଆବଶ୍ୟକତା ରହିଛି ।


    ସୂଚନା ଏବଂ ପ୍ରସାରଣ ରାଷ୍ଟ୍ରମନ୍ତ୍ରୀ କର୍ଣ୍ଣେଲ୍ ରାଜ୍ୟବର୍ଦ୍ଧନ ରାଠୋର କହିଥିଲେ ଯେ ଏକ ସଫ୍ଟୱେରର ବ୍ୟବହାର କରି କେବୁଲ୍ ଅପରେଟର/ଚ୍ୟାନେଲ୍ ଦ୍ୱାରା ପ୍ରସାରିତ କରାଯାଉଥିବା କଣ୍ଟେଣ୍ଟ ଉପରେ ଦୃଷ୍ଟି ରଖାଯାଇପାରିବ ।


    ଆଜି ଏଥିପୂର୍ବରୁ ସୂଚନା ଏବଂ ପ୍ରସାରଣ ସଚିବ କେନ୍ଦ୍ର ଶାସିତ ପ୍ରଦେଶର ଅଧିକାରୀ , ମନ୍ତ୍ରଣାଳୟ ବରିଷ୍ଠ ଅଧିକାରୀ ଏବଂ ଗଣମାଧ୍ୟମ ୟୁନିଟ ର ମୁଖ୍ୟମାନଙ୍କ ସହିତ ଆୟୋଜିତ ସମୀକ୍ଷା ବୈଠକରେ ଅଧ୍ୟକ୍ଷତା କରିଥିଲେ ଏବଂ ଏହି ଅବସରରେ ବିଷୟବସ୍ତୁ ସମ୍ବନ୍ଧୀୟ ପ୍ରସଙ୍ଗ ଉପରେ ବିସ୍ତୃତ ଭାବେ ଚର୍ଚ୍ଚା କରିଥିଲେ ।


    **********

    
    
    (Release ID: 1494822) Visitor Counter : 5