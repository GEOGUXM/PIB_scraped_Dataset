      ମହାକାଶ ବିଭାଗ

      ଜଗୁଆଳିବିହୀନ ଲେଭଲକ୍ରସିଂରେ ସତର୍କ ବ୍ୟବସ୍ଥା
      Posted On: 26 JUL 2017 3:03PM by PIB Bhubaneshwar


    ଦେଶର ଜୁଗଆଳି ବିହୀନ ରେଳବାଇ ଲେଭଲକ୍ରସିଂମାନଙ୍କରେ ସତର୍କ ବ୍ୟବସ୍ଥା ନିମନ୍ତେ ଭାରତୀୟ ମହାକାଶ ଗବେଷଣା ସଂସ୍ଥା (ଇସ୍ରୋ) ଏକ ଅଭିନବ ଉପାୟ ବାହାରକରିଛି । ଉପଗ୍ରହଭିତ୍ତିକ ଏହି ବ୍ୟବସ୍ଥାକୁ ମଧ୍ୟ ଇସ୍ରୋ ପ୍ରଦର୍ଶନ କରିଛି । ନାଭିଗେସନ ଏବଂ ଯୋଗାଯୋଗ ପ୍ରଯୁକ୍ତି ବ୍ୟବହାର ଦ୍ୱାରା ଏହିସବୁ ଜୁଗଆଳିବିହୀନ ଲେଭଲକ୍ରସିଂରେ ଦୁର୍ଘଟଣାକୁ ରୋକାଯାଇପାରିବ ବୋଲି ଆବଣବିକ ଶକ୍ତି ଓ ମହାକାଶ ବିଭାଗ ରାଷ୍ଟ୍ରମନ୍ତ୍ରୀ ଡକ୍ଟର ଜିତେନ୍ଦ୍ର ସିଂହ ଲୋକସଭାକୁ ସୂଚୀତ କରିଛନ୍ତି । ଗୃହରେ ଏକ ଲିଖିତ ଉତ୍ତର ରଖି ଡକ୍ଟର ସିଂହ କହିଛନ୍ତି ଯେ ସ୍ୱୟଂକ୍ରିୟ ଟ୍ରିଗରିଙ୍ଗ ବ୍ୟବସ୍ଥା ଦ୍ୱାରା ଟ୍ରେନ ଆସିବାର ଆଗୁଆ ସୂଚନା ସେହିସବୁ ଲେଭଲକ୍ରସିଂମାନଙ୍କରେ ଉଭୟ ହୁଟର ତଥା ଦୃଶ୍ୟଶ୍ରାବ୍ୟ ଚେତାବନି ମାଧ୍ୟମରେ ପ୍ରଦର୍ଶିତ ହେବ । ଏହାର ସଫଳ ପ୍ରଦର୍ଶନ ପରେ ଏବେ ରେଳବାଇରେ ଏହାର କ୍ଷେତ୍ରୀୟ ପରୀକ୍ଷଣ କାର୍ଯ୍ୟ ଜାରି ରହିଛି । ଏହି କ୍ଷେତ୍ର ପରୀକ୍ଷଣ ପରେ ଭାରତୀୟ ରେଳବିଭାଗ ଏବଂ ବ୍ୟବସ୍ଥାକୁ ପ୍ରଦର୍ଶନ କରିବା ଆଶା କରାଯାଉଛି ବୋଲି ଡକ୍ଟର ସିଂହ କହିଛନ୍ତି ।

    
    
    (Release ID: 1497576) Visitor Counter : 2