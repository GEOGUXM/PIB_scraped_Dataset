      நிதி அமைச்சகம்

      ஆன்மிக நிறுவனங்களால் நடத்தப்படும் உணவு கூடங்களில் வழங்கப்படும் இலவச உணவுக்கு ஜிஎஸ்டி வரி விலக்கு; ஆலயங்கள், மசூதிகள், சர்ச்சுகள், குருதுவாராக்கள், தர்காக்கள் போன்ற ஆன்மிக தளங்களில் வழங்கப்படும் பிரசாதங்கள் மீது மத்திய ஜிஎஸ்டி, மாநில ஜிஎஸ்டி, ஒருங்கிணைந்த ஜிஎஸ்டி எதுவுமில்லை
      Posted On: 11 JUL 2017 3:55PM by PIB Chennai


    ஆன்மிக நிறுவனங்களால் நடத்தப்படும் உணவு கூடங்களில் வழங்கப்படும் இலவச உணவுகள் மீது ஜிஎஸ்டி வரி விதிப்பதாக ஊடகச் செய்திகள் வருகின்றன. இது முற்றிலும் சரியல்ல. அதுபோன்று வழங்கப்படும் இலவச உணவுகள் மீது ஜிஎஸ்டி கிடையாது. மேலும் , ஆலயங்கள் , மசூதிகள் , சர்ச்சுகள் , குருதுவாராக்கள் , தர்காக்கள் போன்ற ஆன்மிக தளங்களில் வழங்கப்படும் பிரசாதங்கள் மீது மத்திய ஜிஎஸ்டி , மாநில ஜிஎஸ்டி , ஒருங்கிணைந்த ஜிஎஸ்டி எதுவுமில்லை.


    ஆனால் , பிரசாதம் தயாரிப்பதற்கான சில உள்ளீடுப் பொருட்கள் மற்றும் உள்ளீட்டுச் சேவைகள் மீது ஜிஎஸ்டி வரிவிதிக்கப்படும்.


    சர்க்கரை , காய்கறிகள் , உணவு எண்ணெய்கள் , நெய் , வெண்ணெய் , சரக்குகள் கொணர்வதற்கான போக்குவரத்து போன்றவை இதில் அடங்கும். இவற்றில் பெரும்பாலான உள்ளீட்டுப் பொருட்கள் மற்றும் உள்ளீட்டுச் சேவைகள் பலவகை உபயோகங்களாக இருக்கின்றன. ஜிஎஸ்டி நடைமுறையில் , ஒரு குறிப்பிட்ட பயனுக்காக வழங்கப்படும் சர்க்கரை போன்றவை மீது தனியாக ஒரு வரிவிகிதத்தை விதிப்பது கடினம்.


    மேலும் , ஜிஎஸ்டி பல்வேறு நிலை வரி என்பதால் , இறுதி உபயோகத்தின் அடிப்படையில் விலக்குகள் , வரி குறைப்புகள் ஆகியவற்றை நிர்வகிப்பது கடினம். ஆகையால் , ஜிஎஸ்டி இறுதி உபயோக அடிப்படையிலான விலக்குகளைக் கருதவில்லை. ஆகவே , ஆன்மிக நிறுவனங்களால் பிரசாதங்கள் அல்லது விநியோகம் செய்வதற்காக இலவச உணவு தயாரிப்பதற்கான உள்ளீட்டுப் பொருட்களுக்கும் , உள்ளீட்டுச் சேவைகளுக்கும் உபயோக அடிப்படையிலான விலக்கு வழங்குவது விரும்பத்தக்கதல்ல.


    *****

    
    
    (Release ID: 1496118) Visitor Counter : 6
    
    
      Read this release in: English