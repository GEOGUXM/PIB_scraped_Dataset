      குடியரசுத் தலைவர் செயலகம்

      இந்திய குடியரசுத்தலைவர் டெஹ்ராடூனில் 'ஆஷியானா அனெக்ஸ்' -ஐ திறந்து வைத்தார்.
      Posted On: 10 JUL 2017 7:17PM by PIB Chennai


    உத்தரகாண்ட் , டெஹ்ராடூனில் , ' ஆஷியானா ' வில் குடியரசுத்தலைவர்கள் ஓய்வுக்காக செல்லும்போது , குடியரசுத்தலைவர் மாளிகையின் அதிகாரிகள் மற்றும் ஊழியர்கள் தங்குவதற்காகக் கட்டப்பட்ட 12 குறைந்த செலவிலான குடியிருப்புகள் கொண்ட ' ஆஷியானா அனெக்ஸ் ' - ஐ ஜூலை 10, 2017 அன்று இந்திய குடியரசுத்தலைவர் திரு.பிரணாப் முகர்ஜி , திறந்து வைத்தார்.


    இந்தக் குடியிருப்புகள் , ஏஷியன் தொழில்நுட்பக் கல்வி நிறுவனத்தில் உருவாக்கப்பட்ட ஹாபிடெக்-நிவாரா தந்த்ரா எனும் ' தளம் மீதான துப்புரவு ஒருங்கிணைந்த சமூக வீடமைப்பு தொழில்நுட்பப் புதுஉத்திகளை ' பயன்படுத்திக் கட்டப்பட்டவை. இந்தத் தொழில்நுட்பப் புதுஉத்திகள் , உள்ளூர் மண்ணையே பயன்படுத்தித் தயாரிக்கப்பட்ட ' நெருக்கமாகப் பிணையும் பாளங்கள் ' எனப்படும் தனித்தன்மையான பாளங்களைக் கொண்டவை. அதே தளத்திலேயே இந்தப் பாளங்கள் சுற்றுச்சூழல்களுக்குப் பாதகமில்லாத பசுமைச் செய்முறையில் செய்யப்படுகின்றன. இந்தப் பாளங்கள் , எஃகு கம்பிகளைப் பயன்படுத்தி கிடைமட்டத்திலும் , செங்குத்திலும் வலுப்படுத்துவதற்காகப் புதுமையான உட்குழிவுகளைக் கொண்டவை. அவை வழக்கமான கூரை உத்திரங்கள் , தூண்கள் , கான்க்ரீட் சன்னல் உத்திரங்கள் போன்றவற்றின் உபயோகத்தை முற்றிலுமாக நீக்கிட உதவுகின்றன. இந்த உட்குழிவுகள் வெப்பம் , இரைச்சல் மாசுகள் மற்றும் நீர் கசிவுகள் போன்றவற்றிற்கு எதிராக காற்றுத்திரைகளாக செயல்படுகின்றன. இந்தக் குடியிருப்புகளின் முக்கிய அம்சங்களாகக் கருதப்படுபவை என்னவெனில் , இவை பேரிடர் நெகிழ்திறன் , நீடித்த உழைப்பு மற்றும் செலவினச் சிக்கனம் கொண்டவை. துப்புரவுக் கழிவுகளை கையாளும் விஞ்ஞான செயல்முறைகள் நோய் இடர்களைத் தடுப்பதோடு , குடியிருப்போர் மற்றும் சுற்றங்களின் ஆரோக்கியம் மற்றும் நல்வாழ்வை உறுதி செய்கின்றன.


    
    அந்த நிகழ்வில் , பிரஷாக் டெக்னோ என்டர்பிரைசஸ் நிறுவனம் மற்றும் மத்திய கட்டட ஆராய்ச்சி நிறுவனம் ஆகிய இரண்டிற்கும் இடையில் , குறைந்த செலவு , பேரிடர் நெகிழ்திறனுள்ள வீடுகளில் கவனம் வைத்து , - முக்கியமாக கிராமப்புறங்களில் "அனைவர்க்கும் வீடு" நோக்கத்தில் , அதிலும் நலிந்த பிரிவினர் மற்றும் குறைந்த வருவாய் மக்களுக்கு- தனி முனைப்புடன் நிறைவேற்றுவதற்கு , ஹாபிடெக்-நிவாரா தந்த்ரா தொழில்நுட்ப தீர்வுகளின் பலன்களை பெருக்கித் தந்திட உடனுழைக்க , ஒரு புரிந்துணர்வு ஒப்பந்தம் கையெழுத்தானது.


    டெஹ்ராடூனில் ராஜ்கபூர் சாலையில் உள்ள "ஆஷியானா" முதன்மைக் கட்டடம் , இணைப்புக் கட்டடம் , மேல் லாயங்கள்/வரிசைகள் மற்றும் கீழ் லாயங்கள்/வரிசைகள் அவற்றோ டு இணைப்பிலுள்ள சாலைகள் மற்றும் வழிகள் ஆகியவற்றைக் கொண்டது. முந்தைய காலத்தில் குடியரசுத் தலைவரின் பாதுகாப்பாளர்களின் தலைமையாளரின் மாளிகையாக இருந்து பயன்படுத்தாமல் கிடந்து , பல ஆண்டுகளுக்குப் பிறகு , குடியரசுத் தலைவரால் தற்போது புதுப்பிக்கப்பட்டிருக்கிறது. முன்னாள் குடியரசுத்தலைவர் திரு.கே.ஆர்.நாராயணன் அவர்கள்தான் கடைசியாக மார்ச் , 1998 இல் இங்கே தங்கினார். புதுப்பிக்கப்பட்ட "ராஷ்ட்ரபதி ஆஷியானாவின்" முதன்மைக் கட்டடம் , குடியரசுத் தலைவரால் செப்டம்பர் 27, 2016 அன்று திறக்கப்பட்டது.


    *****


    

    
    (Release ID: 1496135) Visitor Counter : 6
    
    
      Read this release in: English