      மனித வள மேம்பாட்டு அமைச்சகம்

      உயர்கல்வியில் புத்தாக்க நுட்பங்கள்
      Posted On: 17 JUL 2017 4:31PM by PIB Chennai


    உயர்கல்வி நிறுவனங்களில் புத்தாக்கத்தை ஏற்படுத்தி , கட்டமைப்பு வசதிகளை மேம்படுத்துவது என்பது தொடர்ந்து நடைபெற்றுவரும் ஓர் நடவடிக்கையாகும் . இதில் மத்திய அரசு தனது திடமான முயற்சிகளைத் தொய்வின்றி மேற்கொண்டு வருகிறது .


    பல்கலைக் கழக மானியக்குழுவானது தனது பொது வளர்ச்சி நிதியுதவி மூலம் தகுதியான மத்திய , மாநில மற்றும் நிகர்நிலைப் பல்கலைக்கழகங்களுக்கும் , கல்லூரிகளுக்கும் நிதியுதவி வழங்கி வருகிறது . மற்ற பிற செலவினங்களுக்கிடையே , இந்நிதியுதவி வழங்குவதன் நோக்கம் கல்வி நிறுவனங்களில் நவீன வசதிகளை உருவாக்கி , தற்போதுள்ள கட்டமைப்பு வசதிகளை மேம்படுத்துவதற்கு உதவுவதாகும் .


    மேலும் , புத்தாக்கத்தையும் கட்டமைப்பு வசதிகள் ஏற்படுத்துவதை ஊக்குவிக்கும் வகையில் பல்கலைக்கழக மானியக்குழு , சிறப்புத் தகுதிபெற்ற பல்கலைக்கழகங்கள் - யுபிசி , குறிப்பிட்ட ஆராய்ச்சியில் சிறந்துவிளங்கும் ஆய்வு மையங்கள் - சிபிஈபிஏ ,, சிறப்பு நிதியுதவித் திட்டங்கள் - எஸ்ஏ . பி , பிற ஆராய்ச்சித்திட்டங்கள் , அடிப்படை அறிவியல் ஆராய்ச்சி , பல்கலைக் கழகங்களிடையிலான தொடர்பு மையங்கள் போன்ற பல்வேறு திட்டங்களையும் நடவடிக்கைகளையும் எடுத்துவருகிறது .


    நம்நாட்டில் கல்வியில் புதிய நுட்பத்தையும் ஆராய்ச்சியையும் ஊக்குவிக்கும் வகையில் தேசிய நிறுவனங்கள் தரநிர்ணயத் திட்டம் ( என்ஐ . ஆர் . எப் ,) விளைவுமாற்ற ஆராய்ச்சி புதுமைத் தொழில்நுட்பம் ( இம்பிரிண்ட் ), உச்சாதார் அவிஷ்கார் யோஜனா ( யுஏஒய் ), உலகளாவிய கல்வி வலைதள ஊக்க முயற்சிகள் - ( கியான் ) மற்றும் உலகளாவிய பரஸ்பர தொடர்பு வலைதள ஊக்க முயற்சிகள் -( கிரின் ) போன்ற பல்வேறு திட்டங்களை மத்திய அரசானது , உருவாக்கிச் செயல்படுத்தி வருகிறது .


    ஸ்வயம் எனும் புதுவகை முயற்சி மூலம் நாடெங்கிலுமுள்ள மாணவர்கள் இணையதள வாயிலாகவே பலதரப்பட்ட படிப்புகளைக் கற்க ( மூக்ஸ் ) வகை செய்யப்பட்டுள்ளது . தகவல் - தொடர்பு தொழில்நுட்பக் கருவிகள் மூலம் மாணவர்களுக்குத் தரமான கல்வியைக் கொண்டுபோய்ச் சேர்க்கவேண்டும் என்னும் நோக்கத்துடனேயே இந்த ஏற்பாடு செய்யப்பட்டுள்ளது .


    மத்திய அரசு உருவாக்கியுள்ள ராஷ்டிரிய உச்சாதார் சிக்ஷா அபியான் ( ரூசா ) திட்ட நிதியுதவி மூலம் மாநில உயர்கல்வி நிறுவனங்களில் அடிப்படைக் கட்டமைப்பு வசதிகளை உருவாக்கவும் , ஆராய்ச்சியையும் புதிய நுட்பங்களையும் மேம்படுத்தவும் உரிய வழிவகைகள் செய்யப்பட்டுள்ளன .


    இத்தகவலை இன்று மக்களவையில் ஒரு கேள்விக்கு எழுத்து வடிவிலான பதிலளிக்கையில் மனித வள மேம்பாட்டுத்துறை இணையமைச்சர் டாக்டர் . மகேந்திர நாத் பாண்டே தெரிவித்தார் .


    *****


      Bottom of Form


    

    
    (Release ID: 1498289) Visitor Counter : 7