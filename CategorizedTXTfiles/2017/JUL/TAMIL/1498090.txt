      PIB Headquarters

      தொழிற்சாலைகள் ஆலோசனைப்பணி மற்றும் தொழிலாளர் பயிற்சி நிறுவனங்கள் இயக்ககமும் தொழிலாளர் ஈட்டுறுதி நிறுவனமும் - ESIC & DGFASLI தொழில்முறைச் சுகாதாரம் மற்றும் தொழில் சார் காயங்கள் - நோய்கள் தடுப்பு தொடர்பாக ஒத்துழைப்பு தர ஏற்படுத்திக்கொண்ட புரிந்துணர்வு ஒப்பந்தம்
      Posted On: 11 JUL 2017 11:58AM by PIB Chennai


    தொழில்முறை சார்ந்த சுகாதாரம் மற்றும் தொழில் சார்ந்த காயங்கள் - நோய்கள் தடுப்பு தொடர்பாக , தொழிலாளர் ஈட்டுறுதி நிறுவனத்திற்கும் , தொழிற்சாலைகள் ஆலோசனைப்பணி மற்றும் தொழிலாளர் பயிற்சி நிறுவனங்கள் இயக்குநர் ஜெனரல் இயக்ககத்துக்குமிடையே ஒத்துழைப்பை ஏற்படுத்தும் புரிந்துணர்வு ஒப்பந்தம் ஒன்று , இன்று புதுதில்லியில் தொழிலாளர் நலம் மற்றும் வேலை வாய்ப்புத் துறை இணையமைச்சர் திரு பண்டாரு தத்தாத்ரேயா முன்னிலையில் கையெழுத்தானது .


    இந்த நிகழ்வில் பேசிய திரு . தத்தாத்ரேயா , நாடு முழுவதும் பணியாற்றும் தொழிலாளர்களுக்கு சமூகப் பாதுகாப்பை வழங்கவேண்டும் என்று தனது அமைச்சகம் உறுதி கொண்டுள்ளது என்றார் . இந்த ஒப்பந்தமானது , ஆரோக்கியமான பணிச் சூழ்நிலைகள் பற்றிய விழிப்புணர்வை ஏற்படுத்திட உதவும் என்றும் , தொழிலாளர்களுக்கு நோய்கள் அல்லது காயங்கள் பற்றிய ஆபத்தைக் குறைத்து , அவர்களுக்கு நல்ல தரமான வாழ்க்கையை உண்டாக்கும் என்றும் கூறினார் .


    இந்தப் புரிந்துணர்வு ஒப்பந்தம் பரஸ்பர ஒத்துழைப்பு மூலம் தொழிலாளர் களின் தொழில்முறை ஆரோக்கியத்தை மேம்படுத்தவும் , தொழில் சார்ந்த காயங்கள் மற்றும் நோய்கள் ஏற்படுவதைக் குறைக்கவும் வழி செய்கிறது . இதனால் முறை சார்ந்த மற்றும் முறைசாராத பிரிவுகளில் ஆபத்தான பணிச்சூழல்கள் மீது சிறப்புக் கவனம் செலுத்தப்படும் .


    தொழில்முறை சுகாதாரமே நமது முதன்மை நோக்கமாகும் . இதற்காக பாரிதாபாத்தில் உள்ள மண்டலத் தொழிலாளர் கல்வி நிறுவனத்தில் தொழிற்சாலைகள் ஆலோசனைப் பணி மற்றும் தொழிலாளர் பயிற்சி நிறுவனங்கள் இயக்ககம் - தொழிலாளர் ஈட்டுறுதி நிறுவனம் , - ESIC & DGFASLI நிறுவவுள்ள தொழில்முறை சுகாதாரப் பயிற்சி நிறுவனம் ஒன்று தொடங்கப்படவுள்ளது . மும்பை , சென்னை , கொல்கத்தா , கான் பூ ர் ஆகிய இடங்களில் செயல்பட்டு வரும் பயிற்சி நிறுவனங்களைத் தொடர்ந்து , இந் நிறுவனமும் செயல்படும் .


    இந்த ஒத்துழைப்பு ஒப்பந்தமானது , கூட்டான அறிவியல் ஆராய்ச்சி மூலம் தொழிலாளர்களின் வாழ்க்கைத் தரத்தை மேம்படுத்தும் இலக்குகளுடன் , கீழ்க்காணும் நடவடிக்கைகளையும் மேற்கொள்ளும் :


    அ . ஓ . எஸ் . எச் . சவால்களை பொருளாதாரச் செயல்பாடுள்ள அனைத்துத் தளங்களிலும் மதிப்பீடு செய்தல்


    ஆ . ஆஸ்பெஸ்டோசிஸ் , சிலிக்கோசிஸ் மற்றும் பிற தொழில்சார் நோய்களைத் தடுக்கவும் கட்டுப்படுத்தவும் சிறப்பு நடவடிக்கைகளை மேற்கொள்ளல் .


    இ . வெ வ்வேறு வகையான பயனாளர்களுக்கேற்ற பயிற்சித் திட்டங்களை வகுத்தல் .


    இன்றுமுதல் நடைமுறைக்கு வரும் இந்தப் புரிந்துணர்வு ஒப்பந்தம் மூன்று ஆண்டுகளுக்கு அமலில் இருக்கும் .


    

    
    (Release ID: 1498090) Visitor Counter : 5