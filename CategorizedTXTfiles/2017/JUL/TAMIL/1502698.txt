      இளைஞர் நலன் மற்றும் விளையாட்டு அமைச்சகம்

      உள்நாட்டு விளையாட்டுகள் ஊக்குவிப்பு
      Posted On: 20 JUL 2017 3:04PM by PIB Chennai


    மத்திய இளைஞர் நலன் மற்றும் விளையாட்டுத்துறை ( தனிப்பொறுப்பு ) அமைச்சர் திரு . விஜய் கோயல் இன்று மக்களவையில் , ‘ உள்நாட்டு விளையாட்டுகளான கபடி , கோகோ , பால் பேட்மின்டன் , மல்லகம்ப் , அட்ய பட்யா , ஸ்குயாய் , களரிபயிற்று போன்ற உள்நாட்டு விளையாட்டுகளுக்கு தேசிய விளையாட்டு கூட்டமைப்பு உதவித் திட்டம் மூலம் ஆதரவளிப்பதாக தெரிவித்தார் . மேலும் , ‘ கெலோ இந்தியா ’ திட்டத்தின் கீழ் , உள்நாட்டு விளையாட்டுகளின் தேவைக்கேற்ப நிதி உதவி வழங்கப்பட்டு , அவற்றை பாதுகாக்கவும் , மேம்படுத்தவும் நடவடிக்கை எடுக்கப்படுவதாக தெரிவித்தார் . இந்தத் திட்டத்தின் மூலம் விளையாட்டுப் போட்டிகள் இரண்டு வயதுக் குழுக்களுக்கு இடையே நடத்தப்படுகிறது .

     1. 14 வயதுக்குட்பட்டவர்கள்
     2. 17 வயதுக்கு உட்பட்டவர்

    என்ற வகையில் இந்தியா முழுவதும் அதிகபட்ச ஆண் , பெண் பங்களிப்புடன் விளையாட்டுகள் நடத்தப்படுகின்றன . இதில் பிராந்திய விளையாட்டு / உள்நாட்டு விளையாட்டு / உள்ளூர் பிரபல விளையாட்டு போன்றவற்றை தேர்ந்தெடுத்து நடத்துவதற்கு மாநிலங்களுக்கு இந்தத் திட்டம் அதிகாரமளிக்கிறது .


    அவர் எழுத்துப்பூர்வமாக அளித்த பதிலில் , ‘ இந்திய விளையாட்டு மேம்பாட்டு ஆணையத்தின் ( எஸ் . ஏ . ஐ .) திட்டமான தேசிய விளையாட்டுத் திறன் போட்டி ( என் . எஸ் . டி . சி .) மூலம் உள்நாட்டு விளையாட்டு மற்றும் தற்காப்பு கலைகளுக்கு ( ஐ . ஜி . எம் . ஏ .) மறுமலர்ச்சி ஏற்படுத்தவும் , விளையாட்டுகளை பிரபலப்படுத்துவதற்கும் நடவடிக்கைகள் எடுக்கப்படுகின்றன . இதற்காக 10 பள்ளிகளை தத்தெடுத்திருக்கும் எஸ் . ஏ . ஐ ., அங்கு 159 பயிற்சியாளர்களுக்கு (78 ஆண்கள் + 81 பெண்கள் ) தேவையான பயிற்சி அளிப்பதுடன் , இந்தத் திட்டத்தின்படி மாதம் தலா ரூ .3,000 வீதம் 10 மாதங்களுக்கு உதவித்தொகை வழங்குகிறது . மேலும் விளையாட்டு சாதனம் வாங்குவதற்கு 1,500 ரூபாயும் , ஒவ்வொரு நபருக்கும் ரூ .150/- வீதம் தனிநபர் காப்பீடும் செய்யப்படுகிறது .


    ஆண்டுதோறும் பள்ளிக்கு ரூ .20 ஆயிரத்துக்கு விளையாட்டு சாதனங்கள் வாங்குவதற்கும் , போட்டிகள் வைத்து திறமைசாலிகளைக் கண்டறிவதற்கு ரூ .25 ஆயிரமும் வழங்கப்படுகிறது . ஐ . ஜி . எம் . ஏ . திட்டத்தில் வில்வித்தை , கட்கா , கபடி , களறிபயிற்று , முட்னா , தாங்க் - டா , சிலம்பம் , கோம்லாய்னா மற்றும் மல்லகம்ப் போன்ற விளையாட்டுகள் இடம்பெறுகின்றன .


    

    *******


    

    
    (Release ID: 1502698) Visitor Counter : 4
    
    
      Read this release in: English
    
    
    

2.