      சுற்றுச்சூழல் மற்றும் வனத்துறை அமைச்சகம்

      பருவநிலை மாற்றங்களைச் சமாளிப்பதில் புலிகளைக் கொண்டுள்ள காடுகள் சிரமங்களைக் குறைக்கின்றன. டாக்டர் ஹர்ஷவர்த்தன்:
      சுற்றுச் சூழல்துறை அமைச்சர் உலகப் புலிகள் தினக் கொண்டாட்டங்களில் பங்கேற்பு புலிகள் பாதுகாப்பை அதிகரிக்கவும் புலிகள் சரணாலயக்காடுகளில் தணிக்கை செய்யவும் சடங்கு-மரியாதை முறை விதிகள் வெளியீடு:

      Posted On: 29 JUL 2017 7:54PM by PIB Chennai

    புலிகள் வாழ் காடுகள் சூழல்சார் பணிப்பயன்களை அளிப்பதுடன் பணிபருவநிலை மாற்றங்களை எதிர்த்துப்போராடிச் சமாளிப்பதில் நமது சிரமங்களைக் குறைக்கும் வகையில் பங்காற்றுகின்றன என்று மத்திய சுற்றுச் சூழல் , காடுகள் மற்றும் பருவநிலை மாற்றத்துறை அமைச்சர் டாக்டர் ஹர்ஷவர்த்தன் தெரிவித்தார் .


    புதுதில்லி விஞ்ஞான் பவனில் நடைபெற்ற உலகப் புலிகள் தின கொண்டாட்டத்தில் பங்கேற்றுப்பேசிய அமைச்சர் ஹர்ஷவர்த்தன் , புலி ஓர் ஆராக்கியமான சூழலின் ; அடையாளமாகத் திகழ்கிறது என்று கூறினார் . புலிகளுக்கான ஆபத்து எப்போதும் தொடர்ந்து கொண்டிருப்பதால் பாதுகாப்பு முயற்சிகளில் எப்போதும் தொய்வு ஏற்படாது என்றார் அவர் .


    புலிகள் பாதுகாப்பாளர்கள் , தொண்டு நிறுவனங்கள் , மாணவர்கள் அடங்கிய மிகப்பெரிய கூட்டத்தில் உரையாற்றிய அமைச்சர் ஹர்ஷ வர்த்தன் கி . பி . 2022 இல் புலிகள் எண்ணிக்கையை இரண்டு மடங்காக்க வேண்டும் என்னும் செயின்ட் பீட்டர்ஸ்பர்க் பிரகடன இலக்கானது , ஒரு நியாயமான இலக்குதான் என்றார் . ஆனால் இந்த இலக்கை அடைவதற்குக் கூட நாடுகள் திரும்பத் திரும்ப நினைவுட்டப்பட வேண்டியுள்ளன என்றார் . அவர் மேலும் கூறுகையில் புலிகள் பாதுகாப்பு என்பது ஒவ்வொரு கணத்திலும் மேற்கொள்ளவேண்டிய ஒன்று என்றும் , வெறுமனே ஏதோ ஒரு நாள் நிகழ்ச்சியாக மட்டும் இது இருந்துவிடக் கூடாது என்றும் சொன்னார் .


    இந்த விழாவில் கலந்துகொண்ட குழந்தைகளிடையே பேசிய அமைச்சர் , குழந்தைகள் தினந்தோறும் ஒரு சிறிய நற்செயலைச் செயவதன் மூலம் மற்றவர்களும் நல்ல , சூழல் - நட்பு சார்ந்த செயல்களைச் செய்யத் தூண்டி ,


    - சுற்றுச்சூழலைப்பாதுகாக்க


    - புலிகளைப்பாதுகாக்க


    - உடன் வாழும் மனிதர்களுக்காக ஒவ்வொருவரும் வாழவும் பணியாற்றவும் உதவிட , நல்ல செயல்களில் நேர்மையோடும் பொறுப்போடும் ஈடுபட்டு , தமது இதயத்தையும் ஆன்மாவையும் செலுத்தவேண்டும் என்றார் ;


    “ ஒவ்வொருவரும் ஒவ்வொரு நாளும் ஒரு சூழல் - நட்புச் செயலை மேற்கொண்டால் நமக்கு நாட்டில் 125 கோடி நல்ல , சூழல் நட்பார்ந்த செயல்கள் கிடைக்கும் ” என்று கூறிய அமைச்சர் ஹர்ஷவர்த்தன் , அப்படி நடக்கின்ற நாள்தான் இந்தியா தனது பழைய உலகத்தலைமை எனும் நிலையை மீண்டும் அடையும் நாளாகும் என்றார் .


    எந்தத் தகவலையும் சமூகத்தில் சிறப்பாகவும் பயனுள்ள வகையிலும் பரப்புவதில் குழந்தைகளை விடச் சிறந்தவர்கள் இருக்க முடியாது என்று அமைச்சர் கூறினார் . குழந்தைகளிடம் ஒழுக்கத்தையும் ஒழுங்கையும் குறிப்பாக ஆசிரியர்களால் ஊட்டப்பட வேண்டியது அவசியம் என்று கூறிய அமைச்சர் ஹர்ஷவர்த்தன் அவர்கள் எவ்வகையிலும் புறக்கணிக்கப்பட்டுவிடக் கூடாது என்றார் .


    புலிகள் பாதுகாப்பை அதிகரிக்கவும் புலிகள் சரணாலயக் காடுகளில் தணிக்கை செய்யவும் சடங்கு - மரியாதை பற்றிய விதிமுறைகளை அமைச்சர் வெளியிட்டார் . பாராளுமன்ற கேள்விகள் அடிப்படையில் புலிகள் பாதுகாப்பு பற்றிய ஒரு கண்ணோட்டம் எனும் குறுந்தகடு ஒன்றையும் அமைச்சர் வெளியிட்டார் .


    புலிகள் பாதுகாப்புக்கு உத்தரவாதமுள்ள தர அங்கீகார் விருதினை உத்தர காண்ட் மாநில லேன்ஸ்டவுண் வனப்பகுதிக்கு அமைச்சர் வழங்கினார் . புலிகளைப் பாதுகாப்பதில் பயன்மிகு வழிகளில் நிர்வாகத்தரத்தினைக் கையாண்ட மைக்காக இவ்விருது வழங்கப்பட்டது .


    புலிகள் பாதுகாப்புக்கு உத்தரவாதமுள்ள தர அங்கீகாரம் என்பது புலிகள் உள்ள நாடுகளின் புலிகள் பாதுகாப்பு முகமைகளின் ஏற்பாட்டால் உருவாக்கப்பட்டதாகும் . இது புலிகள் பாதுகாப்பில் எந்த ஒரு நிறுவனமும் பங்கேற்கும் ஒரு தன்னார்வத் திட்டமாகும் . புலிகள் வாழும் பகுதிகளில் முறையான நிர்வாகத்தை மேற்கொள்ள சில குறைந்தபட்ச தர அளவுகள் , தகுதிகளுடன் 17 அம்சங்களை உள்ளடக்கியதாகும் .


    புலிகள் ஆர்வலரான நடிகர் ரந்தீப் ஹூடா பேசுகையில் புலி , இந்தியப் பாரம்பரியத்தின் சின்னம் என்றார் . இது தொடர்பாக மக்கள் அனைவரும் மாற்றத்தின் முகவர்களாக மாற வேண்டும் என்று வற்புறுத்தினார் .


    விழாவில் புலிகள் பற்றிய வானொலி விளம்பர நிகழ்ச்சி ஒன்றும் சுற்றுச்சூழல் அமைச்சரால் வெளியிடப்பட்டது .


    செயல்பாட்டில் உள்ள புலிகள் திட்டத்தின் கீழ் எடுக்கப்படும் பாதுகாப்பு முயற்சிகளால் உலகில் உள்ள 13 நாடுகளில் உள்ள புலிகள் மண்டலங்களில் இந்தியாவில் தற்போது அதிகபட்ச புலிவாழிடங்களும் அதிகப் புலிகளும் உள்ளன . 2022 வாக்கில் புலிகள் மேம்பாடு பற்றிய செயிண்ட் பீட்டர்ஸ்பர்க் பிரகடனத்தின்படி , புலிகள் பாதுகாப்பில் தனது பெரும் பங்களிப்பைத்தந்து இந்தியா தொடர்ந்து பீடுநடை போட்டு வருகிறது .


    உலகப்புலிகள் தினம் மிகஉற்சாகத்துடன் கோலாகலமாகக் கொண்டாடப்பட்டது . இதில் ஆர்வத்துடன் பங்கேற்ற குழந்தைகள் நடத்திய புலிகள் பாதுகாப்பு பற்றிய இரண்டு தெருக்கூத்து நாடகங்களும் இடம்பெற்றன . மேலும் உத்தரப் பிரதேச இந்திய வனப் பணி அலுவலர் திரு . சுஜய் பானர்ஜியும் , புகழ்பெற்ற பாடகர் திரு . ஆபிஷேக் ராயும் பாடிய புலிகள் பாதுகாப்பு பற்றிய இரண்டு பாடல்களும் பாடப்பட்டன . இரண்டு தெரு நாடகங்களையும் இரு பாடல்களையும் கண்டுகளித்த 1000 க்கு மேற்பட்ட பள்ளி மாணவர்கள் மிகவும் உற்சாகமாக வரவேற்றுக் களித்தனர் .


    அஸ்ஸாம் மாநில வனத்துறை அமைச்சர் திருமதி பிரமிளா ராணிபிரம்மா , ஒ டி ஷா மாநில வனத்துறை அமைச்சர் திரு . விஜயஸ்ரீரௌத்ராய் , சத்தீஷஷ்கர் மாநில வனத்துறை அமைச்சர் திரு மகேஷ் கஹ்டா , உத்தரகாண்ட் மாநில வனத்துறை அமைச்சர் திரு ஹரக்சிங் ராவத் , மத்தியப்பிரதேச மாநில வனத்துறை அமைச்சர் திரு கௌரி சங்கர் ஷெஜ்வார் மற்றும் மத்திய சுற்றுச் சூழல் , காடுகள் மற்றும் பருவநிலை மாற்றத்துறை அமைச்சக மூத்த அலுவலர்கள் , தேசிய புலிகள் பாதுகாப்பு ஆணைய அதிகாரிகள் , உலகப் புலிகள் அமைப்பு இயக்கத்தினர் , பிரதிநிதிகள் இவ்விழாவில் கலந்து கொண்டு உரையாற்றினர் .


    புலிகள் பாதுகாப்புக்காக நாடாளுமன்ற கேள்விகளுக்கேற்ப எடுக்கப்பட்ட நடவடிக்கைகள்


    “ நாடாளுமன்ற கேள்வி - பதில்கள் அடிப்படையில் இந்தியாவில் புலிகளின் பாதுகாப்புக்கு எடுக்கப்பட்ட நடவடிக்கைகள் பற்றிய கண்ணோட்டம் ” எனும் தொகுப்பேடு பாராளுமன்றத்தில் மக்கள் அவையிலும் மாநிலங்கள் அவையிலும் இந்தியப் பாராளுமன்ற உறுப்பினர்களும் கொள்கைகளை உருவாக்குபவர்களும் விவாதித்த குறிப்பிடத்தக்க சுற்றுச்சூழல் தகவல்களைக் கொண்டுள்ளன .


    இந்தியாவில் சுற்றுச்சூழல் சார்ந்த பிரச்சினைகள் மற்றும் அவற்றைப் பாதுகாக்கத் தேவையான விவரங்கள் அடங்கிய குறுந்தகடுகள் ( சி . டி ) தொகுப்பு தயாராக உள்ளது . இது அறிவியலாளர்கள் , கொள்கை உருவாக்குபவர்கள் , தொழில்நுட்ப வல்லுநர்கள் , மற்றும் சூழல் பாதுகாப்பு மற்றும் நீடித்த வளர் ; ச்சி தொடர்பான அனைவருக்கும் உதவிபுரிவதாக இருக்கும் .


    வன உயிர்கள் நிர்வாகம் சம்பந்தப்பட்ட பிரச்சினைகள் பற்றியும் , அவற்றிற்கான தீர்வுகள் பற்றியும் 5 ஆண்டுகளுக்கு புலிகளைப் பாதுகாப்பது பற்றியும் பாராளுமன்ற இரு அவைகளிலும் எழுப்பப்பட்ட கேள்விகள் மற்றும் அவைகளுக்கான விடைகள் போன்றவற்றை இந்த அறிக்கை விளக்குகிறது .


    தேசிய புலிகள் பாதுகாப்பு ஆணையத்தால் புலிகளைப் பராமரிக்கவும் பாதுகாக்கவும் சட்டப்படியான , நிர்வாக ரீதியிலான , நிதியாதாரத்துடன் , பன்னாட்டு ஒத்துழைப்போடு மற்றும் பல்வேறு நடவடிக்கைகள் மூலமும் , தரம் சார்ந்த செயல்பாட்டு முறைகள் மூலமும் பல்வேறு நடவடிக்கைகள் எடுக்கப்பட்டு வருவதாகவும் அந்த அறிக்கை கூறுகிறது .


    

    
    (Release ID: 1502068) Visitor Counter : 59
    
    
      Read this release in: English