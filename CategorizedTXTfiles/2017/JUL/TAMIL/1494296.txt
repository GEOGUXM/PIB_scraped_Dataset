      குடியரசுத் தலைவர் செயலகம்

      ஜி.எஸ்.டி.யை தொடங்குவதற்காக நாடாளுமன்றத்தில் நடைபெற்ற சிறப்பு நிகழ்ச்சியில் இந்திய குடியரசுத் தலைவர் உரை நிகழ்த்தினார்
      Posted On: 01 JUL 2017 4:05AM by PIB Chennai


    புதுதில்லி நாடாளுமன்றத்தில் அமைந்துள்ள மைய மண்டபத்தில் ஜூன் 30 - ஜூலை 1, 2017 அன்று நள்ளிரவில் ஏற்பாடு செய்யப்பட்டிருந்த சரக்கு மற்றும் சேவைகள் வரி துவக்க நிகழ்ச்சியில் இந்திய குடியரசுத் தலைவர் திரு. பிரணாப் முகர்ஜி பங்கேற்றார்.


    இந்நிகழ்ச்சியில் உரையாற்றுகையில், ஜி.எஸ்.டி. தொடக்க நிகழ்ச்சி என்பது நாட்டின் மிக முக்கியமான நிகழ்வு என்று குடியரசுத் தலைவர் குறிப்பிட்டார். இது தனக்கு மிகுந்த மன நிறைவை அளிக்கக் கூடிய தருணமாகவும் அமைகிறது எனவும், ஏனெனில் நிதியமைச்சர் என்ற முறையில் 2011 ஆம் ஆண்டு மார்ச் 22 ஆம் தேதி அரசியல் அமைப்புச்சட்ட திருத்தத்திற்கான மசோதாவை தான் அறிமுகப்படுத்தி யதாகவும் அவர் குறிப்பிட்டார் . இதை வடிவமைப்பது , அமல்படுத்துவது ஆகிய விஷயங்களிலும் தான் மிகவும் நெருக்கமாக செயல்பட்டு வந் ததாகவும் , மாநில நிதியமைச்சர்களின் அதிகாரம்பெற்ற குழுவை , அதிகாரபூர்வமாகவும் ,. அதிகாரபூர்வமற்ற முறையிலும் , 16 முறை சந்தித்து உரையாடுவதற்கான வாய்ப்பும் தனக்குக் கிடைத்தது என்றும் , இது தொடர்பாக குஜராத் , பீகார் , ஆந்திரப் பிரதேசம் , மகாராஷ்டிரா மாநிலங்களைச் சேர்ந்த முதல்வர்களையும் தான் பலமுறை சந்தித்த தாகவும் குடியரசுத் தலைவர் குறிப்பிட்டார். இந்த சந்திப்புகள் குறித்தும் , அவற்றில் எழுப்பப்பட்ட பல்வேறு விஷயங்கள் குறித்து ம் த னக்கு நன்றாகவே நினைவு உள்ளது என்றும் அரசியல் அமைப்புச் சட்ட , சட்ட , பொருளாதார , நிர்வாக எல்லைகளின் பின்னணியில் இந்தப் பணியின் பிரமாண்டத்தைக் கணக்கில் எடுக்கும்போது , சர்ச்சைக்குரிய பல விஷயங்களும் அப்போது வெளிப்பட்டன என்பதில் வியப்பொன்றுமில்லை என்றும் அவர் கூறினார் . இருந்தபோதிலும் இந்தக் கூட்டங்களிலும் , முதல்வர்கள் , நிதியமைச்சர்கள் , மாநிலங்களின் அதிகாரிகள் ஆகியோருட ன் தொடர்பு கொண்ட நேரங்களிலும் அவர்களில் பெரும்பா லானோர் ஆக்கபூர்வமான அணுகுமுறையைக் கொண்டவர்களாகவும் , ஜி.எஸ்.டி.யை அறிமுகப்படுத்துவதில் உள்ளீடான உறுதிகொண்டவர்களாகவும் இருந்தனர் என்பதையும் தன்னால் காண முடிந்தது என்றும், எனவே ஜி.எஸ்.டி.யை அறிமுகப்படுத்துவதற்கான நேரம் வந்துவிட்டது என்பதிலும் இறுதியில் அது அமல்படுத்தப்படும் என்பதிலும் தான் மிகுந்த நம்பிக்கையோடு இருந் தாகவும், இந்த மசோதா நாடாளுமன்றத்தின் இரு அவைகளாலும் நிறைவேற்றப்பட்டு , 50 சதவீதத்திற்கும் மேற்பட்ட மாநில சட்டமன்றங்களிலும் நிறைவேற்றப்பட்டு , இந்திய அரசியல் அமைப்புச் சட்டத்தின் ( நூற்று ஒன்றாவது ) திருத்தச் சட்டம் என்ற வகையில் 2016 செப்டெம்பர் 8 ஆம் தேதியன்று ஒப்புதலை வழங்குவதற்கான வாய்ப்பு தனக்குக் கிடைத்தபோது தனது இந்த நம்பிக்கை நியாயமான து என நிரூபிக்கப்பட்டது என்றும் அவர் குறிப்பிட்டார் .


    உலகத்தரம் வாய்ந்த தகவல் தொழில்நுட்பத்தின் மூலம் இந்த ஜி.எஸ்.டி. நிர்வகிக்கப்படும் என்றும் தன்னிடம் கூறப்பட்ட தாக வும் குடியரசுத் தலைவர் தெரிவித்தார். ஜி.எஸ்.டி. அமைப்பிற்குத் தேவைப்படும் தகவல் தொழில்நுட்ப முறைகளை வளர்ப்பதற்கென திரு . நந்தன் நிலகேணியின் தலைமையின்கீழ் அதிகாரமளிக்கப்பட்ட குழு ஒன்றை 2010 ஜூலையில் நியமித் ததையும் இத்தருணத்தில் அவர் நினைவு கூர் ந்தார் . அதைத் தொடர்ந்து 2012 ஏப்ரலில் ஜி.எஸ்.டி.யை அமல்படுத்துவதற்கென ஜி.எஸ்.டி. வலைப்பின்னல் ( ஜி.எஸ்.டி.என் ) எனும் சிறப்பு அமைப்புக்கான அனுமதியையும் அரசு வழங்கியது . காலம் தாழ்த்தாமல் , சட்டரீதியான கட்டமைப்பு உருவான உடனேயே ஜி.எஸ்.டி.யை அடுத்த நிலைக்கு எடுத்துச் செல்லும் வகையிலான தொழில்நுட்பக் கட்டமைப்பு தயாராக இருப்பதை உறுதிப்படுத்துவதே இதன் நோக்கமாகும் . இந்த அமைப்பின் முக்கிய அம்சம் என்பது விற்பனையாளர் அரசுக்கு வரியைச் செலுத்திய பிறகே வாங்குபவர்களுக்கு இடுபொருட்களின் மீது செலுத்தப்பட்ட வரிகள் பற்று வைக்கப்படும் என்றும் என்னிடம் கூறப்பட்டது . செலுத்த வேண்டிய வரிகளை முறையாகச் செலுத்தும் நாணயமான , விதிகளை மதிக்கின்ற விற்பனையாளர்களுடன் மட்டுமே வியாபாரத்தை நடத்த வேண்டும் என்ற வலுவான ஊக்கத்தை வாங்குபவர்களிடையே இது உருவாக்குகிறது .


    ஜி.எஸ்.டி. என்பது சற்றே சலசலப்பை உருவாக்குகின்றதொரு மாற்றம் ஆகும் என்று குறிப்பிட்ட குடியரசுத் தலைவர், மதிப்புக் கூட்டு வரியை அறிமுகப்படுத்தியபோது துவக்கத்தில் அதற்கு எதிர்ப்பு நிலவியதைப் போன்றதாகவும் இது அமைகிறது என்றும், எவ்வளவுதான் சாதகமான அம்சங்களைக் கொண்டதாக இருந்தாலும் இந்த அளவிற்கு பிரமாண்டமான மாற்றத்தை மேற்கொள்ளும்போது துவக்க நிலையில் சில பிரச் சினைகளும் சங்கடங்களும் ஏற்படவே செய்யும் என்றும், இதை நன்கு உணர்ந்த வகையில் நாம் இவற்றை தீர்க்க வேண்டும் என்றும் குடியரசுத் தலைவர் குறிப்பிட்டார். பொருளாதாரத்தின் வளர்ச்சியின் வேகம் தடைபடாத வகையில் வேகமாக நிறைவேற்றுவதையும் நாம் உறுதிப்படுத்த வேண்டும் என்றும், இத்தகைய முக்கிய மாற்றங்களின் வெற்றி என்பது அவற்றை சிறப்பாக அமல்படுத்துவதில்தான் அடங்கியுள்ளது என்றும், அவர் குறிப்பிட்டார் . இதை உண்மையாக அமல்படுத்தும்போது கிடைக்கும் அனுபவத்தின் அடிப்படையில் இதுவரையில் வெளிப்படுத்தி வந்துள்ள அதே ஆக்கபூர்வமான உணர்வுடன் , வரும் மாதங்களில் ஜி.எஸ்.டி. கவுன்சில் , மத்திய , மாநில அரசுகள் இதன் வடிவத்தை தொடர்ந்து பரிசீலித்து , தேவையான மேம்பாடுகளைச் செய்ய வேண்டும் என்றும் குடியரசுத் தலைவர் கேட்டுக்கொண்டார் .


    *****

    
    
    (Release ID: 1494296) Visitor Counter : 13