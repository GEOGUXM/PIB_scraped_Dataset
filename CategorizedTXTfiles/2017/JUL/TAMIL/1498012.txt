      PIB Headquarters

      பூச்சிகள் மூலம் பரவும் நோய்களைக் கட்டுப்படுத்துவது பற்றிய உயர்நிலை ஆய்வுக்குழுவுக்குத் திரு.ஜே.பி.நட்டா தலைமை தாங்கினார்
      Posted On: 04 JUL 2017 5:47PM by PIB Chennai


    பூச்சிகள் மூலம் பரவும் நோய்களைத் தடுத்தல் மற்றும் கட்டுப்படுத்துவதற்கான தயார் நிலை குறித்த உயர்நிலைக் குழுக்கூட்டத்தை மத்திய சுகாதாரம் மற்றும் குடும்ப நல அமைச்சர் திரு . ஜே . பி . நட்டா இன்று நடத்தினார் . டெங்கு , மலேரியா , சிக்கன் குனியா ஆகியன வெக்டார் நோய் பரப்பிகளாக பரவும் . கூட்ட ஆலோசனையின்போது திரு . நட்டா , மாநிலங்கள் நோய் பரப்பிக் கிருமி , பூச்சிக்களைக் கட்டுப்டுத்த சுற்றிலுமுள்ள எல்லோருக்கும் அறிவுறுத்த வேண்டும் எனக் கேட்டுக் கொண்டார் .


    திரு . சி . கே . மிஸ்ரா , செயலாளர் ( சுகாதாரம் ) டாக்டர் சௌம்யா சுவாமிநாதன் , செயலர் , டி . எச் . ஆர் , மற்றும் ஐ . சி . எம் . ஆர் . பொது இயக்குனர் , டாக்டர் ( பேரா ) ஜக்தீஷ்பிரசாத் சுகாதார சேவைப் பொது இயக்குனர் , மத்திய சுகாதார அமைச்சக உயர் அதிகாரிகள் , தேசிய பூச்சித்தாங்கி நோய் தடுப்பு திட்ட உயர் அலுவலர்கள் ஆகியோருடன் மத்திய அரசு மருத்துவமனைகளின் மருத்துவசேவை இயக்குனர்களும் இந்தக் கூட்டத்தில் கலந்து கொண்டனர் .


    நிலைமையைக் கண்டறிந்து சுகாதார அமைச்சகம் செய்துள்ள ஏற்பாடுகள் திரு நாட்டாவுக்குத் தெரிவிக்கப்பட்டன .


    மாநிலங்களுடன் ஆய்வுக் கூட்டங்கள் நடத்தப் பெற்று ஜனவரி மாதத்திலேயே 13 ஆலோசனைக் குறிப்புகள் மாநிலங்களுக்கு அனுப்பப்பட்டுள்ளன . பூச்சி நோய் பரவும் காலத்திற்கு முன் தயார் நிலையை இவை வலுப்படுத்தும் . அமைச்சகம் மாநிலங்களை டெங்குநோயை அறிவிக்கப்பட்ட நோயாக வரையறை செய்யக் கேட்டுக் கொள்ளப்பட்டுள்ளது . அது நோயைக் கண்டடிறந்து அறிக்கை தரவும் தடுப்பு நடவடிக்கைகளை முன்னெடுக்கவும் வழி செய்யும் . மத்திய சுகாதார அமைச்சரின் வழிகாட்டுதல் மற்றும் அறிவுரையின்படி , மத்திய அரசு செய்தித்தாள் மற்றும் மின்ன ணு ஊடகங்களின் மூலம் விழிப்புணர்வுப் பரப்புரையும் விளம்பரங்களும் வெளியிடப் பெற்றுள்ளன . 16 மே 2017 அன்று “ தேசிய டெங்கு நாள் ” கொண்டாடப்பட்டது . பொதுமக்களுக்கு இது பற்றிய உணர்வூட்டப்பட்டது .


    மத்திய சுகாதார அமைச்சகம் முன்னமே தொழில் நுணுக்கம் மற்றும் வழிமுறை உதவிகளை தில்லி உட்பட அனைத்து மாநிலங்களுக்கும் அளித்துள்ளது . டெங்கு மற்றும் சிக்கன்குனியா நோய்த் தடுப்புக்காகக் கண்காணிப்பு மற்றும் நோயறிதல் உதவிப் பெட்டிகள் வழங்கப்பட்டுள்ளன . சமகப் பங்கேற்பும் வலிமை பெறுதலும் நோய்த்தடுப்புக்கான மிக முக்கிய வழிகள் என்று கூறிய அமைச்சர் அக்கறையுள்ள அனைவரையும் தீவிர விழிப்புணர்வு இயக்கங்கள் தொடங்குமாறும் மக்கள் தமது பகுதிகளில் தடுப்பு நடவடிக்கை எடுக்க அறிவுறுத்துமாறும் கேட்டுக் கொண்டார் .


    மத்திய அமைச்சர் , அனைத்து அலுவலர்களும் தொடர்ந்த மேற்பார்வைப் பயணங்கள் நடத்தி மாநிலங்கள் மற்றும் மருத்துவமனைகள் நிலையைக் கண்காணித்துத் தயார் நிலையை உறுதிசெய்ய வேண்டும் என்றும் , சுகாதார அதிகாரிகளுக்கு உடனடி நுணுக்க அறிவுரை தரவேண்டுமென்றும் கேட்டுக் கொண்டார் .


    பருவமழைக் காலம் நோய் பரவும் காலம் . தில்லி உள்ளிட்ட வடமாநிலங்களில் உயர்அலுவலர்கள் எச்சரிக்கையுடன் கண்காணிக்க வேண்டும் என்றார் அமைச்சர் . ஒரு காணொளி கலந்துரையாடல் மூலம் மாநிலங்களின் தயார் நிலையை சுகாதாரச் செயலர் ஆய்வு செய்யுமாறு அமைச்சர் கேட்டுக் கொண்டார் .

    
    
    (Release ID: 1498012) Visitor Counter : 6