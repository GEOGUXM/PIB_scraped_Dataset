      மனித வள மேம்பாட்டு அமைச்சகம்

      பொதுவாக இரண்டாந்தர பொருட்கள் வியாபாரிகள், குறிப்பாக பழைய மற்றும் உபயோகப்படுத்திய புட்டிகள் வியாபாரிகளுக்கு ஜி.எஸ்.டி. - யின் கீழ் மார்ஜின் திட்டம் பொருந்துவது தொடர்பான நிலைப்பாடு
      Posted On: 15 JUL 2017 3:59PM by PIB Chennai


    பொதுவாக இரண்டாந்தர பொருட்கள் வியாபாரிகள் , குறிப்பாக பழைய மற்றும் உபயோகப்படுத்திய புட்டிகள் வியாபாரிகளுக்கு ஜி . எஸ் . டி . - யின் கீழ் மார்ஜின் திட்டம் பொருந்துவது தொடர்பாக சந்தேகங்கள் எழுப்பப்பட்டன .


    இரண்டாந்தர பொருட்களை , அதாவது அப்படியே ஏற்கப்பட்ட அல்லது பொருளின ் தன்மையை மாற்றாத குறைந்த செயல் முறைகளுக்கு உட்படுத்தப்பட்ட உபயோகித்த பொருட்கள் வாங்கி விற்கும் வியாபாரி செய்த வரி விதிப்புக்குட்பட்ட பொருட்களை- அத்தகைய பொருட்கள் மீது உள்ளீட்டு வரிவரவு பெறாத நிலையில் - விநியோகிக்கையில் , விற்பனை விலை மற்றும் கொள்முதல் விலைக்கு இடையிலான வேறுபாடே விநியோகித்த பொருளின் மதிப்பாகும் ; விநியோகித்த பொருளின் மதிப்பு எதிர்மறையாக இருப்பின் அதனை நிராகரிக்கலாம் என மத்திய சரக்குகள் மற்றும் சேவைகள் வரி (சி .ஜி.எஸ்.டி.) விதிகள் , 2017 இன் விதி எண் 32 (5) கூறுகிறது.


    
    மேலும் , இரண்டாந்தர பொருட்களை வாங்கி விற்கும் பதிவு பெற்ற [துணை விதி ( 5) இன் கீழ் நிர்ணயிக்கப்பட்டபடி அத்தகைய இரண்டாந்தர பொருட்கள் வெளியனுப்பும் விநியோகத்தின் மதிப்பின் மீது மத்திய வரி செலுத்துபவர் ] ஒருவர் , பதிவு செய்யாத எந்த விநியோகஸ்தரிடம் இருந்தும் பெறும் வரி விதிப்புக்குரிய மாநிலத்துக்குள்ளான இரண்டாந்தர பொருட்கள் விநியோகங்களுக்கு குறிப்பாணை எண். 10 / 2017 - மத்திய வரி (விகிதம்) , தேதி 28.6.2017 வரிவிலக்கு அளிக்கிறது. மார்ஜின் திட்டத்தின் கீழ் செயல்படும் ஒருவர் இரண்டாந்தர பொருட்கள் வாங்குவதில் உள்ளீட்டு வரிவரவு பெறமுடியாது என்பதால் , அத்தகைய பதிவு பெற்றவரின் வெளிச் செல்லும் பொருள் விநியோகம் மீது இரட்டை வரிவிதிப்பு செய்யப்படுவதைத் தவிர்க்கவே இந்த விலக்கு.


    
    இவ்வாறு , மத்திய சரக்குகள் மற்றும் சேவைகள் வரி விதிகள் , 2017 இன் விதி எண் 32(5) இல் குறிப்பிடப்பட்ட நிபந்தனைகளைப் பூர்த்தி செய்கின்ற இரண்டாந்தர பொருட்களை [பழைய மற்றும் உபயோகித்த காலி புட்டிகளையும் சேர்த்து] வாங்கி விற்கும் எந்த பதிவு பெற்ற வியாபாரி ஒருவராலும் மார்ஜின் திட்டத்தில் பயன்பாடு பெற முடியும்.


    ******


    

    
    (Release ID: 1497208) Visitor Counter : 13