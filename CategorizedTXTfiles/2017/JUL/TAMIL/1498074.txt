      ஜவுளித்துறை அமைச்சகம்

      ஜவுளித்துறையில் திறன் மேம்பாடு
      Posted On: 20 JUL 2017 11:30AM by PIB Chennai


    ஜவுளித்துறை அமைச்சகம், நாடு முழுவதும், மத்திய அரசின் திட்டமான ஒருங்கிணைந்த திறன் மேம்பாட்டுத் திட்டத்தை (ISDS), நடைமுறைப்படுத்தி வருகிறது. பாரம்பரிய உற்பத்தி சார்ந்த பிரிவுகள் உள்ளிட்ட ஜவுளித் தொழில்துறையின் பல்வேறு பிரிவுகளுக்குத் தேவையான திறன் பெற்றப் பணியாளர்களை அளிப்பதில் ISDS உதவுகிறது; ஜவுளித் துறையின் முக்கியத்துவம் வாய்ந்த பகுதிகளில் புதிதாக பணியில் சேர்வோர்க்கான திறன் மேம்பாட்டுத் தேவையை இத்திட்டம் கவனத்தில் கொள்கிறது. இவை மட்டுமின்றி, மேம்பாட்டு ஆணையர் (கைத்தறி) மற்றும் மேம்பாட்டு ஆணையர் (கைவினைப்பொருட்கள்) ஆகியோரின் கீழ் பல்வேறு திட்டங்கள் மூலமாக கைத்தறி நெசவாளர்கள்/தொழிலாளிகள் மற்றும் கைவினைஞர்களுக்கு பயிற்சிகளும் அளிக்கப்படுகின்றன.


    கைத்தறி மற்றும் கைவினைப் பொருட்கள் துறையில் ISDS மற்றும் ஏனைய திறன் மேம்பாட்டுத் திட்டங்களுக்கு கடந்த மூன்று ஆண்டுகளில் மற்றும் நடப்பு நிதி ஆண்டில் ஒதுக்கப்பட்ட நிதி மற்றும் பயன்பாட்டு விவரங்கள்:


    ISDS ன் கீழ் ஒதுக்கப்பட்ட நிதி மற்றும் பயன்பாட்டு விவரங்கள்

                                 
ஆண்டு    நிதி ஒதுக்கீடு  பயன்பாடு
                                 
                                 
                                 
2014-15  181.00          170.28  
                                 
                                 
                                 
2015-16  134.31          134.27  
                                 
                                 
                                 
2016-17  250.80          250.79  
                                 
                                 
                                 
2017-18  173.99          12.72   
                                 
                                 

    ISDS ன் பாகம்-II (Component-II), தொழில்துறை உள்ளிட்ட தனியார் துறையின் கூட்டு முயற்சியில் (பொதுத்துறை தனியார் கூட்டு முயற்சி திட்டத்தின் மூலம்) திறன் மேம்பாடு பயிற்சி அளிக்கிறது. 63 தொழில்துறை கூட்டாளிகள் மற்றும் தனியார் நிறுவனங்கள் இத்திட்டத்திற்குள் கொணரப்பட்டு ISDS ன் கீழ் அவர்களுக்கு பயிற்சித் திட்டம் ஒதுக்கப்பட்டுள்ளது.


    திறன் மேம்பாடு மற்றும் தொழில்முனைவு அமைச்சகத்தின் திறன் மேம்பாட்டிற்கான வடிவமைப்பின் அடிப்படையில் ISDS திட்டங்களை ஜவுளித்துறை அமைச்சகம் ஒருங்கிணைக்கிறது.


    ஜவுளித் துறையின் மத்திய இணை அமைச்சர் திரு அஜய் தம்தா இன்று லோக் சபாவில் கேள்வி ஒன்றுக்கு அளித்த எழுத்துப்பூர்வமான பதிலில் அளித்த தகவல்.


    

    
    (Release ID: 1498074) Visitor Counter : 4