      குடியரசுத் தலைவர் செயலகம்

      நாட்டுக்கு நான் செய்ததைவிட, அதிகம் பெற்றுக்கொண்டேன் – குடியரசுத் தலைவர்
      Posted On: 24 JUL 2017 9:33PM by PIB Chennai


    குடியரசுத் தலைவர் திரு . முகர்ஜி இன்று ( ஜூலை 24, 2017), 13- வது குடியரசுத் தலைவர் பதவி விலகும் விழாவில் பங் கே ற்று , குடியரசு மாளிகை குறித்த புத்தகங்கள் மற்றும் அறிக்கைகளை பெற்றுக்கொண்டார் .


    இந்த விழாவில் பேசிய ஜனாதிபதி , ‘ இந்திய மக்கள் என் மீது அளவுக்கதிக நம்பிக்கை வைத்து பொறுப்பை ஒப்படைத்தார்கள் . அவர்களுடைய கருணை , பாசத்துக்கு நான் கட்டுப்பட்டுள்ளேன் ’ என்று தெரிவித்தவர் , ‘ இந்த நாட்டுக்கு நான் செய்ததைவிட , பெற்றுக்கொண்டது மிக அதிகம் ’ என்றும் தெரிவித்தார் .


    குடியரசுத் தலைவராக தேர்வு செய்யப்பட்டிருக்கும் திரு . ராம் நாத் கோவிந்த் அவர்களை வாழ்த்தி வரவேற்ற குடியரசுத் தலைவர் , வரும் ஆண்டுகளில் வெற்றியும் சந்தோஷமும் கிடைக்கட்டும் என்று வாழ்த்தினார் .


    குடியரசுத் தலைவர் மாளிகையை , மகிழ்ச்சியும் மனிதாபிமானமும் கொண்ட இடமாக மாற்றுவதற்கு முயற்சி மேற்கொண்டதாக தெரிவித்தார் . கடந்த ஐந்து ஆண்டுகளில் நாடு முழுவதும் சுற்றுப்பயணம் செய்து மக்களை அறிந்துகொண்டதாக தெரிவித்தார் . கல்லூரி , பல்கலைக்கழகத்தைச் சேர்ந்த அறிவார்ந்த இளைஞர்கள் , விஞ்ஞானிகள் , கண்டுபிடிப்பாளர்கள் , அறிஞர்கள் , நீதிபதிகள் , ஆசிரியர்கள் , கலைஞர்கள் மற்றும் தலைவர்களிடம் மேற்கொண்ட உரையாடல்கள் மிகுந்த ஊக்கம் அளித்தது என்றும் குடியரசுத் தலைவர் தெரிவித்தார் .


    இன்று குடியரசுத் தலைவருக்கு , ‘ தி இன்னோவேசன் பிரசிடென்ட் ’ என்ற புத்தகத்தை இந்திய குடியரசு துணைத் தலைவர் முகம்மது ஹமீத் அன்சாரியும் , ‘ தேர்ந்தெடுக்கப்பட்ட குடியரசுத்தலைவர் உரை (5- ம் பாகம் )’ புத்தகத்தை பிரதம மந்திரி திரு . நரேந்திரமோடியும் வழங்கினார்கள் .


    குடியரசுத் தலைவரின் கூடுதல் செயலாளர் டாக்டர் தாமஸ் மாத்தேவ் , ‘ ஜனாதிபதி இல்லம் பாதுகாப்பு மற்றும் மேம்பாடு தேர்ந்தெடுக்கப்பட்ட அறிக்கைகள் : முகர்ஜி 2012 – 2017 ஆண்டு ’ என்ற அறிக்கையை குடியரசுத் தலைவரிடம் வழங்கினார் . ‘ குடியரசுத் தலைவர் மாளிகைத் தாவரங்களின் நலம் மற்றும் வயது கணக்கீடு ’ அறிக்கையை வனத்துறை ஆய்வு நிறுவன இயக்குனர் டாக்டர் சவீதா வெளியிட்டார் . ‘ விரிவான பாதுகாப்பு மேலாண்மை திட்டம் 2’ அறிக்கையை இந்தியன் நேஷனல் டிரஸ்ட் ஃபார் ஆர்ட் அன்ட் கல்ச்சுரல் ஹெரிடேஜை சேர்ந்த டாக்டர் ஏ . ஜி . கே . மேனன் மற்றும் செல்வி ஸ்வப்னா லிட்டுல் ஆகியோர் வெளியிட்டனர் .


    புத்தக வெளியீட்டு விழாவைத் தொடர்ந்து நடைபெற்ற கலாச்சார விழா மற்றும் இரவு உணவில் தேர்வு செய்யப்பட்ட புதிய குடியரசுத் தலைவர் , இந்தியக் குடியரசு துணைத் தலைவர் , பிரதம மந்திரி , மத்திய அமைச்சர்கள் மற்றும் பல முக்கியப் பிரமுகர்களும் கலந்துகொண்டனர் . புத்தகம் மற்றும் அறிக்கைகளின் சாரம்சம் வெளியிடப்பட்டது .


    ‘ தி இன்னோவேசன் பிரசிடென்ட் ’ புத்தகமானது , பொதுத் திட்டங்கள் மற்றும் கொள்கைகளுக்கு இடையில் நெருக்கமான ஒருங்கிணைப்பு கொண்டுவருவதில் குடியரசுத் தலைவர் மேற்கொண்ட முயற்சிகளைக் குறிப்பிடுகிறது . நாட்டின் பல்வேறு துறைகளில் பல்வேறு மட்டங்களில் புதுமை படைக்கப்பட்ட காலங்களில் குடியரசுத் தலைவர் ஆற்றிய உரைகளும் இந்தப் புத்தகத்தில் இடம் பெற்றுள்ளன . மற்ற நாடுகளில் இருந்து கற்றுக்கொண்ட புத்தாக்கங்கள் , பல்வேறு பல்கலைக்கழக புத்தாக்க மையங்கள் உருவாக்கிய புதுமைகளும் இடம் பெற்றுள்ளன . புத்தாக்க மையங்கள் , அடித்தட்டு கண்டுபிடிப்பாளர்கள் மற்றும் தொழில்நுட்ப மாணவர்களுக்கு வழங்கப்பட்ட விருதுகள் குறித்த தகவல்களும் இடம் பிடித்துள்ளன .


    ‘ தேர்ந்தெடுக்கப்பட்ட குடியரசுத்தலைவரின் உரை – 5- ம் பாகம் ’ புத்தகமானது நான்கு மற்றும் ஐந்தாம் ஆண்டுகளில் குடியரசுத்தலைவர் பிரணாப் முகர்ஜி நிகழ்த்திய முக்கியமான உரைகள் அடங்கிய தொகுப்புகள் ஆகும் . முதல் மூன்று பாகங்களும் – குடியரசுத் தலைவரின் முதல் மூன்று ஆண்டு உரைகளின் தொகுப்பாக ஏற்கெனவே வெளியிடப்பட்டுள்ளன . இந்தப் புத்தகத்தில் உரை ஐந்து பகுதியாக வெளியிடப்பட்டுள்ளது .

     1. நாடு , நாடாளுமன்றம் , அரசியலமைப்பு குழுக்கள் மற்றும் ராணுவப் படை
     2. முக்கிய பிரமுகர்களை சந்தித்த நாள் , நிகழ்வுகள் மற்றும் முக்கிய நிகழ்வுகள் .
     3. வெளிநாட்டு பயணம் மற்றும் விருந்தினர் உரை
     4. விருது விழாக்கள்
     5. கல்வி மற்றும் மாநாடுகள் .

    குடியரசுத் தலைவரின் நான்கு உரைத் தொகுப்புகளும் தகவல் மற்றும் ஒளிபரப்பு அமைச்சகத்தின் கீழ் இயங்கும் வெளியீடுகள் பிரிவு மூலம் வெளியிடப் பட்டுள்ளன .


    ‘ ஜனாதிபதி இல்லம் பாதுகாப்பு மற்றும் மேம்பாடு தேர்ந்தெடுக்கப்பட்ட அறிக்கைகள் : முகர்ஜி 2012 – 2017 ஆண்டு ’ என்ற அறிக்கையில் , கடந்த ஐந்து ஆண்டுகளில் குடியரசுத் தலைவரின் செயலகம் மேற்கொண்ட மேம்பாட்டு நடவடிக்கைகள் அடங்கியுள்ளன . 13- வது குடியரசுத் தலைவர் காலத்தில் மேற்கொள்ளப்பட்ட பாதுகாப்பு மற்றும் மேம்பாட்டு நடவடிக்கைகள் இதில் இடம் பெற்றுளன . குடியரசுத் தலைவர் மாளிகையில் இருக்கும் , ‘ ஆஸ்கியானா ’ வில் ( ஜனாதிபதியின் மாற்றுக்குடியிருப்பு அமைந்துள்ள டெஹ்ராடன் ) மேற்கொள்ளப்பட்ட பாதுகாப்பு மற்றும் மாற்றி அமைக்கப்பட்ட பல்வேறு கட்டிடங்கள் குறித்து தெளிவான தகவல் தருகிறது .


    டெஹ்ராடன் , வனத்துறை ஆய்வு நிறுவனம் வெளியிட்ட , ‘ குடியரசுத் தலைவர் மாளிகைத் தாவரங்களின் நலம் மற்றும் வயது கணக்கீடு ’ அறிக்கை ஜூலை 2016 முதல் ஜுன் 2017 வரை முக்கியமான மரங்களின் நோய்க் குறியியல் மற்றும் புவியியல் சார் பிரச்னைகள் குறித்து ஆராயப்பட்டுள்ளது . மேலும் மரங்களுக்கு ஏற்படும் மனம் சார்ந்த அழுத்தம் காரணமாக ஏற்படும் மந்தத்தன்மையும் ஆராயப்பட்டன .


    இந்தியன் நேஷனல் டிரஸ்ட் ஃபார் ஆர்ட் அன்ட் கல்ச்சுரல் ஹெரிடேஜ் அமைப்பு வெளியிட்ட ‘ விரிவான பாதுகாப்பு மேலாண்மை திட்டம் 2’ அறிக்கையில் , குடியரசுத்தலைவர் மாளிகையில் மேற்கொள்ளப்பட வேண்டிய எதிர்கால மேலாண்மை குறித்த ஆலோசனை இடம் பெற்றுள்ளது . குடியரசுத்தலைவர் மாளிகையின் பாரம்பரியம் மற்றும் மரபுகளை மாற்றிவிடாமல் குடியரசுத் தலைவரின் குடியிருப்பு மற்றும் அலுவலகத்தில் கட்டியெழுப்பவேண்டிய மாற்றங்கள் குறித்து இந்த அறிக்கை விளக்குகிறது .

    
    
    (Release ID: 1502945) Visitor Counter : 10
    
    
      Read this release in: English
    
    
    

5.