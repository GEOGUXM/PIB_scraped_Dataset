      மின்னணு மற்றும் தகவல் தொழில்நுட்பம்

      ஊழலை ஒழிப்பதற்கும், பொது மக்களுக்கு ஆற்றல் கூட்டவும் ஆதார் ஒரு திறன்மிக்க கருவி: திரு.ரவி ஷங்கர் பிரசாத்
      Posted On: 11 JUL 2017 5:39PM by PIB Chennai


    ஜூலை 11, 2017 அன்று ' தனிநோக்க ஊர்தி ' யான பொதுச் சேவைகள் மையம் (சி.எஸ்.சி) , இந்தியாவில் ஏழைகள் மற்றும் நலிந்த சமூகத்தினர்க்கு ஆதார் சேவைகளை வழங்குவதில் கிராமப்புற தொழில் முனைவோர்கள் செய்த தாக்கத்தையும் , முன்னேற்றத்தையும் காட்சிப்படுத்துவதற்காக , " சி.எஸ்.சி மூலமாக ஆதார் சேவைகள்- ஒரு தனித்தன்மையான முயற்சி" எனும் பட்டறையை பொது சேவை . மையங்கள் மூலமாக நடத்தியது.


    மத்திய மின்னணுவியல் , தகவல் தொடர்பு மற்றும் சட்ட அமைச்சர் திரு.ரவி ஷங்கர் பிரசாத் , புது தில்லியில் , இந்தியா வாழ்வுச் சூழல் மையத்தில் இந்நிகழ்வைத் தொடங்கி வைத்தார். கீழ்மட்ட அளவில் முக்கியமான சேவைகளை வழங்குவதில் ஆர்வமிக்க கிராமப்புற தொழில் முனைவோர்களின் முயற்சிகளை அவர் பெரிதும் பாராட்டினார்


    " பொது சேவை மையத்தின் கிராமப்புற தொழில்முனைவோர்களிடம் நான் பெரிய எதிர்பார்ப்பு வைத்திருக்கிறேன் . நமது கிராமப்புற தொழில் முனைவோர்கள் இந்தியாவில் மாற்றம் உருவாக்குபவர்கள். இந்தியாவில் பொதுச்சேவை மையங்கள் 10 லட்சம் பேருக்கு வேலைவாய்ப்பு வழங்கியிருக்கின்றன. வரும்காலத்தில் பொதுச் சேவைகள் மையங்களில் ஒரு கோடி பேர் வேலை செய்வார்கள் என்ற நம்பிக்கை எனக்கிருக்கிறது" , என்றார் அமைச்சர்.


    அரசாங்க பிரச்சாரங்களில் பொதுமக்களைத்திரட்டுவதில் கிராமப்புற தொழில் முனைவோர்கள் ஆற்றலை நினைவூட்டி , " விஎல்இ-கள் பணமில்லா இந்தியா இயக்கத்தில் இரண்டு கோடி பேருக்குப் பயிற்சி தந்திருக்கின்றனர் என்பதை அறிந்து மகிழ்ச்சி அடைகிறேன்". "சமீபத்தில் , மத்திய ஜவுளி துறை அமைச்சர் திருமதி. ஸ்மிருதி இரா னி கைத்தறியின் விரிவாக்கத்துக்கு கிராமப்புற தொழில் முனைவோர் களின் ஆதரவைக் கோரியிருக்கிறார். அரசாங்கத்தின் அனைத்துத் துறைகளும் அவர்களது சேவைகளுக்கு கிராமப்புறு தொழில் முனைவோர் ஒத்துழைப்பை வேண்டுகின்றன" , என்றார் அமைச்சர்.


    அவர் மேலும் ," ஊழலை ஒழிக்க ஆதார் ஒரு பயன்மிக்க கருவி. ஊழலை ஒழித்து ரூ. 50,000 கோடி சேமித்திருக்கிறோம்" என்றார். அவசியப்படும்போது வி.எல்.இ-கள் எழுச்சியோடு வந்து ஊழலற்ற இந்தியாவை உருவாக்கிட அரசாங்கத்துக்கு உதவுவர் என்று அவர் நம்பிக்கை தெரிவித்தார்.


    மத்திய அமைச்சர் உத்தர பிரதேசம் , ஹரியானா , ராஜஸ்தான் , மத்திய பிரதேசம் , பஞ்சாப் மற்றும் இமாச்சல பிரதேசம் ஆகிய மாநிலங்களி ல் இருந்து வந்திருந்த 600 கிராமப்புற தொழில் முனைவோர் களின் முன் உரையாற்றினார். புது தில்லியில் , இந்தியா வாழ்வுச்சூழல் மையத்தில் ஏற்பாடு செய்யப்பட்ட மின்னணுவியல் , தகவல் தொடர்பு அமைச்சகம் , இந்திய தனி அடையாள ஆணையம் (யுஐடிஏஐ) , உரத்துறை , உணவு மற்றும் குடிமைப்பொருள் வழங்கல் துறை ஆகியவற்றின் மூத்த அதிகாரிகளை இந்தப் பட்டறை ஒன்றிணைத்தது.


    மின்னணுவியல் மற்றும் தகவல் தொடர்புத்துறை செயலர் திரு.அஜய் பிரகாஷ் ஸாஹ்னி , " அரசாங்கத்தின் ஆதரவோடு , குறிப்பாக மாண்புமிகு அமைச்சரின் ஆதரவோடு , பொதுச்சேவைகள் மையங்கள் (சி.எஸ்.இ) இயக்கம் புதிய அடையாளத்தைப் பெற்றிருக்கின்றன. ஆதார் பயணத்தில் பொது சேவை மையம் முக்கிய பங்காற்றியிருக்கின்றன என்பதை அறிந்து நான் மிகவும் மகிழ்கிறேன்" , என்றார். ' ஆதார் திறனூக்க பணம் செலுத்தும் முறை ' ஆற்றல் கூட்டும் கருவியும் கூட என்ற அளவில் இந்தியாவில் பொது சேவை மையம் கிராமப்புற தொழில் முனைவோர் மிகத் திறமையோடு செய்கின்றனர் ; நாட்டின் தொலைதூரப் பகுதிகளில் வாழும் பல்வேறு குடிமக்களுக்கு அவர்களுக்குரிய உரிமைத் தொகைகள் மற்றும் ஒய்வூதியத் தொகைகள் விநியோகத்தைச் செயலாக்குகின்றனர்.


    யு . ஐ . டி . ஏ . ஐ . தலைமை நிர்வாக அதிகாரி , டாக்டர். அஜய் பூஷன் பாண்டே , " நாட்டில் , 116 கோடி மக்கள் ஆதாரில் சேர்ந்திருக்கின்றனர் ; பொதுசேவை மையம் பெரிய அளவில் பங்களிப்பு செய்திருக்கிறது. அரசு நடைமுறைகளில் வெளிப்படைத்தன்மை மற்றும் செயல்திறனை உறுதிசெய்ய , கடந்த 5-6 மாதங்களில் , பல்வேறு அரசாங்க சேவைகளுடன் ஆதார் இணைக்கப்பட்டிருக்கிறது. குடிமக்களின் ஆற்றல் கூட்டுவதே இதன் குறிக்கோள். ஆதாரின் மீதான உத்வேகத்தைத் தொடர்வதற்கும் , வாழ்வை எளிதாக்க ஆதாரின் பாதுகாப்பு மற்றும் பயன்பாடு பற்றி சமுதாயத்தினரிடையே விழிப்புணர்வு ஏற்படுத்துவதற்கும் கிராமப்புற களின் உதவி நமக்கு வேண்டும்" என்றார்.


    பட்டறைக்கு பங்கேற்பாளர்களை வரவேற்ற சி.எஸ்.சி - ' தனிநோக்க ஊர்தி ' யின் தலைமை நிர்வாக அதிகாரி , திரு.தினேஷ் தியாகி , " சி.எஸ்.சியின் அடிப்படையே ஆதார்தான். இதுதான் நமது முதல் கொள்கை. ஆதார் என்பது பொதுமனிதனின் வாழ்க்கையை மாற்றக்கூடிய ஒரு புரட்சி. நாடெங்கும் நமது 28000 பிஇசி-கள் 22 கோடி ஆதார் பயனாளிகளைச் சேர்த்திருக்கின்றனர். வி.எல்.இ-கள் குடிமக்களின் வாசலுக்கே சென்று ஆதார் சேவைகளைச் செய்கின்றனர்" , என்றார்.


    ஆதார் சேவைகள் வழங்குவதில் வி.எல்.இ-கள் மேற்கொண்ட பல்வேறு முயற்சிகளைப் பட்டியலிட்ட டாக்டர் தியாகி , " நாடெங்கும் 80 லட்சம் குழந்தைகள் சேர்க்கப்பட்டிருக்கின்றனர் ; பள்ளிகளில் , அங்கன்வாடி மையங்கள் , போலியோ சொட்டுமருந்து சாவடிகள் ஆகியவற்றில் குழந்தைகளைச் சேர்ப்பதில் புதிய முறையைத் தொடங்கியிருக்கிறோம். ஆதார் தயாரிப்பதில் புதுமையான வழிகளைப் புகுத்தியிருக்கிறோம் ; உதாரணமாக , ஆதார் மேளா , ஆதார் வாகனங்கள் போன்றவை. வி.எல்.இ-கள் , மாற்றுத் திறனாளிகளுக்கு ஓய்வூதியம் உறுதிசெய்யும் வகையில் ஆதாரை உருவாக்கி இருக்கின்றனர்" என்றார்.


    அந்த நிகழ்வில் , அமைச்சர் அவர்களால் , ஆதார் மூலமாக சி.எஸ்.சி.-கள் மேற்கொண்ட சில தனித்தன்மையான முயற்சிகளை முன்னிலைப்படுத்தி ஒரு சிறப்புப் பதிப்பும் வெளியிடப்பட்டது. ஆதார் சேவைக்காக ஆன்லைன் முன்னனுமதி முறையையும் அமைச்சர் தொடங்கி வைத்தார் ; இதனால் பொதுமக்கள் ந ேர்காணலுக்கான முன்னனுமதி பெற்று ஒரு குறிப்பிட்ட நாளில் ஆதார் மையத்திற்குச் செல்ல முடியும்.


    மின்னணுவியல் , தகவல் தொடர்பு அமைச்சகத்தின் கூடுதல் செயலர் , டாக்டர். அஜய் குமார் , இணைச்செயலர் , திரு.சஞ்சீவ் மிட்டல் , யுஐடிஏஐ-யின் தலைமை நிர்வாக அதிகாரி டாக்டர்.அஜய் பூஷன் பாண்டே , துணைத் தலைமை இயக்குனர் , திரு.நரேந்திர பூஷன் , உதவி தலைமை இயக்குனர் , திரு.அஷோக் குமார் ஆகியோரும் நிகழ்வில் பங்கேற்றனர்.


    ***


    

    
    (Release ID: 1496445) Visitor Counter : 36
    
    
      Read this release in: English