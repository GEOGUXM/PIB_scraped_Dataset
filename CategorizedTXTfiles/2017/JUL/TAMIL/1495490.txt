      சுகாதாரம் மற்றும் குடும்ப நலத்துறை அமைச்சகம்

      இந்திய மருத்துவ ஆராய்ச்சிக் கவுன்சிலின், தேசியத் தொற்றுநோய் அறிவியல் நிறுவனம், ’அடிப்படை சுகாதார ஆராய்ச்சி’க் குறித்த இலவச ஆன்லைன் படிப்பை, 24-07-2017 முதல் தொடங்குகிறது
      Posted On: 06 JUL 2017 3:38PM by PIB Chennai


    இந்திய மருத்துவ ஆராய்ச்சிக் கவுன்சிலின் , முதன்மை நிறுவனமான தேசிய த் தொற்றுநோய் நிறுவனம் , இந்தியாவில் ஆராய்ச்சித் திறனை வலிமைப்படுத்தும் நோக்கத்துடன் பெரிய அளவில் திறந்தவெளி ஆன்லைன் படிப்பை (MOOC) அளிக்கவிருப்பதாக அறிவித்துள்ளது. தேசியத் தொற்றுநோய் அறிவியல் நிறுவனம் - இந்திய மருத்துவ ஆராய்ச்சிக் கவுன்சிலின் சான்றிதழ் படிப்பு – NieCer படிப்பு என்று இது அழைக்கப்படும். இந்த வரிசையில் முதலாவதாக அறிவிக்கப்பட்டுள்ள ’ அடிப்படை சுகாதார ஆராய்ச்சி ’ (NIeCer 101) என்பது சுகாதார ஆராய்ச்சி முறைகள் குறித்த அடிப்படைக் கல்வி ஆகும். இந்தப் படிப்பைத் தேசிய த் தொற்றுநோய் நிறுவனத்திற்காக வடிவமைத்து நடத்துபவர்கள், இந்திய மருத்துவ ஆராய்ச்சிக் கவுன்சிலின் பொதுச் சுகாதாரப் பள்ளியின் ஆசிரியர் குழுவினர். தொற்றுநோய் அறிவியலின் அடிப்படை அம்சங்களையும் ஆராய்ச்சிகளுக்குப் பயன்படும் உயிரி-புள்ளியியல் விவரங்களையும் இந்தப் படிப்பு விளக்குகிறது. பங்கேற்கும் மனிதர்கள் மத்தியில், உயிரி-மருத்துவ மற்றும் சுகாதார ஆராய்ச்சி முறைகளை வடிவமைக்கும் வழிகள் மற்றும் கொள்கைகள் குறித்தக் கண்ணோட்ட்த்தை இந்தப் படிப்பு வழங்கும்.


    அடிப்படை சுகாதார ஆராய்ச்சி (NIeCer 101) 2016இல் தொடங்கப்பட்டது. நாடு முழுவதிலுமிருந்து ஏறத்தாழ 9000 பேர் இந்தக் கோர்ஸில் பங்கேற்றனர். இந்தப் படிப்பின் அடுத்த அமர்வு ஜூலை 24, 2017ல் தொடங்கி செப்டம்பர் 15, 2017இல் முடிகிறது. விருப்பமுள்ளவர்கள் ஜூலை 24, 2017 வரை தங்கள் பெயர்களைப் பதிவு செய்யலாம். {விவரங்களுக்கு ( http://nie.gov.in/niecer/niecer_page.htm) }


    அடிப்படை சுகாதார ஆராய்ச்சி - NIeCer படிப்பில் யார் சேர முடியும்?


    சுகாதார ஆராய்ச்சியில் ஈடுபட்டுள்ள அல்லது திறன்மிக்க சுகாதார ஆராய்ச்சியாளர்களுக்கு இந்தப் படிப்பு பயனுள்ளது. மாணவர்கள், மருத்துவ/பொதுச் சுகாதார/பரிசோதனை நிலையங்களின் ஆராய்ச்சியாளர்கள், மருத்துவர்கள், ஆராய்ச்சி உதவியாளர்கள், இணை சுகாதார வல்லுநர்கள், விஞ்ஞானிகள், புள்ளியியலாளர்கள், நெறிமுறைக் குழு உறுப்பினர்கள் மற்றும் திட்ட மேலாளர்களக்கும் பயன்மிக்கது. மருத்துவம், பல்மருத்துவம், ஆயுஷ் மருத்துவம் படிக்கும் இளநிலை பட்டதாரி மாணவர்களும் வேறு எந்தத் துறையைச் சார்ந்த பட்டதாரிகளும் இந்தப் படிப்பில் சேரலாம்.


    அடிப்படை சுகாதார ஆராய்ச்சி - NIeCer படிப்பின் கற்றல்/கற்பிக்கும் மற்றும் மதிப்பிடுதல் முறைகள்.


    ஜூலை 24, 2017ல் தொடங்கும், இந்த 20 மணி நேரங்கள் கொண்ட கோர்ஸ் 8 வாரங்களில் முடியும். பங்கேற்பவர்கள் விடியோ விரிவுரைகள், அறிமுக ஸ்லைடுகள், க்விஸ் நிகழ்வுகள் மற்றும் படித்தல் மூலம் கற்றுக் கொள்வார்கள். இதற்கு கட்டணம் ஏதுமில்லை. எனினும் சான்றிதழ் பெற விரும்புவோர் இறுதித் தேர்விற்கு நேரிடையாக வரவேண்டும். தேர்வுக் கட்டணம் ரூ.1000. இந்தச் சான்றிதழ் தேர்வு இந்தியாவின் தேர்ந்தெடுக்கப்பட்ட நகரங்களில் குறிப்பிட்ட மையங்களில், கோர்ஸின் இறுதியில் நடத்தப்படும். சான்றிதழ் பெற விரும்பாத மற்றோர், சுகாதார ஆராய்ச்சி முறைகளை மட்டும் கற்றுக் கொள்ள/ அறிவைப் புதுப்பித்துக்கொள்ள விரும்புவோர், தேர்விற்குப் பதிவு செய்துகொள்ள வேண்டாம். படிப்புக் காலம் முடியும் வரை படிப்புத் தொடர்பானவற்றை அவர்கள் ஆன்லைனில் இலவசமாகப் பெறலாம்.


    NIeCer படிப்பிற்கான ஆன்லைன் வலைத்தளம்


    இந்தப் படிப்பு, தொழில்நுட்ப வழி மேம்பட்ட கற்றலுக்கான தேசியத்திட்டம்- NPTEL [National rogramme on Technology Enhanced Learning] என்ற ஆன்லைன் சான்றிதழ் வலைத்தளம் மூலமாக வழங்கப்படுகிறது. இந்திய அரசின் மனிதவள மேம்பாட்டு அமைச்சகத்தின் கீழ் இயங்கும், IIT மற்றும் IISc ஆகியவற்றின் இணைந்த முன்முயற்சியே NPTEL ஆகும். இந்நிறுவனம் பெரிய அளவிலான திறந்தவெளி ஆன்லைன் கல்வி (MOOC) களஞ்சியத்தை, பொறியியல், அறிவியல் மற்றும் வாழ்வியல் துறைகளில் இந்தியாவின் சிறந்த நிறுவனங்களின் மூலம் பரந்த அளவில் அளிக்கிறது. ஐஐடி சென்னையின் NPTEL மையத்துடன் இணைந்து தேசியத் தொற்றுநோய் அறிவியல் நிறுவனம் இயங்குகிறது.


    தேசியத் தொற்றுநோய் அறிவியல் நிறுவன ம் குறித்து :


    தேசிய த் தொற்றுநோய் நிறுவன ம் , சென்னை, இந்திய அரசின் சுகாதார ஆராய்ச்சித் துறையின் கீழ் இயங்கும் இந்திய மருத்துவ ஆராய்ச்சிக் கவுன்சி லின் நிரந்தர நிறுவனங்களில் ஒன்றாகும். சென்னையிலிருக்கும் தேசியத் தொற்றுநோய் நிறுவன ம், இந்திய மருத்துவ ஆராய்ச்சிக் கவுன்சி லின் முன்னணி அமைப்பாகும். தொற்றுநோய் அறிவியல் மற்றும் பொது சுகாதாரத்தில் பயிற்சி மற்றும் ஆய்வுச் செயல்களில் இது கவனம் செலுத்துகிறது. தேசியத் தொற்றுநோய் நிறுவன த்தின் முதல் கடமையாக தொற்றுநோய் அறிவியலை வளர்ப்பது இருக்கிறது. தேசியத் தொற்றுநோய் நிறுவன த் தில் இயங்கும், இந்திய மருத்துவ ஆராய்ச்சிக் கவுன்சி லின் பொதுச் சுகாதாரப் பள்ளியின் ஆதரவில் இந்தத் துறையின் திறன் கட்டமைப்பிற்கும் உதவுகிறது. பொதுச் சுகாதாரத்திற்கான இரண்டாண்டு முதுநிலை (MPH) பட்டப்படிப்பு ஒன்றையும் 2001லிருந்து தேசிய த் தொற்றுநோய் நிறுவனம் நடத்தி வருகிறது. MPH பட்டம் திருவணந்தபுரத்தில் இருக்கும் சித்திரா திருநாள் மருத்துவ அறிவியல் மற்றும் தொழில்நுட்ப நிறுவனத்தின் மூலம் வழங்கப்படுகிறது. இந்திய அரசின் கீழ் இயங்கும் தேசியப் அளவில் முக்கியத்துவம் வாய்ந்த நிறுவனம் இது. 2016லிருந்து இரண்டு வருட M.Sc- உயிரி புள்ளியியல் பட்டப் படிப்பை தமிழ்நாட்டின் பெரியார் பல்கலைக்கழகத்தின் மூலமாக அளிக்கத் தொடங்கியிருக்கிறது. இதுமட்டுமின்றி, இந்த நிறுவனம், தொற்றுநோய் அறிவியல், உயிரி-புள்ளியியல் மற்றும் சமூகச் சேவையில் Ph.D. பட்டப் படிப்பையும் அளிக்கிறது. இத்துடன் உயிரி-புள்ளியியல், மருத்துவ பரிசோதனைகள் மற்றும் ஆராய்ச்சி முறைகளில் பல்வேறு குறுகிய கால பயிற்சித் திட்டங்களையும் தேசிய த் தொற்றுநோய் நிறுவனம், நடத்துகிறது.


    

    
    (Release ID: 1495490) Visitor Counter : 193