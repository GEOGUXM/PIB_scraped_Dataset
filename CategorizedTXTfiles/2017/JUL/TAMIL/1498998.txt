      சுற்றுச்சூழல் மற்றும் வனத்துறை அமைச்சகம்

      தேசிய கடலோர மேலாண்மை மையத்தை சுற்றுச்சூழல் துறை அமைச்சர் நாட்டுக்கு அர்ப்பணிக்கிறார்.
      Posted On: 14 JUL 2017 5:31PM by PIB Chennai


    சுற்றுச் சூழல் , வனப்பாதுகாப்பு மற்றும் பருவநிலை மாறுபாட்டுத் துறை அமைச்சகம் புதிய தேசிய கடலோர இயக்கம் ஒன்றைத் தொடங்குகிறது . இந்த குறிக்கோளின் அடிப்படையில் தேசிய நீடித்த கடலோர மேலாண்மை மையத்தை ( என் . சி . எஸ் . சி . எம் .) சுற்றுச்சுழல் துறை அமைச்சர் டாக்டர் ஹர்ஷவர்த்தன் சென்னையில் நாளை நாட்டுக்கு அர்ப்பணிக்கிறார் .


    சென்னை அண்ணா பல்கலைக் கழக வளாகத்தில் இந்த மையத்தின் புதிய கட்டிடத்தையும் ஆராய்ச்சி உள்கட்டமைப்பு வசதிகளையும் அமைச்சர் தொடங்கி வைக்கிறார் . இது தொடர்பாக அமைச்சர் பேசுகையில் , என் . சி . எஸ் . சி . எம் . மேற்கொள்ளும் ஆராய்ச்சிகள் நேரடியாக கொள்கை முடிவுகளாக்கப்பட்டு , கடலோரச் சமுதாய மக்களுக்கும் பிற துறைசார் வல்லுநர்களுக்கும் திறன் மேம்பாட்டுக்காகப் பயன்படுத்திக் கொள்ளப்படும் என்றார் .


    சென்னைக்குப் புறப்படும் நேரத்தில் வெளியிட்ட தமது அறிக்கையில் , பல்வேறு ஆராய்ச்சி - வளர்ச்சி , மற்றும் கொள்கைசார் புதிய தொடக்கங்களால் கடலோர மாநிலங்களில் நீடித்த தரமான வாழ்வாதாரத்துக்கும் , கடலோரச் சமுதாய மக்களின் வளர்ச்சிக்கும் வழிகாண்பதே அரசின் நோக்கம் என்று அமைச்சர் தெரிவித்துள்ளார் . என் . சி . எஸ் . சி . எம் . மையத்தில் ஆறு ஆராய்ச்சிப் பிரிவுகள் தொடங்கப்பட்டுள்ளன என்றும் , அவை புவி - வானியல் சார்ந்த அறிவியல்களை ஒன்றிணைத்து , பாதுகாப்பு , மாசுபடுதல் , பருவநிலை மாற்றம் , நாட்டின் முதன்மை நிலம் மற்றும் தீவுகள் இரண்டிலுமுள்ள சமுதாய இணைப்பு ஆகியவற்றில் தீர்க்கமான ஆராய்ச்சிகளை மேற்கொள்ளும் என்றும் அமைச்சர் கூறினார் . என் . சி . எஸ் . சி . எம் . மையத்தின் மைய வலிமையானது கடலோர சமுதாய மக்களின் நலவாழ்வுக்கும் , அறிவியல் கொள்கைகளின் அடிப்படையில் நீடித்த வளர்ச்சிக்கும் அடித்தளமிடும் பல்துறைசார் பன்முக ஆராய்ச்சித் தன்மையே என்று அமைச்சர் மேலும் தெரிவித்தார் .


    என் . சி . எஸ் . சி . எம் . மையத்தை நிறுவுவதன் பின்னணியில் உள்ள நோக்கங்களை விவரிக்கையில் … அமைச்சர் கூறியதாவது :


    பரம்பரை பரம்பரையாகக் கடலோரப் பகுதிகளிலும் தீவுகளிலும் வாழ்ந்து வருகின்ற சமுதாய மக்களின் நன்மைக்காகவும் , மேம்பட்ட வாழ்வுக்காகவும் நாட்டில் கடலோர மற்றும் கடல் சார்ந்த பகுதிகளில் ஒருங்கிணைந்த நீடித்த மேலாண்மைக்கு வழிவகுக்கும் நடவடிக்கைகளை மேற்கொள்ளுதல் , துறைசார் வல்லுநர்கள் - ஆர்வல ர்கள் உள்ளிட்ட அனைத்து மாவட்டங்களிலும் கடலோர மேலாண்மைத் திறனை வலுப்படுத்துதல் ,


    ஒருங்கிணைந்த கடலோர மண்டல மேலாண்மை தொடர்பாக மத்திய - மாநில அரசுகளுக்கும் தொடர்புள்ள பிற துறைசார் வல்லுநர்கள் - ஆர்வல ர்களுக்கும் கொள்கை சார்ந்த அறிவியல் விஷயங்கள் பற்றிய ஆலோசனைகளை வழங்குதல் , கடலோர மண்டலங்கள் பற்றிய புரிதல் , கடலோரம் சார் ; ந்த வளர்ச்சி முறைகள் , கடலோர மற்றும் கடல்பகுதிகள் நிர்வாகத்தில் ஒருங்கிணைந்த திட்டமிடல் மற்றும் நிர்வாகம் ஆகியவற்றில் சிறந்த ஆராய்ச்சிகளை மேற்கொள்ளும் ஒரு உலகத்தரமான நிறுவனமாக உயர்த்த முயலுதல் … எனப் பட்டியலிட்டு அமைச்சர் விவரித்தார் .


    என் . சி . எஸ் . சி . எம் . மையமானது பிற அமைச்சகங்களுடனும் , மாநில - யூனியன் பிரதேச அரசுகளுடனும் இணைந்து , கடற்கரையோரங்களில் பருவநிலை மாற்றம் , அதன்தொடர்பாக நேரும் சூழலியல் , உயிர்கள் , வா ழ்வாதாரம் போன்றவற்றுக்கான அச்சுறுத்தல் ஆகியவற்றை ஒட்டுமொத்தமாக அறிவியல் வரைபடமாக்கும் முயற்சியில் ஈடுபடும் .


    சேதாரம் அடிப்படையிலான சூழல் மற்றும் தகவமைவு மேலாண்மைத் திட்டமிடல் போன்றவற்றைக் கீழ்க்காணும் துறைகளில் இம்மையம் உருவாக்கும் .


    1. அனைத்துக் கடலோர வளர்ச்சித்திட்டங்களிலும் பருவநிலை மாற்ற உணர்வையும் தயார்நிலையையும் முதன்மைப்படுத்துதல்


    2. கடலோர இயற்கை ஆபத்துகளாலும் ; கடல்நீர்மட்ட உயர்வாலும் ஏறபடும் ; அச்சுறுத்தலைக் கணக்கில் கொண்டு வளர்ச்சிக்கு வழிகோலுதல் . மீனவர்கள் , விவசாயிகள் உள்ளிட்ட கடலோர சமுதாய மக்களுக்கு மறுவாழ்வளித்தல் , நகர்ப்புறங்களிலும் , ஊரகப்பகுதிகளிலும் அவர்களின் குடியேற்றத்துக்கு வேண்டிய கட்டமைப்பு வசதிகளை ஏற்படுத்துதல் , கடலோர நிலப் பரப்புகளைப் பராமரித்தல் , பாதுகாத்தல் , கடலோரத் தனித் தன்மையையும் கடல்பகுதியையும் பேணி அதன் அமைதியை நிலைநாட்டும் வகையில் - நீல கார்பன் சூழல்திட்டம் மூலம் மாங்குரோவ் பகுதியைப்பாதுகாத்தல் , கடல்புல்வெளியை மேம்படுத்துதல் , உப்புசார் சதுப்புமண் சூழலை மேம்படுத்தல் போன்றவற்றால் துறைகள் சார்ந்தும் , சமுதாயம் சார்ந்தும் நிறுவனத் திறன் மேம்பாட்டை அடையச்செய்தல்


    மேற்கண்டவாறு விரிவாக எடுத்துரைத்த டாக்டர் ஹ ர்ஷவர்த்தன் , இந்த மையத்தை உலகத் தரத்திலான ஒரு நிறுவனமாக மாற்றத் திட்ட மிட்டிருப்பதாகவும் தெரிவித்தார் .


    இங்கு உருவாக்கப்படும் ஆராய்ச்சி மற்றும் வளர்ச்சித்திட்டங்களும் , கொள்கை முடிவுகளும் நமது நாட்டுக்கு மட்டுமல்ல , சார்க் நாடுகள் அனைத்துக்கும் உதவிகரமாக இருக்கும் என்று அமைச்சர் மேலும் கூறினார் .


    *******

    
    
    (Release ID: 1498998) Visitor Counter : 73
    
    
      Read this release in: English