      சுகாதாரம் மற்றும் குடும்ப நலத்துறை அமைச்சகம்

      ஹைபடைட்டிஸ்-சி குறித்த தேசிய செயல் திட்டம் இந்த ஆண்டு இறுதிக்குள் தயாராகி விடும்: ஜே.பி. நட்டா.
      ஹைபடைட்டிஸ் நோயாளிகளுக்கு எதிராகப் பாகுபாடு காட்டப்படாததை உத்தரவாதம் செய்ய அரசு உறுதி பூண்டுள்ளது: ஜே.பி. நட்டா.

      Posted On: 28 JUL 2017 12:49PM by PIB Chennai

    “ஹைபடைட்டிஸ் நோயால் ஒரு நோயாளி பாதிக்கப்பட்டிருக்கிறார் என்பதற்காக பாகுபாடு காட்டக்கூடாது என்பதை உத்தரவாதம் செய்ய அரசு உறுதி பூண்டுள்ளது”


    ‘உலக ஹைபடைட்டிஸ் நாள்’ நிகழ்ச்சியில் வைரல் ஹைபடைட்டிஸ் பற்றிய 4 –வது தேசிய தொழில்நுட்பக் கலந்தாலோசனைக் கூட்டத்தில் மத்திய சுகாதாரம் மற்றும் குடும்ப நலத்துறை இணையமைச்சர் திரு.ஜே.பி. நட்டா பேசுகையில் இதனைத் தெரிவித்தார். இந்தப் பயிலரங்குகின் மையப் பொருள் “இந்தியாவில் வைரல் ஹைபடைட்டிஸ் குறித்த தேசிய திட்டத்தின் கட்டமைப்பு” என்பதாக இருந்தது. ஹைபடைட்டிஸ் சி குறித்த தேசிய செயல் திட்டத்தை அரசு தயாரித்து வருகிறது; இது 2017 டிசம்பர் வாக்கில் நிறைவடைந்துவிடும். இதைத் தொடர்ந்து அடுத்த ஆண்டு நடைமுறைக்குக் கொண்டு வரப்படும் என்று அவர் மேலும் கூறினார். இதற்கான மொத்த நிதியையும் மத்திய அரசே வழங்கும் என்றும் திரு. நட்டா தெரிவத்தார்.


    தலைநகர் தில்லிப் பிரதேச அரசின் சுகாதாரத் துறை அமைச்சர் திரு. சத்யேந்திர ஜெயின், சுகாதாரம் மற்றும் குடும்பநலத்துறையின் செயலாளர் திரு. சி.கே. மிஸ்ரா, உலக சுகாதார அமைப்புக்கான இந்திய பிரதிநிதி டாக்டர் ஹெங்க் பெக்கெடம் ஆகியோரும் நிகழ்ச்சியில் கலந்து கொண்டனர்.


    கலந்தாலோசனையில் உருவான பரிந்துரைகள் அமலாக்கப்படும் என்று திரு. நட்டா இந்த நிகழ்ச்சியில் உறுதியளித்தார். ஹைபடைட்டிஸ் நோய்த் தொற்றினைத் தடுக்க வேண்டியதல் அவசியத்தை அவர் வலியுறுத்தினார். நோய் எதிர்ப்பு அதிகரித்திருப்பதாகவும் 2018 ஆம் ஆண்டு வாக்கில் இதனை 90% ஆக உயர்த்துவது இலக்காகும் என்றும் அவர் கூறினார். ஹைபடைட்டிஸ் – சி நோய் கண்டறிந்ததுக்கான அறிவிப்பை வெளியிட அரசு திட்டமிட்டுள்ளது என்றும் மாவட்ட அளவில் செல்லும் வரை இதனை நடத்த திட்டமிடப்பட்டுள்ளது என்றும் சுகாதாரத்துறை அமைச்சர் தெரிவித்தார்.


    குழந்தை பிறக்கும் போதே ஹைபடைட்டிஸ்-பி-க்கு தடுப்பூசி போடுவதன் முக்கியத்துவம் பற்றிய விஷயத்தை சுகாதாரம் மற்றும் குடும்பநலத்துறை செயலாளர் திரு.சி.கே. மிஸ்ரா எழுப்பினார். தொலைதூரத்தில் எட்ட முடியாத மக்களுக்கு இந்திர தனுஷ் இயக்கத்தின் மூலம் பயன் அடைந்திருப்பதாக அவர் மேலும் தெரிவித்தார். ஒப்பீட்டளவில் சிகிச்சைக்கான செலவு குறைந்திருப்பதால் கூடுதலான மக்களுக்கு சிகிச்சை அளிக்க இயலும்” என்று திரு. மிஸ்ரா தெரிவித்தார். ‘பாதுகாப்பாக ஊசிபோடும் நடைமுறைகளை’ ஒவ்வொரு சுகாதார மையமும், மருத்துவ மனைகளும் பின்பற்ற வேண்டியதன் அவசியத்தையும் அவர் கவனத்திற்கு கொண்டு வந்தார். இதே அளவுக்கு முக்கியமானது நோய் பற்றிய விழிப்புணர்வும், நோய்த் தடுப்பும், சிகிச்சையும் என்று அவர் கூறினார்.


    என்சிடிசி இயக்குநர் டாக்டர் அகர்வால், புதுதில்லியில் உள்ள ஐ எல் பி எஸ் இயக்குநர் டாக்டர் எஸ்.கே. சரின் இவர்களோடு சுகாதார அமைச்சகம், ஐ எல் பி எஸ் ஆகியவற்றின் மூத்த அதிகாரிகளும், டபிள்யூ எச் ஓ போன்ற வளர்ச்சிக்கான பங்களிப்புப் பிரதிநிதிகள் உள்ளிட்டோர் உடனிருந்தனர்.


    *****

    
    
    (Release ID: 1511436) Visitor Counter : 4