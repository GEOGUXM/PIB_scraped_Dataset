      மனித வள மேம்பாட்டு அமைச்சகம்

      மூத்த வழக்கறிஞர்கள் மற்றும் வழக்கறிஞர்குழு நிறுவனத்தையும் சேர்த்து தனிப்பட்ட வழக்கறிஞர்கள் வழங்கும் சட்டரீதியான சேவைகள் மீது ஜிஎஸ்டி விதிப்பு குறித்த நிலைப்பாடு
      Posted On: 15 JUL 2017 4:00PM by PIB Chennai


    வழக்கறிஞர்கள் வழங்கும் சட்டரீதியான சேவைகள் மீது ஜி . எஸ் . டி . விதிப்பு - அது முன்னோக்கிய கட்டணமா அல்லது திருப்புக் கட்டணமா (ரிவர்ஸ் சார்ஜ்) என்பது குறித்து கேள்விகள் எழுப்பப்படுகின்றன. ஜி .எஸ்.டி. நடைமுறையில் சட்டச் சேவைகளின் மீதான வரிவிதிப்பில் எந்த மாற்றமும் செய்யப்படவில்லை எனலாம்.


    
    இதன் தொடர்பாக , சட்டச் சேவை என்பது எந்த நீதிமன்றத்திலும் , தீர்ப்பாயத்திலும் , ஆணையத்திலும் பிரதிநிதித்துவமாகச் செய்யும் சேவைகளையும் சேர்த்து , எந்தப்பிரிவின் சட்டத்தின் கீழும் , எந்த வகையிலும் வழங்கப்படும் அறிவுரை , ஆலோசனை அல்லது உதவி என்று வரையறுக்கப்பட்டிருக்கிறது.


    

    மேலும் குறிப்பாணை எண். 13/2017- மத்திய வரி (விகிதம்) தேதி 28.6.2017 ( வரிசை எண். 2), பிறவற்றுக்கிடையே , கீழ்கண்ட சேவைகளைத் திருப்புக் கட்டண முறையின் கீழ் குறிப்பிடுகிறது ,-


    " மூத்த வழக்கறிஞரையும் சேர்த்து தனி நபர் வழக்கறிஞரால் , வரிவிதிப்பு எல்லைக்குட்பட்ட எந்த வர்த்தக நிறுவனத்திற்கும் எந்த நீதிமன்றம் , தீர்ப்பாயம் , ஆணையம் முன்பும் நேர்முகமாக அல்லது மறைமுகமாக பிரதிநிதிச் சேவைகளாக - ஒரு வர்த்தக நிறுவனத்திற்குச் சட்டச் சேவைகளாக அத்தகைய சேவைகளை வழங்குவதற்கு , வேறு வழக்கறிஞர் அல்லது வழக்கறிஞர்கள் நிறுவனம் மூலமாக அல்லது வழக்கறிஞர்கள் நிறுவனத்தால் செய்யப்பட்ட ஒப்பந்தத்தையும் சேர்த்து - வழங்கப்பட்ட சேவைகள்"


    " சட்டச் சேவைகளாக" எனும் சொற்கள் முன்னும் பின்னும் அரைப்புள்ளி (காமா) கொண்டவை. ஆகையால் , அந்தச் சொற்கள் மூத்த வழக்கறிஞர் மற்றும் வழக்கறிஞர்கள் நிறுவனத்தையும் சேர்த்த ஒரு தனிப்பட்ட வழக்கறிஞருக்குப் பொருந்தும். சட்டச் சேவைகள் வழங்கிய அந்த அனைவருமே அந்த நிறுவனத்தால் திருப்புக்கட்டண ஜிஎஸ்டி வரி செலுத்துவதற்கு உட்பட்டவர்கள். "எந்த நீதிமன்றம் , தீர்ப்பாயம் , ஆணையம் முன்பும் நேர்முகமாக அல்லது மறைமுகமாக பிரதிநிதிச் சேவைகளாக........" என்பது அரைப்புள்ளி இல்லாமல் மூத்த வழக்கறிஞர் என்பதுடன் இணைந்து வந்து , ஒரு வர்த்தக நிறுவனத்துக்கு மூத்த வழக்கறிஞர் வழங்கும் பிரதிநித்துவச் சேவைகளின் இயல்பு மற்றும் நடைமுறையை மட்டுமே விளக்குகிறது. எனவே , பிரதிநிதித்துவச் சேவைகளை உள்ளடக்கிய , வழக்கறிஞர்கள் வழங்கும் சட்டச்சேவைகள் திருப்புக் கட்டணத்தின் கீழ் வருபவை என்பதாகும்.


    ******


    

    
    (Release ID: 1497209) Visitor Counter : 10