      மனித வள மேம்பாட்டு அமைச்சகம்

      தானியங்கள், பருப்பு வகைகள், பால், தேயிலை, காய்கறிகள், சமையல் எண்ணெய்கள், சர்க்கரை, பற்பசை, கேச எண்ணெய், சோப்பு, காலணி, குழந்தைகளின் படங்கள், ஓவியம் அல்லது வண்ணம் தீட்டும் புத்தகங்கள் போன்ற பெரும்பான்மை நுகர்வுப் பொருட்கள் மீது ஜிஎஸ்டி அமலாக்கத்திற்கு முந்தைய வரிவிதிப்பைவிட, தற்போது அறிவிக்கப்பட்ட ஜிஎஸ்டி வரிவிகிதங்கள் குறைவானவையே
      Posted On: 18 JUL 2017 11:38AM by PIB Chennai


    ஜிஎஸ்டி ஆலோசனைக்குழுவின் பரிந்துரையின் அடிப்படையில் பொருட்கள் மற்றும் சேவைகள் வழங்கலின் மீதான ஜிஎஸ்டி வரி விகிதங்கள் அறிவிக்கப்பட்டுள்ளது. பிற அம்சங்களுக்கிடையே , தொடர்வரிகளையும் உள்ளடக்கிய , ஜிஎஸ்டி அமலாக்கத்திற்கு முந்தைய மொத்த மறைமுக வரிவிதிப்பையும் கருத்தில் கொண்டே சரக்குகள் மற்றும் சேவைகள் மீது ஜிஎஸ்டி வரிவிகிதங்கள் நிர்ணயிக்கப்பட்டன. தானியங்கள் , பருப்பு வகைகள் , பால் , தேயிலை , காய்கறிகள் , சமையல் எண்ணெய்கள் , சர்க்கரை , பற்பசை , கேச எண்ணெய் , சோப்பு , காலணி , குழந்தைகளின் படங்கள் , ஓவியம் அல்லது வண்ணம் தீட்டும் புத்தகங்கள் போன்ற பெரும்பான்மை நுகர்வுப் பொருட்கள் மீது ஜிஎஸ்டி அமலாக்கத்திற்கு முந்தைய வரிவிதிப்பைவிட , தற்போது அறிவிக்கப்பட்ட ஜிஎஸ்டி வரிவிகிதங்கள் குறைவானவையே.


    மேலும் , ஒட்டுமொத்த விற்றுமுதல் ஒரு நிதியாண்டில் ரூ. 20 லட்சத்திற்கு மேற்படாத [ சிறப்புப்பிரிவு மாநிலங்களில் ரூ. 10 லட்சம்] , வரிவிதிப்புக்கு உட்பட்ட பொருட்கள் அல்லது சேவைகளை அல்லது இரண்டும் வழங்குகின்ற , சிறப்புப் பிரிவு மாநிலங்கள் தவிர்த்த , மாநில/ யூனியன் பிரதேசங்களில் உள்ள எந்த விற்பனையாளரும் மத்திய சரக்குகள் மற்றும் சேவைகள் வரிச் சட்டம் , 2017- இன் கீழ் பதிவு செய்துகொள்ள வேண்டியதில்லை. மேலும் , ஒட்டுமொத்த விற்றுமுதல் ஒரு நிதியாண்டில் ரூ. 75 லட்சத்திற்கு மேற்படாத [ உத்தரகாண்ட் தவிர்த்த சிறப்புப்பிரிவு மாநிலங்களில் ரூ. 50 லட்சம்] , மாநிலம் மற்றும் யூனியன் பிரதேசத்தில் உள்ள பதிவு செய்வதற்குத் தகுதியான ஒருவர் ஜிஎஸ்டியின் கீழ் தொகுப்புத் திட்டத்தைப் பயன்படுத்திக்கொள்ளலாம்.


    நாடாளுமன்ற மேலவையில் இன்று கேட்கப்பட்ட கேள்விக்கு திரு.சந்தோஷ் குமார் கங்வார் எழுத்து மூலமாக இவ்வாறு பதிலளித்தார்.


    *****

    
    
    (Release ID: 1498079) Visitor Counter : 9