      PIB Headquarters

      உயர்கல்வியின் தரத்தை மேம்படுத்துதல்
      Posted On: 11 JUL 2017 4:36PM by PIB Chennai


    மத்திய அரசு நாட்டின் உயர்கல்வித் தரத்தை மேம்படுத்துவதற்காக ஏராளமான நடவடிக்கைகளை எடுத்துவருகிறது . நாட்டிலுள்ள இந்தியத் தொழில் நுட்பக் கழகங்கள் ( ஐ .ஐ.டி. ), இந்திய மேலாண்மைக் கழகங்கள் ( ஐ .ஐ.எம். ), இந்திய அறிவியல் கல்வி மற்றும் ஆராய்ச்சி நிறுவனங்கள் ( ஐ .ஐ.எஸ்.ஈ.ஆர். ), இ ; ந்தியத் தகவல் தொழில் .நுட்ப நிறுவனங்கள் ( ஐ .ஐ.ஐ.டி. ), மற்றும் ஒரு சில மத்தியப் பல்கலைக் கழகங்கள் உலகத் தரத்திலான சிறந்த உயர்கல்வி நிறுவனங்களாக உருவெடுத்துள்ளன .


    உலகளாவிய கல்வித்தரத்தை அளவிட ஆண்டுதோறும் உலகப் பல்கலைக்கழகங்கள் பல்வேறு ஆய்வு நிறுவனங்கள் மூலம் மதிப்பீடுகளைச் செய்து வருகின்றன . இவ்வாறான ஒரு மதிப்பீட்டில் தி டைம்ஸ் உயர்கல்வி உலகப் பல்கலைக்கழகத்தின் 2016-17 ம் ஆண்டுக்கான தர வரிசைப் பட்டியலில் 31 இந்தியப் பல்கலைக்கழகங்கள் உலகின் சிறந்த பல்கலைக்கழகங்களின் பட்டியலில் இடம் பிடித்துள்ளன .


    பெங்களுர் இந்திய அறிவியல் கழகம் , தில்லியில் உள்ள இந்தியத் தொழில் நுட்பக் கழகம் , ஆகியவை கியு . எஸ் உலகப் பல்கலைக்கழக 2017 முதல் 200 தரவரிசைப் பட்டியலில் இடம் பிடித்துள்ளன . ஐ . ஐ . எஸ் ; சி 152 ஆவது இடத்தையும் , டெல்லி இ . தொ . நு . கழகம் 185 ஆம் இடத்தையும் பிடித்துள்ளன .


    தரத்தை மேம்படுத்த மத்திய அரசு பல்வேறு செயல்திட்டங்களை உருவாக்கியுள்ளது . சிய நிறுவனங்கள் தர நிர்ணயத் திட்டம் ( என்ஐ . ஆர் . எப் ,), விளைவு மாற்ற ஆராய்ச்சி புதுமைத் தொழில்நுட்பம் ( இம்பிரிண்ட் ), உச்சாதார் அவிஷ்கார் யோஜனா ( யுஏஒய் ), உலகளாவிய கல்வி வலைதள ஊக்க முயற்சிகள் - ( கியான் ), மற்றும் உலகளாவிய பரஸ்பர தொடர்பு வலைதள ஊக்க முயற்சிகள் -( கிரின் ) போன்ற பல்வேறு திட்டங்களை மத்திய அரசானது , உருவாக்கிச் செயல்படுத்தி வருகிறது .


    தேசிய நிறுவனங்கள் தர நிர்ணயத் திட்டத்தின் கீழ் கல்வி நிறுவனங்கள் ஒரு சுயேச்சையான தர வரிசை ஆய்வுக்கு உட்படுத்தப்படுகின்றன . இம்பிரிண்ட் திட்டத்தின் கீழ் பொறியியலில் ஏற்படும் சவால்களைச் சரிக்கட்ட இந்தியத் தொழில் நுட்பக் கழகங்கள் ( ஐ .ஐ.டி. ), இந்திய அறிவியல் கழகம் ( ஐ . ஐ . எஸ்சி ) ஆகியவற்றின் கூட்டு முயற்சி மூலம் முயற்சிகள் மேற்கொள்ளப்பட்டுவருகின்றன .


    உச்சாதார் அவிஷ்கார் யோஜனா ( யு .ஏ.ஒய். ) திட்டமானது ஐ . ஐ . டி . களில் புத்தாய்வு வளர்ச்சிக்கும் உற்பத்தி தொழிற்சாலைப் பிரச்சினைகளைத் தீர்க்கவும் , புத்தாய்வுகளில் ஊக்கத்தைத் தூண்டிவிடவும் , கல்வி நிறுவனங்களுக்கும் தொழிற்சாலைகளுக்குமிடையே ஒருங்கிணைப்பை ஏற்படுத்தவும் ஆய்வகங்கள் மற்றும் ஆராய்ச்சி வசதிகளை பலப்படுத்துவது போன்ற நோக்கங்களைக் கொண்டுள்ளது .


    கியான் திட்டமானது நம் நாட்டிலுள்ள உயர்கல்வி நிறுவனங்களுக்கும் பிற நாடுகளிலுள்ள உயர்கல்வி நிறுவனங்களுக்கும் ஒரு பங்களிப்கை உருவாக்கி , உலகளாவிய அளவில் அறிவியல் அறிஞர்கள் , தொழில் முனைவோர் உள்ளிட்ட திறமைசார் வல்லுநர்களை ஒன்று திரட்டு வதாகும் .


    பல்கலைக்கழக மாணியக்குழு ( யு .ஜி.சி. ) வானது பல்வேறு சட்டதிட்டங்களை இயற்றுதல் , பல்வேறு திட்டங்களைச் செயல்படுத்துதல் , தகுதியான நிறுவனங்களுக்கு மானியங்களை வழங்குதல் போன்றவற்றின் மூலம் பல்கலைக் கழகங்கள் , நிகர்நிலைப் பல்கலைக் கழகங்கள் , கல்லூரிகள் ஆகியவற்றில் கற்பித்தல் , ஆராய்ச்சிகளை மேற்கொளவதுடன் தர உறுதிப்பாட்டையும் பேணுகின்றது .


    உயர்கல்வியை வளர்க்கவும் தரத்தில் மேம்பாட்டைப் பேணவும் கல்வியில் சீர்திருத்தங்களை மேற்கொள்ளவும் பல்கலைக்கழக மாணியக்குழு ( யு .ஜி.சி.) பல்வேறு விதிமுறைகளை வகுத்துள்ளது . இவ்விதிமுறைகளை http://www.ugc.ac.in/page/UGC-Regulations.aspx . என்ற இணையதள முகவரியில் காணலாம் . நாட்டில் ஆராய்ச்சியையும் வளர்ச்சியையும் ஊக்கப்படுத்திட பல்வகைத் திட்டங்கள் , விருதுகள் , பெலோஷிப்புகள் , இருக்கைகள் , ஆய்வுத்திட்டங்கள் ஆகியவை மூலம் யு .ஜி.சி. உயர்கல்வி நிறுவனங்களுக்கும் , அங்குப் பணிபுரியும் ஆசிரியர்களுக்கும் நிதியுதவி செய்துவருகிறது . இதன் மூலம் அவர்கள் உள்நாட்டு மொழிகள் உள்ளிட்ட புலமைசார் துறைகளில் மீட்டெடுத்தல் - மேம்படுத்தல் போன்ற தரமான ஆராய்ச்சிப்பணிகளை மேற்கொண்டு வருகின்றனர் .


    உயர்கல்வியில் தர மேம்பாட்டுக்கான யு .ஜி.சி. யின் நடவடிக்கைகளில் கீழ்க்காண்பவை சிலவாகும் :


    i. விழைவுசார் புள்ளிமுறை பாடத்திட்டப் பிரிவு -


    ( Choice-based Credit System (CBCS)


    ii. உயர்திறன் மையம் ( Universities with Potential for Excellence)


    iii. உயர்திறன் மையம் (Centre with potential for excellence in particular area)


    iv. சிறப்பு ஆய்வுதவித் திட்டம் ( Special Assistance Programme (SAP)


    v. அடிப்படை அறிவியல் ஆராய்ச்சித் திட்டம் ; (Basic Science Research)


    vi. முதன்மை ஆராய்ச்சித் திட்டம் (Major Research project)


    vii. சமுதாயக்கல்லூரிகள் ( Community Colleges)


    viii. இளம் தொழிலியல் பட்டப்படிப்பு ( B.Voc. Degree Programme)


    ix. தீனதயாள் உபாத்யாயா அறிவு - திறன் மேம்பாட்டு மையங்கள் (DDU KAUSHAL KENDRAS)


    x. வடகிழக்கு பிராந்தியத்துக்கான ( ஈஷான் உதய் ) கல்வி உதவித்தொகைத் திட்டம்


    xvi. தர மதிப்பீட்டுக்குழுவின் புதிய கிரேடு முறை


    xvii. யு . ஜி . சி ( ஸ்வயம் மூலமாக இணையவழிக் கற்கும் படிப்புகளுக்கான மதிப்பு வழங்கல் ) விதிமுறைகள் 2016


    இத்தகவலை இன்று மக்களவையில் மனித வள மேம்பாட்டுத்துறை இணையமைச்சர் டாக்டர் . மகேந்திர நாத் பாண்டே ஒரு கேள்விக்கு எழுத்து வடிவில் பதிலளிக்கையில் தெரிவித்தார் .


    *****

    
    
    (Release ID: 1498293) Visitor Counter : 5