      சுகாதாரம் மற்றும் குடும்ப நலத்துறை அமைச்சகம்

      தனியார் மருத்துவக் கல்லூரிகள்
      Posted On: 28 JUL 2017 7:14PM by PIB Chennai


    நீட் தேர்வை அறிமுகம் செய்ய 2016 –ல் ஐஎம்சி திருத்தச் சட்டம் நிறைவேற்றப்பட்டது. இதனடிப்படையில் பொதுவான கலந்தாய்வை நடத்துவதற்காக மத்திய அரசின் முன் அனுமதியைப் பெற்று எம்சிஐ, 1997 -ன் மருத்துவ இளநிலை பட்டப்படிப்பு 2000 –ன் மருத்துவ பட்ட மேற்படிப்பு முறைப்படுத்தல் விதிகளில் திருத்தம் செய்துள்ளது. நீட் மற்றும் பொதுக் கலந்தாய்வு மூலமே மருத்துவப் படிப்புகளுக்கான அனைத்துச் சேர்க்கைகளும் இருக்கும். கலந்தாய்வுக்குப்பின் சேர்க்கை விவரங்கள் எம்சிஐக்கு அனுப்பப்படுகின்றன.


    அரசு மருத்துவக் கல்லூரிகள் விஷயத்தில் கட்டண நிர்ணயம் சம்பந்தப்பட்ட மாநில அரசுகளின் பொறுப்பாகும். உதவி பெறாத தனியார் மருத்துவக் கல்லூரிகள் விஷயத்தில் உச்ச நீதிமன்றத்தின் உத்தரவைப் பின்பற்றி ஓய்வு பெற்ற உயர் நீதிமன்ற நீதிபதி தலைமையின் கீழ் சம்பந்தப்பட்ட மாநில அரசால் அமைக்கப்படும் குழு கட்டண விகிதத்தை முடிவு செய்யும். ஒருகல்வி நிறுவனம் நிர்ணயித்துள்ள கட்டணம் நியாயமாக உள்ளதா, குழுவால் நிர்ணயிக்கப்பட்ட கட்டணம் கல்வி நிறுவனத்தைக் கட்டுப்படுத்துமா என்பதை அந்த குழுதான் முடிவு செய்யும்.


    மேலும் கல்வி நிறுவனங்களுக்கு / கல்லூரிகளுக்கு / பல்கலைக் கழகங்களுக்கு செலுத்த வேண்டிய தொகைக்கான கேட்பு வரைவோலையை, பொதுக் கலந்தாய்வைத் தொடர்ந்து எம்பிபிஎஸ் படிப்புக்கு அனுமதி கிடைத்த மாணவர்கள் கலந்தாய்வுக் குழுவிடம் ஒப்படைக்க வேண்டும் என்று 09.05.2017 –ம் தேதியிட்ட உத்தரவில் மேண்மை தங்கிய உச்ச நீதிமன்றம் தெரிவித்துள்ளது. கலந்தாய்வுக்குப்பின் சேர்க்கை விவரங்கள் எம்சிஐ –க்கு அனுப்பப்படும். எம்சிஐ இந்த விவரங்களை ஆய்வு செய்யும். விதிமுறைகளை மீறி மருத்துவக் கல்லூரிகளில் மாணவர்கள் அனுமதிக்கப்பட்டிருந்தால் விடுவிக்கும் நோட்டீஸ்கள் அனுப்பப்படும். மாணவர்களுக்கு விழிப்புணர்வை ஏற்படுத்துவதற்காக மருத்துவக் கல்லூரிகளில் எந்தப் பாடப் பிரிவுகளுக்கு அனுமதி வழங்கப்பட்டுள்ளது என்ற விவரங்களை எம்சிஐ அதன் இணையப் பக்கத்தில் வெளியிட்டுள்ளது.


    மத்திய (சுகாதாரம் மற்றும் குடும்பநலத்துறை) இணை அமைச்சர் திரு. ஃபக்கான் சிங் குலாஸ்தே மக்களவையில் எழுத்து மூலம் அளித்த பதிலில் இதனை தெரிவித்தார்.


    ******

    
    
    (Release ID: 1511434) Visitor Counter : 4
    
    
      Read this release in: English