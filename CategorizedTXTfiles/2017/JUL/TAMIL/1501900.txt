      குடியரசுத் துணைத் தலைவர் செயலகம்

      நாட்டின் முதல் குடிமகள் என்ற பதவிக்கு பெருமையும் கண்ணியமும் சேர்த்தவர் திருமதி சுவ்ரா முகர்ஜி – குடியரசு துணைத் தலைவர் பாராட்டு!
      ‘குடியரசுத்தலைவரின் சீமாட்டி – புத்தக வெளியீட்டு விழா

      Posted On: 13 JUL 2017 6:54PM by PIB Chennai

    செல்வி சங்கீதா கோஷ் எழுதிய , ‘ பிரசிடென்ட்ஸ் லேடி ’ என்ற புத்தகத்தின் முதல் பிரதியை , குடியரசுத் தலைவர் திரு . பிரணாப் முகர்ஜிடம் குடியரசுத் துணைத்தலைவர் திரு . எம் . ஹமீத் அன்சாரி ஒப்படைத்தார் .


    அதன்பிறகு கூட்டத்தினரிடையே உரையாற்றிய குடியரசுத் துணைத்தலைவர் , ‘’ நாட்டின் முதல் குடிமகள் என்ற பதவிக்கு திருமதி சுவ்ரா முகர்ஜி பெருமையும் கண்ணியமும் சேர்த்தவர் ’’ என்று குறிப்பிட்டார் .


    திருமதி . முகர்ஜி இசை ஆர்வலராக , ஓவியராக , எழுத்தாளராக , ஆசிரியராக , அன்னையாக , நாட்டின் மிக உயர்ந்த பதவி வகித்தவரின் ஆத்மார்ந்த துணையாக இருந்தார் என குடியரசு துணைத்தலைவர் குறிப்பிட்டார் . மேலும் அவர் பேசுகையில் , ‘’ இந்தப் புத்தகம் திருமதி . முகர்ஜியின் சிறப்பான தனித்தன்மை , மனிதநேயம் போன்றவற்றை சிறப்புற வெளிப்படுத்துகிறது ’’ என தெரிவித்தார் . ‘’ இந்தப் புத்தகம் திறமையும் , தகுதியும் வாய்ந்த நபருக்கு அஞ்சலி செலுத்தும் வகையில் அமைந்திருப்பதாகவும் ’’ குறிப்பிட்டார் .


    துணைக் குடியரசுத் தலைவர் வெளியிட்ட அறிக்கை இது …


    ‘’ திருமதி . முகர்ஜி நாட்டின் முதல் குடிமகள் என்ற பதவிக்கு பெருமையும் கண்ணியமும் சேர்த்தவர் என்பதுடன் குடியரசுத் தலைவருக்கு பொருத்தமான துணையாகவும் திகழ்ந்தார் . இசை ஆர்வலராக , ஓவியராக , எழுத்தாளராக , ஆசிரியராக , அன்னையாக மற்றும் நாட்டின் மிக உயர்ந்த பதவி வகித்தவரின் ஆத்மார்ந்த துணையாகவும் இருந்தார் . நமது குடியரசுத் தலைவரின் திருமண நாளன்று , இந்தப் புத்தகம் வெளியிடப்படுவது நல்ல பொருத்தமாக அமைந்துள்ளது .


    திருமதி . முகர்ஜி , தற்போது வங்காளதேசத்தில் அமைந்துள்ள ஜெஸ்ஸோரில் பிறந்தார் . பிரிவினை நிகழ்ந்தபோது லட்சக்கணக்கான மக்கள் சமுதாய , கலாச்சார நிலங்களைத் துறந்து பயணப்பட்ட சங்கடத்தை எதிர்கொண்டவர் . கொல்கத்தாவில் புதிய வாழ்க்கையைத் தொடங்கியவர் , படிப்பில் முழு கவனம் செலுத்தி , வரலாறு மற்றும் அரசியல் அறிவியலில் பட்டம் பெற்றார் .


    நாட்டின் முதல் குடிமகளானதும் , குடியரசுத் தலைவர் மாளிகைக்கு இசையை மகிழ்வுடன் கொண்டுவந்தார் . வங்காள இசை மேதை டி . எல் . ராய் அவருக்கு அன்பளிப்பாக வழங்கிய ஆர்மோனியம் , தம்பூரா போன்ற இசைக் கருவிகள் அவருடன் மாளிகையில் வசித்தன .


    திருமதி . முகர்ஜி சிறந்த பாடகி ஆவார் . ரவீந்தரநாத் தாகூரின் பாடல்களை பாடல் , நடனம் மற்றும் நாடக வடிவத்தில் ஐரோப்பா , ஆசியா , ஆப்பிரிக்க நாடுகளில் நடத்தியிருக்கிறார் . ரவீந்திரநாத் தாகூரின் தத்துவங்களை பாடல் மற்றும் நடன வடிவத்தில் நிகழ்த்தும் , கீதாஞ்சலி என்ற குழு உருவாக இவர்தான் முழு காரணமாக இருந்தார் . இவர் 2013- ம் ஆண்டு ரவீந்தரநாத் தாகூர் பிறந்த தின விழாவில் , நாட்டின் முதல் குடிமகள் என்ற நெறிமுறைகளை புறம் தள்ளிவிட்டு , தனது குழுவினருடன் அமர்ந்து , தனக்குப் பிடித்த தாகூரின் பாடல்கள் பாடியதை இந்தப் புத்தகம் நினைவூட்டுகிறது


    இவர் இரண்டு புத்தகங்கள் எழுதியிருக்கிறார் . முன்னாள் பிரதம மந்திரி திருமதி . இந்திரா காந்தியுடன் அவர் தனிப்பட்ட முறையில் உரையாடிய நேர்காணலை , ‘ சோக்கர் அலோய் ’ என்ற பெயரில் முதல் புத்தகமாக எழுதினார் . சீனாவுக்கு மேற்கொண்ட பயணம் குறித்து , ‘ சேனா ஆசெனாய் சின் ’ என்ற பெயரில் இரண்டாவது புத்தகம் எழுதியுள்ளார் .


    திருமதி . முகர்ஜி , மிகச்சிறந்த ஓவியராக பல்வேறு ஓவியக் கண்காட்சிகளில் பங்கெடுத்துள்ளார் . அவரது ஓவியக் கலைக்கு தூண்டுகோலாக இருந்தவர் அவரது தாய் , அவர் பிரபல ஓவியராக புகழ்பெற்றவர் என்பது குறிப்பிடத்தக்கது .


    ஆங்கிலம் மற்றும் வங்காளம் என இரண்டு மொழியில் வெளியாகி இருக்கும் இந்தப் புத்தகத்தில் திருமதி . முகர்ஜி குறித்து முன்னாள் பிரதம மந்திரி டாக்டர் மன்மோகன் சிங் , திருமதி குருசரண் கவுர் , திருமதி ஷீலா தீக் ‌ ஷித் மற்றும் குடும்ப உறுப்பினர்களின் நினைவுத் தொகுப்புகளும் இடம் பெற்றுள்ளன .


    இந்தப் புத்தகம் திருமதி . முகர்ஜியின் சிறப்பான தனித்தன்மை , மனிதநேயம் , அன்பு நெறி போன்றவற்றை சிறப்புற வெளிப்படுத்துகிறது இந்தப் புத்தகம் தகுதியும் திறமையும் வாய்ந்த ஒருவருக்கு பொருத்தமான அஞ்சலியாக திகழ்கிறது .


    இந்தப் புத்தகத்தை சிறப்புற எழுதிய ஆசிரியர் சங்கீதா கோஷ் மற்றும் அவருக்கு உதவியாக இருந்த ஷாயிரி கோஷ் ஆகியோருக்கு என் வாழ்த்துகளை தெரிவிக்கிறேன் .


    ஜெய்ஹிந்த் .’’

    
    
    (Release ID: 1501900) Visitor Counter : 4
    
    
      Read this release in: English