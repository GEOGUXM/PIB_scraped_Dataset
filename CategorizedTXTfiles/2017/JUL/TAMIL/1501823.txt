      விவசாயத்துறை அமைச்சகம்

      கடந்த 15 ஆண்டுகளாக பால் உற்பத்தியில் இந்தியா உலகத் தலைமையாக இருக்கிறது. சிறிய வகை பால் உற்பத்தியாளர்கள், பதப்படுத்துவோர் மற்றும் இதில் சம்பந்தப்பட்ட மற்றவர்களின் பங்களிப்பே இதற்கு முதன்மைக் காரணமாகும்: திரு ராதா மோகன் சிங்.
      2011-14 காலத்தில் 398 மில்லியன் டன்னாக இருந்த பால் உற்பத்தியோடு ஒப்பிடும்போது 2014-17 ஆண்டில் பால் உற்பத்தி 16.9% அதிகரித்து 465.5 மில்லியன் டன்னாக இருக்கிறது:
      2011-14 காலத்தில் விவசாயிகளின் வருவாய் லிட்டருக்கு ரூ. 29 ஆக இருந்ததோடு ஒப்பிடும்போடு 2014-17 ஆண்டில் 13.79% அதிகரித்து ஒரு லிட்டருக்கான வருவாய் ரூ 33 ஆக இருக்கிறது:
      தேசிய கோகுல் இயக்கம் நாட்டின் புதிய முன் முயற்சியாகும்:
      கால் நடைகள் உற்பத்தித் திறனுக்கான தேசிய இயக்கம் எனப்படும் புதிய திட்டத்திற்கு மத்திய அரசு ஒப்புதல் வழங்கியுள்ளது. பால் உற்பத்தியை அதிகரிக்கவும் பால் பண்ணைத் தொழில் விவசாயிகளுக்கு அதிக வருவாய் தருவதாகவும் ரூ.850 கோடி ஒதுக்கப்பட்டுள்ளது:
      Posted On: 01 JUL 2017 5:34PM by PIB Chennai


    கடந்த 15 ஆண்டுகளாக பால் உற்பத்தியில் இந்தியா உலகத் தலைமையாக இருக்கிறது என்று மத்திய வேளாண் மற்றும் விவசாயிகள் நலத்துறை அமைச்சர் ராதாமோகன் சிங் கூறியிருக்கிறார். இந்தச் சாதனைக்கான முதன்மைக் காரணம் சிறுவகையிலான பால்பண்ணை, விவசாயிகள், பால் உற்பத்தியாளர்கள், பால்பதப்படுத்துதல், சந்தைப்படுத்தும் நிறுவனங்கள், இதில் தொடர்புடைய மற்ற பிறரின் பங்களிப்பேயாகும் என்றார்.பால் உற்பத்தியில் கணிசமான முன்னேற்றம் காணப்பட்டபோதும், நாட்டில் உள்ள அனைத்துக் குழந்தைகளுக்கும் பால் அடிப்படையிலான சத்துணவு ஆதாரம் கிடைக்க நாம் இன்னும் வெகுதூரம் செல்ல வேண்டியுள்ளது என்றும் அவர் கூறினார்.


    2011-14 காலத்தில் 398 மில்லியன் டன்னாக இருந்த பால் உற்பத்தியோடு ஒப்பிடும்போது 2014-17 ஆண்டில் பால் உற்பத்தி 16.9% அதிகரித்து 465.5 மில்லியன் டன்னாக இருக்கிறது என்று மத்திய வேளாண் மற்றும் விவசாயிகள் நலத்துறை அமைச்சர் தெரிவித்தார். அதே போல், 2011-14 காலத்தில் விவசாயிகளின் வருவாய் லிட்டருக்கு ரூ. 29 ஆக இருந்ததோடு ஒப்பிடும்போடு 2014-17 ஆண்டில் 13.79% அதிகரித்து ஒரு லிட்டருக்கான வருவாய் ரூ 33 ஆக இருக்கிறது.


    உள்நாட்டுக் கால்நடைகளின் உற்பத்தித் திறனை அதிகரிப்பதற்காக உள்நாட்டு சினைக் கருவைப் பாதுகாக்கவும் மேம்படுத்தவும் நிதி ஒதுக்கீடு பலமடங்கு உயர்த்தப்பட்டுள்ளது. உள்நாட்டுக் கால்நடைகளைப் பாதுகாப்பது வளர்ப்பது என்ற நோக்கத்துடன் நாட்டிலேயே முதன் முறையாக தேசிய கோகுல் இயக்கம் தொடங்கப்பட்டுள்ளது. கோகுல் கிராமம் உருவாக்குவது, களநிகழ்வுகளைப் பதிவு செய்வது, உள்நாட்டுக் கால்நடைகளை அறிவியல் பூர்வமாக வளர்க்கும் விவசாயிகளுக்கும் நிறுவனங்களுக்கும் விருது வழங்குவது, எருதுப்பண்ணைகளை விரிவுப்படுத்துவது, உள்நாட்டுச் சினைக் கருவைத் தரும் காளைகளை கரு காப்பு நிலையங்களில் சேர்ப்பது போன்றவை இந்த இயக்கத்தின் முக்கிய நோக்கங்களாகும். மேலும், அறிவியல் பூர்வமாக உள்நாட்டு சினைக் கருவைப் பாதுகாப்பதற்கும் மேம்படுத்துவதற்குமான தேசிய காமதேனு சினைக்கரு மையங்களை உருவாக்ப்படும். உள்நாட்டு மரபுவழிக் கூறுகளைக் கொண்ட மூலப்பொருள் இருப்பு நிலையமாக மட்டுமின்றி நிரூபிக்கப்பட்ட மரபணு ஆதாரவளக் காப்பகமாகவும் தேசிய காமதேனு சினைக்கரு மையங்கள் இருக்கும்.


    வடக்கு மண்டலத்தில் மத்திய பிரதேசத்திலும் தெற்கு மண்டலத்தில் ஆந்திரப்பிரதேசத்திலும் தேசிய காமதேனு சினைக் கருமையம் அமைக்க ஒவ்வொன்றுக்கும் ரூ. 25 கோடி விடுவிக்கப் பட்டிருப்பதாகவும் மத்திய வேளாண் மற்றும் விவசாயிகள் நலத்துறை அமைச்சர் தெரிவித்தார். ஆந்திரப்பிரதேசத்தில் அமைக்கப்படும் தேசிய காமதேனு சினைக் கருமையம் பெரும்பாலும் தயார் நிலையில் உள்ளது.


    உள்நாட்டு சினைக் கரு என்பது வெப்பத்தைத் தாங்கிக் கொள்வது, நோய்களைத் தடுப்பது என்பதோடு ஏ2 ஏ2 பால் வகையை உற்பத்தி செய்வதிலும் நன்கரியப்பட்டுள்ளது. இந்தப்பால் இதயநாள நோய்கள், நீரிழிவு, நரம்பியல் கோளாறு போன்ற உடல்நலப் பிரச்சனைகளிலிருந்தும் பாதுகாக்கிறது. நாட்டில் ஏ2 ஏ2 என்ற வகை பாலினைத் தனியாகவே சந்தைப்படுத்தும் தேவையும் இருக்கிறது.


    அதிகரித்துவரும் பாலின் தேவையை சமாளிக்கவும், பால் உற்பத்தியை மேலும் லாபகரமாக்கவும் தேசிய கால்நடைகள் உற்பத்தித் திறன் இயக்கம் எனப்படும் புதிய திட்டத்திற்கு மத்திய அரசு அனுமதி வழங்கி இருப்பதாகவும் இதற்கு ரூ.825 கோடி ஒதுக்கியிருப்பதாகவும் மத்திய வேளாண் மற்றும் விவசாயிகள் நலத்துறை அமைச்சர் மேலும் கூறினார். நாட்டில் முதன் முறையாக தேசிய கோகுல் இயக்கத்தின் கீழ் இ-பசு ஹாட் இணையதளம் உருவாக்கப்பட்டுள்ளது. விவசாயிகளை கால்நடை வளர்ப்பவர்களுடன் தொடர்பை ஏற்படுத்தி தரமான சினைக்கரு எங்கே கிடைக்கிறது என்பதைத் தெரிந்து கொள்வதில் இந்த இணையதளம் முக்கியப் பங்களிப்பு செய்கிறது. உள்நாட்டு மரபிலான எருதுகள் மற்றும் எருமைகளை வாங்குவதற்கும் விற்பதற்கும் விவசாயிகள் மற்றும் கால்நடை வளர்ப்பவர்களுக்கு இந்த இணையதளம் உதவும் 2022 ஆம் ஆண்டுவாக்கில் விவசாயிகளின் வருவாயை இரு மடங்கு ஆக்கும் திட்டம் மாண்புமிகு பிரதமருக்கு உள்ளது என்றும் அமைச்சர் கூறினார். இந்த இலக்கை அடைவதற்கு பால் வளத்துறை குறிப்பிடத்தக்கப் பங்காற்ற முடியும். இந்த இலக்கை எட்டுவதற்கு சம்பந்தப்பட்ட அனைவரும் ஒருங்கிணைந்து செயல்பட வேண்டும் என்றும் அவர் கூறினார்.


    இந்த நிகழ்ச்சியில் 2017 ஆம் ஆண்டுக்கான பால் உற்பத்தி செய்யும் விவசாயிளுக்கு தேசிய கோபால் ரத்னா மற்றும் காமதேனு விருதுகளை அமைச்சர் வழங்கினார். இந்த இரண்டு விருதுகளும் இந்த ஆண்டு அறிமுகம் செய்யப்பட்டவையாகும்.

    
    
    (Release ID: 1501823) Visitor Counter : 7
    
    
      Read this release in: English