      கப்பல் போக்குவரத்து அமைச்சகம்

      கப்பல் போக்குவரத்து அமைச்சகம் கப்பல் சுற்றலா சீர்திருத்தங்களை வடிவமைத்தது
      Posted On: 10 JUL 2017 4:02PM by PIB Chennai


    சுங்கம் மற்றும் குடியேற்ற விதிமுறைகள் எளிதாக்கப்படும் .


    கப்பல் உலாவுக்கு முந்தைய விதிமுறைகளுக்கு ஒற்றைச் சாளர முறை , ஒரே மாதிரியான பாதுகாப்பு முறைகள் , குடியேற்ற அலுவலகம் மற்றும் மத்திய தொழிற் பாதுகாப்புப்படை ஒருங்கிணைப்பு ஆகியன அமலாக்கப்படும் .


    கப்பல் போக்குவரத்து அமைச்சகம் மற்றும் சுற்றுலா அமைச்சகம் ஆகியன இணைந்து நாட்டில் கப்பல் சுற்றுலாவை ஒழுங்கமைக்கும் முறைமைகளில் சீர்திருத்தங்களை அறிவித்துள்ளன . சுற்றுலா துறைமுகச் செயல்பாடுகளான பாதுகாப்பு , குடி வருகை மற்றும் சுங்கம் ஆகியவற்றின் விதிகளையும் பலகூறுகளையும் எளிதாக்கி , பெரும் வேலைவாய்ப்புகள் தரவல்ல இந்தத் தொழிற்துறைப் புரட்சிகரமாக உருவாக்குவதே இதன் நோக்கம் . கப்பல் சுற்றுலா வளர , உள்கட்டமைப்பு முன்னேற்றம் மட்டும் அல்லது பல்வேறு அரசுத் துறைகளின் விதிமுறைகளில் ஒரே மாதிரி சீரான ஒழுங்கு , வெளிப்படைத்தன்மை , மற்றும் எதிர்பார்த்தபடியான முறைமைகள் தேவை என கப்பல் அமைச்சக சிறப்புச் செயலாளர் திரு . அசோக் ஜீவத்சவா தெரிவித்தார் . வேறுவிதமாகக் கூறினால் , எளிய முறையில் அலுவலர்கள் நடைபெறுவதே கப்பல் சுற்றுலா வளர இன்றியமையாதது .


    அமைச்சகம் , வாடிக்கையாளருக்கு இனிதாக உள்ள , பயணம் , சுமை கையாளும் தொல்லையற்ற முறைகளை உருவாக்க ஒரு செயல் திட்டம் வரைய உலகளாவிய ஆலோசனை நிறுவனம் ஒன்றை அணுகியது . கப்பல் சுற்றுலா பெருகிடவும் , தொடரவும் ஏற்ற சூழலை அமைக்கவும் வழிதேடியது . அந்த நிறுவனத்தின் பரிந்துரைகளின்படி புதிய சீர்திருத்தங்களை அறிவித்தது .


    ஆலோசனை நிறுவனம் அளித்த முக்கிய பரிந்துரைகளில் உடனடியாக அமலாக்க முடிகிறவை கீழ் வருகின்றன .

     1. கப்பல் சுற்றுலாவுக்கு முந்தைய தேவைகள் ஆகிய , வாகன நுழைவு , ஊழியர்கள் மற்றும் வழிகாட்டிகள் ஆகியவற்றுக்கு ஒற்றைச் சாளர முறை ஏற்படுத்தல் , வாகனம் பதிவு அனுமதி ஆவணங்களை ஒவ்வொரு முறையும் சரிபார்ப்பதை நீக்கி மின்னு முறை கையாளுதல் .
     2. கப்பல் சுற்றுலா முனையங்களுக்கு தனியாக ஒதுக்கப்பட்ட அணுகுசாலை மற்றும் தனி நுழைவாயில் ,
     3. எல்லாத் துறைமுகங்களிலும் ஒரே வகையான நிலையான பாதுகாப்பு முறைகளை மத்திய தொழில் பாதுகாப்பு படை கையாளுதல் .
     4. பயணி முன்னிரவே வரவும் உட்பகுதி இடங்களைப் பார்வையிடவும் தேவையான பாதுகாப்பு மற்றும் அணுகும் வசதிகளை அளித்தல் .
     5. ஒருமுறை கப்பலிலிருந்து இறங்கியபோது தவிர நேரடியான முகத்துக்கு முகம் நடைபெறும் சோதனைகள் கூடாது .
     6. இறங்கும் பயணிகளுக்குப் பாதுகாப்புச் சோதனை ஒரே ஒருமுறை மட்டுமே செய்ய வேண்டும் .
     7. குடிவருகை மற்றும் சி . ஐ . எஸ் . எப் . படை ஒருங்கிணைந்து தற்போதைய நடைமுறைகளை மறுவடிவாக்குவதன் மூலம் இந்தியாவுக்கு வரும் கடல் பயணிகளுக்கு இனிய அனுபவத்தை அளிக்க வேண்டும் .
     8. இந்த நடைமுறைகளைச் செயல்படுத்தும் அலுவலர்களுக்கு அறிவுறுத்தவும் பயிற்சி தரவும் தகுதி பெற்ற செயலாக்க முறைமைகளை வடிவமைப்பதன் மூலம் பயணிகளை இன்னும் சிறப்பாகக் கையாள வேண்டும் .
     9. கையால் சரிபார்க்கும் தாமதங்களைத் தவிர்த்துத் தொழில் நுணுக்கத்தைப் பயன்படுத்த வேண்டும் . பயணிகள் அட்டவணையை சி . ஐ . எஸ் . எப் . இடம் முன்னரே தர வேண்டும் .
    10. விமான நிலையங்களினால் உள்ளதுபோல பச்சை வழி / சிவப்பு வழிகளை இப்போதைய துறைமுகங்களல் ஏற்படுத்திச் சுங்கச் சோதனைகளை எப்போதாவது ஒருமுறை செய்தல் வேண்டும் .

    மேற்கூறிய பரிந்துரைகளைக் குறித்த காலத்தில் செயலாக்கத் தேவையான முறைமைகளையும் , தேவைகளையும் உருவாக்கிட ஒரு குழு அமைக்கப்பட்டுள்ளது .


    வெளிநாடு உள்நாடு மற்றும் நதிவழிச் சுற்றுலாப் பாதைகள் ஐந்தை தேர்ந்து கூறவும் , உடனடியாக வளர்த்தெடுக்கவும் , இந்தப் பாதைகளுக்கு தொழில் நுணுக்கப் பொருளாதார அறிக்கை ( டி . இ . எப் . ஆர் ) தயாரிக்கவும் , ஆலோசனை முகாமை கேட்டுக் கொள்ளப்பட்டுள்ளது . மாதிரி முனைய செயலாக்க மற்றும் சுற்றுலா முனைய செயலாக்க திட்டமிடல் வளர்ச்சி பெற குறிப்பிட்ட ப ல துறைமுகங்கள் மற்றும் முனையங்கள் தேர்வு செய்யப்படும் .


    இம்மாத முற்பகுதியில் பங்கேற்பாளர்கள் இணைந்து விவாதிக்கவும் கடல்வழி சுற்றுலா வளர்ச்சிக்கு உறுதியான செயல்திட்டம் தயாரிக்கவும் , கப்பல் போக்குவரத்து அமைச்சகம் ஒரு பணிப்பட்டறையை ஏற்பாடு செய்தது . கப்பல் போக்குவரத்து சாலைப்போக்குவரத்து மற்றும் நெடுஞ்சாலைகள் அமைச்சர் திரு . நிதின்கட்காரி இந்தப் பணியரங்கைத் தொடங்கி வைத்தார் . சுற்றுலா மற்றும் கலாச்சார த்துறை மத்திய இணை அமைச்சர் ( தனிப்பொறுப்பு ) டாக்டர் மகேஷ் சர்மா மற்றும் சுற்றுலாத்துறைச் செயலர் திருமதி . ராஷ்மிவர்மா ஆகியோர் கலந்து கொண்டனர் . சுங்கம் , குடிவருகை , துறைமுகம் , சி . ஐ . எஸ் . எப் , மாநில சுற்றுலா வாரியங்கள் , கடல்சார் வாரியங்கள் , துறைமுக இலாக்காள் , கப்பல் சுற்றுலா நிறுவனங்கள் முதலிய இதற்கு தொடர்புள்ள சிறு பங்கேற்பார்கள் பணியரங்கில் கலந்து கொண்டனர் .


    உலகளாவிய ஆலோசனை நிறுவனப் பரிந்துரைகளைக் காண இங்கே சொடுக்குக .

    
    
    (Release ID: 1497210) Visitor Counter : 4
    
    
    
    
    

10.