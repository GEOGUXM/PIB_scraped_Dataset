      PIB Headquarters

      ஜிஎஸ்டி : சிக்கலான, பல்முனை வரிவிதிப்பு முறையிலிருந்து எளிய வரிவிதிப்புக்கு மாறுதல்
      Posted On: 18 JUL 2017 11:39AM by PIB Chennai


    பொருட்கள் மற்றும் சேவைகள் வழங்கலின் மீதான ஜிஎஸ்டி வரி விகிதங்கள் பிற அம்சங்களுக்கிடையே , தொடர் வரிகளையும் உள்ளடக்கிய , ஜி . எஸ் . டி . அமலாக்கத்திற்கு முந்தைய மொத்த மறைமுக வரிவிதிப்பையும் கருத்தில் கொண்டே நிர்ணயிக்கப்பட்டுள்ளன. தானியங்கள் , பருப்பு வகைகள் , பால் , தேயிலை , காய்கறிகள் , சமையல் எண்ணெய்கள் , சர்க்கரை , பற்பசை , கேச எண்ணெய் , சோப்பு , காலணி , குழந்தைகளின் படங்கள் , ஓவியம் அல்லது வண்ணம் தீட்டும் புத்தகங்கள் போன்ற பெரும்பான்மை நுகர்வுப் பொருட்கள் மீது ஜி . எஸ் . டி . அமலாக்கத்திற்கு முந்தைய வரிவிதிப்பைவிட , தற்போது அறிவிக்கப்பட்ட ஜி . எஸ் . டி . வரிவிகிதங்கள் குறைவானவையே.


    கூடுதலாக , ஜிஎஸ்டியின் குறிக்கோளாவது சிக்கலான , பல்முனை வரிவிதிப்பு முறையிலிருந்து எளிய வரிவிதிப்புக்கு மாறுதலே ஆகும். முந்தைய வரிவிதிப்பை ஒப்பிடும்போது , அதற்கு மாற்றாக வந்திருக்கும் , ஜி . எஸ் . டி . ஒரு எளிய வரிவிதிப்பு நடைமுறையாகும். மத்திய கலால் வரி , கலால் வரி (மருத்துவ மற்றும் ஒப்பனைத் தயாரிப்புக்கள்) , கூடுதல் கலால் வரி (சிறப்பு முக்கியத்துவம் வாய்ந்த சரக்குகள்) , கூடுதல் கலால் வரி (துணிகள் மற்றும் துணிச் சரக்குகள்) , சுங்கத்துறையின் கூடுதல் சுங்கவரி (பொதுவாக CVD என அறியப்படுவது) , சுங்கத் துறையின் சிறப்பு கூடுதல் சுங்க வரி ( SAD), சேவை வரி உட்பட , மத்திய அரசால் விதிக்கப்பட்டு வசூலிக்கப்பட்ட பல்முனை வரிகளுக்கு மாற்றாக ஜிஎஸ்டி வந்திருக்கிறது. கூடுதலாக , மாநில மதிப்புக் கூட்டு வரி ( VAT), மத்திய விற்பனை வரி , கொள்முதல் வரி , கேளிக்கை வரி , நுழைவு வரி (அனைத்து படிவங்களும்) , பொழுது போக்கு மற்றும் கேளிக்கை வரி (உள்ளூர் அமைப்புகளால் தீர்வை விதிக்கப்பட்டிருப்பது தவிர) , விளம்பரங்களின் மேலான வரிகள் , லாட்டரிகள் , பந்தயம் கட்டுதல் மற்றும் சூதாட்டம் மீதான வரிகள் உள்ளிட்ட பல்வேறு மாநில வரிகளும் ஜி . எஸ் . டி . க்குள் அடக்கப்பட்டுவிட்டன.


    மேலும் , வரிவிதிப்புச் சட்டத்திருத்தம் , 2017 - இன் கீழ் பல்வேறு மிகை/உப வரிகளும் நீக்கப்பட்டு விட்டன. பல்வகை கலால்வரி விகிதங்கள் , மிகை வரிகள் , உப வரிகள் மற்றும் பல்வகை மதிப்புக்கூட்டு வரிவிகிதங்களுக்கு மாறாக ஜிஎஸ்டி நடைமுறை ஐந்து தீர்க்கமான வரிவிகிதங்களையே ( 0%, 5%, 12%, 18% மற்றும் 28%) கொண்டிருக்கிறது. ஆகவே , மொத்தத்தில் முந்தைய வரிவிதிப்புகளுக்கு மாற்றாக வந்திருக்கும் ஜி . எஸ் . டி . மிகவும் எளிமையானது.


    நாடாளுமன்ற மேலவையில் இன்று கேட்கப்பட்ட கேள்விக்கு திரு. சந்தோஷ் குமார் கங்வார் எழுத்து மூலமாக இவ்வாறு பதிலளித்தார்.


    ****


    

    
    (Release ID: 1498080) Visitor Counter : 3