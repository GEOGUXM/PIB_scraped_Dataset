      மனித வள மேம்பாட்டு அமைச்சகம்

      பள்ளி ஆவணங்களை மின் ஆவணங்களாக்குதல்
      Posted On: 17 JUL 2017 4:33PM by PIB Chennai


    இந்தியாவின் தேசியக் கல்விப் பாதுகாப்புக் களஞ்சியமானது (NAD) 24 X 7 அளவுள்ள இணையப்பகுதியாகும் . பல்வேறு கல்வி நிறுவனங்கள் , பள்ளிக் வாரியங்கள் , தகுதி நிர்ணயத் தேர்வுக்குழுக்கள் ஆகியவற்றின் கல்வி சம்பந்தப்பட்ட ஆவணங்கள் அனைத்தும் கணினிமூலம் மின் ஆவணங்க ளாக்கப்பட்டு பாதுகாக்கும் வைப்பகமாக இது விளங்குகிறது . அவ்வாறு சேமித்து வைக்கப்பட்டுள்ளவற்றில் பட்டங்கள் , பட்டயங்கள் , சான்றிதழ்கள் , மதிப்பெண் தாள்கள் , மேலும் திறன் மேம்பாட்டுக்கென வழங்கப்பட்ட விருதுகள் உள்ளிட்டவை அடங்கும் . இந்த என் . ஏ . டி . யை இயக்கும் அதிகாரம் பல்கலைக்கழக மானியக் குழுவிடம் அளிக்கப்பட்டுள்ளது .


    என் . ஏ . டி . யானது என் . டி . எம் . எல் . ( என் . டி . எஸ் . எல் . டேட்டாபேஸ் மேனேஜ் மெண்ட் லிட் ) மற்றும் சி . வி . எல் .( சிடி . எஸ் எல் . வெஞ்சர்ஸ் லிட் ) ஆகிய இரு டிஜிட்டல் சேமிப்பகங்கள் மூலம் கையாளப்படுவதாகும் . டிஜிட்டல் சேமிப்பகங்களில் கல்வி சம்பந்தமான விருதுகள் ஆவணங்களைப் பராமரிப்பது இணையவழிக் கையாள்கைக்கு மட்டுமன்றி , அவற்றை மீட்டெடுக்கவும் , சரிபார்க்கவும் உதவுகிறது . மேலும் முறைகேடுகள் நடப்பதைத் தடுக்கவும் கல்விச் சான்றிதழ்கள் , மதிப்பெண் சான்றுகள் போன்றவற்றை இழக்காமல் இருக்கவும் இது உதவுகின்றது .


    டிஜிட்டல் தரவுகள் பதிவுக்கும் பயன்பாட்டுக்கும் ஆதார் எண் பயன்படுத்தப்படும் . எனினும் ஆதார் எண் இல்லாத நிலையில் தனித்தன்மையான ஒரு என் . ஏ . டி . அடையாள எண் உருவாக்கப்பட்டு அவர்களுக்கு டிஜிட்டல் பயன்பாட்டுக்கு வழங்கப்படும் .


    இத்தகவலை இன்று மக்களவையில் மனித வள மேம்பாட்டுத்துறை இணையமைச்சர் டாக்டர் . மகேந்திர நாத் பாண்டே ஒரு கேள்விக்கு எழுத்து வடிவில் அளித்த பதிலில் தெரிவித்தார் .


    *****


      Bottom of Form


    

    
    (Release ID: 1498290) Visitor Counter : 10