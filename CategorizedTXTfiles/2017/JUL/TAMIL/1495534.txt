      நிதி அமைச்சகம்

      மாற்றுத் திறனாளிகளுக்கான குறிப்பிட்ட சில பொருட்களின் ஜிஎஸ்டி விகிதம் மாற்றுத் திறனாளிகளுக்குப் பயன்படும் குறிப்பிட்டச் சில கருவிகளுக்கான ஜிஎஸ்டி விகிதம் என்ன என்பது குறித்து கேள்விகள் எழுந்துள்ளன. அதற்கான விளக்கம் கீழே அளிக்கப்பட்டுள்ளது.
      மாற்றுத் திறனாளிகளுக்கு உதவக்கூடிய, இங்கே பட்டியலிடப்பட்டுள்ள சாதனங்கள் மற்றும் மறுவாழ்வுக்குதவும் பொருட்களுக்கு சலுகை விகிதமாக 5% ஜிஎஸ்டி நிர்ணயிக்கப்பட்டுள்ளது:

      Posted On: 04 JUL 2017 5:35PM by PIB Chennai

    1. பிரெய்லி தட்டச்சுப் பொறி மற்றும் பிரெய்லி எழுது கருவிகள்


    2. கையால் எழுத உதவும் கருவிகளான பிரெய்லி சட்டகங்கள், எழுது வழிகாட்டிகள், ஸ்டைலி எழுதுகோல்கள், பிரெய்லி அழிப்பான்கள்


    3. கைப்பிரம்புகள், சோனிக் கைடு போன்ற மின்னணுக் கருவிகள்


    4. ஆப்டிகல் மற்றும் சுற்றுப்புறச் சென்சார்


    5. டைலர் சட்டகம் (Taylor Frame) போன்ற கணிதச் சாதனங்கள் (எண் கணிதம் மற்றும் அல்ஜிப்ரா கைகள், கியுபரிதம், பேசும் அல்லது பிரெய்லி கால்குலேட்டர்


    6. வடிவியல் சாதனங்களான, ஒருங்கிணைந்த க்ராப், கணிதவியல் செயல்விளக்கப் பலகை, பிரைய்லி பாகைமாணி, அளவுகோல், காம்பஸ் மற்றும் ஸ்பார் சக்கரங்கள் (Spar Wheels)


    7. மின்னணு அளவியல் சாதனங்களான காலிப்பர், மைக்ரோமீட்டர், கம்பரட்டர், அளவுமாணிகள், Gauge Block Levels, Rules, Rulers and Yardsticks


    8. வரைவு மற்றும் வரைதலுக்கான சாதனங்கள், Tactile Displays


    9. சிறப்பாக வடிவமைக்கப்பட்ட கடிகாரங்கள், கைக்கடிகாரங்கள்


    10. முதல் அட்டவணை எண் 90.21 கீழ்வரும் எலும்பியல் உபகரணங்கள்


    11. முதல் அட்டவணை எண் 87.13 கீழ்வரும் சக்கர நாற்காலிகள்


    12. செயற்கை எலக்ட்ரானிக் குரல்வளை மற்றும் உதிரிப்பாகங்கள்


    13. செயற்கை எலக்ட்ரானிக் காது (கோச்லியர் உள்வைப்பு முறை)


    14. பேசும் புத்தகங்கள் ( ஒலிநாடாக்கள், சி.டிக்கள் அல்லது ஒலிப்பதிவுகள்) மற்றும் பெரிய எழுத்துப் புத்தகங்கள், பிரெய்லி எம்போசர்ஸ், பேசும் கால்குலேட்டர்கள், பேசும் தர்மா மீட்டர்கள்.


    15. பிரெய்லி கணினி டெர்மினல்கள் மற்றும் டிஸ்ப்ளேக்கள், எலெக்ட்ரானிக் பிரெய்லி transfer and pressing எந்திரங்கள், ஸ்டீரியோ டைப்பிங் எந்திரங்கள்


    16. ப்ரெய்லி தாள்


    17. பார்வையிழப்பிற்கு ஆளானவர்களுக்காக வடிவமைக்கப்பட்ட அனைத்து தொட்டுணரக்கூடிய பொருட்கள், கருவிகள், உபகரணங்கள்.


    18. பார்வையற்றோர் இயக்கத்திற்கு உதவும் வெள்ளைப் பிரம்புகள், எலெக்ட்ரானிக் வழிகாட்டிகள் மற்றும் தடைகள் அறியும் உபகரணம்.


    19. பார்வையற்றோர் கல்வி, மறுவாழ்வு, தொழில்பயிற்சி மற்றும் வேலைவாய்ப்பிற்கு உதவும் தொழில்நுட்பச் சாதங்களான, பிரெய்லி தட்டச்சுப் பொறிகள், பிரெய்லி கைக்கடிகாரங்கள், கற்பிக்கும் கற்கும் சாதனங்கள், விளையாட்டுப் பொருட்கள் மற்றும் பார்வையற்றோருக்கு பயன்படும் மற்றக் கருவிகள் மற்றும் தொழில்கல்விச் சாதனங்கள்.


    20. கேட்பதற்கு உதவிச் செய்யும் சாதனங்கள், ஆடியோமீட்டர்கள்


    21. வெளிப்புற கதீட்டர்கள், படுக்கைப் புண்களைத் தடுக்கும் சிறப்பு ஜெல்லி குஷன்கள், படிக்கட்டுத் தூக்கிகள், சிறுநீர் சேகரிப்புப் பைகள்


    22. தீவிரப் பாதிப்பிற்காளான மாற்றுத் திறனாளிகளுக்குதவும் கருவிகள் மற்றும் உள்வைப்புப் பொருட்கள்; மூட்டு மாற்றுப் பொருட்கள், தண்டுவடச் சிகிச்சைப் பொருட்கள், எலும்புச் சிமெண்ட் உட்பட அனைத்து உள்வைப்புப் பொருட்கள் இத்தகைய உதவிச் சாதனங்கள் மற்றும் கருவிகளை உற்பத்திச் செய்யத் தேவையான உள்ளிடல் மற்றும் மூலப் பொருட்கள் 18% ஜிஎஸ்டிக்கு உட்பட்டவை. சலுகை விகிதமான 5% ஜிஎஸ்டி இந்தக் கருவிகளுக்கும் சாதனங்களுக்கும் விதிக்கப்படுவதனால், இவற்றின் உள்நாட்டு உற்பத்தியாளர்கள் உள்ளிடல் மற்றும் மூலப் பொருட்களுக்கு செலுத்திய ஜிஎஸ்டியை ( Input Tax Credit) திரும்பப் பெறமுடியும். மேலும், உற்பத்திக்குப் பிறகான பொருட்களின் ஜிஎஸ்டி விகிதம் உற்பத்திக்காக பயன்படுத்தப்படும் பொருட்களின் ஜிஎஸ்டி விகிதத்தைவிட குறைவாக இருக்கையில், ஒட்டுமொத்த Input Tax Creditஐ திரும்பப் பெறுவதற்கு ஜிஎஸ்டி விதிகள் இடமளிக்கின்றன. ஆகவே, இந்தக் கருவிகள் மற்றும் சாதனங்களுக்கான 5% ஜிஎஸ்டி விகிதம், இவற்றின் உள்நாட்டு உற்பத்தியாளர்கள், எத்தகைய ஒட்டுமொத்த Input Tax Creditஐயும் திரும்பப் பெற உதவுகிறது. இத்தகைய நிலையால், இந்தக் கருவிகள்/சாதனங்களுக்கு விதிக்கப்படும் 5% சலுகை விகிதம், ஜிஎஸ்டிக்கு முன்பிருந்த காலத்தை ஒப்பிடுகையில், உள்நாட்டில் உற்பத்திச் செய்யப்படும் பொருட்களின்உற்பத்திவிலை குறைவதற்கு உதவுகிறது.


    இதற்கு மாறாக ஜிஎஸ்டியிலிருந்து இந்தக் கருவிகளுக்கும் சாதனங்களுக்கும் விலக்களிக்கப்பட்டால் , இத்தகையப் பொருட்களின் இறக்குமதிக்கும் வரியேதும் இல்லையெனும்போது, உள்ளிடுப் பொருட்களுக்கான வரியை உள்நாட்டில் உற்பத்திச் செய்யப்படும் இத்தகைய கருவிகள்/சாதனங்களின் மீதே தொடர்ந்து சுமத்த வேண்டிய நிலை ஏற்படும். உற்பத்தி விலை கூடும். Domestic value additionக்குத் கிடைக்கும் பாதுகாப்பிற்கு எதிர்மறை நிலையை உருவாக்கும்.


    உண்மையில் , இத்தகைய கருவிகள்/சாதனங்கள் மீதான 5% ஜிஎஸ்டி சலுகை விகிதம், இத்தகையக் கருவிகளைப் பயன்படுத்தும் மாற்றுத் திறனாளிகளுக்கும் அத்தகையப் பொருட்களின் உள்நாட்டு உற்பத்தியாளர்களுக்கும் நலம் தரும் சூழலை உருவாக்கும். இந்த அடிப்படையில்தான் கவுன்சில் இந்தப் பொருட்கள் 5% விகித வரிவிதிப்பு எல்லைக்குள் வைக்கப்பட்டுள்ளன.

    
    
    (Release ID: 1495534) Visitor Counter : 7
    
    
      Read this release in: English