      விவசாயத்துறை அமைச்சகம்

      தேசிய பால்பண்ணை வளர்ச்சி வாரியம் (என்.டி.டி.பி.) வழங்கும் தரச்சான்றானது, பாதுகாப்பும் தரமும் நிறைந்த பால் மற்றும் பால் பொருட்களை கூட்டுறவு நிறுவனங்களிடம் இருந்து பெறுவதைக் குறிக்கிறது. – திரு. ராதா மோகன் சிங்
      பால் கூட்டுறவு நிறுவனங்கள் மற்றும் பால் உற்பத்தியாளர்களிடம் போட்டியைத் தூண்டும் வகையிலும், அதிவிருப்ப தரச்சான்றாகவும் என்.டி.டி.பி-யின் சான்று விளங்குகிறது.
      பால் மற்றும் பால் பொருட்கள், பால் உற்பத்தியாளர்களிடம் இருந்து நுகர்வோரை சென்றடையும் வரை போதுமான அளவு மற்றும் சரியான தரத்தில் கிடைப்பதை மேம்படுத்துவது இந்த தரச் சான்றின் நோக்கமாக இருக்கிறது.
      Posted On: 20 JUL 2017 1:05PM by PIB Chennai


    மத்திய வேளாண்மை மற்றும் விவசாயிகள் நலத்துறை அமைச்சர் திரு . ராதா மோகன் சிங் , இன்று தேசிய பால்பண்ணை வளர்ச்சி வாரியத்தின் ( என் . டி . டி . பி .) தரத்தைக் குறிக்கும் அடையாளச் சான்றினை புதுடெல்லி , கிருஷி பவனில் அறிமுகப்படுத்தினார் . மத்திய வேளாண்மை மற்றும் விவசாயிகள் நலத்திற்கான இணை அமைச்சர் திரு . சுதர்சன் பகத் , கால்நடை வளர்ப்பு , பால் மற்றும் மீன்பிடித் துறை செயலாளர் திரு . தேவேந்திர செளத்ரி , தேசிய பால்பண்ணை வளர்ச்சி வாரியத்தின் தலைவர் திரு . திலிப் ராத் போன்றவர்கள் விழாவில் கலந்துகொண்டார்கள் . உணவுப் பாதுகாப்பு மற்றும் தரம் மேலாண்மை திட்டத்தின் அடிப்படையில் , தர மதிப்பீடு பெற்றவர்களில் தேர்ந்தெடுக்கப்பட்ட 14 உற்பத்தி நிலையங்களுக்கு அமைச்சர் சான்றிதழ் வழங்கினார் .


    அமைச்சர் பேசுகையில் , தரத்தின் அடையாளமாகத் திகழும் என் . டி . டி . பி - யின் தரச்சான்றானது , பாதுகாப்பு குடை போன்று செயல்படும் என்று சொன்னார் . மேலும் பாதுகாப்பான , தரமான பால் மற்றும் பால் பொருட்களை பால் கூட்டுறவு நிறுவனங்கள் உற்பத்தி செய்வதன் அடையாளமாக இது இருக்கும் . சிறந்த தரத்தின் அடையாளமாக இந்த தரச்சான்று செயல்படுவதால் , நுகர்வோரின அங்கீகாரச் சின்னமாகவும் இது திகழும் என்றார் .


    அமைச்சர் பேசியபோது , ‘ பால் கூட்டுறவு நிறுவனங்கள் மற்றும் பால் உற்பத்தியாளர்களிடம் போட்டியைத் தூண்டும் வகையில் அதிவிருப்ப அடையாளச் சின்னமாக என் . டி . டி . பி - யின் தரச்சான்று விளங்குகிறது . பால் கூட்டுறவு நிறுவனங்கள் மீது நுகர்வோருக்கு அதிக நம்பிக்கை ஏற்படுத்துவதற்கும் இந்த சான்று உதவி புரிகிறது ’ என தெரிவித்தார் . வேளாண் அமைச்சர் மேலும் தெரிவிக்கையில் , ‘ பால் மற்றும் பால் பொருட்களை நுகர்வோருக்கு போதுமான அளவிலும் சரியான தரத்திலும் கொண்டுபோய் சேர்க்கும் இணைப்பாகவும் இது பயன்படும் , தரம் மற்றும் பாதுகாப்பை உறுதி செய்வதற்காக மட்டுமே இந்த நடவடிக்கை எடுக்கப்படுகிறதே தவிர , கூடுதலாக வேறு வகையிலான பாதுகாப்பு மற்றும் தர மேலாண்மை நடவடிக்கை மேற்கொள்ளப்பட மாட்டாது ’ எ னவும் அமைச்சர் தெரிவித்தார் .


    அமைச்சர் மேலும் தெரிவிக்கையில் , ‘ தரத்திற்கான சான்று தரும் நடவடிக்கைகளை கவனிப்பதற்காக 11 உறுப்பினர்கள் அடங்கிய மேலாண்மை குழு அமைக்கப்பட்டுள்ளது . கால்நடை வளர்ப்பு , பால் மற்றும் மீன்பிடித் துறையில் இருந்து உறுப்பினர்களும் , பிராந்தியங்களின் பிரதிநிதியாக நான்கு கூட்டமைப்புகளும் இதில் பங்கு பெறுகிறது . மேலும் உணவுப் பாதுகாப்பு மற்றும் தரப்படுத்துதல் ஆணையத்தில் ( எஃப் . எஸ் . எஸ் . ஏ . ஐ .) இருந்து மேலாண்மை குழுவில் ஓர் உறுப்பினரும் , பால் பண்ணையிலிருந்து இரண்டு நிபுணர்களும் குழுவில் இடம் பெறுவார்கள் . இந்தத் தரச்சான்று பெறுவதற்கு ஆர்வமுள்ள கூட்டமைப்புகள் , கூட்டுறவு பால் பண்ணைகள் , கல்வி நிறுவனங்கள் மற்றும் அரசு பால்பண்ணைகளும் முன்வரலாம் என்று அமைச்சர் தெரிவித்தார் . உணவுப் பாதுகாப்பு மற்றும் தர மேலாண்மை சோதனைக்கு உட்படும் பால் மற்றும் பால் பொருட்கள் மட்டுமே இந்த தரச்சான்று பெறுவதற்கு தகுதியுடையவை ஆகும் .


    வேளாண் அமைச்சர் மேலும் தெரிவிக்கையில் , ‘ இந்த தரச்சான்று மூன்று வருடங்கள் செல்லுபடியாகும் . தர மேலாண்மை மற்றும் உணவு பாதுகாப்புத் தரத்தின் அடிப்படையில் மூன்று ஆண்டுகளுக்கு செல்லுபடியாகும் வகையில் தரச்சான்று வழங்கப்பட்டாலும் , ஆண்டுக்கு ஒரு முறை தரத்தை உறுதிபடுத்துவதற்குத் தேவையான அடிப்படை பரிசோதனை நடவடிக்கை மேற்கொள்ளப்படும் ’ என்றும் தெரிவித்தார் .


    கடந்த ஜனவரி 2016- ம் ஆண்டு தரச்சான்று வழங்கும் நடவடிக்கை எடுக்கப்பட்டதில் இருந்து , நாடு முழுவதுமுள்ள கூட்டுறவு நிறுவனங்களிடம் இருந்து என் . டி . டி . பி - க்கு 55 விண்ணப்பங்கள் வந்திருப்பதாக திரு . சிங் தெரிவித்தார் . இந்தப் பட்டியலில் இருந்து 14 நிறுவனங்கள் முதல் இரண்டு கட்ட பரிசோதனை நடவடிக்கைகளை வெற்றிகரமாக நிறைவேற்றி இருக்கின்றன . மீதமுள்ள 31 பால் பண்ணைகளில் எடுக்கப்படவேண்டிய முன்னேற்ற நடவடிக்கைகள் குறித்து தகவல் தெரிவிக்கப்பட்டுள்ளது . தேவையான நடவடிக்கை எடுப்பதற்கு இந்த நிறுவனங்களுக்கு 6 முதல் 9 மாத கால அவகாசம் வழங்கப்பட்டுள்ளது . உணவுப் பாதுகாப்பு மற்றும் தரப்படுத்துதல் ஆணையத்தின் முயற்சிகளை எளிதாக்கவும் மற்றும் உறுதியாக்கவும் என் . டி . டி . பி . செயல்படுகிறது . மேலும் நாடு முழுவதும் உள்ள பால் பண்ணைகளில் மேற்கொள்ள வேண்டிய தர நடவடிக்கை குறித்த விரிவான வழிகாட்டி ஆவணங்களையும் அனுப்பிவருகிறது .


    இந்த விழாவில் திரு . சுதர்சன் பகத் பேசுகையில் , ‘ இதில் பங்குபெறும் பால் பண்ணைகளின் செயல்பாட்டு நெறிமுறைகள் கண்காணிக்கப்பட்டு ஆய்வு மேற்கொள்ளப்படும் . இந்த நடவடிக்கையானது முன் கண்காணிப்பு மற்றும் இறுதிக் கண்காணிப்பு என இரண்டு வழிகளில் செயல்படுத்தப்படும் . முன் கண்காணிப்பு என்பது பொதுவாக கிராம அளவிலான கொள்முதல் , உள்கட்டமைப்பு வசதி , பயிற்சி பெற்ற ஊழியர்கள் மற்றும் சில்லறை விற்பனை போன்றவற்றை உள்ளடக்கியது . இந்தக் கண்காணிப்பு நெறிமுறைகளில் 70% மதிப்பெண் பெறும் நிறுவனங்கள் மட்டுமே இறுதிக் கண்காணிப்புக்குத் தகுதி பெறுகின்றன . இறுதித் தகுதி கண்காணிப்பு மூன்று நிபுணர்களால் மேற்கொள்ளப்படும் , இவர்களில் ஒருவர் வெளியில் இருந்து நியமிக்கப்பட்டவராக இருப்பார் . இறுதி கண்காணிப்பில் பால் மற்றும் பால் பொருட்களின் தரத்திற்கு முக்கியத்துவம் கொடுத்து மதிப்பீடு செய்யப்படுகிறது ’’ என தெரிவித்தார் ..

    
    
    (Release ID: 1502940) Visitor Counter : 3
    
    
      Read this release in: English