      ग्राहक व्यवहार, अन्न आणि सार्वजनिक पुरवठा मंत्रालय

      ब्रिक्स राष्ट्रांच्या शिक्षणमंत्र्यांची पाचवी बैठक आज बिजिंगमधे संपन्न
      Posted On: 05 JUL 2017 5:23PM by PIB Mumbai


    नवी दिल्ली 5 जुलै 201 7


    ब्रिक्स राष्ट्रांच्या शिक्षणमंत्र्यांची पाचवी बैठक आज चीनच्या बिजींगमधे झाली. मनुष्यबळ विकासमंत्री प्रकाश जावडेकर यांच्या नेतृत्वाखालील भारतीय शिष्टमंडळ या दोन दिवसीय परिषदेत सहभागी झाले होते.


    शिक्षण क्षेत्र हे सार्वत्रिक आणि अराजकीय क्षेत्र असून, ते सर्वांना सक्षम करणारे साधन आहे. त्यामुळे शिक्षणाच्या क्षेत्रात जागतिक स्तरावर सहकार्य ही काळाची गरज असल्याचे जावडेकर म्हणाले.


    ब्रिक्स नेटवर्क विद्यापीठे आणि ब्रिक्स विचारवंत परिषदेच्या माध्यमातून संस्थात्मक यंत्रणा उभारण्याच्या कृतीचे त्यांनी स्वागत केले. या ब्रिक्स विद्यापीठाअंतर्गत 5 सदस्य देशांतील 12 विद्यापीठे, शिक्षण-संशोधन क्षेत्रात परस्परांना सहकार्य करतील. यात माहिती तंत्रज्ञान आणि दळणवळण, अर्थशास्त्र, हवामान बदल, जलस्रोत आणि प्रदूषण तसेच ब्रिक्स अभ्यास अशा विषयांना प्राधान्य देण्यात आले असून, भारत त्यात पूर्ण सहकार्य करेल, असे आश्वासन जावडेकर यांनी यावेळी दिले.


    या बैठकीदरम्यान, जावडेकर आणि चीनचे मनुष्यबळ मंत्री चेन बाओशेंग यांच्यात विविध विषयांवर द्विपक्षीय चर्चाही झाली.


    बी. गोखले/राधिका/दर्शना

    
    
    (Release ID: 1494613) Visitor Counter : 6