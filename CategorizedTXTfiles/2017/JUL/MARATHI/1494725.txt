      माहिती आणि प्रसारण मंत्रालय

      भारतीय भाषांमध्ये साहित्य निर्मितीला प्रोत्साहन देण्यास सरकारचे प्राधान्य – नायडू
      Posted On: 06 JUL 2017 3:30PM by PIB Mumbai


    नवी दिल्ली 6 जुलै 201 7


    भारतीय भाषांमध्ये साहित्य निर्मितीला प्रोत्साहन देणे आणि स्थानिक भाषांना समृद्ध करण्याला सरकारचे प्राधान्य असून, त्यासाठी केंद्र आणि राज्य सरकारांमध्ये समन्वय वाढणे गरजेचे आहे, असे मत माहिती आणि प्रसारण मंत्री व्यंकय्या नायडू यांनी व्यक्त केले. व्यंकय्या नायडू यांनी आज केंद्रशासित प्रदेशातल्या सरकारी प्रसार माध्यम कार्यालयांच्या कामाचा आढावा घेतला.


    अनधिकृत वाहिन्या आणि आक्षेपार्ह माहिती प्रसारित होऊ नये, यासाठी केंद्रशासित प्रदेशात केबल टीव्ही कायद्याची कठोर अंमलबजावणी व्हायला हवी, असे सांगत या कामात केंद्रशासित प्रदेशांनी सहकार्य करावे, असे आवाहन त्यांनी केले. यासाठी नोडल अधिकाऱ्यांची नियुक्ती करण्याचा सल्लाही नायडू यांनी दिला.


    ऑगस्ट 2017पर्यंत आकाशवाणीच्या 2 नव्या लघु लहरी प्रसारण सेवा सुरु केल्या जातील, या लघु लहरीतून अफगाणिस्तान-पाकिस्तान प्रदेशात प्रसारण होऊ शकेल, अशी माहिती त्यांनी दिली. अंदमान-निकोबारसाठीही लवकरच नवे एफ एम ट्रान्समीटर लावले जाईल, असेही त्यांनी सांगितले.


    स्थानिक भाषांमध्ये संवाद साधण्याचे महत्व अधारेखित करत, केंद्रशासित प्रदेशांनी अधिकाधिक कम्युनिटी रेडिओ केंद्रे सुरु करावीत, असा आग्रह त्यांनी केला. यासाठी केंद्र सरकार 75 टक्क्यांपर्यंत अनुदान देईल, असेही त्यांनी सांगितले.


    या बैठकीला माहिती प्रसारण राज्यमंत्री राज्यवर्धन राठोड, अंदमान-निकोबारचे नायब राज्यपाल जगदीश मुखी, यांच्यासह माहिती प्रसारण विभागाचे वरिष्ठ अधिकारी उपस्थित होते.


    B.Gokhale/Radhika/Darshana

    
    
    (Release ID: 1494725) Visitor Counter : 6