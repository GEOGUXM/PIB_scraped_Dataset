      अर्थ मंत्रालय

      शैक्षणिक संस्थांमधील विद्यार्थ्यांच्या वसतीगृहातील वास्तव्य शुल्कावर वस्तु सेवा कराची आकारणी नाही
      Posted On: 13 JUL 2017 5:17PM by PIB Mumbai


    नवी दिल्ली , 13 जुलै 201 7


    शैक्षणिक संस्थांमधील विद्यार्थ्यांच्या वसतीगृहातील वास्तव्य शुल्कावर वस्तु सेवा कराची आकारणी केली जाणार नाही, असे वित्त मंत्रालयाने स्पष्ट केले आहे. शिक्षणाशी संबंधित काही बाबींवरील कराच्या दरात कपात झाल्याचेही मंत्रालयाने सांगितले.


    शैक्षणिक संस्थांमार्फत विद्यार्थी, प्रशिक्षक आणि कर्मचाऱ्यांना दिल्या जाणाऱ्या सर्व सेवा वस्तू आणि सेवा करमुक्त असतील. शाळा पूर्व शिक्षण आणि उच्च माध्यमिक शिक्षण तसेच शिक्षणाचा एक भाग म्हणून, प्राप्त करावयाची अर्हता आणि मान्यता प्राप्त व्यावसायिक शैक्षणिक अभ्यासक्रमांतर्गत घेतले जाणारे शिक्षणही वस्तू आणि सेवा करमुक्त असेल, असे मंत्रालयाने स्पष्ट केले आहे.


    B. Gokhale/M.Pange /D. Rane

    
    
    (Release ID: 1495524) Visitor Counter : 5