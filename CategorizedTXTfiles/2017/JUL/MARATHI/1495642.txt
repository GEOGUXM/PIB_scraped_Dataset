      अर्थ मंत्रालय

      राष्ट्रीय गुंतवणूक आणि पायाभूत सुविधा निधीच्या कामकाजाचा वित्त मंत्र्यांनी घेतला आढावा
      Posted On: 14 JUL 2017 4:46PM by PIB Mumbai


    नवी दिल्ली , 14 जुलै 201 7


    राष्ट्रीय गुंतवणूक आणि पायाभूत सुविधा निधीच्या प्रशासकीय परिषदेची तिसरी बैठक आज नवी दिल्लीत झाली. केंद्रीय वित्त मंत्री अरुण जेटली यांच्या अध्यक्षतेखाली झालेल्या या बैठकीत निधीच्या कामकाजाचा आढावा घेण्यात आला. तसेच देशातील पायाभूत सुविधा क्षेत्रात गुंतवणूकीला आकर्षित करण्यासाठी केलेल्या उपाययोजनांचाही आढावा यावेळी घेण्यात आला.


    रस्ते, बंदरे, हवाई वाहतूक आणि ऊर्जा क्षेत्रातील गुंतवणूकीच्या संधी विचाराधीन असल्याची माहिती यावेळी देण्यात आली. तसेच स्वच्छ ऊर्जा, परवडण्याजोगी घरे आणि मध्यम स्वरुपाच्या पायाभूत सुविधाविषयक कंपन्यांना निधी पुरवठा करणाऱ्या गुंतवणूक प्रस्तावावरुन निधीतर्फे भर दिला जात असल्याचे सांगण्यात आले. देशातील विविध पायाभूत सुविधा क्षेत्रांमध्ये दीर्घकालीन गुंतवणूक आकर्षित करण्यासाठी राष्ट्रीय गुंतवणूक आणि पायाभूत सुविधा निधी उत्सुक असल्याचे प्रशासकीय परिषदेने सांगितले.


    B.Gokhale/M.Pange/Anagha

    
    
    (Release ID: 1495642) Visitor Counter : 5