      जलसंपदा, नदी विकास आणि गंगा पुनरुत्थान मंत्रालय

      स्वच्छ गंगा राष्ट्रीय मोहिमेची 425 कोटी रुपयांच्या प्रकल्पांना मान्यता
      Posted On: 31 JUL 2017 5:37PM by PIB Mumbai


    नवी दिल्ली 31 जुलै 201 7


    स्वच्छ गंगा राष्ट्रीय मोहिमेच्या कार्यकारिणी समितीच्या आज झालेल्या चौथ्या बैठकीत सांडपाणी पायाभूत सोयी-सुविधा, घाटांचा विकास आणि संशोधन या विभागातल्या 425 कोटी रुपये खर्चाच्या 7 प्रकल्पांना मंजुरी देण्यात आली.


    सांडपाणी क्षेत्रात उत्तर प्रदेश आणि बिहारमधल्या प्रत्येकी 3 प्रकल्पांना मंजुरी देण्यात आली. उत्तर प्रदेशातल्या ऊन्नाव, शुष्कगंज आणि रामनगर या 238 कोटी 64 लाख रुपये खर्चाच्या प्रकल्पांचा यात समावेश आहे. बिहारमधल्या सुलतानगंज, नौगावचिया आणि मोखामा इथल्या 175 कोटी रुपये खर्चाच्या प्रकल्पांचाही यात समावेश आहे.


    या सर्व सहा प्रकल्पांचे कार्य आणि देखभाल याचा खर्च 15 वर्षांपर्यंत केंद्र सरकार करणार आहे तसंच या प्रकल्पांना 100 टक्के सरकारी सहाय्यही मिळणार आहे.


    तसंच गंगा नदीतील पाणी आणि गाळातील न सडण्याच्या गुणधर्मांचंही संशोधन केलं जाणार आहे. यासाठी 4.96 कोटी रुपये मंजूर करण्यात आले आहेत.


    B.Gokhale /J.Patankar/P.Kor

    
    
    (Release ID: 1497847) Visitor Counter : 4