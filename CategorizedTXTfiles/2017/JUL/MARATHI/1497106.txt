      आरोग्य आणि कुटुंब कल्याण मंत्रालय

      एमडीएसआर आणि एमएनएम यावरील दोन दिवसीय कार्यशाळा संपन्न
      Posted On: 25 JUL 2017 5:39PM by PIB Mumbai


      नवी दिल्ली 25 जुलै 201 7


      आरोग्य आणि कुटुंब कल्याण मंत्रालयाने अलिकडेच मातृ मृत्यू निरीक्षण प्रतिसाद यंत्रणा सशक्तीकरण (एमडीएसआर) आणि मरणासन्न गरोदर माता (एमएनएम) पहाणी अनुषंगाने दोन दिवसीय राष्ट्रीय कार्यशाळेचे आयोजन केले होते. एमडीएसआर आणि एमएनएमच्या एकत्रित प्रक्रियेमुळे मातृ मृत्यू प्रकरणे हाताळायला तसेच त्यामागील कारणे समजायला तसेच भविष्यात अशा प्रकारे होणारे मृत्यू थांबवायला मदत होते.


      या दोन दिवसीय कार्यशाळेदरम्यान कृती आराखडा तयार करण्यात आला.

        * प्रादेशिक प्रशिक्षण केंद्र म्हणून एमजीआयएमएस वर्धा, ओबीजीवायएन संस्था चेन्नई, केजीएमयू लखनऊ आणि गुवाहाटी वैद्यकीय महाविद्यालय, आसाम यांची निवड करण्यात आली आहे.
        * अतिरिक्त प्रशिक्षणाच्या प्रक्रियेवर कार्य सुरू आहे.
        * प्रशिक्षण आराखड्याचा विकास
        * विविध उपक्रमांच्या अंमलबजावणीसाठी जागतिक आरोग्य संघटना, युनिसेफ सारख्या संस्थांना सहभागी करून घेणे.
        * सीआरव्हीएस आणि एमडीएसआरला जोडणे
        * एमडीएसआरसाठी राष्ट्रीय पातळीवरील सॉफ्टवेअरचा विकास

      B.Gokhale /S.Mhatre/P.Kor


    

    
    (Release ID: 1497106) Visitor Counter : 3
    
    
    
    
    

*