      नागरी उड्डाण मंत्रालय

      एअर सेवा वेब पोर्टल अद्ययावत करण्यासाठी हवाई वाहतूक मंत्रालयाचा पुढाकार
      Posted On: 11 JUL 2017 2:36PM by PIB Mumbai


    नवी दिल्ली , 11 जुलै 201 7


    हवाई वाहतूक करणाऱ्यांचा प्रवास अधिक सुलभ व्हावा यासाठी कार्यरत असणाऱ्या एअर सेवा वेबपोर्टल आणि मोबाईल ॲप अद्ययावत करण्यासाठी व त्यासाठी सूचना मागविण्यासाठी हवाई वाहतूक मंत्रालयाने सर्व भागधारकांची एक बैठक बोलावली होती. हवाई वाहतूक सेवा, विमानतळ, इमीग्रेशन अशा विमानसेवेशी संबंधित घटकांमध्ये वरिष्ठ अधिकारी या बैठकीत सहभागी झाले होते.


    एअर सेवा वेबपोर्टल अद्ययावत करण्यासाठी तसेच प्रवाशांच्या तक्रारींचे निवारण करण्याच्या दृष्टीने या बैठकीत सहभागी भागधारकांना अनेक सूचना केल्या. गेल्यावर्षी नोव्हेंबर महिन्यात या दोन्ही सेवांचा शुभारंभ झाला होता. तेव्हापासून 65,000 जणांनी वेबपोर्टलला भेट दिली तर 19,000 जणांनी मोबाईल ॲप डाऊनलोड केले. प्राप्त तक्रारींपैकी 92 टक्के तक्रारींचे निवारण करण्यात आल्याचे मंत्रालयाने यावेळी सांगितले.


    या सेवांच्या माध्यमातून वापरकर्त्याला उ्डाणाची सद्यस्थिती, हवामान, विमानतळावर उपलब्ध सेवा अशा अनेक बाबींबद्दल एका क्लीपवर माहिती उपलब्ध आहे. विशिष्ट विमानतळांवरील विशिष्ट ठिकाणी जाण्यासाठी उपलब्ध असलेल्या सेवा तसचे विमानतळावरील वाहतूक, विश्रांती, वाय्‌-फाय सेवा याबद्दलही प्रवाशांना सहज माहिती मिळू शकते. या सेवा अधिक अद्ययावत करण्याच्या दृष्टीने हवाई वाहतूक मंत्रालय प्रयत्नशील आहे.


    B.Gokhale/M.Pange/Anagha

    
    
    (Release ID: 1495113) Visitor Counter : 5