      कृषी मंत्रालय

      केंद्रीय कृषीमंत्री राधामोहन सिंग 13 राज्यांच्या मंत्र्यासोबत पथदर्शी योजनांच्या प्रगतीचा आढावा घेणार
      Posted On: 04 JUL 2017 4:10PM by PIB Mumbai


    नवी दिल्ली 4 जुलै 201 7


    केंद्र सरकारच्या राष्ट्रीय कृषी बाजारपेठ आणि मृदा आरोग्य कार्ड या दोन पथदर्शी योजनांचा , केंद्रीय कृषी आणि शेतकरी कल्याण मंत्री राधामोहन सिंग उद्या नवी दिल्लीत कृषी भवन येथे आढावा घेणार आहेत. ज्या राज्यांमध्ये कृषी बाजारपेठ योजना सुरु झाली आहे , अशा 13 राज्यांचे कृषी मंत्री तसेच काही निवडक राज्यांचे कृषीमंत्री आणि वरिष्ठ अधिकारी या बैठकीला उपस्थित राहतील. कृषी मंत्रालय, सहकार्य आणि कृषी कल्याण तसेच नीती आयोगाने संयुक्तरीत्या कृषी उत्पादन आणि पशुपणन कायदा 2017 नुसार सुरु केलेल्या सुधारणांचा आढावाही ह्यावेळी घेतला जाईल. शेतकऱ्यांच्या फायद्यासाठी या कायद्यातील तरतुदी लवकरात लवकर अंमलात आणण्याविषयी राज्यांना प्रोत्साहन देण्याबद्दल या बैठकीत चर्चा होईल.


    कृषी बाजारपेठ म्हणजेच ई नाम या योजनेअंतर्गत देशातल्या 13 राज्यातील 455 बाजारपेठांमध्ये वेब आधारित पोर्टल सुरु करण्यात आले आहे. यावर आतापर्यत 47 लाख शेतकऱ्यांनी आणि 91000 हजार व्यापाऱ्यांनी नोंदणी केली आहे. ही नवी बाजारपेठ कृषी बाजारासाठी क्रांतिकारक ठरली असून, शेतमालाला चांगला भाव, पारदर्शी व्यवहार या सुविधा देत “ एक राष्ट्र-एक बाजारपेठ ” या धेय्याच्या दिशेने हा प्रवास सुरु आहे.


    शेतजमिनीचे पोषण मूल्य बघण्यासाठी शेतकऱ्यांना मृदा आरोग्य योजना अतिशय लाभदायक ठरते आहे. यामुळे शेतकरी आपल्या पिकाविषयी , सिंचनाच्या आणि खतांच्या गरजेविषयी योग्य निर्णय घेऊ शकतात. या योजनेचा हा दुसरा टप्पा 1 मे 2017 रोजी सुरु झाला. आत्तापर्यत 9 कोटी शेतकऱ्यांना मृदा आरोग्य कार्ड वितरीत करण्यात आली आहेत. या दोन्ही योजनांच्या आढाव्यानंतर, त्यातल्या अंमलबजावणीतल्या अडचणी समजून केंद्र आणि राज्य सरकार त्यावर एकत्रित उपाययोजना करू शकतील.


    बी. गोखले/राधिका/दर्शना

    
    
    (Release ID: 1494476) Visitor Counter : 11