      अर्थ मंत्रालय

      सरकारने लावला सेल्युलर मोबाईल फोन, विशिष्ट इलेक्ट्रॉनिक वस्तूंवर 10 टक्के मूळ सीमा शुल्क
      Posted On: 01 JUL 2017 2:50AM by PIB Mumbai


      नवी दिल्ली 1 जुलै 201 7


      सीमाशुल्क वृध्दीसाठी, माहिती तंत्रज्ञान करार अंतर्गत प्रतिबद्ध नसलेली इलेक्ट्रॉनिक, माहिती तंत्रज्ञान आणि दूरसंवाद उत्पादनं निश्चित करण्यासाठी केंद्र सरकारने, आंतरमंत्रीस्तरीय समिती स्थापन केली. यामध्ये इलेक्ट्रॉनिक्स आणि माहिती तंत्रज्ञान मंत्रालय, वाणिज्य विभाग, दूरसंवाद विभाग, महसूल विभागाच्या अधिकाऱ्यांचा समावेश आहे.


      केंद्र सरकारने आज दि. 1 जुलैपासून खालील वस्तूंवर 10 टक्के मूळ सीमाशुल्क लावला आहे.

       1. सेल्युलर मोबाईल फोन आणि चार्जर, बॅटरी, वायर हेडसेट, मायक्रोफोन आणि रिसीव्हर, की पॅड, युएसबी केबल यासारखे सेल्युलर मोबाईल फोनचे भाग
       2. विशिष्ट इलेक्ट्रॉनिक्स

      मोबाईलच्या प्रिंटेड सर्किट बोर्ड असेंब्ली, कॅमेरा मॉड्यूल, कनेक्टर्स डिस्प्ले असेंब्ली, टच पॅनेल, कव्हर ग्लास असेंब्ली, व्हायब्रेटर मोटार यासारख्या विशिष्ट भागांना मूळ सीमा शुल्कात सध्या अस्तित्वात असलेली सूट जारी राहील.


      याशिवाय मोबाईल फोनसह या विशिष्ट इलेक्ट्रॉनिक्स वस्तू उत्पादनासाठीच्या कच्च्या मालाला मूळ सीमा शुल्कात मिळणारी सूट जारी राहील. दि. 30 जून 2017 रोजी सीमा शुल्‍क अधिसूचना क्रमांक 56/57 आणि 58/2017 जारी करण्यात आली आहे.


      B.Gokhale /N.Chitale/P.Kor


    

    
    (Release ID: 1494286) Visitor Counter : 3
    
    
    
    
    

2.