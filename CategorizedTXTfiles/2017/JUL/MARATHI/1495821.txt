      ग्राहक व्यवहार, अन्न आणि सार्वजनिक पुरवठा मंत्रालय

      बीआयएस व्यवस्थापन यंत्रणा प्रमाणन आढावा बैठक
      Posted On: 17 JUL 2017 5:40PM by PIB Mumbai


    मुंबई 17 जुलै 201 7


    भारतीय मानके विभागाच्या पश्चिम क्षेत्रीय कार्यालयाने मुंबईत नुकतीच व्यवस्थापन यंत्रणा प्रमाणन परवाना आढावा बैठक आयोजित केली होती.


    बैठकीच्या प्रारंभी पश्चिम क्षेत्राचे उपमहासंचालक बी.व्ही.एस.एन.राव यांनी कार्यक्रमाची उद्दिष्टे सांगितली. ग्राहककेंद्रिता हा बीआयएसच्या व्यवस्थापन यंत्रणा प्रमाणनाचा मुख्य मापदंड असून थेट आढावा घेण्यासाठी ही बैठक आयोजित केल्याचे त्यांनी सांगितले.


    बीआयएसचे अतिरिक्त महासंचालक सी.बी.सिंह यांनी बैठकीचे उद्‌घाटन केले. मतांची देवाणघेवाण करण्याची उत्तम संधी या बैठकीतून मिळेल, असा विश्वास त्यांनी व्यक्त केला. आपल्या प्रक्रियेतल्या अलीकडच्या घडामोडींची माहिती बीआयएस देईल तर बीआयएसकडून दिल्या जाणाऱ्या सेवांबाबत परवानाधारकांनी प्रतिक्रिया द्याव्यात असे त्यांनी सांगितले. बीआयएस व्यवस्थापन यंत्रणा प्रमाणन योजनेत अधिक सुधारणा होण्यासाठी सूचना मिळतील, अशी अपेक्षा त्यांनी व्यक्त केली. कार्यक्षम सेवा देण्यासाठीच्या बीआयएसच्या कटिबद्धतेचा पुनरुच्चार यांनी केला.


    यंत्रणा प्रमाणन उपक्रमांचा आढावा व्यवस्थापन यंत्रणा प्रमाणन विभागाचे प्रमुख संजय गोस्वामी यांनी सादर केला. ISO/IEC 17021 पार्ट 1 : 2015 च्या अंमलबजावणीमुळे प्रक्रियेत झालेल्या बदलांचे विवेचन त्यांनी दिले.


    विविध क्षेत्रातल्या 50 हून अधिक उद्योजकांनी या बैठकीत सक्रिय सहभाग घेतला.


    B.Gokhale/S.Kulkarni/ P.Malandkar

    
    
    (Release ID: 1495821) Visitor Counter : 4