      अर्थ मंत्रालय

      शिक्षण क्षेत्रावर जीएसटीचा काहीही प्रभाव नाही, केंद्र सरकारचे स्पष्टीकरण
      Posted On: 07 JUL 2017 4:42PM by PIB Mumbai


    नवी दिल्ली 7 जुलै 201 7


    जीएसटी म्हणजेच वस्तू आणि सेवा करामुळे शिक्षण क्षेत्र महागले असल्याचा आरोप केंद्र सरकारने फेटाळला आहे. हे वृत्त निराधार असल्याचे सांगत शिक्षण क्षेत्राशी संबंधित कुठल्याही करांमध्ये वाढ करण्यात आली नसून उलट दप्तरासारख्या वस्तूंवरचा कर कमी करण्यात आल्याचे सरकारने स्पष्ट केले.


    त्याशिवाय शालेय पूर्व शिक्षण आणि उच्च माध्यमिक शिक्षण, एखादे कौशल्य शिकण्यासाठी अभ्यासक्रमाचा भाग म्हणून घेत असलेले शिक्षण, व्यावसायिक अभ्यासक्रम या सगळ्यांना जीएसटीमधून वगळण्यात आले असून ज्या शिक्षणसंस्था हे शिक्षण देतात तिथे विद्यार्थ्यांची वाहतूक, इतर सुविधा आणि कर्मचाऱ्यांना मिळणाऱ्या सुविधांवरही कुठलाही कर आकारला जाणार नाही. त्याशिवाय माध्यान्ह भोजन योजना, प्रवेश प्रक्रिया या सर्वांवरही कुठलाही जीएसटी नसेल.


    वाहतूक, शालेय कँटीग यासारख्या काही सुविधा ज्या शाळांमध्ये खाजगी व्यावसायिकांकडून दिल्या जातात त्यांच्यावर आधी सेवा कर लावला जात असे आता त्यांच्यावर तेवढाच जीएसटी लावला जाईल.


    दिव्यांग विद्यार्थी, कैदी तसेच ग्रामीण भागातील वयोवृद्ध नागरिकांनाही सर्व शैक्षणिक अथवा कौशल्य विकास करताना जीएसटीतून सवलत देण्यात आली आहे.


    B.Gokhale/R.Aghor/ P.Malandkar

    
    
    (Release ID: 1494839) Visitor Counter : 11