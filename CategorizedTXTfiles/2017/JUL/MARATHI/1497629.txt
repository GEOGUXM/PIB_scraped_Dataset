      रसायन आणि खते मंत्रालय

      युरियावर कडुलिंबाचं आवरण देताना होणाऱ्या गैरप्रकारांना आळा घालण्यासाठी सरकारच्या उपाययोजना- मनसुखलाल मांडवीय
      Posted On: 28 JUL 2017 4:58PM by PIB Mumbai


      नवी दिल्ली 28 जुलै 201 7


      युरियावर कडुलिंबाचं आवरण देतांना निकृष्ट दर्जाचे तेल वापरणं किंवा इतर गैरप्रकारांना आळा घालण्यासाठी सरकारनं विविध उपाययोजना केल्या आहेत, अशी माहिती केंद्रीय रसायने आणि खते राज्यमंत्री मनसुखलाल मांडवीय यांनी आज राज्यसभेत दिली.


      यासाठी उत्तम दर्जाचंच कडुलिंबाचं तेल वापरलं जावं, तसंच ते केवळ चांगल्या तेल उत्पादक कंपन्यांकडूनच खरेदी केलं जावं, अशा सूचना खतं विभागाला केल्या आहेत. केंद्र सरकारनं फेब्रुवारी महिन्यात यासंदर्भात आदेश जारी केला असून त्यात कडुलिंबाच्या तेलाच्या गुणवत्तेविषयी स्पष्ट माहिती देण्यात आली आहे.


      युरिया उत्पादक केंद्रामधून आवरणासाठी वापरल्या जाणाऱ्या कडुलिंबाच्या तेलाची सरकारी प्रयोगशाळांमधून वेळोवेळी तपासणी केली जावी, असे निर्देश खते विभागाला दिल्याचंही मांडवीय यांनी सांगितलं.


      B.Gokhale /R.Aghor/P.Kor


    

    
    (Release ID: 1497629) Visitor Counter : 6