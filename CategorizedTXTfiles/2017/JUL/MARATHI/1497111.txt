      माहिती आणि प्रसारण मंत्रालय

      चित्रपट विभागाच्या चार चित्रपटांना आयडीपीए पुरस्कार
      Posted On: 25 JUL 2017 6:24PM by PIB Mumbai


      मुंबई 25 जुलै 201 7


      12 व्या आय.डी.पी.ए.पुरस्कार सोहळ्यात 60 मिनिटे आणि 60 मिनिटांहून अधिक कालावधीच्या श्रेणीत चित्रपट विभाग मुंबई निर्मित ‘कपिला’ आणि ‘लिव्हिंग द नॅचरल वे’ या दोन माहितीपटांना सुवर्ण पुरस्कार प्राप्त झाला आहे.


      ‘कपिला’ हा संजू सुरेंद्र यांचा व्यक्तीकेंद्रीत चित्रपट आहे जो तरुण निपुण कपिला वेणू हिच्या जीवन आणि सादरीकरणाच्या माध्यमातून केरळमधील कोडीयट्टम या शास्त्रीय नाट्य कला प्रकाराची माहिती देतो. एफटीआयआयचा 62 मिनिटांच्या माहितीपटात सादरीकरण, तालीम, आठवणी आणि आकांक्षांच्या माध्यमातून कुशाग्र कलाकारांचे जीवन चित्रीत केले आहे. कपिलाचा हा चौथा पुरस्‍कार आहे. 62 वा राष्ट्रीय चित्रपट पुरस्‍कार 2016, व्हिजन टू रिल, स्वित्झर्लंड येथे विशेष परीक्षक पुरस्कार, 9 व्या एसआयजीएनएस चित्रपट सोहळ्यात विशेष माहितीपट पुरस्कार पटकावला आहे.


      कपिला वेणू या कोडीयट्टम महागुरू अम्मानुरू माधव यांच्या शिष्या आहेत.


      संजीव पराशर यांच्या ‘लिव्हिंग द नॅचरल वे’ या चित्रपटाला 60 मिनिटांवरील नॉन फिक्शन श्रेणीत सुवर्ण पुरस्कार मिळाला आहे. ब्रह्मपुत्रा नदीकाठच्या नापीक जमिनीला सुपिक बनवण्यासाठी 30 वर्षांहून अधिक कालावधीपासून अथक परिश्रम घेणाऱ्या एका आदिवासी व्यक्तीचा लक्षणीय आणि कोमल प्रवास या चित्रपटात उलगडला आहे.


      भारतीय चित्रपट विभाग निर्मित आणखी दोन माहितीपटांना पुरस्कार प्राप्त झाला आहे.


      शबनम सुखदेव यांच्या ‘अर्थ क्रसडेर’ या चित्रपटाला उल्लेखनीय चित्रपट तर प्रिया चॅटर्जी यांच्या ‘ सायलेंट व्हाईस’ला परीक्षकांचा विशेष लक्षवेधी पुरस्कार प्राप्त झाला आहे.


      ‘अर्थ क्रसडेर’ या चित्रपटात प्रसिद्ध आंतरराष्ट्रीय वास्तुविशारद दीदी काँट्रक्टर यांचा हिमालयाच्या कांग्रा व्हॅलीतील वास्तुकला दृष्टीकोनासंबंधी जीवनप्रवास उलगडला आहे.


      ‘सायलेंट व्हाईस’ या चित्रपटात 3 तरुण बंगाली महिलांचा सामाजिक जीवन प्रवास चित्रीत केला आहे.


      B.Gokhale /S.Mhatre/P.Kor


    

    
    (Release ID: 1497111) Visitor Counter : 8