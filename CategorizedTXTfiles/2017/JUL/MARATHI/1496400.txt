      ग्रामीण विकास मंत्रालय

      ग्रामीण विकास मंत्रालय आजीविका ग्रामीण एक्स्प्रेस योजना राबवणार
      Posted On: 20 JUL 2017 3:46PM by PIB Mumbai


    नवी दिल्ली 20 जुलै 201 7


    केंद्रीय ग्रामीण विकास मंत्रालय दीनदयाळ अंत्योदय योजना- राष्ट्रीय ग्रामीण उपजीविका अभियानांतर्गत (एनआरएलएम) नवी उपयोजना राबवणार आहे. तिचे नांव “ आजीविका ग्रामीण एक्स्प्रेस योजना ” असे असेल. ग्रामीण विकास राज्यमंत्री राम कृपाल यादव यांनी आज लोकसभेत एका प्रश्नाला उत्तर देताना ही माहिती दिली.


    दीनदयाळ अंत्योदय योजना-एनआरएलएम अंतर्गत स्वयंसहायता गटाच्या सदस्यांना मागास ग्रामीण भागात सार्वजनिक वाहतूक सेवा चालवायला देऊन उपजीविकेचा पर्यायी स्रोत उपलब्ध करुन देणे हे या उपयोजनेचे मुख्य उद्दिष्ट आहे. यामुळे सुरक्षित, स्वस्त आणि सामुदायिक देखरेख ठेवली जाणारी ग्रामीण वाहतूक सेवा उपलब्ध होईल. ई-रिक्षा, तीन चाकी आणि चार चाकी मोटार वाहतूक सेवा असे त्याचे स्वरुप असेल आणि या वाहतूक सेवेमुळे दुर्गम गावांना बाजारपेठ, शिक्षण व आरोग्यविषयक सेवा मिळू शकतील.


    2017-18 ते 2019-20 या तीन वर्षांच्या काळात देशातल्या 250 तालुक्यात प्रायोगिक तत्वावर या उपयोजनेची अंमलबजावणी होईल अशी माहिती यादव यांनी दिली.


    B.Gokhale/S.Kulkarni/ P.Malandkar


    

    
    (Release ID: 1496400) Visitor Counter : 6