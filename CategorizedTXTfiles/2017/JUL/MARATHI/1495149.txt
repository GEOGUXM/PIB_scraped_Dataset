      आरोग्य आणि कुटुंब कल्याण मंत्रालय

      जागतिक लोकसंख्या दिनानिमित्त आरोग्य मंत्री जे.पी.नड्डा यांच्या हस्ते अनेक उपक्रमांचे उद्‌घाटन
      Posted On: 11 JUL 2017 4:32PM by PIB Mumbai


    नवी दिल्ली 11 जुलै 201 7


    जागतिक लोकसंख्या दिनानिमित्त आज नवी दिल्लीत आरोग्य मंत्री जे.पी.नड्डा यांच्या हस्ते अनेक उपक्रमांचे उद्‌घाटन झाले. मिशन परिवार विकास हा यापैकी एक महत्वपूर्ण उपक्रम असून, त्याअंतर्गत 7 राज्यांमधील दाट लोकसंख्या असणाऱ्या 146 जिल्ह्यांवर प्रामुख्याने लक्ष केंद्रीत केले जाणार आहे. या जिल्ह्यामध्ये लोकसंख्या स्थिर ठेवण्यासाठी कुटुंबनियोजनासंबंधीचे उपक्रम राबवले जातील, अशी माहिती नड्डा यांनी दिली.


    ‘अंतरा’ या उपक्रमांतर्गत कुटुंबनियोजन व्यवस्थापन माहिती यंत्रणेचे सॉफ्टवेअर विकसित करण्यात आले असून, त्याद्वारे आरोग्य केंद्रांमध्ये संतती नियमन करणाऱ्या उपकरणांच्या आणि औषधांच्या मागणी आणि पुरवठ्याबद्दल अद्ययावत माहिती उपलब्ध होणार आहे.


    जागतिक लोकसंख्या दिनानिमित्त जनसंख्या स्थिरता कोषातर्फे आयोजित चित्रकला स्पर्धेतील विजेत्यांना यावेळी आरोग्यमंत्र्यांच्या हस्ते सन्मानित करण्यात आले. या कार्यक्रमाला केंद्रीय आरोग्य राज्यमंत्री अनुप्रिया पटेल, अतिरिक्त सचिव आर.के.वत्स यांच्यासह अनेक मान्यवर उपस्थित होते.


    B.Gokhale /Madhuri/Darshana

    
    
    (Release ID: 1495149) Visitor Counter : 13