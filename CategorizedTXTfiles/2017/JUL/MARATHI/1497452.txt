      युवक कल्याण आणि क्रीडा मंत्रालय

      विश्व चषक स्पर्धेतील भारतीय महिला क्रिकेट संघाच्या दिमाखदार कामगिरीमुळे खेळाला करियर म्हणून निवडायची युवकांना प्रेरणा – विजय गोयल
      Posted On: 27 JUL 2017 5:48PM by PIB Mumbai


    नवी दिल्ली , 27 जुलै 201 7


    युवक व्यवहार आणि क्रीडा राज्यमंत्री (स्वतंत्र प्रभार) विजय गोयल यांनी आज नवी दिल्ली येथे भारतीय महिला क्रिकेट संघ आणि इतर कर्मचारी वर्गाचा सत्कार केला. नुकताच पार पडलेल्या महिला विश्व चषक स्पर्धेत दिमाखदार कामगिरी करुन संघ लंडनहून मायदेशी परतला, त्यानंतर त्यांनी गोयल यांची सदिच्छा भेट घेतली.


    महिला क्रिकेट संघाचे स्वागत करताना गोयल म्हणाले, विश्व चषक स्पर्धेतील या मुलींच्या दिमाखदार कामगिरीमुळे देशभरातील युवकांना आणि विशेषत: मुलींना खेळाला आपले करियर म्हणून निवडण्यासाठी या मुलींनी सर्वांना प्रोत्साहित केले आहे. ते म्हणाले, रिओ ऑलंपिक ते पॅराऑलंपिक, हॉकी, मुष्टियुध्द, बँडमिंटन आणि आता महिला विश्व चषक स्पर्धेतील दिमाखदार कामगिरी.. भारतीय महिला आंतरराष्ट्रीय क्रीडा क्षेत्रात आपला झेंडा रोवत आहेत. या सर्वातून हे स्पष्ट होते की, बेटी बचाओ, बेटी पढाओ आणि आता... “ बेटी खिलाओ ” .


    खेळामध्ये युवकांना दृष्टिकोणाचा पुनरुच्चार करताना गोयल म्हणाले, “ खेलोगे तो खिलोगे ” या कल्पनेमुळे भारतीय युवकांच्या सर्वांगिण व्यक्तिमत्वाचा विकास होईल.


    गोयल यांनी यावेळी महिला क्रिकेट संघाचे प्रशिक्षक आणि इतर कर्मचारी वर्गाचा देखील सत्कार केला. या कामगिरीमुळे आगामी फिफा यू-17 विश्व चषक स्पर्धेत भारतीय फूटबॉल संघाला चांगली कामगिरी करण्याची प्रेरणा मिळेल. क्रीडा मंत्रालयाचे दरवाजे खेळाडूंसाठी सतत खुले असून मंत्रालय त्यांना सर्वोत्तम सोयी-सुविधा उपलब्ध करुन देईल.


    विश्व चषक स्पर्धेतील आपल्या अनुभवांविषयी बोलताना भारतीय महिला क्रिकेट संघाची कर्णधार मित्ताली राजने संघातील सर्व खेळाडूंच्या कामगिरीची प्रशंसा केली. तसेच पंतप्रधान नरेंद्र मोदी आणि क्रीडा मंत्री विजय गोयल यांनी वेळोवेळी दिलेल्या प्रोत्साहनालाबद्दल त्यांचे आभार मानले.


    B.Gokhale/S.Mhatre/Anagha

    
    
    (Release ID: 1497452) Visitor Counter : 4