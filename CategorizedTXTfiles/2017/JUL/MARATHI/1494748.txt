      माहिती आणि प्रसारण मंत्रालय

      भारतातील पहिल्या चित्रफितीच्या प्रसारणासह लुमियर चित्रपटांची एनएफएआयकडून रसिकांना मेजवानी
      Posted On: 06 JUL 2017 5:29PM by PIB Mumbai


    मुंबई 6 जुलै 201 7


    भारतात 1896 साली चित्रपट निर्मितीची स्थिती काय होती, याचा अनुभव घेण्याची जर आपली इच्छा असेल, तर पुण्याच्या राष्ट्रीय चित्रपट संग्रहालयात ही इच्छा लवकरच पूर्ण होणार आहे. शनिवारी 8 जुलैला संध्याकाळी 5 वाजता पुण्यातल्या संग्रहालयाच्या चित्रपटगृहात हा प्राचीन प्रवास पडद्यावर उलगडणार आहे. त्याशिवाय, ‘दिल्ली दरबार’ ही 1911 साली चित्रित करण्यात आलेली दुर्मिळ चित्रफितही यावेळी रसिकांना बघता येईल. ही चित्रफित नष्ट झाल्याची भीती व्यक्त होत होती, त्यामुळे हा खजिनाच आता रसिकांना बघायला मिळणार आहे.


    पॅरिसमध्ये 19व्या शतकाच्या सुरुवातीला लुमियर बंधुंनी ज्यावेळी ‘अरायव्हल ऑफ ए ट्रेन’ ही छोटी चित्रफित दाखवली होती. त्यावेळी प्रेक्षकांनी चालती ट्रेन पाहून तिच्यापासून वाचण्यासाठी पळ काढला होता. या घटनेला आता 120 वर्ष पूर्ण झाली असून, चित्रपटसृष्टीने एक दीर्घ पल्ला ओलांडला आहे.


    भारतात चित्रपटाचा पहिला खेळ प्रदर्शित होण्याच्या घटनेची स्मृती म्हणून एनएफएआयने एक विशेष कार्यक्रम आयोजित केला असून, त्यात लुमियर बंधुंचे चित्रपट आणि ‘दिल्ली दरबार’ दाखवला जाणार आहे.


    12 डिसेंबर 2011 साली ब्रिटीश राजा किंग जॉर्ज आणि क्वीन मेरी यांचा कार्यक्रम दिल्लीच्या कोरोनेशन पार्कमधे झाला होता. त्याचे चित्रिकरण करण्यात आले होते. ही चित्रफित पहिल्यांदा 1912 साली इंग्लंडमध्ये दाखवण्यात आली होती. अलिकडेच एनएफएआयला ही चित्रफित मिळाली आहे. याशिवाय, अनेक दुर्मिळ चित्रपट यावेळी दाखवले जातील.


    B.Gokhale/Radhika/Darshana

    
    
    (Release ID: 1494748) Visitor Counter : 9