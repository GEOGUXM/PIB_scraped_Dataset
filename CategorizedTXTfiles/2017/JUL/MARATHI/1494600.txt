      ग्राहक व्यवहार, अन्न आणि सार्वजनिक पुरवठा मंत्रालय

      बनावट ‘आय एस आय’ चिन्ह वापरणाऱ्या कंपन्यांवर ‘बी आय एस’चे छापे
      Posted On: 04 JUL 2017 6:24PM by PIB Mumbai


    मुंबई 4 जुलै 201 7


    बीआयएस म्हणजेच भारतीय मानक विभागाच्या मुंबई कार्यालयातील अधिकाऱ्यांनी ठाणे जिल्ह्यातल्या उल्हासनगर इथल्या काही कंपन्यांवर आज छापे घातले. पीव्हीसी केबल बनवणाऱ्या या कंपन्या परवाना नसतांनाच, बीआयएसच्या ‘आयएसआय’ ह्या मानक चिन्हाचा गैरवापर करत होत्या. या कंपन्यांमधल्या 290 बनावट केबल्सही यावेळी जप्त करण्यात आल्या.


    बीआयएस मानकाचा गैरवापर करणे हा गुन्हा असून, त्यासाठी एक वर्षाची शिक्षा आणि 50 हजार रुपयांपर्यंतचा दंड होऊ शकतो. याप्रकरणी, पुढची कारवाई सुरु करण्यात आली आहे.


    अनेकदा, काही कंपन्या बनावट आयएसआय चिन्ह वापरुन वस्तूंची विक्री करत असल्याचे बीआयएसच्या लक्षात आले आहे. त्यामुळे जर ग्राहकांना एखाद्या वस्तूच्या गुणवत्तेविषयी शंका असल्यास, त्यांनी विभागाच्या संकेतस्थळावर या मानकाची सत्यता पडताळून पाहावी, असे आवाहन विभागाने केले आहे. तसेच, या मानकाचा गैरवापर होत असल्याचे आढळल्यास त्याची तक्रार विभागाच्या अंधेरीच्या मुख्य कार्यालयात दाखल करावी, असे आवाहन विभागाने केले आहे.


    बी. गोखले/राधिका/दर्शना

    
    
    (Release ID: 1494600) Visitor Counter : 10