      कृषी मंत्रालय

      दुधाची आणि दुग्धजन्य पदार्थांच्या गुणवत्तेबाबत हमी देणाऱ्या एनडीडीबीच्या लोगोचे अनावरण
      Posted On: 20 JUL 2017 3:47PM by PIB Mumbai


    नवी दिल्ली 20 जुलै 201 7


    केंद्रीय कृषी आणि शेतकरी कल्याण मंत्री राधामोहन सिंह यांनी आज नवी दिल्लीत कृषी भवन येथे राष्ट्रीय दुग्धविकास मंडळाच्या एनडीडीबीच्या लोगोचे अनावरण केले. अन्नसुरक्षा आणि गुणवत्ता व्यवस्थापन यंत्रणेचा स्वीकार करणाऱ्या आणि गुणवत्ता चिन्ह मापदंडांचे पालन करणाऱ्या 14 निवडक दूध उत्पादक संघांना यावेळी प्रमाणपत्र देण्यात आले.


    हा लोगो दूध आणि दुग्धजन्य पदार्थांच्या गुणवत्तेची हमी असेल. गुणवत्ता चिन्ह तीन वर्षांसाठी वैध असेल मात्र ही वैधता अन्न सुरक्षेचे निकष, दर्जातील सातत्य आणि करारातील अटींचे पालन यावर अवलंबून असेल, असे सिंह यांनी सांगितले. तसेच गुणवत्ता चिन्हांच्या मापदंडाचे पालन होतयं की नाही हे पाहण्यासाठी वर्षातून एकदा तपासणी लेखा परीक्षण केले जाईल, असेही त्यांनी सांगितले.


    गुणवत्ता चिन्हासाठी इच्छुक संघ, सहकारी संस्था, सरकारी दूध संघ, शैक्षणिक संस्था अर्ज करु शकतात.


    B.Gokhale/S.Kulkarni/ P.Malandkar


    

    
    (Release ID: 1496402) Visitor Counter : 8