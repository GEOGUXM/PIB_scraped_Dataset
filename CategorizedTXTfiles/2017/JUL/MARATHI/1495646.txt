      दूरसंचार आणि माहिती तंत्रज्ञान मंत्रालय

      2.5 लक्ष ग्रामपंचायतींना डिसेंबर 2018 पर्यंत ब्रॉडबँड सेवा पुरविण्याचे बीएसएनलचे लक्ष्य
      330 कोटी लागत मूल्याची ऑप्टिकल ट्रान्सपोर्ट नेटवर्क तंत्रज्ञान योजनेला शुभारंभ

      Posted On: 14 JUL 2017 4:54PM by PIB Mumbai

    मुंबई 14 जुलै 201 7


    केंद्रीय संदेशवहन राज्यमंत्री मनोज सिन्हा यांच्या हस्ते नॅशनल सुपर एक्स्प्रेस इन्फोर्मेशन हायवे- नेक्स्ट जनरेशन आणि ऑप्टिकल ट्रान्सपोर्ट नेटवर्क टेक्नॉलॉजी या दोन योजनांचा लोकार्पण कार्यक्रम आज मुंबई येथे संपन्न झाला.


    या कार्यक्रमात बोलताना सिन्हा म्हणाले की, डिसेंबर 2018 पर्यंत सरकारने 2 लाख ग्रामपंचायतींमध्ये 100 एमबीपीएस ब्राडबँड कनेक्टिव्हिटी पोहोचवण्याचे उद्दिष्ट ठेवले असून यापैकी आतापर्यंत जवळपास एक लाख ग्रामपंचायतींना 500 च्या वर नेट टू नेट कनेक्टिव्हिटी पोहोचली आहे.


    एनजीओटीएन ही 330 कोटी रुपये लागत मूल्याची परियोजना 100 शहरांमध्ये लागू करण्याचे सरकारने ठरवले असून या प्रकल्पाद्वारे 99.99 टक्के कृती क्षमता केंद्र 24 X 7 तत्वावर बंगलोर येथे चालू करण्यात येणार आहे. 10 जी पासून 100 जी ऑप्टिकल फायबरची क्षमता वाढवणे असे बीएसएनएलच्या या प्रकल्पाचे उद्दिष्ट असून बीएसएनएलच्या किरकोळ ग्राहकांना लँडलाईन, एफटीटीएच आणि मोबाईल सेवांच्या क्षमतेत वाढ करुन मिळेल. या सोयींचा उपयोग व्यापारी उपक्रमांना लीज लाईनमध्ये अल्ट्रा हाय कॅपॅसिटी वाढविण्यासाठी मदत होईल.


    आत्तापर्यंत 100 शहरांपैकी 45 शहरांमध्ये एनजीओटीएन सेवा आजपासून सुरु झाली असून उर्वरित 55 शहरांमध्ये मार्च 2018 पासून ही सेवा उपलब्ध होईल.


    मनोज सिन्हा पुढे म्हणाले की, पंतप्रधान नरेंद्र मोदींच्या आधुनिक डिजिटल भारताच्या स्वप्नाला पूर्ण करण्याच्या उद्दिष्टाने भारताची सुपर हायवेकडे वाटचाल चालू असून उपरोक्त 330 कोटी लागत मूल्यांच्या योजनेच्या तीन टप्प्यांपैकी दोन टप्पे पूर्ण झाले आहेत. त्यांनी यावेळी बीएसएनएलने ग्राहकाभिमुख नॅशनल सुपर एक्स्प्रेस इन्फोर्मेशन हायवे- नेक्स्ट जनरेशन आणि ऑप्टिकल ट्रान्सपोर्ट नेटवर्क टेक्नॉलॉजी या योजनांच्या पूर्णतेसाठी घेत असलेल्या परिश्रमांचे कौतुक केले.


    B.Gokhale/ P.Malandkar

    
    
    (Release ID: 1495646) Visitor Counter : 3