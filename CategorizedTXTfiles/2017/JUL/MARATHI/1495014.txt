      अल्पसंख्यांक मंत्रालय

      मुख्‍़तार अब्बास नक्वी यांच्या हस्ते मौलाना आझाद एज्युकेशन फाऊंडेशनच्या निरिक्षण अधिकाऱ्यांच्या कार्यशाळेचे उद्‌घाटन
      Posted On: 10 JUL 2017 4:06PM by PIB Mumbai


    नवी दिल्ली 10 जुलै 201 7


    केंद्र सरकारच्या कामकाजातील पारदर्शकतेमधील गरीब आणि गरजू लोकांच्या प्रगतीचे खरे चित्र दिसून येते, असे मत केंद्रीय अल्पसंख्याक राज्यमंत्री (स्वतंत्र प्रभार) आणि संसदीय कार्य राज्यमंत्री मुख्‍़तार अब्बास नक्वी यांनी व्यक्त केले. नवी दिल्लीतील मौलाना आझाद एज्युकेशन फाऊंडेशनच्या निरिक्षण अधिकाऱ्यांच्या कार्यशाळेचे उद्‌घाटन आज नक्वी यांच्या हस्ते झाले त्यावेळी ते बोलत होते.


    केंद्र सरकारच्या योजनांचा लाभ प्रत्येक लाभार्थीला कोणत्याही अडचणीशिवाय पारदर्शकरित्या मिळावा, यासाठी आपण स्वत: सर्व योजनांच्या अंमलबजावणीवर देखरेख ठेऊन असल्याचे त्यांनी सांगितले. अल्पसंख्याक मंत्रालय पूर्णपणे ऑनलाईन-डिजिटल झाल्याची माहिती त्यांनी दिली. प्रत्येक योजना डिजिटल स्वरुपात उपलब्ध असल्यामुळे त्यात मध्यस्थांना स्थान नाही, परिणामी, प्रत्येक योजनेचे लाभ गरजूंपर्यंत थेट पोहोचत आहेत, असे ते म्हणाले.


    या कार्यशाळेत सहभागी निरिक्षण अधिकाऱ्यांना मौलाना आझाद एज्युकेशन फाऊंडेशन आणि अल्पसंख्याक मंत्रालयाच्या विविध योजनांची तपशीलवार माहिती देण्यात आली.


    N. Sapre /Madhuri/Darshana

    
    
    (Release ID: 1495014) Visitor Counter : 5