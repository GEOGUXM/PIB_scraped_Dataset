      विज्ञान आणि तंत्रज्ञान मंत्रालय

      भ्रष्टाचार निर्मूलन आणि नागरिकांच्या सक्षमीकरणासाठी आधार प्रभावी – रविशंकर प्रसाद
      Posted On: 11 JUL 2017 4:24PM by PIB Mumbai


    नवी दिल्ली 11 जुलै 201 7


    देशभरातील कॉमन सर्विस सेंटरच्या माध्यमातून प्रदान केल्या जाणाऱ्या आधार सेवांसंदर्भात आज नवी दिल्लीत एका विशेष कार्यशाळेचे आयोजन करण्यात आले. केंद्रीय इलेक्ट्रॉनिक्स आणि माहिती तंत्रज्ञान मंत्री रविशंकर प्रसाद यांच्या हस्ते या उपक्रमाचे उद्‌घाटन झाले. देशात अगदी खालच्या स्तरापर्यंत सेवा पोहोचवणाऱ्या ग्रामस्तरीय उद्योजकांच्या प्रयत्नांचे त्यांनी कौतुक केले. कॉमन सर्विस सेंटरच्या माध्यमातून देशभरातील 10 लाख लोकांना रोजगार उपलब्ध झाला आहे. नजिकच्या भविष्यात 1 कोटी लोकांना या केंद्रांच्या माध्यमातून रोजगार उपलब्ध होईल, असा विश्वास त्यांनी व्यक्त केला.


    यंत्रणेतील भ्रष्टाचार दूर करण्याच्या कामी आधार प्रभावी ठरेल, असे ते म्हणाले. अशाप्रकारे आधारमुळे आतापर्यंत 50 हजार कोटी रुपयांची बचत झाल्याचे त्यांनी नमूद केले. आधारक्रमांक प्राप्त करण्यासाठी नागरिकांना पूर्वनिर्धारित भेट निश्चित करुन देणाऱ्या ऑनलाईन अपॉईंटमेंट यंत्रणेचे यावेळी मंत्री महोदयांच्या हस्ते उद्‌घाटन झाले.


    B.Gokhale /Madhuri/Darshana

    
    
    (Release ID: 1495146) Visitor Counter : 11