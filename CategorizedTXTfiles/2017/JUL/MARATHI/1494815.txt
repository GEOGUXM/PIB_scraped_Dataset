      आदिवासी विकास मंत्रालय

      जरावा आदिवासींविषयीच्या आक्षेपार्ह व्हिडीओ फिल्म्सबाबत राष्ट्रीय अनुसूचित आयोग कारवाई करणार
      Posted On: 07 JUL 2017 3:18PM by PIB Mumbai


    नवी दिल्ली 7 जुलै 201 7


    अंदमान बेटावरच्या जरावा आणि इतर मूळ आदिवासी समुदायाविषयी आक्षेपार्ह चित्रिकरण करुन ते यू ट्युब या सोशल मिडियावर प्रसारित केल्याप्रकरणाची राष्ट्रीय अनुसूचित जमाती आयोगाने गंभीर दखल घेतली असून कारवाई सुरु केली आहे.


    या व्हिडीओ फिल्म्स सोशल मिडियावरुन हटवण्यासाठी आणि ज्यांनी हे व्हिडीओ चित्रित करुन अपलोड केले त्यांच्या विरोधात कारवाई करण्यासाठी आयोग गृहमंत्रालय, परराष्ट्र मंत्रालय, माहिती आणि प्रसारण मंत्रालय, आदिवासी विकास मंत्रालय आणि अंदमान निकोबारचे मुख्य सचिव यांच्याकडे तक्रार करणार आहेत.


    अंदमान-निकोबार नियमन कायदा 1956 नुसार अंदमानी, जरावा, ओंगी, निकोबारी आणि शोम पेन्स या आदिवासी जमाती मूळ जमाती म्हणून ओळखल्या जातात. या कायद्यानुसार सर्व मूळ जमातींना बाह्य हस्तक्षेपापासून संरक्षण दिले जाते. या आदिवासींच्या भूप्रदेशात जाऊन त्यांच्या खाजगी आयुष्याचे आणि सार्वजनिक रितीरिवाजांचे, परंपरांचे चित्रण करणे अथवा फोटो काढणे गुन्हा असून त्यासाठी तीन वर्षांपर्यंत शिक्षा होऊ शकते. या जमातींच्या जीवनशैलीचे चित्रण करुन त्याचा अंदमानच्या पर्यटनासाठी वापर करण्यावर 2012 सालीच बंदी घालण्यात आली आहे.


    या मूळ जमातीच्या पाच समूदायांची एकूण लोकसंख्या 500 पेक्षाही कमी आहे.


    B.Gokhale/R.Aghor/ P.Malandkar

    
    
    (Release ID: 1494815) Visitor Counter : 15