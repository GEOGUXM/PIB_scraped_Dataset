      पोलाद मंत्रालय

      पोलाद क्षेत्रातले सहकार्य वृद्धिंगत करण्यासाठी केंद्रीय पोलाद मंत्र्यांची कॅनडाला भेट
      Posted On: 19 JUL 2017 3:51PM by PIB Mumbai


    नवी दिल्ली 19 जुलै 201 7


    पोलाद क्षेत्रातले सहकार्य वृद्धिंगत करण्यासाठी केंद्रीय पोलाद मंत्री बिरेंदर सिंग यांच्या नेतृत्वाखालील शिष्टमंडळाने या महिन्याच्या प्रारंभी कॅनडाचा दौरा केला. या दौऱ्यात सिंग यांनी कॅनडाचे नैसर्गिक संसाधन मंत्री जेम्स कार यांच्याशी चर्चा केली. भारतातील पोलाद उद्योगाचा विकास, कॅनडातल्या कोकन कोळशाचे (दगडी कोळशातील वायुरुप काढून घेतल्यानंतर उरलेला आणि इंधन म्हणून वापरला जाणारा) भारतातील पोलाद उद्योगासाठी महत्व यावर दोन्ही मंत्र्यांमध्ये चर्चा झाली.


    राष्ट्रीय पोलाद धोरण 2017 तील उत्पादन उद्दिष्टांनुसार कोकन कोळशाची सध्याची प्रतिवर्ष 60 दशलक्ष टनांची गरज 160 दशलक्ष टनांवर पोहोचणार आहे. कॅनडा वर्षाला सुमारे 30 दशलक्ष कोकन कोळसा निर्यात करतो. त्यापैकी भारतीय पोलाद कंपन्या सुमारे तीन दशलक्ष टन खरेदी करतात. शिष्टमंडळाने ब्रिटीश कोलंबियातल्या कोकन कोळसा खाणीला भेट देऊन तिथले काम पाहिले.


    कॅनडातल्या विविध पोलाद आणि कोळसा संस्थांच्या प्रतिनिधींबरोबरही बिरेंदर सिंग आणि शिष्टमंडळाने चर्चा केली.


    B.Gokhale/S.Kulkarni/ P.Malandkar

    
    
    (Release ID: 1496164) Visitor Counter : 3