      रेल्वे मंत्रालय

      भारतीय रेल्वेच्या सेवेतील वाघिणींच्या संरचनेसंदर्भातील गोलमेज परिदषेचे रेल्वेमंत्र्यांच्या हस्ते उद्‌घाटन
      Posted On: 13 JUL 2017 5:33PM by PIB Mumbai


    नवी दिल्ली , 13 जुलै 201 7


    मालवाहतुकीसाठी वापरल्या जाणाऱ्या रेल्वे गाड्यांमधील वाघिणींच्या रचनेत व्यावसायिक आवश्यकतांनुसार बदल केले जाणार आहेत. त्या अंतर्गत ग्राहकांच्या आवश्यकतांनुसार या वाघिणींची रचना केली जाणार असून, त्यात ग्राहक हवे तसे बदल करुन घेऊ शकतील, अशी माहिती रेल्वेमंत्री सुरेश प्रभू यांनी दिली. भारतीय रेल्वेच्या सेवेतील वाघिणींच्या संरचनेसंदर्भात आज नवी दिल्लीत आयोजित गोलमेज परिदषेचे रेल्वेमंत्र्यांच्या हस्ते उद्‌घाटन झाले , त्यावेळी ते बोलत होते. यामुळे रेल्वेला मिळणाऱ्या महसुलात वाढ होईल, तसेच कृषी आणि मत्स्योद्योग क्षेत्रातील मालवाहतुकीत वाढ होईल, असा विश्वास त्यांनी व्यक्त केला.


    परिषदेच्या उद्‌घाटन प्रसंगी रेल्वे राज्यमंत्री मनोज सिन्हा आणि राजेन गोहेन यांच्यासह रेल्वे मंडळातील वरिष्ठ अधिकारी उपस्थित होते. या परिषदेत एकूण 4 सत्रांचा समावेश असून, त्यात ऑटो कार वॅगन, कंटेनर वॅगन, सिमेंट-क्लिंकर/फ्ल्याश वॅगन आणि स्टील वॅगन आणि त्यांच्या संरचनेतील अपेक्षित बदलांबाबत चर्चा अपेक्षित आहे.


    B. Gokhale/M.Pange /D. Rane


    

    
    (Release ID: 1495532) Visitor Counter : 6