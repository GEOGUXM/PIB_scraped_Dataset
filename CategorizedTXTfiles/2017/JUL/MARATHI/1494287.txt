      रसायन आणि खते मंत्रालय

      शेतकऱ्यांचं हित लक्षात घेऊन जीएसटी अंतर्गत, खतांवरील कर 12 वरुन 5 टक्के करण्याचा निर्णय
      Posted On: 01 JUL 2017 2:51AM by PIB Mumbai


      नवी दिल्ली 1 जुलै 201 7


      वस्तू आणि सेवाकर परिषदेच्या 30 जून 2017 रोजी झालेल्या 18 व्या बैठकीच्या खत विभागाशी संबंधित फलनिष्पत्तीबाबत केंद्रीय रसायन आणि खतमंत्री अनंतकुमार यांनी प्रसारमाध्यमांना माहिती दिली. खतांवरचा 12 टक्के कर कमी करून तो 5 टक्क्यांवर आणण्याचा निर्णय झाला. शेतकऱ्यांचे हित लक्षात घेऊन हा निर्णय घेण्यात आल्याचं त्यांनी सांगितलं.


      वस्तू आणि सेवा कर प्रणाली अंतर्गत शेतकऱ्यांना 1261 कोटी रुपयांपर्यंत लाभ होईल.


      वस्तू आणि सेवा कर प्रणालीमुळे दोन राज्यं वगळता देशभरात सर्वत्र 50 किलोग्रॅमच्या पिशवीला 295.47 रुपयांची एकसमान कमाल किरकोळ किंमत राहील. नैसर्गिक वायू, वस्तू आणि सेवा कराच्या कक्षेबाहेर असल्यानं या राज्यात नैसर्गिक वायूवर अतिरिक्त मूल्यवर्धित कर आकारला जातो. तरीही या राज्यात 50 किलोग्रॅमच्या पिशवीमागे कमाल किरकोळ मूल्य तीन रुपयांनी कमी करण्यात आलं आहे.


      वस्तू आणि सेवा करामुळे एकसंध खत बाजारपेठ निर्माण होण्याबरोबरच खतांच्या आंतरराज्य तस्करीलाही आळा बसणार आहे. वस्तू आणि सेवा करामुळे एक राष्ट्र, एक बाजारपेठ, एक कर ही पंतप्रधान नरेंद्र मोदी यांची संकल्पना साकार होणार असल्याचे अनंतकुमार म्हणाले.


      B.Gokhale /N.Chitale/P.Kor


    

    
    (Release ID: 1494287) Visitor Counter : 12