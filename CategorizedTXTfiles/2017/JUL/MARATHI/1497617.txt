      अर्थ मंत्रालय

      वस्तू आणि सेवाकराचे ब्रिक्स देशांच्या महसूल प्रमुखांकडून स्वागत, चीनमध्ये झालेल्या बैठकीत करविषयक सहकार्य करारावर स्वाक्षऱ्या
      Posted On: 28 JUL 2017 4:38PM by PIB Mumbai


    नवी दिल्ली , 28 जुलै 201 7


    चीनमध्ये अलिकडेच झालेल्या ब्रिक्स राष्ट्रांच्या महसूल सचिवांच्या बैठकीत, भारताने लागू केलेल्या वस्तू आणि सेवा कराचे स्वागत करण्यात आले. हँगझोऊ येथे 25 ते 27 जुलै दरम्यान महसूल प्रमुख आणि करविषयक तज्ञांची बैठक झाली, त्यात जीएसटी सुधारणांचे कौतुक आणि अभिनंदन करण्यात आले. महसूल सचिव हसमुख अधिया यांनी, या बैठकीत भारतीय शिष्ट मंडळाचे नेतृत्व केले.


    ही मोठी कर सुधारणा लागू करण्यासाठी सरकारने केलेल्या प्रयत्नांचेही ब्रिक्स प्रतिनिधींनी कौतुक केले. जीएसटीविषयक प्रश्नांवरही चर्चा झाली. या बैठकीनंतर झालेल्या पत्रपरिषदेत, प्रसारमाध्यमांनीही जीएसटीविषयी अनेक प्रश्न विचारले. जीएसटीची ठळक वैशिष्टये आणि त्याचे अर्थव्यवस्थेला मिळणारे लाभ, याविषयी संबंधितांनी पत्रकारांना माहिती दिली.


    बैठकीमध्ये सद्यकालीन आंतरराष्ट्रीय कर विषयक मुद्दयांवर सविस्तर चर्चा झाली. आंतरराष्ट्रीय स्तरावर उद्‌भवणाऱ्या करविषयक समस्या सोडविण्यासाठी आवश्यक त्या सर्व बाबींवर सहकार्याचे आश्वासन देणाऱ्या “ सहकार्य करारावर ” यावेळी स्वाक्षऱ्या करण्यात आल्या.


    B.Gokhale/R.Aghor/Anagha

    
    
    (Release ID: 1497617) Visitor Counter : 5