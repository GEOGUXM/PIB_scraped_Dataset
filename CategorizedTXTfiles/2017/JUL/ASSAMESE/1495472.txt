      প্ৰধানমন্ত্ৰীৰ কাৰ্যালয়

      জি-২০ সন্মিলনৰ সমান্তৰালভাৱে কোৰিয়াৰ ৰাষ্ট্ৰপতি, ইটালী আৰু নৰৱেৰ প্রধানমন্ত্রীক সাক্ষাৎ প্ৰধানমন্ত্ৰী মোদীৰ
      Posted On: 08 JUL 2017 4:02PM by PIB Guwahati


    জি-২০ সন্মিলনৰ সমান্তৰালভাৱে কোৰিয়াৰ ৰাষ্ট্ৰপতি, ইটালী আৰু নৰৱেৰ প্রধানমন্ত্রীক সাক্ষাৎ প্ৰধানমন্ত্ৰী মোদীৰ


    হামবার্গ জি-২০ সন্মিলনৰ সমান্তৰালভাৱে আজি প্রধানমন্ত্রী শ্রী নৰেন্দ্র মোদীয়ে কোৰিয়াৰ ৰাষ্ট্ৰপতি শ্ৰী মুন জে-ইনক সাক্ষাৎ কৰে । প্ৰধানমন্ত্ৰী মোদীয়ে ৰাষ্ট্ৰপতি হিচাপে নির্বাচনত জয়লাভ কৰাৰ বাবে মুনক আন্তৰিক অভিনন্দন জনায়। ইফালে ৰাষ্ট্ৰপতি মুনে জয়ৰ পাছত প্রধানমন্ত্রী শ্রী নৰেন্দ্র মোদীয়ে ফোনয়োগে জনোৱা শুভেচ্ছাৰ কথা স্মৰণ কৰে । তেওঁ কয়, কোৰিয়া ভাষাত ভাৰতৰ প্রধানমন্ত্রীয়ে টুইটযোগে যি বার্তা প্ৰেৰণ কৰিছিল, সেয়া দক্ষিণ কোৰিয়াৰ জনসাধাৰণে উৎসাহ আৰু আগ্রহেৰে গ্রহণ কৰিছে। ভাৰত আৰু দক্ষিণ কোৰিয়াৰ মাজত কৌশলগত সহযোগিতামুলক সম্পর্কক আৰু আগুৱাই নিবলৈ সংকল্পৱদ্ধ হয় দুয়োজন নেতা। বিশেষকৈ, ‘ মেক ইন ইণ্ডিয়া ’ , ‘ ডিজিটেল ইণ্ডিয়া ’ আৰু ‘ ষ্টার্ট আপ ইণ্ডিয়া ’ ৰ দৰে মুখ্য আঁচনিত অংশগ্ৰহণৰ জৰিয়তে ইয়াৰ প্রসাৰ সম্ভৱ বুলি তেওঁলোক একমতত উপনীত হয় । প্রধানমন্ত্রীয়ে খুব সোনকালেই কোৰিয়াৰ ৰাষ্ট্ৰপতিক ভাৰত ভ্ৰমণৰ বাবে আমন্ত্রণ জনায় আৰু ৰাষ্ট্ৰপতি মুনে আগ্ৰহেৰে আমন্ত্ৰণ গ্ৰহণ কৰে।


    ইফালে, ইটালীৰ প্রধানমন্ত্রী শ্ৰী পাওলো জেণ্টোলিনিৰ সৈতে পৃথকভাৱে বৈঠকত মিলিত হয় প্রধানমন্ত্রী মোদী। বৈঠকত তেওঁলোকে বাণিজ্য আৰু বিনিয়োগৰ লগতে দুয়ো দেশৰ জনসাধাৰণৰ মাজত নিবিড় সম্পর্ক গঢ়ি তোলাৰ সন্দৰ্ভত আলোচনা কৰে। দুয়োগৰাকী নেতাই দ্বিপাক্ষিক সম্পর্ক প্রসাৰ আৰু উন্নয়নতো গুৰুত্ব আৰোপ কৰে । ইপিনে, চলিত বৰ্ষৰ নৱেম্বৰত খাদ্য প্রস্তুতকৰণৰ সন্দৰ্ভত ভাৰতত অনুষ্ঠিত হ ’ বলগীয়া বিশেষ প্রদর্শনী ‘ ফুড ইণ্ডিয়া ’ ইটালীৰ সক্রিয় অংশগ্রহণৰ বাবে প্ৰধানমন্ত্ৰী মোদীয়ে আহ্বান জনায় । দুয়োগৰাকী নেতাই ভাৰত আৰু ইটালীৰ মজলীয়া উদ্যোগসমূহৰ মাজত সহযোগিতাৰ বিষয়টোত বিশেষ গুৰুত্ব আৰোপ কৰে। ইয়াৰ ফলত দ্বিপাক্ষিক অর্থনৈতিক সহযোগিতাৰ এক বলিষ্ঠ বাতাবৰণ গঢ়ি তুলিব বুলি তেওঁলোকে ধাৰণা কৰিছে। ভাৰতৰ ফালৰ পৰা ইটালীৰ উদ্যোগখণ্ডত যি বিনিয়োগৰ প্রচেষ্টা হাতত লোৱা হৈছে, তাৰ ভূয়সী প্রশংসা কৰে ইটালীৰ প্রধানমন্ত্রীগৰাকীয়ে । দুয়োগৰাকী নেতাই জলবায়ু পৰিবর্তনৰ যৌথ মোকাবিলা আৰু সমস্যা সমাধানত এক স্থায়ী ব্যৱস্থা গঢ়ি তোলাৰ ওপৰত গুৰুত্ব আৰোপ কৰে । তদুপৰি, আফ্রিকাৰ বিকাশ আৰু অগ্রগতিত একেলগে কাম কৰি যাবলৈ তেওঁলোকে সহমত প্রকাশ কৰে ।


    ইফালে, প্রধানমন্ত্রী মোদীয়ে নৰৱেৰ প্রধানমন্ত্রী মিচেচ এৰ্না ছোলবার্গৰ সৈতে কৰা আলোচনা আৰু মত-বিনিময়ৰ সময়ত দুয়োদেশৰ অর্থনৈতিক সম্পর্কক আৰু অধিক দৃঢ় কৰি তোলাৰ সন্দৰ্ভত বিশেষ গুৰুত্ব আৰোপ কৰে । আলোচনাৰ সময়ত দুয়োগৰাকীয়ে দ্বিপাক্ষিক সম্পর্কৰ প্ৰায় সকলো বিষয়ৰে আলোচনা কৰে । প্ৰধানমন্ত্ৰী শ্রী নৰেন্দ্র মোদীয়ে ৰাষ্ট্ৰীয় বিনিয়োগ আৰু আন্তঃগাঁথনি পুঁজিত নৰৱেৰ পেন্সন পুঁজি সংস্থাসমূহক অংশগ্রহণৰ বাবে আমন্ত্রণ জনায়। ইফালে, ইউএনজিএৰ সমান্তৰালভাৱে সমুদ্র সন্মিলনত ভাৰতক অংশগ্ৰহণ কৰাৰ বাবে আমন্ত্রণ জনায় নৰৱেৰ প্রধানমন্ত্রীয়ে । মি চেচে এৰ্না ছোলবার্গৰ অভিব্যক্তিত ধাৰাবাহিক উন্নয়নৰ লক্ষ্যত উপনীত হোৱাৰ কামত প্রতীকি সহযোগিতাৰ মনোভাব ফুটি উঠে । বৈঠকৰ শেষত ভাৰতৰ প্রধানমন্ত্রীক মিচেচ ছোলবাৰ্গে এছডিজি অংকন কৰা এটা ফুটবল উপহাৰ দিয়ে ।


    *****


    
    AKT/AK/DB

    
    
    (Release ID: 1495472) Visitor Counter : 1
    
    

      Background release reference

      Prime Minister Modi meets President of the Republic of Korea, Prime Minister of Italy and Prime Minister of Norway
      This link will take you to a webpage outside this websiteinteractive page. Click OK to continue.Click Cancel to stop : httts://www.google.com