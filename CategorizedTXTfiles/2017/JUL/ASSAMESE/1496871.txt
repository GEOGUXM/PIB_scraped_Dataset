      প্ৰধানমন্ত্ৰীৰ কাৰ্যালয়

      বিশ্বকাপ ফাইনেল উপলক্ষে মহিলা ক্ৰিকেট দললৈ প্ৰধানমন্ত্ৰীৰ শুভেচ্ছা
      Posted On: 23 JUL 2017 3:45PM by PIB Guwahati


    বিশ্বকাপ ফাইনেল উপলক্ষে মহিলা ক্ৰিকেট দললৈ প্ৰধানমন্ত্ৰীৰ শুভেচ্ছা


    প্ৰধানমন্ত্ৰী শ্ৰী নৰেন্দ্ৰ মোদীয়ে আজি বিশ্বকাপ ফাইনেলত খেলিব লগীয়া মহিলা ক্ৰিকেট দললৈ শুভেচ্ছা জ্ঞাপন কৰিছে। প্ৰধানমন্ত্ৰীয়ে এক বাৰ্তাত কয়,


    “ আজি আমাৰ মহিলা ক্ৰিকেট দলে বিশ্বকাপৰ ফাইনেল খেলিব, মই ১২৫ কোটি ভাৰতীয়ৰ হৈ তেওঁলোকলৈ শুভেচ্ছা জ্ঞাপন কৰিছোঁ।


    অধিনায়ক মিতালী ৰাজে দলটোক সন্মুখৰ পৰা নেতৃত্ব দি আহিছে। খেলৰ ক্ষেত্ৰত তেওঁৰ শান্ত-সমাহিত দৃষ্টিভংগীয়ে নিশ্চিতভাৱে গোটেই দলটোক সহায় কৰিব।


    স্মৃতি মানধানালৈ শুভেচ্ছা জনাইছোঁ। আশা কৰোঁ গুৰুত্বপূৰ্ণ খেলখনত তেওঁ শান্ত আৰু সুস্থিৰতাৰে খেলিব।


    মহিলা বিশ্বকাপ ফাইনেলত সুন্দৰ প্ৰদৰ্শনৰ বাবে ভাৰতবাসীয়ে পুনম ৰাউটক শুভেচ্ছা জনাইছে। তেওঁৰ খেলে দেশৰ সকলোকে গৌৰৱান্বিত কৰিছে।


    হৰমণপ্ৰীত কৌৰৰ অনুৰাগী নোহোৱাকৈ কোন আছে ? ছেমি ফাইনেলত তেওঁৰ অনবদ্য ইনিংছটো সকলোৱে সদায়েই মনত ৰাখিব। আজিও তোমাৰ শ্ৰেষ্ঠত্বখিনি উজাৰি দিবা বুলি আশা কৰিছোঁ ।


    ফাইনেলৰ বাবে দীপ্তি শৰ্মাক শুভেচ্ছা জনাইছোঁ। দলটোৰ প্ৰতি তেওঁৰ অমূল্য অৱদান আছে আৰু তেওঁৰ খেলে কেইবাখনো মেচৰ গতি সলনি কৰিছে।


    অভিজ্ঞতাসম্পন্ন বেদা কৃষ্ণমুৰ্তিয়ে মিডল অৰ্ডাৰ হিচাপে প্ৰয়োজনীয় সময়ত সুস্থিৰতা দি আহিছে। আজি খেলৰ বাবে শুভেচ্ছা জ্ঞাপন কৰিছোঁ।


    সুষমা বাৰ্মাই উইকেট কীপাৰ হিচাপে গুৰুত্বপূৰ্ণ ভূমিকা পালন কৰি আহিছে। মনত ৰাখিবা কেটচ ধৰিলেহে মেচত জয়ী হয়।


    ঝুলন গোস্বামী ভাৰতৰ গৌৰৱ, যাৰ চমকপ্ৰদ বলিঙে দলক গুৰুত্বপূৰ্ণ সময়ত সহায় কৰি আহিছে। ঝুলনলৈ শুভেচ্ছা জনাইছোঁ।


    শিখা পাণ্ডেৰ অল ৰাউণ্ড প্ৰদৰ্শন দলটোৰ বাবে অতি গুৰুত্বপূৰ্ণ। তেওঁকো শুভেচ্ছা জনাইছোঁ।


    পুনম যাদবৰ চমকপ্ৰদ বলিং যিকোনো উত্তম বেটমেনৰ বাবেও ঘাটক হৈ পৰিব পাৰে। পুনমলৈ শুভেচ্ছা জনাইছোঁ।


    ৰাজেশ্বৰী গায়কোৱাড তেওঁৰ মিতব্যয়ী বলিঙৰ বাবে বিখ্যাত। ৰাজেশ্বৰীলৈও শুভেচ্ছা জনাইছোঁ। ” প্ৰধানমন্ত্ৰীয়ে এইদৰে কয়।


    ***


    AKT/SH/DB

    
    
    (Release ID: 1496871) Visitor Counter : 2
    
    

      Background release reference

      PM conveys his best wishes to women's cricket team for the World Cup final
      This link will take you to a webpage outside this websiteinteractive page. Click OK to continue.Click Cancel to stop : httts://www.google.com