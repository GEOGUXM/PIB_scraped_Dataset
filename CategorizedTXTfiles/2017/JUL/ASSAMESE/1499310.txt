      কেবিনেট

      বাৰানসীৰ ৰাষ্ট্ৰীয় বীজ গৱেষণা আৰু প্ৰশিক্ষণ কেন্দ্ৰৰ চৌহদত আন্তঃৰাষ্ট্ৰীয় ধান গৱেষণা প্ৰতিষ্ঠানৰ দক্ষিণ এচিয়া আঞ্চলিক কেন্দ্ৰ প্ৰতিষ্ঠাৰ প্ৰস্তাৱত কেবিনেটৰ অনুমোদন
      Posted On: 12 JUL 2017 2:07PM by PIB Guwahati


    প্ৰধানমন্ত্ৰী শ্ৰী নৰেন্দ্ৰ ম ো দীৰ পৌৰোহিত্বত অনুষ্ঠিত কেন্দ্ৰীয় কেবিনেটৰ বৈঠকত বাৰানসীৰ ৰাষ্ট্ৰীয় বীজ গৱেষণা আৰু প্ৰশিক্ষণ কেন্দ্ৰৰ চৌহদত আন্তঃৰাষ্ট্ৰীয় ধান গৱেষণা প্ৰতিষ্ঠানৰ দক্ষিণ এচিয়া আঞ্চলিক কেন্দ্ৰ প্ৰতিষ্ঠাৰ প্ৰস্তাৱত অনুমোদন জনোৱা হয়।


    এই প্ৰস্তাৱৰ অধীনত বাৰানসীত ধানৰ মূল্য সংযোজনৰ বাবে এক উৎকৃষ্ট কেন্দ্ৰ স্থাপন কৰা হ ’ব।ইয়াত ধানৰ বীজ আৰু আৰু নৰাৰ মান নিৰ্ধাৰণ কৰিব পৰাকৈ আধুনিক সা-সুবিধাযুক্ত গৱেষণাগাৰ থাকিব।ধানৰ মূল্য সংযোজনৰ ক্ষেত্ৰত জড়িত সকলো অংশীদাৰৰ সামৰ্থ বৃদ্ধিৰ বাবেও কেন্দ্ৰীয় চৰকাৰে পদক্ষেপ গ্ৰহণ কৰিব।


    পূব ভাৰতৰ ই প্ৰথমটো আন্তঃৰাষ্ট্ৰীয় কেন্দ্ৰ যিয়ে সমগ্ৰ অঞ্চলটোত ধান উৎপাদন প্ৰক্ৰিয়াক নিয়ন্ত্ৰণ কৰিব। ই পূব ভাৰতৰ লগতে একেধৰণৰ পৰিৱেশ থকা আন দক্ষিণ এচিয়া আৰু আফ্ৰিকাৰ দেশসমূহতো খাদ্যৰ উৎপাদন তথা দক্ষতা বিকাশত গুৰুত্বপূৰ্ণ ভূমিকা গ্ৰহণ কৰিব বুলি আশা কৰা হৈছে।


    আন্তঃৰাষ্ট্ৰীয় ধান গৱেষণা প্ৰতিষ্ঠানৰ লাভালাভ


    এই কেন্দ্ৰই ভাৰতৰ জৈৱবৈচিত্ৰক সদব্যৱহাৰ কৰি উন্নত মানৰ বিশেষ ধানৰ প্ৰজাতি উদ্ভাৱন কৰাত সহায় কৰিব। ই মাটিৰ উৰ্বৰা শক্তি বঢ়োৱাত সহায় কৰিব। ভাৰতৰ খাদ্য আৰু পুষ্টিৰ সমস্যা নোহোৱা কৰিব। এই কেন্দ্ৰই দেশত মূল্য সংযোজন ভিত্তিত উৎপাদন ব্যৱস্থা হাতত লোৱাত সহায় কৰিব। ই কৃষকৰ লোকচান হ্ৰাস কৰি কৃষকসকলক মূল্য সংযোজিত অধিক আয় কৰাত সহায় কৰিব। দক্ষিণ এচিয়া আৰু আফ্ৰিকাৰ দেশসমূহৰ উপৰিও বিশেষভাৱে পূব ভাৰতৰ কৃষকসকল ইয়াৰদ্বাৰা লাভান্বিত হ ’ব।

    
    
    (Release ID: 1499310) Visitor Counter : 1
    
    

      Background release reference

      Cabinet approves establishment of the International Rice Research Institute (IRRI), South Asia Regional Center (ISARC) at campus of National Seed Research and Training Center (NSRTC) in Varanasi
      This link will take you to a webpage outside this websiteinteractive page. Click OK to continue.Click Cancel to stop : www.google.com