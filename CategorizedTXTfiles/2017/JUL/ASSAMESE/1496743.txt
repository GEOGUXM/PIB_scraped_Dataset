      কেবিনেট

      ভাৰত আৰু ব্ৰিকছ ৰাষ্ট্ৰ-ব্ৰাজিল, ৰাছিয়া, চীন আৰু দক্ষিণ আফ্ৰিকাৰ মাজত কৰ সম্পৰ্কীয় দিশত সহযোগিতামুলক চুক্তি স্বাক্ষৰত কেবিনেটৰ অনুমোদন
      Posted On: 19 JUL 2017 8:41PM by PIB Guwahati


    ভাৰত আৰু ব্ৰিকছ ৰাষ্ট্ৰ-ব্ৰাজিল, ৰাছিয়া, চীন আৰু দক্ষিণ আফ্ৰিকাৰ মাজত কৰ সম্পৰ্কীয় দিশত সহযোগিতামুলক চুক্তি স্বাক্ষৰত কেবিনেটৰ অনুমোদন


    প্ৰধানমন্ত্ৰী শ্ৰী নৰেন্দ্ৰ মোদীৰ অধ্যক্ষতাত অনুষ্ঠিত কেন্দ্রীয় কেবিনেট বৈঠকত ভাৰত আৰু ব্ৰিকছ ৰাষ্ট্ৰ-ব্ৰাজিল, ৰাছিয়া, চীন আৰু দক্ষিণ আফ্ৰিকা ৰাজহ প্ৰশাসন ব্যৱস্থাৰ মাজত কৰ সম্পৰ্কীয় দিশত সহযোগিতামুলক চুক্তি স্বাক্ষৰৰ প্ৰস্তাৱত অনুমোদন জনায়।


    উদ্দেশ্যঃ


    এই সহযোগিতামুলক চুক্তিৰ লক্ষ্য হৈছে ব্ৰিকছ ৰাষ্ট্ৰসমূহৰ ৰাজহ প্রশাসনৰ মাজত কৰ সম্পৰ্কীয় দিশ আৰু দক্ষতা উন্নয়ন তথা জ্ঞানৰ বিনিময়ৰ ক্ষেত্রত আন্তঃৰাষ্ট্ৰীয় মঞ্চত অধিক সহযোগিতা আগবঢ়োৱা। ইয়াৰ জৰিয়তে ব্ৰিকছ ৰাষ্ট্ৰসমূহৰ ৰাজহ প্রশাসনৰ মাজত সকলো পক্ষৰ লাভালাভ সম্পৰ্কে আৰু আন্তঃৰাষ্ট্ৰীয় কৰ সন্দৰ্ভত সাম্প্রতিক বিষয়ত নিয়মীয়াকৈ মত বিনিময় সম্ভৱ হ ’ ব । তদুপৰি, সহযোগিতামুলক চুক্তিৰ জৰিয়তে বিনিময় কৰা তথ্যৰ গোপনীয়তা আৰু তথ্যৰ সুৰক্ষাও বজায় ৰখাত সহায় হ ’ ব।


    প্ৰভাৱঃ

    
    এই সহযোগিতামুলক চুক্তিয়ে কৰ সম্পৰ্কীয় বিষয়ত ফলপ্ৰসূ সহযোগিতা আগবঢ়াব। ব্ৰিকছ ৰাষ্ট্ৰসমূহৰ মাজত এই গঠনমূলক ব্যৱস্থাই কেবল সদস্য ৰাষ্ট্ৰসমূহৰ মাজতে নহয়, জি-২০ আধাৰত অন্যান্য উন্নয়নশীল ৰাষ্ট্ৰসমূহৰ ক্ষেত্রেতো কৰ সম্পৰ্কীয় বিষয়ত সুবিধা হ ’ ব ।


    পটভূমিঃ

    
    ২০১৬ চনৰ ১৬ অক্টোবৰত “ গোৱা ঘোষণা পত্ৰ ” অনুসৰি কৰৰ ক্ষেত্রত সহযোগিতাৰ সম্ভাব্য দিকসমূহক লৈ তথা বর্তমানৰ প্রতিশ্রুতি অনুসৰি সহযোগিতা, সমতা, পাৰস্পৰিক বুজাপৰা, অন্তর্ভুক্তি আৰু পাৰস্পৰিক সুবিধাৰ ক্ষেত্ৰত সহযোগিতাৰ আগবঢ়োৱাৰ বাবে ব্ৰিকছ ৰাষ্ট্ৰসমূহৰ ৰাজহ প্রশাসনৰ মুৰব্বীসকলৰ মাজত নিয়মীয়াভাৱে বৈঠক অনুষ্ঠিত হৈ আহিছে। যিবোৰ ক্ষেত্রত অধিক সহযোগিতা আৰু শক্তিশালী কৰা প্ৰয়োজনীয়তা আছে, সেইবোৰত ব্ৰিকছ ৰাষ্ট্ৰসমূহে পাৰস্পৰিক লাভালাভজনিত বিষয়ৰ চাৰিওটা ক্ষেত্র চিহ্নিত কৰিছে । ২০১৬ চনৰ মে ’ মাহত চীনৰ বেইজিঙত এফটিএ পূৰ্ণাংগ বৈঠক সমান্তৰালভাৱে ব্ৰিকছ ৰাষ্ট্ৰসমূহৰ ৰাজহ প্রশাসনৰ মুৰব্বীসকলে এই সহযোগিতাৰ ক্ষেত্রসমূহক লৈ সহযোগিতামুলক চুক্তি স্বাক্ষৰৰ সিদ্ধান্ত লয় ।


    ****


    AKT/VBA/SH /DB

    
    
    (Release ID: 1496743) Visitor Counter : 3
    
    

      Background release reference

      Cabinet approves MOC in respect of tax matters between India and BRICS countries - Brazil, Russia, China and South Africa
      This link will take you to a webpage outside this websiteinteractive page. Click OK to continue.Click Cancel to stop : httts://www.google.com