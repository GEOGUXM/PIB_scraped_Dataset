      প্ৰধানমন্ত্ৰীৰ কাৰ্যালয়

      ৰামেশ্বৰমত প্ৰধানমন্ত্ৰী
      • ড০ এপিজে আব্দুল কালাম স্মৃতিসৌধ উদ্বোধন
      • কালাম সন্দেশ বাহিনীৰ ফ্লেগ অফ
      • ৰামেশ্বৰম-অযোধ্যা সংযোগী ৰে’ল আৰু অন্যান্য উন্নয়নমুলক প্ৰকল্পৰ শুভাৰম্ভ
      • ৰাজহুৱা সভাত সম্বোধন
      Posted On: 27 JUL 2017 2:42PM by PIB Guwahati


    ৰামেশ্বৰমত প্ৰধানমন্ত্ৰী

      * ড০ এপিজে আব্দুল কালাম স্মৃতিসৌধ উদ্বোধন
      * কালাম সন্দেশ বাহিনীৰ ফ্লেগ অফ
      * ৰামেশ্বৰম-অযোধ্যা সংযোগী ৰে ’ ল আৰু অন্যান্য উন্নয়নমুলক প্ৰকল্পৰ শুভাৰম্ভ
      * ৰাজহুৱা সভাত সম্বোধন

    প্ৰধানমন্ত্ৰী শ্ৰী নৰেন্দ্ৰ মোদীয়ে আজি ৰামেশ্বৰমত প্ৰাক্তন ৰাষ্ট্ৰপতি ড০ এপিজে আব্দুল কালামৰ স্মৃতিসৌধ উদ্বোধন কৰে। প্ৰধানমন্ত্ৰীয়ে ড০ এপিজে আব্দুল কালামৰ এটি মুৰ্তি উন্মোচন কৰাৰ লগতে কালাম স্থলত পুষ্পাঞ্জলিও জ্ঞাপন কৰে। ইয়াৰ পাছতে প্ৰধানমন্ত্ৰীয়ে ক্ষন্তেক ড০ এপিজে আব্দুল কালামৰ পৰিয়ালৰ সৈতে বাৰ্তালাপত মিলিত হয়।


    প্ৰধানমন্ত্ৰীয়ে “ কালাম সন্দেশ বাহিনী ” শীৰ্ষক এখনি প্ৰদৰ্শনীমুলক বাছৰ ফ্লেগ অফ কৰে, যিখনে দেশৰ বিভিন্ন ৰাজ্য ভ্ৰমণ কৰি ১৫ অক্টোবৰত প্ৰাক্তন ৰাষ্ট্ৰপতিগৰাকীৰ জন্ম বাৰ্ষিকী উপলক্ষে ৰাষ্ট্ৰপতি ভৱনত উপস্থিত হ ’ ব।


    এখন বিশাল ৰাজহুৱা সভাত প্ৰধানমন্ত্ৰীয়ে নীল বিপ্লৱ আঁচনিৰ অধীনত লং লাইনাৰ ট্ৰলাৰৰ হিতাধিকাৰীলৈ মঞ্জুৰি পত্ৰ প্ৰদান কৰে।


    ইয়াৰ পাছতে তেওঁ ভিডিঅ ’ কনফাৰেন্সযোগে অযোধ্যাৰ পৰা ৰামেশ্বৰমলৈ যাত্ৰা কৰিবলগীয়া নতুন ৰে ’ ল-শ্ৰাদ্ধ সেঁতু শুভাৰম্ভ কৰে। প্ৰধানমন্ত্ৰীয়ে সেউজ ৰামেশ্বৰম প্ৰকল্পৰ ৰূপৰেখাৰ লগতে ৮৭ নং ৰাষ্ট্ৰীয় ঘাইপথ সংযোগী ৯.৫ কিলোমিটাৰ পথ দেশবাসীৰ নামত উচৰ্গা কৰি এখনি ফলকো উন্মোচন কৰিব, যিটোৱে মুকুন্দৰায়াৰ চাথিৰাম আৰু আৰিচালমুনাইক সংযোগী পথৰ ফলক মুকলি কৰে।


    উপস্থিত ৰাইজক সম্বোধন কৰি প্ৰধানমন্ত্ৰীয়ে কয় ৰামেশ্বৰম এতিয়াৰে পৰা সমগ্ৰ দেশবাসীৰ বাবে এক উজ্জ্বল আধ্যাত্মিক ক্ষেত্ৰত পৰিণত হোৱাৰ লগতে এই স্থানটি ড০ কালামৰ সৈতেও জড়িত হৈ পৰিল। ড০ কালামৰ জৰিয়তে ৰামেশ্বৰমৰ সৰলতা আৰু শান্ত-সমাহিত ৰূপৰ প্ৰতিফলন ঘটিছে।


    প্ৰধানমন্ত্ৰীয়ে কয় যে ড০ কালামৰ স্মৃতিসৌধই তেওঁৰ জীৱন আৰু সময়ৰ স্বাক্ষৰ বহন কৰিছে।


    তামিলনাডুৰ প্ৰাক্তন মুখ্যমন্ত্ৰী ড০ জে. জয়াললিতাৰ প্ৰতি শ্ৰদ্ধাঞ্জলি নিবেদন কৰি প্ৰধানমন্ত্ৰীয়ে তেওঁক সকলোৰে স্মৰণীয় নেত্ৰী বুলি অভিহিত কৰে। প্ৰধানমন্ত্ৰীয়ে লগতে কয় যে আজি যদি তেওঁ জীয়াই থাকিলেহেতেন, তেন্তে তেওঁ অত্যন্ত সুখী হ ’ লহেতেন আৰু শুভেচ্ছা জনাবলৈ আগুৱাই আহিলহেতেন।


    প্ৰধানমন্ত্ৰীয়ে কয় যে বন্দৰসমূহৰ উন্নয়নে ভাৰতৰ সৰ্বাংগীন বিকাশ আৰু অগ্ৰগতিক সহায় কৰিছে। তেওঁ উল্লেখ কৰে যে স্বচ্চ ভাৰত অভিযানৰ ক্ষেত্ৰত ৰাজ্যসমূহৰ মাজত সুস্থ প্ৰতিযোগিতা চলি আছে।


    প্ৰধানমন্ত্ৰীয়ে কয় যে ড০ কালামে ভাৰতৰ যুৱ শক্তিক প্ৰেৰণা যোগাইছে। তেওঁ কয় যে আজিৰ যুৱ প্ৰজন্মই উন্নতিৰ শিখৰত উপনীত হ ’ ব বিচৰাৰ লগতে এগৰাকীকৈ নিয়োগ সৃষ্টিকাৰী হ ’ ব খোজে।


    ****


    AKT/NT/DB

    
    
    (Release ID: 1497540) Visitor Counter : 1
    
    

      Background release reference

      PM in Rameswaram
    
    
    

*