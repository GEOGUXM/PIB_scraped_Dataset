      প্ৰধানমন্ত্ৰীৰ কাৰ্যালয়

      প্রধানমন্ত্রী শ্রী নৰেন্দ্র মোদীৰ ইজৰাইল ভ্ৰমণকালত ভাৰত-ইজৰাইল যুটীয়া বিবৃতি (৫ জুলাই, ২০১৭)
      Posted On: 05 JUL 2017 11:51PM by PIB Guwahati


    প্রধানমন্ত্রী শ্রী নৰেন্দ্র মোদীৰ ইজৰাইল ভ্ৰমণকালত ভাৰত-ইজৰাইল যুটীয়া বিবৃতি (৫ জুলাই , ২০১৭)


    ১. ভাৰত আৰু ইজৰাইলৰ মাজত কূটনৈতিক সম্পর্কৰ ২৫ বছৰীয়া বৰ্ষপূর্তি উপলক্ষে ইজৰাইলৰ প্রধানমন্ত্রী শ্ৰী বেঞ্জামিন নেতানিয়াহুৰ আমন্ত্রণ ক্ৰমে চলিত বৰ্ষৰ ৪ৰ পৰা ৬ জুলাইলৈকে প্রধানমন্ত্রী শ্রী নৰেন্দ্র মোদীয়ে ইজৰাইল ভ্ৰমণ কৰে। মোদীয়েই হ ’ ল ভাৰতৰ প্ৰথমগৰাকী প্রধানমন্ত্রী, যিগৰাকীয়ে ইজৰাইল ভ্ৰমণ কৰিছে । তেওঁৰ এই ঐতিহাসিক ভ্ৰমণে দুয়ো দেশৰ জনসাধাৰণৰ মৈত্রী সম্পর্কক অধিক গাঢ় কৰি তোলাৰ এক বিশেষ পদক্ষেপ হিচাপে স্বীকৃতি লাভ কৰিছে। কেৱল ইমানে নহয়, তেওঁৰ এই ভ্ৰমণৰ জৰিয়তে দ্বিপাক্ষিক কৌশলগত সম্পর্কই এক নিবিড় অংশীদাৰিত্বৰ পর্যায়লৈ উন্নীত হৈছে।
    
    ২. ভাৰত আৰু ইজৰাইল দুয়ো দেশই এক প্রাচীন আৰু ঐতিহাসিক সম্পর্কৰ অংশীদাৰ। কেইবা শতিকা ধৰি সভ্যতাৰ এই ঐতিহ্যক দুয়ো দেশে ৰক্ষা কৰি আহিছে । পাৰস্পৰিক সম্পর্কৰ পূর্ণ সম্ভাৱনাক বাস্তবায়িত কৰি তোলাৰ লক্ষ্যৰে দ্বিপাক্ষিক সম্পর্কৰ প্রসাৰৰ ক্ষেত্ৰত ভাৰত আৰু ইজৰাইলৰ প্রধানমন্ত্রীদ্বয় প্রতিশ্রুতিবদ্ধ হৈছে । তেওঁলোক উভয়েই স্বীকাৰ কৰে যে সুদূৰ অতি প্ৰাচীন কালৰ পৰাই ইহুদি সম্প্রদায়ৰ লোকসকলে ভাৰতক তেওঁলোকৰ নিজ ভূমি বুলি জ্ঞান কৰি আহিছে । ভা ৰতত শ্রদ্ধা, সম্ভ্রম আৰু আন্তৰিকতাত বিশেষভাৱে অভিভূত ইহুদি সম্প্রদায়।


    ৩. দুয়ো দেশৰ মাজত কূটনৈতিক সম্পর্ক স্থাপনৰ পাছৰ পৰা যোৱা ২৫ বছৰত এই সম্পর্কৰ প্রসাৰ আৰু উন্নয়নৰ বিষয়টোৰ পর্যালোচনা কালত দুয়োগৰাকী নেতাই এনে কিছু নীতি আৰু পদক্ষেপ গ্রহণৰ আগ্রহ আৰু সম্মতি প্রকাশ কৰিছে, যাৰ জৰিয়তে দুয়ো দেশৰ জনসাধাৰণৰ লক্ষ্য আৰু আশা-আকাংক্ষা প্রতিফলিত হ ’ ব । তেওঁলোক উভয়েই ভাবে যে উন্নয়ন, প্রযুক্তি, উদ্ভাৱন, উদ্যোগ, প্রতিৰক্ষা আৰু নিৰাপত্তাৰ ক্ষেত্রত ভাৰত আৰু ইজৰাইল পৰস্পৰৰ ঘনিষ্ঠ সহযোগী হৈ উঠিব পাৰে।


    ৪. দুয়ো দেশৰ উন্নয়নৰ এক বিশেষ কেন্দ্রবিন্দু হিচাপে জল আৰু কৃষি ব্যৱস্থাপনাৰ ক্ষেত্রত কৌশলগত অংশীদাৰিত্বৰ সম্পর্ক স্থাপনত ভাৰত আৰু ইজৰাইলৰ প্রধানমন্ত্রীদ্বয় সহমতত উপনীত হৈছে । ইয়াৰ বাবে জল সংৰক্ষণ, পেলনীয়া পানীৰ ব্যৱস্থাপনা আৰু কৃষি কাৰ্যত ইয়াৰ পুনৰ ব্যৱহাৰ, পানীক লবণমুক্ত কৰা, পানীৰ উপযোগিতাৰ প্রসাৰৰ অৰ্থে প্রয়োজনীয় সংস্কাৰমূলক কাম-কাজ তথা উন্নত জলপ্রযুক্তি ব্যৱহাৰৰ জৰিয়তে গংগা আৰু অন্যান্য নদ-নদীৰ প্ৰদূষণমুক্ত কৰাৰ ওপৰত বিশেষভাৱে জোৰ দিছে দুয়োজনে। ব্য ৱ সা য়-বাণিজ্যৰ দিশৰ পৰা যথেষ্ট সম্ভাৱনীয়তা থকা বাণিজ্যিক আদর্শ তুলি ধৰাৰ লক্ষ্যৰে ইজৰাইলৰ বিদেশ মন্ত্রালয় আৰু ভাৰতৰ কৃষি মন্ত্রালয়ৰ উদ্যোগত যিবোৰ উৎকর্ষ কেন্দ্র বর্তমান কাম চলি আছে, সেইবোৰৰ প্রসাৰ আৰু বিকাশৰ ওপৰত জোৰ দিবলৈ সহমতত উপনীত হয় দুয়োগৰাকী প্রধানমন্ত্রী। এইবিষয়সমূহত অংশীদাৰিৰ সন্দৰ্ভত আৰু অধিক আগুৱাই নিয়াৰ লক্ষ্যৰে এটি যৌথ কর্মীগোট গঢ়ি তোলাৰ প্রস্তাৱতো তেওঁলোকে সহমত প্ৰকাশ কৰে।


    ৫. দুয়োগৰাকী প্রধানমন্ত্রীয়ে দ্বিপাক্ষিক বাণিজ্য আৰু বিনিয়োগৰ পূর্ণ সম্ভাৱনাৰ সদ্ব্যৱহাৰৰ ওপৰত গুৰুত্ব দিয়ে । এ ই সন্দৰ্ভত দ্রুত পৰামৰ্শ প্ৰদানৰ বাবে তেওঁলোকে ভাৰত-ইজৰাইলৰ মুখ্য কাৰ্যবাহী বিষয়া ফৰামক দায়িত্ব অর্পণ কৰে । উদ্ভাৱন আৰু উদ্যোগ ক্ষেত্রত দ্বিপাক্ষিক সম্পর্কক অধিক উৎসাহিত কৰাৰ দিশতো দুয়োগৰাকী নেতাই মত ব্যক্ত কৰে । ইয়াৰ বাবে ষ্টাৰ্ট আপৰ ক্ষেত্রত পাৰস্পৰিক সম্পর্কক অধিক দৃঢ় কৰিবলৈ তেওঁলোকে সহমত প্ৰকাশ কৰে।


    ৬. দুয়ো দেশৰ মাজত মহিলা প্রতিনিধি আৰু বাণিজ্যিক প্রতিনিধিসকলে যাতে সহজেই অহা-যোৱা কৰিব পাৰে, সেই লক্ষ্যৰে ভাৰত আৰু ইজৰাইলে ভাৰত আৰু ইজৰাইলৰ মাজত পাঁচ বছৰীয়া ম্যাদ সম্বলিত প্ৰবেশ ভিছা আৰম্ভ কৰিব। কাৰণ তেওঁলোকে ইয়াৰ ফলত অর্থনৈতিক তথা বাণিজ্যিক বিনিময় কার্যসূচী আৰু অধিক উৎসাহিত হ ’ ব বুলি আশা কৰে।


    ৭. ভাৰত আৰু ইজৰাইলৰ দ্বিপাক্ষিক বিনিয়োগক উৎসাহিত কৰিবলৈ বিনিয়োগৰ সুৰক্ষা সম্পর্কে দুয়ো দেশৰ মাজত এখনি চুক্তি স্বাক্ষৰৰ প্রসংগত কথাবার্তা আৰম্ভ কৰাৰ দিশত সহমত প্ৰকাশ কৰে দুয়োগৰাকী প্রধানমন্ত্রী।


    ৮. ভাৰতৰ বিজ্ঞান আৰু প্রযুক্তি বিভাগ আৰু ইজৰাইলৰ প্রযুক্তিগত উদ্ভাৱনসম্পর্কীয় ৰাষ্ট্ৰীয় কর্তৃপক্ষৰ মাজত ভাৰত-ইজৰাইলৰ উদ্যোগ গৱেষণা আৰু উন্নয়ন তথা উদ্ভাৱন পুঁজি গঠনৰ লক্ষ্যৰে যি বুজাবুজি চুক্তি সম্পাদনৰ উদ্যোগ গ্রহণ কৰিছে তাক দুয়োগৰাকী প্রধানমন্ত্রীয়ে আদৰণি জনায় । এই পুঁজি গঠনৰ বাবে দুয়ো দেশৰ ফালৰ পৰাই ২০ মিলিয়ন মার্কিন ডলাৰকৈ অর্থ বিনিয়োগ কৰা হ ’ ব । ভাৰত আৰু ইজৰাইলৰ সংস্থাসমূহে যাতে যুটীয়া উদ্যোগত গৱেষণা আৰু উন্নয়ন প্রকল্পৰ কামত উৎসাহিত হ ’ ব পাৰে তাক সম্ভৱ কৰি তোলাৰ বাবেই এই চুক্তি সম্পাদনৰ উদ্যোগ গ্ৰহণ কৰে । ইয়াৰ ফলত এফালে যেনেকৈ উদ্ভাৱন প্রযুক্তিৰ বিকাশ ঘটিব, আনফালে সিমানেই বাণিজ্যিক ব্যৱস্থাৰ প্রসাৰ আৰু প্রয়োগৰ ক্ষেত্রতো নতুন নতুন সম্ভাৱনাৰ সৃষ্টি কৰিব।


    ৯. দুয়ো দেশৰ উদ্যোগ, গৱেষণা আৰু উন্নয়ন সংস্থা তথা বিভিন্ন চৰকাৰী সংস্থাসমূহৰ মাজত জ্ঞান-নির্ভৰ বাণিজ্যিক অংশীদাৰিত্বৰ প্রসাৰৰ অৰ্থে ২০১৮ চনত ভাৰতত যি প্রযুক্তি সম্পর্কীয় বার্ষিক সন্মিলন অনুষ্ঠিত হ ’ ব, তাৰে এখন অংশীদাৰ দেশ হিচাপে যোগদানৰ বাবে ভাৰতৰ আমন্ত্রণক বিশেষভাৱে আদৰণি জনায় ইজৰাইলে ।


    ১০. ইজৰাইল মহাকাশ সংস্থা (আইএছএ) আৰু ভাৰতীয় মহাকাশ গৱেষণা সংস্থাৰ মাজত সহযোগিতা বৃদ্ধিৰ বিষয়টোক দুয়োগৰাকী প্রধানমন্ত্রীয়ে আদৰণি জনায়। এটমিক ক্লক জিঅ ’ -লিঅ ’ , অপ্টিকেল সংযোগ, ক্ষুদ্র উপগ্রহ নির্মাণ আৰু উৎক্ষেপণ সম্পর্কীয় দ্বিপাক্ষিক সহযোগিতাক দৃঢ় কৰি তোলাৰ লক্ষ্যৰে তেওঁলোকে বুজাবুজি চুক্তি স্বাক্ষৰ আৰু সহযোগিতাৰ বিষয়ত তেওঁলোকে সন্তোষ প্রকাশ কৰে । পা ৰস্পৰিক কল্যাণৰ স্বার্থত দুয়ো দেশৰ মহাকাশ সংস্থা দুটাক অধিক উৎসাহিত কৰাৰ সন্দৰ্ভত মত ব্যক্ত কৰে প্রধানমন্ত্রীদ্বয়ে । এই বিশেষ ক্ষেত্র ত ইছৰোৰ ফালৰ পৰা কিছুদিন পূৰ্বে ইজৰাইলৰ নেনো উপগ্রহ উৎক্ষেপণ কাৰ্যই এক মাইলৰ খুঁটি হিচাপে পৰিগণিত হ ’ ব বুলি স্বীকাৰ কৰে প্রধানমন্ত্রী মোদী আৰু নেতানিয়াহুৱে ।


    ১১. ভাৰত আৰু ইজৰাইলৰ বিজ্ঞান আৰু প্রযুক্তি সহযোগিতাক অধিক উন্নত কৰি তোলাৰ ক্ষেত্ৰত প্ৰকাশ কৰা সহমতত সন্তোষ প্রকাশ কৰে প্ৰধানমন্ত্ৰীদ্বয়ে । যৌথ গ ৱেষণা আৰু উন্নয়ন প্রচেষ্টাৰ জৰিয়তে সহযোগিতাৰ বাতাৱৰণক অধিক উন্নত কৰি তোলাৰ পৰিকল্পনা অব্যাহত আছে । স্বাস্থ্য সেৱা আৰু পৰিচর্যা ক্ষেত্রতো এই কার্যসূচীৰ প্রসাৰ ঘটোৱা হ ’ ব। বৈজ্ঞানিক সহযোগিতাকে অধিক আগুৱাই নিয়াৰ সম্ভাৱনা প্ৰতি লক্ষ্য ৰাখি প্রধানমন্ত্রীদ্বয়ে বিজ্ঞান আৰু প্রযুক্তি সম্পর্কীয় ভাৰত-ইজৰাইল যৌথ কমিটিক নির্দেশ দিয়ে


    ১২. দ্বিপাক্ষিক প্রতিৰক্ষা সহযোগিতাৰ ক্ষেত্ৰত সহযোগিতাক বিশেষ স্বীকৃতি প্ৰদানৰ জৰিয়তে প্রধানমন্ত্রীদ্বয় সম্মত হৈছে যে এই বিশেষ ক্ষেত্রত ভবিষ্যতৰ উন্নয়ন প্রচেষ্টাত জোৰ দিয়া উচিৎ । প্রতিৰক্ষা সম্পৰ্কীয় উৎপাদন, ইজৰাইলৰ পৰা প্রযুক্তি হস্তান্তৰ তথা ‘ মেক ইন ইণ্ডিয়া ’ কর্মসূচী ইজৰাইলৰ অংশগ্রহণৰ দৰে বিষয়সমূহত গুৰুত্ব প্ৰদান কৰা হয়।


    ১৩. ভাৰত আৰু ইজৰাইল উভয়েই চৰকাৰী আৰু বেচৰকাৰী ক্ষেত্রত ছাইবাৰ নিৰাপত্তা আৰু স্থিতিশীলতাৰ বৃদ্ধিৰ প্ৰতি প্ৰতিশ্ৰুতিবদ্ধ । এই বিশেষ ক্ষেত্র ত সহযোগিতা ৰ মাত্রা অধিৰ উন্নীত কৰিবলৈ দুয়ো দেশৰ ৰাষ্ট্ৰীয় স্তৰত আৰু অধিক আলাপ-আলোচনা আৰম্ভ কৰাৰ ওপৰত জোৰ দিয়ে প্রধানমন্ত্রীদ্বয়ে । ছাইবাৰ নিৰাপত্তাৰ ক্ষেত্রত এক বিশেষ সহযোগিতামুলক আন্তঃগাঁথনি সৃষ্টিৰ জৰিয়তে ছাইবাৰ সহযোগিতা সম্পর্কীয় বিষয়সমূহৰ বৃদ্ধিত দুয়োগৰাকী নেতাই সহমত প্ৰকাশ কৰে ।


    ১৪. সন্ত্রাসবাদক বিশ্বৰ শান্তি আৰু সুস্থিৰতাৰ প্ৰতি ভাবুকি বুলি বুলি দোঁহাৰি প্ৰধানমন্ত্রীদ্বয়ে যিকোনো ধৰণৰ সন্ত্রাসবাদী কাৰ্যকলাপ মোকাবিলা কৰিবলৈ তেওঁলোক প্ৰতিশ্ৰুতিবদ্ধ বুলি মত ব্যক্তি কৰে। দু য়োগৰাকী প্রধানমন্ত্রী য়ে ভাৱে যে সন্ত্রাসবাদী কার্যকলাপৰ কোনো যুক্তিসংগত কাৰণ নাই । সেই বাবেই সন্ত্রাসবাদী আৰু তেওঁলোকৰ সংগঠনৰ বিৰুদ্ধে বলিষ্ঠ পদক্ষেপ গ্রহণৰ হকে মত ব্যক্ত কৰে । দু য়োগৰাকী প্রধানমন্ত্রী য়ে যি কোনো ধৰণৰ সন্ত্রাসবাদী নেটৱর্ক ধ্বংস কৰাৰ বাবে সন্ত্রাসবাদক সমৰ্থন কৰা বিভিন্ন গোষ্ঠীৰ বিৰুদ্ধে কঠোৰ পদক্ষেপ গ্রহণৰ প্রয়োজনীয়তাৰ ওপৰতো বিশেষ গুৰুত্ব আৰোপ কৰে । সন্ত্রাসবাদী সংগঠন সমূহে যাতে কোন ো প্রযুক্তি ৰ আশ্রয় গ্রহণ কৰিব নোৱাৰে সেয়া নিশ্চিত কৰাৰ দিশতো গুৰুত্ব আৰোপ কৰে দুয়োগৰাকী নেতাই । তেওঁলোকে বিশ্বৰ যিকোনো সন্মিলনত সন্ত্ৰাসবাদৰ বিৰুদ্ধে যুঁজ দিবলৈ সকলোকে একত্ৰিত হ ’ বলৈ আহ্বান জনাব বুলি কয়।


    ১৫.স্বদেশ আৰু ৰাইজৰ নিৰাপত্তা নিশ্চিত কৰাৰ লক্ষ্যৰে সহযোগিতা চুক্তিত স্বাক্ষৰৰ প্ৰতিও প্ৰধানমন্ত্ৰী মোদী আৰু নেতানিয়াহু প্রতিশ্ৰুতিবদ্ধি। এই চুক্তিখন যাতে দক্ষভাৱে ৰূপায়ণ কৰা সম্ভব হয়, তাৰবাবে সংশ্লিষ্ট কর্মীগোটসমূহ উৎসাহিত কৰাৰ সন্দৰ্ভতো তেওঁলোক দুয়ো মত ব্যক্ত কৰে।


    
    ১৬. উচ্চ শিক্ষা আৰু গৱেষণাৰ ক্ষেত্ৰত পাৰস্পৰিক সহযোগিতা বৃদ্ধিত গুৰুত্ব আৰোপ কৰি দুয়োগৰাকী প্রধানমন্ত্রীয়ে এই সম্পর্কীয় চুক্তি আৰু যৌথ গৱেষণা অনুদান কার্যসূচীৰ জৰিয়তে শিক্ষা আৰু গৱেষণা প্রচেষ্টাক আৰু আগুৱাই নিয়াৰ সন্দৰ্ভতো মত ব্যক্ত কৰে।


    ১৭. ভাৰত আৰু ইজৰাইলৰ জনসাধাৰণৰ মাজত যোগাযোগ ব্যৱস্থাক অধিক উন্নীত কৰিবলৈ তোলাৰ সন্দৰ্ভতো মত ব্যক্ত কৰে মোদী আৰু নেতানিয়াহুৱে । দুয়ো দেশৰ ম াজত ভ্ৰমণ আৰু পর্যটনক উৎসাহিত কৰাৰ বাবে সুযোগ-সুবিধাৰ বৃদ্ধিৰ সপক্ষে মত প্রকাশ কৰে প্ৰধানমন্ত্ৰীদ্বয়ে। ইয়াৰ বাবে ভা ৰত আৰু ইজৰাইলৰ মাজত বিমান সংযোগ বৃদ্ধিত সন্মতি প্ৰকাশ কৰে দুয়োগৰাকী প্রধানমন্ত্রীয়ে ।


    ১৮. দুয়োজনেই দুয়োখন দেশৰ সমাজ ব্যৱস্থাক পৰস্পৰৰ মাজলৈ নিয়াৰ ক্ষেত্ৰত ভাৰতৰ ইহুদি সম্প্রদায় আৰু ইজৰাইলত বসবাস কৰা ভাৰতীয় সম্প্রদায়ৰ জনসাধাৰণৰ বিশেষ অৱদানৰ প্রশংসা কৰে । দুয়ো দেশৰ জনসাধাৰণৰ মাজৰ সম্পর্ক অধিক নিবিড় কৰি তোলাৰ লক্ষ্যৰে ইজৰাইলত এটি ভাৰতীয় সাংস্কৃতিক কেন্দ্র স্থাপনৰ কথা ঘোষণা কৰে প্রধানমন্ত্রী শ্রী নৰেন্দ্র মোদীয়ে । তেওঁৰ এই ঘোষণাক আন্তৰিকতাৰে আদৰণি জনায় প্রধানমন্ত্রী নেতানিয়াহু ভাৰতীয় সংস্কৃতিৰ প্রতি তেওঁৰ গভীৰ শ্রদ্ধা প্ৰদৰ্শন কৰে। ২১ জুনক আন্তঃৰাষ্ট্ৰীয় দিবস ঘোষণা কৰাৰ ক্ষেত্ৰত প্রধানমন্ত্রী শ্রী মোদীয়ে গ্ৰহণ কৰা উদ্যোগক ইজৰাইলেও যে দৃঢ়ভাবে সমর্থন জনাই সেইকথাও প্রসংগক্ৰমে উল্লেখ কৰে ইজৰাইলৰ প্ৰধানমন্ত্ৰীগৰাকীয়ে।


    ১৯. ইজৰাইলত সেৱা বা সুশ্রুষাৰ কামত যে বহুতো ভাৰতীয়ই কাম কৰিছে, তেওঁলোকৰ অৱদানৰ কথা স্বীকাৰ কৰে প্রধানমন্ত্রীদ্বয়ে । তেওঁলোকে সুনির্দিষ্ট নিয়মনীতি অনুসৰণ কৰি ইজৰাইলত এনে লোকৰ আগমনকে আৰু অধিক সুগম কৰি তুলিবলৈ দ্বিপাক্ষিক ব্যৱস্থা গ্রহণৰ দিশত মত প্রকাশ কৰে ।


    
    ২০. ইজৰাইল-পেলেষ্টাইন শান্তি প্রক্রিয়াৰ অগ্রগতিৰ বিষয়টোৱেও প্রধানমন্ত্রী দুগৰকীৰ আলোচনাত স্থান পায়। দুয়োজন নেতাই সংশ্লিষ্ট অঞ্চলত ন্যায়ৰ ভিত্তিতে শান্তি প্রতিষ্ঠাৰ প্রয়োজনীয়তাৰ গুৰুত্বক স্বীকাৰ কৰে । পাৰস্পৰিক স্বীকৃতি আৰু নিৰাপত্তা ব্যৱস্থাৰ ভিত্তিতে দুয়ো দেশৰ পক্ষে গ্রহণযোগ্য এক সমাধান সূত্র যাতে ক্ষিপ্ৰতাৰে বিচাৰি উলিয়াব পাৰি, তাৰবাবে প্রয়োজনীয় সমর্থন আৰু সহযোগিতা বৃদ্ধিতো সহমত প্ৰকাশ কৰে দুয়োজন নেতাই।


    ২১. এই ভ্ৰমণকালত নিম্নোলিখিত চুক্তিসমূহ স্বাক্ষৰ কৰা হয়ঃ


    
    i. ভাৰত-ইজৰাইলৰ গৱেষণা আৰু উন্নয়ন তথা প্রযুক্তিগত উদ্ভাৱন পুঁজি গঠনৰ লক্ষ্যৰে ভাৰতীয় বিজ্ঞান আৰু প্রযুক্তি বিভাগ তথা ইজৰাইলৰ প্রযুক্তিগত উদ্ভাৱন সম্পর্কীয় ৰাষ্ট্ৰীয় কর্তৃপক্ষৰ মাজত বুজাবুজি চুক্তি স্বাক্ষৰ।


    
    ii. ভাৰতৰ জল সংৰক্ষণ ক্ষেত্ৰত ৰাষ্ট্ৰীয় অভিযান আৰম্ভ কৰাৰ লক্ষ্যৰে ভাৰত চৰকাৰৰ খোৱাপানী আৰু অনাময় মন্ত্ৰালয়ৰ আৰু ইজৰাইলৰ ৰাষ্ট্ৰীয় আন্তঃগাঁথনি, শক্তি আৰু জল সম্পদ উন্নয়ন মন্ত্ৰালয়ৰ মাজত সহযোগিতা আগবঢ়োৱাৰ অৰ্থে বুজাবুজি চুক্তি স্বাক্ষৰ।


    iii . ভাৰতৰ উত্তৰপ্রদেশ চৰকাৰৰ অধীনস্ত উত্তৰপ্রদেশ জল নিগম আৰু ইজৰাইলৰ ৰাষ্ট্ৰীয় আন্তঃগাঁথনি, শক্তি আৰু জল সম্পদ উন্নয়ন মন্ত্ৰালয়ৰ মাজত ভাৰতত পানীৰ উপযোগিতা বৃদ্ধিৰ লক্ষ্যৰে সংস্কাৰমুলক কার্যসূচী সম্পর্কীয় চুক্তি স্বাক্ষৰ।


    
    iv . ভাৰত-ইজৰাইলৰ উন্নয়নমুলক সহযোগিতা – ২০১৮-২০ত কৃষি খণ্ডৰ তিনি বছৰীয়া আঁচনি।
    
    v . ভাৰতীয় মহাকাশ গৱেষণা কেন্দ্ৰ আৰু ইজৰাইল মহাকাশ সংস্থাৰ পাৰমানৱিক ক্লক সম্পৰ্কীয় সহযোগিতাৰ অৰ্থে সহযোগিতামুলক পৰিকল্পনা।


    
    vi . ভাৰতীয় মহাকাশ গৱেষণা কেন্দ্ৰ আৰু ইজৰাইল মহাকাশ সংস্থাৰ মাজত জিঅ ’ -লিঅ ’ অপ্তিকেল লিংক সম্পৰ্কীয় বুজাবুজি চুক্তি স্বাক্ষৰ।


    vii . ভাৰতীয় মহাকাশ গৱেষণা কেন্দ্ৰ আৰু ইজৰাইল মহাকাশ সংস্থাৰ ক্ষুদ্ৰ উপগ্ৰহৰ বাবে বৈদ্যুতিক পৰিচালনা সম্পৰ্কীয় সহযোগিতাৰ অৰ্থে বুজাবুজি চুক্তি স্বাক্ষৰ।


    ২২. ইজৰাইলবাসীৰ লগতে চৰকাৰে প্ৰধানমন্ত্ৰী মোদীক কৰা আতিথ্য আৰু শুশ্ৰূষাৰ বাবে ধন্যবাদ জ্ঞাপন কৰাৰ লগতে প্ৰধানমন্ত্ৰী নেতানিয়াহুকো ভাৰতলৈ আমন্ত্ৰণ জনায়। প্ৰধানমন্ত্ৰী নেতানিয়াহুৱে শ্ৰী মোদীৰ আমন্ত্ৰণ গ্ৰহণ কৰে।


    ***


    AKT/AK/DB

    
    
    (Release ID: 1498253) Visitor Counter : 1
    
    

      Background release reference

      India-Israel Joint Statement during the visit of Prime Minister to Israel (July 5, 2017)
      This link will take you to a webpage outside this websiteinteractive page. Click OK to continue.Click Cancel to stop : httts://www.google.com