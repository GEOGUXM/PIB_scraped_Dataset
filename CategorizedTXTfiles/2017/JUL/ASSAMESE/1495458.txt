      প্ৰধানমন্ত্ৰীৰ কাৰ্যালয়

      ৰাজ্য আৰু কেন্দ্ৰীয় শাসিত অঞ্চলসমূহৰ মুখ্য সচিবৰ সৈতে মত-বিনিময় প্ৰধানমন্ত্ৰীৰ
      Posted On: 10 JUL 2017 7:47PM by PIB Guwahati


    ৰাজ্য আৰু কেন্দ্ৰীয় শাসিত অঞ্চলসমূহৰ মুখ্য সচিবৰ সৈতে মত-বিনিময় প্ৰধানমন্ত্ৰীৰ


    প্ৰধানমন্ত্ৰী শ্ৰী নৰেন্দ্ৰ মোদীয়ে আজি ৰাজ্য আৰু কেন্দ্ৰীয় শাসিত অঞ্চলসমূহৰ মুখ্য সচিবৰ সৈতে এক মত-বিনিময় অনুষ্ঠানত মিলিত হয় । “ পৰিৱৰ্তনশীল ভাৰতৰ চালক হিচাপে ৰাজ্য ” শীৰ্ষক ৰাষ্ট্ৰীয় আলোচনা চক্ৰ উপলক্ষে মুখ্য সচিবসকলৰ উদ্যোগত এই মত বিনিময় অনুষ্ঠানৰ আয়োজন কৰা হয় । এনে ধৰণৰ অনুষ্ঠানত ইমান সংখ্যক সমবেত লোকক উদ্দেশ্যি কৰা এয়াই প্ৰধানমন্ত্ৰীৰ প্ৰথম সম্বোধন।


    অনুষ্ঠানত প্ৰতিগৰাকী মুখ্য সচিবে নিজ নিজ ৰাজ্যৰ এটাকৈ ভাল দিশৰ সন্দৰ্ভত চমুকৈ আলোকপাত কৰে। মুখ্য সচিবসকলে বৰ্ণনা কৰা উন্নত অনুশীলনৰ অন্তৰ্গত বিভাগবোৰ ক্ৰমে-গ্ৰামোন্নয়ন, দক্ষতা বিকাশ, শস্য বীমা, স্বাস্থ্য বীমা, সেৱা খণ্ড, দিব্যাংগ শিশুৰ কল্যান, নৱজাতকৰ মৃত্যৰ হাৰ হ্ৰাস, জনজাতিসকলৰ কল্যান, গোটা আৱৰ্জনা ব্যৱস্থাপনা, অনাময়, খোৱাপানী, নদী সংৰক্ষণ, জল ব্যৱস্থাপনা, ই-গৱৰনেন্স, পেন্সনৰ সংস্কাৰ, জৰুৰীকালীন সেৱা, প্ৰচুৰ খনিজ সম্পদ থকা এলেকাৰ উন্নয়ন, ৰাজহুৱা বিতৰণ ব্যৱস্থাৰ সংস্কাৰ, ৰাজসাহায্যৰ প্ৰত্যক্ষ লাভ হস্তান্তৰ, সৌৰ শক্তি, ক্ষেত্ৰভিত্তিক উন্নয়ন, সু-প্ৰশাসন আৰু সহজ ব্যৱসায়ৰ উপায় ইত্যাদি উল্লেখযোগ্য।


    এই উপলক্ষে প্ৰধানমন্ত্ৰীয়ে কয় যে প্ৰশাসনৰ ক্ষেত্ৰত অগ্ৰাধিকাৰ আৰু দৃষ্টিভংগী দুয়োটাৰে গুৰুত্ব অধিক। তেওঁ কয় যে যিকোনো সমস্যা আৰু প্ৰত্যাহ্বানৰ সমাধান ক্ষেত্ৰত আমি অভিজ্ঞতাসম্পন্ন ৰাজ্য সমূহৰ পৰা যথেষ্টখিনি শিকিব লগা আছে। প্ৰধানমন্ত্ৰীয়ে কয় যে এই প্ৰত্যাহ্বানবোৰ বিপক্ষে যুঁজিব পৰাকৈ ৰাজ্য চৰকাৰৰ শীৰ্ষ বিষয়াসকলৰ সামূহিক দৃষ্টিকোন আৰু সক্ষমতা আছে। সেইবাবে তেওঁ অভিজ্ঞতাৰ বিনিময় কৰাটো অতি গুৰুত্বপূৰ্ণ বুলি কয় ।


    প্ৰধামন্ত্ৰীয়ে লগতে কয় যে ৰাজ্যসমূহৰ এটা উদীয়মান বিষয়াৰ দলে প্ৰতিখন ৰাজ্য ভ্ৰমণ কৰি এই উন্নত অনুশীলনবোৰ আহৰণ কৰিব পাৰে।


    ইফালে, প্ৰতিযোগিতামুলক সহযোগী যুক্তৰাষ্ট্ৰৰ প্ৰতিও সকলো বিষয়াক সদায় সচেতন হৈ থাকিবলৈও আহ্বান জনায় প্ৰধানমন্ত্ৰীয়ে। তেওঁ কয় যে জিলা আৰু নগৰ-চহৰসমূহেও পবিত্ৰ প্ৰতিযোগিতামুলক পৰিৱেশৰ উন্নয়ন আৰু সু-প্ৰশাসনৰ অংশ হ ’ ব পাৰে। তেওঁ লগতে কয় যে এখন সৰু ৰাজ্য বা কেন্দ্ৰীয় শাসিত অঞ্চলৰ সফলতাই বৃহৎ ৰাজ্যসমূহৰ বাবে উদাহৰণ হিচাপে পৰিগণিত হ ’ ব পাৰে। উদাহৰণস্বৰূপে, তেওঁ হাৰিয়ানা আৰু চণ্ডীগড় কেৰাচিন মুক্ত ৰাজ্যত পৰিণত হোৱাৰ কথা সদৰি কৰে।


    ইফালে, প্ৰগতিৰ জৰিয়তে বিগত বছৰ বছৰ ধৰি পৰি থকা বহুতো প্ৰকল্পৰ ক্ষেত্ৰত সুদূৰপ্ৰসাৰী সিদ্ধান্ত ল ’ ব পাৰিছে বুলিও কয় প্ৰধানমন্ত্ৰীয়ে। তেওঁ প্ৰতিখন ৰাজ্যক একঘেয়ামী অৱস্থাৰ পৰা মুক্ত হৈ কেন্দ্ৰৰ সৈতে কান্ধত কান্ধ মিলাই কাম কৰিবলৈ আহ্বান জনায়।


    প্ৰধানমন্ত্ৰীয়ে কয় যে বৰ্তমান ভাৰতৰ প্ৰতি সমগ্ৰ বিশ্বৰ বিশ্বাস জন্মিছে আৰু ভাৰতৰ সহযোগী হ ’ বলৈ আগ্ৰহ প্ৰকাশ কৰাৰ লগতে বিনিয়োগ কৰিব বিচাৰিছে। এয়া আমাৰ বাবে সোণালী সূযোগ, বিশেষকৈ সহজে ব্যৱসায় কৰিব পৰা বিষয়টোৱে বিদেশী বিনিয়োগকাৰীক আকৰ্ষিত কৰা বুলি দোঁহাৰে প্ৰধানমন্ত্ৰীয়ে ।


    প্ৰধানমন্ত্ৰীয়ে গুজৰাটৰ মুখ্যমন্ত্ৰী হৈ থকা কালত কচ্চৰ ভূমিকম্পৰ পাছৰ পুনৰুত্থানৰ কামৰ কথা স্মৰণ কৰি সেই সময়ত বিষয়াসকলে দল হিচাপক কাম আৰু তেওঁলোকৰ উচৰ্গিত মনোভাৱৰ শলাগ লয়। তদুপৰি, তেওঁ আওপুৰণি আইন আৰু নিয়ম বিলুপ্তিকৰণত গুৰুত্ব আৰোপ কৰে।


    কৃষিখণ্ডৰ সন্দৰ্ভত প্ৰধানমন্ত্ৰীয়ে কয় যে এই খণ্ডত প্ৰযুক্তিৰ ব্যৱহাৰ এক কল্পনা আছিল। তেওঁ কৃষি খণ্ডৰ উৎপাদিত সামগ্ৰীৰ অপচয় দূৰ কৰি খাদ্য প্ৰস্তুতকৰণত জোৰ দিয়ে। তেওঁ প্ৰতিখন ৰাজ্যক কৃষি খণ্ডৰ সংস্কাৰ আৰু ই-নামত বিশেষভাৱে গুৰুত্ব দিবলৈ কয়।


    প্ৰধানমন্ত্ৰীয়ে বিষয়াসকলক সদায় নতুন প্ৰচেষ্টাৰ সময়ত ইতিবাচক দৃষ্টিভংগীৰে কাম কৰিবলৈ জোৰকৈ আহ্বান জনায়। তেওঁ কয় যে আধাৰৰ ব্যৱহাৰৰ জৰিয়তে সকলোৰে লাভ হয় আু ইয়াৰ দ্বাৰা লুন্ঠন দূৰ কৰিব পাৰি। তেওঁ উপস্থিত সকলোকে ১৫ আগষ্টৰ ভিতৰত সু-প্ৰশাসন আৰু চৰকাৰী ই-বজাৰ ব্যৱস্থা কাৰ্যকৰী কৰিবলৈ নিৰ্দেশ দিয়ে। “ এক ভাৰত, শ্ৰেষ্ঠ ভাৰত ” আঁচনিৰ হৈ কাম কৰাৰ বাবেও প্ৰধানমন্ত্ৰীয়ে মুখ্য সচিবসকলক আহ্বান জনায়।


    প্ৰধানমন্ত্ৰীয়ে ভাষণ প্ৰসংগত ২০২২ত দেশে স্বাধীনতাৰ লাভৰ ৭৫ বছৰ সম্পূৰ্ণ হোৱাৰ কথাটো অৱগত কৰে। তেওঁ কয় যে সামগ্ৰিক বিকাশৰ উদ্দেশ্যে সকলোৱে একেলগে কাম কৰাৰ বাবে ই আমাক প্ৰেৰণা যোগাইছে।


    অনুষ্ঠানত পৰিকল্পনা বিভাগৰ ৰাজ্যিক মন্ত্ৰী ৰাও ইন্দৰজিত সিং, নিটী আয়োগৰ উপাধ্যক্ষ ড০ অৰবিন্দ পানাগেৰীয়া, নিটী আয়োগৰ মুখ্য কাৰ্যবাহী বিষয়া অমিতাভ কাণ্ট আৰু ভাৰত চৰকাৰ, প্ৰধানমন্ত্ৰীৰ কাৰ্যালয় আৰু কেবিনেট ছেক্ৰেটেৰীয়েটৰ একাংশ জ্যেষ্ঠ বিষয়া উপস্থিত থাকে।


    ****


    AKT/NT/DB

    
    
    (Release ID: 1495458) Visitor Counter : 1
    
    

      Background release reference

      PM's interaction with Chief Secretaries of States and Union Territories
      This link will take you to a webpage outside this websiteinteractive page. Click OK to continue.Click Cancel to stop : httts://www.google.com