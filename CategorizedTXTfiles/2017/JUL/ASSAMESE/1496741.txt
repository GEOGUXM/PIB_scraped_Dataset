      কেবিনেট

      ভাৰত আৰু নেদাৰলেণ্ডৰ মাজত মহাকাশ প্রযুক্তিৰ ক্ষেত্ৰত সহযোগিতাৰ অৰ্থে বুজাবুজি চুক্তি
      Posted On: 19 JUL 2017 8:39PM by PIB Guwahati


    ভাৰত আৰু নেদাৰলেণ্ডৰ মাজত মহাকাশ প্রযুক্তিৰ ক্ষেত্ৰত সহযোগিতাৰ অৰ্থে বুজাবুজি চুক্তি


    প্রধানমন্ত্রী শ্রীনৰেন্দ্র মোদিৰ অধ্যক্ষতাত অনুষ্ঠিত কেন্দ্রীয় কেবিনেটত আজি শান্তিপূর্ণ উদ্দেশ্যত মহাকাশৰ ব্যৱহাৰ আৰু অনুসন্ধানৰ ক্ষেত্রত সহযোগিতাৰ অৰ্থে ভাৰত আৰু নেদাৰলেণ্ডৰ মাজত স্বাক্ষৰিত চুক্তিপত্ৰ সন্দৰ্ভত অৱগত কৰা হয়। যোৱা ১১ আৰু ২২ মে ’ (২০১৭)ত ক্রমে বাংগালুৰু আৰু নেদাৰলেণ্ডৰ হগত এই বুজাবুজি চুক্তি স্বাক্ষৰ কৰা হয় ।


    লাভালাভঃ


    এই চুক্তিখনৰ জৰিয়তে ৰিমোট ছেন্সিং ব্যৱস্থাকে ধৰি মহাকাশ বিজ্ঞান, প্রযুক্তি আৰু ব্যৱহাৰ ; উপগ্ৰহ যোগাযোগ আৰু উপগ্ৰহভিত্তিক নেভিগেচন ; মহাকাশ বিজ্ঞান আৰু গ্রহৰ অনুসন্ধান ; মহাকাশযান, মহাকাশ পদ্ধতি আৰু ভূ-পৃষ্ঠৰ পদ্ধতিৰ ব্যৱহাৰ আৰু মহাকাশ প্রযুক্তিৰ ব্যৱহাৰ ইত্যাদি দিশত সহযোগিতা আগবঢ়াব।


    মডেলিটী :

    
    এই বুজাবুজি চুক্তিয়ে মহাকাশ বিভাগ/ভাৰতীয় মহাকাশ গৱেষণা সংস্থা (ডিঅ ’ এছ/ইছৰো) আৰু নেদাৰলেণ্ড স্পেছ অফিচ (এনএছঅ ’ ) ৰ সদস্যক লৈ এটা যুটীয়া কাৰ্যকৰী গোট গঠনত আগভাগ ল ’ ব, যি বুজাবুজি চুক্তি কাৰ্যকৰী হোৱাৰ পদ্ধতি আৰু সময়সীমাত পৰৱর্তী সকলো কর্ম-পৰিকল্পনা প্ৰস্তুত কৰিব। ইয়াৰ দ্বাৰা নতুন গৱেষণামুলক কাম-কাজ, ৰিমোট ছেন্সিং ব্যৱস্থা, মহাকাশ বিজ্ঞান, প্রযুক্তি আৰু ব্যৱহাৰ ; উপগ্ৰহ যোগাযোগ আৰু উপগ্ৰহভিত্তিক নেভিগেচন ; মহাকাশ বিজ্ঞান আৰু গ্রহৰ অনুসন্ধানত সহায় কৰিব।


    এই বুজাবুজি চুক্তিয়ে মানৱ সভ্যতাৰ সুবিধাৰ হকে মহাকাশ প্রযুক্তি ব্যৱহাৰৰ ক্ষেত্রত যুটীয়া কাম-কাজৰ বিকাশত সহায় কৰিব ।


    পটভূমিঃ


    উল্লেখ্য যে ডিঅ ’ এছ/ইছৰো কেন্দ্ৰৰ সৈতে সক্ষমতা উন্নয়নক লৈ নেদাৰলেণ্ডৰ আইটিচিৰ(ইন্টাৰনেচনেল ইনষ্টিটিউট ফৰ জিঅ ’ -ইনফৰমেচন চায়েন্স এণ্ড আর্থ অবজাৰভেচন, টোয়েন্টে বিশ্ববিদ্যালয়)লগত আৰু ভূ-পৰ্যালোচনাৰ সন্দৰ্ভত ক্রমাংকন/মূল্যায়ন পৰীক্ষা কৰাৰ বাবে ৰয়েল নেদাৰলেণ্ড মেটাৰোল ’ জিকেল ইনষ্টিটিউটৰ (কেএনএমআই) ক্ষেত্ৰত দীর্ঘ দিনৰ পৰা যোগাযোগ আছে । ২০০৮ চনৰ এপ্রিল মাহত নেদাৰলেণ্ডৰ এটি উপগ্ৰহ মহাকাশ বিভাগৰ বাণিজ্যিক অংশ এন্ট্রিক্স কর্পোৰেচন উৎক্ষেপণ কৰিছিল । তেতিয়া ইছৰো আৰু এনএছঅ ’ ৰ মাজত মহাকাশৰ ক্ষেত্রত সহযোগিতাৰ সম্ভাৱনীয়াতাক লৈ আলোচনা হয়। ইয়াৰ পাছতে এই বুজাবুজি চুক্তি স্বাক্ষৰ কৰা হয়।


    ****


    AKT/VBA/SH/DB

    
    
    (Release ID: 1496741) Visitor Counter : 2
    
    

      Background release reference

      Cabinet apprised of MoU between India and Netherlands on cooperation in space technology
      This link will take you to a webpage outside this websiteinteractive page. Click OK to continue.Click Cancel to stop : httts://www.google.com