      প্ৰধানমন্ত্ৰীৰ কাৰ্যালয়

      কাইলৈ ড০ এপিজে আব্দুল কালামৰ স্মৃতিসৌধ উদ্বোধন কৰিব প্ৰধানমন্ত্ৰীয়ে
      Posted On: 26 JUL 2017 5:33PM by PIB Guwahati


    কাইলৈ ড০ এপিজে আব্দুল কালামৰ স্মৃতিসৌধ উদ্বোধন কৰিব প্ৰধানমন্ত্ৰীয়ে


    প্ৰধানমন্ত্ৰী শ্ৰী নৰেন্দ্ৰ মোদীয়ে কাইলৈ পুৱা ১১.৩০ বজাত ৰামেশ্বৰমৰ, পেই কাৰুম্বুত প্ৰাক্তন ৰাষ্ট্ৰপতি ড০ এপিজে আব্দুল কালামৰ স্মৃতিসৌধৰ উদ্বোধন কৰিব। প্ৰধানমন্ত্ৰীয়ে ডিআৰডিঅ ’ ৰ দ্বাৰা নক্সা প্ৰস্তুত তথা নিৰ্মাণ কৰা স্মৃতিসৌধটোত এখনি ৰাষ্ট্ৰীয় পতাকা উত্তোলন কৰিব।


    প্ৰধানমন্ত্ৰীয়ে ড০ এপিজে আব্দুল কালামৰ এটি মুৰ্তি উন্মোচন কৰাৰ লগতে তেওঁলৈ পুষ্পাঞ্জলিও জ্ঞাপন কৰিব। ইয়াৰ পাছতে প্ৰধানমন্ত্ৰীয়ে ড০ এপিজে আব্দুল কালামৰ পৰিয়ালৰ সৈতে বাৰ্তালাপত মিলিত হ ’ ব।


    পৰৱৰ্তী সময়ত প্ৰধানমন্ত্ৰীয়ে “ কালাম সন্দেশ বাহিনী ” শীৰ্ষক এখনি প্ৰদৰ্শনীমুলক বাছৰ ফ্লেগ অফ কৰিব, যিখনে দেশৰ বিভিন্ন ৰাজ্য ভ্ৰমণ কৰি ১৫ অক্টোবৰত প্ৰাক্তন ৰাষ্ট্ৰপতিগৰাকীৰ জন্ম বাৰ্ষিকী উপলক্ষে ৰাষ্ট্ৰপতি ভৱনত উপস্থিত হ ’ ব।


    তাৰপাছতে প্ৰধানমন্ত্ৰী মান্দাপামত এখন ৰাজহুৱা সভাত অংশগ্ৰহণৰ উদ্দেশ্যে ৰাওনা হ ’ ব। তাত তেওঁ নীল বিপ্লৱ আঁচনিৰ অধীনত লং লাইনাৰ ট্ৰলাৰৰ হিতাধিকাৰীৰ মঞ্জুৰি পত্ৰ প্ৰদান কৰিব। তেওঁ অযোধ্যাৰ পৰা ৰামেশ্বৰমলৈ যাত্ৰা কৰিবলগীয়া নতুন ৰে ’ লৰো (ভিডিঅ ’ কনফাৰেন্সযোগে)শুভাৰম্ভ কৰিব। সভাতে ৮৭ নং ৰাষ্ট্ৰীয় ঘাইপথ সংযোগী ৯.৫ কিলোমিটাৰ পথ দেশবাসীৰ নামত উচৰ্গা কৰি এখনি ফলকো উন্মোচন কৰিব, যিটোৱে মুকুন্দৰায়াৰ চাথিৰাম আৰু আৰিচালমুনাইক সংযোগ কৰিব। ৰাজহুৱা সভাত উপস্থিত ৰাইজক সম্বোধন কৰি প্ৰধানমন্ত্ৰী মোদীয়ে তেওঁৰ ভ্ৰমণসূচীৰ সামৰণি মাৰিব।


    কালাম স্মৃতিসৌধৰ পটভূমিঃ


    ডিআৰডিঅ ’ ই মাত্র এবছৰৰ ভিতৰতে ড০ এপিজে আব্দুল কালাম স্মৃতিসৌধটোৰ নির্মাণ কাৰ্য সম্পূর্ণ কৰি তুলিলে। স্থাপত্যৰ দিশতো এই স্মৃতিসৌধই কেতবোৰ ৰাষ্ট্ৰীয় গুৰুত্ব লাভ কৰিছে। মুখ্য প্ৰৱেশদ্বাৰটো ইণ্ডিয়া গেটৰ আৰ্হিৰ বিপৰীতে দুয়োটা ডোম ৰাষ্ট্ৰপতি ভৱনৰ আৰ্হিত নিৰ্মাণ কৰা হৈছে।


    স্মৃতিসৌধটো চাৰিটা মুখ্য হল আছে, য ’ ত প্ৰত্যেকতে ড০ আব্দুল কালামৰ জীৱন আৰু সময়ৰ ছবি অংকন কৰা হৈছে। প্ৰথমটো হলত তেওঁৰ ল ’ ৰালিকাল আৰু শৈক্ষিক দিনৰ, দ্বিতীয়টো হলত সংসদ আৰু ৰাষ্ট্ৰসংঘৰ পৰিষদত আগবঢ়োৱা ভাষণকে ধৰি ৰাষ্ট্ৰপতি কাৰ্যকালৰ, তৃতীয় হলত ইছৰো আৰু ডিআৰডিঅ ’ ৰ দিনবোৰ আৰু চতুৰ্থ দিনত ৰাষ্ট্ৰপতিৰ পাছৰ দিনৰ পৰা শ্বিলঙত শেষ নিশ্বাস ত্যাগ কৰালৈকে সকলো দিন অংকন কৰা হৈছে।


    স্মৃতিসৌধটোত এটা বেলেগ অংশত ড০ কালামৰ অতি জনপ্ৰিয় ৰুদ্ৰ বীনা, ছু-৩০এমকেআই ফ্লাইটৰ সময়ত পিন্ধা ডি-ছুইট আৰু বিভিন্ন বঁটা, সন্মানকে ধৰি ব্যক্তিগত সম্পত্তি ৰখা হৈছে। ১২খন বেৰ ৱাল পেইণ্টিং আৰু ছবি অংকনৰ বাবে ব্যৱহাৰ কৰা হৈছে ।


    স্মৃতিসৌধৰ চাৰিওফালে সুন্দৰভাৱে সজাই তোলা পৰিৱেশৰ মাজত ড০ কালামৰ ব্যক্তিত্বৰ শান্ত-সমন্বয়ৰ ভাৱৰ প্রতিফলন ঘটিছে ।


    স্মৃতিসোধটিৰ নির্মাণৰ অৰ্থে দেশৰ বিভিন্ন প্রান্তৰ পৰা নিৰ্মাণ সামগ্ৰী ৰামেশ্বৰমলৈ অনা হৈছে । কাৰুকার্য খচিত স্মৃতিসৌধৰ প্রৱেশ পথৰ দৰ্জাত আছে তাঞ্জাভুৰৰ কাৰুকাজ, আগ্রা আৰু জয়চালমেৰৰ পৰা শিলত খোদিত কৰাৰ কামত অনুপ্রেৰণা লাভ কৰা হৈছে। বাংগালুৰুৰ শিলৰ স্তম্ভ গঢ়ি তোলা হৈছে আৰু মার্বল ব্যবহাৰ কৰা হৈছে কর্ণাটকৰ । হায়দ ৰাবাদ, শান্তিনিকেতন, কলকাতা আৰু চেন্নাইৰ পৰা ৱাল পেইণ্টিংসহ নানা ধৰনৰ শিল্পকীর্তিৰ নমুনা লোৱা হৈছে।


    ****


    AKT/NT

    
    
    (Release ID: 1497392) Visitor Counter : 1
    
    

      Background release reference

      PM to inaugurate Dr. APJ Abdul Kalam Memorial tomorrow
      This link will take you to a webpage outside this websiteinteractive page. Click OK to continue.Click Cancel to stop : httts://www.google.com