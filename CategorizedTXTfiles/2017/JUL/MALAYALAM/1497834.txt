      ധനകാര്യ മന്ത്രാലയം

      നികുതി റിട്ടേണ്‍ സമര്‍പ്പിക്കുന്നതിനുള്ള അവസാന തീയതി ഓഗസ്റ്റ് 05 വരെ നീട്ടി
      Posted On: 31 JUL 2017 4:48PM by PIB Thiruvananthpuram


    ആദായനികുതി റിട്ടേണുകള്‍ ഇ-ഫയല്‍ ചെയ്യുന്നതിനുള്ള അവസാന തീയതി ജൂലൈ 31ല്‍ നിന്ന് 2017 ഓഗസ്റ്റ് 05 വരെ നീട്ടാന്‍ ഗവണ്‍മെന്റ് തീരുമാനിച്ചു. നികുതി ദായകര്‍ക്ക് ആദായനികുതി വകുപ്പിന്റെ ഇ-ഫയലിങ്ങ് വെബ്‌സൈറ്റിലേക്ക് ലോഗിന്‍ ചെയ്യാന്‍ സാധിക്കുന്നില്ലെന്നും ആധാറും പാനുമായി ലിങ്ക് ചെയ്യാന്‍ സാധിക്കുന്നില്ലെന്നും പരാതി ഉയര്‍ന്ന സാഹചര്യത്തിലാണിത്. വെബ്‌സൈറ്റിലെ സാങ്കേതിക തടസ്സങ്ങള്‍ പരിഹരിച്ചതായും അവസാന ദിവസം എല്ലാവരും ഒരുമിച്ച് ഇ-ഫയല്‍ ചെയ്യാനെത്തിയ തിരക്ക് മൂലമാണ് ജനങ്ങള്‍ക്ക് സൈറ്റിലേക്ക് ലോഗിന്‍ ചെയ്യാന്‍ കഴിയാതിരുന്നതെന്നും കേന്ദ്ര ധനകാര്യ വകുപ്പ് അറിയിച്ചു.
    റിട്ടേണ്‍ ഇ-ഫയല്‍ ചെയ്യുന്നതിന് ആധാറും പാനുമായി ലിങ്ക് ചെയ്തിരിക്കണം എന്ന നിബന്ധനയിലും ഈ ദിവസങ്ങളില്‍ ഇളവ് നല്‍കാന്‍ തീരുമാനിച്ചിട്ടുണ്ട്. ഇതനുസരിച്ച് ഇ-ഫയല്‍ ചെയ്യുന്നതിന് ആധാര്‍ നമ്പരോ, ആധാറിന് അപേക്ഷിച്ചപ്പോള്‍ ലഭിച്ച അക്‌നോളജ്‌മെന്റ് നമ്പരോ ഇ-ഫയലിങ്ങ് വെബ്‌സൈറ്റില്‍ തത്ക്കാലം നല്‍കിയാല്‍ മതിയാകും. ആധാറും പാന്‍ നമ്പരുമായിട്ടുള്ള ലിങ്കിങ്ങ് 2017 ഓഗസ്റ്റ് 31ന് അകം പൂര്‍ത്തിയാക്കിയാല്‍ മതിയാകും. എന്നാല്‍ ആധാറും പാനുമായിട്ടുള്ള ലിങ്കിങ്ങ് പൂര്‍ത്തിയാവാത്തവരുടെ റിട്ടേണുകളില്‍ തുടര്‍നടപടി സ്വീകരിക്കുന്നതായിരിക്കില്ല.

    
    
    (Release ID: 1497834) Visitor Counter : 3
    
    
      This link will take you to a webpage outside this websiteinteractive page. Click OK to continue.Click Cancel to stop : www.pib.nic.in