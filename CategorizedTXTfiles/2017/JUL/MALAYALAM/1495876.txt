      വാണിജ്യ വ്യവസായ മന്ത്രാലയം

      ദേശീയ ബൗദ്ധിക സ്വത്തവകാശ അവബോധത്തിനായി സര്‍ഗാത്മക ഇന്ത്യ; നൂതനാശയ ഇന്ത്യ പദ്ധതിക്ക് തുടക്കമായി
      Posted On: 07 JUL 2017 5:10PM by PIB Thiruvananthpuram


    ദേശീയ ബൗദ്ധിക സ്വത്തവകാശ നയത്തെക്കുറിച്ച് അവബോധം വളര്‍ത്തുന്നതിനായുള്ള സര്‍ഗാത്മക ഇന്ത്യ; നൂതനാശയ ഇന്ത്യ പദ്ധതിക്ക് തുടക്കമായി. കേന്ദ്ര വ്യവസായ നയ പ്രോത്സാഹന വകുപ്പിന്റെ കീഴിലുള്ള നേതൃത്വത്തില്‍ ഐപിആര്‍ പ്രമോഷന്‍ ആന്‍ഡ് മാനേജ്‌മെന്റ് സെല്ലാണ് (സിപാം) പദ്ധതി നടപ്പിലാക്കുന്നത്.


    അടുത്ത മൂന്നു വര്‍ഷങ്ങള്‍ക്കുള്ളില്‍ ടയര്‍ ഒന്ന്, ടയര്‍ രണ്ട്, ടയര്‍ മൂന്ന് നഗരങ്ങളിലെയും ഗ്രാമപ്രദേശങ്ങളിലെയും വിദ്യാര്‍ത്ഥികള്‍, യുവാക്കള്‍, എഴുത്തുകാര്‍, കലാകാരന്മാര്‍, വളര്‍ന്നുവരുന്ന സംരംഭകര്‍ മറ്റ് പ്രൊഫഷണലുകള്‍ എന്നിവര്‍ക്ക് അവരുടെ സൃഷ്ടികളിലും കണ്ടുപിടുത്തങ്ങളിലും ദേശീയ ബൗദ്ധിക സ്വത്തവകാശത്തെ കുറിച്ച് അവബോധം വളര്‍ത്താനും പ്രചോദനം നല്‍കാനും ഈ പദ്ധതി ലക്ഷ്യമിടുന്നു.


    വിദ്യാഭ്യാസ സ്ഥാപനങ്ങള്‍, സൂക്ഷ്മ ചെറുകിട ഇടത്തരം വ്യവസായ സ്റ്റാര്‍ട്ടപ്പുകള്‍ ഉള്‍പ്പെടെ 4000 ലധികം സ്ഥാപനങ്ങളില്‍ ദേശീയ ബൗദ്ധിക സ്വത്താവകാശ ശില്‍പശാലകളും സെമിനാറുകളും സംഘടിപ്പിക്കാന്‍ പദ്ധതി ലക്ഷ്യമിടുന്നു.


    അന്താരാഷ്ട്ര ഫയലിംഗ് നടപടിക്രമങ്ങള്‍, ഭൂമിശാസ്ത്രപരമായ സൂചികകള്‍, വ്യാജ സിഡി, വ്യാജനിര്‍മ്മിതികള്‍ തുടങ്ങി വിവിധ വിഷയങ്ങളിലായിരിക്കും സെമിനാറുകള്‍ സംഘടിപ്പിക്കുന്നത്.


    ദേശീയ ബൗദ്ധിക സ്വത്തവകാശ ബോധവല്‍ക്കരണപദ്ധതികളുടെ പൂര്‍ണ്ണമായ വിശദാംശങ്ങള്‍ http://dipp.nic.in/whats-new/scheme-ipr-awareness എന്ന വെബ്‌സൈറ്റില്‍ ലഭിക്കും

    
    
    (Release ID: 1495876) Visitor Counter : 4