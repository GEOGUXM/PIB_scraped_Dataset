      PIB Headquarters

      ജനക്കൂട്ട നിയന്ത്രണത്തെത്തുറിച്ച് ദേശീയ സമ്മേളനം
      Posted On: 10 JUL 2017 5:10PM by PIB Thiruvananthpuram


    
    ദേശീയ ദുരന്ത നിവാരണ അതോറിറ്റിയും, സംസ്ഥാന ദുരന്ത നിവാരണ അതോറിറ്റിയും ചേര്‍ന്ന് നാളെയും മറ്റന്നാളുമായി (ജൂലൈ 11, 12 തീയതികളില്‍) കോവളം ഹോട്ടല്‍ സമുദ്രയില്‍ (കെ.റ്റി.ഡി.സി) വെച്ച് കേന്ദ്ര ദുരന്ത നിവാരണ അതോറിറ്റി പ്രസിദ്ധീകരിച്ച ജനക്കൂട്ടനിയന്ത്രണ മാനദണ്ഡങ്ങള്‍ പരിഷ്‌കരിക്കുന്നതിനായി ദേശീയ സമ്മേളനം സംഘടിപ്പിക്കുന്നു.


    നാളെ (ജൂലൈ 11) രാവിലെ 10 മണിക്ക് റവന്യുദുരന്ത നിവാരണ വകുപ്പ് മന്ത്രിയും സംസ്ഥാന ദുരന്ത നിവാരണ അതോറിറ്റിയുടെ വൈസ് ചെയര്‍മാനുമായ ശ്രീ. ഇ. ചന്ദ്രശേഖരന്‍ സമ്മേളനം ഉദ്ഘാടനം ചെയ്യും. , ജൂലൈ 12ന ് വൈകിട്ട് നടക്കുന്ന സമാപന സമ്മേളനത്തില്‍ കൃഷി വകുപ്പ് മന്ത്രിയും സംസ്ഥാന ദുരന്ത നിവാരണ അതോറിറ്റി അംഗവുമായ അഡ്വ. വി.എസ്. സുനില്‍ കുമാര്‍ പങ്കെടുക്കും.


    വിവിധ സംസ്ഥാനങ്ങളില്‍ നിന്നുള്ള പോലീസ് മേധാവിമാര്‍, ജില്ലാ കളക്ടര്‍മാര്‍, ദേവസ്വം പ്രതിനിധികള്‍, ദേശീയ തലത്തില്‍ അറിയപ്പെടുന്ന മാധ്യമ പ്രതിനിധികള്‍, തുടങ്ങിയവര്‍ ഈ രണ്ട് ദിവസത്തെ സമ്മേളനത്തില്‍ സംബന്ധിക്കും.


    കേരളത്തില്‍ ആദ്യമായാണ് ദേശീയ ദുരന്ത നിവാരണ അതോറിറ്റി ഇത്തരത്തില്‍ ഒരു സമ്മേളനം സംഘടിപ്പിക്കുന്നത്.

    
    
    (Release ID: 1496333) Visitor Counter : 2