      ധനകാര്യ മന്ത്രാലയം

      ചരക്ക് സേവന നികുതി മൂലം വിദ്യാഭ്യാസ ആവശ്യങ്ങള്‍ക്കുള്ള ചെലവ് കൂടുമെന്നുള്ള പ്രചാരണം ഗവണ്‍മെന്റ് നിഷേധിച്ചു
      Posted On: 06 JUL 2017 5:08PM by PIB Thiruvananthpuram


    ചരക്ക് സേവന നികുതി ഏര്‍പ്പെടുത്തിയതു മൂലം വിദ്യാഭ്യാസത്തിന് ചെലവേറുമെന്ന തരത്തിലുള്ള റിപ്പോര്‍ട്ടുകള്‍ കേന്ദ്ര ഗവണ്‍മെന്റ് നിഷേധിച്ചു. അത്തരം വാര്‍ത്തകള്‍ക്ക് യാതൊരു അടിസ്ഥാനവുമില്ലെന്ന് ഗവണ്‍മെന്റ് വ്യക്തമാക്കി. യഥാര്‍ത്ഥത്തില്‍ ജി.എസ്.റ്റി. യുഗത്തില്‍ വിദ്യാഭ്യാസവുമായി ബന്ധപ്പെട്ട ഒന്നിലും നികുതി നിരക്കില്‍ മാറ്റം വരുത്തിയിട്ടില്ല. കൂടാതെ സ്‌കൂള്‍ ബാഗുകള്‍ പോലുള്ള വസ്തുക്കളുടെ നിരക്ക് കുറയ്ക്കുകയാണ് ചെയ്തിട്ടുള്ളതെന്ന് കേന്ദ്ര ധനമന്ത്രാലം അറിയിച്ചു.


    വിദ്യാര്‍ത്ഥികള്‍, അദ്ധ്യാപകര്‍, ജീവനക്കാര്‍ എന്നിവര്‍ക്കായി വിദ്യാഭ്യാസ സ്ഥാപനം നല്‍കുന്ന സേവനങ്ങളെ ജി.എസ്.റ്റി. യില്‍ നിന്ന് ഒഴിവാക്കിയിട്ടുണ്ട്. അതുപോലെ ഹയര്‍സെക്കന്ററിതലം വരെയുള്ള ഉച്ചഭക്ഷണ പദ്ധതിയെയും ജി.എസ്.റ്റി. യില്‍ നിന്ന് ഒഴിവാക്കിയിട്ടുണ്ട്. ഇതിന് പുറമെ വിദ്യാഭ്യാസ സ്ഥാപനങ്ങളിലെ സെക്യൂരിറ്റി, ഹൗസ് കീപ്പിംഗ്, ക്ലീനിംഗ് വിഭാഗങ്ങളെയും പ്രവേശന പരീക്ഷാ നടത്തിപ്പ് മുതലായ സേവനങ്ങള്‍ എന്നിവയെയും ജി.എസ്.റ്റി. യില്‍ നിന്ന് ഒഴിവാക്കിയിട്ടുണ്ട്. അതിനാല്‍ വിദ്യാഭ്യാസ സ്ഥാപനങ്ങളുടെ സേവനങ്ങള്‍ക്കുള്ള നികുതിയില്‍ ജി.എസ്.റ്റി മൂലം യാതൊരു മാറ്റവും ഉണ്ടാകുന്നതല്ല.

    
    
    (Release ID: 1495874) Visitor Counter : 3