      രാസവസ്തു, രാസവളം മന്ത്രാലയം

      പ്രവര്‍ത്തന രഹിതമായ അഞ്ച് രാസവള പ്ലാന്റുകള്‍ പുനരുജ്ജീവിപ്പിക്കും: യൂറിയയില്‍ നിലവാരം കുറഞ്ഞ വേപ്പെണ്ണ പുരട്ടുന്നത് തടയാന്‍ കര്‍ശന നടപടി
      Posted On: 28 JUL 2017 8:43PM by PIB Thiruvananthpuram


    രാജ്യത്ത് പൊതുമേഖലയിലുള്ള എട്ട് രാസവള പ്ലാന്റുകള്‍ നിലവില്‍ പ്രവര്‍ത്തനരഹിതമാണെന്നും ഇതില്‍ അഞ്ചെണ്ണം പുനരുജ്ജീവിപ്പിക്കാനുള്ള നടപടികള്‍ ഗവണ്‍മെന്റ് സ്വീകരിച്ചതായും കേന്ദ്ര റോഡ് ഗതാഗത, ഹൈവേ, ഷിപ്പിംഗ്, രാസവസ്തു, രാസവളം വകുപ്പ് സഹമന്ത്രി ശ്രീ.മന്‍സൂഖ് എല്‍ മാന്‍ഡാവിയ രാജ്യസഭയില്‍ രേഖാമൂലം അറിയിച്ചു. താല്‍ച്ചര്‍, രാമഗുണ്ടം, ഗൊരഖ്പൂര്‍, സിന്ദ്രി, ബറൗനി എന്നിവിടങ്ങളില്‍ 1.27 ദശലക്ഷം മെട്രിക് ടണ്‍ വാര്‍ഷിക ഉല്‍പ്പാദന ശേഷിയുള്ള അമോണിയ-യൂറിയ പ്ലാന്റുകളാണ് പുനരുജ്ജീവിപ്പിക്കുക. 2020 നകം ഈ പ്ലാന്റുകള്‍ പ്രവര്‍ത്തന സജ്ജമാകുമെന്ന് ശ്രീ.മന്‍സൂഖ് എല്‍ മാന്‍ഡാവിയ അറിയിച്ചു.


    വേപ്പെണ്ണക്കു പകരം യൂറിയയില്‍ പുരട്ടാന്‍ വിലകുറഞ്ഞ വ്യാജഎണ്ണകള്‍ ഉപയോഗിക്കുന്നത് തടയുന്നതിന് ഗവണ്‍മെന്റ് കര്‍ശനമായ നടപടികള്‍ സ്വീകരിച്ചിട്ടുണ്ടെന്ന് മറ്റൊരു ചോദ്യത്തിനുത്തരമായി അദ്ദേഹം വ്യക്തമാക്കി. സബ്‌സിഡി നിരക്കില്‍ നല്‍കുന്ന യൂറിയ ദുരുപയോഗം ചെയ്യുന്നത് തടയാനാണ് ഗവണ്‍മെന്റ് വേപ്പണ്ണ പുരട്ടി യൂറിയ വിതരണം ചെയ്യുന്നത്.


    ഉപയോഗിക്കുന്ന വേപ്പെണ്ണയുടെ നിലവാരം ഉറപ്പാക്കാനും യഥാര്‍ത്ഥ ഉല്‍പ്പാദ ഉല്‍പ്പാദകരില്‍നിന്ന് മാത്രം എണ്ണ സംഭരിക്കാനും യൂണിറ്റുകള്‍ക്ക് രാസവളം വകുപ്പ് നിര്‍ദ്ദേശം നല്‍കിയിട്ടുണ്ട്. യൂറിയ ഉല്‍പ്പാദന യൂണിറ്റുകളില്‍നിന്ന് ശേഖരിക്കുന്ന വേപ്പെണ്ണ പരിശോധിച്ച് ഗുണനിലവാരം ഉറപ്പാക്കാന്‍ കേന്ദ്ര ലബോറട്ടറികളോട് ആവശ്യപ്പെട്ടിട്ടുണ്ട്. യൂറിയയില്‍ പുരട്ടാനായി ഉപയോഗിക്കുന്ന വേപ്പെണ്ണ ഇറക്കുമതി ചെയ്യുമ്പോള്‍ മാര്‍നിര്‍ദ്ദേശങ്ങള്‍ കൃത്യമായി പാലിക്കണമെന്നും ഉല്‍പ്പാദകര്‍ക്കും ഇറക്കുമതിക്കാര്‍ക്കും നിര്‍ദ്ദേശം നല്‍കിയിട്ടുണ്ടെന്നും അദ്ദേഹം അിറയിച്ചു.
    

    
    (Release ID: 1497710) Visitor Counter : 7
    
    
      This link will take you to a webpage outside this websiteinteractive page. Click OK to continue.Click Cancel to stop : pib.nic.in