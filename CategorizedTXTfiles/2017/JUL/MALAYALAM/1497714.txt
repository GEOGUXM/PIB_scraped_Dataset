      PIB Headquarters

      പ്രധാനമന്ത്രി കൗശല്‍ വികാസ് യോജന പരിശീലന ബോധവല്‍ക്കരണ ശില്‍പശാല
      Posted On: 28 JUL 2017 9:02PM by PIB Thiruvananthpuram


    
    തൊഴില്‍ രഹിതരായ യുവാക്കള്‍ക്ക് എഐസിടിഇ അംഗീകാരമുള്ള സാങ്കേതികസ്ഥാപനങ്ങളില്‍, പ്രധാനമന്ത്രി കൗശല്‍ വികാസ് യോജന വഴി നല്‍കുന്ന നൈപുണ്യ പരിശീലനത്തെക്കുറിച്ചുള്ള ബോധവല്‍ക്കരണ ശില്‍പശാല തിരുവനന്തപുരം കോളേജ് ഓഫ് എഞ്ചീനിയറിങ്ങില്‍ എഐസിടിഇ മെമ്പര്‍ സെക്രട്ടറി പ്രൊഫ. എ പി മിത്തല്‍ ഉദ്ഘാടനം ചെയ്തു.


    ചടങ്ങില്‍ എ പി ജെ അബ്ദുല്‍കലാം സാങ്കേതിക സര്‍വകലാശാല വൈസ് ചാന്‍സലര്‍ ഡോ. കുഞ്ചെറിയ പി ഐസക് വിശിഷ്ടാഥിതിയായിരുന്നു. എഐസിടിഇ ഡയറക്ടറും റീജിയണല്‍ ഓഫീസറുമായ ഡോ. രമേഷ് ഉണ്ണികൃഷ്ണന്‍ അധ്യക്ഷനായിരുന്നു. സാങ്കേതികസ്ഥാപനങ്ങള്‍ക്കുള്ള പ്രധാനമന്ത്രി കൗശല്‍ വികാസ് പദ്ധതികളെക്കുറിച്ച് നൈപുണ്യ വികസന സെല്‍ ഡയറക്ടര്‍ ഡോ. ആര്‍ എസ് റാഥോഡ് ക്ലാസ്സെടുത്തു. ഹെല്‍ത്ത് സ്‌കില്‍സ് ഇനീഷ്യേറ്റീവ് കേരള ഹെഡ് ശ്രീ. വിപിന്‍ ദാസ് ഡി, എപിജെ അബ്ദുല്‍കലാം സാങ്കേതിക സര്‍വകലാശാല പ്രോ വൈസ് ചാന്‍സലര്‍ ഡോ. എം അബ്ദുല്‍ റഹ്മാന്‍ എന്നിവര്‍ ആശംസകളര്‍പ്പിച്ച് സംസാരിച്ചു.


    തൊഴില്‍രഹിതരായ യുവാക്കള്‍ക്ക് വിവിധ മേഖലകളില്‍ നൈപുണ്യാധിഷ്ടിത പരിശീലനം നല്‍കുകയാണ് സാങ്കേതികസ്ഥാപനങ്ങള്‍ക്കുള്ള പ്രധാനമന്ത്രി കൗശല്‍ വികാസ് യോജനയുടെ പരിശീലനപരിപാടിയുടെ പ്രധാന ലക്ഷ്യം.
    

    
    (Release ID: 1497714) Visitor Counter : 6