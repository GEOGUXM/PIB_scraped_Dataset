      വടക്കു കിഴക്കന്‍ മേഖലാ വികസന മന്ത്രാലയം

      വടക്ക് കിഴക്കന്‍ മേഖലയിലെ വെള്ളപ്പൊക്ക സ്ഥിതിഗതികള്‍ കേന്ദ്രം അവലോകനം ചെയ്തു
      Posted On: 13 JUL 2017 12:23PM by PIB Thiruvananthpuram


    രാജ്യത്തെ വടക്ക് കിഴക്കന്‍ മേഖലയില്‍ വെള്ളപ്പൊക്കത്തെയും മണ്ണിടിച്ചിലിനെയും തുടര്‍ന്നുള്ള സ്ഥിതിഗതികള്‍ ന്യൂ ഡല്‍ഹിയിലെ പ്രധാനമന്ത്രിയുടെ ഓഫീസിലെ സഹമന്ത്രി ഡോ. ജിതേന്ദ്ര സിംഗിന്റെ അദ്ധ്യക്ഷതയില്‍ ചേര്‍ന്ന ഉന്നതതല യോഗം അവലോകനം ചെയ്തു. അസമിലെയും അരുണാചല്‍പ്രദേശിലെയും രക്ഷാ ദുരിതാശ്വാസ പ്രവര്‍ത്തനങ്ങള്‍ക്ക് കേന്ദ്ര ഗവണ്‍മെന്റ് പ്രതിജ്ഞാബദ്ധമാണെന്ന് അദ്ദേഹം പറഞ്ഞു. കേന്ദ്ര ആഭ്യന്തര സഹമന്ത്രി ശ്രീ. കിരണ്‍ റിജിജുവിന്റെ നേതൃത്വത്തിലുള്ള ഉന്നതതല സംഘം സ്ഥിതിഗതികള്‍ സസൂക്ഷ്മം നിരീക്ഷിച്ച് വരികയാണ്. കനത്ത മഴയെ തുടര്‍ന്നുള്ള നാശം അതിഭീമമാണെന്ന് ഡോ. ജിതേന്ദ്ര സിംഗ് പറഞ്ഞു. അരുണാചല്‍പ്രദേശ്, അസം, മണിപ്പൂര്‍ എന്നിവിടങ്ങളില്‍ വെള്ളപ്പൊക്കത്തിലും, മണ്ണിടിച്ചിലിലും മരണമടഞ്ഞവരുടെ എണ്ണം 80 കവിഞ്ഞു. 58 ജില്ലകളെ കെടുതികള്‍ ബാധിച്ചിട്ടുണ്ട്. വടക്ക് കിഴക്കന്‍ മേഖലയിലുണ്ടായ നാശ നഷ്ടം വിലയിരുത്തുന്നതിന് ബഹിരാകാശ വകുപ്പിലെയും ഐ.എസ്.ആര്‍.ഒ. യിലെയും വിദഗ്ദ്ധരോട് ആവശ്യപ്പെട്ടിട്ടുണ്ടെന്ന് കേന്ദ്ര സഹമന്ത്രി പറഞ്ഞു. ദുരിത ബാധിതമേഖലയില്‍ അവശ്യ വസ്തുക്കളും, മരുന്നും ലഭ്യമാക്കാനും പകര്‍ച്ച വ്യാധികള്‍ പൊട്ടിപ്പുറപ്പെടുന്നില്ലെന്ന് ഉറപ്പുവരുത്താനും നിര്‍ദ്ദേശം നല്‍കിയിട്ടുണ്ടെന്ന് ഡോ. ജിതേന്ദ്ര സിംഗ് അറിയിച്ചു.

    
    
    (Release ID: 1495895) Visitor Counter : 3