      ആഭ്യന്തരകാര്യ മന്ത്രാലയം

      സംസ്ഥാനങ്ങളില്‍ അടിയന്തര പ്രതികരണ കേന്ദ്രങ്ങള്‍
      Posted On: 19 JUL 2017 5:12PM by PIB Thiruvananthpuram


    പോലീസ്, അഗ്നിശമന സേന, മെഡിക്കല്‍ സേവനങ്ങള്‍ എന്നിവയുമായി ബന്ധപ്പെട്ട അത്യാഹിതങ്ങള്‍ കൈകാര്യം ചെയ്യുന്നതിന് രാജ്യവ്യാപകമായ എമര്‍ജന്‍സി റെസ്‌പോണ്‍സ് സംവിധാനം (എന്‍.ഇ.ആര്‍.എസ്.) നടപ്പിലാക്കുന്നതിന് കേന്ദ്ര ഗവണ്‍മെന്റ് '112' സംയോജിത അടിയന്തര ഹെല്‍പ്പ്‌ലൈന്‍ നമ്പര്‍ ഏര്‍പ്പെടുത്തിയതായി കേന്ദ്ര ആഭ്യന്തര സഹമന്ത്രി ശ്രീ. ഹന്‍സ്‌രാജ് ഗംഗാറാം ആഹിര്‍ രാജ്യസഭയെ അറിയിച്ചു. മൊത്തം 321.69 കോടി രൂപയുടെ പദ്ധതി ഇതിനായി അംഗീകരിച്ചിട്ടുണ്ടെന്ന് അദ്ദേഹം രേഖാമൂലം നല്‍കിയ മറുപടിയില്‍ വ്യക്തമാക്കി.


    സംസ്ഥാനങ്ങള്‍ക്ക് സ്വന്തമായി എമര്‍ജന്‍സി റസ്‌പോണ്‍സ് കേന്ദ്രങ്ങള്‍ സ്ഥാപിക്കുന്നതിന്റെ ഭാഗമായി കമ്പ്യൂട്ടര്‍ ഹാര്‍ഡ്‌വെയര്‍, കണക്ടിവിറ്റി, മൊബൈല്‍ സംവിധാനമുള്ള വാഹനങ്ങള്‍ മുതലായവ പൈലറ്റ് അടിസ്ഥാനത്തില്‍ ലഭ്യമാക്കുന്നതിന് കേന്ദ്ര ഗവണ്‍മെന്റ് ധനസഹായം നല്‍കി വരുകയാണ്.


    തിരുവനന്തപുരത്തെ സി-ഡാക്ക് വികസിപ്പിച്ചെടുത്ത എമര്‍ജന്‍സി റെസ്‌പോണ്‍സ് സോഫ്റ്റ്‌വെയര്‍ സ്യൂട്ടാണ് ഈ കേന്ദ്രങ്ങളില്‍ ഉപയോഗിക്കുന്നത്. ഘട്ടം ഘട്ടമായി നടപ്പിലാക്കുന്ന ഈ പദ്ധതി 2018 ഡിസംബറില്‍ പൂര്‍ത്തിയാക്കാനാണ് ഉദ്ദേശിക്കുന്നത്.

    
    
    (Release ID: 1496612) Visitor Counter : 3