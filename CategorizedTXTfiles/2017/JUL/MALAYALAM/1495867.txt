      ധനകാര്യ മന്ത്രാലയം

      ജി.എസ്.റ്റി: ബ്രാന്റ് നാമമെന്നുദ്ദേശിക്കുന്നത് 1999 ലെ ട്രേഡ്മാര്‍ക്ക് നിയമത്തിനു കീഴില്‍ രജിസ്റ്റര്‍ ചെയ്തവ
      Posted On: 05 JUL 2017 5:02PM by PIB Thiruvananthpuram


    

    പനീര്‍, പ്രകൃതിദത്ത തേന്‍, ഗോതമ്പ്, അരി, മറ്റു ധാന്യങ്ങള്‍, പാത്രങ്ങളില്‍ അടച്ചു വില്‍പ്പന നടത്തുന്നതും രജിസ്റ്റേര്‍ഡ് ബ്രാന്റ് നാമത്തില്‍ വില്‍പ്പന നടത്തുന്നതുമൊഴിച്ചുള്ള ധാന്യങ്ങളുടെയും പയര്‍ വര്‍ഗങ്ങളുടെയും പൊടി എന്നിവ വിതരണം ചെയ്യുമ്പോള്‍ ചരക്കു സേവന നികുതിയൊന്നും ഈടാക്കുന്നില്ല. എന്നാല്‍ ഇത്തരം സാധനങ്ങള്‍ പാത്രങ്ങളിലടച്ച് രജിസ്റ്റേര്‍ഡ് ബ്രാന്റ് നാമം നല്‍കി വില്‍ക്കുമ്പോള്‍ അവയ്ക്ക് 2.5% നിരക്കില്‍ ജി.എസ്.ടിയാണ് നല്‍കേണ്ടത്. ഈ സാഹചര്യത്തില്‍ രജിസ്‌റ്റേര്‍ഡ് ബ്രാന്‍ഡ് നാമം എന്താണെന്നതിതിനെക്കുറിച്ച് നിരവധി സംശയങ്ങളുയരുന്നുണ്ട്. 1999 ലെ ട്രേഡ് മാര്‍ക്ക് നിയമത്തിനു കീഴില്‍ രജിസ്റ്റര്‍ ചെയ്ത ബ്രാന്റ് നാമത്തെയോ ട്രേഡ് നാമത്തെയോ ആണ് രജിസ്‌റ്റേര്‍ഡ് ബ്രാന്റ് നെയിം എന്നതുകൊണ്ടുദ്ദേശിക്കുന്നത്. ട്രേഡ് മാര്‍ക്ക് നിയമത്തിലെ രണ്ടാമത്തെ വകുപ്പില്‍ ട്രേഡ്മാര്‍ക്ക് എന്നത് രജിസ്റ്ററില്‍ ഉള്ളതും നിലവിലുള്ളതും ആയിരിക്കണമെന്ന് വ്യക്തമാക്കുന്നു.


    ചരക്കുകളുടെ അന്തര്‍ സംസ്ഥാന സി.ജി.എസ്.ടി നിരക്ക് വ്യക്തമാക്കുന്ന 2017 ജൂണ്‍ 28 ലെ വിജ്ഞാപനം നമ്പര്‍ 1/2017-കേന്ദ നികുതി (നിരക്ക്), സംസ്ഥാനങ്ങള്‍ക്കുള്ളില്‍ സാധനങ്ങള്‍ വിതരണം ചെയ്യുന്നതിന് ഇളവ് നല്‍കുന്ന 2017 ജൂണ്‍ 28 ലെ തന്നെ വിജ്ഞാപനം നമ്പര്‍ 2/2017- കേന്ദ്ര നികുതി (നിരക്ക്) എന്നിവയാണ് ഇത് സംബന്ധിച്ച കൃത്യമായ നിര്‍വചനം നല്‍കുന്നത്.


    ഈ നിര്‍വചനങ്ങളനുസരിച്ച് ബ്രാന്റ് നാമം അഥവാ ട്രേഡ് നെയിം എന്നത് രജിസ്റ്റര്‍ ഓഫ് ട്രേഡ് മാര്‍ക്കിലുള്ളതും 1999ലെ ട്രേഡ് മാര്‍ക്ക് നിയമത്തിനു കീഴില്‍ പ്രാബല്യത്തിലുള്ളതുമാണെന്നും കേന്ദ്ര ധനകാര്യ മന്ത്രാലയം അറിയിച്ചു. ബ്രാന്റ് നാമം ഇല്ലാത്ത സാധനങ്ങള്‍ വിതരണം ചെയ്യുമ്പോള്‍ 5% നിരക്കില്‍ ജി.എസ്.റ്റി ഈടാക്കുന്നതല്ല.

    
    
    (Release ID: 1495867) Visitor Counter : 3