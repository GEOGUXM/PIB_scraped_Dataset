      PIB Headquarters

      ക്രാഫ്റ്റ് ഇന്‍സ്ട്രക്‌ടേഴ്‌സ് ട്രെയിനിംഗ് കോഴ്‌സ് പ്രവേശന പരീക്ഷ ആഗസ്റ്റ് 12 ന്
      Posted On: 19 JUL 2017 5:49PM by PIB Thiruvananthpuram


    

    കേന്ദ്ര നൈപുണ്യ വികസന, സ്വയംസംരംഭകത്വ മന്ത്രാലയത്തിന്റെ കീഴിലുള്ള ഡയറക്ടറേറ്റ് ജനറല്‍ ഓഫ്
    ട്രെയിനിംഗിന്റെ ആഭിമുഖ്യത്തില്‍ നടത്തുന്ന ക്രാഫ്റ്റ് ഇന്‍സ്ട്രക്‌ടേഴ്‌സ് ട്രെയിനിങ്ങ് കോഴ്‌സുകളിലേക്കുള്ള
    അഖിലേന്ത്യാ പ്രവേശന പരീക്ഷ 2017 ആഗസ്റ്റ് 12 ന് നടക്കും. തിരുവനന്തപുരം കഴക്കൂട്ടത്തുള്ള റീജിയണല്‍
    വൊക്കേഷണല്‍ ട്രെയിനിംഗ് ഇന്‍സ്റ്റിറ്റ്യൂട്ട് ഫോര്‍ വിമണ്‍ അധികൃതര്‍ അറിയിച്ചതാണിത്.


    രാജ്യത്തൊട്ടാകെ 29 കേന്ദ്രങ്ങളിലായി നടക്കുന്ന പ്രവേശന പരീക്ഷകള്‍ക്ക് www.nimi.gov.in എന്ന വെബ്‌സൈറ്റിലൂടെ
    ഓണ്‍ലൈനായി അപേക്ഷിക്കാം.
    ഈ പ്രവേശന പരീക്ഷയിലൂടെയാണ് സ്വകാര്യ ഇന്‍സ്റ്റിറ്റ്യൂട്ടുകളിലേയ്ക്കും - ഗവണ്‍മെന്റ് ഇന്‍സ്റ്റിറ്റ്യൂട്ട് ഫോര്‍
    ട്രെയിനിംഗ് ഓഫ് ട്രെയിനേഴ്‌സിലേയ്ക്കുമുള്ള പ്രവേശനം നടത്തുക. അപേക്ഷിക്കുവാനുള്ള അവസാന തീയതി 2017
    ജൂലായ് 27 ആണ്.
    കൂടുതല്‍ വിവരങ്ങള്‍ www.nimi.gov.in, www.ahibangalore.in അല്ലെങ്കില്‍ http://citsadmission.atichennai.org.in എന്നീ
    വെബ്‌സൈറ്റുകളില്‍ നിന്ന് ലഭിക്കും.

    
    
    (Release ID: 1496594) Visitor Counter : 2
    
    
      Read this release in: English