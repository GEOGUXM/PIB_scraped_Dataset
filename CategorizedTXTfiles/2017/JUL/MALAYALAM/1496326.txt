      PIB Headquarters

      ആധാര്‍ വിവരങ്ങള്‍ പുതുക്കാന്‍ 30 തപാല്‍ ഓഫീസുകളില്‍ സൗകര്യം
      Posted On: 07 JUL 2017 4:59PM by PIB Thiruvananthpuram


    തപാല്‍ വകുപ്പും യുണീക് ഐഡന്റിഫിക്കേഷന്‍ അതോറിറ്റി ഓഫ് ഇന്ത്യയും ചേര്‍ന്ന് നാളെ (07.07.2017) മുതല്‍ കേരള പോസ്റ്റല്‍ സര്‍ക്കിളിനു കീഴിലുള്ള 30 പോസ്റ്റ് ഓഫീസുകളില്‍ ആധാര്‍ വിവരങ്ങള്‍ പുതുക്കുന്നതിനുള്ള സൗകര്യം ഏര്‍പ്പെടുത്തും.
    ആധാര്‍ വിവരങ്ങള്‍ പുതുക്കുന്നതിനുള്ള സൗകര്യം ലഭ്യമായ പോസ്റ്റ് ഓഫീസുകള്‍ ഇവയാണ്.
    1) തിരുവനന്തപുരം ജി.പി.ഒ, 2) ഹെഡ് പോസ്റ്റ് ഓഫീസ്, ആറ്റിങ്ങല്‍ 3) ഹെഡ് പോസ്റ്റ് ഓഫീസ്, പൂജപ്പുര, 4) ഹെഡ് പോസ്റ്റ്, നെയ്യാറ്റിന്‍കര, 5) ഹെഡ് പോസ്റ്റ് ഓഫീസ്, കൊല്ലം, 6) ഹെഡ് പോസ്റ്റ് ഓഫീസ്, കൊട്ടാരക്കര 7) ഹെഡ് പോസ്റ്റ് ഓഫീസ്, പത്തനംതിട്ട, 8) ഹെഡ് പോസ്റ്റ് ഓഫീസ്, പുനലൂര്‍ 9) ഹെഡ് പോസ്റ്റ് ഓഫീസ്, തിരുവല്ല, 10) ഹെഡ് പോസ്റ്റ് ഓഫീസ് ചെങ്ങന്നൂര്‍, 11) ഹെഡ് പോസ്റ്റ് ഓഫീസ്, ആലുവ, 12) ഹെഡ് പോസ്റ്റ് ഓഫീസ് പെരുമ്പാവൂര്‍, 13) ഹെഡ് പോസ്റ്റ് ഓഫീസ് മൂവാറ്റുപുഴ, 14) ഹെഡ് പോസ്റ്റ് ഓഫീസ് എറണാകുളം, 15) ഹെഡ് പോസ്റ്റ് ഓഫീസ് (കൊച്ചി), 16) ഹെഡ് പോസ്റ്റ് ഓഫീസ് കോട്ടയം, 17) ഹെഡ് പോസ്റ്റ് ഓഫീസ്, പാല, 18) ഹെഡ് പോസ്റ്റ് ഓഫീസ്, വൈയ്ക്കം, 19) ഹെഡ് പോസ്റ്റ് ഓഫീസ്, തൃശൂര്‍, 20) ഹെഡ് പോസ്റ്റ് ഓഫീസ്, കുന്ദംകുളം, 21) ഹെഡ് പോസ്റ്റ് ഓഫീസ്, കോഴിക്കോട് സിവില്‍ സ്‌റ്റേഷന്‍, 22) ഹെഡ് പോസ്റ്റ് ഓഫീസ്, കോഴിക്കോട്, 23) ഹെഡ് പോസ്റ്റ് ഓഫീസ് തലശ്ശേരി, 24) ഹെഡ് പോസ്റ്റ് ഓഫീസ്, കണ്ണൂര്‍ 25) ഹെഡ് പോസ്റ്റ് ഓഫീസ്, വടകര, 26) ഹെഡ് പോസ്റ്റ് ഓഫീസ്, തിരൂര്‍, 27) ഹെഡ് പോസ്റ്റ് ഓഫീസ്, ഒറ്റപ്പാലം, 28) ഹെഡ് പോസ്റ്റ് ഓഫീസ്, പാലക്കാട്, 29) ഹെഡ് പോസ്റ്റ് ഓഫീസ്, കാസര്‍കോഡ്, 30) ഹെഡ് പോസ്റ്റ് ഓഫീസ്, മഞ്ചേരി.
    ഘട്ടംഘട്ടമായി ഈ സൗകര്യം കേരള സര്‍ക്കിളിനു കീഴിലുള്ള അവശേഷിക്കുന്ന 1478 പോസ്റ്റ് ഓഫീസുകളിലേക്കും വ്യാപിപ്പിക്കും.
    വിവരങ്ങള്‍ പുതുക്കുന്നതിന് ഒരാളില്‍ നിന്ന് 25 രൂപ വീതമാണ് ഈടാക്കുക. ഇ-കെ,വൈ.സി/ആധാര്‍ കണ്ടെത്തൂ/ മറ്റ് ഉപകരണങ്ങള്‍ എന്നിവ ഉപയോഗിച്ച് ആധാര്‍ കണ്ടെത്തുന്നതിനും എ ഫോര്‍ പേപ്പറില്‍ കളര്‍ പ്രിന്റ് ഔട്ട് എടുക്കുന്നതിനുമായി 20 രൂപയാണ് ഈടാക്കുക. ബ്ലാക്ക് ആന്റ് വൈറ്റ് പേപ്പറില്‍ ആധാര്‍ പ്രിന്റ് ഔട്ട് എടുത്തു നല്‍കുന്നതിന് 10 രൂപയാണ് ഈടാക്കുക.
    ഇതിനു പുറമെ തിരുവനന്തപുരം ജി.പി.ഒ, ഹെഡ് പോസ്റ്റ് ഓഫീസ് കൊല്ലം, ഹെഡ് പോസ്റ്റ് ഓഫീസ് കോട്ടയം, ഹെഡ് പോസ്റ്റ് ഓഫീസ് എറണാകുളം, ഹെഡ് പോസ്റ്റ് ഓഫീസ് കൊച്ചി, ഹെഡ് പോസ്റ്റ് ഓഫീസ് തൃശ്ശൂര്‍, ഹെഡ് പോസ്റ്റ് ഓഫീസ് കാസര്‍കോഡ്, ഹെഡ് പോസ്റ്റ് ഓഫീസ്, മലപ്പുറം, ഹെഡ് പോസ്റ്റ് ഓഫീസ്, കോഴിക്കോട് എന്നിവിടങ്ങളില്‍ ആധാര്‍ എന്റോള്‍മെന്റിനുള്ള സൗകര്യം അടുത്തുതന്നെ ഏര്‍പ്പെടുത്തും.
    നാളെ (7-7-2017, വെള്ളിയാഴ്ച) തിരുവനന്തപുരം ജി.പി.ഒ യില്‍ നടക്കുന്ന ചടങ്ങില്‍ മധ്യമേഖലാ പോസ്റ്റ്മാസ്റ്റര്‍ ജനറല്‍ ശ്രീമതി സുമതി രവിചന്ദ്രന്‍ ആധാര്‍ വിവരങ്ങള്‍ പുതുക്കുന്നതിനുള്ള സൗകര്യം ഉദ്ഘാടനം ചെയ്യും.

    
    
    (Release ID: 1496326) Visitor Counter : 2