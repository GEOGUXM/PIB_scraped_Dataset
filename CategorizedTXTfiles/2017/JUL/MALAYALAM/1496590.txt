      PIB Headquarters

      ഏറ്റവും അവഗണിക്കപ്പെട്ടവര്‍ക്കുവരെ വികസനത്തിന്റെ ഫലം എത്തിക്കാന്‍ കേന്ദ്ര ഗവണ്‍മെന്റ് പ്രതിജ്ഞാബദ്ധം: കേന്ദ്ര സഹമന്ത്രി ശ്രീ. രാജീവ് പ്രതാപ് റൂഡി
      Posted On: 18 JUL 2017 8:42PM by PIB Thiruvananthpuram


    സമൂഹത്തില്‍ ഏറ്റവും അവഗണനയനുഭവിക്കുന്ന വിഭാഗങ്ങള്‍ക്കുവരെ വികസനത്തിന്റെ ഫലം എത്തിക്കാന്‍ കേന്ദ്ര

    ഗവണ്‍മെന്റെ് പ്രതിജ്ഞാബദ്ധമാണെന്ന് കേന്ദ്ര നൈപ്യണ്യ, സംരംഭകത്വ വികസന സഹമന്ത്രി (സ്വതന്ത്ര ചുമതല) ശ്രീ.
    രാജീവ് പ്രതാപ് റൂഡി വ്യക്തമാക്കി. ദീനദയാല്‍ജി ജന്‍മശതാബ്ദി ആഘോഷങ്ങളുടെ ഭാഗമായി ദല്‍ഹി ദീനദയാല്‍
    റിസര്‍ച്ച് ഇന്‍സ്റ്റിറ്റ്യൂട്ടും കേന്ദ്ര സാംസ്‌കാരിക മന്ത്രാലയവും സംയുക്തമായി സംഘടിപ്പിക്കുന്ന സെമിനാറുകളുടെ
    സംസ്ഥാനതല ഉദ്ഘാടനം തിരുവനന്തപുരത്ത് നിര്‍വഹിക്കുകയായിരുന്നു അദ്ദേഹം. കേരള വികസനത്തിന് ഒരു
    ബദല്‍ എന്ന വിഷയത്തിലാണ് സെമിനാറുകള്‍ സംഘടിപ്പിച്ചിരിക്കുന്നത്.
    സ്വാതന്ത്ര്യത്തിനുശേഷം കുടുംബപരമായി അധികാരം കൈമാറിക്കിട്ടിയവരാണ് ഇതുവരെ രാജ്യം ഭരിച്ചതെന്നും
    എന്നാല്‍ നരേന്ദ്ര മോദി ഗവണ്‍മെന്റ് ഈ അവസ്ഥ മാറ്റിമറിച്ചെന്നും ശ്രീ. റൂഡി ചൂണ്ടിക്കാട്ടി.
    വ്യക്തിതാല്‍പര്യങ്ങളിലൂന്നിയല്ല, ദീനദയാല്‍ ഉപാധ്യായ മുന്നോട്ടുവെച്ച അന്ത്യോദയ എന്ന ആദര്‍ശത്തിലൂന്നിയാണ്
    കേന്ദ്ര ഗവണ്‍മെന്റ് പ്രവര്‍ത്തിക്കുന്നതെന്നും അദ്ദേഹം വ്യക്തമാക്കി.
    വികസനത്തിന് അനന്തമായ സാധ്യതകളുള്ള സംസ്ഥാനമാണ് കേരളമെന്നും എന്നാല്‍ നിര്‍ഭാഗ്യവശാല്‍ ഈ
    സാധ്യതകളൊന്നും ഇതുവരെ പ്രയോജനപ്പെടുത്തിയിട്ടില്ലെന്നും ശ്രീ. രാജീവ് പ്രതാപ് റൂഡി പറഞ്ഞു. രാഷ്ട്രീയപരമായ
    അഭിപ്രായ വ്യത്യാസങ്ങള്‍ മാറ്റിവെച്ച് സാധാരണക്കാരന്റെ ക്ഷേമത്തിനായി അധികാരം വിനിയോഗിക്കാന്‍ സംസ്ഥാന
    ഗവണ്‍മെന്റ് തയാറാവണമെന്ന് അദ്ദേഹം ആവശ്യപ്പെട്ടു.
    രാജ്യത്തെ ദരിദ്ര ജനവിഭാഗങ്ങളുടെ ക്ഷേമത്തിനായി കേന്ദ്ര ഗവണ്‍മെന്റ് നടപ്പിലാക്കിയ പദ്ധതികള്‍ ശ്രീ. റൂഡി
    എടുത്തു പറഞ്ഞു. 5 കോടി ജനങ്ങള്‍ക്ക് സൗജന്യമായി പാചക വാതകം വിതരണം ചെയ്തു. സ്വാതന്ത്ര്യം ലഭിച്ച്
    പതിറ്റാണ്ടുകളായിട്ടും വൈദ്യുതി എത്താതിരുന്ന ആയിരക്കണക്കിന് ഗ്രാമങ്ങള്‍ വൈദ്യുതീകരിച്ചു.
    പാവപ്പെട്ടവര്‍ക്കായി ഇന്‍ഷുറന്‍സ് പദ്ധതി ആരംഭിച്ചു. സൗജന്യമായി ബാങ്ക് അക്കൗണ്ടുകള്‍ തുറന്നു നല്‍കി. ഇത്തരം
    ജനക്ഷേമപരമായ നടപടികളാണ് ഒരു ഗവണ്‍മെന്റില്‍നിന്നുണ്ടാകേണ്ടതെന്ന് അദ്ദേഹം ഓര്‍മ്മിപ്പിച്ചു.
    ശ്രീ. ഒ രാജഗോപാല്‍ എം.എല്‍.എ അധ്യക്ഷനായിരുന്നു. ഐ.എസ്.ആര്‍.ഒ മുന്‍ ചെയര്‍മാന്‍ ഡോ. ജി.മാധവന്‍ നായര്‍,
    മുന്‍ അഡീഷണല്‍ ചീഫ് സെക്രട്ടറി ഡോ. ഡി. ബാബുപോള്‍, ആര്‍കിടെക്റ്റ് ജി.ശങ്കര്‍ തുടങ്ങിയവര്‍ സെമിനാറില്‍
    ചര്‍ച്ചകള്‍ നയിച്ചു.

    
    
    (Release ID: 1496590) Visitor Counter : 8
    
    
      Read this release in: English