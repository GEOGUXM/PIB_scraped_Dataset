      യുവജനകാര്യ, കായിക മന്ത്രാലയം

      വനിതാ ലോകകപ്പ് ടീമിന്റെ പ്രകടനം യുവാക്കള്‍ക്ക് പ്രചോദനമാകുമെന്ന് കേന്ദ്ര സ്‌പോട്‌സ് മന്ത്രി
      Posted On: 27 JUL 2017 4:40PM by PIB Thiruvananthpuram


    ലണ്ടനില്‍ നടന്ന വനിതാ ലോകകപ്പില്‍ ഉജ്വല പ്രകടനം കാഴ്ചവച്ച ഇന്ത്യന്‍ വനിതാ ക്രിക്കറ്റ് ടീമിനെ കേന്ദ്ര സ്‌പോട്‌സ്, യുവജനകാര്യ മന്ത്രി ശ്രീ. വിജയ് ഗോയല്‍ അഭിനന്ദിച്ചു. ടീമിന്റെ പ്രകടനം യുവാക്കളെ, പ്രത്യേകിച്ച് ദശലക്ഷക്കണക്കിന് പെണ്‍കുട്ടികളെ സ്‌പോട്‌സ് കരിയറായി തെരഞ്ഞെടുക്കാന്‍ പ്രചോദിപ്പിക്കുമെന്ന് ഔദ്യോഗിക വസതിയില്‍ ചേര്‍ന്ന അനുമോദന യോഗത്തില്‍ മന്ത്രി പറഞ്ഞു. റിയോ ഒളിംപിക്‌സ് മുതല്‍ പാരാലിംപിക്‌സ് വരെ ഹോക്കി, ഗുസ്തി, ബാഡ്മിന്റണ്‍ ഇനങ്ങളിലും, ഇപ്പോള്‍ വനിതാ ലോക കപ്പിലും നടത്തിയ ഉജ്വല പ്രകടനങ്ങളിലൂടെ അന്താരാഷ്ട്ര കായിക രംഗത്ത് ഇന്ത്യന്‍ വനിതകളാണ് രാജ്യത്തെ നയിക്കുന്നതെന്ന് മന്ത്രി അഭിപ്രായപ്പെട്ടു. ബേട്ടി ബച്ചാവോ, ബേട്ടി പഠാവോ, ബേട്ടി ഖിലാവോ എന്ന സന്ദേശം ഇപ്പോള്‍ വളരെ വ്യക്തമാണെന്നും മന്ത്രി പറഞ്ഞു. വനിതാ ക്രിക്കറ്റ് ടീം ക്യാപ്റ്റന്‍ മിതാലി രാജ്, താരങ്ങളായ ഹര്‍മന്‍പ്രീത് കൗര്‍, പൂനം റാവത് എന്നിവര്‍ ലോകകപ്പ് അനുഭവങ്ങള്‍ ചടങ്ങില്‍ പങ്കുവച്ചു.
    

    
    (Release ID: 1497403) Visitor Counter : 6
    
    
      This link will take you to a webpage outside this websiteinteractive page. Click OK to continue.Click Cancel to stop : pib.nic.in