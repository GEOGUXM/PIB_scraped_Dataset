      ആരോഗ്യ, കുടുംബക്ഷേമ മന്ത്രാലയം

      കൊതുക്ജന്യ രോഗങ്ങള്‍ തടയുന്നതിനും നിയന്ത്രിക്കുന്നതിനുമായി ആരോഗ്യമന്ത്രാലം ഉന്നതതല അവലോകനം യോഗം ചേര്‍ന്നു
      Posted On: 04 JUL 2017 5:00PM by PIB Thiruvananthpuram


    രാജ്യത്ത് കൊതുക്ജന്യ രോഗങ്ങളായ ഡെങ്കിപ്പനി, മലേറിയ, ചിക്കുന്‍ഗുനിയ തുടങ്ങിയവ തടയുന്നതിനും നിയന്ത്രിക്കുന്നതിനുമായി ആരോഗ്യമന്ത്രാലത്തിന്റെ തയ്യാറെടുപ്പുകള്‍ അവലോകനം ചെയ്യുന്നതിന് ഉന്നതതല യോഗം ചേര്‍ന്നു. പരിസരപ്രദേശങ്ങളില്‍ ജന്തുക്കള്‍ പരത്തുന്ന രോഗങ്ങള്‍ തടയുന്നതിനും നിയന്ത്രിക്കുന്നതിനും സംസ്ഥാനങ്ങളില്‍ വിപുലമായ ആശയവിനിമയ (ഐഇസി) ബോധവല്‍ക്കരപരിപാടികള്‍ സംഘടിപ്പിക്കാന്‍ പങ്കെടുത്ത കേന്ദ്ര ആരോഗ്യകുടുംബക്ഷേമ വകുപ്പ് മന്ത്രി ശ്രീ. ജെ പി നദ്ദ ആവശ്യപ്പെട്ടു. കൊതുക്ജന്യ രോഗങ്ങള്‍ നിയന്ത്രിക്കുന്നത് സംബന്ധിച്ച് ന്യൂ ഡല്‍ഹിയില്‍ ചേര്‍ന്ന ഉന്നതതല യോഗത്തില്‍ സംസാരിക്കുകയായിരുന്നു അദ്ദേഹം.


    ആരോഗ്യ മന്ത്രാലയത്തിന്റെ തയ്യാറെടുപ്പുകളും സ്ഥിതിഗതികളും വിലയിരുത്തിയ ശ്രീ നദ്ദ, രോഗങ്ങള്‍ തടയുന്നതിനും നിയന്ത്രിക്കുന്നതിനും സംസ്ഥാനങ്ങള്‍ക്ക് സാങ്കേതിക മാര്‍ഗ്ഗനിര്‍ദ്ദേശങ്ങള്‍ നല്‍കി. കൊതുക്ജന്യരോഗ കാലത്തിന് മുന്നെയുള്ള തയ്യാറെടുപ്പുകള്‍ ശക്തിപ്പെടുത്തുന്നതിനായി, 13 ഉപദേശകരെ ജനുവരിയില്‍ എല്ലാ സംസ്ഥാനങ്ങളിലേക്കും അയച്ചതായും മന്ത്രാലയവും സംസ്ഥാനങ്ങളുമായുള്ള അവലോകന യോഗവും നടന്നതായും മന്ത്രി അറിയിച്ചു.


    ഡെങ്കിപ്പനി, ചിക്കുന്‍ഗുനിയ എന്നിവയെ നേരിടാന്‍ ദില്ലി ഉള്‍പ്പെടെയുള്ള സംസ്ഥാനങ്ങള്‍ക്ക് കേന്ദ്ര ആരോഗ്യ മന്ത്രാലയം ഇതിനകം എല്ലാ സാങ്കേതിക സഹായവും നല്‍കിയിട്ടുണ്ടെന്നും മന്ത്രി അറിയിച്ചു. സ്ഥിതിഗതികള്‍ വിലയിരുത്താന്‍ വിവിധ ആശുപത്രികളില്‍ പതിവായി ഉദ്യോഗസ്ഥരുടെ സന്ദര്‍ശനങ്ങള്‍ നടത്താന്‍ സംസ്ഥാനങ്ങള്‍ക്കും നിര്‍ദ്ദേശം നല്‍കിയിട്ടുണ്ട്. കാലവര്‍ഷത്തെ തുടര്‍ന്ന് കൊതുക്ജന്യരോഗങ്ങള്‍ വര്‍ദ്ധിച്ചുവരുന്ന വടക്കന്‍ സംസ്ഥാനങ്ങളില്‍ സ്ഥിതിഗതികള്‍ നിരീക്ഷിക്കാനും വീഡിയോ കോണ്‍ഫെറന്‍സ് വഴി സംസ്ഥാനങ്ങളുടെ തയ്യാറെടുപ്പ് അവലോകനം ചെയ്യുന്നതിനും ശ്രീ. നദ്ദ ആരോഗ്യവകുപ്പ് സെക്രട്ടറിയോട് ആവശ്യപ്പെടു.


    ആരോഗ്യ വകുപ്പ് സെക്രട്ടറി ശ്രീ. സി കെ മിശ്ര, കേന്ദ്ര ആരോഗ്യ ഗവേഷണ വകുപ്പ് സെക്രട്ടറി ഡോ. സൗമ്യ സ്വാമിനാഥന്‍, കേന്ദ്ര ഹെല്‍ത്ത് സര്‍വ്വീസ് ഡയറക്ടര്‍ ജനറല്‍ ഡോ. പ്രൊഫ. ജഗദീഷ് പ്രസാദ് തുടങ്ങിയ മുതിര്‍ന്ന ഉദ്യോഗസ്ഥരും യോഗത്തില്‍ പങ്കെടുത്തു.

    
    
    (Release ID: 1495866) Visitor Counter : 5