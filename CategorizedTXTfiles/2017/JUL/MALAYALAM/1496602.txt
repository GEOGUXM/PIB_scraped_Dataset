      PIB Headquarters

      ''പ്രൊവിഡന്റ് ഫണ്ട് താങ്കളുടെ അരികില്‍'' ആഗസ്റ്റ് 10 ന്
      Posted On: 20 JUL 2017 5:56PM by PIB Thiruvananthpuram


    
    പ്രൊവിഡന്റ് ഫണ്ട് സംബന്ധമായ എല്ലാ പരാതികളും അഭിപ്രായങ്ങളും കേള്‍ക്കുവാനും വേണ്ട നടപടികള്‍
    ത്വരിതഗതിയില്‍ എടുക്കുവാനും ലക്ഷ്യമിട്ടുകൊണ്ട് ഇ.പി.എഫ്.ഒ. സംഘടിപ്പിക്കുന്ന ''പ്രൊവിഡന്റ് ഫണ്ട് താങ്കളുടെ
    അരികില്‍ (നിധി ആപ്‌കെ നികട്) എന്ന പരിപാടി 2017 ആഗസ്റ്റ് മാസം 10 -ാം തീയതി തിരുവനന്തപുരം പട്ടത്തുള്ള
    റിജീയണല്‍ പി.എഫ്. ഓഫീസില്‍ നടക്കും. തിരുവനന്തപുരം റിജീയണല്‍ പി.എഫ്. ഓഫീസിന് കീഴില്‍ വരുന്ന
    സ്ഥാപനങ്ങള്‍ക്കും പി.എഫ്. അംഗങ്ങള്‍ക്കും പരിപാടിയില്‍ പങ്കെടുക്കാം.


    എല്ലാ മാസവും പത്താം തീയതി (പത്താം തീയതി അവധി ദിവസമാണെങ്കില്‍ തൊട്ടടുത്ത പ്രവൃത്തി
    ദിവസം) നടത്തുന്ന ഈ പരിപാടിയില്‍ ഇ.പി.എഫ്. അംഗങ്ങള്‍ക്ക് മാത്രമല്ല തൊഴിലുടമകള്‍ക്കും തൊഴിലാളി
    സംഘടനകള്‍ക്കും പങ്കെടുക്കാവുന്നതാണ്.
    
    എംപ്ലോയീസ് പ്രോവിഡന്റ് ഫണ്ട് നിയമനത്തിനു കീഴിലുള്ള പദ്ധതികള്‍ പ്രകാരം നിയമാനുസൃതമായ
    ആനുകൂല്യങ്ങള്‍ ലഭിക്കുന്നതിനു വീഴ്ച വന്നിട്ടുണ്ടെങ്കില്‍, അതു സംബന്ധിച്ച പരാതികള്‍ മാത്രമല്ല വിവര
    സാങ്കേതികത ഉള്‍പ്പെടെ അടിസ്ഥാനമാക്കി ഇ.പി.എഫ്.ഒ. ആരംഭിച്ചിട്ടുള്ള പുതിയ സംരംഭങ്ങളെക്കുറിച്ചുള്ള
    ആക്ഷേപങ്ങളും അഭിപ്രായങ്ങളും കൂടി ഈ നൂതന ജനസമ്പര്‍ക്ക പരിപാടിയുടെ പരിഗണനയ്ക്കായി
    കൊണ്ടുവരാവുന്നതാണ്.


    ഇ.പി.എഫ്. അംഗങ്ങള്‍ക്കും തൊഴിലുടമകള്‍ക്കും തൊഴിലാളി സംഘടനകള്‍ക്കും അവരുടെ പരാതികളും
    അഭിപ്രായങ്ങളും ഉന്നയിക്കുവാന്‍ പ്രത്യേകം സമയം അനുവദിച്ചിട്ടുണ്ട്. രാവിലെ പത്തര മുതല്‍ ഒരു മണി വരെ
    പി.എഫ്. അംഗങ്ങള്‍ക്കും ഉച്ചയ്ക്ക് മൂന്നു മുതല്‍ നാലു മണി വരെ തൊഴിലുടമകള്‍ക്കും തൊഴിലാളി
    സംഘടനകള്‍ക്കും ഈ പരിപാടിയില്‍ പങ്കെടുക്കാവുന്നതാണ്. പരാതികളും അഭിപ്രായങ്ങളും അസിസ്റ്റന്റ്
    കമ്മീഷണര്‍ നേരിട്ട് കേള്‍ക്കുകയും അതു വഴി പരാതികള്‍ക്ക് വേഗത്തില്‍ തന്നെ പരിഹാരം കാണുവാനും
    ഇതിലൂടെ സാധിക്കും.


    പരിപാടിയില്‍ പങ്കെടുക്കുന്നവര്‍ തങ്ങളുടെ പരാതികള്‍ വ്യക്തമായി എഴുതി 2017 ജൂലൈ 31 ന് മുന്‍പ് തന്നെ
    ലഭിക്കത്തക്ക വിധത്തില്‍ താഴെ പറയുന്ന മേല്‍വിലാസത്തില്‍ അയച്ചു തരികയോ നേരിട്ട് നല്‍കുകയോ
    ചെയ്യേണ്ടതാണ്.


    റീജിയണല്‍ പ്രൊവിഡന്റ് ഫണ്ട് കമ്മീഷണര്‍
    ഭവിഷ്യനിധി ഭവന്‍
    പട്ടം, തിരുവനന്തപുരം -695004


    പരാതിയില്‍ നിര്‍ബന്ധമായും പി.എഫ്. അക്കൗണ്ട് നമ്പര്‍ അല്ലെങ്കില്‍ യു.എ.എന്‍ എഴുതേണ്ടതാണ്.

    
    
    (Release ID: 1496602) Visitor Counter : 2
    
    
      Read this release in: English