      വാര്‍ത്താവിതരണ പ്രക്ഷേപണ മന്ത്രാലയം

      അതിര്‍ത്തിയില്‍ 100 കിലോവാട്ടിന്റ 2 പുതിയ ഷോര്‍ട്ട് വേവ് പ്രസരണികള്‍ സ്ഥാപിക്കും
      Posted On: 06 JUL 2017 5:06PM by PIB Thiruvananthpuram


    അഫ്ഗാന്‍-പാക്കിസ്ഥാന്‍ മേഖലയുടെ അതിര്‍ത്തിയില്‍ പ്രക്ഷേപണം ചെയ്യാന്‍ 100 കിലോവാട്ടിന്റ 2 പുതിയ ഷോര്‍ട്ട് വേവ് ഡിജിറ്റല്‍ പ്രസരണികള്‍ സ്ഥാപിക്കുമെന്ന് കേന്ദ്ര വാര്‍ത്താ വിതരണ പ്രക്ഷേപണ മന്ത്രിശ്രീ. നായിഡു അറിയിച്ചു. അടുത്തമാസത്തോടെ ഇവ നിലവില്‍ വരും.
    കേന്ദ്ര ഭരണപ്രദേശങ്ങളിലുള്ള വാര്‍ത്താ വിതരണ പ്രക്ഷേപണ മന്ത്രാലയത്തിന്റെ മാധ്യമ യൂണിറ്റുകളുടെ പ്രവര്‍ത്തനം അവലോകനം ചെയ്യുന്നതിന് ന്യൂഡല്‍ഹിയില്‍ വിളിച്ചുചേര്‍ത്ത യോഗത്തില്‍ സംസാരിക്കുകയായിരുന്നു അദ്ദേഹം. ആന്‍ഡമാനിനും നിക്കോബാറിനും വേണ്ടി, ഒരു പുതിയ 100 വാട്ട് എഫ്എം ട്രാന്‍സ്മിറ്റര്‍ ഈ സാമ്പത്തിക വര്‍ഷം അവസാനത്തോടെ കാര്‍ നിക്കോബാറില്‍ സ്ഥാപിക്കുമെന്നും അദ്ദേഹം പറഞ്ഞു. പ്രസാരണം മെച്ചപ്പെടുത്തുന്നതിന് ദാമനില്‍ 3 കിലോവാട്ട് എഫ് എം ട്രാന്‍സ്മിറ്ററിനുപകരം 6 കിലോവാട്ട് എഫ് എം ട്രാന്‍സ്മിറ്റര്‍ മാറ്റിസ്ഥാപിക്കും. അതുപോലെ കാരൈക്കാല്‍, പുതുച്ചേരി എന്നിവിടങ്ങളില്‍ 6 കിലോവാട്ട് എഫ് എം ട്രാന്‍സ്മിറ്ററിനുപകരം 10 കിലോവാട്ട് എഫ് എം ട്രാന്‍സ്മിറ്ററും മാറ്റി സ്ഥാപിക്കും.
    പ്രദേശികഭാഷകളില്‍ ആശയവിനിമയത്തിന്റെ പ്രാധാന്യം എടുത്തുപറഞ്ഞുകൊണ്ട് കേന്ദ്രഭരണപ്രദേശങ്ങളില്‍ കമ്മ്യൂണിറ്റി റേഡിയോ സ്റ്റേഷനുകള്‍ സ്ഥാപിക്കുമെന്ന് ശ്രീ നായിഡു ഊന്നിപ്പറഞ്ഞു. ഇക്കാര്യത്തില്‍ കേന്ദ്രഗവണ്‍മെന്റ് 75 ശതമാനം സബ്‌സിഡി നല്‍കുമെന്നും അദ്ദേഹം വ്യക്തമാക്കി.
    കേന്ദ്ര വാര്‍ത്താ വിതരണ പ്രക്ഷേപണ വകുപ്പ് സഹമന്ത്രി കേണല്‍ രാജ്യവര്‍ദ്ധന്‍ റാഥോഡ്, ആന്‍ഡമാന്‍ ആന്‍ഡ് നിക്കോബാര്‍ ലെഫ്റ്റനന്റ് ഗവര്‍ണര്‍ പ്രൊഫ. ജഗദീഷ് മുഖി, കേന്ദ്ര വാര്‍ത്താ വിതരണ പ്രക്ഷേപണ സെക്രട്ടറി ശ്രീ. എന്‍. കെ. സിന്‍ഹ, കേന്ദ്രഭരണപ്രദേശങ്ങളിലെ പ്രതിനിധികള്‍, മന്ത്രാലയത്തിലെ മുതിര്‍ന്ന ഉദ്യോഗസ്ഥര്‍ എന്നിവര്‍ യോഗത്തില്‍ പങ്കെടുത്തു.


    അധിക്ഷേപാര്‍ഹമായ ഉള്ളടക്കവും അനധികൃത ചാനലുകളുടെ പ്രക്ഷേപണവും നിയന്ത്രിക്കുന്നതിന് കേബിള്‍ ടിവി നിയമം ഫലപ്രദമായി നടപ്പിലാക്കണമെന്ന് ശ്രീ നായിഡു ആവശ്യപ്പെട്ടു.


    കേന്ദ്രഭരണ പ്രദേശങ്ങളിലെ നിലവിലില്ലാത്ത പ്രസിദ്ധീകരണങ്ങളില്‍മേല്‍ തിരിച്ചറിയാന്‍ ജില്ലകളില്‍ അന്വേഷണം നടത്തി നിയമപ്രകാരം ഇത്തരം പ്രസിദ്ധീകരണങ്ങളുടെ പ്രഖ്യാപനം റദ്ദാക്കണമെന്നും അദ്ദേഹം ആവശ്യപ്പെട്ടു. ഡല്‍ഹിയില്‍ 16,132 രജിസ്റ്റേര്‍ഡ് പ്രസിദ്ധീകരണങ്ങളില്‍, കഴിഞ്ഞ അഞ്ച് വര്‍ഷത്തിനുള്ളില്‍ 3,704 പ്രസിദ്ധീകരണങ്ങള്‍ മാത്രമാണ് വാര്‍ഷിക വരുമാനം സമര്‍പ്പിച്ചത്.

    
    
    (Release ID: 1495872) Visitor Counter : 3