      PIB Headquarters

      കാലാവസ്ഥാ വകുപ്പില്‍ സയന്റിഫിക് അസിസ്റ്റന്റ് നിയമനത്തിന് അപേക്ഷ ക്ഷണിച്ചു
      Posted On: 28 JUL 2017 8:53PM by PIB Thiruvananthpuram


    
    ഇന്ത്യന്‍ കാലാവസ്ഥാ വകുപ്പില്‍ സയന്റിഫിക് അസിസ്റ്റന്റ് നിയമനത്തിന് സ്റ്റാഫ് സെലക്ഷന്‍ കമ്മീഷന്‍ 2017 നവംബര്‍ 20 മുതല്‍ 27 വരെ നടത്തുന്ന പരീക്ഷകള്‍ക്ക് അപേക്ഷ ക്ഷണിച്ചു. 2017 ആഗസ്ത് നാലിന് 30 വയസ്സ് കവിയാത്തവര്‍ക്ക് അപേക്ഷിക്കാം. സംവരണ വിഭാഗങ്ങള്‍ക്ക് അര്‍ഹമായ വയസ്സിളവ് ലഭിക്കും.


    ഒരു അംഗീകൃത യൂണിവേഴ്‌സിറ്റിയില്‍ നിന്നോ, സ്ഥാപനങ്ങളില്‍ നിന്നോ ഫിസിക്‌സ്, കംപ്യൂട്ടര്‍ സയന്‍സ്, ഇന്‍ഫര്‍മേഷന്‍ ടെക്‌നോളജി, കംപ്യൂട്ടര്‍ ആപ്ലിക്കേഷന്‍, ഡിപ്ലോമ ഇന്‍ ഇലക്‌ട്രോണിക്‌സ് ആന്‍ഡ് ടെലികമ്മ്യൂണിക്കേഷന്‍ എഞ്ചിനീയറിങ്ങ് എന്നീ വിഷയങ്ങളിലൊന്നില്‍ നേടിയ ബിരുദമാണ് യോഗ്യത. നിലവില്‍ 1102 ഒഴിവുകളാണുള്ളത്. ബാംഗ്ലൂര്‍ പോലുള്ള എ ക്ലാസ്സ് നഗരങ്ങളില്‍ തുടക്കത്തില്‍ 42,400 രൂപ വരെ ശമ്പളം ലഭിക്കും. അപേക്ഷിക്കാനുള്ള അവസാന തീയ്യതി 2017 ആഗസ്ത് 4 ആണ്. http://ssconline.nic.in എന്ന വെബ്‌സൈറ്റില്‍ ഓണ്‍ലൈന്‍ ആയി അപേക്ഷിക്കാം.


    കൂടുതല്‍ വിവരങ്ങള്‍ക്ക് http://ssckkr.kar.nic.in, http://ssc.nic.in എന്നീ വെബ്‌സൈറ്റുകള്‍ സന്ദര്‍ശിക്കുകയോ, 080-25502520, 9483862020, 9483862010 എന്നീ നമ്പറുകളില്‍ രാവിലെ 10 മണിക്കും വൈകിട്ട് അഞ്ചുമണിക്കും ഇടയിലുള്ള സമയങ്ങളില്‍ വിളിക്കുകയോ ചെയ്യാം.

    
    
    (Release ID: 1497711) Visitor Counter : 4