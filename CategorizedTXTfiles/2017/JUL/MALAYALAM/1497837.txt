      ഗ്രാമീണ വികസന മന്ത്രാലയം

      തൊഴിലുറപ്പ് പദ്ധതി കുടിയേറ്റത്തിന്റെ തോത് കുറച്ചതായി പഠന റിപ്പോര്‍ട്ട്
      Posted On: 31 JUL 2017 5:06PM by PIB Thiruvananthpuram


    കാലാവസ്ഥാമാറ്റത്തോടനുബന്ധിച്ചുള്ള കുടിയേറ്റത്തിന്റെ തോത് കുറയ്ക്കാന്‍ മഹാത്മാഗാന്ധി ദേശീയ ഗ്രാമീണ തൊഴിലുറപ്പ് പദ്ധതിയിലൂടെ സാധിച്ചതായി കേന്ദ്ര ഗ്രാമ വികസന സഹമന്ത്രി ശ്രീ രാം കൃപാല്‍ യാദവ് രാജ്യസഭയെ അറിയിച്ചു. കേന്ദ്ര ഗ്രാമവികസന മന്ത്രാലയം നടത്തിയ പഠനങ്ങളിലൂടെയാണ് ഇത് വ്യക്തമായത്. ദുരിതബാധയെ തുടര്‍ന്നുള്ള കുടിയേറ്റം തടയുന്നതിന് വിവിധ നടപടികള്‍ സ്വീകരിച്ചതായും മന്ത്രി അറിയിച്ചു. വരള്‍ച്ചാ ബാധിത പ്രദേശങ്ങളില്‍ മഹാത്മാഗാന്ധി ദേശീയ ഗ്രാമീണ തൊഴിലുറപ്പ് പദ്ധതിയിലൂടെ 50 ദിവസത്തെ നൈപുണ്യരഹിത തൊഴിലവസരങ്ങള്‍ അധികമായി നല്‍കി. 2016-17 ല്‍ ഏഴ് വരള്‍ച്ചാ ബാധിത സംസ്ഥാനങ്ങളില്‍ മഹാത്മാഗാന്ധി ദേശീയ ഗ്രാമീണ തൊഴിലുറപ്പ് പദ്ധതിയിലൂടെ 150 തൊഴില്‍ദിവസങ്ങള്‍ അനുവദിച്ചു. ഈ വര്‍ഷം കേരളത്തിനും, തമിഴ്‌നാടിനും ഇതിന് അനുമതി നല്‍കി. നഗര-ഗ്രാമ വേര്‍തിരിവ് പരിഹരിക്കാനും, ഗ്രാമങ്ങളില്‍ നിന്നും നഗരങ്ങളിലേക്കുള്ള കുടിയേറ്റം കുറയ്ക്കുന്നതിനുമായി ശ്യാമ പ്രസാദ് മുഖര്‍ജി റൂറര്‍ബന്‍ ദൗത്യത്തിനു കീഴില്‍ റൂറല്‍ ക്ലസ്റ്ററുകള്‍ രൂപീകരിച്ചതായും മന്ത്രി അറിയിച്ചു.
    

    
    (Release ID: 1497837) Visitor Counter : 6
    
    
      This link will take you to a webpage outside this websiteinteractive page. Click OK to continue.Click Cancel to stop : pib.nic.in