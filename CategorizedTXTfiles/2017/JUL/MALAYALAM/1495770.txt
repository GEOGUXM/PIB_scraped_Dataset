      കൃഷി മന്ത്രാലയം

      കാര്‍ഷിക രംഗത്തെ സുപ്രധാന പദ്ധതികള്‍ 13 സംസ്ഥാനങ്ങളിലെ കൃഷി മന്ത്രിമാരുമായി കേന്ദ്രമന്ത്രി അവലോകനം ചെയ്യും
      Posted On: 04 JUL 2017 2:57PM by PIB Thiruvananthpuram


    കാര്‍ഷിക മേഖലയില്‍ കേന്ദ്ര ഗവണ്‍മെന്റ് നടപ്പിലാക്കി വരുന്ന രണ്ട് സുപ്രധാന പദ്ധതികളായ ദേശീയ കാര്‍ഷിക

    വിപണി (ഇ-നാം), സോയില്‍ ഹെല്‍ത്ത് കാര്‍ഡ് എന്നിവയുടെ പുരോഗതി സംബന്ധിച്ച് കേന്ദ്ര കൃഷി കര്‍ഷക ക്ഷേമ
    മന്ത്രി ശ്രീ. രാധാ മോഹന്‍ സിംഗ് നാളെ (ജൂലൈ 5) ന്യൂ ഡല്‍ഹിയില്‍ 13 സംസ്ഥാനങ്ങളില്‍ നിന്നുള്ള കൃഷി
    മന്ത്രിമാരുമായി ചര്‍ച്ച നടത്തും. 2017 ലെ പുതിയ മാതൃക കാര്‍ഷികോല്‍പ്പന്ന വിപണന നിയമത്തെ കുറിച്ചും
    അതുവഴി കര്‍ഷകര്‍ക്ക് ലഭിക്കുന്ന പ്രയോജനങ്ങളെ കുറിച്ചും യോഗം ചര്‍ച്ച ചെയ്യും.


    13 സംസ്ഥാനങ്ങളിലെ 455 വിപണികളെ ദേശീയ ഇ-നാം പോര്‍ട്ടലുമായി ബന്ധിപ്പിച്ചിട്ടുണ്ട്. 47 ലക്ഷം കര്‍ഷകരും
    99,000 വ്യാപാരികളുമാണ് രജിസ്റ്റര്‍ ചെയ്തിട്ടുള്ളത്. കൃഷികാര്‍ക്ക് തങ്ങളുടെ ഉല്‍പ്പന്നങ്ങള്‍ക്ക് മെച്ചപ്പെട്ട വില
    ലഭിക്കുന്നതിന് ഇത് സഹായിക്കും.


    രാജ്യത്തെ എല്ലാ സംസ്ഥാനങ്ങളിലുമായി ഇതുവരെ 9 കോടി സോയില്‍ ഹെല്‍ത്ത് കാര്‍ഡ് കര്‍ഷകര്‍ക്ക് വിതരണം
    ചെയ്യും.

    
    
    (Release ID: 1495770) Visitor Counter : 3