      PIB Headquarters

      റബ്ബറുത്പന്ന നിര്‍മ്മാണത്തില്‍ ദേശീയ കോണ്‍ഫറന്‍സ്- ജൂലൈ 28 ന് തുടങ്ങും
      Posted On: 27 JUL 2017 11:20AM by PIB Thiruvananthpuram


    
    ഇന്ത്യന്‍ റബ്ബര്‍ഗവേഷണ കേന്ദ്രത്തില്‍ വെച്ച് നടക്കുന്ന റബ്ബറുത്പന്ന നിര്‍മ്മാണവുമായി ബന്ധപ്പെട്ട ദ്വിദിന ദേശീയ കോണ്‍ഫറന്‍സ് കേരള സ്റ്റേറ്റ് ഇന്‍ഡസ്ട്രിയല്‍ ഡെവലപ്‌മെന്റ് കോര്‍പറേഷന്‍(കെ.എസ്.ഐ.ഡി.സി.) ചെയര്‍മാന്‍ ക്രിസ്റ്റി ഫെര്‍ണാണ്ടസ് ഐഎഎസ് ജൂലൈ 28 ന് രാവിലെ 11 മണിക്ക് ഉദ്ഘാടനം ചെയ്യും. ഉദ്ഘാടനയോഗത്തില്‍ റബ്ബര്‍ബോര്‍ഡ് എക്‌സിക്യൂട്ടീവ് ഡയറക്ടര്‍ എ. അജിത് കുമാര്‍ ഐഎഎസ് അദ്ധ്യക്ഷത വഹിക്കും. ഇന്ത്യന്‍ റബ്ബര്‍ഗവേഷണകേന്ദ്രം ഡയറക്ടര്‍ ഡോ. ജെയിംസ് ജേക്കബ് ഇന്ത്യന്‍ റബ്ബര്‍ഗവേഷണകേന്ദ്രം ജോയിന്റ് ഡയറക്ടര്‍ ഡോ. സിബി വര്‍ഗ്ഗീസ് എന്നിവര്‍ ഉദ്ഘാടനയോഗത്തില്‍ സംസാരിക്കും. കെ.എസ്.ഐ.ഡി.സി. യുമായി ചേര്‍ന്നാണ് റബ്ബര്‍ബോര്‍ഡ് കോണ്‍ഫറന്‍സ് സംഘടിപ്പിക്കുന്നത്.


    റബ്ബര്‍ പ്രൊഡക്ട്‌സ് മാനുഫാക്ചറിങ്: സിനര്‍ജൈസിങ് കോംപീറ്റന്‍സീസ് എന്നതാണ് ജൂലൈ 28-29 തീയതികളില്‍ നടക്കുന്ന കോണ്‍ഫറന്‍സിലെ മുഖ്യവിഷയം. ഉത്പന്നനിര്‍മ്മാണപ്രവര്‍ത്തനങ്ങളിലും ഉത്പന്നവികസനത്തിലും രാസവസ്തുക്കളുടെ മേഖലയിലും ഉണ്ടായിട്ടുള്ള നൂതനവികാസങ്ങള്‍ പരിചയപ്പെടുത്തുക എന്നതാണ് കോണ്‍ഫറന്‍സിന്റെ ലക്ഷ്യം. പുതിയ സംരംഭകര്‍ക്കുള്ള അവസരങ്ങളും വെല്ലുവിളികളും പാനല്‍ചര്‍ച്ചകളിലെ പ്രധാന വിഷയമായിരിക്കും. ജി.എസ്.ടി, ആസിയാന്‍ കരാര്‍ എന്നിവയെക്കുറിച്ച് യോഗത്തില്‍ ചര്‍ച്ച ചെയ്യും. കൂടാതെ, ഉത്പന്നനിര്‍മ്മാതാക്കളുടെ അനുഭവങ്ങളും കോണ്‍ഫറന്‍സില്‍ പങ്കുവെയ്ക്കുന്നതായിരിക്കും.

    
    
    (Release ID: 1497532) Visitor Counter : 4