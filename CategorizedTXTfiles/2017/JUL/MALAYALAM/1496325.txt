      PIB Headquarters

      മരണമടഞ്ഞവരുടെ പേരുകള്‍ വോട്ടര്‍പ്പട്ടികയില്‍ നിന്നും നീക്കണം
      Posted On: 04 JUL 2017 4:58PM by PIB Thiruvananthpuram


    
    
    വോട്ടര്‍പട്ടികയില്‍ പേര് ചേര്‍ക്കുന്നതിന് സാധിക്കാതെ പോയ 18-19 പ്രായപരിധിയിലുള്ളവരുടെ പേര് വോട്ടര്‍പട്ടികയില്‍ ചേര്‍ക്കുന്നതിനുള്ള പ്രത്യേകയജ്ഞത്തിന്റെ ഭാഗമായി ഇലക്ഷന്‍ കമ്മീഷന്റെ നിര്‍ദ്ദേശ പ്രകാരം സംസ്ഥാന ജനന-മരണ രജിസ്ട്രാറില്‍ നിന്നും കഴിഞ്ഞ മൂന്ന് വര്‍ഷങ്ങളിലെ മരണ വിവരങ്ങള്‍ ശേഖരിച്ച് ബൂത്ത് തല ഉദ്യോഗസ്ഥര്‍ മുഖേന അന്വേഷണം നടത്തി വോട്ടര്‍ പട്ടികയില്‍ നിന്നും ഒഴിവാക്കുന്നതിനുള്ള നടപടികള്‍ സ്വീകരിച്ചു വരുന്നു.


    ഈ പദ്ധതിയുടെ ഭാഗമായി ബൂത്ത്തല ഉദ്യോഗസ്ഥര്‍ വീടുവീടാന്തരം സന്ദര്‍ശിക്കുന്ന അവസരത്തില്‍ മരണപ്പെട്ടുപോയവരുടെ പേരുകള്‍ കണ്ടെത്തി ഇലക്ടറല്‍ രജിസ്‌ട്രേഷന്‍ ആഫീസര്‍മാരെ അറിയിക്കുന്നതും ആ പേരുകള്‍ നീക്കംചെയ്യുന്നതുമായിരിക്കും. കൂടാതെ മരണപ്പെട്ടുപോയവരുടെ അടുത്ത ബന്ധുക്കള്‍ക്കും, അയല്‍വാസികള്‍ക്കും മരിച്ചുപോയവരുടെ പേരുകള്‍ നീക്കം ചെയ്യുന്നതിനായി ഫോറം-7 ല്‍ അപേക്ഷ നല്‍കാവുന്നതാണ്. ഇത്തരം അപേക്ഷകളില്‍ നിയമപരമായ നടപടിക്രമങ്ങള്‍ പാലിച്ചശേഷം പേരുകള്‍ പട്ടികയില്‍ നിന്ന് ഒഴിവാക്കുന്നതാണ്.


    മേല്‍പ്പറഞ്ഞ പ്രവര്‍ത്തനങ്ങളില്‍ ബൂത്ത്തല ഉദ്യോഗസ്ഥരെ സഹായിക്കുന്നതിനായി അംഗീകൃത രാഷ്ട്രീയപാര്‍ട്ടികള്‍ എല്ലാ ബൂത്തുകളിലും ബൂത്ത്തല ഏജന്റുമാരെ നിയമിക്കുന്നതിന് നടപടി സ്വീകരിക്കേണ്ടതാണെന്ന് മുഖ്യ തെരഞ്ഞെടുപ്പ് ഓഫീസര്‍ അറിയിച്ചു.

    
    
    (Release ID: 1496325) Visitor Counter : 2