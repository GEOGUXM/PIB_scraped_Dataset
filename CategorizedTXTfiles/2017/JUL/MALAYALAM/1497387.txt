      രാഷ്ട്രപതിയുടെ കാര്യാലയം

      രാഷ്ട്രപതിയുടെ രാജ്യത്തോടുള്ള വിടവാങ്ങല്‍ പ്രസംഗത്തിന്റെ മലയാള പരിഭാഷ
      Posted On: 24 JUL 2017 2:24PM by PIB Thiruvananthpuram


    സഹ പൗരന്മാരേ:
    ഔദ്യോഗിക പദവിയില്‍ നിന്നും പടിയിറങ്ങുന്നതിന്റെ തലേന്നാള്‍, ഇന്ത്യന്‍ ജനതയോടും, അവര്‍ തിരഞ്ഞെടുത്ത പ്രതിനിധികളോടും, രാഷ്ട്രീയ കക്ഷികളോടുമുള്ള അഗാധമായ കൃതജ്ഞത, അവരെന്നില്‍ അര്‍പ്പിച്ച വിശ്വാസത്തിന്റെയും പ്രതീക്ഷയുടെയും പേരില്‍ എന്നില്‍ നിറയുന്നു. അവരുടെ സ്‌നേഹവും, അനുകമ്പയും എന്നെ വിനയാന്വിതനാക്കുന്നു. ഞാന്‍ നല്‍കിയതിലും വളരെയധികമാണ് എനിക്ക് ഈ രാജ്യത്തില്‍ നിന്നും ലഭിച്ചത്. ഞാനെന്നുമതിന് ഇന്ത്യന്‍ ജനതയോട് കടപ്പെട്ടിരിക്കും.
    രാഷ്ട്രപതിയായി തെരഞ്ഞെടുക്കപ്പെട്ട ശ്രീ രാംനാഥ് കോവിന്ദിനെ അഭിനന്ദിക്കുകയും, ഊഷ്മളമായി സ്വാഗതമരുളുകയും ചെയ്യുന്നതിനൊപ്പം, ഞാനദ്ദേഹത്തിന് വിജയവും, സന്തോഷകരമായ വരും വര്‍ഷങ്ങളും നേരുന്നു.
    സഹ പൗരന്മാരേ:
    ഭരണഘടന അംഗീകരിച്ചതിലൂടെ ഉഗ്രശക്തികളെ പ്രവര്‍ത്തനസജ്ജമാക്കിക്കൊണ്ട് നമ്മുടെ സ്ഥാപക പിതാക്കന്മാര്‍, ദീര്‍ഘകാലമായി വരിഞ്ഞുകെട്ടിയിരുന്ന കാല്‍ച്ചങ്ങലകളില്‍ നിന്നും ലിംഗ, ജാതി, സമുദായാധിഷ്ഠിത അസമത്വങ്ങളുടെ വീര്‍പ്പുമുട്ടിക്കലില്‍ നിന്നും നമ്മെ മോചിപ്പിച്ചു. അത് സാമൂഹികവും, സാംസ്‌കാരികവുമായ പരിണാമത്തിന് പ്രചോദനമേകുകയും ഇന്ത്യന്‍ സമൂഹത്തെ ആധുനികതയുടെ പാതയിലേക്ക് നയിക്കുകയും ചെയ്തു.
    ഒരു ആധുനിക രാഷ്ട്രം അത്യന്താപേക്ഷിതമായ ചില അടിസ്ഥാനതത്വങ്ങളിലൂന്നിയാണ് നിര്‍മിക്കപ്പെട്ടിരിക്കുന്നത് - ജനാധിപത്യം അഥവാ എല്ലാ പൗരന്മാര്‍ക്കുമുള്ള തുല്യാവകാശം, മതനിരപേക്ഷകത അഥവാ എല്ലാ മതവിശ്വാസങ്ങള്‍ക്കുമുള്ള തുല്യ സ്വാതന്ത്ര്യം, സാമ്പത്തിക സന്തുലനം എന്നിവയാണവ. വികസനം യാഥാര്‍ത്ഥ്യമാകണമെങ്കില്‍, രാജ്യത്തെ ഏറ്റവും ദരിദ്രരായവര്‍ക്കും രാഷ്ട്രത്തിന്റെ ആഖ്യാനത്തില്‍ അവര്‍ പങ്കാളികളാണെന്ന തോന്നലുണ്ടാകണം.
    സഹ പൗരന്മാരേ,


    അഞ്ച് വര്‍ഷങ്ങള്‍ക്കു മുന്‍പ്, ഈ പരമാധികാരരാഷ്ട്രത്തിന്റെ രാഷ്ട്രപതിയായി സത്യപ്രതിജ്ഞ ചെയ്യുമ്പോള്‍, നമ്മുടെ ഭരണഘടനയെ വാക്കിനാലും പ്രവര്‍ത്തിയാലും പരിപാലിക്കാമെന്നും, സംരക്ഷിക്കാമെന്നും, പ്രതിരോധിക്കാമെന്നും ഞാന്‍ വാഗ്ദാനം ചെയ്തിരുന്നു. ഈ അഞ്ചു വര്‍ഷങ്ങളില്‍ ഓരോ ദിവസവും ഞാന്‍ എന്റെ ഉത്തരവാദിത്തത്തെക്കുറിച്ച് ബോധവാനായിരുന്നു. രാജ്യത്തിന്റെ മുക്കിനും മൂലയിലുമുള്ള യാത്രകളിലൂടെ ഞാന്‍ അറിവ് സമ്പാദിച്ചു. കോളജുകളിലെയും സര്‍വകലാശാലകളിലെയും സമര്‍ത്ഥരായ യുവമനസ്സുകള്‍, ശാസ്ത്രജ്ഞര്‍, നൂതനാശയക്കാര്‍, പണ്ഡിതര്‍, നിയമജ്ഞര്‍, എഴുത്തുകാര്‍, കലാകാരന്മാര്‍, വിവിധ മേഖലകളിലെ നേതാക്കള്‍ തുടങ്ങിയവരുമായുള്ള എന്റെ സംവാദങ്ങളില്‍ നിന്നും ഞാന്‍ പാഠങ്ങള്‍ ഉള്‍ക്കൊണ്ടു. ഈ സംഭാഷണങ്ങള്‍ എന്നെ വ്യക്തതയുള്ളവനും പ്രചോദിതനുമാക്കി. ഞാന്‍ അത്യധ്വാനം ചെയ്തു. എന്റെ ചുമതലകള്‍ നിര്‍വഹിക്കുന്നതില്‍ ഞാന്‍ എത്രമാത്രം വിജയിച്ചു എന്നത് കാലം ചെല്ലുമ്പോള്‍ ചരിത്രത്തിന്റെ വിമര്‍ശനാത്മകമായ ഭൂതകണ്ണാടിയിലൂടെ വിധിക്കപ്പെടും.


    സഹപൗരന്മാരേ,


    ഒരുവന് പ്രായമേറെ ചെല്ലുമ്പോള്‍, ഗിരിപ്രഭാഷണം നടത്താനുള്ള വാസനയും അധികരിക്കും. പക്ഷേ, എനിക്ക് നല്‍കാന്‍ പ്രബോധനങ്ങളൊന്നുമില്ല. എന്റെ കഴിഞ്ഞ അന്‍പത് വര്‍ഷങ്ങളിലെ പൊതു ജീവിതത്തില്‍,-
    എന്റെ വിശുദ്ധ പുസ്തകം ഇന്ത്യയുടെ ഭരണഘടന ആയിരുന്നു;
    എന്റെ ക്ഷേത്രം ഇന്ത്യന്‍ പാര്‍ലമെന്റായിരുന്നു; പിന്നെ
    എന്റെ അഭിനിവേശം ഇന്ത്യയിലെ ജനങ്ങളോടുള്ള സേവനമായിരുന്നു.


    ഇക്കാലയളവില്‍ ഞാന്‍ സ്വായത്തമാക്കിയ ചില സത്യങ്ങള്‍ ഞാന്‍ നിങ്ങളുമായി പങ്കുവയ്ക്കാന്‍ ആഗ്രഹിക്കുന്നു:


    ഇന്ത്യയുടെ ആത്മാവ് കുടികൊള്ളുന്നത് ബഹുസ്വരതയിലും സഹിഷ്ണുതയിലുമാണ്. ഇന്ത്യ വെറുമൊരു ഭൂമിശാസ്ത്രപരമായ സത്ത മാത്രമല്ല. അത് ആശയങ്ങളുടെയും, തത്വചിന്തയുടെയും, ധിഷണയുടെയും, വ്യവസായിക പ്രതിഭയുടെയും, വൈദഗ്ധ്യത്തിന്റെയും, നൂതനാശയങ്ങളുടെയും, അനുഭവസമ്പത്തിന്റെയും ചരിത്രവും പേറുന്നുണ്ട്. നമ്മുടെ സമൂഹത്തിന്റെ ബഹുസ്വരതയുണ്ടായത് നൂറ്റാണ്ടുകളായുള്ള ആശയങ്ങളുടെ സ്വാംശീകരണത്തിലൂടെയാണ്. സംസ്‌കാരത്തിലെയും, വിശ്വാസത്തിലെയും, ഭാഷയിലെയും വൈവിധ്യമാണ് ഇന്ത്യയെ വിശേഷപ്പെട്ടതാക്കുന്നത്. നാം നമ്മുടെ സഹിഷ്ണുതയില്‍ നിന്നാണ് കരുത്താര്‍ജ്ജിച്ചത്. അത് നൂറ്റാണ്ടുകളായുള്ള നമ്മുടെ പൊതുബോധത്തിന്റെ ഭാഗമായിരുന്നു. പൊതു സംവാദത്തില്‍ ഭിന്നമായ ഇഴകളുണ്ടാകാറുണ്ട്. നാം തര്‍ക്കിക്കുകയോ, യോജിപ്പിലെത്തുകയോ, ചിലപ്പോള്‍ പൊരുത്തപ്പെടാതിരിക്കുകയോ ചെയ്യാം. പക്ഷേ, നമുക്ക് അഭിപ്രായ വൈവിധ്യത്തിലുള്ള അത്യന്താപേക്ഷിതമായ കീഴ്‌വഴക്കത്തെ നിഷേധിക്കാനാവില്ല. അല്ലെങ്കില്‍, നമ്മുടെ ചിന്താ പ്രക്രിയയുടെ അടിസ്ഥാനപരമായ ഒരു വ്യക്തിത്വം കൊഴിഞ്ഞു പോകും.


    അനുകമ്പയ്ക്കും സഹാനുഭൂതിക്കുമുള്ള വിശാലതയാണ് നമ്മുടെ സംസ്‌ക്കാരത്തിന്റെ യഥാര്‍ത്ഥ അടിത്തറ. എന്നാല്‍ എല്ലാദിവസവും നമ്മുടെ ചുറ്റും അക്രമങ്ങള്‍ വര്‍ദ്ധിച്ചുവരുന്നതായാണ് നാം കാണുന്നത്. അന്ധകാരവും ഭയവും വിശ്വാസമില്ലായ്മയുമാണ് ഈ അക്രമണങ്ങള്‍ക്കുള്ളില്‍. നമ്മുടെ പൊതു സംവാദങ്ങളെ എല്ലാതരത്തിലുള്ള അക്രമങ്ങളില്‍ നിന്നും അത് ശാരീരികമായാലും, വാക്കാലുള്ളതായാലും ഒഴിവാക്കണം. ഒരു അക്രമരഹിതമായ സമൂഹത്തിന് മാത്രമേ എല്ലാ വിഭാഗം ജനങ്ങളെയും, പ്രത്യേകിച്ച് പാര്‍ശ്വവല്‍ക്കരിക്കപ്പെട്ടവരെയും പുറംതള്ളപ്പെട്ടവരെയും ജനാധിപത്യ പ്രക്രിയകളില്‍ പങ്കാളികളാക്കുന്നത് ഉറപ്പാക്കാന്‍ കഴിയുകയുള്ളു. അനുകമ്പയും സഹാനുഭൂതിയുമുള്ള ഒരു സമൂഹം കെട്ടിപ്പടുക്കുന്നതിനായി അക്രമരാഹിത്യത്തിന്റെ ശക്തിയെ ഉയര്‍ത്തെഴുന്നേല്‍പ്പിക്കണം.
    പ്രകൃതിയുടെ സംരക്ഷണം നമ്മുടെ നിലനില്‍പ്പിന് അനിവാര്യമാണ്. പ്രകൃതി അതിന്റെ ഔദാര്യത്തില്‍ നമ്മോട് വളരെയധികം കരുണ കാട്ടിയിട്ടു്. എന്നാല്‍ ആവശ്യത്തെ അത്യാഗ്രഹം മറികടക്കുമ്പോള്‍ പ്രകൃതിയും അതിന്റെ രൗദ്രഭാവം കാട്ടും. ഇന്ത്യയുടെ ചില ഭാഗങ്ങള്‍ വിനാശകാരിയായ വെള്ളപ്പൊക്കത്തില്‍ മുങ്ങുമ്പോള്‍ ചില ഭാഗങ്ങള്‍ കടുത്ത വരള്‍ച്ചയെ അഭിമുഖീകരിക്കുന്നത് നമ്മള്‍ നിരന്തരം കാണാറു്. കാലാവസ്ഥ വ്യതിയാനം കാര്‍ഷിക മേഖലയെ വല്ലാത്ത സമ്മര്‍ദ്ദത്തിലാക്കിയിട്ടു്. നമ്മുടെ മണ്ണിന്റെ സമ്പുഷ്ടി വീെടുക്കാനും, ഭൂഗര്‍ഭജലവിതാനത്തിന്റെ അളവ് കുറയുന്നത് തടഞ്ഞുനിര്‍ത്താനും പാരിസ്ഥിതിക സന്തുലിതാവസ്ഥ പുനസ്ഥാപിക്കാനും വേി ശാസ്ത്രജ്ഞരും സാങ്കേതിക വിദഗ്ധരും ദശലക്ഷക്കണക്കിന് വരുന്ന കര്‍ഷകരുമായി യോജിച്ച് പ്രവര്‍ത്തിക്കേതു്. ഭാവിയില്‍ ഇനിയൊരു അവസരം ലഭിക്കുമെന്ന് ഉറപ്പില്ലാത്തതുകൊ് നമുക്കെല്ലാം ഇപ്പോള്‍ ഒന്നിച്ച് പ്രവര്‍ത്തിക്കാം.
    ഇന്ത്യയെ അടുത്ത സുവര്‍ണ്ണയുഗത്തിലേക്ക് നയിക്കുന്നതിനുള്ള രാസവിദ്യ വിദ്യാഭ്യാസമാണെന്ന് രാഷ്ട്രപതി പദവി ഏറ്റെടുത്തപ്പോള്‍ തന്നെ ഞാന്‍ പറഞ്ഞിരുന്നതാണ്. വിദ്യാഭ്യാസത്തിന്റെ പരിവര്‍ത്തന ശക്തിയിലൂടെ ഒരുസമൂഹത്തിന്റെ പുനഃക്രമീകരണം സാദ്ധ്യമാകും. അതിനായി നമ്മുടെ ഉന്നതവിദ്യാഭ്യാസ സ്ഥാപനങ്ങളെ ലോകനിലവാരത്തിലേക്ക് നമുക്ക് ഉയര്‍ത്തിക്കൊുവരേതു്. നമ്മുടെ വിദ്യാഭ്യാസ സമ്പ്രദായം തടസ്സങ്ങളെ ഒരു മാനദണ്ഡമായി സ്വീകരിച്ചുകൊ് ഈ തടസങ്ങളെ മറികടക്കാനും അതില്‍ നിന്ന് പുതിയവ സൃഷ്ടിച്ചെടുക്കാനും നമ്മുടെ വിദ്യാര്‍ത്ഥികളെ തയാറാക്കേതു്. നമ്മുടെ സര്‍വകലാശാലകള്‍ വെറും കാണാപാഠം പഠിച്ച് അവ ഓര്‍ത്തുവയ്ക്കാനുള്ള സ്ഥലങ്ങളാകരുത്. മറിച്ച് അത് ഒരുപറ്റം ജീജ്ഞാസുക്കളായ മനസുകളുടെ സംയോജനകേന്ദ്രമാകണം. സൃഷ്ടിപരമായ ചിന്തകള്‍, നൂതനാശയങ്ങള്‍, ശാസ്ത്രീയ സംയോജനം എന്നിവയെ പ്രോത്സാഹിപ്പിക്കുന്ന കേന്ദ്രങ്ങളാകണം നമ്മുടെ ഉന്നതവിദ്യാഭ്യാസ കേന്ദ്രങ്ങള്‍. ചര്‍ച്ചകള്‍, സംവാദങ്ങള്‍, വിശകലനങ്ങള്‍ എന്നിവയിലൂടെ യുക്തി പ്രയോഗിക്കുന്നതിനുള്ള ആഹ്വാനമാണ് ഇവിടങ്ങളില്‍ നിന്നുാകേത്. ഈ ഗുണങ്ങളെ പരിപോഷിപ്പിക്കുകയും മനസുകളുടെ സ്വാതന്ത്ര്യം പ്രോത്സാഹിപ്പിക്കപ്പെടുകയും വേണം.
    നമ്മെ സംബന്ധിച്ചിടത്തോളം എല്ലാവരും ഉള്‍ക്കൊള്ളുന്ന ഒരു സമൂഹം കെട്ടിപ്പടുക്കുകയെന്നത് ഒരു വിശ്വാസപ്രമാണമാണ്. നമ്മുടെ എല്ലാ ജനവിഭാഗങ്ങളും തുല്യതയോടെ ജീവിക്കുകയും സന്തുലിതമായി അവസരങ്ങള്‍ ആസ്വദിക്കുകയും ചെയ്യുന്ന ഒരു രാജ്യമായാണ് ഇന്ത്യയെ ഗാന്ധിജി വിവക്ഷിച്ചത്. എല്ലാക്കാലവും വിപുലപ്പെടുന്ന ചിന്തകളിലും പ്രവൃത്തികളിലും നമ്മുടെ ജനങ്ങള്‍ ഒന്നിച്ച് മുന്നേറണമെന്നാണ് അദ്ദേഹം ആഗ്രഹിച്ചത്. സാമ്പത്തികാശ്ലേഷണം എന്നതാണ് ഒരു സമത്വസമൂഹത്തിന്റെ കാതല്‍. പാവങ്ങളില്‍ പാവങ്ങളെ ശാക്തീകരിക്കുകയും നമ്മുടെ നയങ്ങളുടെ ഫലങ്ങള്‍ ആ വരിയിലെ അവസാന വ്യക്തിയില്‍ പോലും എത്തുന്നുവെന്ന് ഉറപ്പുവരുത്തുകയുമാണ് നാം ചെയ്യേത്.
    ആരോഗ്യകരവും ആനന്ദപരവും സൃഷ്ടിപരവുമായ ഒരു ജീവിതം നയിക്കുയെന്നത് എല്ലാ പൗരന്മാരുടെയും അടിസ്ഥാന അവകാശമാണ്. സന്തോഷം എന്നത് മനുഷ്യജീവിതം അനുഭവിക്കുന്നതിന് ഏറ്റവും അടിസ്ഥാനപരമായ കാര്യവുമാണ്. സാമ്പത്തികവും അല്ലാത്തതുമായ ഘടകങ്ങളുടെ പരിണിതഫലത്തിന് തുല്യമാണ് ആനന്ദം. ആനന്ദത്തിന് വേിയുള്ള അന്വേഷണം സുസ്ഥിരവികസനത്തിനുള്ള അന്വേഷണവുമായി വളരെ അടുത്ത് ബന്ധപ്പിട്ടിരിക്കുകയാണ്. മനുഷ്യന്റെ ക്ഷേമം, സാമൂഹികമായ ആശ്ലേഷണം, പാരിസ്ഥിതിക ദൃഢത എന്നിവയുടെ സംയോജനമാണ് അത്. ദാരിദ്ര നിര്‍മ്മാര്‍ജ്ജനം സന്തോഷത്തിന് വലിയൊരു പ്രചോദനം നല്‍കും. സുസ്ഥിരമായ ഒരു പരിസ്ഥിതി ഭൂമിയിലെ വിഭവങ്ങളുടെ നാശത്തെ തടയും. സാമൂഹികാശ്ലേഷണം വളര്‍ച്ചയുടെ ഫലങ്ങള്‍ എല്ലാവര്‍ക്കും ലഭ്യമാക്കും. സുതാര്യവും ഉത്തരവാദിത്വപരവും രാഷ്ട്രീയ സ്ഥാപനങ്ങളിലെ പങ്കാളിത്തവുമുള്‍പ്പെടെയുള്ള കാര്യങ്ങളിലൂടെ സ്വന്തം ജീവിതം കരുപ്പിടിപ്പിക്കുവാന്‍ സത്ഭരണം ജനങ്ങള്‍ക്ക് കഴിവ് നല്‍കും.


    സഹപൗരന്മാരെ,
    രാഷ്ട്രപതി ഭവനിലെ എന്റെ അഞ്ചുവര്‍ഷത്തെ വാസത്തിനിടയില്‍ മാനുഷികവും വീകവും സന്തോഷകരവുമായ ഒരു ചെറുപട്ടണമുാക്കാനാണ് ഞങ്ങള്‍ ശ്രമിച്ചത്. ആഹ്‌ളാദത്തോടും അഭിമാനത്തോടും, പുഞ്ചിരിയോടും പൊട്ടിച്ചിരിയോടും, നല്ല ആരോഗ്യത്തോടും സുരക്ഷയോടും, ഗുണകരമായ പ്രവൃത്തികളോടൊമൊക്കെയാണ് സന്തോഷം ബന്ധപ്പെട്ടുകിടക്കുന്നതെന്ന് ഞങ്ങള്‍ കത്തെി. എപ്പോഴും പുഞ്ചിരിക്കാനും ജീവിതത്തിനോട് പൊട്ടിച്ചിരിക്കാനും പ്രകൃതിയുമായി യോജിക്കാനും സമൂഹത്തോട് ഇഴകിച്ചേരാനും ഞങ്ങള്‍ പഠിച്ചു. അതിനുശേഷം ഞങ്ങളുടെ ഈ അനുഭവം അയല്‍പക്കത്തുള്ള ചില ഗ്രാമങ്ങള്‍ക്ക് കൂടി പകര്‍ന്നുകൊടുത്തു. ആ യാത്ര തുടരുകയാണ്.
    സഹപൗരന്മാരെ,
    ഞാന്‍ വിടപറായന്‍ ഒരുങ്ങുമ്പോള്‍, 2012ലെ സ്വാതന്ത്ര്യദിന തലേന്ന് നടത്തിയ എന്‍െന്റ ആദ്യ പ്രസംഗം ഞാന്‍ ആവര്‍ത്തിക്കുകയാണ്. ''രാജ്യത്തെ ഈ ഉന്നതപദവി നല്‍കി എന്നെ ആദരിച്ചതിന് രാജ്യത്തെ ജനങ്ങളോടും അവരുടെ പ്രതിനിധികളോടുമുളള നന്ദി പറയാന്‍ എനിക്ക് വാക്കുകളില്ല. ഒരു ജനാധിപത്യത്തിലെ ഏറ്റവും ഉന്നതപദവി ഏതെങ്കിലും സ്ഥാനത്തിലല്ല, നമ്മുടെ മാതൃരാജ്യമായ ഇന്ത്യയിലെ ഒരു പൗരനായിരിക്കുന്നതിനലാണെന്ന് എനിക്ക് നല്ലതുപോലെ അറിയാം. നാമെല്ലാം നമ്മുടെ മാതാവിന്റെ മുന്നില്‍ തുല്യരായ കുട്ടികളാണ്. രാഷ്ട്രനിര്‍മ്മിതി എന്ന സങ്കീര്‍ണ്ണമായ നാടകത്തില്‍ ആത്മാര്‍ത്ഥതയോടും പ്രതിബദ്ധതയോടും നമ്മുടെ ഭരണഘടന പ്രതിഷ്ഠിച്ച മൂല്യങ്ങളോട് അചഞ്ചലമായ വിശ്വാസ്യതയോടും ചില പങ്കുകള്‍ വഹിക്കാന്‍ ഇന്ത്യ നമ്മോട് ആവശ്യപ്പെടും.''
    നാളെ നിങ്ങളോട് ഞാന്‍ സംസാരിക്കുമ്പോള്‍ അത് രാഷ്ട്രപതിയായിട്ടായിരിക്കില്ല, മറിച്ച് ഒരു പൗരനായിട്ടായിരിക്കും. നിങ്ങളെ എല്ലാവരെയും പോലെ ഇന്ത്യയുടെ ഐശ്വര്യത്തിലേക്കുള്ള പ്രയാണത്തിലെ ഒരു തീര്‍ത്ഥാടകനായി.


    നന്ദി
    ജയ് ഹിന്ദ്‌
    

    
    (Release ID: 1497387) Visitor Counter : 3
    
    
      This link will take you to a webpage outside this websiteinteractive page. Click OK to continue.Click Cancel to stop : pib.nic.in