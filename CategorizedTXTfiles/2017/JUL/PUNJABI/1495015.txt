      ਪ੍ਰਧਾਨ ਮੰਤਰੀ ਦਫਤਰ

      ਪ੍ਰਧਾਨ ਮੰਤਰੀ ਦੇ ਇਜ਼ਰਾਈਲ ਦੌਰੇ ਦੌਰਾਨ ਭਾਰਤ-ਇਜ਼ਰਾਈਲ ਸੰਯੁਕਤ ਬਿਆਨ (ਜੁਲਾਈ 5, 2017)
      Posted On: 05 JUL 2017 4:16PM by PIB Chandigarh


    India-Israel Joint Statement during the visit of Prime Minister to Israel (July 5, 2017)


    ਪ੍ਰਧਾਨ ਮੰਤਰੀ ਦੇ ਇਜ਼ਰਾਈਲ ਦੌਰੇ ਦੌਰਾਨ ਭਾਰਤ-ਇਜ਼ਰਾਈਲ ਸੰਯੁਕਤ ਬਿਆਨ (ਜੁਲਾਈ 5, 2017)

     1. ਦੋਹਾਂ ਮੁਲਕਾਂ ਵਿੱਚਕਾਰ ਸਫਾਰਤੀ ਸਬੰਧਾਂ ਦੀ ਸਥਾਪਨਾ ਦੇ 25 ਸਾਲ ਪੂਰੇ ਹੋਣ ` ਤੇ ਭਾਰਤ ਦੇ ਪ੍ਰਧਾਨ ਮੰਤਰੀ ਨਰੇਂਦਰ ਮੋਦੀ ਨੇ 4-6 ਜੁਲਾਈ , 2007 ਨੂੰ ਇਜ਼ਰਾਈਲ ਦੇ ਪ੍ਰਧਾਨ ਮੰਤਰੀ ਬੈਂਜਮਿਨ ਨੇਤਨਯਾਹੂ ਦੇ ਸੱਦੇ ` ਤੇ ਇਜ਼ਰਾਈਲ ਦਾ ਦੌਰਾ ਕੀਤਾ । ਇਜ਼ਰਾਈਲ ਵਿੱਚ ਭਾਰਤੀ ਪ੍ਰਧਾਨ ਮੰਤਰੀ ਵੱਲੋਂ ਹੁਣ ਤੱਕ ਦੇ ਪਹਿਲੇ ਇਤਿਹਾਸਕ ਦੌਰੇ ਨੇ ਦੋਹਾਂ ਮੁਲਕਾਂ ਦੇ ਲੋਕਾਂ ਵਿੱਚਲੀ ਸਥਿਰ ਦੋਸਤੀ ਨੂੰ ਮਜ਼ਬੂਤ ਕੀਤਾ ਅਤੇ ਦੁਵੱਲੇ ਸਬੰਧਾਂ ਨੂੰ ਰਣਨੀਤਕ ਭਾਈਵਾਲੀ ਵੱਲ ਵਧਾਇਆ ।

     1. ਇਸ ਗੱਲ ` ਤੇ ਟਿੱਪਣੀ ਕਰਦੇ ਹੋਏ ਕਿ ਉਹ ਦੋ ਅਜਿਹੇ ਸੱਭਿਆਚਾਰਾਂ ਦੇ ਸੰਸਕਾਰਾਂ ਦੀ ਨੁਮਾਇੰਦਗੀ ਕਰਦੇ ਹਨ ਜਿਨ੍ਹਾਂ ਨੇ ਉਨ੍ਹਾਂ ਦੀਆਂ ਪ੍ਰਸਪਰ ਵਿਰਾਸਤਾਂ ਨੂੰ ਸਦੀਆਂ ਤੋਂ ਵਿਕਸਤ ਕੀਤਾ ਹੈ , ਦੋਹਾਂ ਨੇਤਾਵਾਂ ਨੇ ਆਪਣੀ ਵਿਸ਼ਾਲ ਅਧਾਰ ਵਾਲੇ ਰਿਸ਼ਤੇ ਦਾ ਨਿਰਮਾਣ ਕਰਨ ਵਾਲੀ ਅਜਿਹੀ ਨੀਤੀ ਤੇ ਜੋਰ ਦਿੱਤਾ ਜੋ ਉਨ੍ਹਾਂ ਦੇ ਸਬੰਧਾਂ ਦੀ ਪੂਰੀ ਸਮਰੱਥਾ ਦਾ ਅਹਿਸਾਸ ਕਰਾਏਗੀ । ਅਜਿਹਾ ਕਰਦੇ ਹੋਏ ਉਨ੍ਹਾਂ ਸਵੀਕਾਰ ਕੀਤਾ ਕਿ ਇਤਿਹਾਸ ਵਿੱਚ ਯਹੂਦੀ ਭਾਈਚਾਰੇ ਦੀ ਹਮੇਸ਼ਾ ਭਾਰਤ ਵਿੱਚ ਰਿਹਾਇਸ਼ ਰਹੀ ਹੈ ਅਤੇ ਉਨ੍ਹਾਂ ਨਾਲ ਨਿੱਘਾ ਅਤੇ ਇੱਜ਼ਤ ਭਰਪੂਰ ਵਰਤਾਅ ਕੀਤਾ ਜਾਂਦਾ ਰਿਹਾ ਹੈ ।


     1. ਸਫਾਰਤੀ ਰਿਸ਼ਤਿਆਂ ਦੀ ਇੱਕ ਚੌਥਾਈ ਸਦੀ ਪੂਰੀ ਹੋਣ ਤੋ ਬਾਅਦ ਸਬੰਧਾਂ ਦੇ ਵਿਕਾਸ ਦਾ ਲੇਖਾ ਜੋਖਾ ਕਰਦੇ ਹੋਏ ਦੋਹਾਂ ਨੇਤਾਵਾਂ ਨੇ ਵਿਸ਼ਾਲ ਦਾਇਰੇ ਵਾਲੇ ਖੇਤਰਾਂ ਵਿੱਚ ਸਾਂਝੇ ਉੱਦਮਾਂ ਨੂੰ ਹੋਰ ਵਧਾਉਣ ਅਤੇ ਦੋਹਾਂ ਰਾਸ਼ਟਰਾਂ ਦੇ ਮਕਸਦਾਂ ਅਤੇ ਅਕਾਂਖਿਆਵਾਂ ਨੂੰ ਪ੍ਰਤੀਬਿੰਬਤ ਕਰਨ ਵਾਲੀਆਂ ਨੀਤੀਆਂ ਅਤੇ ਪਹਿਲਕਦਮੀਆਂ ` ਤੇ ਸਹਿਮਤੀ ਪ੍ਰਗਟਾਈ । ਉਨ੍ਹਾਂ ਸਪਸ਼ਟ ਕੀਤਾ ਕਿ ਦੋਵੇਂ ਮੁਲਕ ਵਿਕਾਸ , ਟੈਕਨੋਲੋਜੀ , ਖੋਜ , ਉੱਦਮ , ਰੱਖਿਆ ਅਤੇ ਸੁਰੱਖਿਆ ਵਿੱਚ ਨਜ਼ਦੀਕੀ ਭਾਈਵਾਲ ਬਣਨਗੇ ।


     1. ਵਿਕਾਸ ਵਾਸਤੇ ਇਸ ਦੀ ਕੇਂਦਰੀਅਤਾ ਨੂੰ ਸਵੀਕਾਰ ਕਰਦੇ ਹੋਏ ਭਾਰਤ ਅਤੇ ਇਜ਼ਰਾਈਲ ਨੇ “ ਖੇਤੀ ਅਤੇ ਪਾਣੀ ਵਿੱਚ ਰਣਨੀਤਕ ਭਾਈਵਾਲੀ ” ਸਥਾਪਤ ਕਰਨ ` ਤੇ ਸਹਿਮਤੀ ਪ੍ਰਗਟਾਈ । ਇਸ ਦਾ ਮਕਸਦ ਪਾਣੀ ਦੀ ਸਾਂਭ-ਸੰਭਾਲ , ਵਿਅਰਥ ਪਾਣੀ ਦੀ ਸਾਫ-ਸਫਾਈ ਕਰਕੇ , ਉਸ ਦਾ ਖੇਤੀ , ਖਾਰਾਪਣ ਦੂਰ ਕਰਨ , ਪਾਣੀ ਉਪਭੋਗ ਸੁਧਾਰਾਂ ਆਦਿ ਲਈ ਮੁੜ ਇਸਤੇਮਾਲ ਕਰਨਾ ਅਤੇ ਵਿਕਸਤ ਪਾਣੀ ਟੈਕਨੋਲੋਜੀਆਂ ਦੁਆਰਾ ਗੰਗਾ ਅਤੇ ਹੋਰ ਨਦੀਆਂ ਨੂੰ ਸਾਫ ਕਰਨਾ ਹੈ । ਇਸ ਵਿੱਚ ਕਿਸਾਨ ਉਤਪਾਦਕ ਸੰਗਠਨਾਂ (ਐੱਫ ਪੀ ਓਜ਼) , ਬੀਜਣ/ਗੱਡਣ ਲਈ ਮਿਆਰੀ ਸਮਾਨ , ਤਿਆਰ ਫਸਲ ਨੂੰ ਇੱਕ ਜਗ੍ਹਾ ਤੋਂ ਦੂਜੀ ਜਗ੍ਹਾ ਲਿਜਾਣ ਲਈ ਤਕਨੀਕੀ ਜਾਣਕਾਰੀ ਅਤੇ ਪੀ ਪੀ ਪੀ ( PPP), ਬੀ 2 ਬੀ ( B2B) ਅਤੇ ਹੋਰ ਨਮੂਨਿਆਂ ਰਾਹੀਂ ਨਿਜੀ ਖੇਤ ਦੀ ਸ਼ਮੂਲੀਅਤ ਵਾਲੀਆਂ ਮਾਰਕੀਟ ਕੜੀਆਂ ਸਮੇਤ ਵਣਜ ਪੱਖੋਂ ਕਾਮਯਾਬ ਵਪਾਰ ਤਰੀਕਿਆਂ ਨੂੰ ਵਿਕਸਤ ਕਰਨ ਲਈ ਇਜ਼ਰਾਈਲ ਦੇ ਵਿਦੇਸ਼ੀ ਮਾਮਲਿਆਂ ਸਬੰਧੀ ਮੰਤਰਾਲੇ ( MASHAV) ਅਤੇ ਭਾਰਤ ਦੇ ਖੇਤੀ ਮੰਤਰਾਲੇ ਦੀ ਮੁਖਤਾਰੀ ਅਧੀਨ ਮੌਜੂਦਾ ਮੁਹਾਰਤ ਕੇਂਦਰਾਂ ਦੀ ਸੁਦ੍ਰਿੜ੍ਹਤਾ ਅਤੇ ਵਿਸਤਾਰ ਵੀ ਸ਼ਾਮਲ ਕੀਤਾ ਜਾਵੇਗਾ । ਦੋਵੇਂ ਨੇਤਾ ਇਸ ਭਾਈਵਾਲੀ ਨੂੰ ਸੇਧ ਦੇਣ ਵਾਸਤੇ ਇੱਕ ਸਾਂਝੇ ਕਾਰਜ ਸੰਭਾਲਨ ਗਰੁੱਪ ਦੀ ਸਥਾਪਨਾ ਕਰਨ ਲਈ ਵੀ ਸਹਿਮਤ ਹੋਏ ।


     1. ਦੋਹਾਂ ਪ੍ਰਧਾਨ ਮੰਤਰੀਆਂ ਨੇ ਦੁਵੱਲੇ ਵਪਾਰ ਅਤੇ ਨਿਵੇਸ਼ ਦੀ ਪੂਰਨ ਸੰਭਾਵਨਾ ਦੇ ਅਹਿਸਾਸ ਦੀ ਮਹੱਤਤਾ ‘ ਤੇ ਧਿਆਨ ਦਿੱਤਾ ।


     1. ਵਪਾਰੀਆਂ ਅਤੇ ਔਰਤਾਂ ਨੂੰ ਸੁਵਿਧਾ ਪ੍ਰਦਾਨ ਕਰਨ ਵਾਲੇ ਅੰਦੋਲਨ ਦੀ ਮਹੱਤਤਾ ਦੀ ਪੁਸ਼ਟੀ ਕਰਦੇ ਹੋਏ ਭਾਰਤ ਅਤੇ ਇਜ਼ਰਾਈਲ ਨੇ ਉਮੀਦ ਜ਼ਾਹਿਰ ਕੀਤੀ ਕਿ ਵਪਾਰੀਆਂ ਦੇ ਪੰਜ ਸਾਲ ਤੱਕ ਬਹੁਭਾਗੀ ਪ੍ਰਵੇਸ਼ ਵੀਜ਼ੇ ਨੂੰ ਮਨਜੂਰੀ ਦੇਣਾ ਵੱਡੇ ਆਰਥਕ ਅਤੇ ਵਣਜ ਵਟਾਂਦਰਿਆਂ ਨੂੰ ਉਤਸਾਹਿਤ ਕਰੇਗਾ ।


     1. ਦੋਹਾਂ ਪ੍ਰਧਾਨ ਮੰਤਰੀਆਂ ਨੇ ਮੰਨਿਆ ਕਿ ਦੋਹਾਂ ਮੁਲਕਾਂ ਦੇ ਦੁਵੱਲੇ ਨਿਵੇਸ਼ਾਂ ਨੂੰ ਉਤਸਾਹਿਤ ਕਰਨ ਦੇ ਕ੍ਰਮ ਵਿੱਚ ਨਿਵੇਸ਼ਾਂ ਦੀ ਸੁਰੱਖਿਆ ਲਈ ਇੱਕ ਸਮਝੌਤੇ ਦੇ ਤਹਿਤ ਸੌਦੇਬਾਜ਼ੀਆਂ ਸੰਚਾਲਤ ਕੀਤੀਆਂ ਜਾਣਗੀਆਂ ।


     1. ਦੋਹਾਂ ਪ੍ਰਧਾਨ ਮੰਤਰੀਆਂ ਨੇ ਹਰ ਪਾਸੇ ਤੋਂ 20 ਮਿਲੀਅਨ ਯੂ ਐੱਸ ਡਾਲਰ ਦੇ ਯੋਗਦਾਨ ਨਾਲ ਭਾਰਤ ਦੇ ਵਿਗਿਆਨ ਤੇ ਟੈਕਨੋਲੋਜੀ ਵਿਭਾਗ ਅਤੇ ਇਜ਼ਰਾਈਲ ਦੇ ਟੈਕਨੋਲੋਜੀ ਸਬੰਧੀ ਖੋਜਾਂ ਦੇ ਰਾਸ਼ਟਰੀ ਅਧਿਕਾਰੀ ਦੁਆਰਾ ਭਾਰਤ-ਇਜ਼ਰਾਈਲ ਉਦਯੋਗਕ ਖੋਜ ਤੇ ਵਿਕਾਸ ਅਤੇ ਨਵੀਨਤਾ ਫੰਡ ( 14F) ਦੀ ਸਥਾਪਨਾ ਲਈ ਸਹਿਮਤੀ ਦਸਤਾਵੇਜ਼ਾਂ ਦੇ ਨਤੀਜੇ ਦਾ ਸੁਆਗਤ ਕੀਤਾ । ਇਹ ਸਹਿਮਤੀ ਪੱਤਰ ਭਾਰਤੀ ਅਤੇ ਇਜ਼ਰਾਈਲੀ ਉਦਯੋਗਾਂ ਵੱਲੋਂ ਨਵੀਨਤਮ ਟੈਕਨੋਲੋਜੀ ਅਤੇ ਵਣਜ ਦੀ ਸੰਭਾਵਨਾ ਵਾਲੇ ਉਤਪਾਦਾਂ ਦੇ ਵਿਕਾਸ ਵਿਂਚ ਸਹਾਇਕ ਸਾਂਝੇ ਖੋਜ ਤੇ ਵਿਕਾਸ ਪ੍ਰੋਜੈਕਟਾਂ ਨੂੰ ਅਪਣਾਏ ਜਾਣ ਵਿੱਚ ਮੁੱਢਲਾ ਰੋਲ ਅਦਾ ਕਰੇਗਾ ।


     1. ਦੋਹਾਂ ਮੁਲਕਾਂ ਦੇ ਉਦਯੋਗਾਂ , ਖੋਜ ਤੇ ਵਿਕਾਸ ਸੰਸਥਾਵਾਂ ਅਤੇ ਸਰਕਾਰੀ ਏਜੰਸੀਆਂ ਲਈ ਵਧ ਰਹੀ ਵਿਸ਼ਾਲ ਦਾਇਰੇ ਵਾਲੀ ਗਿਆਨ-ਵਪਾਰ ਭਾਈਵਾਲੀ ਦੀ ਮਹੱਤਤਾ ਨੂੰ ਮਾਨਤਾ ਦੇਂਦੇ ਹੋਏ , ਭਾਰਤ ਵਿਖੇ 2018 ਵਿੱਚ ਹੋਣ ਵਾਲੇ ਸਲਾਨਾ ਟੈਕਨੋਲੋਜੀ ਸਿਖਰ ਸੰਮੇਲਨ ਲਈ “ ਭਾਈਵਾਲ ਮੁਲਕ ” ਬਣਨ ਦੀ ਭਾਰਤੀ ਪੇਸ਼ਕਸ਼ ਦਾ ਇਜ਼ਰਾਈਲ ਨੇ ਨਿੱਘਾ ਸੁਆਗਤ ਕੀਤਾ ਹੈ ।


     1. ਦੋਹਾਂ ਨੇਤਾਵਾਂ ਨੇ ਇਜ਼ਰਾਈਲ ਪੁਲਾੜ ਏਜੰਸੀ ( ISA) ਅਤੇ ਭਾਰਤੀ ਪੁਲਾੜ ਖੋਜ ਸੰਗਠਨ ( ISRO) ਵਿੱਚਕਾਰ ਚੱਲ ਰਹੇ ਸਹਿਯੋਗ ਦਾ ਸਵਾਗਤ ਕੀਤਾ । ਉਨ੍ਹਾਂ ਤਿੰਨ ਸਹਿਮਤੀ ਪੱਤਰ ਦਸਤਖਤ ਕਰਨ ਅਤੇ ਪ੍ਰਮਾਣੂ ਘੜੀਆਂ ਵਿੱਚ ਸਹਿਯੋਗ , ਜੀਈਓ-ਐੱਲਈਓ ( GEO-LEO) ਪ੍ਰਕਾਸ਼ ਵਿਗਿਆਨ , ਵਿਦਿਅਕ ਇਕਜੁੱਟਤਾ ਅਤੇ ਦੋਹਾਂ ਮੁਲਕਾਂ ਵਿੱਚਕਾਰ ਅੱਗੇ ਜਾ ਕੇ ਹੋਰ ਮਿਲਵਰਤਣ ਵਧਾਉਣ ਵਾਲੇ ਛੋਟੇ ਸੈੱਟਲਾਈਟਾਂ ਵਾਸਤੇ ਇਲੈਕਟ੍ਰਿਕ ਪ੍ਰੇਰਕ ਆਦਿ ਦੇ ਖੇਤਰਾਂ ਵਿੱਚ ਸਹਿਯੋਗ ਦੀ ਯੋਜਨਾ ਤੇ ਤਸੱਲੀ ਪ੍ਰਗਟਾਈ । ਉਨ੍ਹਾਂ ਨੇ ਦੋਹਾਂ ਪੁਲਾੜ ਏਜੰਸੀਆਂ ਨੂੰ ਆਪਸੀ ਫਾਇਦਿਆਂ ਲਈ ਵਿਕਸਤ ਹੋ ਰਹੇ ਸਬੰਧ ਨੂੰ ਹੋਰ ਵਧਾਉਣ ਲਈ ਉਤਸ਼ਾਹਿਤ ਕੀਤਾ । ਦੋਹਾਂ ਲੀਡਰਾਂ ਨੇ ਮੰਨਿਆ ਕਿ ਹੁਣੇ-ਹੁਣੇ ਇਸਰੋ ( ISRO) ਵੱਲੋਂ ਛੱਡਿਆ ਗਿਆ ਇਜ਼ਰਾਈਲੀ ਨੈਨੋ ਸੈਟੇਲਾਈਟ ਇਸ ਕਾਰਜ ਖੇਤਰ ਵਿੱਚ ਇੱਕ ਮਹੱਤਵਪੂਰਨ ਮੀਲ ਪੱਥਰ ਹੈ ।


     1. ਪ੍ਰਧਾਨ ਮੰਤਰੀਆਂ ਨੇ ਤਸੱਲੀ ਪ੍ਰਗਟਾਈ ਕਿ ਦੋਵੇਂ ਧਿਰਾਂ ‘ ਸਿਹਤ ਸੰਭਾਲ ਵਿੱਚ ਵਿਸ਼ਾਲ ਡਾਟਾ ਵਿਸ਼ਲੇਸ਼ਣ ’ ਸਮੇਤ ਮਹੱਤਵਪੂਰਨ ਖੇਤਰਾਂ ਵਿੱਚ ਸਾਂਝੇ ਖੋਜ ਤੇ ਵਿਕਾਸ ਪ੍ਰੋਜੈਕਟਾਂ ਦੀ ਹਿਮਾਇਤ ਕਰਕੇ ਆਪਣੀ ਵਿਗਿਆਨਕ ਅਤੇ ਟੈਕਨੋਲੋਜੀਕਲ ਇਕਜੁੱਟਤਾ ਦਾ ਦਰਜਾ ਵਧਾਉਣ ਲਈ ਸਹਿਮਤ ਹੋ ਗਈਆਂ ਹਨ । ਉਨ੍ਹਾਂ ਵਿਗਿਆਨ ਤੇ ਟੈਕਨੋਲੋਜੀ ਅਤੇ ਭਾਰਤ-ਇਜ਼ਰਾਈਲ ਦੀ ਸਾਂਝੀ ਕਮੇਟੀ ਨੂੰ ਨਿਰਦੇਸ਼ ਦਿੱਤੇ ਕਿ ਉਹ ਆਪਸੀ ਮਜ਼ਬੂਤੀ ਅਤੇ ਹਿੱਤ ਦੇ ਮਹੱਤਵਪੂਰਨ ਖੇਤਰਾਂ ਵਿੱਚ ਖੋਜ ਮੁਹਾਰਤ ਦੇ ਨੈੱਟਵਰਕ ਕੇਂਦਰਾਂ ਦੀ ਸਥਾਪਨਾ ਸਮੇਤ ਵਿਗਿਆਨਕ ਇਕਜੁੱਟਤਾ ਦੀ ਹੋਰ ਤਰੱਕੀ ਦੀ ਸੰਭਾਵਨਾ ਤੇ ਖੋਜ ਬੀਣ ਕਰੇ ।


     1. ਲੰਮੇ ਸਮੇਂ ਤੋਂ ਦੁਪਾਸੀ ਰੱਖਿਆ ਸਹਿਯੋਗ ਦੀ ਦੁਬਾਰਾ ਪੁਸ਼ਟੀ ਕਰਦੇ ਹੋਏ ਇਸ ਗੱਲ ਤੇ ਸਹਿਮਤੀ ਹੋ ਗਈ ਕਿ ਇਸ ਖੇਤਰ ਵਿੱਚਲੀਆਂ ਸੰਭਾਵੀ ਪ੍ਰਗਤੀਆਂ , ‘ ਮੇਕ ਇਨ ਇੰਡੀਆ ’ ਪਹਿਲ-ਕਦਮੀਆਂ ` ਤੇ ਵਿਸ਼ੇਸ਼ ਜ਼ੋਰ ਦੇਂਦੇ ਹੋਏ ਇਜ਼ਰਾਈਲ ਤੋਂ ਟੈਕਨੋਲੋਜੀ ਦੀ ਤਬਦੀਲੀ ਸਮੇਤ ਰੱਖਿਆ ਉਤਪਾਦਾਂ ਦੇ ਸਾਂਝੇ ਵਿਕਾਸ ਤੇ ਕੇਂਦਰਤ ਹੋਣੀਆਂ ਚਾਹੀਦੀਆਂ ਹਨ ।


     1. ਭਾਰਤ ਅਤੇ ਇਜ਼ਰਾਈਲ ਸਰਕਾਰੀ ਅਤੇ ਨਿਜੀ ਪੱਧਰ ਤੇ ਸਾਈਬਰ-ਸਪੇਸ ਵਿੱਚ ਸੁਰੱਖਿਆ ਅਤੇ ਸਥਿਰਤਾ ਵਧਾਉਣ ਲਈ ਵਚਨਬੱਧ ਹਨ । ਪ੍ਰਧਾਨ ਮੰਤਰੀਆਂ ਨੇ ਉਨ੍ਹਾਂ ਦੇ ਰਾਸ਼ਟਰੀ ਸਾਈਬਰ ਅਧਿਕਾਰੀਆਂ ਵਿੱਚਕਾਰ ਵੱਧ ਸੰਵਾਦ ਦੀ ਅਹਿਮੀਅਤ ` ਤੇ ਜ਼ੋਰ ਦਿੱਤਾ ਅਤੇ ਇਸ ਨੂੰ ਲਾਗੂ ਕਰਨ ਲਈ ਆਪਸੀ ਯੋਜਨਾ ਤਿਆਰ ਕਰਨ ਸਮੇਤ ਇਸ ਖੇਤਰ ਵਿੱਚ ਉਨ੍ਹਾਂ ਦੇ ਸਹਿਯੋਗ ਦਾ ਵਿਸਤਾਰ ਕਰਨ ਅਤੇ ਇਸ ਵਿੱਚ ਤੇਜ਼ੀ ਲਿਆਉਣ ਲਈ ਉਨ੍ਹਾਂ ਦੀ ਵਚਨਬੱਧਤਾ ਨੂੰ ਵਿਅਕਤ ਕੀਤਾ । ਦੋਹਾਂ ਨੇ ਸਾਈਬਰ ਸੁਰੱਖਿਆ ਦੇ ਖੇਤਰ ਵਿੱਚ ਸਹਿਯੋਗ ਲਈ ਇੱਕ ਢਾਂਚੇ ਦੁਆਰਾ ਆਪਣੇ ਸਾਈਬਰ ਮੁੱਦਿਆਂ ` ਤੇ ਵਿਸ਼ਾਲ ਅਧਾਰ ਵਾਲੇ ਸਹਿਯੋਗ ਨੂੰ ਵਧਾਉਣ ਅਤੇ ਹੋਰ ਸੰਸਥਾਗਤਕਰਨ ਦੀ ਕੀਮਤ ਨੂੰ ਮਾਨਤਾ ਦਿੱਤੀ ।


     1. ਦਹਿਸ਼ਤਵਾਦ ਨੂੰ ਸੰਸਾਰਕ ਸ਼ਾਂਤੀ ਅਤੇ ਸਥਿਰਤਾ ਵਾਸਤੇ ਇੱਕ ਸੰਗੀਨ ਵੰਗਾਰ ਕਰਾਰ ਦੇਂਦੇ ਹੋਏ ਦੋਹਾਂ ਪ੍ਰਧਾਨ ਮੰਤਰੀਆਂ ਨੇ ਇਸ ਦੇ ਸਾਰੇ ਰੂਪਾਂ ਅਤੇ ਪ੍ਰਤੀਰੂਪਾਂ ਨਾਲ ਨਜਿੱਠਣ ਲਈ ਆਪਸੀ ਮਜ਼ਬੂਤ ਪ੍ਰਤੀਬੱਧਤਾ ਨੂੰ ਦੁਹਰਾਇਆ । ਉਨ੍ਹਾਂ ਜ਼ੋਰ ਦੇ ਕੇ ਕਿਹਾ ਕਿ ਚਾਹੇ ਕੁਝ ਵੀ ਹੋਵੇ ਕਿਸੇ ਵੀ ਪੱਧਰ ਤੇ ਅਤੰਕ ਦੀਆਂ ਗਤੀਵਿਧੀਆਂ ਲਈ ਕੋਈ ਉਚਿਤਤਾ ਨਹੀਂ ਹੋ ਸਕਦੀ । ਦੋਹਾਂ ਨੇਤਾਵਾਂ ਨੇ ਦਾਅਵਾਕੀਤਾ ਕਿ ਦਹਿਸ਼ਤਗਰਦਾਂ , ਦਹਿਸ਼ਤ ਸੰਗਠਨਾਂ , ਉਨ੍ਹਾਂ ਦੇ ਨੈੱਟਵਰਕ ਅਤੇ ਉਨ੍ਹਾਂ ਸਾਰੇ ਲੋਕਾਂ ਖਿਲਾਫ ਸਖਤ ਮਾਪਦੰਡ ਅਪਣਾਉਣੇ ਚਾਹੀਦੇ ਹਨ ਜੋ ਆਤੰਕਵਾਦੀਆਂ ਜਾਂ ਆਤੰਕੀ ਸੰਗਠਨਾਂ ਨੂੰ ਉਤਸਾਹਤ ਕਰਦੇ ਹਨ , ਉਨ੍ਹਾਂ ਦੀ ਹਿਮਾਇਤ ਕਰਦੇ ਹਨ , ਵਿੱਤੀ ਸਹਾਇਤਾ ਦੇਂਦੇ ਹਨ ਜਾਂ ਫਿਰ ਠਿਕਾਣੇ ਮੁਹੱਈਆਂ ਕਰਾਉਂਦੇ ਹਨ । ਉਨ੍ਹਾਂ ਨੇ ਇਸ ਗੱਲ ਨੂੰ ਯਕੀਨੀ ਬਣਾਉਣ ਦੀ ਜ਼ਰੂਰਤ ਨੂੰ ਉਜਾਗਰ ਕੀਤਾ ਕਿ ਅਤੰਕਵਾਦੀ ਸੰਗਠਨਾਂ ਦਾ ਕਿਸੇ ਡਬਲਿਊ ਐੱਮ ਡੀ ( WMD) ਜਾਂ ਟੈਕਨੋਲੋਜੀਆਂ ਵਿੱਚ ਪ੍ਰਵੇਸ਼ ਨਾ ਹੋਵੇ । ਦੋਹਾਂ ਨੇਤਾਵਾਂ ਨੇ ਅੰਤਰਰਾਸ਼ਟਰੀ ਦਹਿਸ਼ਤਵਾਦ ` ਤੇ ਵਿਆਪਕ ਇਜਲਾਸ ਜਲਦੀ ਕਰਾਏ ਜਾਣ ਲਈ ਸਹਿਯੋਗ ਪ੍ਰਤੀ ਵੀ ਵਚਨਬੱਧਤਾ ਪ੍ਰਗਟ ਕੀਤੀ ।


     1. ਦੋਹਾਂ ਨੇਤਾਵਾਂ ਨੇ ਹੋਮਲੈਂਡ ਅਤੇ ਜਨਤਕ ਸੁਰੱਖਿਆ ਸਹਿਯੋਗ ਸਮਝੌਤੇ ਦੇ ਮੱਦੇਨਜ਼ਰ ਅਪਣੀਆਂ ਵਚਨਬੱਧਤਾਵਾਂ ਨੂੰ ਮੁੜ ਦੁਹਰਾਇਆ ਅਤੇ ਵੱਖ-ਵੱਖ ਕਾਰਜ ਸਮੂਹਾਂ ਨੂੰ ਇੱਕ ਸੁਯੋਗ ਅਤੇ ਪ੍ਰਭਾਵਸ਼ਾਲੀ ਢੰਗ ਨਾਲ ਸਮਝੌਤਾ ਲਾਗੂ ਕਰਨ ਲਈ ਉਤਸ਼ਾਹਤ ਕੀਤਾ ।


     1. ਦੋਹਾਂ ਪ੍ਰਧਾਨ ਮੰਤਰੀਆਂ ਨੇ ਉੱਚ ਸਿਖਿਆ ਅਤੇ ਖੋਜ ਦੇ ਖੇਤਰ ਵਿੱਚ ਵੱਧ ਇਕਜੁੱਟਤਾ ਦੀ ਅਹਿਮੀਅਤ ਨੂੰ ਉਜਾਗਰ ਕੀਤਾ ਅਤੇ ਇਸ ਨੂੰ ਲੋੜੀਂਦੇ ਸਮਝੌਤਿਆਂ ਅਤੇ ਸਾਂਝੇ ਖੋਜ ਸਹਾਇਤਾ ਪ੍ਰੋਗਰਾਮ ਰਾਹੀਂ ਉੱਨਤ ਕਰਨ ਦੀ ਪ੍ਰਵਾਨਗੀ ਦੇ ਦਿੱਤੀ ।


     1. ਭਾਰਤ ਅਤੇ ਇਜ਼ਰਾਈਲ ਵਿੱਚਕਾਰ ਲੋਕਾਂ ਦੇ ਲੋਕਾਂ ਨਾਲ ਵਿਕਸਤ ਹੋ ਰਹੇ ਸੰਪਰਕਾਂ ਦੀ ਮਹੱਤਤਾ ਨੂੰ ਦੇਖਦੇ ਹੋਏ , ਦੋਵੇਂ ਨੇਤਾ ਅੱਗੋਂ ਭਾਰਤ ਅਤੇ ਇਜ਼ਰਾਈਲ ਵਿੱਚਕਾਰ ਜਹਾਜ਼ਰਾਨੀ ਸਬੰਧ ਵਧਾਉਣ ਸਮੇਤ ਯਾਤਰਾ ਅਤੇ ਸੈਰ-ਸਪਾਟਾ ਨੂੰ ਉੱਨਤ ਕਰਨ ਦੀ ਸੁਵਿਧਾ ਲਈ ਰਾਜ਼ੀ ਹੋ ਗਏ ।


     1. ਭਾਰਤ ਵਿੱਚਲੇ ਯਹੂਦੀ ਭਾਈਚਾਰੇ ਅਤੇ ਇਜ਼ਰਾਈਲ ਵਿੱਚਲੇ ਭਾਰਤੀ ਮੂਲ ਦੇ ਯਹੂਦੀਆਂ ਵੱਲੋਂ ਦੋਹਾਂ ਸਮਾਜਾਂ ਨੂੰ ਨਜ਼ਦੀਕ ਲਿਆਉਣ ਵਿੱਚ ਪਾਏ ਗਏ ਯੋਗਦਾਨ ਦੀ ਸ਼ਲਾਘਾ ਕਰਦਿਆਂ ਪ੍ਰਧਾਨ ਮੰਤਰੀ ਨਰੇਂਦਰ ਮੋਦੀ ਨੇ ਇਜ਼ਰਾਈਲ ਵਿੱਚ ਭਾਰਤੀ ਸੱਭਿਆਚਾਰ ਕੇਂਦਰ ਖੋਲ੍ਹਣ ਦਾ ਐਲਾਨ ਕੀਤਾ । ਪ੍ਰਧਾਨ ਮੰਤਰੀ ਨੇਤਨਯਾਹੂ ਜੋ ਕਿ ਭਾਰਤੀ ਸੱਭਿਆਚਾਰ ਵਾਸਤੇ ਬਹੁਤ ਸਤਕਾਰ ਰੱਖਦੇ ਹਨ ਵੱਲੋਂ ਇਸ ਐਲਾਨ ਦਾ ਨਿੱਘੇਪਣ ਨਾਲ ਸਵਾਗਤ ਕੀਤਾ ਗਿਆ ਅਤੇ ਉਨ੍ਹਾਂ ਨੇ ਪ੍ਰਧਾਨ ਮੰਤਰੀ ਮੋਦੀ ਵੱਲੋਂ 21 ਜੂਨ ਨੂੰ ਅੰਤਰਰਾਸ਼ਟਰੀ ਯੋਗਾ ਦਿਵਸ ਵਜੋਂ ਮਨਾਏ ਜਾਣ ਦੀ ਪਹਿਲਕਦਮੀ ਦੀ ਇਜ਼ਰਾਈਲ ਵੱਲੋਂ ਤਕੜੀ ਹਿਮਾਇਤ ਅਤੇ ਸਰਪ੍ਰਸਤੀ ਨੂੰ ਦੁਹਰਾਇਆ ।


     1. ਦੋਹਾਂ ਪ੍ਰਧਾਨ ਮੰਤਰੀਆਂ ਨੇ ਇਜ਼ਰਾਈਲ ਵਿੱਚ ਭਾਰਤੀ ਦੇਖ-ਭਾਲ ਸਹਾਇਕਾਂ ਦੇ ਯੋਗਦਾਨ ਨੂੰ ਵੀ ਮਾਨਤਾ ਦਿੱਤੀ ਅਤੇ ਆਪਸ ਵਿੱਚ ਸਵੀਕਾਰੇ ਗਏ ਇੰਤਜਾਮ ਕਰਨ ਲਈ ਆਪਣੀ ਨੀਅਤ ਦਾ ਪ੍ਰਗਟਾਵਾ ਕੀਤਾ ਤਾਕਿ ਉਨ੍ਹਾਂ ਦੀ ਨਿਰੰਤਰ ਪਹੁੰਚ ਵਿਵਸਥਤ ਤਰੀਕੇ ਨਾਲ ਹੁੰਦੀ ਰਹੇ ।


     1. ਦੋਹਾਂ ਪ੍ਰਧਾਨ ਮੰਤਰੀਆਂ ਨੇ ਇਜ਼ਰਾਈਲੀ -ਫਿਲਸਤੀਨੀ ਸ਼ਾਂਤੀ ਪ੍ਰਕਿਰਿਆ ਦੀ ਪ੍ਰਗਤੀ ‘ ਤੇ ਵੀ ਚਰਚਾ ਕੀਤੀ । ਉਨ੍ਹਾਂ ਨੇ ਖੇਤਰ ਵਿੱਚ ਦੀਰਘ ਕਾਲੀਨ ਸ਼ਾਂਤੀ ਅਤੇ ਨਿਆਂ ਦੀ ਸਥਾਪਨਾ ਦੀ ਜ਼ਰੂਰਤ ‘ ਤੇ ਜ਼ੋਰ ਦਿੱਤਾ । ਉਨ੍ਹਾਂ ਨੇ ਆਪਸੀ ਸਮਝ ਅਤੇ ਸੁਰੱਖਿਆ ਪ੍ਰਬੰਧਾਂ ਤੇ ਅਧਾਰਤ ਪੱਖਾਂ ਵਿੱਚਕਾਰ ਪਹਿਲਾਂ ਤੋਂ ਨਿਸ਼ਚਤ ਕੀਤੇ ਸਮਾਧਾਨ ਲਈ ਆਪਣੀ ਹਿਮਾਇਤ ਨੂੰ ਮੁੜ ਦੁਹਰਾਇਆ ।


     1. ਦੌਰੇ ਦੇ ਦੌਰਾਨ , ਹੇਠ ਲਿਖੇ ਸਮਝੋਤਿਆਂ ‘ ਤੇ ਹਸਤਾਖਰ ਕੀਤੇ ਗਏ:


     1. ਭਾਰਤ ਦੇ ਵਿਗਿਆਨ ਤੇ ਟੈਕਨੋਲੋਜੀ ਅਤੇ ਇਜ਼ਰਾਈਲ ਦੇ ਰਾਸ਼ਟਰੀ ਟੈਕਨਾਲੌਜੀਕਲ ਇਨੋਵੇਸ਼ਨ ਅਥਾਰਟੀ ਵਿੱਚਕਾਰ ਭਾਰਤ-ਇਜ਼ਰਾਈਲ ਉਦਯੋਗ , ਖੋਜ ਤੇ ਵਿਕਾਸ ( R&D) ਅਤੇ ਟੈਕਨਾਲੌਜੀ ਸਬੰਧੀ ਨਵੀਨਤਾ/ਖੋਜ ਫੰਡ ( 14 ਐੱਫ) ਸਥਾਪਤ ਕਰਨ ਤੇ ਸਹਿਮਤੀ ਪੱਤਰ

     2. ਭਾਰਤੀ ਗਣਤੰਤਰ ਦੇ ਪੀਣ ਵਾਲੇ ਪਾਣੀ ਤੇ ਸਵੱਛਤਾ ਮੰਤਰਾਲੇ ਅਤੇ ਇਜ਼ਰਾਈਲ ਦੇ ਰਾਸ਼ਟਰੀ ਮੂਲ ਢਾਂਚਾ , ਊਰਜਾ ਅਤੇ ਜਲ ਸੰਸਾਧਨ ਮੰਤਰਾਲੇ ਵਿੱਚਕਾਰ ਭਾਰਤ ਵਿੱਚ ਪਾਣੀ ਦੀ ਸਾਂਭ ਸੰਭਾਲ ਲਈ ਰਾਸ਼ਟਰੀ ਪ੍ਰਚਾਰ ਮੁਹਿੰਮ ਤੇ ਸਹਿਮਤੀ ਪੱਤਰ
     3. ਭਾਰਤੀ ਗਣਤੰਤਰ ਦੇ ਉੱਤਰ ਪ੍ਰਦੇਸ਼ ਦੀ ਸਰਕਾਰ ਅਧੀਨ ਯੂ.ਪੀ ਜਲ ਨਿਗਮ ਅਤੇ ਇਜ਼ਰਾਈਲ ਦੇ ਰਾਸ਼ਟਰੀ ਮੂਲ ਢਾਂਚਾ , ਉਰਜਾ ਅਤੇ ਜਲ ਸੰਸਾਧਨ ਮੰਤਰਾਲੇ ਵਿੱਚਕਾਰ ਭਾਰਤ ਵਿੱਚ ਸਟੇਟ ਜਲ ਉਪਭੋਗ ਸੁਧਾਰ ਸਬੰਧੀ ਸਹਿਮਤੀ ਪੱਤਰ
     4. ਭਾਰਤ-ਇਜ਼ਰਾਈਲ ਵਿਕਾਸ ਮਿਲਵਰਤਣ/ਸਹਿਯੋਗ- ਖੇਤੀਬਾੜੀ ਵਿੱਚ 2018 ਤੋਂ 2020 ਤੱਕ ਤਿੰਨ ਸਾਲ ਇਕੱਠੇ ਕੰਮ ਕਰਨ ਦਾ ਪ੍ਰੋਗਰਾਮ
     5. ਭਾਰਤੀ ਪੁਲਾੜ ਖੋਜ ਸੰਗਠਨ (ਇਸਰੋ- ISRO) ਅਤੇ ਇਜ਼ਰਾਈਲ ਪੁਲਾੜ ਏਜੰਸੀ (ਆਈਐੱਸਏ - ISA) ਵਿੱਚਕਾਰ ਪ੍ਰਮਾਣੂ ਘੜੀਆਂ ( Atomic Clocks) ਵਿੱਚ ਸਹਿਯੋਗ ਸਬੰਧੀ ਮਿਲਵਰਤਣ ਯੋਜਨਾ
     6. ਭਾਰਤੀ ਪੁਲਾੜ ਖੋਜ ਸੰਗਠਨ ਅਤੇ ਇਜ਼ਰਾਈਲ ਪੁਲਾੜ ਏਜੰਸੀ ਵਿੱਚਕਾਰ ਜੀ ਈ ਓ- ਐੱਲ ਈ ਓ ਪ੍ਰਕਾਸ਼ ਵਿਗਿਆਨ ਲਿੰਕ ਵਿੱਚ ਸਹਿਯੋਗ ਸਬੰਧੀ ਸਹਿਮਤੀ ਪੱਤਰ
     7. ਭਾਰਤੀ ਪੁਲਾੜ ਖੋਜ ਸੰਗਠਨ ਅਤੇ ਇਜ਼ਰਾਈਲ ਪੁਲਾੜ ਏਜੰਸੀ ਵਿੱਚਕਾਰ ਛੋਟੇ ਸੈੱਟਲਾਈਟਾਂ ਵਾਸਤੇ ਇਲੈਕਟ੍ਰਿਕ ਪ੍ਰੇਰਕ ਵਿੱਚ ਸਹਿਯੋਗ ਸਬੰਧੀ ਸਹਿਮਤੀ ਪੱਤਰ

     1. ਪ੍ਰਧਾਨ ਮੰਤਰੀ ਮੋਦੀ ਨੇ ਇਜ਼ਰਾਈਲੀ ਸਰਕਾਰ ਅਤੇ ਲੋਕਾਂ ਦਾ ਸ਼ਾਨਦਾਰ ਮੇਜ਼ਬਾਨੀ ਲਈ ਧੰਨਵਾਦ ਕੀਤਾ ਅਤੇ ਪ੍ਰਧਾਨ ਮੰਤਰੀ ਨੇਤਨਯਾਹੂ ਨੂੰ ਆਪਸੀ ਸੁਵਿਧਾਜਨਕ ਸਮੇਂ ਤੇ ਭਾਰਤ ਦਾ ਦੌਰਾ ਕਰਨ ਲਈ ਸੱਦਾ ਦਿੱਤਾ । ਪ੍ਰਧਾਨ ਮੰਤਰੀ ਨੇਤਨਯਾਹੂ ਨੇ ਸੱਦੇ ਨੂੰ ਪ੍ਰਵਾਨ ਕਰ ਲਿਆ ।


    ***


    

    
    (Release ID: 1495015) Visitor Counter : 2
    
    
    
    
    

1.