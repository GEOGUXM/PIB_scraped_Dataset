      ਸਮਾਜਿਕ ਨਿਆਂ ਤੇ ਸਸ਼ਕਤੀਕਰਨ ਮੰਤਰਾਲਾ

      ਦਿੱਵਿਆਂਗਜਨ ਸਸ਼ਕਤੀਕਰਨ - 2017 ਬਾਰੇ ਛੋਟੀਆਂ ਫਿਲਮਾਂ ਦਾ ਮੁਕਾਬਲਾ
      Posted On: 17 JUL 2017 6:29PM by PIB Chandigarh


    Short Film Competition on Divyangjan Sashaktikaran-2017


    ਦਿੱਵਿਆਂਗਜਨ ਸਸ਼ਕਤੀਕਰਨ - 2017 ਬਾਰੇ ਛੋਟੀਆਂ ਫਿਲਮਾਂ ਦਾ ਮੁਕਾਬਲਾ


    ਭਾਰਤ ਸਰਕਾਰ ਦੇ ਸਮਾਜਕ ਨਿਆਂ ਅਤੇ ਸਸ਼ਕਤੀਕਰਨ ਮੰਤਰਾਲਾ ਦੇ ਅਪੰਗ ਵਿਅਕਤੀਆਂ (ਦਿੱਵਿਆਂਗਜਨਾਂ) ਦੇ ਸਸ਼ਕਤੀਕਰਨ ਬਾਰੇ ਵਿਭਾਗ (ਡੀਈਪੀਡਬਲਿਯਊਡੀ) ਵੱਲੋਂ ਭਾਰਤ ਸਰਕਾਰ ਦੇ ਸੂਚਨਾ ਅਤੇ ਪ੍ਰਸਾਰਣ ਮੰਤਰਾਲਾ ਦੇ ਡਾਇਰੈਕਟੋਰੇਟ ਆਫ ਫਿਲਮ ਫੈਸਟੀਵਲਜ਼ (ਡੀਐੱਫਐੱਫ) ਦੇ ਸਹਿਯੋਗ ਨਾਲ ' ਦਿੱਵਿਆਂਗਜਨ ਸਸ਼ਕਤੀਕਰਨ 2017 ਬਾਰੇ ਛੋਟੀਆਂ ਫਿਲਮਾਂ ਦਾ ਮੁਕਾਬਲਾ ' ਆਯੋਜਿਤ ਕੀਤਾ ਜਾ ਰਿਹਾ ਹੈ ।


    ਇਹ ਮੁਕਾਬਲਾ ਅਸੈਸੀਬਲ ਇੰਡੀਆ ਕੰਪੇਨ (Accessible India Campaign) ਬਾਰੇ ਜਾਗਰਤੀ ਪੈਦਾ ਕਰਨ ਅਤੇ ਡੀਈਪੀਡਬਲਿਊਡੀ (DEPWD) ਦੀਆਂ ਵੱਖ-ਵੱਖ ਸਕੀਮਾਂ ਨੂੰ ਆਮ ਜਨਤਾ ਵਿੱਚ ਉਤਸ਼ਾਹਿਤ ਕਰਨ ਲਈ ਕੀਤਾ ਜਾ ਰਿਹਾ ਹੈ । ਵਿਭਾਗ ਵੱਲੋਂ ਆਮ ਸ਼ਹਿਰੀਆਂ ਤੋਂ ਅਰਜ਼ੀਆਂ ਮੰਗੀਆਂ ਗਈਆਂ ਹਨ । ਹਿੱਸਾ ਲੈਣ ਦੇ ਚਾਹਵਾਨ ਆਪਣੀਆਂ ਐਂਟਰੀਆਂ ਕਿਸੇ ਵੀ ਇਲੈਟ੍ਰੋਨਿਕ ਡਿਵਾਈਸ ਵਿੱਚ ਸਿਰਫ ਐੱਚਡੀ ਫਾਰਮੈਟ ਵਿੱਚ ਭੇਜ ਸਕਦੇ ਹਨ ।


    ਅਰਜ਼ੀਆਂ ਭੇਜਣ ਦੀ ਆਖਰੀ ਤਾਰੀਕ 8 ਅਗਸਤ , 2017 ਹੈ । ਅਰਜ਼ੀਆਂ 3 ਵਰਗਾਂ ' ਛੋਟੀਆਂ ਡਾਕੂਮੈਂਟਰੀਆਂ ' ਜੋ ਕਿ 30 ਮਿੰਟ ਦੀ ਮਿਆਦ ਦੀਆਂ ਹੋਣ , ' ਛੋਟੀਆਂ ਫਿਲਮ ਾਂ ਜੋ ਕਿ 5 ਮਿੰਟ ਦੀ ਮਿਆਦ ਦੀਆਂ ਹੋਣ ਅਤੇ ' ਟੀ ਵੀ ਸਪਾਟਸ ' ( ਟੈਲੀਵਿਜ਼ਨ ਕਮਰਸ਼ੀਅਲਜ਼) ਜੋ ਕਿ ਵੱਧ ਤੋਂ ਵੱਧ 50 ਸੈਕਿੰਡ ਦੀ ਮਿਆਦ ਦੇ ਹੋਣ , ਵਿੱਚ ਮੰਗੀਆਂ ਗਈਆਂ ਹਨ ।


    ' ਦਿੱਵਿਆਂਗਜਨ ਸਸ਼ਕਤੀਕਰਨ - 2017 ਬਾਰੇ ਛੋਟੀਆਂ ਫਿਲਮਾਂ ਦੇ ਮੁਕਾਬਲਾ ' ਵਿੱਚ ' ਛੋਟੀ ਡਾਕੂਮੈਂਟਰੀ ' ਅਤੇ ' ਟੀਵੀ ਸਪਾਟਸ ' ਵਿੱਚ ਪਹਿਲਾ ਅਤੇ ਦੂਸਰਾ ਪੁਰਸਕਾਰ ਕ੍ਰਮਵਾਰ 5,00,000 ਰੁਪਏ ਅਤੇ 3,00,000 ਰੁਪਏ ਦਾ ਹੋਵੇਗਾ ਜਦੋਂ ਕਿ ' ਛੋਟੀ ਫਿਲਮ ' ਵਰਗ ਵਿੱਚ ਹਰ ਸਕੀਮ ਵਿੱਚ ਸਿਰਫ ਇੱਕ ਪੁਰਸਕਾਰ ਹੀ 4,00,000 ਰੁਪਏ ਦਾ ਹੋਵੇਗਾ । ਹਿੱਸਾ ਲੈਣ ਦੇ ਚਾਹਵਾਨ ਅਧਿਕਾਰਿਤ ਫਾਰਮ ਅਤੇ ਨਿਯਮ ਅਤੇ ਰੈਗੂਲੇਸ਼ਨਾਂ ਸਮੇਤ ਅਰਜ਼ੀ ਫਾਰਮ www.disabilityaffairs.gov.in and www.dff.gov.in ਤੋਂ ਡਾਊਨਲੋਡ ਕਰ ਸਕਦੇ ਹਨ ।


    ਪੁਰਸਕਾਰ ਸਮਾਰੋਹ 21 ਸਤੰਬਰ 2017 ਨੂੰ ਨਵੀਂ ਦਿੱਲੀ ਦੇ ਸਿਰੀ ਫੋਰਟ ਆਡੀਟੋਰੀਅਮ ਵਿੱਚ ਕਰਨ ਦਾ ਪ੍ਰੋਗਰਾਮ ਹੈ ।

    
    
    (Release ID: 1496031) Visitor Counter : 2