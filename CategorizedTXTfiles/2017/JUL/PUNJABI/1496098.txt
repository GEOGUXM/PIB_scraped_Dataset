      ਮਾਨਵ ਸੰਸਾਧਨ ਵਿਕਾਸ ਮੰਤਰਾਲਾ

      ਰਾਖਵੇਂ ਵਰਗ ਲਈ ਨੈੱਟ (ਐੱਨਈਟੀ) ਵਿੱਚ ਛੋਟ
      Posted On: 17 JUL 2017 12:29PM by PIB Chandigarh


    Relaxation for Reserved Category in NET


    ਰਾਖਵੇਂ ਵਰਗ ਲਈ ਨੈੱਟ (ਐੱਨਈਟੀ) ਵਿੱਚ ਛੋਟ


    ਯੂਨੀਵਰਸਿਟੀ ਗਰਾਂਟਸ ਕਮਿਸ਼ਨ (ਯੂਜੀਸੀ) ਨੇ ਸੂਚਿਤ ਕੀਤਾ ਹੈ ਕਿ ਯੂ ਜੀ ਸੀ ਨੈੱਟ (ਐੱਨਈਟੀ) ਪ੍ਰੀਖਿਆ ਦਾ ਨਤੀਜਾ ਐਲਾਨਣ ਲਈ ਨਵਾਂ ਕੁਆਲੀਫਾਇੰਗ ਮਾਪਦੰਡ ਹੇਠ ਲਿਖੇ ਅਨੁਸਾਰ ਹੈ —


    * ਯੂ ਜੀ ਸੀ ਨੈੱਟ ਦੇ ਸਭ ਤੋਂ ਉਪਰਲੇ 6% ਉਮੀਦਵਾਰ ਜੋ ਕਿ ਸਾਰੇ ਤਿੰਨਾਂ ਪੇਪਰਾਂ ਵਿੱਚ ਬੈਠੇ ਹੋਣਗੇ ਅਤੇ ਜਨਰਲ ਕੈਟੇਗਰੀ ਵਿੱਚ ਘੱਟੋ ਘੱਟ ਸਮੁੱਚੇ 40% ਨੰਬਰ ਹਾਸਲ ਕਰਨਗੇ , ਅਤੇ ਅਨੁਸੂਚਿਤ ਜਾਤਾਂ / ਅਨੁਸੂਚਿਤ ਕਬੀਲਿਆਂ / ਹੋਰ ਪਿਛੜੇ ਵਰਗਾਂ (ਨਾਨ ਕਰੀਮੀ ਲੇਅਰ) / ਅਪੰਗਤਾ ਵਾਲੇ ਉਮੀਦਵਾਰ , ਜਿਨ੍ਹਾਂ ਨੇ ਕਿ 35% ਨੰਬਰ ਹਾਸਲ ਕੀਤੇ ਹੋਣਗੇ , ਨੈੱਟ ਵਿੱਚ ਭਾਰਤ ਸਰਕਾਰ ਦੀ ਰਿਜ਼ਰਵੇਸ਼ਨ ਨੀਤੀ ਅਨੁਸਾਰ ਅਸਿਸਟੈਂਟ ਪ੍ਰੋਫੈਸਰ ਲਈ ਯੋਗ ਹੋਣਗੇ ।


    * ਨੈੱਟ ਵਿੱਚ ਅਸਿਸਟੈਂਟ ਪ੍ਰੋਫੈਸਰ ਦੀ ਉਮੀਦਵਾਰੀ ਲਈ ਯੋਗ ਐਲਾਨੇ ਗਏ ਕੁੱਲ ਉਮੀਦਵਾਰਾਂ ਵਿੱਚੋਂ ਜਿਨ੍ਹਾਂ ਨੇ ਜੂਨੀਅਰ ਰਿਸਰਚ ਫੈਲੋਸ਼ਿਪ (ਜੇਆਰਐੱਫ) ਲਈ ਆਵੇਦਨ ਕੀਤਾ ਹੋਵੇਗਾ , ਉਹ ਜੇ ਆਰ ਐੱਫ ਦੇ ਕਨਸਿਡਰੇਸ਼ਨ ਜ਼ੋਨ ਵਿੱਚ ਸ਼ਾਮਲ ਹੋਣਗੇ । ਮੁਹੱਈਆ ਫੈਲੋਸ਼ਿਪ ਭਾਰਤ ਸਰਕਾਰ ਦੀ ਰਿਜ਼ਰਵੇਸ਼ਨ ਨੀਤੀ ਅਨੁਸਾਰ ਮੈਰਿਟ ਦੇ ਅਧਾਰ ਤੇ ਮੁਹੱਈਆ ਕਰਵਾਈ ਜਾਵੇਗੀ ।


    ਇਹ ਸੂਚਨਾ, ਮਾਨਵ ਸੰਸਾਧਨ ਵਿਕਾਸ ਰਾਜ ਮੰਤਰੀ ਡਾ. ਮਹੇਂਦਰ ਨਾਥ ਪਾਂਡੇ ਨੇ ਅੱਜ ਲੋਕ ਸਭਾ ਵਿੱਚ ਇੱਕ ਸਵਾਲ ਦੇ ਜਵਾਬ ਵਿੱਚ ਦਿੱਤੀ ।

    
    
    (Release ID: 1496098) Visitor Counter : 2