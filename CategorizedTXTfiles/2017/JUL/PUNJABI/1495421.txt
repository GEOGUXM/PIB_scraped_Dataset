      ਸੜਕੀ ਆਵਾਜਾਈ ਅਤੇ ਰਾਜਮਾਰਗ ਮੰਤਰਾਲਾ

      ਭਾਰਤੀ ਰਾਸ਼ਟਰੀ ਰਾਜਮਾਰਗ ਅਥਾਰਟੀ (ਐੱਨ ਐੱਚ ਏ ਆਈ) ਨੇ ਆਪਣੇ ਅਧਿਕਾਰੀਆਂ ਨੂੰ ਕਥਿਤ ਤੌਰ ਤੇ ਰਿਸ਼ਵਤ ਦਿੱਤੇ ਜਾਣ ਦੀਆਂ ਖਬਰਾਂ ਉੱਤੇ ਪ੍ਰਤੀਕਰਮ ਪ੍ਰਗਟਾਇਆ, ਅੰਦਰੂਨੀ ਜਾਂਚ ਸ਼ੁਰੂ ਕੀਤੀ
      Posted On: 12 JUL 2017 11:38AM by PIB Chandigarh


    NHAI responds to media report on alleged payment of bribe to its officials, initiates internal investigation


    ਭਾਰਤੀ ਰਾਸ਼ਟਰੀ ਰਾਜਮਾਰਗ ਅਥਾਰਟੀ (ਐੱਨ ਐੱਚ ਏ ਆਈ) ਨੇ ਆਪਣੇ ਅਧਿਕਾਰੀਆਂ ਨੂੰ ਕਥਿਤ ਤੌਰ ਤੇ ਰਿਸ਼ਵਤ ਦਿੱਤੇ ਜਾਣ ਦੀਆਂ ਖਬਰਾਂ ਉੱਤੇ ਪ੍ਰਤੀਕਰਮ ਪ੍ਰਗਟਾਇਆ , ਅੰਦਰੂਨੀ ਜਾਂਚ ਸ਼ੁਰੂ ਕੀਤੀ


    ਇੱਕ ਖਬਰ , ਜਿਸ ਵਿੱਚ ਕਿ ਉਸ ਦੇ ਅਧਿਕਾਰੀਆਂ ਨੂੰ ਕਥਿਤ ਤੌਰ ’ਤੇ 2011-15 ਦਰਮਿਆਨ ਰਿਸ਼ਵਤ ਦੇਣ ਦਾ ਜ਼ਿਕਰ ਸੀ, ਉੱਤੇ ਪ੍ਰਤੀਕਰਮ ਪ੍ਰਗਟਾਉਂਦੇ ਹੋਏ ਨੈਸ਼ਨਲ ਹਾਈਵੇਜ਼ ਅਥਾਰਟੀ ਆਵ੍ ਇੰਡੀਆ ਨੇ ਹੇਠ ਲਿਖਿਆ ਬਿਆਨ ਜਾਰੀ ਕੀਤਾ ਹੈ—


    ਮੀਡੀਆ ਵਿੱਚ ਇਹ ਖਬਰ ਆਈ ਹੈ ਕਿ ਮੈਸਰਜ਼ ਸੀ ਡੀ ਐੱਮ ਸਮਿੱਥ ਇਨਕਾ. ਯੂ ਐੱਸ ਏ ਨੇ ਕਥਿਤ ਤੌਰ ਤੇ ਮੰਨਿਆ ਹੈ ਕਿ ਉਸ ਨੇ 2011 ਤੋਂ 2015 ਦਰਮਿਆਨ ਭਾਰਤੀ ਰਾਸ਼ਟਰੀ ਰਾਜਮਾਰਗ ਅਥਾਰਟੀ ( ਐੱਨ ਐੱਚ ਏ ਆਈ) ਦੇ ਅਧਿਕਾਰੀਆਂ ਨੂੰ , ਜੋ ਕਿ ਸੜਕ ਖੇਤਰ ਵਿੱਚ ਲੱਗੇ ਹੋਏ ਸਨ, ਕੁਝ ਸਮੇਂ ਲਈ ਰਿਸ਼ਵਤ ਦਿੱਤੀ ਸੀ । ਪਰ 2015 ਵਿੱਚ ਇਸ ਕੰਪਨੀ ਨੂੰ ਐੱਨ ਐੱਚ ਏ ਆਈ ਲਈ 3 (ਤਿੰਨ) ਮਹੀਨੇ ਲਈ ਭਵਿੱਖ ਦੀ ਬੋਲੀ ਦੇਣ/ਕੰਮ ਕਰਨ ਤੋਂ ਰੋਕ ਦਿੱਤਾ ਗਿਆ ਸੀ ਕਿਉਂਕਿ ਐੱਨ ਐੱਚ-3 ਦੇ ਢੋਲਪੁਰ-ਮੋਰੀਨਾ ਸੈਕਸ਼ਨ ਉੱਤੇ ਇੱਕ ਪ੍ਰਾਜੈਕਟ ਵਿੱਚ ਕਮ ਕਰਨ ਦੌਰਾਨ ਸੇਵਾਵਾਂ ਵਿੱਚ ਊਣਤਾਈ ਦੀ ਸ਼ਿਕਾਇਤ ਆਈ ਸੀ । ਇਸ ਵੇਲੇ ਮੈਸਰਜ਼ ਸੀ ਡੀ ਐੱਮ ਸਮਿੱਥ ਕੋਲ ਐੱਨ ਐੱਚ ਏ ਆਈ ਦਾ ਕੋਈ ਵੀ ਪ੍ਰੋਜੈਕਟ ਨਹੀਂ ਚੱਲ ਰਿਹਾ । ਲਗਾਏ ਗਏ ਦੋਸ਼ਾਂ ਦੀ ਗੰਭੀਰਤਾ ਨੂੰ ਵੇਖਦੇ ਹੋਏ , ਐੱਨ ਐੱਚ ਏ ਆਈ ਨੇ ਮੀਡੀਆ ਵਿੱਚ ਆਈਆਂ ਰਿਪੋਰਟਾਂ ਦੇ ਅਧਾਰ ਉੱਤੇ ਇਸ ਦੇ ਅਧਿਕਾਰੀਆਂ ਨੂੰ ਕਥਿਤ ਰਿਸ਼ਵਤ ਦੇਣ ਦੇ ਮਾਮਲੇ ਦੀ ਅੰਦਰੂਨੀ ਜਾਂਚ ਸ਼ੁਰੂ ਕਰ ਦਿੱਤੀ ਹੈ ।


    ****

    
    
    (Release ID: 1495421) Visitor Counter : 2