      ਜਲ ਸੰਸਾਧਨ,ਦਰਿਆ ਵਿਕਾਸ ਅਤੇ ਗੰਗਾ ਕਾਇਆ-ਕਲਪ ਮੰਤਰਾਲਾ

      ਰਾਵੀ-ਬਿਆਸ ਦਰਿਆਵਾਂ ਦੇ ਪਾਣੀ ਦਾ ਰੱਫੜ
      Posted On: 20 JUL 2017 12:04PM by PIB Chandigarh


    Ravi-Beas River Water Dispute


    ਰਾਵੀ-ਬਿਆਸ ਦਰਿਆਵਾਂ ਦੇ ਪਾਣੀ ਦਾ ਰੱਫੜ


    ਰਾਵੀ ਤੇ ਬਿਆਸ ਪਾਣੀਆਂ ਦੀ ਟ੍ਰਿਬਿਊਨਲ 1986 ਵਿੱਚ ਬਣਾਈ ਗਈ ਸੀ ਤਾਂ ਕਿ ਰਹਿੰਦੇ ਪਾਣੀਆਂ ਵਿੱਚੋਂ ਪੰਜਾਬ, ਹਰਿਆਣਾ ਅਤੇ ਰਾਜਸਥਾਨ ਵੱਲੋਂ ਮੰਗੇ ਜਾ ਰਹੇ ਪਾਣੀ ਦੇ ਹਿੱਸੇ ਦੀ ਵਰਤੋਂ ਦੀ ਮਿਕਦਾਰ ਦੀ ਪੜਤਾਲ ਹੋ ਸਕੇ। ਟ੍ਰਿਬਿਊਨਲ ਨੇ ਜਨਵਰੀ 1987 ਵਿੱਚ ਇੱਕ ਰਿਪੋਰਟ ਭੇਜੀ। ਅੰਤਰ-ਰਾਜੀ ਰਿਵਰ ਵਾਟਰ ਡਿਸਪਿਊਟਸ( ISRWD ) ਐਕਟ 1956 ਦੇ ਧਾਰਾਵਂ ਦੇ ਅਧੀਨ ਪੰਜਾਬ, ਹਰਿਆਣ, ਰਾਜਸਥਾਨ ਅਤੇ ਕੇਂਦਰ ਸਰਕਾਰ ਵੱਲੋਂ ਇਸ ਰਿਪੋਰਟ ਦੇ ਕਈ ਨੁਕਤਿਆਂ ਤੇ ਟ੍ਰਿਬਿਊਨਲ ਪਾਸੋਂ ਸਪਸ਼ਟਤਾ/ਅਗਵਾਈ ਮੰਗੀ ਗਈ। ਇਹ ਮਾਮਲਾ ਟ੍ਰਿਬਿਊਨਲ ਦੇ ਪਾਸ ਵਿਚਾਰ ਅਧੀਨ ਹੈ।


    ਇਸ ਦੌਰਾਨ ਪੰਜਾਬ ਰਾਜ ਨੇ ਮਿਤੀ 12.07.2004 ਨੂੰ ਪੰਜਾਬ ਟਰਮੀਨੇਸ਼ਨ ਆਵ੍ ਐਗਰੀਮੈਂਟਸ ਐਕਟ 2004 ਬਣਾਇਆ ਜਿਸ ਵਿੱਤ ‘ਚ ਰਾਵੀ-ਬਿਆਸ ਦੇ ਪਾਣੀਆਂ ਸਬੰਧੀ ਸਾਰੇ ਸਮਝੌਤੇ ਰੱਦ ਕਰਕੇ ਪੰਜਾਬ ਨੂੰ ਮਿਤੀ 31.12.1981 ਦੇ ਸਮਝੌਤੇ ਤਹਿਤ ਇਸ ਦੀਆਂ ਬਣਦੀਆਂ ਜ਼ਿੰਮੇਵਾਰੀਆਂ ਤੋਂ ਮੁਕਤ ਕਰ ਦਿੱਤਾ। ਭਾਰਤ ਸਰਕਾਰ ਵੱਲੋਂ 22 ਜੁਲਾਈ,2004 ਵਿੱਚ ਮਾਮਲੇ ਨੂੰ ਰਾਸ਼ਟਰਪਤੀ ਦੇ ਹਵਾਲੇ ਨਾਲ ਮਾਨਯੋਗ ਸੁਪਰੀਮ ਕੋਰਟ ਦੀ ਰਾਏ ਲੈਣ ਵਾਸਤੇ ਅਤੇ ਪੀਟੀਏ( PTA ) 2004 ਦੇ ਸੰਵਿਧਾਨਿਕ ਤੌਰ ‘ਤੇ ਸਹੀ ਹੋਣ ਸਬੰਧੀ ਕੇਸ ਦਰਜ ਕੀਤਾ ਗਿਆ। ਮਾਨਯੋਗ ਸੁਪਰੀਮ ਕੋਰਟ ਨੇ ਮਿਤੀ 10-11-2016 ਨੂੰ ਰਾਸ਼ਟਰਪਤੀ ਦੇ ਹਵਾਲੇ ਉੱਪਰ ਆਪਣੀ ਰਾਏ ਦਿੱਤੀ ਅਤੇ ਦੱਸਿਆ ਕਿ ਪੰਜਾਬ ਐਕਟ ਭਾਰਤੀ ਸੰਵਿਧਾਨਿਕ ਧਾਰਾਵਾਂ ਅਨੁਸਾਰ ਨਹੀਂ ਹੈ। ਇਸ ਤੋਂ ਅੱਗੇ ਇਹ ਵੀ ਦੱਸਿਆ ਗਿਆ ਕਿ ਸਤਲੁਜ - ਯਮੁਨਾ ਲਿੰਕ ਨਹਿਰ ( SYL ) ਸਬੰਧੀ ਫੈਸਲੇ ਨੂੰ ਲਾਗੂ ਕਰਨਾ ਮਾਨਯੋਗ ਸੁਪਰੀਮ ਕੋਰਟ ਦੇ ਵਿਚਾਰ ਅਧੀਨ ਹੈ।


    ਇਹ ਜਾਣਕਾਰੀ ਡਾਕਟਰ ਸੰਜੀਵ ਕੁਮਾਰ ਬਲਿਆਨ ਕੇਂਦਰੀ ਰਾਜ ਮੰਤਰੀ ਜਲ ਸੰਸਾਧਨ, ਨਦੀ ਵਿਕਾਸ ਅਤੇ ਗੰਗਾ ਕਾਇਆਕਲਪ ਵੱਲੋਂ ਲੋਕ ਸਭਾ ਵਿੱਚ ਇੱਕ ਪ੍ਰਸ਼ਨ ਦਾ ਲਿਖਤੀ ਉੱਤਰ ਦਿੰਦਿਆਂ ਦਿੱਤੀ ਗਈ।

    
    
    (Release ID: 1496563) Visitor Counter : 3