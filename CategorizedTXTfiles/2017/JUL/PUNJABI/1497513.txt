      ਪ੍ਰਧਾਨ ਮੰਤਰੀ ਦਫਤਰ

      ਪ੍ਰਧਾਨ ਮੰਤਰੀ ਕਲ੍ਹ ਡਾ. ਏ ਪੀ ਜੇ ਅਬਦੁਲ ਕਲਾਮ ਯਾਦਗਾਰ ਦਾ ਉਦਘਾਟਨ ਕਰਨਗੇ
      Posted On: 27 JUL 2017 10:17AM by PIB Chandigarh


    PM to inaugurate Dr. APJ Abdul Kalam Memorial tomorrow


    ਪ੍ਰਧਾਨ ਮੰਤਰੀ ਕਲ੍ਹ ਡਾ. ਏ ਪੀ ਜੇ ਅਬਦੁਲ ਕਲਾਮ ਯਾਦਗਾਰ ਦਾ ਉਦਘਾਟਨ ਕਰਨਗੇ


    ਪ੍ਰਧਾਨ ਮੰਤਰੀ , ਸ਼੍ਰੀ ਨਰੇਂਦਰ ਮੋਦੀ ਸਾਬਕਾ ਰਾਸ਼ਟਰਪਤੀ ਡਾ.ਏ ਪੀ ਜੇ ਅਬਦੁਲ ਕਲਾਮ ਦੀ ਯਾਦਗਾਰ ਦਾ ਰਾਮੇਸ਼ਵਰਮ ਦੇ ਪੇਈ ਕਾਰੁੰਬੂ ( Pei Karumbu ) , ਵਿਖੇ ਕਲ੍ਹ (27.07.2017) ਨੂੰ 11.30 ਵਜੇ ਉਦਘਾਟਨ ਕਰਨਗੇ । ਪ੍ਰਧਾਨ ਮੰਤਰੀ ਡੀ ਆਰ ਡੀ ਓ ਵੱਲੋਂ ਡਿਜ਼ਾਈਨ ਅਤੇ ਤਿਆਰ ਕੀਤੀ ਯਾਦਗਾਰ ਉੱਤੇ ਰਾਸ਼ਟਰੀ ਝੰਡਾ ਲਹਿਰਾਉਣਗੇ ।


    ਪ੍ਰਧਾਨ ਮੰਤਰੀ ਵੱਲੋਂ ਡਾ. ਅਬਦੁਲ ਕਲਾਮ ਦੇ ਇੱਕ ਬੁੱਤ ਤੋਂ ਪਰਦਾ ਹਟਾਇਆ ਜਾਵੇਗਾ ਅਤੇ ਫੁੱਲਾਂ ਨਾਲ ਸ਼ਰਧਾਂਜਲੀ ਅਰਪਿਤ ਕੀਤੀ ਜਾਵੇਗੀ । ਪ੍ਰਧਾਨ ਮੰਤਰੀ ਸ਼੍ਰੀ ਮੋਦੀ ਡਾ. ਕਲਾਮ ਦੇ ਪਰਿਵਾਰਕ ਮੈਂਬਰਾਂ ਨਾਲ ਗੱਲਬਾਤ ਕਰਨਗੇ ।


    ਬਾਅਦ ਵਿੱਚ ਪ੍ਰਧਾਨ ਮੰਤਰੀ ' ਕਲਾਮ ਸੰਦੇਸ਼ ਵਾਹਿਨੀ ' ਜੋ ਕਿ ਇੱਕ ਪ੍ਰਦਰਸ਼ਨੀ ਵਾਲੀ ਬੱਸ ਹੈ ਅਤੇ ਜੋ ਦੇਸ਼ ਦੇ ਵੱਖ-ਵੱਖ ਸੂਬਿਆਂ ਵਿੱਚੋਂ ਹੁੰਦੀ ਹੋਈ 15 ਅਕਤੂਬਰ ਨੂੰ ਰਾਸ਼ਟਰਪਤੀ ਭਵਨ ਪਹੁੰਚੇਗੀ , ਨੂੰ ਹਰੀ ਝੰਡੀ ਵਿਖਾ ਕੇ ਰਵਾਨਾ ਕਰਨਗੇ । ਉਸੇ ਦਿਨ ਸਾਬਕਾ ਰਾਸ਼ਟਰਪਤੀ ਦਾ ਜਨਮ ਦਿਨ ਵੀ ਹੈ ।


    ਪ੍ਰਧਾਨ ਮੰਤਰੀ ਮੋਦੀ ਉਸ ਤੋਂ ਬਾਅਦ ਇੱਕ ਜਨਤਕ ਮੀਟਿੰਗ ਲਈ ਮੰਡਪਮ ਰਵਾਨਾ ਹੋ ਜਾਣਗੇ । ਉਹ ਲਾਂਗ ਲਾਈਨਰ ਟਰਾਲਰਜ਼ ਦੇ ਲਾਭਕਾਰੀਆਂ ਨੂੰ ਬਲਿਊ ਰੈਵੋਲਿਊਸ਼ਨ ਸਕੀਮ ਅਧੀਨ ਪ੍ਰਵਾਨਗੀ ਪੱਤਰ ਵੰਡਣਗੇ । ਉਹ ਅਯੁੱਧਿਆ ਤੋਂ ਰਾਮੇਸ਼ਵਰਮ ਤੱਕ ਨਵੀਂ ਐਕਸਪ੍ਰੈਸ ਗੱਡੀ ਨੂੰ (ਵੀਡੀਓ ਕਾਨਫਰੰਸ ਰਾਹੀਂ) ਰਵਾਨਾ ਕਰਨਗੇ । ਪ੍ਰਧਾਨ ਮੰਤਰੀ ਗਰੀਨ ਰਾਮੇਸ਼ਵਰਮ ਪ੍ਰਾਜੈਕਟ ਦੇ ਸਾਰਾਂਸ਼ ਜਾਰੀ ਕਰਨਗੇ । ਉਹ ਦੇਸ਼ ਨੂੰ ਸਮਰਪਿਤ ਹੋਣ ਵਾਲੀ 9.5 ਕਿਲੋਮੀਟਰ ਲੰਬੀ ਲਿੰਕ ਸੜਕ ਐੱਨ ਐੱਚ-87 ਦੇ ਨੀਂਹ ਪੱਥਰ ਤੋਂ ਪਰਦਾ ਹਟਾਉਣਗੇ । ਇਹ ਸੜਕ ਮੁਕੁੰਦਾਰਿਆਰ ਚਾਠੀਰਾਮ ਅਤੇ ਆਰੀਚਲਮੁਰਾਈ ( Mukundarayar Chathiram and Arichalmunai ) ਦਰਮਿਆਨ ਬਣੇਗੀ ।


    ਕਲਾਮ ਮੈਮੋਰੀਅਲ ਦਾ ਪਿਛੋਕੜ


    ਇਹ ਯਾਦਗਾਰ ਡੀ ਆਰ ਡੀ ਓ ਵੱਲੋਂ ਪੂਰੇ ਇੱਕ ਸਾਲ ਵਿੱਚ ਤਿਆਰ ਕੀਤੀ ਗਈ ਹੈ । ਨਕਸ਼ੇ ਦੇ ਹਿਸਾਬ ਨਾਲ ਇਸ ਦੀ ਪ੍ਰੇਰਨਾ ਕਈ ਕੌਮੀ ਯਾਦਗਾਰਾਂ ਤੋਂ ਲਈ ਗਈ ਹੈ । ਇਸ ਦੀ ਮੂਹਰਲੀ ਦਾਖਲਾ ਦਿੱਖ ਇੰਡੀਆ ਗੇਟ ਵਰਗੀ ਹੈ , ਜਦੋਂ ਕਿ ਦੋ ਥੰਮ ਰਾਸ਼ਟਰਪਤੀ ਭਵਨ ਵਰਗੇ ਬਣਾਏ ਗਏ ਹਨ ।


    ਇਸ ਯਾਦਗਾਰ ਵਿੱਚ 4 ਮੁੱਖ ਹਾਲ ਹਨ ਜਿਨ੍ਹਾਂ ਵਿੱਚੋਂ ਹਰ ਇੱਕ ਡਾ. ਕਲਾਮ ਦੇ ਜੀਵਨ ਅਤੇ ਸਮੇਂ ਨੂੰ ਦਰਸਾਉਂਦੇ ਹਨ । ਹਾਲ ਨੰ. 1 ਉਨ੍ਹਾਂ ਦੇ ਬਾਲਪਨ ਅਤੇ ਉਨ੍ਹਾਂ ਦੇ ਵਿੱਦਿਅਕ ਜੀਵਨ ਨਾਲ ਸਬੰਧਤ ਹੈ । ਹਾਲ ਨੰ. 2 ਉਨ੍ਹਾਂ ਦੇ ਰਾਸ਼ਟਰਪਤੀ ਰਹਿਣ ਦੇ ਦਿਨਾਂ ਨਾਲ ਸਬੰਧਤ ਹੈ । ਇਸ ਵਿੱਚ ਸੰਸਦ ਅਤੇ ਸੰਯੁਕਤ ਰਾਸ਼ਟਰ ਪ੍ਰੀਸ਼ਦ ਵਿੱਚ ਉਨ੍ਹਾਂ ਵੱਲੋਂ ਦਿੱਤੇ ਗਏ ਭਾਸ਼ਨਾਂ ਦਾ ਵੀ ਜ਼ਿਕਰ ਹੈ । ਹਾਲ ਨੰ. 3 ਉਨ੍ਹਾਂ ਦੇ ਇਸਰੋ ਅਤੇ ਡੀ ਆਰ ਡੀ ਓ ਦੇ ਦਿਨਾਂ ਨਾਲ ਸਬੰਧਤ ਹੈ ਅਤੇ ਹਾਲ ਨੰ. 4 ਉਨ੍ਹਾਂ ਦੇ ਰਾਸ਼ਟਰਪਤੀ ਦੇ ਅਹੁਦੇ ਤੋਂ ਹਟਣ ਤੋਂ ਬਾਅਦ ਸ਼ਿਲਾਂਗ ਵਿੱਚ ਉਨ੍ਹਾਂ ਦੇ ਦਿਹਾਂਤ ਤੱਕ ਨਾਲ ਸਬੰਧਤ ਹੈ ।


    ਉੱਥੇ ਇੱਕ ਵੱਖਰਾ ਸੈਕਸ਼ਨ ਵੀ ਹੈ ਜਿਸ ਵਿੱਚ ਕਿ ਡਾ. ਕਲਾਮ ਦੀਆਂ ਨਿਜੀ ਚੀਜ਼ਾਂ ਰੱਖੀਆਂ ਗਈਆਂ ਹਨ ਜਿਨ੍ਹਾਂ ਵਿੱਚ ਉਨ੍ਹਾਂ ਦੀ ਪ੍ਰਸਿੱਧ ਰੁਦਰ ਵੀਣਾ , ਜੀ-ਸੂਟ ਜੋ ਕਿ ਉਨ੍ਹਾਂ ਨੇ ਸੂ-30 ਐੱਮ ਕੇ ਆਈ ਉਡਾਨ ਦੌਰਾਨ ਪਾਇਆ ਸੀ ਅਤੇ ਉਨ੍ਹਾਂ ਨੂੰ ਮਿਲੇ ਵੱਖ -ਵੱਖ ਪੁਰਸਕਾਰ ਵੀ ਸ਼ਾਮਲ ਹਨ । 12 ਕੰਧਾਂ ਦੀ ਵਰਤੋਂ ਪੇਂਟਿੰਗਜ਼ ਅਤੇ ਚਿੱਤਰਕਾਰੀ ਲਈ ਕੀਤੀ ਗਈ ਹੈ ।


    ਸਾਰੇ ਇਲਾਕੇ ਨੂੰ ਬਹੁਤ ਸੁੰਦਰ ਢੰਗ ਨਾਲ ਲੈਂਡਸਕੇਪ ਕੀਤਾ ਗਿਆ ਹੈ ਤਾਂਕਿ ਡਾ. ਕਲਾਮ ਦੀ ਸ਼ਖਸੀਅਤ ਦੇ ਸ਼ਾਂਤੀ ਅਤੇ ਇਕਸੁਰਤਾ ਦੇ ਪਹਿਲੂ ਨੂੰ ਦਰਸਾਇਆ ਜਾ ਸਕੇ । ਉਸਾਰੀ ਦਾ ਸਮਾਨ ਅਤੇ ਹੋਰ ਸਬੰਧਤ ਵਸਤਾਂ ਦੇਸ਼ ਦੇ ਕਈ ਹੋਰ ਹਿੱਸਿਆਂ ਤੋਂ ਰਾਮੇਸ਼ਵਰਮ ਵਿੱਚ ਲਿਆਂਦੀਆਂ ਗਈਆਂ ਹਨ । ਯਾਦਗਾਰ ਦੇ ਮੂਹਰਲੇ ਸ਼ਿਲਪਕਾਰੀ ਵਾਲੇ ਦਰਵਾਜ਼ੇ ਥੰਜਾਵੁਰ ( Thanjavur ) ਤੋਂ ਮੰਗਵਾਏ ਗਏ ਹਨ , ਸਟੋਨ ਕਲੈਡਿੰਗਜ਼ ਜੈਸਲਮੇਰ ਅਤੇ ਆਗਰਾ ਤੋਂ , ਪੱਥਰ ਦੇ ਥੰਮ੍ਹ ਬੈਂਗਲੁਰੂ ਤੋਂ , ਪੱਥਰ ਕਰਨਾਟਕ ਤੋਂ , ਕੰਧ ਚਿੱਤਰ ਹੈਦਰਾਬਾਦ , ਸ਼ਾਂਤੀਨਿਕੇਤਨ , ਕੋਲਕਾਤਾ ਅਤੇ ਚੇਨਈ ਤੋਂ ਮੰਗਵਾਏ ਗਏ ਹਨ ।

    
    
    (Release ID: 1497513) Visitor Counter : 2