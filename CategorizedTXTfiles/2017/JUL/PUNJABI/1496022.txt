      ਮਾਨਵ ਸੰਸਾਧਨ ਵਿਕਾਸ ਮੰਤਰਾਲਾ

      ਉਚੇਰੀ ਸਿੱਖਿਆ ਦੀ ਗੁਣਵੱਤਾ ਸੁਧਾਰਦਿਆਂ
      Posted On: 17 JUL 2017 6:21PM by PIB Chandigarh


    Improving The Quality of Higher Education


    ਉਚੇਰੀ ਸਿੱਖਿਆ ਦੀ ਗੁਣਵੱਤਾ ਸੁਧਾਰਦਿਆਂ


    ਕੇਂਦਰ ਸਰਕਾਰ ਰਾਸ਼ਟਰ ਦੀ ਉਚੇਰੀ ਸਿੱਖਿਆ ਦੀ ਗੁਣਵੱਤਾ ਸੁਧਾਰਨ ਲਈ ਕਈ ਉਪਰਾਲੇ ਕਰ ਰਹੀ ਹੈ। ਦੇਸ਼ ਦੀਆਂ ਕਈ ਉਚੇਰੀ ਸਿੱਖਿਆ ਸੰਸਥਾਵਾਂ ਜਿਵੇਂ ਕਿ ਇੰਡੀਅਨ ਇੰਸਟਿਟੀਊਟਸ ਆਵ੍ ਟੈਕਨੋਲੋਜੀ ( IITs ), ਇੰਡੀਅਨ ਇੰਸਟਿਟੀਊਟਸ ਆਵ੍ ਸਾਇੰਸ ਐਜੂਕੇਸ਼ਨ ਟੈਕਨੋਲੋਜੀ ( IISERs ) , ਇੰਡੀਅਨ ਇੰਸਟਿਟੀਊਟਸ ਆਵ੍ ਇਨਫਰਮੇਸ਼ਨ ਟੈਕਨੋਲੋਜੀ ( IIITs ) ਅਤੇ ਕੁਝ ਕੇਂਦਰੀ ਯੂਨੀਵਰਸਿਟੀਆਂ ਦੁਨੀਆ ਵਿੱਚ ਉਚੇਰੀ ਸਿੱਖਿਆ ਦੇ ਸਭ ਤੋਂ ਬਿਹਤਰੀਨ ਸੰਸਥਾਨਾਂ ਵਿੱਚ ਸ਼ੁਮਾਰ ਹੋਏ ਹਨ।


    ਏਜੰਸੀਆਂ ਵੱਲੋਂ ਦੁਨੀਆ ਦੀਆਂ ਯੂਨੀਵਰਸਿਟੀਆਂ ਦੀ ਗਲੋਬਲ ਅਕਾਦਮਿਕ ਰੈਂਕਿੰਗ ਕੀਤੀ ਜਾਂਦੀ ਹੈ। ਅਜਿਹੀਆਂ ਰੈਂਕਿੰਗ ਮਸ਼ਕਾਂ ਵਿੱਚੋਂ ਇੱਕ ਦ ਟਾਈਮ ਜ਼ ਹਾਇਰ ਐਜੂਕੇਸ਼ਨ ਵਰਲਡ ਯੂਨੀਵਰਸਿਟੀ ਰੈਂਕਿੰਗਜ਼ 2016-17 ਨੇ ਭਾਰਤ ਦੀਆਂ 31 ਯੂਨੀਵਰਸਿਟੀਆਂ ਨੂੰ ਸੰਸਾਰ ਦੀਆਂ ਸਰਬ ਸ੍ਰੇਸ਼ਠ ਯੂਨੀਵਰਸਿਟੀਆਂ ਵਿੱਚ ਸੂਚੀ-ਬੱਧ ਕੀਤਾ ਹੈ।


    ਇੰਡੀਅਨ ਇੰਸਟਿਟੀਊਟਸ ਆਵ੍ ਸਾਇੰਸ ( IISc ) ਬੰਗਲੌਰ ਅਤੇ ਇੰਡੀਅਨ ਇੰਸਟਿਟੀਊਟਸ ਆਵ੍ ਟੈਕਨੋਲੋਜੀ ਦਿੱਲੀ ( IITD ) ਨੂੰ ਕਿਊ ਐੱਸ ( QS ) ਵਰਲਡ ਯੂਨੀਵਰਸਿਟੀ ਰੈਂਕਿੰਗ ਜ਼ 2017 ਵਿੱਚ ਉੱਪਰਲੇ 200 ਸੰਸਥਾਨਾਂ ਵਿੱਚ ਸ਼ਾਮਲ ਕੀਤਾ ਗਿਆ ਹੈ। ਆਈਆਈਐੱਸਸੀ ( IISc ) ਨੂੰ 152 ਵੀਂ ਥਾਂ ` ਤੇ ਰੱਖਿਆ ਗਿਆ ਜਦੋਂ ਕਿ ਆਈਆਈ ਟੀ ਦਿੱਲੀ ( IITD ) ਨੇ 185 ਵਾਂ ਰੈਂਕ ਪ੍ਰਾਪਤ ਕੀਤਾ ਹੈ ।


    ਗੁਣਵੱਤਾ ਸੁਧਾਰਨ ਲਈ ਕੇਂਦਰ ਸਰਕਾਰ ਨੇ ਕਈ ਪਹਿਲਾਂ ਕੀਤੀਆਂ ਹਨ ਜਿਵੇਂ ਕਿ ਨੈਸ਼ਨਲ ਇੰਸਟਿਟੀਊਸ਼ਨਲ ਰੈਂਕਿੰਗ ਫਰੇਮਵਰਕ (ਐੱਨਆਈਆਰਐੱਫ- NIRF ) , ਇੰਪੈਕਟਿੰਗ ਰਿਸਰਚ ਇਨੋਵੇਸ਼ਨ ਐਂਡ ਟੈਕਨੋਲੋਜੀ (ਇੰਪ੍ਰਿੰਟ- IMPRINT ), ਉੱਚਤਰ ਆਵਿਸ਼ਕਾਰ ਯੋਜਨਾ (ਯੂਏਵਾਈ- UAY ) ਅਤੇ ਗਲੋਬਲ ਇਨੀਸ਼ਿਏਟਿਵ ਆਵ੍ ਅਕੈਡਮਿਕ ਨੈੱਟਵਰਕਸ (ਗਿਆਨ- GIAN ) ਜੋ ਕਿ ਦੇਸ਼ ਦੇ ਸਿੱਖਿਆ ਖੇਤਰ ਵਿੱਚ ਸਿੱਖਿਆ ਦੇ ਗੁਣਾਤਮਕ ਵਿਕਾਸ ਲ਼ਈ ਸ਼ੁਰੂ ਕੀਤੇ ਗਏ ਹਨ।


    ਯੂਨੀਵਰਸਿਟੀ ਗ੍ਰਾਂਟਸ ਕਮਿਸ਼ਨ (ਯੂਜੀਸੀ- UGC ) ਨੇ ਉਚੇਰੀ ਸਿੱਖਿਆ ਦੀ ਗੁਣਵੱਤਾ ਦੀ ਕਾਇਮੀ ਹਿਤ ਨਿਰੰਤਰ ਸੁਧਾਰ ਅਤੇ ਅਕਾਦਮਿਕ ਸੁਧਾਰਾਂ ਦੇ ਪ੍ਰਬੰਧ ਲਈ ਕਈ ਰੈਗੂਲੇਸ਼ਨ (ਨੇਮ) ਨੋਟੀਫਾਈ ਕੀਤੇ ਹਨ। ਇਹ ਰੈਗੂਲੇਸ਼ਨ ਯੂਜੀਸੀ ਦੀ ਵੈੱਬਸਾਈਟ http://www.ugc.ac.in/page/UGC-Regulations.aspx ` ਤੇ ਉਪਲੱਬਧ ਹਨ।


    ਮਾਨਵ ਸੰਸਾਧਨ ਵਿਕਾਸ ਰਾਜ ਮੰਤਰੀ, ਡਾ. ਮਹੇਂਦਰ ਨਾਥ ਪਾਂਡੇ ਨੇ ਇਹ ਸੂਚਨਾ ਅੱਜ ਇੱਕ ਲੋਕ ਸਭਾ ਪ੍ਰਸ਼ਨ ਦੇ ਲਿਖਤੀ ਉੱਤਰ ਵਿੱਚ ਦਿੱਤੀ।


    *****

    
    
    (Release ID: 1496022) Visitor Counter : 2