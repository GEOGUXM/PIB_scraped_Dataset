      ਸਿਹਤ ਤੇ ਪਰਿਵਾਰ ਭਲਾਈ ਮੰਤਰਾਲਾ

      ਸ਼੍ਰੀ ਜੇ ਪੀ ਨੱਡਾ ਨੇ ਵਿਸ਼ਵ ਜਨਸੰਖਿਆ ਦਿਵਸ ਦੇ ਮੌਕੇ ਤੇ ਪਰਿਵਾਰ ਨਿਯੋਜਨ ਵਿੱਚ ਨਵੀਆਂ ਪਹਿਲਕਦਮੀਆਂ ਸ਼ੁਰੂ ਕੀਤੀਆਂ
      Posted On: 11 JUL 2017 11:46AM by PIB Chandigarh


    Shri J P Nadda launches new family planning initiatives on World Population Day


    ਸ਼੍ਰੀ ਜੇ ਪੀ ਨੱਡਾ ਨੇ ਵਿਸ਼ਵ ਜਨਸੰਖਿਆ ਦਿਵਸ ਦੇ ਮੌਕੇ ਤੇ ਪਰਿਵਾਰ ਨਿਯੋਜਨ ਵਿੱਚ ਨਵੀਆਂ ਪਹਿਲਕਦਮੀਆਂ ਸ਼ੁਰੂ ਕੀਤੀਆਂ


    'ਮਿਸ਼ਨ ਪਰਿਵਾਰ ਵਿਕਾਸ' ਉੱਚ ਟੀ ਐੱਫ ਆਰ ਵਾਲੇ 7 ਸੂਬਿਆਂ ਦੇ 146 ਜ਼ਿਲ੍ਹਿਆਂ ਵਿੱਚ ਧਿਆਨ ਕੇਂਦ੍ਰਿਤ ਕਰੇਗਾ


    ਨਵੀਂ ਆਈ ਈ ਸੀ ਮੁਹਿੰਮ ਦੀ ਸ਼ੁਰੂਆਤ


    ''ਮਿਸ਼ਨ ਪਰਿਵਾਰ ਵਿਕਾਸ ਉੱਚ ਟੋਟਲ ਫਰਟਿਲਟੀ ਰੇਟ (ਟੀ ਐੱਫ ਆਰ )ਵਾਲੇ 7 ਸੂਬਿਆਂ ਦੇ 146 ਵਧੇਰੇ ਜਨਮ ਦਰ ਵਾਲੇ ਜ਼ਿਲ੍ਹਿਆਂ ਵਿੱਚ ਧਿਆਨ ਕੇਂਦ੍ਰਿਤ ਕਰੇਗਾ । ਇਸ ਅਧੀਨ ਵਧੀਆ ਸੇਵਾਵਾਂ ਮੁਹੱਈਆ ਕਰਵਾ ਕੇ ਅਬਾਦੀ ਨੂੰ ਸਥਿਰ ਕਰਨ ਲਈ ਵਿਸ਼ੇਸ਼ ਟੀਚਿਆਂ ਵਾਲੀਆਂ ਪਹਿਲਕਦਮੀਆਂ ਆਰੰਭੀਆਂ ਜਾਣਗੀਆਂ । '' ਇਹ ਪ੍ਰਗਟਾਵਾ ਕੇਂਦਰੀ ਸਿਹਤ ਅਤੇ ਪਰਿਵਾਰ ਕਲਿਆਣ ਮੰਤਰੀ ਸ਼੍ਰੀ ਜੇ ਪੀ ਨੱਡਾ ਨੇ ਅੱਜ ਇਥੇ ਵਿਸ਼ਵ ਜਨਸੰਖਿਆ ਦਿਵਸ ਦੇ ਮੌਕੇ ਉੱਤੇ ਜਨਸੰਖਿਆ ਸਥਿਰਤਾ ਕੋਸ਼ (ਜੇ ਐਸ ਕੇ) ਵੱਲੋਂ ਆਯੋਜਿਤ ਇੱਕ ਸਮਾਰੋਹ ਵਿੱਚ ਕੀਤਾ । ਸਿਹਤ ਅਤੇ ਪਰਿਵਾਰ ਭਲਾਈ ਰਾਜ ਮੰਤਰੀ ਸ਼੍ਰੀਮਤੀ ਅਨੁਪ੍ਰਿਯਾ ਪਟੇਲ ਵੀ ਸਮਾਰੋਹ ਵਿੱਚ ਮੌਜੂਦ ਸਨ ।


    ਸ਼੍ਰੀ ਨੱਡਾ ਨੇ ਕਿਹਾ ਕਿ ਮਿਸ਼ਨ ਪਰਿਵਾਰ ਵਿਕਾਸ ਉਨ੍ਹਾਂ ਦੇ ਮੰਤਰਾਲੇ ਵੱਲੋਂ ਤਿਆਰ ਕੀਤੀ ਗਈ ਇੱਕ ਪਹਿਲਕਦਮੀ ਹੈ ਜਿਸ ਵਿੱਚ ਸੇਵਾਵਾਂ ਪ੍ਰਦਾਨ ਕਰਨ , ਪ੍ਰਮੋਸਨਲ ਸਕੀਮਾਂ, ਵਸਤਾਂ ਦੀ ਸੁਰੱਖਿਆ, ਸਮਰੱਥਾ ਅਤੇ ਵਿਕਾਸ, ਚੌਗਿਰਦੇ ਦੀ ਵਿਸਤ੍ਰਿਤ ਨਿਗਰਾਨੀ ਰਾਹੀਂ ਪਹੁੰਚ ਸੁਧਾਰ ਉੱਤੇ ਵਿਸ਼ੇਸ਼ ਧਿਆਨ ਦਿੱਤਾ ਜਾਵੇਗਾ । ਸ਼੍ਰੀ ਨੱਡਾ ਨੇ ਟੀਮ ਨੂੰ ਇਸ ਗੱਲ ਦੀ ਵਧਾਈ ਦਿੱਤੀ ਕਿ ਉਸ ਨੇ ਇਨ੍ਹਾਂ ਜ਼ਿਲ੍ਹਿਆਂ ਲਈ ਮਾਈਕਰੋ ਪਲੈਨਿੰਗ ਕੀਤੀ ਹੈ ਅਤੇ ਲੋੜ ਆਧਾਰਤ ਪ੍ਰੋਗਰਾਮ ਟੀ ਐੱਫ ਆਰ ਲਈ ਤਿਆਰ ਕੀਤੇ ਹਨ । ਸਿਹਤ ਮੰਤਰੀ ਨੇ ਅਧਿਕਾਰੀਆਂ ਨੂੰ ਇਹ ਵੀ ਸਲਾਹ ਦਿੱਤੀ ਕਿ ਪ੍ਰੋਗਰਾਮ ਦਾ ਛਿਮਾਹੀ ਜਾਇਜ਼ਾ ਲਿਆ ਜਾਵੇ ਅਤੇ ਪ੍ਰੋਗਰਾਮ ਵਿੱਚ ਹੋਈਆਂ ਪ੍ਰਾਪਤੀਆਂ ਉੱਤੇ ਵਿਚਾਰ ਕੀਤੀ ਜਾਵੇ ਤਾਂਕਿ ਪਤਾ ਲੱਗ ਸਕੇ ਕਿ ਉਹ ਸਹੀ ਦਿਸ਼ਾ ਵਿੱਚ ਜਾ ਰਿਹਾ ਹੈ ਕਿ ਨਹੀਂ । ਉਨ੍ਹਾਂ ਕਿਹਾ ਕਿ , ''ਅਸੀਂ ਗਰਭ ਨਿਰੋਧਕ ਵਸਤਾਂ ਵਿੱਚ ਕਾਫੀ ਵਾਧਾ ਕੀਤਾ ਹੈ ਤਾਂਕਿ ਲੋਕਾਂ ਦੀਆਂ ਵਧ ਰਹੀਆਂ ਲੋੜਾਂ ਉੱਤੇ ਪੂਰਾ ਉਤਰਿਆ ਜਾਵੇ । ਇਸ ਤੋਂ ਇਲਾਵਾ ਅਸੀਂ ਦਿਹਾਤੀ ਅਤੇ ਸ਼ਹਿਰੀ ਇਲਾਕਿਆਂ ਵਿੱਚ ਕੁਆਲਟੀ ਅਧਾਰਿਤ ਸੇਵਾਵਾਂ ਅਤੇ ਸਮਗਰੀ ਮੁਹੱਈਆ ਕਰਵਾਉਣ ਲਈ ਕਦਮ ਚੁੱਕੇ ਹਨ ।


    ਪ੍ਰੋਗਰਾਮ ਦੌਰਾਨ ਸ਼੍ਰੀ ਜੇ ਪੀ ਨੱਡਾ ਨੇ ਜਨਤਕ ਸਿਹਤ ਸਿਸਟਮ ਵਿੱਚ 'ਅੰਤਰਾ' (Antara)ਪ੍ਰੋਗਰਾਮ ਅਧੀਨ ਇੱਕ ਨਵਾਂ ਇੰਜੈਕਸ਼ਨ ਪੇਸ਼ ਕੀਤਾ ਅਤੇ ਨਾਲ ਹੀ ਇੱਕ ਨਵਾਂ ਸਾਫਟਵੇਅਰ — ਫੈਮਲੀ ਪਲੈਨਿੰਗ ਲਾਜਿਸਟਿਕਸ ਮੈਨੇਜਮੈਂਟ ਇਨਫਾਰਮੇਸ਼ਨ ਸਿਸਟਮ (ਐੱਫ ਪੀ - ਐੱਲ ਐੱਮ ਆਈ ਐੱਸ) ਜਾਰੀ ਕੀਤਾ ਜੋ ਕਿ ਮੰਗ ਉੱਤੇ ਲੋੜੀਂਦੀ ਜਾਣਕਾਰੀ ਮੁਹੱਈਆ ਕਰਵਾਏਗਾ ਅਤੇ ਸਿਹਤ ਸੇਵਾਵਾਂ ਅਤੇ ਆਸ਼ਾਜ਼(ASHAs) ਨੂੰ ਗਰਭ ਨਿਰੋਧਕ ਵੰਡੇਗਾ ਤਾਂਕਿ ਸਪਲਾਈ ਚੇਨ ਪ੍ਰਬੰਧਨ ਮਜ਼ਬੂਤ ਹੋ ਸਕੇ ।


    ਸ਼੍ਰੀ ਜੇ ਪੀ ਨੱਡਾ ਨੇ ਇਸ ਮੌਕੇ ਤੇ ਜਨਸੰਖਿਆ ਸਥਿਰਤਾ ਕੋਸ਼ ਵੱਲੋ ਆਯੋਜਿਤ ਪੇਂਟਿੰਗ ਮੁਕਾਬਲੇ ਦੇ ਜੇਤੂਆਂ ਨੂੰ ਇਨਾਮ ਵੰਡੇ । ਇਹ ਮੁਕਾਬਲਾ ਬੱਚਿਆਂ ਵਿੱਚ ਪਰਿਵਾਰਾਂ ਦੀ ਸਥਿਰਤਾ ਬਾਰੇ ਜਾਗਰੂਕਤਾ ਪੈਦਾ ਕਰਨ ਲਈ ਕਰਵਾਇਆ ਗਿਆ ।


    

    
    (Release ID: 1495222) Visitor Counter : 2