      ਪੇਂਡੂ ਵਿਕਾਸ ਮੰਤਰਾਲਾ

      ਪ੍ਰਧਾਨ ਮੰਤਰੀ ਆਵਾਸ ਯੋਜਨਾ ਅਧੀਨ (ਗ੍ਰਾਮੀਣ) ਵਧੀਆ ਕੁਆਲਟੀ (ਗੁਣਵੱਤਾ) ਦੇ ਘਰਾਂ ਦਾ ਨਿਰਮਾਣ
      Posted On: 06 JUL 2017 3:17PM by PIB Chandigarh


    Best quality homes under Pradhan Mantri Awaas Yojana (Gramin)


    ਪ੍ਰਧਾਨ ਮੰਤਰੀ ਆਵਾਸ ਯੋਜਨਾ ਅਧੀਨ (ਗ੍ਰਾਮੀਣ) ਵਧੀਆ ਕੁਆਲਟੀ (ਗੁਣਵੱਤਾ) ਦੇ ਘਰਾਂ ਦਾ ਨਿਰਮਾਣ


    ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਨੇ 20 ਨਵੰਬਰ ,2016 ਨੂੰ ਉੱਤਰ ਪ੍ਰਦੇਸ਼ ਦੇ ਆਗਰਾ ਤੋਂ ਪ੍ਰਧਾਨ ਮੰਤਰੀ ਆਵਾਸ ਯੋਜਨਾ (ਗ੍ਰਾਮੀਣ) ਦੀ ਸ਼ੁਰੂਆਤ ਕੀਤੀ ਸੀ । ਇਸ ਯੋਜਨਾ ਤਹਿਤ ਤਕਨੀਕੀ ਅਦਾਰਿਆਂ ਦੁਆਰਾ ਪਰਖੇ ਗਏ ਡਿਜ਼ਾਇਨ , ਸਥਾਨਕ ਸਮਾਨ ਅਤੇ ਮਾਹਰ ਰਾਜ ਮਿਸਤਰੀਆਂ ਦੁਆਰਾ ਲਗਭਗ 1.5 ਲੱਖ ਰੁਪਏ ਦੀ ਲਾਗਤ ਨਾਲ ਸਰਬੋਤਮ ਗੁਣਵੱਤਾ ਵਾਲੇ ਘਰਾਂ ਦਾ ਨਿਰਮਾਣ ਕੀਤਾ ਗਿਆ। ਇਹ ਘਰ , ਬੇਘਰ ਜਾਂ ਇਕ ਜਾਂ ਦੋ ਕੱਚੇ ਕਮਰੇ ਵਾਲੇ ਘਰ ਅਤੇ ਕੱਚੀ ਛੱਤ ਅਤੇ ਕੱਚੀਆਂ ਕੰਧਾਂ ਵਾਲੇ ਘਰਾਂ ` ਚ ਰਹਿਣ ਵਾਲੇ ਲਾਭਪਾਤਰੀਆਂ ਨੂੰ ਦਿੱਤੇ ਜਾਣਗੇ। ਇਸ ਯੋਜਨਾ ਦੇ ਤਹਿਤ ਲਾਭਪਾਤਰੀਆਂ ਦੀ ਚੋਣ ਧਿਆਨ ਨਾਲ ਕੀਤੀ ਗਈ ਹੈ।


    ਰਾਜ ਸਰਕਾਰਾਂ ਨਾਲ ਸਾਂਝੇ ਰੂਪ ` ਚ , ਮਾਰਚ ,2018 ਤੱਕ 51 ਲੱਖ ਪ੍ਰਧਾਨ ਮੰਤਰੀ ਆਵਾਸ ਯੋਜਨਾ (ਗ੍ਰਾਮੀਣ) ਘਰਾਂ ਨੂੰ ਪੂਰਾ ਕਰਨ ਦੀ ਸਭਾਵਨਾ ਹੈ। ਪਹਿਲਾਂ ਹੀ 33 ਲੱਖ ਤੋਂ ਜ਼ਿਆਦਾ ਘਰ ਉਸਾਰੀ ਦੇ ਵੱਖ-ਵੱਖ ਪੱਧਰ ` ਤੇ ਹਨ ਅਤੇ ਬਾਕੀ 18 ਲੱਖ ਘਰ ਸਥਾਈ ਪ੍ਰਵਾਨਗੀ ਤੋਂ ਬਾਅਦ ਕੰਮ ਸ਼ੁਰੂ ਕਰਨ ਦੀ ਪ੍ਰਕਿਰਿਆ ` ਚ ਹਨ। ਇੱਕ ਆਵਾਸ ਦੀ ਉਸਾਰੀ ` ਚ ਔਸਤਮ ਕੰਮ ਸ਼ੁਰੂ ਹੋਣ ਤੋਂ ਬਾਅਦ ਚਾਰ ਤੋਂ ਅੱਠ ਮਹੀਨੇ ਦਾ ਸਮਾਂ ਲੱਗ ਰਿਹਾ ਹੈ ਜਦੋਂਕਿ ਇਸ ਤੋਂ ਪਹਿਲਾਂ ਇਸ ਨੂੰ ਇੱਕ ਤੋਂ ਤਿੰਨ ਸਾਲ ਦਾ ਸਮਾਂ ਲੱਗਦਾ ਸੀ।


    ਇਸ ਯੋਜਨਾ ਦੇ ਤਹਤ, ਅਜੇ ਤੱਕ ਲਗਭਗ 55,000 ਘਰ ਪਹਿਲਾਂ ਹੀ ਮੁਕੰਮਲ ਕੀਤੇ ਗਏ ਹਨ ਅਤੇ ਲਗਭਗ 10 ਲੱਖ ਮੁਕੰਮਲ ਹੋਣ ਦੇ ਪੜਾਅ ` ਤੇ ਹਨ। ਮੱਧ ਪ੍ਰਦੇਸ਼ , ਛੱਤੀਸਗੜ੍ਹ , ਪੱਛਮੀ ਬੰਗਾਲ , ਰਾਜਸਥਾਨ , ਮਹਾਂਰਾਸ਼ਟਰ , ਉਡੀਸਾ ਅਤੇ ਝਾਰਖੰਡ ਵਰਗੇ ਰਾਜਾਂ ਨੇ ਇਸ ਸਬੰਧ ਵਿੱਚ ਬਹੁਤ ਵਧੀਆ ਢੰਗ ਨਾਲ ਕੰਮ ਕੀਤਾ ਹੈ। ਬਿਹਾਰ , ਉੱਤਰ ਪ੍ਰਦੇਸ਼ , ਗੁਜਰਾਤ , ਤਾਮਿਲਨਾਡੂ ਅਤੇ ਅਸਾਮ ਨੂੰ ਨਿਰਮਾਣ ਦੀ ਰਫ਼ਤਾਰ ਤੇਜ਼ ਕਰਨ ਲਈ ਬੇਨਤੀ ਕੀਤੀ ਗਈ ਹੈ। ਇਹ ਉਹ ਪ੍ਰਮੁੱਖ ਰਾਜ ਹਨ ਜੋ ਜਰੂਰਤਮੰਦ ਪਰਿਵਾਰਾਂ ਲਈ ਲੋੜੀਂਦੇ ਘਰਾਂ ਦੀ ਉਸਾਰੀ ` ਚ 85 ਫੀਸਦੀ ਹਿੱਸਾ ਪਾਉਂਦੇ ਹਨ।


    

    
    (Release ID: 1494970) Visitor Counter : 2