      ਰੇਲ ਮੰਤਰਾਲਾ

      ਰੇਲ ਮੰਤਰੀ ਸ਼੍ਰੀ ਸੁਰੇਸ਼ ਪ੍ਰਭਾਕਰ ਪ੍ਰਭੂ ਨੇ ਭਾਰਤੀ ਰੇਲਵੇ ਵਿੱਚ ਸਾਈਬਰ ਸੁਰੱਖਿਆ ਨੂੰ ਯਕੀਨੀ ਬਣਾਉਣ ਬਾਰੇ ਗੋਲਮੇਜ਼ ਕਾਨਫਰੰਸ ਦਾ ਉਦਘਾਟਨ ਕੀਤਾ
      Posted On: 21 JUL 2017 11:19AM by PIB Chandigarh


    Minister of Railways Shri Suresh Prabhakar Prabhu Inaugurates Round Table Conference Ensuring Cyber Security on Indian Railways


    ਰੇਲ ਮੰਤਰੀ ਸ਼੍ਰੀ ਸੁਰੇਸ਼ ਪ੍ਰਭਾਕਰ ਪ੍ਰਭੂ ਨੇ ਭਾਰਤੀ ਰੇਲਵੇ ਵਿੱਚ ਸਾਈਬਰ ਸੁਰੱਖਿਆ ਨੂੰ ਯਕੀਨੀ ਬਣਾਉਣ ਬਾਰੇ ਗੋਲਮੇਜ਼ ਕਾਨਫਰੰਸ ਦਾ ਉਦਘਾਟਨ ਕੀਤਾ


    ਰੇਲ ਮੰਤਰੀ ਸ਼੍ਰੀ ਸੁਰੇਸ਼ ਪ੍ਰਭਾਕਰ ਪ੍ਰਭੂ ਨੇ ''ਭਾਰਤੀ ਰੇਲਵੇ ਵਿੱਚ ਸਾਈਬਰ ਸੁਰੱਖਿਆ ਨੂੰ ਯਕੀਨੀ ਬਣਾਉਣ'' ਬਾਰੇ ਗੋਲਮੇਜ਼ ਕਾਨਫਰੰਸ ਦਾ ਉਦਘਾਟਨ ਕੀਤਾ । ਰੇਲਵੇ ਬੋਰਡ ਦੇ ਚੇਅਰਮੈਨ ਸ਼੍ਰੀ ਏ ਕੇ ਮਿੱਤਲ ਅਤੇ ਰੇਲਵੇ ਬੋਰਡ ਦੇ ਹੋਰ ਮੈਂਬਰ ਅਤੇ ਸੀਨੀਅਰ ਅਧਿਕਾਰੀ ਇਸ ਮੌਕੇ ਉੱਤੇ ਮੌਜੂਦ ਸਨ ।


    ਇਸ ਮੌਕੇ ਤੇ ਬੋਲਦੇ ਹੋਏ ਰੇਲਵੇ ਮੰਤਰੀ ਸ਼੍ਰੀ ਸੁਰੇਸ਼ ਪ੍ਰਭਾਕਰ ਪ੍ਰਭੂ ਨੇ ਕਿਹਾ ਕਿ ਭਾਰਤੀ ਰੇਲਵੇ ਕਾਇਆਪਲਟ ਦੇ ਆਪਣੇ ਮਿਸ਼ਨ ਉੱਤੇ ਤੇਜ਼ੀ ਨਾਲ ਅੱਗੇ ਵਧ ਰਹੀ ਹੈ । ਪਿਛਲੇ ਤਿੰਨ ਸਾਲ ਵਿੱਚ ਰੇਲਵੇ ਵਿੱਚ ਬਹੁਤ ਸਾਰਾ ਅੱਪਗ੍ਰੇਡੇਸ਼ਨ , ਆਧੁਨਿਕੀਕਰਨ ਅਤੇ ਸਾਂਭ ਸੰਭਾਲ ਦਾ ਕੰਮ ਹੋਇਆ ਹੈ ਅਤੇ ਇਹਨਾਂ ਕੰਮਾਂ ਵਿਚ ਤਕਨਾਲੋਜੀ ਦੀ ਵਰਤੋਂ ਹੋਈ ਹੈ । ਭਾਰਤੀ ਰੇਲਵੇ ਨੇ ਬੀਤੇ ਦਿਨੀਂ ਰੇਲ ਕਲਾਊਡ ਸਰਵਰ , ਰੇਲ ਸਾਰਥੀ ਐਪ ਸ਼ੁਰੂ ਕੀਤੇ ਹਨ ਅਤੇ ਈ ਆਰ ਪੀ ਨੂੰ ਵਿਕਸਿਤ ਕਰਨ ਦਾ ਕੰਮ ਵੀ ਜਾਰੀ ਹੈ । ਟੈਕਨਾਲੋਜੀ ਦੀ ਬਹੁਤ ਭਾਰੀ ਵਰਤੋਂ ਹੋਣ ਨਾਲ ਇਸ ਵਿੱਚ ਨਿਰਬਲਤਾ ਦੀਆਂ ਬਹੁਤ ਜ਼ਿਆਦਾ ਸੰਭਾਵਨਾਵਾਂ ਹਨ । ਭਾਰਤੀ ਰੇਲਵੇ ਵਲੋਂ ਸੁਰੱਖਿਆ ਚੈੱਕਾਂ ਨੂੰ ਯਕੀਨੀ ਬਣਾਉਣ ਲਈ ਆਡਿਟ ਕੀਤੇ ਜਾ ਰਹੇ ਹਨ । ਸਾਈਬਰ ਸੁਰੱਖਿਆ ਇੱਕ ਪ੍ਰਮੁੱਖ ਪਹਿਲ ਹੈ । ਇਸ ਲਈ ਇਸ ਗੋਲਮੇਜ਼ ਕਾਨਫਰੰਸ ਦਾ ਉਦੇਸ਼ ਸਾਰੇ ਭਾਈਵਾਲਾਂ ਨੂੰ ਇੱਕੋ ਜਗ੍ਹਾ ਤੇ ਇੱਕਠਾ ਕਰਨਾ ਹੈ ਤਾਂ ਕਿ ਇਹ ਯਕੀਨੀ ਬਣ ਸਕੇ ਕਿ ਇਹ ਚਰਚਾਵਾਂ ਪ੍ਰਭਾਵੀ ਹੋ ਸਕਣ ਅਤੇ ਸਾਈਬਰ ਸੁਰੱਖਿਆ ਵਿੱਚ ਇਹਨਾਂ ਦੇ ਚੰਗੇ ਨਤੀਜੇ ਨਿਕਲ ਸਕਣ ।


    ਗੱਲਬਾਤ ਦੌਰਾਨ ਸਾਈਬਰ ਖਤਰਿਆਂ ਬਾਰੇ ਵਿਚਾਰਾਂ ਦਾ ਆਦਾਨ ਪ੍ਰਦਾਨ ਹੋਇਆ । ਇਸ ਤੋਂ ਇਲਾਵਾ ਸੁਰੱਖਿਆ ਘਟਨਾਵਾਂ ਅਤੇ ਪੇਸ਼ਗੀ ਹੱਲਾਂ ਬਾਰੇ ਵੀ ਚਰਚਾ ਹੋਈ । ਇਸ ਗੱਲਬਾਤ ਨੇ ਇਸ ਵਿੱਚ ਸ਼ਾਮਿਲ ਮੁੱਦਿਆਂ ਨੂੰ ਸਮਝਣ ਅਤੇ ਸਾਰੇ ਭਾਈਵਾਲਾਂ ਵਿੱਚ ਵਧੀਆ ਜਾਗਰੂਕਤਾ ਪੈਦਾ ਕਰਨ ਵਿੱਚ ਮਦਦ ਕੀਤੀ । ਇਸ ਨੇ ਭਾਰਤੀ ਰੇਲਵੇ ਦੇ ਆਈ ਟੀ ਸਿਸਟਮ ਵਿੱਚ ਸਾਈਬਰ ਸੁਰੱਖਿਆ ਖਤਰਿਆਂ ਨਾਲ ਪ੍ਰਭਾਵੀ ਢੰਗ ਨਾਲ ਨਜਿੱਠਣ ਵਿੱਚ ਵੀ ਸਹਿਯੋਗ ਦਿੱਤਾ ।


    ਭਾਰਤੀ ਰੇਲਵੇ ਦਾ ਕੰਪਿਊਟਰੀਕਰਨ ਤਿੰਨ ਦਹਾਕੇ ਪਹਿਲਾਂ ਸ਼ੁਰੂ ਹੋਇਆ ਸੀ ਅਤੇ ਹੁਣ ਇਸ ਵਿੱਚ ਟਿਕਟਿੰਗ , ਮਾਲ ਭਾੜੇ ਦਾ ਪ੍ਰਸ਼ਾਸਨ, ਗੱਡੀਆਂ ਦੇ ਆਉਣ ਜਾਣ ਅਤੇ ਅਸੈੱਟ ਮੈਨੇਜਮੈਂਟ ਵਗੈਰਾ ਕਾਫੀ ਮਾਤਰਾ ਵਿੱਚ ਆਈ ਟੀ ਸਿਸਟਮਜ਼ ਉੱਤੇ ਨਿਰਭਰ ਹੋ ਗਏ ਹਨ । ਸਾਈਬਰ ਸੁਰੱਖਿਆ ਨੇ ਭਾਰਤੀ ਰੇਲਵੇ ਵਿੱਚ ਆਪਣੇ ਧਿਆਨ ਦੇ ਖੇਤਰਾਂ ਦੀ ਪਛਾਣ ਕਰ ਲਈ ਹੈ । ਭਾਰਤੀ ਰੇਲਵੇ ਵੱਲੋਂ ਚੁੱਕੇ ਗਏ ਕਦਮਾਂ ਵਿੱਚ ਮਿਆਰੀਕਰਨ , ਟੈਸਟਿੰਗ ਅਤੇ ਕੁਆਲਟੀ ਸਰਟੀਫਿਕੇਸ਼ਨ (ਐਸ ਟੀ ਕਿਊ ਸੀ) ਦੀ ਆਡਿਟਿੰਗ ਅਤੇ ਸੀ ਈ ਆਰ ਟੀ ਨਾਲ ਨਜ਼ਦੀਕੀ ਤਾਲਮੇਲ ਸ਼ਾਮਲ ਹਨ ।


    ਸਾਈਬਰ ਸੁਰੱਖਿਆ ਕਦਮ ਲਾਜ਼ਮੀ ਤੌਰ ਤੇ ਆਈ ਟੀ ਸਨਅਤ ਦੇ ਪ੍ਰਵਾਨਤ ਮਿਆਰਾਂ ਅਨੁਸਾਰ ਲਾਗੂ ਕੀਤੇ ਜਾਣੇ ਚਾਹੀਦੇ ਹਨ । ਇਸ ਨਾਲ ਮੁੱਖ ਢਾਂਚੇ ਨੂੰ ਸਾਈਬਰ ਹਮਲਿਆਂ ਤੋਂ ਬਚਾਉਣ ਦੇ ਵਧੀਆ ਢੰਗ ਅਪਣਾਏ ਜਾ ਸਕਣਗੇ , ਸਾਈਬਰ ਹਮਲਿਆਂ ਵਿਰੁੱਧ ਇੱਕ ਹੰਗਾਮੀ ਹੁਲਾਰਾ ਸਿਸਟਮ ਅਪਣਾ ਕੇ ਅਜਿਹੇ ਹਮਲਿਆਂ ਨੂੰ ਘੱਟ ਕੀਤਾ ਜਾ ਸਕੇਗਾ । ਮਿਸ਼ਨ ਕ੍ਰਿਟੀਕਲ ਆਈ ਟੀ ਐਪਲੀਕੇਸ਼ਨ ਦੀ ਸੁਰੱਖਿਆ ਜਿਵੇਂ ਕਿ ਅਸੈੱਸ ਕੰਟਰੋਲ , ਗੁਪਤਤਾ — ਗੈਰ ਅਧਿਕਾਰਿਤ ਵਿਅਕਤੀਆਂ, ਪੈਨਾਂ / ਫਲੈਸ਼ ਡਰਾਈਵਜ਼ ਵਗੈਰਾ ਨੂੰ ਰੋਕਣਾ, ਅੰਕੜਿਆਂ ਦੇ ਨੁਕਸਾਨ / ਚੋਰੀ, ਦਿਆਨਤਦਾਰੀ — ਗੈਰ ਅਧਿਕਾਰਿਤ ਤਬਦੀਲੀਆਂ ਵਿਰੁੱਧ ਸੁਰੱਖਿਆ, ਜਾਇਜ਼ਤਾ — ਅਸਲ ਵਰਤੋਂ ਕਰਨ ਵਾਲੇ ਦੀ ਪਛਾਣ ਕਰਨ ਵਗੈਰਾ ਦੀ ਪਹੁੰਚ ਵਗੈਰਾ ਲਈ ਮੁੱਖ ਖੇਤਰਾਂ ਵਿੱਚ ਲੋੜੀਂਦੇ ਸੁਰੱਖਿਆ ਕਦਮ ਚੁੱਕਣ ਲਈ ਇੱਕ ਨੀਤੀ / ਮੈਕੇਨਿਜ਼ਮ ਤਿਆਰ ਕੀਤਾ ਜਾ ਸਕੇਗਾ ।


    ਕੰਮ ਕਰਨ ਦੇ ਲਗਾਤਾਰ ਵਧ ਰਹੇ ਡਿਜੀਟਾਈਜ਼ਡ ਢੰਗ ਵਿੱਚ ਅਜਿਹੀਆਂ ਬਹੁਤ ਸਾਰੀਆਂ ਐਪਲੀਕੇਸ਼ਨਾਂ ਹਨ ਜਿਨ੍ਹਾਂ ਤੱਕ ਨਿੱਜੀ ਯੰਤਰਾਂ , ਜਿਵੇਂ ਕਿ ਮੋਬਾਈਲ ਫੋਨ ਰਾਹੀਂ ਪਹੁੰਚ ਹੁੰਦੀ ਹੈ । ਅਜਿਹੀਆਂ ਐਪਲੀਕੇਸ਼ਨਾਂ ਦੀਆਂ ਸੁਰੱਖਿਆ ਵਿਸ਼ੇਸ਼ਤਾਵਾਂ ਨੂੰ ਮਜ਼ਬੂਤ ਕਰਨ ਦੀ ਲੋੜ ਹੈ । ਇਸ ਤੋਂ ਇਲਾਵਾ ਭਾਰਤੀ ਰੇਲਵੇ ਦੇ ਨਾਜ਼ੁਕ ਡਿਜੀਟਲ ਭੰਡਾਰ ਦੀ ਰਾਖੀ ਲਈ ਤਿਆਰੀ ਹੋਣੀ ਚਾਹੀਦੀ ਹੈ ਅਤੇ ਸੁਰੱਖਿਆ ਭੰਗ ਹੋਣ ਤੋਂ ਬਚਾਅ ਲਈ ਤਿਆਰੀ ਦੀ ਲੋੜ ਹੈ । ਇਸ ਲਈ ਅਜਿਹੀਆਂ ਐਪਲੀਕੇਸ਼ਨਾਂ ਤਿਆਰ ਕੀਤੀਆਂ ਜਾਣੀਆਂ ਚਾਹੀਦੀਆਂ ਹਨ ਜੋ ਕਿ ਹੋਣ ਵਾਲੇ ਹਮਲਿਆਂ ਦੀ ਪੇਸ਼ਗੀ ਜਾਣਕਾਰੀ ਹਾਸਲ ਕਰ ਸਕਣ , ਉਨ੍ਹਾਂ ਪ੍ਰਤੀ ਕਾਰਵਾਈ ਕਰ ਸਕਣ ਅਤੇ ਉਨ੍ਹਾਂ ਨੂੰ ਪੂਰੀ ਗਤੀ, ਨਿਪੁੰਨਤਾ ਨਾਲ ਰੋਕ ਸਕਣ । ਇਸ ਤਿਆਰੀ ਨਾਲ ਭਾਰਤੀ ਰੇਲਵੇ ਵਿੱਚ ਆਈ ਟੀ ਐਪਲੀਕੇਸ਼ਨਾਂ ਪੂਰੇ ਵਿਸ਼ਵਾਸ ਨਾਲ ਹਮਲਾ ਕਰਨ ਵਾਲਿਆਂ ਨੂੰ ਰੋਕਣ ਲਈ ਵਰਤੀਆਂ ਜਾ ਸਕਣਗੀਆਂ ਅਤੇ ਕਿਸੇ ਵੀ ਮਾਮੂਲੀ ਪਾੜ ਨੂੰ ਵੱਡੇ ਪਾੜ ਦੇ ਰੂਪ ਵਿੱਚ ਬਦਲਣ ਤੋਂ ਰੋਕ ਸਕਣਗੀਆਂ ।


    ਭਾਵੇਂਕਿ ਭਾਰਤੀ ਰੇਲਵੇ ਦੀਆਂ ਆਈ ਟੀ ਐਪਲੀਕੇਸ਼ਨਾਂ ਪੂਰੀਆਂ ਸੁਰੱਖਿਆ ਵਿਸ਼ੇਸ਼ਤਾਵਾਂ ਨਾਲ ਵਿਕਸਤ ਕੀਤੀਆਂ ਜਾਂਦੀਆਂ ਹਨ , ਅਤੇ ਉਹ ਮਿਆਰੀ ਸਿਧਾਂਤਾਂ ਨੂੰ ਅਪਣਾਉਂਦੀਆਂ ਹਨ ਪਰ 2017 ਵਿੱਚ ਜੋ ਤਾਜ਼ਾ ਵਿਸ਼ਵਵਿਆਪੀ ਸਾਈਬਰ ਹਮਲੇ ਹੋਏ ਹਨ ਉਨ੍ਹਾਂ ਤੋਂ ਮਹਿਸੂਸ ਹੁੰਦਾ ਹੈ ਕਿ ਸਾਨੂੰ ਕਦੇ ਵੀ ਅਵੇਸਲਾ ਨਹੀਂ ਹੋਣਾ ਚਾਹੀਦਾ । '' ਵਾਨਾਕਰਾਈ '' ਰੈਨਸਮਵੇਅਰ ਹਮਲੇ ਨੇ 50 ਦੇਸ਼ਾਂ ਵਿੱਚ 2 ਲੱਖ ਤੋਂ ਵੱਧ ਸੰਗਠਨਾਂ ਨੂੰ ਪ੍ਰਭਾਵਿਤ ਕੀਤਾ ਹੈ । ਸੀ ਬੀ ਐੱਸ ਨਿਊਜ਼ ਦੀ ਇੱਕ ਰਿਪੋਰਟ ਵਿੱਚ ਕਿਹਾ ਗਿਆ ਹੈ ਕਿ ਰੈਨਸਮਵੇਅਰ ਹਮਲੇ ਨਾਲ ਅਨੁਮਾਨਤ 4 ਬਿਲੀਅਨ ਡਾੱਲਰ ਦਾ ਨੁਕਸਾਨ ਹੋਇਆ ਹੈ ।

    
    
    (Release ID: 1496799) Visitor Counter : 2