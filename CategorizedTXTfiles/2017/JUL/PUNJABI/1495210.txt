      ਇਲੈਕਟ੍ਰੌਨਿਕਸ ਅਤੇ ਸੂਚਨਾ ਟੈਕਨੋਲੋਜੀ ਮੰਤਰਾਲਾ

      ਆਧਾਰ ਭ੍ਰਿਸ਼ਟਾਚਾਰ ਖਤਮ ਕਰਨ ਅਤੇ ਸ਼ਹਿਰੀਆਂ ਦੇ ਸਸ਼ਕਤੀਕਰਨ ਦਾ ਮਜ਼ਬੂਤ ਸਾਧਨ ਹੈ—ਸ੍ਰੀ ਰਵੀ ਸ਼ੰਕਰ ਪ੍ਰਸਾਦ
      Posted On: 11 JUL 2017 11:37AM by PIB Chandigarh


    Aadhaar an effective instrument in removing Corruption and enabling Citizen Empowerment: Shri Ravi Shankar Prasad


    ਆਧਾਰ ਭ੍ਰਿਸ਼ਟਾਚਾਰ ਖਤਮ ਕਰਨ ਅਤੇ ਸ਼ਹਿਰੀਆਂ ਦੇ ਸਸ਼ਕਤੀਕਰਨ ਦਾ ਮਜ਼ਬੂਤ ਸਾਧਨ ਹੈ —ਸ੍ਰੀ ਰਵੀ ਸ਼ੰਕਰ ਪ੍ਰਸਾਦ


    ਜੁਲਾਈ 11, 2017 ਨੂੰ ਸੀ ਐੱਸ ਸੀ ਐੱਸ ਪੀ ਵੀ ਨੇ 'ਸੀ ਐੱਸ ਸੀ ਰਾਹੀਂ ਆਧਾਰ ਸੇਵਾਵਾਂ — ਇੱਕ ਅਨੋਖੀ ਪਹਿਲਕਦਮੀ' ਬਾਰੇ ਵਰਕਸ਼ਾਪ ਦਾ ਆਯੋਜਨ ਕੀਤਾ । ਇਸ ਦਾ ਉਦੇਸ਼ ਪਿੰਡ ਪੱਧਰ ਦੇ ਉੱਦਮੀਆਂ (ਵੀ ਐੱਲ ਈਜ਼) ਵੱਲੋਂ ਗਰੀਬਾਂ ਅਤੇ ਵਾਂਝੇ ਭਾਈਚਾਰਿਆਂ ਦਰਮਿਆਨ ਸਾਂਝੇ ਸੇਵਾ ਕੇਂਦਰਾਂ (ਸੀ ਐੱਸ ਸੀਜ਼) ਰਾਹੀਂ ਆਧਾਰ ਸੇਵਾਵਾਂ ਦੇਣ ਦੇ ਮਾਮਲੇ ਵਿਚ ਹੋਈ ਪ੍ਰਗਤੀ ਨੂੰ ਦਰਸਾਉਣਾ ਹੈ ।


    ਕੇਂਦਰੀ ਇਲੈਟ੍ਰੌਨਿਕਸ , ਆਈ ਟੀ ਅਤੇ ਕਾਨੂੰਨ ਅਤੇ ਨਿਆਂ ਮੰਤਰੀ ਸ਼੍ਰੀ ਰਵੀ ਸ਼ੰਕਰ ਪ੍ਰਸਾਦ ਨੇ ਨਵੀਂ ਦਿੱਲੀ ਦੇ ਇੰਡੀਆ ਹੈਬੀਟੈਟ ਸੈਂਟਰ ਵਿਚ ਇਸ ਸਬੰਧ ਵਿਚ ਇੱਕ ਪ੍ਰੋਗਰਾਮ ਦਾ ਉਦਘਾਟਨ ਕੀਤਾ । ਉਨ੍ਹਾਂ ( ਪਿੰਡ ਪੱਧਰ ਦੇ ਉਦਮੀਆਂ )ਵੀ ਐੱਲ ਈਜ਼ ਵੱਲੋਂ ਮੁਢਲੇ ਪੱਧਰ ਉੱਤੇ ਪ੍ਰਮੁੱਖ ਸੇਵਾਵਾਂ ਪ੍ਰਦਾਨ ਕਰਨ ਦੇ ਯਤਨਾਂ ਦੀ ਪ੍ਰਸ਼ੰਸਾ ਕੀਤੀ ।


    ਮਾਨਯੋਗ ਮੰਤਰੀ ਨੇ ਕਿਹਾ ਕਿ ''ਮੈਨੂੰ ਸੀ ਐੱਸ ਸੀ ਵੀ ਐੱਲ ਈਜ਼ ਉੱਤੇ ਬਹੁਤ ਉਮੀਦਾਂ ਹਨ । ਸਾਡੇ ਵੀ ਐੱਲ ਈਜ਼ ਭਾਰਤ ਦੀ ਤਬਦੀਲੀ ਦੇ ਸਾਧਨ ਹਨ । ਸੀ ਐੱਸ ਈਜ਼ ਵਿੱਚ 10 ਲੱਖ ਲੋਕਾਂ ਨੂੰ ਰੋਜ਼ਗਾਰ ਹਾਸਲ ਹੋਇਆ ਹੈ , ਮੈਨੂੰ ਉਮੀਦ ਹੈ ਕਿ ਨੇੜਲੇ ਭਵਿੱਖ ਵਿੱਚ 1 ਕਰੋੜ ਲੋਕ ਸੀ ਐੱਸ ਸੀਜ਼ ਵਿਚ ਕੰਮ ਕਰਨਗੇ । ''


    ਸਰਕਾਰੀ ਮੁਹਿੰਮਾਂ ਅਧੀਨ ਵੀ ਐੱਲ ਵੀਜ਼ ਵੱਲੋਂ ਲੋਕਾਂ ਨੂੰ ਜਥੇਬੰਦ ਕਰਨ ਦੀ ਤਾਕਤ ਦਾ ਹਵਾਲਾ ਦੇਂਦੇ ਹੋਏ ਮਾਨਯੋਗ ਮੰਤਰੀ ਨੇ ਕਿਹਾ , ''ਮੈਨੂੰ ਇਸ ਗੱਲ ਦੀ ਖੁਸ਼ੀ ਹੈ ਕਿ ਵੀ ਐੱਲ ਈਜ਼ ਨੇ ਨਕਦੀ-ਰਹਿਤ ਭਾਰਤੀ ਮੁਹਿੰਮ ਲਈ 2 ਕਰੋੜ ਲੋਕਾਂ ਨੂੰ ਟ੍ਰੇਂਡ ਕੀਤਾ ਹੈ । '' ਉਨ੍ਹਾਂ ਕਿਹਾ '' ਬੀਤੇ ਦਿਨੀ ਕੇਂਦਰੀ ਕਪੜਾ ਮੰਤਰੀ ਸ਼੍ਰੀਮਤੀ ਸਮ੍ਰਿਤੀ ਇਰਾਨੀ ਨੇ ਹੱਥਖੱਡੀ ਦੇ ਵਿਸਤਾਰ ਲਈ ਵੀ ਐੱਲ ਈਜ਼ ਦੀ ਮਦਦ ਲਈ ਸੀ । ਸਰਕਾਰ ਦੇ ਸਾਰੇ ਵਿਭਾਗ ਆਪਣੀਆਂ ਸੇਵਾਵਾਂ ਵਿੱਚ ਵੀ ਐੱਲ ਈਜ਼ ਨੂੰ ਸ਼ਾਮਲ ਕਰਨਾ ਚਾਹੁੰਦੇ ਹਨ । ''


    ਮੰਤਰੀ ਨੇ ਹੋਰ ਕਿਹਾ , ''ਭ੍ਰਿਸ਼ਟਾਚਾਰ ਨੂੰ ਖਤਮ ਕਰਨ ਲਈ ਆਧਾਰ ਇੱਕ ਪ੍ਰਭਾਵੀ ਸਾਧਨ ਹੈ । ਅਸੀਂ ਭ੍ਰਿਸ਼ਟਾਚਾਰ ਨੂੰ ਖਤਮ ਕਰਕੇ 50 ਹਜ਼ਾਰ ਕਰੋੜ ਰੁਪਏ ਦੀ ਬੱਚਤ ਕੀਤੀ ਹੈ । '' ਉਨ੍ਹਾਂ ਆਸ ਪ੍ਰਗਟਾਈ ਕਿ ਵੀ ਐੱਲ ਈਜ਼ ਮੌਕੇ ਤੇ ਖਰੇ ਉਤਰਨਗੇ ਅਤੇ ਭਾਰਤ ਨੂੰ ਭ੍ਰਿਸ਼ਟਾਚਾਰ ਮੁਕਤ ਬਣਾਉਣ ਵਿੱਚ ਸਰਕਾਰ ਦੀ ਮਦਦ ਕਰਨਗੇ ।


    ਮਾਨਯੋਗ ਮੰਤਰੀ ਉੱਤਰ ਪ੍ਰਦੇਸ਼ , ਹਰਿਆਣਾ, ਰਾਜਸਥਾਨ, ਮੱਧ ਪ੍ਰਦੇਸ਼, ਪੰਜਾਬ, ਹਿਮਾਚਲ ਪ੍ਰਦੇਸ਼ ਦੇ ਤਕਰੀਬਨ 600 ਵੀ ਐੱਲ ਸੀਜ਼ ਨੂੰ ਸੰਬੋਧਨ ਕਰ ਰਹੇ ਸਨ । ਇਹ ਵਰਕਸ਼ਾਪ ਇੰਡੀਆ ਹੈਬੀਟੈਟ ਸੈਂਟਰ , ਨਵੀਂ ਦਿੱਲੀ ਵਿਖੇ ਆਯੋਜਿਤ ਕੀਤੀ ਗਈ ਜਿਸ ਵਿਚ ਇਲੈਕਟ੍ਰੌਨਿਕਸ ਅਤੇ ਆਈ ਟੀ ਮੰਤਰਾਲੇ, ਯੂ ਆਈ ਡੀ ਏ ਆਈ, ਖਾਦ ਵਿਭਾਗ, ਖੁਰਾਕ ਅਤੇ ਸਪਲਾਈ ਵਿਭਾਗ ਦੇ ਹੋਰ ਸੀਨੀਅਰ ਅਧਿਕਾਰੀ ਇਕੱਠੇ ਹੋਏ ।

    
    
    (Release ID: 1495210) Visitor Counter : 6