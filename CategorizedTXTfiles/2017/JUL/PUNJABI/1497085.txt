      ਰਾਸ਼ਟਰਪਤੀ ਸਕੱਤਰੇਤ

      ਸੰਸਦ ਦੇ ਸੈਂਟਰਲ ਹਾਲ ਵਿਖੇ ਵਿਦਾਇਗੀ ਸਮਾਰੋਹ ਵਿੱਚ ਭਾਰਤ ਦੇ ਰਾਸ਼ਟਰਪਤੀ ਸ਼ਾਮਲ ਹੋਏ
      Posted On: 23 JUL 2017 5:12PM by PIB Chandigarh


    President of India Attends Farewell Function at Central Hall of the Parliament


    ਸੰਸਦ ਦੇ ਸੈਂਟਰਲ ਹਾਲ ਵਿਖੇ ਵਿਦਾਇਗੀ ਸਮਾਰੋਹ ਵਿੱਚ ਭਾਰਤ ਦੇ ਰਾਸ਼ਟਰਪਤੀ ਸ਼ਾਮਲ ਹੋਏ


    ਅੱਜ ( ਜੁਲਾਈ 23, 2017) ਨੂੰ ਸੰਸਦ ਦੇ ਸੈਂਟਰਲ ਹਾਲ ਵਿਖੇ ਵਿਦਾਇਗੀ ਸਮਾਰੋਹ ਵਿੱਚ ਭਾਰਤ ਦੇ ਰਾਸ਼ਟਰਪਤੀ , ਸ਼੍ਰੀ ਪ੍ਰਣਬ ਮੁਖਰਜੀ ਸ਼ਾਮਲ ਹੋਏ।


    ਇਸ ਮੌਕੇ ` ਤੇ ਬੋਲਦਿਆਂ , ਰਾਸ਼ਟਰਪਤੀ ਨੇ ਕਿਹਾ ਕਿ ਉਨ੍ਹਾਂ ਨੇ 37 ਸਾਲ ਤੱਕ ਲੋਕ ਸਭਾ ਅਤੇ ਰਾਜ ਸਭਾ ਦੇ ਮੈਂਬਰ ਦੇ ਤੌਰ ` ਤੇ ਸੇਵਾ ਕੀਤੀ ਹੈ। ਸੰਸਦ ਵਿੱਚ ਸੱਤਾ ਧਿਰ ਅਤੇ ਵਿਰੋਧੀ ਧਿਰ ਵਿੱਚ ਬੈਠ ਕੇ ਘੰਟਿਆਂ ਬੱਧੀ ਅਤੇ ਕਈ ਕਈ ਦਿਨ ਮਹਾਰਥੀਆਂ ਨੂੰ ਸੁਣਨ ਕਰਕੇ ਉਨ੍ਹਾਂ ਇਸ ਸੰਸਥਾ ਦੀ ਆਤਮਾ ਨਾਲ ਆਪਣੇ ਆਪ ਨੂੰ ਇੱਕ ਹੋਇਆ ਮਹਿਸੂਸ ਕੀਤਾ। ਉਨ੍ਹਾਂ ਨੂੰ ਬਹਿਸ, ਗੱਲਬਾਤ ਅਤੇ ਅਸਹਿਮਤੀ ਦੀ ਸਹੀ ਕੀਮਤ ਦਾ ਪਤਾ ਲੱਗਿਆ। ਉਨ੍ਹਾਂ ਮਹਿਸੂਸ ਕੀਤਾ ਕਿ ਕਾਰਵਾਈ ਵਿੱਚ ਵਿਘਨ ਸਰਕਾਰ ਨਾਲੋਂ ਵਿਰੋਧੀ ਧਿਰਾਂ ਨੂੰ ਕਿੰਨਾ ਚੁਭਦਾ ਸੀ ਕਿਉਂਕਿ ਇਸ ਤਰ੍ਹਾਂ ਉਹ ਲੋਕਾਂ ਦੇ ਮਸਲੇ ਉਠਾਉਣ ਤੋਂ ਵਾਂਝਿਆਂ ਰਹਿ ਜਾਂਦਾ ਹੈ । ਇਹ ਬੜਾ ਮੰਦਭਾਗਾ ਹੈ ਕਿ ਕਾਨੂੰਨ ਬਣਾਉਣ ਉੱਪਰ ਲੱਗਣ ਵਾਲਾ ਸੰਸਦੀ ਸਮਾਂ ਘਟੀ ਜਾ ਰਿਹਾ ਹੈ। ਪ੍ਰਬੰਧਕੀ ਵਿਭਾਗ ਦੀ ਵਧੀ ਹੋਈ ਪੇਚੀਦਗੀ, ਕਾਨੂੰਨ ਬਣਾਉਣ ਤੋਂ ਪਹਿਲਾਂ ਜਾਂਚ – ਪੜਤਾਲ ਅਤੇ ਲੋੜੀਂਦੀ ਬਹਿਸ ਹੋਣੀ ਚਾਹੀਦੀ ਹੈ। ਕਮੇਟੀਆਂ ਵਿੱਚ ਜਾਂਚ – ਪੜਤਾਲ ਕਰਨੀ ਸਦਨ ਵਿੱਚ ਖੁੱਲੀ ਬਹਿਸ ਕਰਨ ਦਾ ਕੋਈ ਪ੍ਰਤੀਪੂਰਕ ਨਹੀਂ ਹੈ। ਜਦੋਂ ਸੰਸਦ ਕਾਨੂੰਨ ਬਣਾਉਣ ਦੇ ਮੁੱਦੇ ਤੋਂ ਭਟਕ ਜਾਵੇ ਜਾਂ ਬਹਿਸ ਤੋਂ ਬਿਨਾ ਕਾਨੂੰਨ ਬਣਾਉਣਾ ਸ਼ੁਰੂ ਕਰੇ ਤਾਂ ਇਹ ਇਸ ਮਹਾਨ ਦੇਸ਼ ਦੇ ਲੋਕਾਂ ਵੱਲੋਂ ਇਸ ਵਿੱਚ ਰੱਖੇ ਵਿਸ਼ਵਾਸ ਨੂੰ ਤੋੜਨ ਵਾਲੀ ਗੱਲ ਹੋਵੇਗੀ। ਉਨ੍ਹਾਂ ਨੇ ਦੱਸਿਆ ਕਿ ਹਾਲ ਹੀ ਵਿੱਚ ਪਾਸ ਕੀਤੇ ਤੇ ਪਹਿਲੀ ਜੁਲਾਈ ਤੋਂ ਲਾਗੂ ਕੀਤੇ ਗੁੱਡਸ ਅਤੇ ਸਰਵਿਸ ਟੈਕਸ ਸਹਿਕਾਰੀ ਸੰਘਵਾਦ ਦੀ ਇੱਕ ਚਮਕਦੀ ਮਿਸਾਲ ਹੈ ਅਤੇ ਭਾਰਤੀ ਸੰਸਦ ਦੀ ਪ੍ਰੋੜ੍ਹਤਾ ਦਾ ਜ਼ਿਕਰ ਕਰਦੀ ਹੈ। ਰਾਸ਼ਟਰਪਤੀ ਨੇ ਦੱਸਿਆ ਕਿ ਜੁਲਾਈ 2012 ਵਿੱਚ ਉਨ੍ਹਾਂ ਦੀ ਲੋਕ ਸਭਾ ਦੀ ਮੈਂਬਰਸ਼ਿਪ ਖਤਮ ਹੋ ਗਈ ਜਦੋਂ ਉਨ੍ਹਾਂ ਨੂੰ ਗਣਤੰਤਰ ਦਾ 13 ਵਾਂ ਰਾਸ਼ਟਰਪਤੀ ਚੁਣਿਆ ਗਿਆ , ਭਾਵੇਂ ਉਸ ਦਿਨ ਸੰਸਦ ਵਿੱਚ ਮੇਰੇ ਜੀਵਨ ਦੇ ਸੈਂਤੀ ਸਾਲ ਪੂਰੇ ਹੋ ਗਏ ਸਨ , ਮੇਰਾ ਫਿਰ ਵੀ ਇਸ ਸੰਸਥਾ ਨਾਸ ਗਹਿਰਾ ਸਬੰਧ ਰਿਹਾ ਹੈ , ਅਸਲ ਵਿੱਚ ਸੰਵਿਧਾਨਕ ਰੂਪ ਵਿੱਚ ਗਣਤੰਤਰ ਦੇ ਰਾਸ਼ਟਰਪਤੀ ਦੇ ਤੌਰ ` ਤੇ ਇਸ ਦਾ ਇੱਕ ਅਨਿਖੜਵਾਂ ਅੰਗ ਬਣ ਗਿਆ। ਇਨ੍ਹਾਂ ਪੰਜਾਂ ਸਾਲਾਂ ਦੌਰਾਨ , ਉਨ੍ਹਾਂ ਦੀ ਵੱਡੀ ਜ਼ਿੰਮੇਵਾਰੀ ਸੰਵਿਧਾਨ ਦੇ ਰੱਖਿਅਕ ਦੇ ਤੌਰ ` ਤੇ ਕੰਮ ਕਰਨ ਦੀ ਸੀ। ਜਿਵੇਂ ਕਿ ਉਨ੍ਹਾਂ ਸਹੁੰ ਚੁੱਕ ਕੇ ਕਿਹਾ ਸੀ ਉਨ੍ਹਾਂ ਸਿਰਫ਼ ਸ਼ਬਦਾਂ ਵਿੱਚ ਹੀ ਨਹੀਂ ਸਗੋਂ ਸਹੀ ਰੂਪ ਵਿੱਚ ਸੰਵਿਧਾਨ ਨੂੰ ਸੁਰੱਖਿਅਤ ਰੱਖਣ ਦੀ ਕੋਸਿਸ਼ ਕੀਤੀ ਹੈ। ਇਸ ਕੰਮ ਵਿੱਚ ਉਨ੍ਹਾਂ ਨੂੰ ਪ੍ਰਧਾਨ ਮੰਤਰੀ ਮੋਦੀ ਵੱਲੋਂ ਹਰ ਕਦਮ ` ਤੇ ਦਿੱਤੀ ਸਲਾਹ ਅਤੇ ਸਹਿਯੋਗ ਦਾ ਬਹੁਤ ਫਾਇਦਾ ਹੋਇਆ ਹੈ। ਬੜੀ ਰੀਝ ਅਤੇ ਤਾਕਤ ਨਾਲ ਉਹ ਦੇਸ਼ ਵਿੱਚ ਪਰਿਵਰਤਨਸ਼ੀਲ ਤਬਦੀਲੀਆਂ ਲਿਆ ਰਹੇ ਹਨ। ਉਹ ਉਨ੍ਹਾਂ ਦੀ ਸੰਗਤ ਅਤੇ ਨਿੱਘੇ ਅਤੇ ਮਿੱਠੇ ਸੁਭਾਅ ਵਾਲੀਆਂ ਯਾਦਾਂ ਨਾਲ ਲੈ ਕੇ ਜਾਣਗੇ। ਰਾਸ਼ਟਰਪਤੀ ਨੇ ਕਿਹਾ ਕਿ ਜਿਵੇਂ ਉਹ ਗਣਤੰਤਰ ਦੇ ਰਾਸ਼ਟਰਪਤੀ ਦੇ ਅਹੁਦੇ ਤੋਂ ਸੇਵਾ ਮੁਕਤ ਹੋ ਰਹੇ ਹਨ, ਉਨ੍ਹਾਂ ਦਾ ਸੰਸਦ ਨਾਲ ਸਬੰਧ ਵੀ ਸਮਾਪਤ ਹੋ ਜਾਵੇਗਾ। ਉਹ ਭਾਰਤੀ ਸੰਸਦ ਦਾ ਹਿੱਸਾ ਨਹੀਂ ਰਹਿਣਗੇ। ਉਨ੍ਹਾਂ ਨੇ ਦੱਸਿਆ ਕਿ ਇਸ ਸੰਸਦ ਰਾਹੀਂ, ਉਨ੍ਹਾਂ ਦਾ ਇੱਕ ਨਿਮਾਣਾ ਜਿਹਾ ਸੇਵਾਦਾਰ ਬਣਕੇ ਇਸ ਮਹਾਨ ਦੇਸ਼ ਦੇ ਲੋਕਾਂ ਪ੍ਰਤੀ ਨਿਭਾਈ ਸੇਵਾ ਦੀ ਪੂਰਨਤਾ ਅਤੇ ਖੁਸ਼ੀ ਦੀ ਭਾਵਨਾ ਨੂੰ ਲੈ ਕੇ ਉਹ ਅਲਵਿਦਾ ਕਹਿ ਰਹੇ ਹਨ।


    *****

    
    
    (Release ID: 1497085) Visitor Counter : 2