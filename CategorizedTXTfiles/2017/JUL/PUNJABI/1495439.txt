      ਭਾਰਤ ਚੋਣ ਕਮਿਸ਼ਨ

      ਅਰੁਣਾਚਲ ਪ੍ਰਦੇਸ਼ ਦੇ 12 ਪੱਕੇ ਕੇਸੰਗ (12-Pakke Kessang) ਅਸੈਂਬਲੀ ਹਲਕੇ ਦੀ ਉਪ-ਚੋਣ ਰੱਦ
      Posted On: 12 JUL 2017 12:09PM by PIB Chandigarh


    Cancellation of Bye-Election to 12-Pakke Kessang Assembly Constituency in Arunachal Pradesh- regarding.


    ਅਰੁਣਾਚਲ ਪ੍ਰਦੇਸ਼ ਦੇ 12 ਪੱਕੇ ਕੇਸੰਗ ( 12-Pakke Kessang ) ਅਸੈਂਬਲੀ ਹਲਕੇ ਦੀ ਉਪ-ਚੋਣ ਰੱਦ


    ਅਰੁਣਾਚਲ ਪ੍ਰਦੇਸ਼ ' ਚ 12 ਪੱਕੇ ਕੇਸੰਗ ( ਐੱਸਟੀ ) ਵਿਧਾਨ ਸਭਾ ਹਲਕੇ ਲਈ ਉਪ-ਚੋਣ ਰੱਦ ਕਰ ਦਿੱਤੀ ਗਈ ਹੈ| ਪਹਿਲਾ ਨਿਰਧਾਰਿਤ ਪ੍ਰੋਗਰਾਮ ਅਨੁਸਾਰ ਨਾਮਜਦਗੀਆਂ ਭਰਨ ਦੀ ਅੱਜ ਆਖਰੀ ਤਰੀਕ ਸੀ ਅਤੇ 29 ਜੁਲਾਈ 2017 ਨੂੰ ਵੋਟਿੰਗ ਹੋਣੀ ਸੀ ਲੇਕਿਨ ਅਰੁਣਾਚਲ ਪ੍ਰਦੇਸ਼ ਦੇ ਮੁੱਖ ਚੋਣ ਅਧਿਕਾਰੀ ਤੋਂ ਪ੍ਰਾਪਤ ਜਾਣਕਾਰੀ ਅਨੁਸਾਰ ਭਾਰੀ ਬਾਰਿਸ਼ ਕਾਰਨ ਕਈ ਥਾਵਾਂ ‘ਤੇ ਜ਼ਮੀਨ ਖਿਸਕ ਗਈ ਹੈ ਅਤੇ ਕਈ ਉਸਾਰੀਆਂ ਰੁੜ੍ਹ ਗਈਆਂ ਹਨ ਅਤੇ ਸੜਕ ਸੰਪਰਕ ਬੁਰੀ ਤਰ੍ਹਾਂ ਪ੍ਰਭਾਵਿਤ ਹੋਇਆ ਹੈ| ਖ਼ਬਰ ਹੈ ਕਿ ਖੇਤਰ ਦੇ 26 ਪੋਲਿੰਗ ਸਟੇਸ਼ਨਾਂ ਵਿੱਚੋਂ ਇਸ ਸਮੇਂ ਕੇਵਲ 9 ਪੋਲਿੰਗ ਸਟੇਸ਼ਨਾਂ ਤੱਕ ਹੀ ਪਹੁੰਚਣਾ ਸੰਭਵ ਹੈ|


    ਅਰੁਣਾਚਲ ਪ੍ਰਦੇਸ਼ ਦੇ ਮੁੱਖ ਸਕੱਤਰ ਨੇ ਵੀ ਚੋਣ ਕਮਿਸ਼ਨ ਨੂੰ 11 ਜੁਲਾਈ, 2017 ਨੂੰ ਇੱਕ ਪੱਤਰ ਲਿਖ ਕੇ ਖ਼ਰਾਬ ਮੌਸਮ ਕਰਕੇ ਪੈਦਾ ਹੋਈ ਸਥਿਤੀ ਦੀ ਜਾਣਕਾਰੀ ਦਿੱਤੀ ਹੈ ਅਤੇ ਕਿਹਾ ਹੈ ਕਿ ਨਿਰਧਾਰਿਤ ਪ੍ਰੋਗਰਾਮ ਅਨੁਸਾਰ ਚੋਣ ਕਰਾਉਣਾ ਸੰਭਵ ਨਹੀ ਹੈ |


    ਚੋਣ ਕਮਿਸ਼ਨ ਨੇ ਅਰੁਣਾਚਲ ਪ੍ਰਦੇਸ਼ ਦੇ ਮੁੱਖ ਚੋਣ ਅਧਿਕਾਰੀ ਅਤੇ ਮੁੱਖ ਸਕੱਤਰ ਦੀਆਂ ਰਿਪੋਰਟਾਂ ‘ਤੇ ਵਿਚਾਰ ਕੀਤਾ ਅਤੇ ਮੌਸਮ ਦੀ ਮੌਜੂਦਾ ਹਾਲਤ, ਪੋਲਿੰਗ ਪਾਰਟੀਆਂ ਅਤੇ ਚੋਣ ਸਮੱਗਰੀ ਨੂੰ ਪਹੁੰਚਾਣਾ, ਪੋਲਿੰਗ ਸਟੇਸ਼ਨਾਂ ਦਾ ਰੱਖ-ਰਖਾਅ ਅਤੇ ਸਿਆਸੀ ਦਲਾਂ , ਚੋਣ ਲੜ ਰਹੇ ਉਮੀਦਵਾਰਾਂ ਅਤੇ ਵੋਟਰਾਂ ਸਮੇਤ ਸਾਰੇ ਭਾਈਵਾਲਾਂ ਦੀ ਸ਼ਮੂਲੀਅਤ ਸਹਿਤ ਸਾਰੇ ਤੱਥਾਂ ਦੀ ਸਮੀਖਿਆ ਕੀਤੀ ਅਤੇ 12 ਪੱਕੇ ਕੇਸੰਗ ( ਐੱਸਟੀ ) ਵਿਧਾਨ ਸਭਾ ਹਲਕੇ ਲਈ ਉਪ-ਚੋਣ ਰੱਦ ਕਰ ਦਿੱਤੀ ਗਈ ਹੈ|


    ਭਾਰਤੀ ਚੋਣ ਕਮਿਸ਼ਨ


    ਨਵੀਂ ਦਿੱਲੀ , 12 ਜੁਲਾਈ , 2017

    
    
    (Release ID: 1495439) Visitor Counter : 2