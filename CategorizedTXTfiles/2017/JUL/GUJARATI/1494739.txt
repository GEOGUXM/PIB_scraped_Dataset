      સંરક્ષણ મંત્રાલય

      આણંદમાં સેના ભરતી મેળાનાં પ્રથમ દિવસે હજારો ઉમેદવારો ઉમટી પડ્યાં
      મેળાનાં પ્રથમ દિવસે પસંદગી પ્રક્રિયામાં દમણ, ડાંગ, મહિસાગર અને સુરત જિલ્લાનાં ઉમેદવારોનું આગમન થયું

      Posted On: 06 JUL 2017 4:27PM by PIB Ahmedabad

    અમદાવાદ : 0 6 જુલાઈ, 2017


    અત્યારે આણંદમાં વીવી નગરમાં સ્થિત શાસ્ત્રી મેદાનમાં સેના ભરતી મેળો ચાલી રહ્યો છે. આ મેળાની શરૂઆત 06 જુલાઈ, 2017ની વહેલી સવારે થઈ હતી અને 16 જુલાઈ, 2017 સુધી ચાલશે. ગુજરાતનાં 21 જિલ્લાઓમાંથી ઉમેદવારો આ મેળામાં પસંદગી પામવા માટે પરીક્ષાનાં વિવિધ તબક્કાઓમાંથી પસાર થશે.


    આ મેળામાં સહભાગી થવા કુલ 71039 ઉમેદવારોએ ઓનલાઇન નોંધણી કરાવી છે, જે ગુજરાત રાજ્યમાં અત્યાર સુધી સેનામાં ભરતી માટે આયોજિત કોઈ પણ મેળામાં ઉમેદવારોની સૌથી વધુ સંખ્યા છે.


    રિક્રૂટિંગનાં ડેપ્યુટી ડિરેક્ટર જનરલ બ્રિગેડિયર દિનેશ ચઢ્ઢાએ આજે સ્થળ પર મીડિયાનાં પ્રતિનિધિઓને સંબોધિત કર્યા હતાં. તેમણે કહ્યું હતું કે, “ અમે પસંદગી પ્રક્રિયામાં 100 ટકા પારદર્શકતા હાંસલ કરવા ભાર મૂક્યો છે. ” ડીડીજીએ ગુજરાતનાં યુવાનો વચ્ચે આ ભરતી મેળા વિશે માહિતી પહોંચાડવા સતત સાથસહકાર આપવા બદલ મીડિયાનાં પ્રતિનિધિઓનો આભાર પણ માન્યો હતો, જેનાં પગલે આ વખતે સૌથી વધુ સંખ્યામાં ઉમેદવારોએ પસંદગી પ્રક્રિયામાં ભાગ લીધો છે. અગાઉ ડિસેમ્બર, 2016માં હિમ્મતનગરમાં આયોજિત સેના ભરતી મેળામાં સૌથી વધુ ઉમેદવારોએ ભાગ લીધો હતો, જેનાં કરતાં પણ આ વખતે વધુ ઉમેદવારો સહભાગી થયાં છે.


    તેમણે સેના ભરતી મેળાની ઉત્કૃષ્ટ ગોઠવણ અને આયોજન કરવા બદલ ડિરેક્ટર રિક્રૂટિંગ અમદાવાદ કર્નલ અવનીત કપૂરનાં પ્રયાસોની પ્રશંસા કરી હતી તથા સાથસહકાર આપવા બદલ જિલ્લા વહીવટીતંત્રનો આભાર માન્યો હતો.


    AP/J.Khunt

    
    
    (Release ID: 1494739) Visitor Counter : 17
    
    
      Read this release in: English