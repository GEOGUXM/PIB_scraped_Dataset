      रक्षा मंत्रालय

      दुर्घटनाग्रस्त एसयू-30 विमान के विमान चालको की घातक चोट के कारण मृत्यु
      Posted On: 31 MAY 2017 1:28PM by PIB Delhi


    भारतीय वायुसेना के तेजपुर वायुसेना स्टेशन से 23 मई,2017 को उड़ान के बाद दुर्घटनाग्रस्त हुए एसयू-30 विमान के विमान चालक स्वायडन लीडर डी पंकज और फ्लाइट लेंफ्टिनेंट एस अचुदेव की घातक चोटो के कारण मृत्यु हो गई है। विमान के फ्लाइट डाटा रिकार्डर और दुर्घटनाग्रस्त स्थल से बरामद अन्य सामान से पता चला है कि दोनो विमान चालक दुर्घटना के बाद विमान से नहीं निकल सके थे।


    इससे पहले क्षेत्र में लगातार खोज अभियान के बाद विमान का मलबा 26 मई,2017 को मिला था।


    एसयू-30 विमान ने 23 मई,2017 को सुबह 10.30 बजे तेजपुर वायुसेना स्टेशन से उड़ान भरी थी और सुबह 11.10 बजे तेजपुर से 60 किलोमीटर इसका रडार और रेडियो संपर्क टूट गया था। विमान नियमित प्रशिक्षण अभियान पर था। विमान और विमान चालको की तलाश के लिए खोज और बचाव अभियान चलाया गया था। इस संबंध में विमान को खोजने के लिए नागरिक प्रशासन और सैन्य अधिकारियो से भी सहायता मांगी गई थी। विमान की अंतिम स्थिति के आधार पर हवाई खोज भी प्रारंभ की गई थी। दुर्घटनाग्रस्त क्षेत्र में लगातार वर्षा, घने बादलो और दुर्गम क्षेत्र के कारण हवाई और जमीनी खोज अभियान में बाधा पंहुची थी।


    दुर्घटना के कारणो की जांच के आदेश पहले ही जारी किए गए हैं।


    *****


    जीवाई/एजे-1567

    
    
    (Release ID: 1491497) Visitor Counter : 5