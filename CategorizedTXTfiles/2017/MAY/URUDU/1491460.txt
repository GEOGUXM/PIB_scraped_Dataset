      وزیراعظم کا دفتر

      میڈرڈ میں اسپین کےصدرماریانوراجوائے کےساتھ وزیراعظم کی بات چیت
      Posted On: 31 MAY 2017 7:12PM by PIB Delhi


    نئی دہلی، 31 ؍مئی ، وزیراعظم جناب نریندرمودی نے آج میڈرڈمیں اسپین کےصدرماریانوراجوائے کے ساتھ بات چیت کی۔


    اپنے افتتاحی کلمات کےدوران وزیراعظم نے کہاکہ آج کی گفتگو ہندوستان اور اسپین کے درمیان تعلقات کو مزید مستحکم کرنے کا باعث بنے گی۔ وزیراعظم نے کہا کہ ایک دوسرے کےساتھ جڑےہوئےاور ایک دوسرے پر منحصر دنیا میں اسپین اور ہندوستان آپسی فائدے اور مجموعی طورپر پوری دنیا کے فائدے کیلئے باہم مل کرکام کرسکتے ہیں۔ انہوں نے اسپین کے صدرراجوائے کو صاحب بصیرت رہنما قرار دیا۔


    وزیراعظم نے کہا کہ ہندوستان اور اسپین دونوں کو دہشت گردی کی لعنت کا سامنا ہے۔ دونوں ممالک دہشت گردی کیخلاف لڑنےپراپنی توجہ مرکوز کریں گے۔ وزیراعظم نے کہا کہ ہندوستان اور اسپین دونوں ممالک زوردارطریقےسے اقتصادی اصلاحات کر رہے ہیں۔ انہوں نے کہا کہ دونوں ملکوں کے درمیان بنیادی ڈھانچہ ، ریلویز اور اسمارٹ سٹیز کے شعبوں میں اشتراک و تعاون کے زبردست امکانات ہیں۔


    وزیراعظم نے کہا کہ نئے ہندوستان کا ویژن ہندوستان اور اسپین کے مابین تعلقات کی نئی رفتار کے ذریعہ پرون چرھے گا۔


    دونوں ملکوں کے درمیان توانائی، سلامتی اور شہری ہوابازی جیسے موضوعات پر سات معاہدوں کا تبادلہ کیاگیا۔


    بعدازاں وزیراعظم نریندرمودی نے اسپین کے چیف ایگزیکٹیو افسران(سی ای اوز)کےساتھ ملاقات کی۔ ان افسران کے ساتھ میٹنگ میں وزیراعظم نے کہا کہ ہندوستان میں اسپین کی سرمایہ کاری کے فروغ کیلئے وسیع امکانات ہیں۔ انہوں نے بنیادی ڈھانچہ، قابل تجدید توانائی، خوراک کی ڈبہ بندی، آٹو کیمکلز اور ٹیکسٹائل جیسے شعبوں کا خصوصی تذکرہ کیا۔ انہوں نے اسمارٹ سٹیز پہل میں اسپین کوشرکت کرنے کیلئے دعوت دی۔ انہوں نے ہندوستان میں کئے گئے اقتصادی اصلاحات بشمول سامان اور خدمات ٹیکس(جی ایس ٹی) کا تفصیلی خاکہ پیش کیا۔ انہوں نے زور دے کر کہا کہ میک ان انڈیا، ڈیجیٹل انڈیا اور اسٹارٹ اپ انڈیا جیسے اقدامات عالمی سطح پر سرمایہ کاری کو راغب کرنےوالے ہیں۔ وزیراعظم نے اسپین کے بادشاہ عالی جاہ کنگ فلپ ششم سے بھی ملاقات کی۔


    م ن ۔م ع ۔ ک ا


    U- 2496


    (31.05.17)

    
    
    (Release ID: 1491460) Visitor Counter : 2