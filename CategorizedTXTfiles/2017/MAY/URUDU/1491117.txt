      شمال مشرقی ریاستوں کی ترقی کی وزارت

      ڈاکٹر جتیندر سنگھ کا دلی ہاٹ میں شمال مشرقی نامیاتی شوروم اور ریستوراں کا دورہ
      Posted On: 29 MAY 2017 2:38PM by PIB Delhi


    نئی دہلی ، 29 مئی؛ شمال مشرقی خطے کی ترقی کے وزیر مملکت (آزادانہ چارج)، وزیراعظم کے دفتر میں وزیر مملکت ، عملے، عوامی شکایات ۔پنشن، ایٹمی توانائی اور خلا کے وزیر مملکت ڈاکٹر جتیندر سنگھ نے حال میں تیار کیے گئے شمال مشرقی زرعی شوروم اور ریستوراں کا دورہ کیا، جو آئی این اے کے دلی ہاٹ میں واقع ہے۔


    شوروم اورریستوراں کا انتظام شمال مشرقی خطے کی زرعی مارکیٹنگ کارپوریشن لمیٹڈ این ای آر اے ایم اے سی لمیٹڈ سنبھالتی ہے جو شمال مشرقی خطے کی ترقی کے لیے مملکتی وزارت کے تحت سی پی ایس ای اپنے اہم برانڈ ‘‘او این ای’’ (آرگینک نارتھ ایسٹ) سنبھالتی ہے۔ اس قدم کو حکومت ہند کی شمال مشرقی خطے کی ترقی کی وزارت اور زراعت اور کسانوں کی بہبود کی وزارت دونوں ہی کے،شمال مشرقی خطے کے ایک مشن نے بھی مدد دی ہے۔


    اس موقع پر خطاب کرتے ہوئے ڈاکٹر جتیندر سنگھ نے کہا کہ این ای آر اے ایم اے سی نے شمال مشرقی خطے کی زرعی اور باغبانی کی پیداوار کو فروغ دینے کے تئیں ہمیشہ کام کیا ہے۔ اس نے خطے میں مختلف سرگرمیاں شروع کرکے شمال مشرقی خطے کے کسانوں اور چھوٹے زرعی صنعت کاروں کی سماجی و اقتصادی ترقی میں ایک کلیدی کردار ادا کیا ہے۔ ملک کے دیگر حصوں میں لوگوں کو شمال مشرقی خطے کی مالا مال اور صحت سے بھرپور زرعی پیداوار سے واقف کرانا ہے اور اگر یہ ایک بار ہوجاتا ہے تو یہ لوگ خود بخود اسے ڈھونڈتے ہوئے آجائیں گے۔ انھوں نے یہ بھی کہا کہ اس سے نہ صرف تجارت اور کاروبار کو فروغ حاصل ہوگا بلکہ اس سے شمال مشرقی خطے کے کسانوں کی آمدنی کو بڑھانے میں بھی مدد ملے گی۔


    ڈاکٹر جتیندر سنگھ نے مزید کہا کہ شمال مشرق کے زیادہ تر علاقوں میں منظم منڈیوں کے موجود نہ ہونے سے این ای آر اے ایم اے سی کی ترجیحی سرگرمیوں میں سے ایک یہ ہونی چاہئے کہ شمال مشرقی خطے میں زرعی و باغبانی کی پیداوار کے شعبے میں قائدانہ کردار ادا کریں۔ خاص طور پر جب خطے کے زرعی اور باغبانی پیداوار 80 سے 82 فیصد اپنے مزاج کے اعتبار سے آرگینک ہوتی ہے۔ انھوں نے یہ بھی کہا کہ این ای آر اے ایم اے سی اس بات کے لیے عہد بند ہے کہ شمال مشرقی خطے کے کسانوں اور زرعی صنعت کاروں کو مارکیٹ کے رابطے فراہم کرائے جائیں، جس کا فقدان خطے کے کسانوں کی سماجی و اقتصادی ترقی میں ایک بڑی رکاوٹ ہے۔


    دلی ہاٹ میں شمال مشرقی نامیاتی شوروم اورریستوراں میں شمال مشرقی خطے کی سبھی آٹھ ریاستوں کی خوبصورت اور صحت بخش مصنوعات کی نمائش کی جائے گی، جہاں لوگ براہ راست کم سے کم قیمت پر دستیاب چیزیں خرید سکتے ہیں۔ اس طرح کے شوروم کا مقصد صحت بخش خوراک کو فروغ دینا ہے جو شمال مشرقی خطے میں دستیاب ہیں۔ تاکہ ملک کے عوام میں صحت کے تئیں بیداری لائی جائے۔


    ڈاکٹر سنگھ نے یہ بھی کہا کہ یہ شوروم شمال مشرق کے چھوٹے صنعت کاروں، زرعی صنعت کاروں اور کسانوں کو ایک بڑا پلیٹ فارم فراہم کرتا ہے، جہاں اُن کی نامیاتی مصنوعات کی نمائش اور فروخت کی جاسکے۔ ہمیں اعتماد ہے کہ نامیاتی خوراک کی ڈبہ بندی اور شمال مشرق کے کسانوں کو اس طرح کے شورومزسے فائدہ ہوگا۔اس طرح کے شوروم سے شمال مشرق کے کسانوں اور خوراک کی ڈبہ بندی کرنے والوں کو نہ صرف اپنی آمدنی بڑھانے میں مدد ملے گی بلکہ شمال مشرق کی ثقافت اور روایتوں کو بھی فروغ حاصل ہوگا۔


    دلی ہاٹ میں شوروم اور ریستوراں محض ایک آغاز ہے، شمال مشرق کے خطےکی ترقی کی وزارت اس بات کی بھی حمایت کرتی ہے کہ اس پروجیکٹ کو پوری دلی اور این سی آر علاقوں میں توسیع دی جائے۔ نیز ممبئی، چنئی اور بنگلورو جیسے سبھی بڑے شہروں میں فرنچائزی کی بنیاد پر پھیلایا جائے۔


    ۔۔۔۔۔۔۔۔۔۔۔۔۔۔۔۔۔۔۔۔۔


    (م ن ۔ا س ۔ ن ر۔ 29.05.2017 )


    U – 2456


    WC :689

    
    
    (Release ID: 1491117) Visitor Counter : 2