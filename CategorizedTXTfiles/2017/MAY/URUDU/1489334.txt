      وزارت دفاع

      ہندوستانی جنگی جہاز اسکندریہ، مصر کے دورے پر
      Posted On: 05 MAY 2017 6:00PM by PIB Delhi


    نئی دہلی، 5 مئی 2017، بحیرۂ افریقہ کے مغربی ساحل پر ہندوستانی بحریہ کی سمندر پار تعیناتی (او ایس ڈی) کے ایک حصے کے طور پر آئی این ایس ممبئی اور آئی این ایس آدتیہ نامی دو ہندوستانی جنگی جہاز 5 مئی 2017 کو تین روزہ دورے پر اسکندریہ پہنچے۔ بندرگاہ میں اپنے قیام کے دوران ہندوستانی جنگی جہاز مصر کی بحریہ کے ساتھ بڑے پیمانے پر جنگی مشقیں کریں گے۔ پیشہ ورانہ سرگرمیوں کے علاوہ بڑی تعداد میں کھیلوں اور سماجی مصروفیات سے متعلق امور بھی زیر منصوبہ ہیں جس کے لئے ان دو اہم اور باصلاحیت بحریہ کے درمیان تعاون اور افہام و تفہیم کو بڑھانے میں ایک طویل راستہ طے کرنا باقی ہے۔ ہندوستان اور مصر دنیا کی قیدم ترین تہذیبوں والے دو ایسے ملک ہیں جن کے درمیان قریبی رابطہ کی ایک مالا مال تاریخ رہی ہے۔ ہندوستان اور مصر کے درمیان پائے جانے والے مالا مال اور دیرپا تعلقات کی بنیاد پر دونوں ملکوں نے مختلف محاذوں پر گرم جوشی والے رشتے استوار کئے ہیں۔ دونوں ملکوں کی فوجوں کے درمیان ٹریننگ میں تعاون اعلی ترین سطحوں پر موجود ہے۔ دفاعی تعاون میں اس طرح کا ایک اہم سنگ میل ہندوستانی فضائیہ کے ذریعہ مصری پائلٹوں کی ٹریننگ اور مشہور بلوان 300 جنگی طیارے کی مینوفیکچرنگ کے لئے مشترکہ کوشش کرنا ہے۔ اسی طرح 2006 میں ہند۔ مصر مشترکہ دفاعی کمیٹی (جے ڈی سی) کا قیام کرکے ایک دوسرا سنگ میل طے کیا گیا اور جس کی وجہ سے دونوں ملکوں کے رشتوں میں مزید مضبوطی آئی۔ دونوں ملکوں کے درمیان دفاعی تعاون اور ثقافتی تبادلوں سے متعلق کئی باہمی سمجھوتے ہوئے اور ان میں سے بیشتر سمجھوتوں پر اس وقت دستخط کئے گئے جب مصر کے صدر نے 2013 میں ہندوستان کا دورہ کیا۔ ہندوستان اور مصر کے درمیان تجارت شاندار رہی ہے۔


    اب جبکہ دونوں ملکوں کی حکومتیں مضبوط تعلقات برقرار رکھنے کی خواہش مند ہیں، ہندوستان کے جنگی جہازوں کے حالیہ دورے سے دوست ممالک کے تئیں ہندوستان کی یکجہتی اور وہاں ہندوستان کی پرامن موجودگی کا احساس دلائے گا اور بالخصوص ہندوستان اور مصر کے درمیان دوستی کے موجودہ رشتوں میں مزید مضبوطی آئے گی۔ ہندوستانی بحریہ کے اثاثے صومالیہ کے ساحل پر بحری قذاقی سمیت خطے کے اہم سمندری خدشات سے نمٹنے کے لئے حالیہ دونوں میں تیزی سے تعینات کئے گئےہیں۔ مزید برآں ہندوستانی بحریہ نے ہائیڈرو گرافک سروے، تلاشی اور راحت اور دیگر صلاحیت سازی اور صلاحیت کو فروغ دینے والی سرگرمیوں کے ذریعہ بحر ہند کے علاقہ میں ملکوں کی مدد کی ہے۔ گزشتہ چند دہاہیوں میں ہندوستان نے اندرون ملک جنگی جہازوں کو بنانے اور ان کے ڈیزائن کرنے کے لحاظ سے کافی ترقی کی ہے اور دورے پر گئے جنگی جہاز اس کا ایک واضح ثبوت ہیں۔


    م ن۔ ن ا۔ ن ا۔


    (05- 0 5 -17)


    U- 2156

    
    
    (Release ID: 1489334) Visitor Counter : 2