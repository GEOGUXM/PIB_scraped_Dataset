      کابینہ

      کابینہ نے قابل احیاء توانائی کیلئے 2360 کروڑ روپئے کے بانڈ جاری کیے جانے کو منظوری دی
      Posted On: 24 MAY 2017 7:42PM by PIB Delhi


    نئی دہلی۔25؍مئی۔مرکزی کابینہ نے وزیراعظم جناب نریندر مودی کی صدارت میں قابل احیاء توانائی کیلئے 2360 کروڑ روپئے کے بانڈ کی رقم بہم پہنچانے کیلئے اپنی منظوری دے دی ہے۔ یہ بانڈ نئے اور قابل احیاء توانائی وسائل (ایم این آر ای) کے ذریعے بہم پہنچائے جائیں گے اور یہ کام 18-2017 میں بھارتی قابل احیاء توانائی ترقیات ایجنسی (آئی آر ای ڈی اے) کے توسط سے انجام دیا جائے گا۔ یہ فنڈ ایم این آر ای کے ذریعے منظورشدہ پروگراموں اور اسکیموں میں استعمال ہوں گے تاکہ سولر پارک ، گرین انرجی کوریڈور ، پیداوار پر مبنی ترغیبات برائے ہوائی پروجیکٹ، سی پی ایس یو اور دفاعی شمسی پروجیکٹ عمل میں لائے جاسکیں۔ شمسی پروجیکٹوں کو عملی جامہ پہنانے کیلئے افادیت کے سلسلے میں درکار تقاضوں کی تکمیل ، گھروں کی چھتوں پر شمسی آلات لگانے، آف گرڈ/ گرڈ تقسیم اور لامرکزی قابل احیاء توانائی بجلی کی فراہمی ، کارپوریشنوں اور خود مختار اداروں میں سرمایہ کاری وغیرہ کاکام بھی اس کے تحت انجام دیاجائے گا۔ اس طرح کی بروقت سرمایہ کاری کے نتیجے میں، قابل احیاء توانائی کے شعبے میں بنیادی ڈھانچے کو فروغ حاصل ہوگا اور قابل احیاء توانائی شعبے میں اولوالعزم حصولیابیوں کا راستہ ہموار ہوسکے گا۔ اس طرح سے حاصل شدہ وسائل کا استعمال قابل احیاء توانائی شعبے میں اضافی صلاحیت بہم پہنچانے کیلئے کیا جائے گا جس کے نتیجے میں اضافی روزگار مواقع حاصل ہوسکیں گے۔

    
    پس منظر حکومت نے 17-2016 کے مالی کے بجٹ میں این ایچ اے آئی ، پی ایف سی ، آر ای سی، آر ای ڈی اے اور آئی ڈبلو اے آئی کے توسط سے 31300 کروڑ روپئے کے بانڈوں کی شکل میں اضافی سرمائے کی بہم رسانی کے لئے اعلان کیا تھا۔ اس اعلان کے ایک حصے کے طور پر حکومت نے آئی آر ای ڈی اے کو ’’جی او آئی پوری طرح سے سروس سہولت کے حامل کے قابل ٹیکس بانڈ ‘‘کی شکل میں 4000 کروڑ روپئے کی رقم مختص کی تھی اور یہ رقم 17-2016 کے مالی سال کے دوران ایم این آر ای کی جانب سے فراہم کی گئی تھی۔ اس تخصیص میں سے آئی آر ای ڈی اے نے ایم این آر ای کی ضروریات کے مطابق 1640 کروڑ روپئے بہم پہنچائے تھے۔ بعدازاں ایم این آر ای نے کابینہ سے رابطہ قائم کرکے 17-2016 کے دوران 2360 کروڑ روپئے کی بقایا رقم کی بہم رسانی کیلئے منظوری حاصل کی تھی۔
    
    م ن۔ ۔ ع ن
    
    U-2410
    

    
    (Release ID: 1490748) Visitor Counter : 3