      نوجوانوں کے امور اور کھیل کود کی وزارت

      17سال سے کم عمر کے کھلاڑیوں کیلئے فیفا فٹبال کپ کی الٹی گنتی شروع راجدھانی میں کل منی فٹبال فیسٹول
      Posted On: 17 MAY 2017 8:02PM by PIB Delhi


    نئی دہلی، 17 ؍مئی،17سال سے کم عمر کے فٹبال کھلاڑیوں کیلئے فیفا فٹبال عالمی کپ کیلئے الٹی گنتی پہلے ہی شروع ہوگئی ہے، جس کے نتیجے میں فٹبال کا بخار تیز ہورہا ہے۔ مشہور فٹبال کھلاڑی کارلز پویول کی موجودگی میں ٹکٹوں کی فروخت پہلے ہی جاری ہے۔ فٹبال کا میگا ایونٹ ایک اور سنگ میل پر پہنچنے کیلئے تیار ہے۔ جہاں کل قومی راجدھانی میں منی فٹبال فیسٹول کا اہتمام کیا جائے گا۔


    منی فٹبال فیسٹول کا اہتمام نوجوانوں کے امور اور کھیلوں کے مرکزی وزیر وجے گوئل کی موجودگی میں دہلی کے کناٹ پلیس میں کیا جائے گا۔ اس موقع پر منی پور کے وزیراعلیٰ جناب برین سنگھ اور مشہور باکسر وجیندرسنگھ بھی موجود رہیں گے۔ اس ایونٹ کے دوران ایک بڑی فٹبال کی نمائش کی جائے گی، جو اس سال اکتوبر میں آئندہ عالمی کپ کیلئے ایک جوش وخروش پیدا کرے گا۔


    وزیراعلیٰ برین سنگھ خود ایک فٹبال کھلاڑی رہے ہیں اور وہ اس پروگرام کا ایک حصہ ہونے پر کافی پرجوش دکھائی دیتے ہیں۔ دوسری جانب جناب وجے گوئل نے ان مقامات کا سرگرم دورہ کیا ہے جو ورلڈ کپ کی میزبانی کریں گے۔ جناب گوئل کا دورہ اس بات کو یقینی بنائے گا کہ کھلاڑیوں کے ساتھ ساتھ شائقین کیلئے بہترین سہولتوں کے ساتھ تیاریاں بہت منظم ڈھنگ سے کی گئی ہیں۔ کھیلوں کے وزیر کوچی، کولکاتا اور ممبئی کا بھی دورہ کریں گے۔ وہ تیاریوں کا جائزہ لینے کیلئے جلد گوہاٹی بھی جائیں گے۔


    فیفا عالمی کپ 6؍ اکتوبر کو شروع ہوگا اور فائنل کولکاتا کے سالٹ لیک اسٹیڈیم میں 28 اکتوبر کو کھیلا جائے گا۔ یہ پہلا موقع ہے کہ ہندوستان فیفا عالمی کپ کی میزبانی کررہا ہے۔


    ۔۔۔۔۔۔۔۔۔۔۔


    (17-05-م ن۔ح ا۔ق ر۔2017)


    U- 22 94

    
    
    (Release ID: 1490104) Visitor Counter : 2