      کامرس اور صنعت کی وزارتہ

      معیشت، صنعت اور سائنٹفک تعاون کیلئے ہند-سوئیڈن مشترکہ کمیشن کا 18واں اجلاس
      Posted On: 17 MAY 2017 7:59PM by PIB Delhi


    نئی دہلی، 17 ؍مئی ،اقتصادی، صنعتی اور سائنٹفک تعاون (جے سی ای سی) کیلئے ہند-سوئیڈن مشترکہ کمیشن کا 18واں اجلاس آج نئی دلی میں ہو گیا ہے۔ ہندوستانی وفد کی قیادت کامرس اور صنعت کی وزیر محترمہ نرملا سیتارمن نے کی، جبکہ سوئیڈن کے وفد کی قیادت محترمہ این لِنڈے نے کی، جو خارجی امور کی وزارت میں تجارت اور یوروپی یونین معاملات کی وزیر ہیں۔دونوں فریقوں نے اس بات پر اطمینان کا اظہار کیا کہ گزشتہ دو سال کے دوران باہمی تعلقات میں خاطرخواہ پیش رفت ہوئی ہے۔ دونوں نے موجودہ تجارت اور سرمایہ کاری کے ساتھ ساتھ ہمہ گیر باہمی تعاون کو مزید مستحکم کرنے کےاپنے عہد اور آپسی خواہش کو دوہرایا۔


    جے سی ای سی میٹنگ میں تبادلۂ خیال سے تجارت اور سرمایہ کاری پائیدار شہری ترقی، بہت چھوٹی، چھوٹی اور اوسط درجے کی صنعتوں ، ماحولیات، تعلیم، صحت ، قابل تجدید توانائی ، سائنس و ٹیکنالوجی جیسے مختلف شعبوں میں جاری تعاون کی موجودہ صورتحال کا جائزہ لینے کا بہترین موقع فراہم ہوا ہے۔ دونوں فریقوں نے ٹیلی مواصلات ،پائیدارشہری ٹرانسپورٹ اور سڑک کےتحفظ، روایتی دوائیں، خوراک، سائنس اور ٹیکنالوجی جیسے دیگر شعبوں کی بھی نشاندہی کی ، جہاں تعاون کی کافی گنجائش ہے۔


    دونوں فریق دانشورانہ املاک کے شعبے میں تعاون کو مستحکم کرنے کی خاطر ایک مفاہمت نامہ کی سمت میں کام کر رہے ہیں۔ تبادلۂ خیال کے تحت دیگر موجودہ باہمی سمجھوتوں کو حتمی شکل دینے کے کام میں تیزی لانے پر بھی اتفاق کیا گیا۔ دونوں فریقوں نے دونوں ملکوں کےدرمیان اختراعی شراکت داری کو فروغ دینے میں دلچسپی ظاہر کی۔


    دونوں فریقوں نے سوئیڈن؍ہندوستانی کمپنیوں کیلئے ایک میکنزم قائم کرنے سے بھی اتفا ق کیا تاکہ ہندوستان اور سوئیڈن میں سرمایہ کاری اور کاروبار کی راہ ہموار ہو۔ دونوں فریقوں نے سوئیڈن اور ہندوستان میں حصولیابیوں کی پیش رفت پر باری باری وسط مدتی جائزہ لینے پر بھی اتفاق کیا۔


    
    م ن ۔ح ا ۔ ک ا


    U- 2284

    
    
    (Release ID: 1490103) Visitor Counter : 2