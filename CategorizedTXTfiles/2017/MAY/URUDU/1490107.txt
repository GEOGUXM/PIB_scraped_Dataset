      کابینہ

      گھریلو پریشرائزڈ ہیوی واٹر ری ایکٹرس(پی ایچ ڈبلیو آر) کے 10یونٹوں کی تعمیر کو کابینہ کی منظوری
      Posted On: 17 MAY 2017 8:08PM by PIB Delhi


    نئی دہلی، 17 ؍مئی ،ہندوستان کے گھریلونیوکلیائی بجلی کے پروگرام کو تیز رفتار کرنے اور ملک کی نیوکلیائی صنعت کو فروغ دینے کے اہم فیصلے کےتحت وزیراعظم نریندرمودی کی صدارت میں کابینہ کمیٹی نے گھریلو پریشرائزڈ ہیوی واٹر ری ایکٹرس ( پی ایچ ڈبلیو آر) کے 10 یونٹوں کی تعمیر کو اپنی منظوری دی ہے۔ ان پلانٹوں کی مجموعی پیداوار ی صلاحیت 7000 میگاواٹ ہوگی۔ پی ایچ ڈبلیو آر کے دس پروجیکٹوں کے نتیجے میں نیوکلیائی بجلی پیداوار کی صلاحیت میں اہم اضافہ ہوگا۔


    ہندوستان کے پاس فی الحال 22 آپریشنل پلانٹوں سے 6780 میگاواٹ نیوکلیائی توانائی پیداوار کی صلاحیت ہے۔ 22-2021تک موجودہ زیرتعمیر پروجیکٹوں کی تکمیل کے بعد مزید 6700 میگاواٹ نیوکلیائی بجلی کی پیداوار ہونے کا امکان ہے، جہاں سرکار ملک اور عوام پر مرکوز اپنی حکومت کے تین سال پورے کر رہی ہے، وہیں ہندوستان کے نیوکلیائی بجلی پیداوار کے شعبے کیلئے اپنی نوعیت کے پہلے پروجیکٹ کے تحت دس نئے یونٹوں کی تعمیر کلی گھریلواقدام کے طورپر فلیٹ موڈ میں کی جائےگی۔یہ اس سیکٹر میں تجرباتی میک ان انڈیا پروجیکٹوں میں سے ایک ہوگا۔


    گھریلو صنعت میں مینوفیکچرنگ کا شعبہ 70000کروڑروپے تک عنقریب پہنچنے والا ہے۔ ایسے میں یہ پروجیکٹ اعلیٰ ترین ٹیکنالوجیوں کے ذریعہ مضبوط نیوکلیائی بجلی کے شعبے کو گھریلو صنعتی صلاحیتوں کےساتھ جوڑنے کے ہمارے ہدف کو یقینی بنائےگا اور ہندوستان کی نیوکلیائی صنعت کو تبدیل کرنے میں مدد فراہم کرےگا۔ اس کےذریعہ راست اور براہ راست ملازمتوں میں تقریباً 33400روزگار پیداہونے کی امید ہے۔


    کابینہ کے اس فیصلے سے ہندوستان میں آلودگی سے پاک بجلی کے استعمال کو ترجیح دینے کے حکومت کے عہد کا اظہار ہوتا ہے۔ اس سے پائیدار ترقی، توانائی میں خودانحصاری اور ماحولیاتی تبدیلی کی روک تھام میں عالمی کوششوں کے تئیں ہندوستان کے عہد کو مدد فراہم ہوتی ہے۔


    م ن ۔م ع ۔ ک ا


    U- 2288

    
    
    (Release ID: 1490107) Visitor Counter : 2