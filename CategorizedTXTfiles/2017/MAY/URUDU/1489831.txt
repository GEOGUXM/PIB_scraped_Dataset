      صدر جمہوریہ کا سکریٹریٹ

      صدر جمہوریہ نے ایسسیل گروپ کی 90 سالہ تقریبات میں شرکت کی
      Posted On: 15 MAY 2017 12:27PM by PIB Delhi


    نئی دہلی،15۔ مئی ۔صدر جمہوریہ جناب پرنب مکھرجی نے ایسسیل گروپ کی 90 سالہ تقریبات میں مہمان خصوصی کی حیثیت سے شرکت کی ۔


    اس موقع پر اپنی تقریر میں جناب پرنب مکھرجی نے ڈبلیو آئی او این –ورلڈ اِز ون نیوز ، سرکار اور عوام کے درمیان رابطہ کاری کی خدمت انجام دینے والے ادارے ’’سارتھی ‘‘اور ڈی ایس سی فاؤنڈیشن جیسے نئے اقدامات شروع کرنے اور اپنے قیام کے 90 سال پورے کرنے کے موقع پر ایسسیل گروپ کو مبارکباد دی ۔ اس کے ساتھ ہی انہوں نے ، ’’ 90 برس کی عمر میں بھی جوان ‘‘ رہنے کے جذبے کی بھی ستائش کی ۔ انہوں نے کہا کہ ہر شخص کو ہمیشہ جوان رہنا چاہئے اور ہرمسئلے کو نئے نظریے سے دیکھنا چاہئے ۔ انہوں نے کہا کہ اب سے 90 برس قبل دنیا کی جو صورت حال تھی وہ آج کی دنیا سے قطعاََ مختلف ہے ،آج انفارمیشن ٹکنالوجی اور کمیونی کیشن یعنی مواصلات کے شعبے نے دنیا میں زبردست تبدیلیاں پیدا کردی ہیں ۔در آں حالیکہ ٹکنالوجی کے اثرات ہمیشہ مضر ثابت ہوئے ہیں لیکن اگر سماج درپیش چیلنجوں کا مقابلہ کرنے کے لئے تیارہوتو وہ ٹکنالوجی کو مثبت طریقے سے استعمال کرسکتے ہیں ۔


    جناب پرنب مکھرجی نے مزید کہا کہ عوامی زندگی پر میڈیا کے دوررس اثرات مرتب ہوتے ہیں ۔ آج دنیا یقیناََ ایک ہوگئی ہے ۔ لیکن جہاں حقائق اور خبریں ایک ہی قسم کی ہوتی ہیں وہاں نظریات میں اختلاف بھی ہوسکتا ہے ۔ اسلئے ہمیں خبر میں مقصدیت اور صداقت کو ہمیشہ پیش نظر رکھنا چاہئے ۔ آج ہمار ی روزمرہ کی زندگی پر میڈیا کو مثبت اثرات مرتب کرنے چاہئیں ۔ انہوں نے کہا کہ راشٹر پتی بھون میں سالانہ قومی جدت طرازی میلے کے دوران اس قسم کی مثبت چیزیں دیکھنے میں آئی تھیں ، جہاں ہمارے جواں سال جدت طراز افراد نے ہماری روز مرہ کی زندگی کے مسائل کے حل کی نمائش پیش کی تھی ۔


    صدر جمہوریہ نے کہا کہ آئندہ دس برسوں کے بعد ایسسیل گروپ اپنی صدسالہ تقریبات منائے گا اور اسے 100 برس کی عمر میں بھی بلکہ ہمیشہ جوان رہنا چاہئے ۔


    م ن ۔س ش ۔ رم


    U-2252

    
    
    (Release ID: 1489831) Visitor Counter : 2