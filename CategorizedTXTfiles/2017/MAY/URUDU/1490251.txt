      امور داخلہ کی وزارت

      مرکزی وزیر داخلہ کا کل سے تین روزہ دورۂ سِکّم
      Posted On: 18 MAY 2017 8:04PM by PIB Delhi


    نئی دہلی، 18 ؍مئی ،مرکزی وزیر داخلہ جناب راج ناتھ سنگھ کل سکم کے تین روزہ دورے پر روانہ ہوں گے۔ دورے کےدوران وزیرداخلہ 20؍مئی 2017 کو گینگ ٹاک میں ہند-چین سرحد سےمتصل 5ریاستوں یعنی جمو ں و کشمیر، ہماچل پردیش، اتراکھنڈ، سکماور اروناچل پردیش کےوزرائےاعلیٰ کی ایک میٹنگ کی صدارت کریں گے۔اس میٹنگ کا مقصد ہند-چین سرحد پر سلامتی صورتحال کا جائزہ لینا ہے۔


    یہ پہلی مرتبہ ہے کہ وزارت داخلہ کےذریعے ایسی کسی میٹنگ کا انعقاد کیاجارہاہے۔اس میٹنگ کا مقصد ہند-چین کی سرحد پرواقع 5 ریاستوں سے وزارت داخلہ کاتال میل قائم کرنا ہے تاکہ بحیثیت مجموعی سرحدی سلامتی کی صورتحال کو بہتر بنایا جا سکے، کیونکہ ریاستیں بھی سرحدوں کی سلامتی میں حصہ دار ہیں۔ اس میٹنگ میں وزارتِ داخلہ کے تحت کئے جانے والےسرحدی بنیادی ڈھانچے سےمتعلق کام، سرحدی علاقہ ترقیاتی پروگرام اور ریاستوں و آئی ٹی بی پی وغیرہ میں تال میل سے متعلق امورپر تبادلۂ خیال ہوگا۔


    جناب راج ناتھ سنگھ ناتھولا درّے اور لاچُنگ میں آئی ٹی بی پی سرحدی چوکی کامعائنہ کریں گےاورہند-چین سرحد پر آئی ٹی بی پی کےجوانوں سے ملاقات کریں گے۔ 21؍مئی 2017کو وہ ایس ایس بی ہیڈکوارٹرز(گیزنگ اور یُک سام)کادورہ کریں گے۔ اس کےعلاوہ ، وہ اٹاری میں ایس ایس بی سرحدی چوکی اور ہند-نیپال سرحد پر کُمک اور بجراج دھارا کا ہوائی معائنہ کریں گے۔


    وزیرداخلہ بیجنگ میں منعقدہ ایک سینک سمیلن میں نوجوانوں کے ساتھ بات چیت کریں گے۔اس سے بہت ہی بلند طول البلد اور ناسازگارعلاقے ہماری سرحدوں کی حفاظت کرنےوالےجوانوں کو حوصلہ ملے گا۔جناب راج ناتھ سنگھ سکم کے مغربی ضلعے میں واقع پیلّنگ میں ایک سیوِک ایکشن پروگرام میں بھی شرکت کریں گے۔


    م ن ۔ م م ۔ ک ا


    U- 2322


    (18.05.17)

    
    
    (Release ID: 1490251) Visitor Counter : 2