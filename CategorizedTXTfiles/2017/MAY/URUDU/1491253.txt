      وزارت خزانہ

      سامان اور خدمات ٹیکس (جی ایس ٹی) ایک مؤثر ٹیکس نظام ہے، اس سے نہ صرف ٹیکس چوری کی روک تھام ہوگی، بلکہ ہندوستان کو ایک بے حد مضبوط سماج بنانے میں بھی مدد ملےگی:مرکزی وزیر خزانہ ارون جیٹلی
      Posted On: 29 MAY 2017 7:26PM by PIB Delhi


    نئی دہلی، 29 ؍مئی ، وزیرخزانہ ارون جیٹلی نےآج بنگلورو میں نیشنل اکیڈمی آف کسٹمز ان ڈائریکٹ ٹیکس اینڈ نارکوٹکس (این اے سی آئی این) کیمپس کا افتتاح کرتے ہوئے کہا کہ ملک میں بالواسطہ ٹیکس کا نظام ایک کلیدی کردار نبھائےگا اور اس سے ملک میں بڑی تبدیلی آئےگی۔انہوں نے کہا کہ متعدد ٹیکسوں کے موجودہ نظام کو سامان اور خدمات ٹیکس (جی ایس ٹی) میں بدلا جا رہا ہے اور تمام ٹیکسوں کو یکجا کر دیا گیا ہے۔ وزیر خزانہ نے مزید کہا کہ نیا جی ایس ٹی نظام یکم جولائی 2017 سے نافذالعمل ہوجائےگا۔انہوں نے مزید کہا کہ سامان اور خدمات ٹیکس(جی ایس ٹی)ایک مؤثر ٹیکس نظام ہے۔ اس سے نہ صرف ٹیکس چوری کی روک تھام ہوگی، بلکہ ہندوستان کو ایک بےحد مضبوط سماج میں بدلنے میں بھی مدد ملے گی۔


    اس موقع پر مزید اظہار خیال کرتے ہوئے وزیر خزانہ جناب جیٹلی نے کہا کہ نیا بالواسطہ ٹیکس وفاقی ہندوستان کی پیدا وار ہے۔ انہوں نے مزید کہا کہ مرکز اور ریاستیں مشترکہ طور پر ٹیکسوں کا انتظام و انصرام کریں گے اور ای ٹیکسوں سے متعلق فیصلہ لیں گے۔ مرکز اور ریاستوں کے ٹیکس اتھارٹیوں کے درمیان اشتراک و تعاون بھی بے حد اہم ہے۔ انہوں نے کہا کہ ٹیکس ٹریننگ اکیڈمی این اے سی آئی این، بنگلورو میں مرکزی اور ریاستی حکومتوں کے افسران کو تربیت فراہم کرنے کیلئے کیا گیا ہے۔ کلیدی کردار ادا کرے گا۔


    اس موقع پر شرکت کرتےہوئے سی بی ای سی کی چیئر پرسن محترمہ ونجنا این سرنا نے این اے سی آئی این کے تعاون کو اجاگر کیا۔ این اے سی آئی این کے پرنسپل ڈائریکٹر جنرل جناب ڈی پی ناگیندر کمار نے این اے سی آئی این کے نئے کمپلیکس کا خاکہ پیش کیا۔ سی بی آئی سی کے ممبر (انتظامی) جناب ایس رمیش نے اس موقع پر مہمانوں کا خیر مقدم کیا، جبکہ این اے سی آئی این کے پرنسپل ایڈیشنل ڈائریکٹر جنرل جناب پی کے داش نے شکریئے کے کلمات کہے۔


    
    
    م ن ۔م ع ۔ ک ا


    U- 2467


    (29.05.17)

    
    
    (Release ID: 1491253) Visitor Counter : 22