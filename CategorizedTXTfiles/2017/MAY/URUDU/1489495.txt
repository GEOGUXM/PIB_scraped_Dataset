      امور داخلہ کی وزارت

      مرکزی وزیر داخلہ نے بائیں بازو کی انتہا پسندی سے متاثرہ ریاستوں
      کی جائزہ میٹنگ کی صدارت کی

      Posted On: 08 MAY 2017 8:02PM by PIB Delhi

    نئی دہلی، 8 مئی، مرکزی وزیر داخلہ جناب راج ناتھ سنگھ نے آج یہاں بائیں بازو کی انتہا پسندی سے متاثرہ ریاستوں میں بائیں بازو کی انتہا پسندی (ایل ڈبلیو ای) کی صورتحال کا جائزہ لیا۔ اس میٹنگ میں بہار، چھتیس گڑھ، جھارکھنڈ، مہاراشٹر، اڈیشہ اور اترپردیش کے وزرائے اعلی نے شرکت کی۔ مرکز کی جانب سے وزارت داخلہ میں وزرائے مملکت ، قومی سلامتی کے مشیر (این ایس اے) ، داخلہ سکریٹری ، انٹلی جینس بیورو کے ڈائریکٹر اور دیگر سینئر افسران موجود تھے۔ ترقیات سے متعلق دوپہر بعد کے اجلاس میں توانائی اور جدید و قابل تجدید توانائی ، ریلویز، شہری ہوا بازی ، سڑک نقل و حمل اور شاہراہوں اور مواصلات کے وزراء وزارتوں کے سینئر اہلکاروں کے ساتھ موجود تھے۔ وزیر داخلہ کی خصوصی ہدایت پر بائیں بازو کی انتہا پسندی سے سب سے زیادہ متاثرہ 35 اضلاع کے ضلع مجسٹریٹ اور سپرنٹنڈنٹ آ ف پولیس بھی مدعو کئے گئے تھے تاکہ اس سلسلہ میں ان کی طرف سے فیڈ بیک حاصل کیا جاسکے اور ان کے مسائل کو سمجھا جاسکے۔


    صبح کے اجلاس میں سیکورٹی سے متعلق امور پر تبادلہ خیا ل کیا گیا ۔ وزیر داخلہ نے بائیں بازو کی انتہا پسندی سے لڑنے کے لئے سمادھان (ایس اے ایم اے ڈی ایچ اے این) حکمت عملی پیش کی ۔ اس حکمت عملی کے اجزا ہیں: ایس برائے اسمارٹ لیڈر شپ ، اےبرائے ایگریسیو اسٹریٹیجی ، ایم برائے موٹی ویشن اینڈ ٹریننگ، اے برائے ایکشن ایبل انٹلی جینس ، ڈی برائے ڈیش بورڈ بیسڈ کی ریلزلٹ ایئریاز اور کی پرفارمینس انڈیکیٹرس ، ایچ برائے ہارنیسنگ ٹیکنالوجی، اے برائے ایکشن پلان فار ایچ تھریٹ اور این برائے نو ایکسیس ٹو فائننسنگ ۔


    میٹنگ کے دوران ریاستوں کی جانب سے جو اہم امور پیش کئے گئے اور جو درخواستیں کی گئی ان میں درج ذیل چیزیں شامل ہیں۔

      * ایل ڈبلیو ای سے متعلق مخصوص اسکیموں جیسے سیکورٹی ریلیٹیڈ ایکسپینڈیچر ( ایس آر ای) اسپیشل انفرا اسٹریکچر اسکم (ایس آئی ایس) انٹیگریٹیڈ ایکشن پلان ، آئی اے پی / ایڈیشنل سینٹرل اسسٹنٹس (اے سی اے) کاؤنٹر انسرجینسی اینڈ اینٹی ٹریرازم (سی آئی اے ٹی) اسکولز اور فورٹی فائیڈ پولیس اسٹیشن کو برقرار رکھنا یا ان کی باز یابی
      * ایس آر ای اسکیم میں کچھ نئے اضلاع کی شمولیت
      * اضافی مرکزی مسلح پولیس دستو ں (سی اے پی ایف) کی تعیناتی ۔ کچھ ریاستوں نے یہ بھی درخواست کی کہ سی اے پی ایف بٹالینوں تعیناتی پر آنے والے خرچ کی ادائیگی سے مرکز انہیں چھوٹ دے۔
      * زیادہ تر ریاستوں نے کارروائیوں میں تعاون کے لئے ہیلی کاپٹر دستیاب کرانے کی درخواست کی۔
      * ریاستی پولیس اور سی اے پی ایف کے ذریعہ جدید ٹکنالوجی کی استعمال پر بھی تبادلہ خیال کیا گیا۔
      * بین ریاستی کوآرڈینیشن ، خفیہ معلومات کے تبادلہ، کارروائی مشترکہ ٹاسک فورس کا قیام اور بین ریاستی سرحدوں جیسے امور پر بھی بات چیت کی گئی۔
      * بہار کے وزیر اعلی نے مشورہ دیا کہ انسداد منی لانڈرنگ قانون (پی ایم ایل اے) کا جائزہ لئے جانے کی ضرورت ہے تاکہ ایل ڈبلیو ای گروپوں کو فنڈ کی فراہمی پر قدغن کو یقینی بنایا جاسکے۔
      * 24 اپریل 2017 کو سکا میں پیش آئے واقعہ کے اعادہ کو روکنے کے لئے کئے جانے والے اقدامات پر بھی تبادلہ خیال کیا گیا اور اس سلسلہ میں ایل ڈبلیو ای سب سے زیادہ متاثرہ 35 اضلاع کے پولیس سربراہوں سے صلاح و مشورہ کیا گیا۔

    ترقیاتی امور سے متعلق اجلاس میں درج ذیل نکتوں پر تبادلہ خیال کیا گیا۔

      * سڑک نقل و حمل اور شاہراہوں کو وزیر نے مطلع کیا کہ متعدد نئی ٹکنالوجیوں جیسے پری – فیبریکیٹیڈ سلیب اور سوائل اسٹیبلائزیشن کی جانچ پڑتال کی گئی۔ ریاستیں سڑکوں کی تعمیر کے لئے ان ٹکنالوجیوں کا تجرباتی طور پر استعمال کرسکتی ہیں۔ انہوں نے یہ یقین بھی دلایا کہ ریاستیں ایل ڈبلیو ای علاقوں سے متعلق کسی ضرورت کو پیش کرسکتی ہیں۔
      * جدید اور قابل تجدید توانائی کے وزیر نے بتایا کہ ان کی وزارت متعدد شمسی پارکوں کے اوپر کام کررہی ہے ۔ انہوں نے ایل ڈبلیو ای سے متاثرہ ریاستوں میں سستی توانائی دستیاب کرانےکے لئے سولر لائٹنگ اور سولر پمپ اسکیموں کے بارے میں بتایا۔
      * توانائی کے وزیر نے بتایا کہ ایل ڈبلیو ای سے متاثرہ علاقوں میں پڑنے والے کاموں کی برق کاری جنگی سطح پر کی جارہی ہے اور اسکے لئے دسمبر 2018 کا ہدف مقرر کیا گیا ہے۔
      * ماؤنوازوں کے گڑھ میں پڑنے والا جگدلپور ہوائی اڈہ جلد ہی کام کرنے لگے گا۔
      * پہلے مرحلے میں جو تجربات ہوئے اور مسائل پیش آئے ان کا ازالہ کرتے ہوئے دوسرے مرحلے میں موبائل ٹاوروں کی تنصیب کا کام شروع کیا جارہا ہے۔
      * ریلویز کے وزیر نے بتایا کہ حاجی پور – سگولی ، گریڈیہہ ، کوڈرما ، دیو گھر- سلطان گنج لائنیں مکمل ہونے کے قریب ہیں۔
      * اپنے اختتامی ریمارک میں جناب راج ناتھ سنگھ نے کہا کہ یہ میٹنگ بہت ہی نتیجہ خیز رہی اور اس کے شرکا نے گرانقدر مشورے دیئے جنہیں وزارت داخلہ نے نوٹ کیا۔ انہوں نے کہا کہ وہ ذاتی طور پر ان امور پر ہونے والی پیش رفت پر نگرانی رکھیں گے۔ جناب راج ناتھ سنگھ نے بائیں بازو کی انتہا پسندی سے متاثرہ علاقوں میں چند دشواریوں کے باوجود ڈپٹی کمشنروں / سپرنٹنڈنٹ آف پولیس کی خدمات انجا م دینے والے نوجوان افسروں کے حیرت انگیز کام کی ستائش بھی کی۔

    *****


    Uno -2196


    (م ن- م م - ج)


    

    
    (Release ID: 1489495) Visitor Counter : 2
    
    
    
    
    

*