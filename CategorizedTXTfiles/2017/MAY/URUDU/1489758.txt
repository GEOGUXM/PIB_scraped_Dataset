      وزیراعظم کا دفتر

      بین الاقوامی ویسک ڈے کی افتتاحی تقریب میں وزیر اعظم کا خطاب
      Posted On: 12 MAY 2017 6:54PM by PIB Delhi


    نئی دہلی ، 12 مئی / وزیر اعظم جناب نریندر مودی نے آج کولمبو میں بندارا نائیکے میموریل انٹرنیشنل کانفرنس ہال میں بین الاقوامی ویسک ڈے کی افتتاحی تقریب سے خطاب کیا ۔


    تقریب کے مقام پر پہنچنے پر سری لنکا کے صدر جناب میتری پالا سری سینا اور سری لنکا کے وزیر اعظم جناب رانل وکرما سنگھے نے وزیر اعظم کا استقبال کیا ۔ روایتی ڈھول نوازوں اور روایتی رقاصاؤں نے وزیر اعظم جناب نیدر مودی کا خیر مقدم کیا ، جنہوں نے آڈیٹوریم کے داخلہ پر روایتی چراغ روشن کیا ۔


    جلسہ ، 5 بودھ بھکشوؤں کے اشلوک پڑھنے سے ہوا ۔ سری لنکا کے ساسان اور انصاف کے وزیر جناب وجے درسا راجا پکسے نے استقبالیہ تقریر کی ۔ انہوں نے جناب نریندر مودی سے خطاب کرتے ہوئے کہا کہ ’’ ہم سری لنکا والوں کے لئے آپ ہم میں سے ایک ہیں ‘‘ ۔


    سری لنکا کے صدر جناب میتری پالا سری سینا نے کہا کہ یہ بڑی خوش قسمتی کی بات ہے کہ وزیر اعظم جناب نریندر مودی آج یہاں موجود ہیں ۔ انہوں نے دونوں ملکوں کے درمیان قدیم تعلقات کا ذکر کیا اور کہا کہ آج ویسک ڈے کے موقع پر وزیر اعظم مودی کی موجودگی بڑی اہمیت کی حامل ہے اور اس کو تمام دنیا اہمیت دے گی ۔ سری لنکا کے صدر نے مزید کہا کہ وہ دوستی اور امن کا پیغام لائے ہیں ۔


    وزیر اعظم نے اپنے خطاب میں ویسک کو سب سے متبرک دن قرار دیا ، جب انسانیت وجود ، روشن ضمیری اور بھگوان بدھ کے پری نروان کو حاصل کرتی ہے ۔ انہوں نے مزید کہا کہ یہ وہ دن ہے ، جو عظیم سچائی اور ابدی دھما اور چار عظیم سچائیوں کی عکاسی کرتا ہے ۔


    وزیر اعظم نے بین الاقوامی ویسک ڈے کی تقریبات میں مہمان اعلیٰ کے طور پر مدعو کرنے کے لئے صدر میتری پالا سری سینا ، وزیر اعظم رانیل وکرم سنگھے اور سری لنکا کے عوام کا شکریہ ادا کیا ۔


    وزیر اعظم نے کہا کہ میں اس نیک موقع پر سمیک سمبدھا کی سر زمین سے 1.25 ارب عوام کی مبارکباد بھی لایا ہوں ۔


    وزیر اعظم کی تقریر کے چند کلیدی اقتباسات یہ ہیں :


    بدھ گیا ہندوستان میں ہے ، جہاں پرنس بدھا بدھ بنے اور یہ بودھ کائنات کا مقدس مرکز ہے ۔


    بھگوان بدھ نے پہلا درس وارانسی میں دیا ۔


    مجھے یہ بھی اعزاز حاصل ہے کہ میں پارلیمنٹ میں اس کی نمائندگی کرتا ہوں ۔


    ہماری قومی علامتوں نے بودھ مذہب سے فیضان حاصل کیا ہے ۔


    بدھ مذہب کی عظیم خوشبو ہندوستان سے پوری دنیا میں پھیلی سمراٹ اشوک کے لائق بیٹوں ، مہندرا اور سنگھا مترا نے دھماّ کے سب سے بڑے تحفہ کو پھیلانے کے لئے دھماّ دوت کی حیثیت سے ہندوستان سے سری لنکا کا سفر کیا ۔


    آج سری لنکا بودھ تعلیمات اور علم کا سب سے اہم مرکز ہے ۔


    ایک اعتبار سے آپ ہماری جڑوں کی طرف دیکھتے ہیں ۔ دنیا سری لنکا کی اس لئے بھی احسان مند ہے کہ اس نے بودھ وراثت کے چند انتہائی اہم عناصر کو سنبھال کر رکھا ۔


    ویسک ہمارے لئے بدھ مذہب کی مشترک وراثت کا جشن منانے کا بھی موقع ہے ۔ یہ وہ وراثت ہے ، جو نسلوں اور صدیوں سے سماجوں کو جوڑتی آئی ہے ۔ ہندوستان اور سری لنکا کے درمیان دوستی عظیم ماسٹر کے وقت میں رقم کی گئی تھی ۔ ہم ایک قریبی پڑوسی ہیں ۔ ہمارے تعلقات کی کئی پرتیں ہیں ۔ ہماری دوستی بدھ مذہب کی ملی جلی اقدار سے تقویت حاصل کرتی ہے اور ہمارے مشترکہ مستقبل کے لئے لا محدود امکانات رکھتی


    ہے ۔


    وزیر اعظم نے اعلان کہا کہ اس سال اگست سے ایئر انڈیا ، کولمبو سے وارانسی تک براہ راست پرواز چلائے گی ۔ اس سے ہمارے سری لنکا کے بھائی بہنوں کے لئے بدھ کی سرزمین تک سفر آسان ہو جائے گا اور آپ کو براہ راست ساراواسی ، کشی نگر سنکا سا ، کوشمبھی اور سار ناتھ جانے میں مدد ملے گی ۔ تمل بھائی بھی کاشی وشو ناتھ کی سرزمین وارانسی جا سکیں گے ۔


    یہ سری لنکا کے ساتھ ہمارے تعلقات میں عظیم مواقع کا لمحہ ہے ۔ یہ وہ موقع ہے ، جب ہم اپنی شراکت داری کو مختلف میدانوں میں بہت آگے لے جا سکتے ہیں ۔


    ہم اپنے سری لنکا کے بھائی بہنوں کی اقتصادی خوشحالی کا عزم رکھتے ہیں ۔


    ہم اپنے ترقیاتی تعاون کو گہرا کرنے کے لئے مثبت تبدیلی اور اقتصادی نشو و نما لاتے رہیں گے ۔ تجارت اور سرمایہ کاری میں ہم پہلے ہی کافی اشتراک کر رہے ہیں ۔ بنیادی ڈھانچہ ، رسل و رسائل ، نقل و حمل اور توانائی میں ہم تعاون بڑھانے والے ہیں ۔ ہماری ترقیاتی شراکت داری تقریباً ہر سیکٹر میں پھیلی ہوئی ہے ، جیسے زراعت ، تعلیم ، صحت ، باز آباد کاری ، نقل و حمل ، بجلی ، کلچر ، پانی ، مکان ، کھیل اور انسانی وسائل ۔ آج سری لنکا کے ساتھ ترقیاتی تعاون 2.6 ارب ڈالر ہے اور اس کا واحد مقصد یہ ہے کہ سری لنکا اپنے عوام کے لئے امن ، خوشحالی اور محفوظ مستقبل حاصل کر سکے ۔


    صدر سری سینا اور وزیر اعظم وکرم سنگھے سے میری گفتگو نے مشترکہ مقاصد حاصل کرنے کے لئے مل کر کام کرنے کے عزم کو مزید تقویت دی ہے ۔


    جب آپ اپنے سماج کی ہم آہنگی اور ترقی کے لئے اہم انتخاب کریں تو آپ ہندوستان کو ایک دوست اور شریک کار پائیں گے ، جو آپ کی قومی تعمیر کی کوششوں میں مدد کرے گا ۔


    وزیر اعظم نے بھگوان بدھ کی تعلیمات کے اقتباسات پیش کرتے ہوئے کہا کہ نفرت اور تشدد کو ذہنیت جنم دیتی ہے ۔ ہمارے خطہ میں دہشت گردی کی لعنت ، تباہ کن جذبات کی ٹھوس آئینہ دار ہے ۔ افسوس کی بات ہے کہ ہمارے خطہ میں نفرت کے نظریات اور ہمارے خطہ میں اس کے علمبردار بات چیت نہیں کرنا چاہتے اور وہ صرف موت اور تباہی لانا چاہتے ہیں ۔


    میرا پختہ یقین ہے کہ بدھ مذہب کا امن کا پیغام دنیا بھر میں بڑھتے ہوئے تشدد کے دائرہ کا واحد حل ہے ۔ یہ صرف ٹکراؤ کی غیر موجودگی والا امن نہیں ہے بلکہ عملی امن ہے ، جس میں ہم سب مذاکرات ، ہم آہنگی اور انصاف کو فروغ دینے کے لئے کام کریں ، جو کرونا ( رحم دِلی) اور دانشمندی پر مبنی ہو ۔


    جیسا کہ بدھ نے کہا کہ ’’ امن سے بڑی کوئی نعمت نہیں ہے ۔ ریسک کے موقع پر میں امید کرتا ہوں کہ ہند اور سری لنکا بھگوان بدھ کے نظریات کو سر بلند رکھنے کے لئے مل کر کام کریں گے اور امن ، خوش سلوکی ، شمولیت اور رحم دلی کی اقدار کو اپنی حکمرانی کے طریقوں اور پالیسیوں میں فروغ دیں گے ۔


    افراد ، معاشروں ، اقوام اور دنیا کو لالچ ، نفرت اور جہالت کے تین زہروں سے آزاد کرانے کا سچا راستہ ہے ۔ ویسک کے متبرک دن کے موقع پر آئیے ۔ ہم علم کے چراغ روشن کریں تاکہ تاریکی سے باہر آ سکیں ۔ آئیے ذرا اور اندر جھانک کر دیکھیں اور سچائی کے علاوہ کسی اور شے کو سر بلند نہ کریں اور بھگوان بدھ کی راہ پر چلنے کے اپنی کوششوں کو وقف کر دیں ، جس نے دنیا بھر کو روشن کیا ہے ۔


    دھما پد کے 387 ویں اشلوک میں کہا گیا ہے :


    سورج دن میں چمکتا ہے


    چاند رات کو روشن کرتا ہے


    سورما اپنی جنگ میں چمکتا ہے


    برہمن دھیان میں چمکتا ہے


    لیکن روشن ضمیر رات دن اپنی روشنی پھیلاتا ہے ۔ یہاں آنے کا اعزاز دینے کے لئے ایک بار پھر آپ کا شکریہ ۔ آج تیسرے پہر میں سری دلادا ملی گاوا ، مقدس دانت کے مندر میں کینڈی خسراج عقیدت پیش کرنے کا ارادہ رکھتا ہوں ۔


    میری دعا ہے کہ بدھ کی تین تعلیمات دھما اور سنگھا ہم کو توفیق عطا کریں ۔


    ( م ن ۔ ا ش ۔ ع ا ۔ 12 - 05 - 2017 )

     1. No. 2245

    

    
    (Release ID: 1489758) Visitor Counter : 3
    
    
    
    
    

1.