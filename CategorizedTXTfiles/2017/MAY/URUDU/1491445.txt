      پینے کے پانی اور صفائی ستھرائی کی وزارت

      پینے کے پانی اور صفائی ستھرائی کی وزارت نے امیتابھ بچن کی قیادت میں کھلے میں
      رفع حاجت کو روکنے کیلئے ایک نئی قومی مہم ‘‘دروازہ بند’’ کی شروعات کی

      Posted On: 31 MAY 2017 6:28PM by PIB Delhi

    نئی دہلی، 31 ؍مئی ، مرکز نے بیت الخلاء کے استعمال کو فروغ دینے کیلئے نیز ملک بھر کے گاؤں میں کھلے میں رفع حاجت سے آزادی کیلئے‘‘دروازہ بند’’ نامی ایک نئی جارحانہ مہم کی شروعات کی ہے۔ سوؤچھ بھارت مشن کے تحت پینے کے پانی اور صفائی ستھرائی کی وزارت کے ذریعہ تیارکردہ اس نئی مہم کی شروعات ممبئی میں مثالی فلم اداکار امیتابھ بچن، پینے کے پانی اور صفائی ستھرائی کے مرکزی وزیر جناب نریندر سنگھ تومر، مہاراشٹر کے وزیراعلیٰ جناب دیویندرفڑنویس، پینے کے پانی اور صفائی ستھرائی کی وزارت کے سکریٹری جناب پرمیشورن ایّر اور مرکز و ریاست کی دیگر معززشخصیات کی موجودگی میں کی گئی۔ اس مہم کی افتتاحی تقریب میں وسیع پیمانےپرمہاراشٹر ریاست کے تمام اضلاع اور گرام پنچایت کے منتخب ممبران نے شرکت کی۔ پینے کے پانی اور صفائی ستھرائی کے وزیر جناب نریندر سنگھ تومر اور ریاستی و زیراعلیٰ دیویندرفڑنویس افتتاحی تقریب سے قبل مہاراشٹر میں سوؤچھ بھارت مشن(گرامین)پروگرام کے کام کاج کا جائزہ لیا۔ اس تقریب کےدوران ریاست مہاراشٹر میں بہترین کارکردگی دکھانے والے افراد کو انعامات سے بھی نوازا گیا۔ اس موقع پر بیت الخلاء کی متعدد ٹیکنالوجیوں پر مبنی ایک نمائش بھی لگائی گئی۔


    دروازہ بند، مہم عالمی بینک کی حمایت یافتہ ہے۔ اس کے آغاز کے ساتھ ہی اس کوپورے ملک میں نافذ کر دیا جائےگا۔ اس مہم کو اس طرح ڈیزائن کیاگیا ہے کہ وہ لوگ جو بیت الخلاء رکھتے ہوئے رفع حاجت کیلئے بیت الخلاء کا استعمال نہیں کرتے ہیں، ان سوچ اور رویے میں تبدیلی آئے۔ اس مہم میں اداکارہ محترمہ انشکا شرما بھی شامل ہوں گی، جو خواتین کو اپنے متعلقہ گاؤں میں اس مقصد کیلئے کھڑی رہنے کیلئے اور اس مہم میں قائدانہ رول ادا کرنے کیلئے تحریک اور حوصلہ دیں گی۔


    اس موقع پر جناب نریندر سنگھ تومر نے کہا کہ کھلے میں رفع حاجت سے پاک اور مبرا بنانے میں 64 فیصد کی کامیابی کا سہرا وزیراعظم کوجاتا ہے۔ انہوں نے ریاست مہاراشٹر کو کھلے میں رفع حاجت او ڈی ایف میں 80فیصد کی شاندار کامیابی حاصل کرنے کیلئے مبارکباد دی۔ انہوں نے مزید کہا کہ اس کو عوامی آندولن میں تبدیل کرنے کیلئے ہر ممکن کوشش کی جا رہی ہے۔ انہوں نے امیتابھ بچن کو ان کی مسلسل حمایت کیلئے شکریہ ادا کیا۔ امیتابھ بچن سوؤچھ بھارت مشن کے بڑے حامی اور سفیر رہے ہیں۔


    م ن ۔م ع ۔ ک ا


    U- 2484


    (31.05.17)

    
    
    (Release ID: 1491445) Visitor Counter : 2