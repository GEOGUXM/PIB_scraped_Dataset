      نیتی آیوگ

      نیتی آیوگ نے پہلی سماویش میٹنگ کا انعقادکیا
      Posted On: 17 MAY 2017 7:58PM by PIB Delhi


    نئی دہلی، 17 ؍مئی،وزیراعظم کے نئے بھارت 2022 کے ویژن پر عمل کرتے ہوئے قومی اسٹیئرنگ گروپ اور ان کے دیگر ساجھیداروں کی پہلی میٹنگ نیتی آیوگ میں 17 مئی 2017 منعقد کی گئی۔ اس میٹنگ کی مشترکہ صدارت سی ای او امتیابھ کانت اور نیتی آیوگ کے پرنسپل مشیر جناب رتن پی وتل نے کی۔ اس میٹنگ کا مقصد نئے بھارت 2022 کیلئے تعلیم اور پالیسی تحقیق کے 32بنیادی اداروں کو ترقیاتی عمل میں شامل کرنا اور اجارہ داتی صلاحیت کی ترقی عوام کے ساتھ برابر کی شرکت کو فروغ دینا ہے۔ میٹنگ میں نیتی آیوگ اور ملک بھر میں موجود بڑے تھنک ٹینک کے درمیان ایک مفاہمت نامہ پر دستخط کئے گئے۔یہ نیٹ ورک علم میں ساجھیداری اور تمام ساجھیداروں کے درمیان معلومات کے تبادلے کو فروغ دے گا جس سے قومی ترقیاتی ایجنڈے کے خطوط پر شمولیت والی اور پائیدار ترقی کیلئے یکسر تبدیلی کی پالیسی میں اصلاحات کیلئے اپنا رول پیش کرے گا۔ اس میٹنگ میں کیرالہ، آسام، اترپردیش اور راجستھان کے نمائندوں نے بھی شرکت کی۔


    نیتی آیوگ کے سی ای او جناب امیتابھ کانت نے نیتی کے ذریعے اٹھائے گئے اقدامات کے بارے میں علم اور تحقیقی اداروں کےسامنے اپنی تجویز پیش کی اور بتایا کہ کس طرح ملک کی مجموعی ترقی کیلئے یہ ادارے اشتراک کرسکتے ہیں۔ نیتی آیوگ کے پرنسپل مشیر رتن پی وتل نے اس بات پر زور دیا کہ بھارت کے اہم ادارے مشترکہ طریقہ کار کے ذریعے ملک کی ترقی کیلئے اہم رول ادا کرسکتے ہیں۔ یہ پہلا موقع ہے جب بڑی تعداد میں اداروں نے ایک ساتھ مل کر ملک کی جامع ترقی کیلئے آگے کے لائحہ عمل پرتبادلہ خیال کیا۔ اس موقع پر سماویش کے ایک اقدام کے طور پر نیتی کی ویب سائٹ پر ایک نیا لنک شروع کیا گیا ہے جو علم کے ایک بڑے ذخیرے کے طور پر ابھرے گا۔


    ۔۔۔۔۔۔۔۔۔۔۔


    (17-05-م ن۔وا۔ق ر۔2017)


    U- 22 95

    
    
    (Release ID: 1490102) Visitor Counter : 2