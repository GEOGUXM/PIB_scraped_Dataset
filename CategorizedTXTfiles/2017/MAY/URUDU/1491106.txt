      وزارت دفاع

      وزیر دفاع ارون جیٹلی نے ہوابازی کی تجرباتی رینج کو قوم کے نام وقف کیا
      Posted On: 29 MAY 2017 1:39PM by PIB Delhi


    نئی دہلی۔29؍مئی۔وزیر دفاع جناب ارون جیٹلی نے چتردرگا ، کرناٹک میں دفاعی تحقیق تنظیم (ڈی آر ڈی او)کی ہوابازی کی نو تعمیر شدہ ٹیسٹ رینج کا افتتاح کیا۔ اس موقع پر معروف سائنسدانوں اور دفاعی عملے کے دیگر افراد کے اجتماع سے خطاب کرتے ہوئے وزیر دفاع نے کہا کہ اے ٹی آر جیسی سہولتوں سے تحقیق کیلئے ماحول بنانے میں مدد ملے گی۔ جس کے نتیجے میں ملک میں ایک طرح سے انسانی وسیلہ پیدا ہوگا جس کی ہوابازی کے شعبے میں ضرورت ہے۔


    خود انحصاری اور ’میک اِن انڈیا‘ کو فروغ دینے کی کوششوں میں ڈی آر ڈی او کے کلیدی رول کو سراہتے ہوئے جناب جیٹلی نے کہا کہ اس ٹیسٹ رینج کی تعمیر سے ڈی آر ڈی او کو ملک ہی میں تیار کئے گئےہوابازی سے متعلق نظام کے تجربات کرنے کی ضرورت پوری ہوگی۔ انہوں نے کہا کہ اس سہولت سے اس خطے کو ترقی دینے میں تعاون حاصل ہوگا، جس میں چتردرگا واقع ہے۔


    یہ اے ٹی آر ملک میں اپنی نوعیت کی پہلی رینج ہے، جو خاص طور پر ملک ہی میں تیار کردہ انسان کے ذریعہ پرواز کرائے جانے والے ان طیاروں کی پرواز کے تجربات کیلئے تیار کی گئی ہے جو ڈی آر ڈی او نے تیا رکیے ہیں۔ ان میں ہلکے لڑاکا طیاروں کے بحری اور تربیت دینے والے طیارے، بغیر پائلٹ کے پرواز کرنے والے طیارے رستم ۔1 اور رستم ۔2 (تپس )، ہوا میں ہی جلد خبردار کرنے والااور کنٹرول کرنے والا نظام (اے ای ڈبلو اینڈ سی) ، ہوا سے زمین پر وار کرنے والے ہتھیار ، پیراشوٹس اور ایرواسٹیٹس وغیرہ شامل ہیں۔ تجربہ کرنے والی اور بہتری لانے والی اس سہولت کو ہوابازی سے متعلق ترقیاتی اسٹیبلشمنٹ (اے ڈی ای) نے قائم کیا ہے جو ڈی آر ڈی او کی عمدہ لیباریٹریوں میں سے ایک ہے۔


    یہ ٹیسٹ رینج 4029 ایکڑ میں پھیلی ہوئی ہے اور اس میں 28 کلو میٹر کی اہم پٹی پریمیئر ٹیسٹ رینج کے لئے وقف ہے جس میں ٹریکنگ اور کنٹرول کے دیگر آلات کے ساتھ ساتھ دو کلو میٹر کا رن وے بھی فراہم کیا گیا ہے جس میں ایک ریل رابطہ بھی فراہم کیا گیا ہے۔ اس جدید ترین رینج کنٹرول سینٹر (آر سی سی) میں فضا میں ٹریفک کی تعداد کو دکھانے والا نظام ، جس میں راڈار کی کارکردگی کو دور سے کنٹرول کرنے والے آلات لگے ہیں، اے ٹی سی آر ایف آواز کا مواصلاتی نظام، زمین سے فاصلے کی پیمائش کرنے والا نظام ، مشن ویڈیو ڈسٹری بیوشن اینڈ ڈسپلے سسٹم اور رینج آپریشنل کمیونیکیشن سٹم بھی موجود ہے۔ راڈار سینٹر میں ابتدائی راڈار ، ثانوی نگراں راڈار (ایم ایس ایس آر) ، بھی شامل ہے۔ تکنیکی رقبے کے باہر تقریباً 200 ایکڑ زمین ٹاؤن شپ کیلئے مقرر کی گئی ہے جس میں شاپنگ کمپلیکس، اسکول ، اسپتال اور آمد ورفت کی سہولتیں فراہم کی گئی ہیں۔


    سنگ میل کی حیثیت رکھنے والے اس پروگرام میں کلمورو کے ایم ایل اے جناب ایس تھپّے سوامی، چتردُرگا کے سابق ممبر پارلیمنٹ جناردھن سوامی ، ڈی آر ڈی او کے چیئرمین ڈاکٹر ایس کرسٹوفر اور ڈی آر ڈی او کے بہت سے افسران نیز مسلح فوجوں ، سول انتظامیہ کے بہت سے افسران اور دیگر شخصیتوں نے شرکت کی۔


    م ن۔ا س ۔ ع ن


    Words-573


    U-2454

    
    
    (Release ID: 1491106) Visitor Counter : 2