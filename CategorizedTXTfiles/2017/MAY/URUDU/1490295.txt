      صدر جمہوریہ کا سکریٹریٹ

      کیمرون کے قومی دن کے موقع پر صدر جمہوریہ ہند کا پیغام
      Posted On: 19 MAY 2017 3:39PM by PIB Delhi


    نئی دہلی۔19؍مئی۔صدر جمہوریہ ہند جناب پرنب مکھرجی نے جمہوریہ کیمرون کی حکومت اور وہاں کے عوام کو ان کے قومی دن (20 مئی 2017) کے موقع پر مبارکباد دی ہے اور ان کے تئیں اپنی نیک خواہشات ظاہر کی ہیں۔

    
    جمہوریہ کیمرون کے صدر جناب پال بیا کو ارسال کردہ اپنے تہنیتی پیغام میں صدر پرنب مکھرجی نے کہا کہ حکومت ہند، یہاں کے عوام اور خود اپنی طرف سے مجھے جمہوریہ کیمرون کی حکومت اوروہاں کے عوام کو ان کے قومی دن کے موقع پر مبارکباد دیتے ہوئے بیحد خوشی ہورہی ہے۔
    
    ہندوستان اور کیمرون کے درمیان جغرافیائی دوری کے باوجود دونوں ملکوں کے درمیان ہمیشہ سے گہرے اور دوستانہ تعلقات رہے ہیں۔ مجھے یقین ہے کہ ہمارے فروغ پاتے کثیر جہتی تعلقات آنے والے برسوں میں مزید مضبوط ہوں گے۔
    
    اس موقع پر میں آ پ کی اچھی صحت اور خوشحالی اور اسی کے ساتھ جمہوریہ کیمرون کے دوست عوام کی ترقی اور خوشحالی کے تئیں اپنی نیک خواہشات ظاہر کرتا ہوں۔
    
    م ن۔ن ا ۔ ع ن
    
    U-2331

    
    
    (Release ID: 1490295) Visitor Counter : 3