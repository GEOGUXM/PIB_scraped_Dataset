      سٹرک ٹرانسپورٹ اور شاہراہوں کی وزارت

      نیشنل ہائی ویز اتھارٹی آف انڈیا کا ذرائع ابلاغ کے لئے دیا گیا بیان
      Posted On: 24 MAY 2017 12:46PM by PIB Delhi


    نئی دہلی۔ 24 ؍مئی۔نیشنل ہائی ویز اتھارٹی آف انڈیا نے بعض اخبارات میں شائع ہوئی اس خبر کو غلط اور بے بنیاد قرار دیا ہے کہ نیشنل ہائی ویز اتھارٹی آف انڈیا (این ایچ اے آئی) اتراکھنڈ میں نگینہ ۔ کاشی پور ، کاشی پور۔ ستارگنج، ستارگنج ۔ ٹنک پوراور رُرد پور ۔ کاٹھ گودام سیکشن پر تحویل آراضی کے اُمور میں مبینہ بدعنوانیوں اور بے ضابطگیوں کی سی بی آئی سے جانچ کرانے کی مخالفت کررہی ہے۔


    این ایچ اے آئی کی جانب سے جاری ایک بیان میں کہا گیا ہے کہ یہ معاملہ خاتمہ زمینداری قانون کی دفعہ 143 کے تحت زمین کے غلط استعمال سے متعلق ہےاور مبینہ طور پر قومی شاہراہ کے منصوبوں کیلئے حکام کے ذریعے تحویل آراضی کے عمل میں بے ضابطگی کی گئی ہے۔ بیان میں آگے کہا گیا ہے کہ این ایچ اے آئی نے کبھی بھی اس معاملے میں کسی ایجنسی سے جانچ کرائے جانے کی مخالفت نہیں کی ہے اور اس سلسلے میں اتراکھنڈ کی ریاستی سرکار کو این ایچ اے آئی کے موقف سے صریحی طور پر واقف کرادیا گیا ہے اور تحویل آراضی کے معاملے میں ریاستی سرکار اور این ایچ اے آئی کی ذمہ داریوں کی پور ی طرح صراحت کی جاچکی ہے۔


    بیان میں آگے کہا گیا ہے کہ کسی زمین کی نوعیت کی تبدیلی اور زیر تحویل لی جانے والی زمین کیلئے معاوضہ دیے جانے کے معاملےمیں این ایچ اے آئی کے افسران کا کوئی رول نہیں ہے ۔ ان افسران کا رول مجاز افسر مالگزاری یا عدالت کے حکم کے مطابق مطلوبہ رقم کی ادائیگی تک ہی محددو ہے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ س ش۔ ع ن


    U-2388

    
    
    (Release ID: 1490576) Visitor Counter : 3