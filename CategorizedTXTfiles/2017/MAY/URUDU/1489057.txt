      وزارت دفاع

      بحریہ کے کمانڈروں کی کانفرنس
      تیاری بہترین تدارک –وزیر دفاع

      Posted On: 03 MAY 2017 3:48PM by PIB Delhi

    نئی دہلی، 03 ۔ مئی ۔نئی دہلی میں بحریہ کے کمانڈروں کی ایک چار روزہ کانفرنس کا اہتمام کیا گیا ۔ وزیر دفاع جناب ارون جیٹلی نے اس موقع پر بحرےہ کے کمانڈروں کی کانفرنس سے خطاب کیا اور وزیر مملکت برائے دفاع ڈاکٹر سبھاش بھامرے اور وزارت دفاع کے سکریٹری اورسینئر افسران کے ساتھ بحریہ کے ساتھ بحریہ کمانڈروں سے گفتگو کی ۔


    کانفرنس سے خطاب کے دوران وزیر دفاع نے ہندوستانی بحریہ کی پیشہ ورانہ مہارت اور انتہائی طویل بحری سرحدوں سمیت سمندروں میں ملک وقوم کے مفادات کے تحفظ کے تئیں گہری عہد بستگی کی ستائش کی ۔


    وزیر دفاع نے موجودہ حالات میں برصغیر میں سلامتی کی صورتحال پر اظہار خیال کیا اور بحر ہند کے خطے میں اضافی علاقائی طاقتوں کی بڑھتی موجودگی پر بھی گفتگو کی ۔ انہوں نے اس موقع پر ملک کی مغربی سرحد کی صورتحال اوراس سے داخلی سلامتی کی وابستگی پر بھی اظہار خیال کیا۔ انہوں نے بحریہ کے کمانڈروں سے کہا کہ جنگ یاکسی بھی قسم کے ہنگامی حالات کے مقابلے کے لئے ہمہ وقت تیاراور کمربستہ رہنا چاہئے کیونکہ تیاری بہترین تدارک کی حیثیت رکھتی ہے ۔


    جناب ارون جیٹلی نے ہندوستانی بحریہ کی کلیدی ضروریات کا اعتراف کرتے ہوئے ان کمانڈروں کو یہ یقین دہانی کرائی کہ سرکار ان کے تمام مسائل پر مثبت طریقےسے کام کررہی ہے اور اس کے وسائل میں جلد ہی اضافہ کیا جائے گا تاکہ خامیوں کو دور کیا جاسکے ۔


    وزیردفاع نے اپنی تقریر کے دوران ہندوستانی بحریہ کے لئے دیسی طریقے سے سازوسامان تیار کرنے کی ہندوستانی بحریہ کی کوششوں کی ستائش کی اور کانفرنس میں موجود کمانڈروں سے زوردے کر کہا کہ گھریلو مہارت میں اضافہ کرنے پر توجہ مرکوز کی جانی چاہئے ۔


    جناب ارون جیٹلی نے اپنی تقریر کے اختتام پر ایس پی ماڈل جیسی دفاعی خریداری کی معقول پالیسیوں کے ذریعہ بحریہ کی ضرورتوں کی تکمیل پر خصوصی توجہ دی جائے گی ۔واضح ہوکہ ایس پی ماڈل کو جلد ہی حتمی شکل دی جاسکے گی تاکہ بحری جہازوں پر متعین ہیلی کاپٹروں ، روایتی آبدوزوں اور مائن کاؤنٹر میجر ویزلز ( ایم سی ایم وی ) جیسی مشینوں اور جہازوں کی کمی کی تکمیل کی جاسکے ۔


    م ن ۔ س ش۔ رم


    U-2105

    
    
    (Release ID: 1489057) Visitor Counter : 2