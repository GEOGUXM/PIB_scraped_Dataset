      امور داخلہ کی وزارت

      وزیرداخلہ جناب راج ناتھ سنگھ، 12 مئی 2017 کو، چنڈی گڑھ میں منعقد ہونے والی، علاقائی کونسل میٹنگ کی صدارت کریں گے
      Posted On: 09 MAY 2017 1:27PM by PIB Delhi


    نئی دہلی،09۔ مئی ۔وزیرداخلہ جناب راج ناتھ سنگھ ہریانہ ، ہماچل پردیش ، جموں وکشمیر ، پنجاب ، راجستھان ،قومی خطہ راجدھانی دلی اور مرکز کے زیر اختیار خطے چنڈی گڑھ پر مشتمل شمالی زونل کونسل کی 28 ویں میٹنگ کی صدارت کریں گے ۔ یہ میٹنگ بارہ مئی 2017 کو چنڈی گڑھ میں منعقد ہوگی۔ اس زون میں جتنے وزرائے اعلیٰ ہیں وہ تمام حضرات ،چند دیگر وزرأ، ریاستی حکومتو ں کے چیف سکریٹری اور سینئر افسران اور مرکزی حکومت کے سینئر افسران ا س میٹنگ میں حصہ لیں گے ۔


    شمالی زونل کونسل کی 27 ویں میٹنگ 25 اپریل 2015 کو نئی دلی میں منعقد ہوئی تھی ۔اس میٹنگ میں 25 معاملوں کو اٹھایا گیا تھا ،جس میں سے 14 معاملات کو نمٹالیا گیا تھا ۔واضح رہے کہ شمالی زونل کونسل کی قائمہ کمیٹی کی 17 ویں میٹنگ 26 مئی 2016 کو سری نگر میں منعقد ہوئی تھی تاکہ اس میٹنگ کے لئے ایجنڈے کی جانچ پڑتال کی جاسکے ۔ اس میٹنگ میں 35 ایجنڈہ آئٹم اٹھائے گئے تھے، جن میں سے 28 آٹموں کو قائمہ کمیٹی نے اپنی سطح پر حل کرلیا تھا۔ ذیلی آئٹموں سمیت دیگر 18 آئٹم مذکورہ شمالی زونل کونسل کی 28 ویں میٹنگ میں زیر غو ر آئیں گے ۔


    واضح رہے کہ ریاستوں کی تنظیم نو سے متعلق ایکٹ 1956 کے تحت پانچ زونل کونسلیں یعنی مرکزی ، مغربی ، شمالی اور جنوبی نیز مشرقی تشکیل دی گئی ہیں ۔یہ کونسلیں اپنی نوعیتوں کے لحاظ سے مشاورتی انجمنوں کی حیثیت رکھتی ہیں اور کسی بھی ایسے معاملات پر گفت وشنید کرسکتی ہیں، جس میں ایک کونسل کے تحت چند یا ساری ریاستوں کی نمائندگی ہوتی ہو یا مرکز اور کسی ایک دیگر ریاست کی نمائندگی کو نسل کے تحت ہوتی ہو اور سب کا مفاد مشترکہ ہو ۔ یہ کونسلیں مرکزی حکومت اور ہر متعلقہ ریاست کی حکومت کو متعلقہ امور میں مشورے پیش کرتی ہیں ۔ بطور خاص ایک زونل کونسل اقتصادی اور سماجی منصوبہ بندی کے شعبے میں کسی بھی مشترکہ مفادکے معاملے میں اپنی سفارشات پیش کرسکتی ہے ۔ اس کے علاوہ کونسل سرحدی تنازعات ، لسانیاتی اقلیتوں یا بین ریاستی نقل وحمل یا کسی دیگر متعلقہ امور پر بھی اپنی رائے اور سفارشات پیش کرسکتی ہے ۔


    زونل کونسلوں کا مقصد یہ ہوتا ہے کہ علاقائی مفادات اور قومی پروگراموں سے متعلق متعدد معاملات میں مشاورتی میکنز م کے ذریعہ مسائل کا حل نکالا جاسکے ۔


    م ن ۔ رم


    U-2203

    
    
    (Release ID: 1489516) Visitor Counter : 2