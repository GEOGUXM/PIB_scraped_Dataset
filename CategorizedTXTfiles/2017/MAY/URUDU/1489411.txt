      وزارت خزانہ

      مرکزی وزیر خزانہ ارون جیٹلی نے ایشیائی ترقیاتی بینک سے کہا ہے کہ وہ جنوبی ایشیائی خطے کے لئے نئی دہلی میں ایک علاقائی مرکز قائم کرے تاکہ اس علاقے کے لوگوں کی بڑھتی ہوئی توقعات پوری کی جا سکیں
      Posted On: 07 MAY 2017 8:25PM by PIB Delhi


    نئی دہلی۔ 07 /مئی۔ مرکزی وزیر خزانہ جناب ارون جیٹلی نے ایشیائی ترقیاتی بینک سے کہا ہے کہ وہ جنوبی ایشیائی خطے کے لئے نئی دہلی میں ایک علاقائی مرکز قائم کرے تاکہ لوگوں کی بڑھتی ہوئی توقعات پوری کی جا سکیں اور ہندوستان اور خطے کے دیگر ممالک کے لئے منصوبے تیار کرنے اور انہیں پایۂ تکمیل تک پہنچانے میں تیزی لائی جا سکے۔ انہوں نے بینک سے یہ اپیل بھی کی کہ وہ حصولیابی، سماجی اور ماحولیاتی تحفظ جیسے کاموں میں تیزی لانے کے لئے ملکی نظام اپنائے۔ وزیر موصوف جاپان کے يوكوہاما شہر میں ایشیائی ترقیاتی بینک کے 50 ویں سالانہ اجلاس میں اے ڈی بی کے بورڈ آف گورنرز کو خطاب کر رہے تھے۔ وزیر خزانہ کے ساتھ محکمہ اقتصادی امور کے سیکرٹری جناب شکتی کانتا داس بھی جاپان گئے ہیں، جو اے ڈی بی میں ہندوستان کے متبادل گورنر ہیں۔


    مرکزی وزیر خزانہ جناب ارون جیٹلی نے ایشیائی ترقیاتی بینک کو ایشیا بحرالکاہل کے علاقے کی خدمت کرتے ہوئے 50 سال پورے کرنے پر مبارک باد پیش کی۔ انہوں نے طبعی اور سماجی ڈھانچے کی ترقی کے ذریعے علاقے میں غربت دور کرنے کے سلسلے میں بینک کی کوششوں کی تعریف کی اور کہا کہ ماحولیاتی تبدیلی کے مسئلے سے نمٹنے کے لئے ہمیں قابل تجدید توانائی پر توجہ مرکوز کرنے کی ضرورت ہے۔ شہری ترقی، خاص طور پر پینے کے پانی اور حفظان صحت جیسے شعبوں میں، جناب جیٹلی نے کئی ترقی پذیر ممالک کو درپیش اہم مشکلات کا خاکہ پیش کیا، جس میں قومی حکومتوں سے کسی قسم کی بجٹ مدد حاصل کئے بغیر ہی ان چیلنجوں سے نمٹنے کی کوشش کر رہے ہیں۔


    انہوں نے بینک سے اپیل کی کہ وہ ان چیلنجوں کا سامنا کرنے کے لئے مستقل اقدامات کی حوصلہ افزائی کرے۔ انہوں نے اے ڈی بی سے اپیل کی کہ وہ ماحولیاتی تبدیلی کے مسئلے سے نمٹنے کے لئے لچکدار کاشتکاری، بہتر زرعی پیداوار ٹیکنالوجی، بہتر ویلو چین مینجمنٹ اور زرعی پیداوار کے لئے بہتر مارکیٹنگ ڈھانچہ قائم کرنے پر توجہ مرکوز کرے۔


    خزانہ، دفاع اور کارپوریٹ امور کے مرکزی وزیر جناب جیٹلی ایشیائی ترقیاتی بینک کے گورنروں کے اجلاس میں حصہ لینے کے لئے جاپان کی تین دن کے سرکاری دورے پر ہیں۔ وزیر خزانہ کے ہمراہ محکمہ اقتصادی امور کے سیکرٹری جناب شکتی کانتا داس اور وزارت خزانہ کے دیگر سینئر افسران بھی ہیں۔


    (م ن ۔ رض۔ م ج۔ ت ح ۔ 2017۔ 05 ۔ 07 )


    U-2178

    
    
    (Release ID: 1489411) Visitor Counter : 15