      کابینہ

      بھارت اور بنگلہ دیش کے مابین بیرونی خلاء کے پُرامن استعمال کے سلسلے میں طے پائے مفاہمتی عرضداشت سے کابینہ کو واقف کرایا گیا
      Posted On: 24 MAY 2017 8:58PM by PIB Delhi


    نئی دہلی۔25؍مئی۔وزیراعظم جناب نریندر مودی کی قیادت میں کابینہ کو بھارت اور بنگلہ دیش کے مابین طے پائی اس مفاہمتی عرضداشت سے واقف کرایا گیا ہے جس کا تعلق بیرونی خلاء کے پُرامن استعمال سے ہے۔ واضح رہے کہ مذکورہ مفاہمتی عرضداشت پر نئی دلّی میں اپریل 2017 میں دستخط ہوئے تھے۔
    
    مذکورہ مفاہمتی عرضداشت جن شعبوں میں تعاون کے دروازے اور امکانات فراہم کرے گی ان میں خلائی سائنس ، ٹیکنالوجی اور ایپلی کیشن، ارضیات کی ریموٹ سینسنگ ، سیٹلائٹ مواصلات اور سیٹلائٹ پر مبنی نیوی گیشن، خلائی سائنس اور کرّہ جاتی تلاش وجستجو، خلائی سیارچوں کا استعمال اور خلائی نظام اور ارضیاتی نظام اور خلائی ٹیکنالوجی کا ایپلی کیشن جیسے موضوعات شامل ہیں۔
    
    مذکورہ مفاہمتی عرضداشت کے رو سے ایک مشترکہ ورکنگ گروپ بھی تشکیل پایا گیا جس میں محکمہ خلائی سائنس،/ بھارتی خلائی تحقیقی ادارے (ڈی او ایس /آئی ایس آر او) اور بنگلہ دیش ٹیلی کام ریگولیٹری کمیشن (بی ٹی آر سی) کے اراکین شامل ہوں گے۔ یہ جوائنٹ ورکنگ گروپ اس مفاہمتی عرضداشت کے نفاذ کے سلسلے میں معینہ مدت اور ذرائع وغیرہ سمیت دیگر عملی پہلوؤں پر لائحہ عمل طے کریگا۔
    
    مذکورہ مفاہمتی عرضداشت کرّہ ارض کی ریموٹ سینسنگ، سیارچہ مواصلات ، سیارچہ نیوی گیشن ، خلائی سائنس اور تلاش وجستجو اور بیرونی خلاء کے استعمال کے سلسلے میں نئی تحقیقی سرگرمیوں کی تلاش کے کام کو مہمیز کریگی اور عملی پہلوؤں کاجائزہ لے گی۔ اس مفاہمتی عرضداشت کے تحت جو بھی کام انجام دیے جائیں گے ان کے لئے سرمائے کی فراہمی، متعلقہ ایگزیکٹیو اداروں کی جانب سے کی جائے گی اور اس کام میں قومی قواعد وضوابط اور دیگر اصولوں کو ملحوظ خاطر رکھا جائے گا جن کا تعلق متعلقہ ملک کے بجٹی ریگولیشنوں سے ہوگا اور یہ تمام کام دستیاب وسائل کے حدود کے اندر انجام دیے جائیں گے۔ اس مفاہمتی عرضداشت کے تحت عمل میں لائے جانے والے مشترکہ پروجیکٹ اور دیگر کام کاج کا ا نحصار، سرگرمیوں کے طرز اور نوعیت کے لحاظ سے ہوگا نیز غیرکاروباری بنیاد پر انجام دیا جائے گا۔ ساتھ ہی ساتھ ان تمام اُمور کو یا تو بغیر باہمی ادائیگیوں کے یا معاوضہ جاتی انتظامات یا معاہدوں کے توسط سے انجام دیا جائے گا۔
    
    مذکورہ مفاہمتی عرضداشت کے تحت بنی نوع انسانیت کی فلاح وبہبود کیلئے خلائی ٹیکنالوجیوں کے استعمال کے شعبے میں مشترکہ سرگرمیاں انجام دی جائیں گی۔ لہٰذا ملک کے تمام طبقات اور تمام خطے اس سے مستفید ہوسکیں گے۔
    
    م ن۔ ۔ ع ن
    
    U-2409
    

    
    (Release ID: 1490747) Visitor Counter : 3