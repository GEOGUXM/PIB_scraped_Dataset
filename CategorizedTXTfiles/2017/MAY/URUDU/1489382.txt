      خواتین اور بچوں کی ترقیات کی وزارت

      تمام وزارتوں / محکموں کی اندرونی شکایتوں کی کمیٹیوں کے چیئر پرسنس کی صلاحیت سازی کے لئے پہلی ورک شاپ کا اہتمام
      Posted On: 06 MAY 2017 5:49PM by PIB Delhi


    نئی دہلی ، 05 مئی / خواتین اور بچوں کی ترقی کی وزارت نے اندرونی شکایتوں سے متعلق کمیٹیوں کے چیئر پرسن کے لئے پہلی بار ایک دن کے بیداری پروگرام کا اہتمام کیا ۔ یہ کمیٹیاں سکریٹریٹ ٹریننگ اینڈ مینجمنٹ کے انسٹی ٹیوٹ کے اشتراک سے کام کی جگہ پر عورتوں کو جنسی طور پر ہراساں کئے جانے ( روک تھام ، امتناع اور ازالے ) کے قانون ، 2013 کے تحت مرکزی حکومت کی وزارتوں / محکموں میں تشکیل دی گئی ہیں ۔ عورتوں اور بچوں کی ترقی کی وزیر محترمہ مینکا سنجے گاندھی نے ورک شاپ کا افتتاح کیا ۔ عورتوں اور بچوں کی ترقی کی وزیر مملکت محترمہ کرشنا راج بھی اس موقع پر موجود تھیں ۔


    شرکا سے خطاب کرتے ہوئے محترمہ مینکا سنجے گاندھی نے کہا کہ کام کی جگہ پر عورتوں کو جنسی طور پر ہراساں کئے جانے ( روک تھام ، امتناع اور ازالے ) کے قانون ، 2013 عورتوں کے لئے بغیر ڈر و خوف کے کام کے لئے ایک ساز گار ماحول پیدا کرتا ہے ۔ وزیر موصوف نے کہا کہ یہ ورک شاپ اس قانون کوزیادہ موثر ڈھنگ سے نافذ کرنے کے لئے اندرونی شکایتوں سے متعلق کمیٹیوں کی مدد کرے گا ۔ وزارت نے فیڈ بک ( کتابوں ) کی اشاعت اور تقسیم سمیت اس قانون کے نفاذ کو یقینی بنانے کے لئے بہت سے اقدامات کئے ہیں ۔ محترمہ گاندھی نے اندرونی شکایتوں سے متعلق کمیٹیوں کے چیئر پرسن سے اپیل کی کہ وہ اس بات کو یقینی بنائیں کہ اپنی اپنی وزارتوں سے ملحق تمام تنظیمیں اپنے اپنے دفاتر میں اندرونی شکایتوں سے متعلق کمیٹیاں قائم کریں ۔ وزیر موصوفہ نے انکشاف کیا کہ وزارت اس طرح کی شکایتوں کو آن لائن وصول کرنے کے لئے ایک ای باکس کو بھی فروغ دے رہی ہے ۔


    خواتین اور بچوں کی ترقی کی وزیر مملکت محترمہ کرشنا راج نے کہا کہ جب سے حکومت کی سینئر خاتون افسروں نے کام کی جگہ پر جنسی طور پر ہراساں کئے جانے کی شکایت کی ہے تب سے یہ قانون بہت سود مند ثابت ہوا ہے اور یہ ورک شاپ بیداری پیدا کرنے میں مددگار ثابت ہو گی اور قانون کے موثر نفاذ میں مدد دے گی ۔ اس ورک شاپ میں تمام مرکزی حکومت کی وزارتوں / محکموں میں تشکیل کردہ اندرونی شکایتوں کی کمیٹیوں کے 50 سے زیادہ سربراہوں نے شرکت کی ۔


    U. No. 2164

    
    
    (Release ID: 1489382) Visitor Counter : 2