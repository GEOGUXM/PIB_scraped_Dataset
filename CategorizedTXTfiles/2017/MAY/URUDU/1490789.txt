      شہری ترقی کی وزارت

      چھتیس گڑھ میں جدید شہری مشن کی پیش رفت کا جائزہ کل رائے پور میں
      Posted On: 25 MAY 2017 4:13PM by PIB Delhi


    نئی دہلی ، 25 مئی؛ چھتیس گڑھ میں گذشتہ تین برسوں کے دوران شروع کیے گئے جدید شہری مشنوں کی پیش رفت کا جائزہ کل رائے پور میں ایک اعلیٰ سطحی میٹنگ میں لیا جائے گا۔


    شہری ترقیات، ہاؤسنگ اور شہری انسداد غربت کے وزیر جناب ایم وینکیا نائیڈو، چھتیس گڑھ کے وزیر اعلیٰ جناب رمن سنگھ، متعلقہ ریاستی وزرا، قومی اور ریاستی سطح کے مشن ڈائرکٹروں سمیت مرکزی اور ریاستی حکومتوں کے سینئر اہلکار، مختلف مشنوں کے نفاذ سے متعلق امور اور اس سمت میں ہوئی پیش رفت کے سلسلے میں ہونے والے تبادلہ خیال میں حصہ لیں گے۔


    5 شہری مشنوں یعنی اٹل مشن فار ریجووینیشن اینڈ اربن ٹرانسفارمیشن (اے ایم آر یوٹی- امرُت)، اسمارٹ سٹی مشن، سووچھ بھارت مشن، پردھان منتری آواس یوجنا (شہری) اور دین دیال انتودیہ یوجنا- این یو ایل ایم، کا چھتیس گڑھ میں تفصیلی جائزہ لیا جائے گا۔


    جدید شہری مشن کے تحت آنے والے پروجیکٹوں کے بروقت نفاذ کو یقینی بنانے کے لیے ایک نئے اقدام میں جناب ایم وینکیا نائیڈو نے 19 ریاستوں کی راجدھانیوں میں وہاں کے وزرائے اعلیٰ کے ساتھ ایسی مشترکہ جائزہ میٹنگیں کی ہیں۔ یہ پروجیکٹ تقریباً تین لاکھ کروڑ روپے کی سرمایہ کاری پر مشتمل ہیں، جنہیں مختلف مشنوں کے تحت منظوری دی گئی ہے۔ ایسے پروجیکٹوں کے لیے اب تک مجموعی طور پر چار لاکھ کروڑ روپے سے زیادہ کی رقم منظور کی گئی ہے۔ چھتیس گڑھ بیسویں ریاست ہوگی، جہاں کل اس طرح کی جائزہ میٹنگ کا انعقاد ہوگا۔


    گذشتہ تین مہینوں کے دوران جن ریاستوں میں جائزہ میٹنگوں کا انعقاد کیا گیا ہے، ان میں آسام، اروناچل پردیش، گجرات، گوا، ہریانہ، جھارکھنڈ، کرناٹک، کیرالہ، مدھیہ پردیش، مہاراشٹر، منی پور، میگھالیہ، میزورم، ناگالینڈ، راجستھان، سکم، تمل ناڈو، تریپورہ اور اترپردیش شامل ہیں۔


    جہاں پرمیٹرو پروجکٹوں اور ہیریٹیج انفراسٹرکچر ڈویلپمنٹ پروجیکٹوں کا نفاذ کیا جارہا ہے، وہاں ان کا بھی جائزہ لیا گیا ہے۔


    ان جائزہ میٹنگوں کا مقصد پی ایم اے وائی (شہری) کو چھوڑکر سبھی پروجیکٹوں کی مشن کے لیے مقررہ مدت یعنی 20-2019 تک تکمیل کو یقینی بنانا ہے۔ جہاں تک پی ایم اے وائی (شہری) کا تعلق ہے، تو اس سلسلے میں کوشش ہوگی کہ سبھی مستحق لوگوں کا 2022 تک اپنا گھر ہو۔سبھی جائزہ میٹنگیں چار گھنٹے تک چلتی ہیں۔


    چھتیس گڑھ میں کل منعقد ہونے والی جائزہ میٹنگ سے قبل جناب وینکیا نائیڈو نے آج کہا کہ وہ 19 ریاستوں میں اب تک کی مفید جائزہ میٹنگوں سے مسرور ہیں۔ کیونکہ پروجیکٹوں کے نفاذ کے تعلق سے یہ جائزہ میٹنگیں مرکزی اور ریاستی دونوں حکومتوں کے لیے مفید ثابت ہوئی ہیں۔


    ۔۔۔۔۔۔۔۔۔۔۔۔۔۔۔۔۔۔۔۔۔


    (م ن ۔م م۔ ن ر۔ 25.05.2017 )


    U – 2419

    
    
    (Release ID: 1490789) Visitor Counter : 2