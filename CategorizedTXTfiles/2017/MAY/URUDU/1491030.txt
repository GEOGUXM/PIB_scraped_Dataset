      وزارت اطلاعات ونشریات

      مربوط ترقی اور شمولیت والی شرح نمو پر مرکوز حکومت
      Posted On: 27 MAY 2017 8:32PM by PIB Delhi


    نئی دہلی۔ 27 ؍مئی۔اطلاعات و نشریات کے وزیر جناب وینکیا نائیڈو نے کہا کہ وزیر اعظم نریندر مودی کی قیادت میں حکومت کی پوری توجہ مربوط ترقی، شمولیت والی شرح نمو اور بہتر حکمرانی پر ہے۔ حکومت نے گزشتہ 3 سال میں عوامی فلاح و بہبود کے لئے بہت سے اقدامات کئے ہیں جن سے ’سب کا ساتھ سب کا وِکاس‘ کو یقینی بنایا جا سکے۔ کئی اہم سرکاری منصوبے جن کا لوگوں پر مثبت اثر پڑا اور ملک میں بڑی تبدیلی آئی، ان کی کامیابی کی عکاسی کے لئے دوردرشن نے 14 مختصر فلمیں بنائی ہیں۔ یہ فلم ملک بھر میں عوامی سطح پر آئی تبدیلی کو کامیابی اور تفصیل سے بتانے میں کامیاب رہی ہے۔ مرکزی وزیر نے مختلف اہم سرکاری اسکیموں کی کامیابی پر دوردرشن کی جانب سے تیار کی گئی 14 مختصر فلموں کے ریلیز کے موقع پر آج یہ باتیں کہیں۔


    جناب نائیڈو نے مزید کہا کہ یہ سبھی مختصر فلمیں دوردرشن کے مراکز پر ہندی اور دوسری ہندوستانی زبانوں میں دکھائی جائیں گی جن کا مقصد دوسرے لوگوں کو بھی سرکاری اسکیموں کے تحت فائدہ اٹھانے کے لئے حوصلہ افزائی کرنا اور انہیں معلومات فراہم کرنا ہے۔ یہ فلمیں وزارت اطلاعات کے دوسرے میڈیا یونٹوں کے ذریعے بھی دكھائی جائیں گی تاکہ ملک کے زیادہ سے زیادہ لوگ اسے دیکھ سکیں۔ جناب نائیڈو نے یہ بھی کہا کہ وزارت اطلاعات و نشریات حکومت کی اسکیموں کو لوگوں تک پہنچانے کے لیےموڈی (میکنگ آف ڈیویولپڈ انڈیا) یعنی ترقی یافتہ ہندوستان کی تعمیر کا جشن ملک بھر میں منائےگی جسے میڈیا یونٹ کے ذریعے بھی دکھایا جائے گا۔


    دوردرشن کی نئی پہل فری ڈش پر جناب وینکیا نائیڈو نے کہا کہ ڈی ڈی فری ڈش کی خدمات ملک میں موجود سب سے بڑی کمپیوٹنگ سروس ہے۔ حالیہ اعدادوشمار کے مطابق 2 کروڑ 20 لاکھ خاندان کو اس کی رسائی حاصل ہے۔ حکومت نے اس کی رسائی مزید بڑھانے کے لئے ڈی ڈی ڈی ٹی ایچ باکس کو ریاستی حکومتوں کے ذریعے ملک کے دوردراز اور اندرونی علاقوں خاص طور پر نکسل متاثرہ علاقوں میں مفت فراہم کرنے کا منصوبہ بنایا ہے۔ انہوں نے یہ بھی کہا کہ وزارت اطلاعات و نشریات 10 ہزار باکس چھتیس گڑھ حکومت کو نکسلی علاقوں میں تقسیم کے لئے دے گی۔


    دوردرشن کے ذریعہ تیار مختصر فلموں میں مندرجہ ذیل موضوع کو ذہن میں رکھا گیا ہے۔


    1. مشن قوس و قزح


    2. وزیر اعظم فصل انشورنس کی منصوبہ بندی اور سوائل ہیلتھ کارڈ


    3. سب کا ساتھ سب کاوِکاس


    4. وزیر اعظم کرنسی منصوبہ


    5. اسکل انڈیا


    6. بیٹی بچاؤ بیٹی پڑھاؤ


    7. وزیر اعظم زرعی آبپاشی منصوبہ


    8. ہنر مند ہندوستان مؤثر ہندوستان


    9. پردھان منتری جن دھن یوجنا


    10. روشن ہندوستان کے تحت قومی سولر مشن


    جناب نریندر مودی نے بھی بتایا تھا کہ دوردرشن کل یعنی 28 مئی 2017 کو نئی دہلی کے ایشیاڈ ولیج میں ایک اسپورٹس کانکلیو کا انعقاد کرنے جا رہا ہے۔ اس میں ملک کے کھیل کی دنیا کی جانی مانی شخصیتیں، اسپورٹس یونین، کھیل کے رسالے اور اخبارات کے ایڈیٹر اس کے براہ راست نشریات کے دوران بحث میں حصہ لیں گے۔ ڈی ڈی اسپورٹس پر وارانسی، گوہاٹی اور دوسرے مقامات کے مقامی کھلاڑی اور ریاستی کھیل انجمنوں کے افسر براہ راست جڑیں گے اور بات چیت کریں گے۔ اس کھیل کی تقریب میں ہندوستان کو کھیل کے میدان میں آنے والے دنوں میں مضبوط طاقت بننے کے لیے ہندوستانی کھیل کے مستقبل اور مقامی کھیل کے معیار کی بہتر پالیسی پر بحث ہو گی۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    (م ن ۔ رض۔ م ج۔ ۔ت ح ۔ 2017۔ 05 ۔27 )


    U- 2444

    
    
    (Release ID: 1491030) Visitor Counter : 2