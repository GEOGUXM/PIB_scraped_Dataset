      وزیراعظم کا دفتر

      وزیراعظم آج آسام جائیں گے
      Posted On: 26 MAY 2017 11:15AM by PIB Delhi


    نئی دہلی۔ 26 ؍مئی۔وزیراعظم جناب نریندر مودی آج آسام کا دورہ کریں گے۔


    وزیراعظم ضلع تنسکیا میں دریائے برہمپتر پر بنے دھولا۔سادیا پُل کا افتتاح کریں گے۔


    وزیراعظم ، دو کلیدی ترقیاتی پروجیکٹوں یعنی گوہاٹی میں اے آئی آئی ایم ایس اور گوکامُکھ میں آئی اے آر آئی کا سنگ بنیاد بھی رکھیں گے۔ شام کے وقت وزیراعظم کھانا پاڑا میں عوام سے خطاب بھی کریں گے۔


    وزیراعظم نے متعدد ٹوئیٹس کے ذریعے آسام میں اپنے متعدد پروگراموں کا ذکر کیا تھا جس میں انہوں نے کہا تھا کہ وہ آسام کے عوام سے روبرو ہونے کیلئے اس موقع کا بے صبری سے انتظار کررہے ہیں۔


    وزیراعظم نے اپنے پیغام میں کہا تھا کہ میں آج آسام جاؤں گا تاکہ مختلف پروگراموں میں حصہ لے سکوں۔ میں آسام کے عوام سے روبرو ہونے کیلئے بڑی بے صبری اور اشتیاق کے ساتھ اس موقع کا منتظر ہوں۔


    میں دو کلیدی پروجیکٹوں یعنی اے آئی آئی ایم ایس اور آئی اے آر آئی کا سنگ بنیاد رکھوں گا۔ دونوں پروجیکٹ آسام اور شمال مشرقی خطے میں ترقی کی رفتار کو مہمیز کریں گے۔


    دھولا سادیا پُل کا افتتاح بھی آج ہوگا یہ ہمارے ملک کے ازحد اہم بنیادی ڈھانچوں میں سے ایک ہے۔


    وزیراعظم نے اپنے پیغام میں کہا تھا کہ شام کے وقت میں کھانا پاڑا میں جلسہ عام سے خطاب کروں گا۔ آپ اپنے موبائلوں پر بھی اسے دیکھ سکتے ہیں۔ جس کا ویب سائٹ درج ذیل ہے۔ http://nm4.in/dnldapp


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ ۔ ع ن


    U-2426

    
    
    (Release ID: 1490867) Visitor Counter : 2