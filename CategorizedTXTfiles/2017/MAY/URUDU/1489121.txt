      وزارت دفاع

      گرامین بینک کے ملازمین نے آرمی جنگ کے دوران ہلاک ہونے والے فوجیوں
      کے لئے قائم ویلفیئر فنڈ میں 29.85 لاکھ روپے کا عطیہ دیا
      
      Posted On: 03 MAY 2017 8:58PM by PIB Delhi


    نئی دہلی، 3 مئی، پنجاب نیشنل بینک کی منیجنگ ڈائریکٹر اور چیف ایگزیکیٹو آفیسر محترمہ اوشا اننتھا سبرامنین نے آج یہاں دفاع کے مرکزی وزیر جناب ارون جیٹلی کو آرمی جنگ کے دوران ہلاک ہونے والے فوجیوں کے لئے قائم ویلفیئر فنڈ کے لئے 29.85 لاکھ روپے کے عطیہ کا چیک پیش کیا۔ اس فنڈ سے آرمی جنگ کے دوران ہلاک ہونے والے فوجیوں کے اہل خانہ کو مالی مدد دی جائے گی۔ مذکورہ رقم مدھیہ بہار گرامین بینک کے ملازمین کے ذریعہ عطیہ کی گئی ہے۔ پنجاب نینشل بینک، مدھیہ بہار گرامین بینک کا اسپانسر ہے۔


    چیک کو قبول کرتے ہوئے جناب ارون جیٹلی نے اپنے ملک کے لئے جان نچھاور کرنے والے دفاعی اہلکاروں کے اہل خانہ کے تئیں بینک کے ملازمین کی ہمدردی اور جذبے کی کافی تعریف کی اور امید ظاہر کی کہ اس نیک کام میں ان کا یہ تعاون یوں ہی جاری رہے گا۔


    *****


    Uno 2114


    

    
    (Release ID: 1489121) Visitor Counter : 2