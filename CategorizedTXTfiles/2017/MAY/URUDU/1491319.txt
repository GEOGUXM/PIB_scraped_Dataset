      وزیراعظم کا دفتر

      سوچھ بھارت کے سماجی مقصد کیلئے کوشش کرنے پر پیٹ پیٹ کر مارڈالے جانے والے ای رکشا ڈرائیور کے قریبی رشتے دار کیلئے وزیراعظم نے ایک لاکھ روپئے کی راحت کا اعلان کیا
      Posted On: 29 MAY 2017 9:55PM by PIB Delhi


    نئی دہلی۔30؍مئی۔وزیراعظم جناب نریندر مودی نے ، جو کہ غیرملکی دورے پر ہیں، ای۔ر کشا ڈرائیور رویندر کمار کے قریبی رشتے دار کیلئے وزیراعظم کے نیشنل ریلیف فنڈ سے ایک لاکھ روپئے منظور کئے ہیں۔ رویندرکمار کو اس وقت پیٹ پیٹ کرمارڈالا گیا تھا جب انہوں نے دو لوگوں کو ایک عام جگہ پر پیشاب کرنے سے روکنے کی کوشش کی تھی۔ وزیراعظم نے اس واقعہ کی مذمت کی ہے اور حکام کو ہدایت کی ہے کہ وہ ایسے غیرانسانی جرم کا ارتکاب کرنے والوں کے خلاف کارروائی کریں اور انہیں سزا دلائیں۔

    
    قبل ازیں شہری ترقیات اور اطلاعات ونشریات کے وزیر ایم وینکیانائیڈو نے جی ٹی بی نگر ، نئی دہلی میں ای۔ رکشا ڈرائیور کے اہل خانہ سے ملاقات کی۔ انہوں نے اس واقعہ کو قابل مذمت قرار دیا اور اپنی تنخواہ سے 50 ہزا رروپئے کاایک چیک کاٹ کر مرنے والے ای۔ رکشا ڈرائیور کے اہل خاندان کے سپرد کیا۔ جناب وینکیا نائیڈو نے کہا کہ اس واقعہ کے قصوروار افرا دکو سزا ملنی ہی چاہئے۔
    
    م ن۔ ا گ ۔ ع ن
    
    U-2473

    
    
    (Release ID: 1491319) Visitor Counter : 3