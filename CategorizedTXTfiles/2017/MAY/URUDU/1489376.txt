      سٹرک ٹرانسپورٹ اور شاہراہوں کی وزارت

      سپلائی چین اور بنیادی ڈھانچہ سے متعلق اقدامات مین ہند ۔ امریکی تعاون کی توسیع کے راستوں پر گول میز کانفرنس ( تبادلۂ خیال )
      Posted On: 06 MAY 2017 5:34PM by PIB Delhi


    بھارتی مربوط نقل و حمل اور


    لاجسٹک کانفرنس


    نئی دہلی ، 05 مئی / سڑک نقل و حمل اور قومی شاہراہوں کی وزارت نے آج ہند ۔ امریکی تجارتی کونسل ( یو ایس آئی بی سی ) کے ذریعہ اہتمام شدہ ایک گول میز تبادلۂ خیال میں حصہ لیا ، جس کا مقصد بھارتی مربوط نقل و حمل اور لاجسٹکس کانفرنس ۔ 2017 ء میں تبادلۂ خیال کرنا تھا ۔ اس تبادلۂ خیال میں سڑک نقل و حمل اور شاہراہوں کی وزارت ، جہاز رانی ، بھارتی قومی شاہراہ اتھارٹی ( این ایچ اے آئی ) کے سینئر حکام اور 50 کمپنیوں سے زائد ، جن میں اے ای کوم ، ادانی گروپ ، آل کارگو لاجسٹکس ، کیٹر پلر ، چیپ ، کوکا کولا کمپنی ، فیڈ ایکس ایکسپریس ، ہنی ویل ، آئی ایل اینڈ ایف ایس ، انڈو اسپیس ، پروکٹر اینڈ گیمبل اور والمارٹ کمپنیاں شامل ہیں ، کے اعلیٰ افسران نے حصہ لیا ۔


    اپنے خطاب میں سڑک نقل و حمل اور شاہراہوں کی وزارت کے سکریٹری جناب سنجے مترا نے ٹرانسپورٹیشن سیکٹر میں اصلاحات کے لئے دو رخی اور سہ رخی تعاون کی ضرورت پر زور دیا ۔ انہوں نے مختلف باہمی ٹرانسپورٹ معاہدوں پر ، جو مختلف ملکوں جیسے امریکہ ، ایران ، متحدہ عرب امارات ، سنگا پور اور سارک ممالک کے ساتھ کئے گئے ہیں ، پر روشنی ڈالی ۔ انہوں نے حکومت ہند کے ذریعہ مختلف ملکوں کے ساتھ شراکت داری کے لئے اٹھائے اقدامات کو بھی اجاگر کیا ۔ مختلف ممالک کے ساتھ یہ شراکت داری ، خطے میں بنیادی ٹرانسپورٹ ڈھانچے کو بہتر بنانے کے لئے کی گئی ہے ۔ ان میں چا بہار بندر گاہ ، وارانسی میں کثیر ماڈل لاجسٹکس ہب / مرکز ، صاحب گنج اور ہلدیا شامل ہیں ، جن کا مقصد شمال مشرقی ریاستوں اور بنگلہ دیش میں ساز و سامان کے نقل و حمل کو آسان بنانا ہے ۔ سکریٹری موصوف نے بتایا کہ لاجسٹکس ، سڑک تعمیر کے لئے متبادل ٹیکنا لوجی ، نئی مشینوں کا استعمال ، ٹرکنگ معیارات ، بیڑوں کی جدید کاری ، گاڑیوں کی سلامتی سے متعلق خصوصیات ، سڑک سلامتی معیارات پر مختلف ممالک کےساتھ تعاون اور اشتراک کی بہت زیادہ گنجائش ہے ۔


    اس موقع پر یو ایس آئی بی سی سپلائی چین اور پریکٹسز پر ایک ٹاسک فورس کا آغاز کی اگیا ۔ یہ ٹاسک فورس ، یو ایس آئی بی سی ٹرانسپورٹ اور لاجسٹکس کمیٹی کی پہل ہے ۔ سکریٹری جناب مترا نے مذکورہ پہل کا خیر مقدم کیا اور کہ اکہ یہ ٹاسک فورس ، ملک میں جی ایس ٹی دور کے بعد ہندوستانی صنعت کے لئے بہت مدد گار ثابت ہو گی اور عالمی مقابلہ آرائی کے ماحول میں ہندوستان کو دنیا کی بہترین مشقیں اپنانے کے لئے ایک پلیٹ فارم عطا کرے گی ۔


    سڑک نقل و حمل کی وزارت کی جانب سے اہتمام شدہ اس کانفرنس میں یو ایس آئی بی سی کے ارکان نے بھی شرکت کی ۔


    U. No. 2161

    
    
    (Release ID: 1489376) Visitor Counter : 2