      صدر جمہوریہ کا سکریٹریٹ

      ناروے کے یوم آئین کے موقع پر صدر جمہوریہ کا پیغام
      Posted On: 16 MAY 2017 4:14PM by PIB Delhi


    نئی دہلی ، 16 مئی؛ صدر جمہوریہ جناب پرنب مکھرجی نے ناروے کے یوم آئین کے موقع پر شاہ ناروے کو مملکت ناروے کے عوام اور شاہ کو مبارکباد اور نیک خواہشات پیش کی ہیں۔


    ناروے کے شاہ عزت مآب ہیرالڈ پنجم کے نام اپنی مبارکباد اور نیک خواہشات کے پیغام میں جناب پرنب مکھرجی نے کہا ‘‘ناروے کے یوم آئین کے موقع پر میں حکومت ہند ، ہندوستانی عوام اور خود اپنی جانب سے آپ کو اور مملکت ناروے کے دوستدار عوام کو گرمجوش مبارکباد اور نیک خواہشات پیش کرتا ہوں۔’’


    ہندوستان ناروے کے ساتھ اپنے دوستانہ مراسم کو انتہائی اہم تصور کرتا ہے اور ہمارے باہمی تعاون میں دن بہ دن اضافہ اور نئی بلندیاں پیدا ہورہی ہیں اور ہم باہمی مفاد کے تمام میدانون میں باہمی تعاون کو مزید توسیع دینے اور مستحکم بنانے کے خواہشمند ہیں۔ مجھے یقین ہے کہ ہمارے حالیہ تعلقات میں آنے والے دنوں کے دوران مزید استحکام پیدا ہوگا اور ہم اپنے اپنے ملکوں کے عوام کے لیے بہتر خدمات انجام دے سکیں گے۔


    میں اس موقع پر آپ کی بہتر صحت ، خوشحالی کے لیے نیز مملکت ناروے کے دوست دار عوام کی خوشحالی کے لیے نیک خواہشات پیش کرتا ہوں۔


    ۔۔۔۔۔۔۔۔۔۔۔۔۔۔۔۔۔۔۔۔۔


    (م ن ۔ س ش۔ ن ر۔ 16.05.2017 )


    U – 2270

    
    
    (Release ID: 1489941) Visitor Counter : 2