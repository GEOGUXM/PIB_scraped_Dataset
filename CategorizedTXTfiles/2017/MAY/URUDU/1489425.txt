      امور داخلہ کی وزارت

      مرکزی وزیر داخلہ کا بائیں بازوکی انتہا پسندی سے متاثرہ ریاستوں کی جائزہ میٹنگ سے خطاب
      Posted On: 08 MAY 2017 3:45PM by PIB Delhi


    نئی دہلی،08۔ مئی ۔’’شرکت کرنے والی ریاستوں کے وزرائے اعلیٰ اور وزرأ ، وزارت داخلہ میں میرے ساتھی وزرائے مملکت ، قومی سلامتی کے مشیر ، مرکزی داخلہ سکریٹری ،مرکزی دفاع سکریٹری ، ڈی آئی بی ، مرکزی مسلح پولیس فروسز کے ڈائریکٹر جنرلس ، چیف سکریٹریز اور ریاستی سرکاروں کے پولیس کے ڈائریکٹر جنرلس ، کلکٹرز اور سب سے زیادہ متاثرہ 35 ضلعوں کے سپریٹنڈنٹ آف پولیس اور حکومت ہند اورریاستوں کے دیگر سینئر افسران ۔

      * یہ میٹنگ دس متاثرہ ریاستوں کے ساتھ بائیں بازوں کی انتہا پسندی کے مختلف پہلوؤ ں کو مشترکہ طور پر سمجھنے کے لئے بلائی گئی ہے تاکہ بائیں بازو کی انتہا پسندی کا پوری طاقت اورصلاحیت کے ساتھ مقابلہ کیا جاسکے ۔ سکیورٹی سے متعلق ایک مربوط حکمت عملی پر بات چیت کرنے اور اسے تیار کرنے کے لئے نیز 35 سب سے زیادہ متاثرہ ضلعوں میں ترقی کی رفتار تیز کرنے کے لئے ایل ڈبلیو ای کا دبدبہ ختم کیا جاسکتا ہے ۔
      * 24 اپریل 2017 کو چھتیس گڑھ کے سکما ضلع کے برکا بال علاقے میں سی آر پی ایف کے 25 جوانوں کی شہادت پر پورے ملک میں احتجاج کا اظہار کیا گیا ۔اس طرح کی صورتحال میں ہمارے سامنے جو چیلنج ہے وہ یہ ہے کہ ہم اس طرح کے واقعات پر توجہ مرکوز رکھیں اور ہم اپنے مقصد کی طرف بہت تیزی سے ایک منصوبہ بند طریقے سے آگے بڑھتے رہیں ۔
      * بائیں بازو کے انتہا پسندوں کے ہاتھوں سی آر پی ایف کیمپ پر کئے گئے حملے پر مجھے تشویش تو ہے لیکن میں پریشان نہیں ہوں ۔ آج کی یہ میٹنگ اہم ہے ۔کیونکہ ہمیں مجموعی طور پر غوروخوض اوربات چیت کرنی ہے کہ ہماری سوچ کیا ہوگی ، ہماری حکمت عملی کیا ہوگی اور ہماری تیاری کی کیا ہوگی نیز ہمیں اپنے وسائل کس طرح استعمال کرنے ہوں گے ۔ مجھے آپ پر لوگوں پر اور اپنی فوجوں پر پورا اعتماد ہے اور اگر ہم یکجا ہوکر پوری طاقت کے ساتھ ایک نئی حکمت عملی بناتے ہیں تو ہمیں بائیں بازو کی انتہا پسندی کے خلاف لڑنے میں کامیابی مل جائے گی ۔
      * بھارت دنیا میں سب سے بڑی جمہوریت ہے البتہ بائیں بازو کی انتہا پسندی کی خواہش یہ ہے کہ وہ اسے کمزور بنادے اور جمہوریت کی جڑوں کو کھوکھلا کردے ۔ نئے بھارت کی ترقی ، جیسا کہ ہمارے وزیر اعظم نریندر مودی نے کہا ہے ، جمہوریت کی ترقی طاقت پر مبنی ہے۔بھارت کو بائیں بازو کی انتہا پسندی سے ، جس سے تشدد اور ہلاکت کی حوصلہ افزائی ہوتی ہے ، نجات دلانے کے لئے ضروری ہے کہ ہم اس سمت سوچیں اورکام کریں ۔ میر ا خیال ہے کہ بندوق کے استعمال سے جمہورت کو کچلنے کی کوشش کبھی کامیاب نہیں ہوگی ۔
      * آج اس کمرے میں وزرائے اعلیٰ اور دس ریاستوں کی انتظامیہ اورپولیس محکمے کے سربراہان موجود ہیں ۔ آپ پالیسی ساز اور عمل درآمد کرنے والی ایجنسیاں ہیں ۔ بائیں بازوکی انتہا پسندی کے خلاف لڑائی ،سکیورٹی اورترقی کے محاذوں پر ایک مربوط لڑائی ہے جو جیت حاصل کرنے کے لئے لڑی جانی ہے ۔ آپ سے زیادہ پائیدار اور بااختیار کون ہوسکتا ہے ؟ ہمارے دستوں کی موجودگی سے بائیں بازو کے انتہا پسندوں میں ایک خوف پیدا ہوجانا چاہئے نیز مقامی عوام اور قبائلیوں میں ایک اعتماد جاگ جانا چاہئے ۔ لہذا یہ سب کچھ ،اپنی کارروائی سے ظاہر کیجئے ۔‘‘
      * ہمارے ملک کے بارہ ہزار شہری بائیں بازو کے انتہا پسندوں کی پرتشدد سرگرمیوں میں ہلاک ہوئے ہیں ۔
      * ان بارہ ہزار لوگوں میں سے حفاظتی دستوں کے 2700 جوان ہیں اور باقی 9300 افراد بے قصور اور سیدھے سادے عام لوگ ہیں جن کا کوئی جرم نہیں تھا ۔
      * ترقی مخالف بائیں بازو کی انتہا پسندی ، نہ صرف حفاظتی دستوںکو نشانہ بناتی ہے بلکہ وہ سڑکوں ، ند ی نالوں ،ریل پٹریوں ، بجلی اور ٹیلی فون کھمبوں ،اسپتالوں ،اسکولوں ،آنگن واڑیوں اور پنچایت بھونوں کو بھی نشانہ بناتی ہے ،جو حکومت عام لوگوں کی بھلائی کے لئے تعمیر کرتی ہے ۔
      * بائیں بازو کے انتہا پسندوں نے جو تباہی کی ہے ،اس سے ظاہر ہوتا ہے کہ یہ لوگ نہیں چاہتے کہ عوام کو سہولتیں ملیں اور ترقی تک رسائی حاصل ہو۔ خاص طور پر دوردراز کے علاقوںمیں جہاں لوگ نہیں پہنچ پاتے کیونکہ ان سہولیت سے مقامی لوگوں کو اقتصادی اورسماجی ترقی کا راستہ ملتا ہے ۔ ان سہولیات سے لوگوں کو قوم کے اصل دھارے میں شامل ہونے کا موقع ملتا ہے ۔ بائیں بازو کی انتہا پسندی، غریبی اور پسماندگی میں پنپتی ہے ۔ بائیں بازو کی انتہا پسندی کی حکمت عملی یہ ہے کہ اس بات کو یقینی بنا یاجائے کہ اس علاقے کے لوگ بغیر بجلی ،بغیر سڑک اور بغیر تعلیم کے رہیں تاکہ بائیں بازو کے انتہا پسندوں کے مفاد کو کوئی زک نہ پہنچے ۔

    حل ،سمادھان :


    بائیں بازو کی انتہا پسند ی کا حل سلور بُلٹ کے بغیر ممکن نہیں اور کوئی مختصر طریقہ بھی نہیں ۔ یہ قلیل مدتی ،وسط مدتی اورطویل مدتی پالیسیاں مختلف سطحوں پر بنائے جانے کی ضرورت ہے ۔اس مسئلے کا حل ڈھونڈھے جانے کی ضرورت ہے اور حکمت عمی دستیاب ہے ،جسے ان حروف میں بیان کیا گیا ہے : ’’ ایس اے ایم اے ڈی ایچ اے این ‘‘ (سمادھان )

      * ایس ۔اسمارٹ لیڈر شپ (چست رہنمائی )
      * اے ۔ ایگریسو اسٹریٹجی ( جارحانہ حکمت عملی )
      * ایم ۔ موٹیویشن اینڈ ٹریننگ ( ریس دلانا اورتربیت دینا )
      * اے ۔ ایکشنیبل انٹلی جنس ( قابل عمل سراغ رسانی )
      * ڈی ۔ ڈیش بورڈ بیسڈ کے پی آئی ( کی پرفارمنس انڈیکیٹرز ) اینڈ کے آر اے ( کی ریزلٹ ایریاز ) ( ڈیش بورڈ پر مبنی کے پی آئی ، جن سے کلیدی کارکردگی کا اظہار ہوتا ہے اور کے آر اے یعنی کلیدی نتائج کے شعبے ۔
      * ایچ ۔ہارنیسنگ ٹکنالوجی ( ٹکنالوجی کو بڑھاوا )
      * این ۔نوایکسیس ٹو فائنانسنگ ( ایسے عناصر کو سرمائے سے دوررکھنے کی پالیسی )

    میں، حفاظتی کارروائیوں میں استعمال کرنے کے لئے سمادھان کے نئے اصول کی وضاحت کرنا چاہوں گا:


    1 ایس ۔اسمارٹ لیڈر شپ ۔آپ جانتے ہیں کہ موثر قیادت سے کوئی بھی مقررہ نتیجہ حاصل کیا جاسکتا ہے ۔کوئی رہنما وہ ہوتا ہے جو ناممکن کو ممکن بنادے ، ناکامی کو کامیابی میں اور شکست کو فتح میں بدل دے۔ اسمارٹ لیڈر شپ کی خاصیتیں یہ ہوتی ہیں : دوراندیشی ،


    مہم ،جذبہ اور خود اعتمادی۔


    2 اے ۔جارحانہ حکمت عملی ۔


    آپ جانتے ہیں کہ حکومت نے پچھلے تین سال میں بائیں بازوں کی انتہا پسندی کے خلاف کثیر جہتی حکمت عملی کے بہت اچھے نتائج حاصل کئے ہیں۔ یہ بات 2014 سے 2016 تک کے عرصے میں اعدادوشمار سے معلوم ہوئی ہے۔ 2015 کے مقابلے 2016 میں بائیں بازوکے 150 فیصد انتہا پسند ہلاک کئے گئے تھے۔ اور گرفتار کئے جانے اور خود سپردگی کرنے والوںمیں 47 فیصد کا اضافہ ہوا تھا۔


    3 ایم ۔ریس دلانا اور تربیت دینا ۔


    حکومت کے پاس بائیں بازو کے انتہا پسندوںکی بہ نسبت زیادہ اچھے وسائل ،تربیت اور ٹکنالوجی موجود ہے ۔ لیکن بائیں بازوکی انتہا پسندی کی حکمت عملی کا مقابلہ کرنے کے لئے بہتر مربوط کوششوں کی ضرورت ہے ۔


    4 اے۔قابل عمل سراغ رسانی ۔


    قابل عمل سراغ رسانی کو بڑھاوا دینے کے لئے ضروری کہ سبھی سراغ رساں ایجنسیاں اور حفاظتی دستے مقامی عوام کے ساتھ ایک اچھا نیٹ ورک قائم کرے۔


    5 ڈی ۔کے پی آئی اور کے آر اے پرمبنی ڈیش بورڈ ۔


    ریاستی پولیس اور سی اے پی ایف دونو ں کے لئے ،کارکردگی کے کلیدی اشاروں (کے پی آئی ) اور کلیدی نتائج کے علاقے طے کئے جانے چاہئیں ۔ اس سے نہ صرف تیاری کے جائزے میں مدد ملے گی بلکہ ان کی کارکردگی کا جائزہ لینے میں بھی مدد ملے گی۔


    6 ایچ ۔ٹکنالوجی کو بڑھاوا


    ہم سبھی جانتے ہیں کہ ٹکنالوجی سے طاقت کئی گنا بڑھ جاتی ہے ۔ ٹکنالوجی میں خَلأ ،آئی ٹی اور مواصلات شامل ہیں جن سے دنیا میں انقلابی تبدیلیاں آئی ہیں۔


    7 اے ۔ہرتھیٹر کے لئے لائحہ عمل


    ہم سبھی جانتے ہیں کہ مختلف ریاستوں میں بائیں بازو کی انتہا پسندی کی صورتحال مختلف ہے ۔


    مختلف ریاستوں میں بائیں بازوں کی انتہا پسندی سے لڑنے کے لئے کثیر رخی لڑائی کی ضرورت ہے تاکہ اس طرح کے ہر محاذ کے لئے ایک لائحہ عمل تیار کیا جائے ۔


    8 یہ حقیقت سب جانتے ہیں کہ کسی بھی جنگ اور اس طر ح کی کسی بھی مشق میں مالی وسائل ایک اہم رول اداکرتے ہیں کیونکہ جب پیسہ دستیاب ہوتا ہے تبھی کھانا پینا اور ہتھیار خریدنا ممکن ہوتا ہے ۔لہٰذ ا بائیں بازو کی انتہا پسندی کے مالی وسائل کو روکنا ، اس لڑائی کے سب سے زیادہ بنیادی اہم اصولوں میں سے ایک ہے ۔


    م ن ۔ا س۔ رم


    U-2184

    
    
    (Release ID: 1489425) Visitor Counter : 2
    
    
    
    
    

*