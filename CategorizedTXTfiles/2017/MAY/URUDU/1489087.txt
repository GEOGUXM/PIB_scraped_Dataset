      وزارات ثقافت

      سووچھ بھارت مشن کے ذریعے راشٹریہ سووچھتا کیندر قائم کیا جائے گا
      Posted On: 03 MAY 2017 6:39PM by PIB Delhi


    نئی دہلی ، 03 مئی / ثقافت اور سیاحت کے و زیر مملکت ( آزادانہ چارج ) ڈاکٹر مہیش شرما نے آج یہاں ثقافت کی وزارت کے سووچھتا پکھواڑا کے اختتام پر میڈیا کے افراد سے خطاب کرتے ہوئے اعلان کیا کہ چمپارن ستیہ گرہ کی صد سالہ تقریبات کے دوران وزیر اعظم کے ویژن کے تحت پینے کے پانی اور صفائی ستھرائی کی وزارت کے سووچھ بھارت مشن کے ذریعے راج گھاٹ پر گاندھی سمرتی اور درشن سمیتی ( جی ایس ڈی ایس ) میں پینے کے پانی اور صفائی ستھرائی کی وزارت کے سووچھ بھارت مشن کے ذریعے راشٹریہ سووچھتا کیندر قائم کیا جائے گا ۔ ثقافت کی وزارت اس مقصد کے لئے جگہ فراہم کرنے پر غور کر رہی ہے ۔ اس موقع پر دیہی ترقی کے وزیر جناب نریندر سنگھ تومر بھی موجود تھے ۔


    ڈاکٹر شرما نے میڈیا کو بتایا کہ ثقافت کی وزارت نے سووچھتا پکھواڑے کے دوران صفائی ستھرائی اور بیداری کے لئے کل 275 گھنٹے وقف کئے ہیں ۔ سووچھتا پکھواڑے کے دوران وزارت اور اس کی تنظیموں کی طرف سے کل 82 سرگرمیوں / ایونٹس ( پروگراموں ) کا اہتمام کیا گیا ۔ انہوں نے کہا کہ سووچھتا کے بارے میں بیداری پیدا کرنے کے لئے ثقافت کی وزارت نے ای گائیڈ ( آڈیو ۔ ویژوول ) ایپ e3.eguide.net.in تیار کی ہے تاکہ ان سیاحوں کے لئے بیداری پیدا کی جا سکے ، جو نیشنل میوزیم جاتے ہیں ۔


    اس موقع پر اظہار خیال کرتے ہوئے جناب نریندر سنگھ تومر نے کہا کہ سووچھ بھارت مشن حکومت کی نہ صرف اولین ترجیح ہے بلکہ یہ ہندوستان کے عوام کے لئے ایک قومی مشن بن گیا ہے اور ملک کے ہر مقام سے مثبت نتائج برآمد ہو رہے ہیں ۔ انہوں نے کہا کہ 2 اکتوبر ، 2014 ء کو سووچھ بھارت مشن کے آغاز سے اب تک 4 کروڑ سے زیادہ بیت الخلاء گھر میں بنائے گئے ہیں اور ایک لاکھ 94 ہزار گاؤں اور 135 اضلاع ( کھلے میں رفع حاجت سے پاک بن گئے ہیں ) ۔


    انہوں نے مزید کہا کہ سکم ، کیرل اور ہماچل پردیش کے علاوہ ، جو کھلے میں رفع حاجت سے پاک ریاستیں ہیں ، 6 سے 7 مزید ریاستوں کو جلد کھلے میں رفع حاجت سے پاک قرار دیا جائے گا کیونکہ اس سلسلے میں تیزی سے کام چل رہا ہے ۔ جناب تومر نے کہا کہ سووچھ بھارت مشن کے لئے کل بجٹ اب 19300 کروڑ روپئے ہے ، جس میں مرکز کا حصہ 14 ہزار کروڑ روپئے ہے ۔


    ۔۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔


    ( م ن ۔ ح ا ۔ ع ا ۔ 03 - 05 - 2017 )


    U. No. 2107

    
    
    (Release ID: 1489087) Visitor Counter : 2