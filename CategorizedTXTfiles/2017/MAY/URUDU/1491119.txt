      کامرس اور صنعت کی وزارتہ

      رباط میں بھارت- مراقش کی پانچویں مشترکہ میٹنگ
      Posted On: 29 MAY 2017 2:41PM by PIB Delhi


    نئی دہلی ، 29 مئی؛ رباط میں 25 اور 26 مئی 2017 کو بھارت- مراقش کے درمیان مشترکہ کمیشن کی پانچویں میٹنگ(جے سی ایم) منعقد ہوئی۔ جے سی ایم کی نظامت کامرس اور صنعت کی وزیر محترمہ نرملا سیتا رمن نے کی۔


    25 مئی 2017 کو کاسا بلانکا میں مراقش کے یوم صنعت کے موقع پر وزیر موصوف نے کلیدی خطبہ دیا۔ اس تقریب کا انعقاد مراقش کی شاہی حکومت کی صنعت، سرمایہ کاری، تجارت اور ڈیجیٹل معیشت کی وزارت نے کیا تھا۔ وزیرموصوف نے کاسا بلانکا میں اطلاعاتی ٹیکنالوجی میں مہارت کے مرکز کا دورہ کیا، جو بھارت کے ایڈوانسڈ کمپیوٹنگ کے محکمے کے مرکز (سی ڈی ایس ای) اور مراقش کے ٹیلی مواصلات کے قومی ادارے کی ایک شراکت داری ہے۔ انھوں نے مراقش کے شاہی حکمرانی کے سربراہ ڈاکٹر سعد الدینی العثمانی سے ملاقات کی اور سازو سامان، ٹرانسپورٹ، نقل و حمل اور پانی کے وزیر جناب عبدالقدیر عمارہ اور معیشت اور خزانے کے وزیر محمد بو سعید سے دو طرفہ بات چیت کی۔ 26 مئی 2017 کو انھوں نے صنعت، سرمایہ کاری، تجارت اور ڈیجیٹل معیشت کے وزیر جناب مولائے حافظ العلامی سے بھی ملاقات کی۔ اپنی بات چیت کے دوران انھوں نے کلیدی عنصر کے طور پر عمدہ سیاسی تعلقات کو اجاگر کیا، جس میں دو طرفہ تعلقات کے ضمن میں معاشی تعلقات پر زور دیا گیا۔


    26 مئی 2017 کو رباط میں بھارت مراقش کی پانچویں جے سی ایم کا انعقاد کیا گیا، جس میں بھارت کی پرسار بھارتی اور مراقش کی ریڈیو اور ٹیلی ویژن کی قومی سوسائٹی کے درمیان نشریات سے متعلق کارپوریشن کے لیے ایک مفاہمتی قرار داد پر دستخط کیے گئے۔ مفاہمتی قرارداد پر پرسار بھارتی کی طرف سے بھارت کے سفیر ڈاکٹر کھییا بھٹا چاریہ اور ایس این آر ٹی کے چیف ایکزیکیٹو افسر جناب فیصل لرائخی نے دستخط کیے۔


    حکومت ہند کی کامرس اور صنعت کی وزیر مملکت (آزادانہ چارج) کے مراقش کے دورے سے اور بھارت- مراقش کی پانچویں جے سی ایم کی کارروائیوں سے بھارت اور مراقش کے درمیان مضبوط دو طرفہ رشتوں میں مزید گہرائی پیدا ہوئی ہے اور سیاسی ، تجارتی، ثقافتی اور تجارت کے شعبوں میں دونوں ملکوں کے درمیان قریبی تعاون میں اضافہ ہوا ہے۔


    ۔۔۔۔۔۔۔۔۔۔۔۔۔۔۔۔۔۔۔۔۔


    (م ن ۔ا س ۔ ن ر۔ 29.05.2017 )


    U – 2459


    WC :401

    
    
    (Release ID: 1491119) Visitor Counter : 2