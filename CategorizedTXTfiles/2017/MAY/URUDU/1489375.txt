      سٹرک ٹرانسپورٹ اور شاہراہوں کی وزارت

      شہری نقل و حمل کو تیز اور فعال بنان کے طور طریقوں پر تبادلۂ خیال
      Posted On: 06 MAY 2017 5:32PM by PIB Delhi


    نئی دہلی ، 05 مئی / انڈیا انٹیگریٹیڈ ٹرانسپورٹ اینڈ لاجسٹک چوٹی کانفرنس میں ماہرین کے ایک پینل نے شہری ٹرانسپورٹ کو زیادہ تیز اور زیادہ فعال بنانے کے طور طریقوں کے بارے میں تبادلۂ خیال کیا ۔ بڑھتی ہوئی شہر کاری نے فعال اور موثر پبلک ٹرانسپورٹ نظام کی ضرورت کو بڑھا دیا ہے ۔ حال ہی میں بڑے پیمانے پر پبلک ٹرانسپورٹ نظام کی ترقی میں اضافہ ہوا ، جس کے ساتھ 20 لاکھ سے زیادہ آبادی والے ہر شہر میں ایک میٹرو ریل نظام کے تعمیر کی تجویز ہے ۔ کامیابی کے مختلف درجات کے ساتھ بی آر ٹی ایس کے لئے کثیر ٹرائل رَن کا بھی اہتمام کیا گیا ہے تاکہ انٹرسٹی ٹرانسپورٹیشن بنیادی ڈھانچے کو بہتر بنایا جا سکے ۔


    انٹر سٹی ریل رابطہ کاری کو فروغ دینے کی بھی تجویز ہے ۔ اشیاء ، صارفین کی بڑھتی ہوئی نقل و حمل کے پیش نظر بھیڑ بھاڑ کے مسائل سے نمٹنے کی سخت ضرورت ہے اور ٹریفک کی نقل و حمل اور سڑک کے تحفظ کو بہتر بنانے کے لئے نئی ٹیکنا لوجیوں کو اپنائے جانے کی ضرورت ہے ۔


    چوٹی کانفرنس میں شہری ٹرانسپورٹ پالیسی پر توجہ دی گئی اور شہری ٹرانسپورٹ پالیسی کو بہتر بنانے کے لئے سرکاری ۔ نجی شراکت داری کے رول پر بحث و مباحثہ ہوا ۔ شہری راہ داری میں سرکاری اور نجی شرکاء کی طاقت اور حدوں کے بارے میں بھی تبادلۂ خیال ہوا ۔


    U. No. 2160

    
    
    (Release ID: 1489375) Visitor Counter : 2