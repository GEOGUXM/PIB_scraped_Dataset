      وزارتِ تعلیم

      بجٹ کی قبل از پیشی سے ریاستوں کو تیزی سے فنڈ جاری کرنے کا راستہ ہموار ہوا
      فروغ انسانی وسائل کی وزارت نے نئے مالی سال کے پہلے مہینے میں ہی 12621.45 کروڑ روپے جاری کئے: پرکاش جاوڈیکر

      Posted On: 05 MAY 2017 6:13PM by PIB Delhi

    نئی دہلی، 5 مئی 2017، فرغ انسانی وسائل کے مرکزی وزیر پرکاش جاوڈیکر نے آج کہا کہ اس سال مرکزی بجٹ کی قبل از وقت پیشی اور یکم اپریل کو مالیاتی سال کے آغاز سے قبل مالیاتی بل کے پاس ہوجانے کے نتیجے میں ریاستوں کو تیزی سے بجٹ میں مختص کردہ فنڈ جاری کرنے کا راستہ ہموار ہوا ہے۔ مسٹر جاوڈیکر نے آج یہاں ایک بیان میں کہا کہ مودی حکومت کے اس غیر معمولی فیصلے سے نئے مالیاتی سال کے پہلے مہینے میں ہی ریاستوں کو فنڈز جاری کردئیے گئے۔ مرکزی وزیر نے کہا کہ اس سے پہلے مئی کے مہینے میں ہی مالیاتی بل پاس ہوا کرتے تھے اور جون تک فنڈز جاری کئے جاتے تھے اور جون کے مہینے میں مانسون آجاتا تھا۔


    ان اہم اصلاحات کے نتیجے کے طور پر مجھے یہ اطلاع دیتے ہوئے خوشی محسوس ہوری ہے کہ وزارت برائے فروغ انسانی وسائل نے 30 اپریل 2017 تک ریاستوں کو 12621.45 کروڑ روپے جاری کئے ہیں جبکہ گزشتہ مالی سال کی اسی مدت میں محض 2726.39 کروڑ روپے ہی جاری کئے گئے تھے۔


    وزیر موصوف نے مزید کہا کہ ڈپارٹمنٹ آف اسکول ایجوکیشن اینڈ لٹریسی کی جانب سے 8829.05 کروڑ روپے جاری کئے گئے ہیں جبکہ ڈپارٹمنٹ آف ہائر ایجوکیشن کی طرف سے 3792.40 کروڑ روپے جاری کئے گئے ہیں۔ وزیر نے کہا کہ اس سال فنڈ جاری کرنے میں غیر معمولی بہتری آئی ہے۔ جہاں تک ڈپارٹمنٹ آف اسکول ایجوکیشن اینڈ لٹریسی کا تعلق ہے، تو ایم ای پی کی حد سے زائد 2648.21 کروڑ روپے جاری کئے گئے ہیں اور اگر ڈپارٹمنٹ آف ہائر ایجوکیشن کی بات کریں تو ایم ای پی کی حد سے زائد 292.76 کروڑ روپے جاری کئے گئے ہیں۔ وزیر نے کہا کہ گذشتہ سال کی اسی مدت کے مقابلے میں اس سال جو فنڈ جاری کئے گئے ہیں وہ کافی زیادہ ہیں۔


    م ن۔ن ا ۔ ن ا۔


    (05- 0 5 -17)


    U- 2162

    
    
    (Release ID: 1489340) Visitor Counter : 2