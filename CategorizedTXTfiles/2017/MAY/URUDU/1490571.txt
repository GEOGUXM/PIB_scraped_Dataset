      وزارت خزانہ

      وزیر اعظم نے ہنداور افریقی ممالک کے درمیان تعاون کو مزید مستحکم بنانے پر زو ردیا
      گاندھی نگر میں پانچ روزہ افریقی ترقیاتی بینک کا سالانہ اجلاس

      Posted On: 24 MAY 2017 12:40PM by PIB Delhi

    نئی دہلی۔ 24 ؍مئی۔ وزیر اعظم جناب نریندر مودی نے ہندوستان اور افریقی ممالک کے درمیان تعاون کو مزید مستحکم کیے جانے پر زور دیا ہے۔ جناب مودی نے گجرات کے شہر گاندھی نگر میں افریقی ترقیاتی بینک کے پانچ روزہ اجلاس کی افتتاحی تقریب سے خطاب کے دوران زور دیکر یہ بات کہی ۔


    وزیراعظم نریندر مودی گجرات کے شہر گاندھی نگر میں افریقی ترقیاتی بینک کے پانچ روزہ سالانہ اجلاس کی افتتاحی تقریب میں غیرملکی مندوبین کے ساتھ


    اس موقع پر مرکزی وزیر مالیات و کارپوریٹ اُمور جناب ارون جیٹلی نے اپنی افتتاحی تقریر میں کہا کہ اس اجلاس سے 2015 میں ہونے والے تیسرے ہند۔ افریقہ سربراہ اجلاس کی تجاویز کی کامیابی کو یقینی بنایا جاسکے گا اور ہندوستان اور افریقی ممالک کے باہمی تعلقات کو مزید مضبوط و مستحکم بنایا جاسکے گا۔


    جناب جیٹلی نے مزید کہا کہ بین الاقوامی مالیاتی فنڈ کے جنوری 2017 کے جائزے کے مطابق امید ہے کہ ہندوستان کی مجموعی گھریلو شرح نمو بڑھ کر 7.2 فیصد تک پہنچ جائے گی۔ افریقی ممالک بھی معاشی محاذ پر تیزی کے ساتھ ترقی کررہے ہیں ۔ انہوں کہا کہ انہیں یقین واثق ہے کہ 21ویں صدی محض ایشیاء کی صدی نہیں ہوگی بلکہ افریقہ ایشیا ء دونوں کی ہی مشترکہ صدی ہوگی۔ برصغیر افریقہ میں تبدیلیوں کا عمل تیزی کے ساتھ جاری ہے اور سخت عالمی منظرنامے کے باوجود افریقی ممالک کی معیشت 2016 کے دوران نمو کے ساتھ 2.2 فیصد ہوگئی ہے اور توسیع ہے کہ جاری سال کے دوران افریقی ممالک کی مجموعی شرح نمو بڑھ کر 3.4 فیصد ہوجائے گی۔


    اس سے پہلے افریقی ترقیاتی بینک کے صدر اکنوامی اڈیسینا نے اپنے کلیدی خطبے میں تبدیلی کے ایجنڈے سے متعلق متعدد اُمور پر اتفاق رائے کا اظہار کیا۔ یہ ایجنڈا High 5s کا ایجنڈا ہے۔ انہوں نے برصغیر افریقہ کی ترقی اور بہتری کے عزائم کی تکمیل کیلئے بینک کی حمایت کیے جانے پر زور دیا۔


    بینن اور سینیگل کے صدر، کوٹ ڈی آئیویری کے نائب صدر ، افریقی یونین کے جنرل سکریٹری ، افریقی یونین کمیشن کے کمشنر اور گجرات کے وزیر اعلیٰ اس موقع پر موجود سرکردہ شخصیات میں شامل تھے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ س ش۔ ع ن


    U-2385

    
    
    (Release ID: 1490571) Visitor Counter : 17