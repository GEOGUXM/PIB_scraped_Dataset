      عملے، عوامی شکایات اور پنشن کی وزارت

      اطلاعات حاصل کرنے کے حق سے متعلق قانون کے نفاذ کے موضوع پر سی آئی سی مذاکرے کا اہتمام کریگا
      Posted On: 18 MAY 2017 1:31PM by PIB Delhi


    نئی دہلی۔18؍مئی۔مرکزی اطلاعاتی کمیشن (سی آئی سی) کل اطلاعات حاصل کرنے کے حق سے متعلق قانون کے نفاذ کے موضوع پر ایک مذاکرے کااہتمام کررہا ہے۔ چیف انفارمیشن کمشنر جناب رادھا کرشن ماتھر اس موقع پر افتتاحی خطبہ دیں گے اور انفارمیشن کمشنر سی آئی سی پروفیسر ایم سری دھر آچاریولو ’پبلک سروینٹ اور اس کی نجی زندگی کا دائرہ‘ کے موضوع پر اظہار خیال کریں گے۔ انفارمیشن کمشنر سی آئی سی جناب یشووردھن آزاد اختتامی اجلاس میں خطبہ دیں گے۔

    
    ماہرین تعلیمات ، پیشہ ور حضرات ، محققین ، این جی او ، سول سوسائٹی گروپ اور دیگر شرکائے کار اس موقع پر محنت شاقہ سے تیار کردہ اصل تحقیقی مواد پیش کریں گے۔ اس میں مختلف کیس اسٹڈی کی پیشکش بھی شامل ہوگی۔ اہم مقررین میں عوامی حقوق برائے حصول اطلاعات کی قومی مہم کی معاون کنوینر محترمہ انجلی بھاردواج ،دولت مشترکہ انسانی حقوق پہل قدمیوں کے ڈائرکٹر جناب سنجے ہزاریکا، این سی پی آر آئی کی رکن محترمہ امرتا جوہری ، آرٹی آئی کارکن جناب ایس سی اگروال، سی ایچ آر آئی کے شری وینکٹیش نائیک ، ماہتی ادھیکار گجرات پہل کی محترمہ پنکتی جوگ ، ساوتری ویمنس کالج ، اڈیشہ کی شعبہ سیاسیات کے لکچرر ڈاکٹر سوشانتاکمار ملک، ماہتی ہکّو ادھیین کیندر کے ٹرسٹی جناب بی ایچ ویریش ، یوپی اسٹیٹ ریسورس پرسن (آر ٹی آئی) کے شری راجیش مہتانی ، بھارت سنچار نگم لمیٹیڈ کے سینئر ٹیلی کام آفس اسسٹنٹ شری دیپک سنگھ اور کموڈور لوکیش بترا (سبکدوش) کے نام شامل ہیں۔ تمام تر پرزنٹیشن کی توجہ آر ٹی آئی ایکٹ 2005 کے نفاذ سے متعلق اہم پہلوؤں پر مرکوز ہو ں گی۔
    
    م ن۔ ۔ ع ن
    
    U-2307
    

    
    (Release ID: 1490197) Visitor Counter : 3