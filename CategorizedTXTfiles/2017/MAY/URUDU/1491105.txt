      وزارت دفاع

      فوج کے سربراہ کا میانمار کا دورہ
      Posted On: 29 MAY 2017 1:38PM by PIB Delhi


    نئی دہلی۔29؍مئی۔ہندوستانی فوج کے سربراہ جنرل بپن راوت 28 سے 31 مئی 2017 تک میانمار کے چار روزہ دورے پر ہیں۔ اپنے اس دورے کے دوران جنرل بپن راوت میانمار کے کئی اعلیٰ عہدیداران سے ملاقات کریں گے ان میں خارجہ اُمور کی مرکزی وزیر اور اسٹیٹ کونسلر محترمہ آنگ سان سوکی، سینئر جنرل آنگ لینگ، دفاعی خدمات کے کمانڈر ان چیف اور وائس سینئر جنرل سوون، دفاعی خدمات کے ڈپٹی کمانڈر اِن چیف اور فوج کے کمانڈر ان چیف شامل ہیں۔


    میانمار ایک اہم پڑوسی ملک ہے جس کے ساتھ ہندوستان کے تاریخی اور روایتی تعلقات اور دوستی ہے۔ دونوں ممالک باہمی اعتماد اور تفہیم پر مبنی تعاون پر کاربند ہیں۔ اس دورے کے دوران جنرل راوت نیشنل ڈیفنس کالج، نئے پئی تا اور ڈیفنس سروسیز اکیڈمی، پون اُولون بھی جائیں گے۔ توقع ہے کہ جنرل راوت نیشنل ڈیفنس کالج کے طلبہ افسران سے خطاب کریں گے۔ یہ کالج میانمار کی دفاعی خدمات کی مستقبل کی اعلیٰ قیادت کیلئے تربیت فراہم کرانے والا ایک اعلیٰ ادارہ ہے۔ دفاعی تعاون کے شعبے میں اپنے پڑوسی ممالک کی طرف دوستی کا ہاتھ بڑھانے اور دو ممالک کے درمیان باہمی تعاون اور اعتماد کی بنیاد پر تعلقات کو فروغ دینے کے سلسلے میں یہ دورہ ایک سنگ میل کی حیثیت رکھتا ہے۔


    م ن۔ ا گ ۔ ع ن


    Words-239


    U-2453

    
    
    (Release ID: 1491105) Visitor Counter : 2