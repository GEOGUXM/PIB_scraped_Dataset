      ہنر مندی کے فروغ اور صنعت کاری کی وزارت

      ڈپلوما کورسز شروع کرنے کا اعلان
      Posted On: 29 MAY 2017 3:22PM by PIB Delhi


    نئی دہلی۔ 29 ؍مئی۔ہنرمندی کی ترقی اور صنعت کاری کی وزارت کی ڈائرکٹوریٹ جنرل آ ف ٹریننگ نے تعلیمی سال 2017 کے لئے ہنرمندی کے فروغ کے سلسلے میں پانچ اعلیٰ ڈپلوما کورسز شروع کرنے کا اعلان کیا ہے۔ یہ کورسز ویلڈنگ ٹیکنالوجی ، انڈسٹریل الیکٹرانک اینڈ آٹومیشن ، مینوفیکچرنگ ٹیکنالوجی ، آٹوموٹیو ٹیکنالوجی اینڈ آئی ٹی ، نیٹ ورکنگ اینڈ کلاؤڈ کمپیوٹنگ میں ہیں جن کو آج این سی وی ٹی کی سب کمیٹی کی میٹنگ میں منظوری دے دی گئی ہے۔ ملک میں پیشہ ورانہ تربیت کے شعبے میں ایڈوانس سطح کے کورسز اور اسپیشلائزڈ کورسز کی ضرورت ایک طویل مدت سے محسوس کی جارہی تھی۔


    ان کورسز کی میعاد دو سال کی ہے اور یہ اگست ، ستمبر 2017 سے ایڈوانس ٹریننگ انسٹی ٹیوٹ (اے ٹی آئی) میں شروع کیے جائیں گے۔ ان کورسز کے ذریعے ہنرمندی کے اسپیشلائزڈ شعبوں جیسے کمپیوٹرائزڈ نیومیٹک کنٹرول مشیننگ، آٹوموٹیو ٹیکنالوجی، ویلڈنگ ،میکیٹرانکس، انڈسٹریل الیکٹرانکس اور آٹومیشن میں اعلیٰ سطحی تربیت حاصل کرنے کا موقع ملے گا۔


    ہنرمندی کی ترقی اور صنعت کاری کے وزیر مملکت (آزادانہ چارج) جناب راجیو پرتاپ روڈی نے اس بارے میں بتایا کہ صنعتوں کی بڑھتی ہوئی مانگ کے پیش نظر ہنرمندی کے فروغ کیلئے یہ پانچ اعلیٰ سطحی ڈپلوما کورسز شروع کیے گئے ہیں۔ صنعتوں کا کہنا تھا کہ ہمارے پاس ضرورت کے مطابق ہنرمند افراد موجود نہیں ہیں۔ صنعتوں کا مطالبہ اسپیشلائزڈ شعبوں میں باہنر افراد کا تھا۔ ان کورسز کو شروع کیے جانے سے ملک میں ایڈوانسڈ ٹریننگ انسٹی ٹیوٹس کی مانگ اور سپلائی کے خلا کو کم کیاجاسکے گا۔ ان اقدامات سے ہمیں ہندوستان کو دنیا کی اسکل کیپٹل بنانے کے اپنے خواب کو پورا کرنے میں مدد ملے گی۔


    اس میٹنگ میں ایم ایس ڈی ای ، ٹیکسٹائل کی وزارت کے عہدیداران اور ہریانہ ، تریپورہ ، چنڈی گڑھ ، بہار اور راجستھان کی ریاستی حکومتوں کے نمائندوں نے بھی شرکت کی۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ ا گ ۔ ع ن


    U- 2460

    
    
    (Release ID: 1491130) Visitor Counter : 2