      وزارت اطلاعات ونشریات

      جناب ایم وینکیانائیڈو نے جناب انیل مادھو دوے کی ناگہانی رحلت پر تعزیت کا اظہار کیا
      Posted On: 18 MAY 2017 1:55PM by PIB Delhi


    نئی دہلی۔18؍مئی۔اطلاعات ونشریات، شہری ترقیات ، ہاؤسنگ اور شہری انسداد غربت کے وزیر جناب ایم وینکیانائیڈو نے ماحولیات و جنگلات اور موسمیاتی تبدیلی کے وزیر جناب انیل مادھو دوے کی ناگہانی رحلت پر اپنی جانب سے تعزیت کا اظہار کیا ہے۔

    
    اپنے تعزیتی پیغام میں جناب نائیڈو نے کہا ہے کہ مجھے اپنے رفیق کار جناب انیل مادھو دوے کی ناوقت رحلت کی خبر سے ازحد صدمہ اور دُکھ ہوا ہے۔ یہ ہماری بدقسمتی ہے کہ ہم نے ٹھیک ایسے وقت پر ایک ایسے شخص کو کھو دیا ہے جو ماحولیات کے تئیں وقف تھا اور بذات خود ماحولیات کا وزیر بھی تھا۔ وزیر موصوف صحیح معنو ں میں ’’ماں نرمدا کے بیٹے تھے‘‘ اور انہوں نے اس دریا کے تحفظ کیلئے اپنی زندگی وقف کردی تھی۔ موصوف ایک شوقیہ ہواباز، فوٹوگرافراور باذوق قاری تھے۔ وہ بذات خود ایک عالم تھے ۔ دوے نے ’’شیواجی اور سوراج ۔ شیواجی کی اچھی حکمرانی کاایک مطالعہ‘‘ سمیت اپنی جید تخلیق کے ساتھ ساتھ متعدد دیگرکتابیں بھی تصنیف کی تھیں۔ شیواجی سے متعلق ان کی مذکورہ کتاب کے پیش لفظ وزیراعظم جناب نریندر مودی نے تحریر کیےتھے۔
    
    وہ ایک سادہ اور بناوٹ سے پاک انسان تھے اور ان سے ملاقات ہمیشہ باعث مسرت ہوا کرتی تھی۔ وہ اگست 2009 سے مدھیہ پردیش سے راجیہ سبھا کے رکن تھے، ان کا غیرجانبدارانہ اور بے باکانہ عمل دخل ایسا تھا جس نے ایوان میں امن اور سکون کو فروغ دیا تھا۔ وہ بنیادی سطح کی جمہوریت اور ترقیات میں یقین محکم رکھتے تھے۔ اس سے قبل موصوف نے ’چرائےوتے‘(ماہانہ) اور ’جن ابھیان پریشد‘ جیسے رسائل کی ادارت بھی کی تھی۔
    
    موصوف نے ایک مرتبہ سیسنا۔ 173 طیارہ نرمدا کے کنارے کنارے 18 گھنٹے تک اڑایا تھا تاکہ وہ ہوا میں اس ندی کی پریکرما مکمل کرسکیں۔ ایک دیگر موقع پر انہوں نے نرمدا ندی میں 19 دنوں تک 1312 کلو میٹر کی زبردست کشتی رانی کی تھی۔ ’نرمدا کے اس بیٹے ‘ کی روح کو سکون حاصل ہو۔
    
    موصوف 6 جولائی 1956 کو پیدا ہوئے تھے جو جن سنگھ کے بانی ڈاکٹر شیاماپرساد مکھرجی کا بھی یوم پیدائش ہے۔
    
    م ن۔ ۔ ع ن
    
    U-2306
    

    
    (Release ID: 1490195) Visitor Counter : 2