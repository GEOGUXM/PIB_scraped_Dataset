      امور داخلہ کی وزارت

      داخلی امور کے وزیر مملکت جناب ہنس راج گنگا رام اہیر نے چھتیس گڑھ میں ایل ڈبلیو ای صورت حال کا جائزہ لیا
      Posted On: 06 MAY 2017 5:54PM by PIB Delhi


    نئی دہلی ، 05 مئی / داخلی امور کے وزیر مملکت جناب ہنس راج گنگا رام اہیر نے بائیں بازو کی انتہا پسندی ( ایل ڈبلیو ای ) کی صورت حال کا جائزہ لینے کے لئے کل چھتیس گڑھ کا دورہ کیا ۔ اپنے دورہ کے دوران ، وزیر مملکت نے سی آر پی ایف کے زخمی کانسٹبلوں اور رائے پور میں مہاراشٹر پولیس کے ان اہلکاروں سے ملاقات کی ، جو ماؤ نوازوں کے ساتھ ہوئے مقابلے کے آپریشن میں زخمی ہو گئے تھے ۔ وزیر موصوف نے زخمی اہل کاروں کو فراہم کئے جا رہے علاج پر اظہار اطمینان کیا ۔


    جناب ہنس راج اہیر نے سکما کے پولم پالی میں 223 بٹالین کی جی کمپنی کا جائزہ لیا ۔ انہوں نے جوانوں کے ساتھ ان کے میس میں کھانا بھی کھایا ۔ انہوں نے جوانوں کے بیرکوں کا دورہ بھی کیا ۔ وزیر موصوف نے سی آر پی ایف جوانوں کے ساتھ کچھ وقت بھی گزارا اور سینک سمیلن میں ان سے ملاقات کی ۔ اس دوران جوانوں نے وزیر سے ملاقات کی اور ان کے سامنے اپنے آپریشن اور فلاح و بہبود سے متعلق امور کو اٹھایا ۔ وزیر موصوف نے جوانوں کی بہادری کی ستائش کی ۔ سکما میں جوانوں سے ملاقات کے بعد انہوں نے قریبی علاقہ کے گاؤں والوں سے بھی ملاقات کی ۔


    بعد ازاں ، جناب اہیر نے چھتیس گڑھ کے سرکاری افسران کے ساتھ ایک میٹنگ کی ۔ وزیر موصوف نے سی آر پی ایف اور ضلع افسران کے ساتھ ایک میٹنگ میں بنیادی ڈھانچہ اور ترقی سے متعلق امور پر بھی تبادلہ ٔ خیال کیا ۔


    U. No. 2167

    
    
    (Release ID: 1489385) Visitor Counter : 2