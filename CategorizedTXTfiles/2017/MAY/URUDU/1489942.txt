      صدر جمہوریہ کا سکریٹریٹ

      صدر جمہوریہ نے بھیروں شنگھ شیخاوت یادگاری خطبہ دیا
      Posted On: 16 MAY 2017 4:16PM by PIB Delhi


    نئی دہلی ، 16 مئی؛ صدر جمہوریہ جناب پرنب مکھرجی نے راجستھان کے سابق وزیر اعلیٰ آنجہانی بھیروں سنگھ شیخاوت کو خراج عقیدت پیش کرتے ہوئے کہا کہ جناب شیخاوت کو راجستھان کے شہریوں کو درپیش دشواریوں کو گہرائی کے ساتھ ادراک تھا اور وہ انہیں روز مرہ کی زندگی سے ختم کرنا چاہتے تھے۔


    صدر جمہوریہ راجستھان کی راجدھانی جے پور میں، ‘‘ہندوستان میں پارلیمانی جمہوریت’’ کے عنوان سے پہلابھیروں سنگھ شیخاوت یادگاری خطبہ پیش کررہے تھے۔ اس موقع پر جناب مکھرجی نے سکم کے وزیر اعلیٰ جناب پون کمار چیمبلنگ کو عوامی زندگی میں پوری زندگی کی معمولی کامیابیوں کے اعزاز لائف ٹائم اچیومنٹ آنر ان پبلک لائف کے اعزاز سے بھی سرفراز کیا۔


    اس موقع پر تقریب میں شریک لوگوں سے خطاب کرتے ہوئے جناب مکھرجی نے کہا کہ انہیں اس بات پر انتہائی فخر ہے کہ انہیں سابق صدرجمہوریہ ہند آنجہانی بھیروں سنگھ شیخاوت کی یاد میں پہلا بھیروں سنگھ شیخاوت یادگاری خطبہ پیش کرنے کی دعوت دی گئی ہے۔ انھوں نے کہا کہ آنجہانی شیخاوت کے ساتھ ان کے دوستانہ مراسم کی تاریخ بہت طویل رہی ہے۔ 1970 کی دہائی میں دونوں نے راجیہ سبھا میں رُکن کی حیثیت سے خدمت کی اور بعد میں ان دنوں آنجہانی بھیروں سنگھ شیخاوت راجستھان کے وزیر اعلیٰ منتخب کیے گئے اور خود وہ منصوبہ بندی کمیشن کے وائس چئیرمین تھے، انہیں محسوس ہوا کہ آنجہانی بھیروں سنگھ شیخاوت کو راجستھان کے شہریوں کو درپیش دشواریوں کا کس قدر گہرائی کے ساتھ ادراک تھا اور وہ انہیں روزمرہ کی عوامی زندگی سے دور کرنے کی کوششیں کرتے رہتے۔ انھوں نے کہا کہ وہ غریبوں اور پسماندہ زمروں کی خدمات کے لیے آنجہانی بھیروں سنگھ شیخاوت کی عہد بستگی سے انتہائی متاثر تھے۔


    اس موقع پر صدر جمہوریہ نے سکم کے وزیر اعلیٰ کو جناب پون کمار چیمبلنگ کو ، عوامی خدمات کے شعبے میں زندگی بھر کی کامیابیوں یعنی لائف ٹائم اچیومنٹ آنر ان پبلک سروس سے نوازے جانے پر مبارکباد دیتے ہوئے صدر جمہوریہ نے کہا کہ جناب چیمبلنگ نے سکم کی ریاست کے لیے منفرد خدمات انجام دی ہیں اور وہ ریاست کے لیے رول ماڈل کی حیثیت سے ابھر کر سامنے آئے ہیں۔


    صدر جمہوریہ نے اپنے خطاب میں، ہندوستانی میں پارلیمانی جمہوریت کے موضوع پر بولتے ہوئے کہا کہ انھوں نے بعض خصوصی مقاصد کے لیے عوامی نمائندہ سرکار کی تاریخ کی خاکے پر نظر کی ہے۔ قبل از آزادی اور بعد از آزادی کے دنوں میں انتہائی محدود اختیارات کے ساتھ ممبران پارلیمنٹ، ممبران اسمبلی اور ممبران کونسل نے بے نظیر خدمات انجام دی ہیں۔


    ۔۔۔۔۔۔۔۔۔۔۔۔۔۔۔۔۔۔۔۔۔


    (م ن ۔ س ش۔ ن ر۔ 16.05.2017 )


    U – 2268

    
    
    (Release ID: 1489942) Visitor Counter : 2