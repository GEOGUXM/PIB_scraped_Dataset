      سائنس اور ٹیکنالوجی کی وزارت

      بارہ پلا نالے کی صفائی کا کام شروع
      Posted On: 09 MAY 2017 7:44PM by PIB Delhi


    نئی دہلی، 9 مئی 2017، سائنس و ٹکنالوجی کے وزیر ڈاکٹر ہرش وردھن، نیدر لینڈز کے وزیر خارجہ جناب برٹ کوئنڈرس اور دہلی کے لیفٹننٹ گورنر جناب انیل بیجل نے آج نئی دہلی میں بارہ پلا نالے کی صفائی کے کام کے آغاز کی علامت کے طور پر سنگ بنیاد رکھا۔اس موقع پر جو دیگر معزز شخصیات موجود تھیں، ان میں بایو ٹیکنالوجی محکمے کے سکریٹری پروفیسر کے وجے راگھون، ڈی ڈی اے کے نائب صدر ارون گوئل اور ہندوستان میں نیدر لینڈز کے سفیر عالیجناب الفونسس اسٹولنگا کے نام شامل ہیں۔


    آرٹ ورک کی نقاب کشائی کے ساتھ آن سائٹ لیباریٹری اور پائلٹ پلانٹ کا سنگ بنیاد اور بارہ پلا نالے کی صفائی اور تذئین کاری کے کام کا آغاز اس تقریب کے اہم جزو تھے۔ یہ آرٹ ورک (فنکاری کا کام ) ہند۔ ڈچ اشتراک کی نمائندگی کرتا ہے۔ اس میں شامل لوٹس ایچ آر جسے دو پلوں کی شکل میں پیش کیا گیا ہے، ہندوستان اور ڈچ قوتوں کے اتحاد کی عکاسی کرتا ہے۔ اس آرٹ ورک میں جن دو پھولوں کو پیش کیا گیا ہے وہ پھول ہیں ’کمل‘ اور ’ٹیولپ‘۔


    ڈاکٹر ہرش وردھن نے کہا کہ وزیراعظم نریندر مودی کی حکومت میں ہماری ندیوں کی صفائی کے کام کو ایک مشن کے طور پر لیا ہے۔ کلین گنگا پروجیکٹ کی وزیراعظم بذات خود نگرانی کررہے ہیں۔


    دریاؤں کی صفائی کے لئے بہت سی تکنیک موجود ہیں۔ تیز رفتاری کے ساتھ ان کا نفاذ کیا جانا چاہیے۔ ضرورت اس بات کی بھی ہے کہ ساتھ ہی ساتھ نئی تکنیک کو فروغ دیئے جانے اور ان کی جانچ پڑتال کئے جانے کی بھی ضرورت ہے۔ کچھ نئی تکنیک ہمارے تناظر میں زیادہ سستی اور نفاذ کے اعتبار سے زیادہ بہتر ہوسکتی ہیں۔


    اس بات کو ذہن میں رکھتےہوئے محکمہ بایو ٹیکنالوجی (ڈی بی ٹی ) اور این ڈبلیو او نے بارہ پلا نالے کی صفائی کے لئے مشترکہ تجاویز کا اعلان کیا ہے۔ قابل ذکر ہے کہ این ڈبلیو اور نیدر لینڈ کی ایک سائنس ایجنسی ہے۔ ڈی بی ٹی نے ڈی ڈی اے کے ساتھ صلاح و مشورے کے بعد آن سائٹ تجرباتی جانچ لیب کے قیام کے لئے دہلی میں بارہ پلا نالے اور سرائے کالے خاں کی نشاندہی کی ہے۔ ڈی ڈی اے نے ڈی بی ٹی کو اس مقصد کے لئے سن ڈائل پارک سے ملحق 200 مربع میٹر زمین کا ایک ٹکڑا 5 برسوں کے لئے ڈی بی ٹی کو پٹّے پر دیا ہے۔


    ۔۔۔۔۔۔۔۔۔۔۔


    م ن۔ م م ۔ ن ا۔


    (09- 0 5 -17)


    U- 2215

    
    
    (Release ID: 1489562) Visitor Counter : 2