      کابینہ

      میٹرو ریل رابطہ کاری کو فروغ دینے کیلئے کابینہ نے نوئیڈا۔ گریٹر نوئیڈا ریل پروجیکٹ کو منظوری دی
      Posted On: 24 MAY 2017 7:45PM by PIB Delhi


    نئی دہلی۔25؍مئی۔مرکزی کابینہ نے وزیراعظم جناب نریندر مودی کی قیادت میں نوئیڈا۔ گریٹر نوئیڈا میٹرو ریل پروجیکٹ کو اپنی منظوری دے دی ہے۔ یہ ریلوے لائن 29.707 کلو میٹر طوالت پر احاطہ کرے گی۔ اس پروجیکٹ کی تکمیلی لاگت 5503 کروڑ روپئے کی ہے۔

    
    واضح رہے کہ نوئیڈا اور گریٹر نوئیڈا کے مابین میٹرو ریل رابطہ قائم ہونے سے عوام کو ان کی آمدورفت میں آسانی ہوگی اور وہ کافی سکون محسوس کریں گے اور اس طریقے اور زیادہ افراد دلّی کے اس سیٹلائٹ ٹاؤن میں رہائش کیلئے منتقل ہوسکیں گے۔ جس کے نتیجے میں دلّی میں بھیڑبھاڑ کم ہوگی۔ اس کے نتیجے میں زیادہ رہائشی اور تجارتی کمپلیکس اس خطے میں تعمیر ہوں گے۔ ایک طرف میٹرو ریل اپنی جگہ پر خدمات انجام دے رہی ہے اور اس کی وجہ سے سڑکوں پر موٹر گاڑیوں کے ٹریفک میں بھی کمی آئے گی، بھیڑ بھاڑ کم ہوگی ، سفر میں کم وقت اور کم لاگت لگے گی ، ایندھن کم صرف ہوگا اور ماحول میں کثافت کم پھیلے گی۔ نوئیڈا ۔ گریٹر نوئیڈا کے عوام جن کی آبادی مجموعی طور پر 7.50 لاکھ ہے اور مضافات کے عوام کو اس میٹرو لنک سے کافی فائدہ ہوگا۔
    
    مذکورہ پروجیکٹ کا نفاذ نوئیڈا میٹرو ریل کارپوریشن لمیٹیڈ کے ذریعے عمل میں آئے گا جو حکومت ہند اور حکومت اترپردیش کے مابین 50:50 کے تناسب کی ملکیت والی کمپنی ہوگی۔ موجودہ نوئیڈا میٹرو ریل کارپوریشن لمیٹیڈ (این ایم آر سی ایل) جو ریاستی ملکیت والا خصوصی مقصد کا ادارہ ہے ، کو ایک مشترکہ ایس پی وی میں بدل دیا جائے گا جس میں حکومت ہند اور حکومت اترپردیش دونوں شریک ہوں گی اور اس طریقے سے اس پروجیکٹ کا نفاذ عمل میں آسکے گا۔
    
    مذکورہ پروجیکٹ خاطر خواہ براہِ راست اور بالواسطہ روزگار کے مواقع ہنرمندوں ، نیم ہنرمندوں اور غیرہنرمند افرادی قوت کیلئے فراہم کریگا۔ تعمیرات اور آپریشن کے مرحلوں میں خاطر خواہ بالواسطہ روزگار کے مواقع بھی فراہم ہوں گے۔
    
    تفصیلی پروجیکٹ رپورٹ (ڈی پی آر) کے مطابق توقع کی جاتی ہے کہ پروجیکٹ اپریل 2018 تک مکمل ہوجائے گا۔ اس پروجیکٹ کا تقریباً 70 فیصد سول ورک مکمل ہوچکا ہے اور 40 فیصد مجموعی مالی پیش رفت حاصل کی جاچکی ہے۔
    
    یہ پروجیکٹ سینٹرل میٹرو ایکٹ کے لیگل فریم ورک، میٹرو ریلویز (تعمیراتی کام) ایکٹ 1978 اور میٹرو ریلویز (آپریشن اینڈ مینٹی ننس ) ایکٹ 2002 جس میں وقتاً فوقتاً ترمیم ہوتی رہی ہے ، کے تحت آتا ہے۔
    
    واضح رہے کہ نوئیڈا شہر، ریاست اترپردیش کے ضلع گوتم بدھ نگر میں واقع ہے اور اسے اترپردیش صنعتی علاقہ ترقیات ایکٹ کے تحت تشکیل دیا گیا تھا ۔اس شہر میں تمام تر جدید سہولتیں دستیاب ہیں اور اسے قومی خطہ راجدھانی (این سی آر) دہلی کے سب سے جدید ترین مضافات میں شمار کیا جاتا ہے۔ نوئیڈا اور گریٹر نوئیڈا کی آبادی 2011 کی مردم شماری کے مطابق 7 لاکھ 50 ہزار ہے اور 2021 تک بڑھ کر 19 لاکھ تک پہنچ جانے کی توقع ہے۔ دلّی مضافاتی علاقو ں کے عوام نوئیڈا کو رہائش کیلئے ترجیح دے رہے ہیں۔ نوئیڈا میں تقریباً 10 ہزار صنعتی اکائیوں کے مضمرات ہیں اور فی الحال 7500 صنعتیں ترقی یافتہ شکل میں کام کررہی ہیں۔ نوئیڈا اس خطے میں ان صنعتوں کے ذریعے دو لاکھ افراد کو روزگار فراہم کرتا ہے۔ نوئیڈا بطور خاص صنعتوں کے ذریعے دلّی سے مربوط ہے اور ساتھ ہی ساتھ اترپردیش اور ہریانہ کے گرد ونواح کے علاقوں سے بھی مربوط ہے۔ نوئیڈا میں کوئی ریلوے اسٹیشن نہیں ہے اور قریب ترین ریلوے اسٹیشن حضرت نظام الدین ہے جو تقریباً 15 کلو میٹر کے فاصلے پر واقع ہے۔ قریب ترین دلّی ہوائی اڈہ نوئیڈا سے تقریباً 30 کلو میٹر کے فاصلے پر واقع ہے۔
    
    م ن۔ ۔ ع ن
    
    U-2411

    
    
    (Release ID: 1490750) Visitor Counter : 4