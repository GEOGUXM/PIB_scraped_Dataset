      وزارت دفاع

      بکتر بند کور نے 79 واں آر مرڈے منایا
      Posted On: 02 MAY 2017 1:44PM by PIB Delhi


    نئی دہلی، 02 ۔ مئی ۔ بکتر بند کورنے گزشتہ روز 79 واں آر مر ڈے منایا ۔ یہ تقریب یکم مئی 1938 کوقدیمی انڈین کویلری کو مشینی خدمات اورسہولیات سے آراستہ کئے جانے کی یادگار کے موقع پر منائی جاتی ہے ۔اس وقت سندھیا ہارس کو پہلی ہندوستانی کویلری ریجمنٹ کی حیثیت حاصل ہوئی ۔ اس بکتر بند کور نے یہ آرمر ڈے اس کور کے بزرگ اور برسرکار افسران کی خدمت انجام دینے کی شکل میں منایا ۔ فوج / دیگر سروسز کے برسرکار اوربزرگ افسران کو بھی اس موقع پر خدمات بہم پہنچائی گئیں ۔


    واضح ہوکہ ’’خوفناک اور خطرنا ک دشواریوں کے حالات میں ہمت وحوصلہ ‘‘ نہ صرف اس بکتر بند کور کی شاندار روایات کی حیثیت سے جاری رہا ہے بلکہ اس کے بہادر فوجیوں کو دو پرم ویر چکر ،15 مہاویر چکر اور 60 ویر چکر اعزازات سے سرفراز کیا جانا اس کور کی ہمت اور شجاعت کی روایت کی شاندار مثال ہے ۔ جبکہ آزادی کے بعد سے اس کورکے افسران اور جوانوں کو مختلف اعزازات اور شجاعت وخصوصی خدمات سے بھی متعدد مواقع پر سرفراز کیا جاتا رہا ہے ۔ 1930 میں یہ کور ہلکے ٹینک / بکتر بند کاریں استعمال کرتی تھیں لیکن 60-1950 میں اسٹووارڈ اور شرمن ٹینک ،سنچورین ہیوی ٹینک اور اے ایم ایکس -13 ہلکے ٹینک فراہم کرائے گئے تھے جبکہ بعد میں یہ کور دیسی طریقے سے تیار کئے جانے والے وجینتا ٹینک ،روسی ٹی -54 /55 اور پی ٹی -76 ٹینکوں سے آراستہ کی جاتی رہی ہے ۔ آج اس بکتر بند کور کو ٹی -72 (اجیہ ) ٹینک ،جدید ٹی – 90 (بھیشما ٹینک ) اور دیسی طریقے سے تیار کئے جانے والے مین بیٹل ٹینک ارجن سے لیس کردیا گیا ہے ۔ اس بکتر بند کور کو محتلف علاقوں میں ہر قسم کی صورتحال سے موثر طریقے سے نمٹنے اور مشن کو کام پورا کرنے کے طویقوں سے منظم اور آراستہ کیا گیا ہے ۔ اس کے ساتھ ہی یہ بکتر بند کور فوج کی انسداد سورش کی سرگرمیوں میں بھی جزوی طور سے مدد کرتی رہی ہے ۔ بڑی تعدا دمیں اس کے جوانوںکو راشٹریہ رائفل اور آسام رائفلز میں شامل کیا گیا ہے ۔ علاوہ ازیں اس کے جوانوں کو اقوام متحدہ کے پیس قیام امن مشن کے تحت لبنان میں بھی متعین کیا گیا ہے ۔


    م ن ۔ س ش۔ رم


    U-2083

    
    
    (Release ID: 1488965) Visitor Counter : 2