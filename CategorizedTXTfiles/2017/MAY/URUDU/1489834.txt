      وزیراعظم کا دفتر

      وزیر اعظم نے ایسسیل گروپ کی 90 سالہ تقریبات میں شرکت کی
      Posted On: 15 MAY 2017 12:33PM by PIB Delhi


    نئی دہلی،15۔ مئی ۔ وزیراعظم جناب نریندرمودی نے ایسسیل گروپ کی 90 سالہ تقریبات میں شرکت کی ۔ صدرجمہوریہ جناب پرنب مکھرجی نے اس تقریب کو اپنی موجود گی سے رونق بخشی ۔


    اس موقع پر ایسسیل گروپ کے چیئرمین جناب سبھاش چندرا نے وزیر اعظم کا خیر مقدم کرتے ہوئے اس بات کے لئے اظہار ممنونیت کا کہ وزیر اعظم نے اس تقریب میں شرکت کے لئے انتہائی کشادہ دلی کے ساتھ ان کی درخواست قبول کرلی ۔ اپنی تقریر میں جناب سبھاش چندر نے پانی کی دستیابی ، بجلی کی دستیابی ،سوچھ بھارت اور کفائتی ہاؤسنگ جیسے ، ایسسیل کے حالیہ سماجی اقدامات کی تفصیلات پیش کیں ۔


    اس موقع پر وزیر اعظم جناب نریندر مودی نے دو سماجی اقدامات کا آغاز کیا ، جن میں تعلیم ،صحت ،ملازمت جیسے موضوعات پر عوام کو بااختیار بنانے والا پروگرام سارتھی شامل ہے ۔ 5 ہزار کروڑ روپے کی پونجی سے شروع کئے جانے والے سارتھی اور ڈی ایس سی فاؤنڈیشن جیسے ان دو سماجی اقدامات کا مقصد ضرورت مند لوگوں کو بااختیار بنانا ہے ۔


    وزیر اعظم جناب نریندر مودی نے اس موقع پر اپنی تقریر میں مذکورہ بالا دونوں پروگراموں کو ہندوستانی روایات کا مظہر قراردیا ۔ انہوں نے کہا کہ ہندوستان میں ہمیشہ ایسی روایات رہی ہیں جہاں آنے والی نسلیں ،خاندانی قدروں کو آگے لے جاتی ہیں اور اپنی صلاحیتوں اور اہلیتوں کے اضافے سے ان کے لئے اپنی خدمات انجام دیتی ہیں ۔ جناب نریندر مودی نے جناب نندکشورگوینکا سے اپنی ملاقات کا ذکر کرتے ہوئے کہا کہ اس کنبے نے نہ صرف یہ ہمیشہ نئے نظریات اور تصورات کا خیر مقدم کیا ہے بلکہ ہر چیلنج کو مٹی سے سیٹلائٹ تک تمام شعبوں میں اپنی موجودگی درج کرانے کا موقع تصور کیا ہے۔


    وزیر اعظم نے ایسسیل گروپ کے سماجی اقدامات کی ستائش کرتے ہوئے کہا کہ سوچھ بھارت مشن سے متعدد سماجی کاروباریوںکو ابھرکرسامنے آنے کا موقع فراہم ہوا ہے ۔ انہوں نے کہا جہاں سارتھی حقوق وفرائض کا ایک بہتر مجموعہ پیش کرتا ہے وہیں ڈی ایس سی فاؤنڈیشن سے ملازمتوں کے لاتعداد مواقع فراہم ہوں گے ۔


    اس موقع پر وزیر اعظم نے تقریب میں شامل تمام لوگوں سے زوردے کر کہا کہ یوم آزادی کی 75 ویں سالگرہ کے موقع پر 2022 میں ملک وقوم کے لئے اپنی بساط بھر کام کرکے ان خصوصی مقاصد کے حصول کو یقینی بنایا جائے ۔


    م ن ۔ س ش ۔ رم


    U-2255

    
    
    (Release ID: 1489834) Visitor Counter : 2