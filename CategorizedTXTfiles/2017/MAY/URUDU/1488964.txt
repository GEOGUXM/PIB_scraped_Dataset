      محنت اور روزگار کی وزارت

      عالمی یوم محنت کے موقع پر
      
      
      ’’ ون آئی پی –ٹوڈسپینسریز اور آدھار پر مبنی آن لائن کلیم جمع کرانے کی اسکیم کا آغاز
      
      سرکار مزدوروں کی ملازمت اور تنخواہوں کے تحفظ کے تئیں عہد بستہ ہے:
      
      -بندارودتہ تریہ
      
      Posted On: 02 MAY 2017 1:42PM by PIB Delhi


    نئی دہلی، 02 ۔ مئی ۔ محنت اورملازمت کے امور کے وزیر مملکت (آزادانہ چارج ) جناب بندارو دتہ تریہ نے عالمی یوم محنت کے موقع پر ، ’’ ون آئی پی ٹو ڈسپینسریز اور آدھار پرمبنی آن لائن کلیم سبمشن ‘‘ کے عنوان سے د واسکیموں کا افتتاح کیا ۔


    واضح ہوکہ ای ایس آئی سی نے بیمہ یافتہ فرد (آئی پی ) کو ، ’’ون آئی پی ٹو ڈسپینسریز ‘‘ اسکیم کے تحت دو متبادل پیش کئے ہیں ۔ ان میں سے ایک کسی آجر کی معرفت خود اپنے لئے اور دوسرا کنبے کے افراد کے لئے ہے۔اس اسکیم سے تمام بیمہ یافتہ افراد اور بالخصوص اپنی جدی ریاست سے باہر کام کرنے والے مہاجر مزدوروں کو فائدہ حاصل ہوگا جبکہ ان کی اپنی ریاستوں میں رہنے والے ان کے کنبوں کو بھی اس اسکیم سے فائدہ حاصل ہوگا۔ دوسری ڈسپینسری کا متبادل نہ دستیاب ہونے کی صورت میں اکثر متاثرہ کنبے کےا فراد طبی سہولیات سے محروم رہ جاتے ہیں اور ’’ون آئی پی ٹو ڈسپینسریز ‘‘ کی اسکیم کے آغاز سے نہ صرف بیمہ یافتہ افراد بلکہ ان کے کنبے کے بیمار افراد کو بھی ان دو میں سے ایک ڈسپینسری کی طبی خدمات حاصل ہوسکیں گی ۔اس کے ساتھ ہی ہنگامی حالات میں کسی بھی ای ایس آئی ادارے سے یہ خدمات حاصل ہوسکیں گی۔ سردست تقریباََ تین کروڑ بیمہ یافتہ افراد ای ایس آئی کے دائرہ کار میں شامل ہیں اور اس اسکیم سے فائدہ حاصل کرنے والے بیمہ یافتا افراد اور ان کے کنبوں کے افرادکی تعداد بارہ کروڑ سے زائد ہے ۔


    ’’آدھار بیسڈ آن لائن کلیم سبمشن‘‘ یعنی آدھارکارڈ پر مبنی دعوے داخل کئے جانے کی اسکیم میں شامل وہ افراد جنہوں نے اپنا یو اے این جاری کیا ہوا ہے اور اپنا کے وائی سی (آدھار ) ای پی ایف او میں مندرج کرارکھا ہے ۔ وہ فارم 19 کے تحت پراویڈینٹ فنڈ کے حتمی تصفیہ ، پنشن نکالے جانے کےفائدے (فارم 10۔سی) اور فارم 31 کے تحت اپنا پراویڈینٹ کا حصہ یو اے این نمبر کے نقطہ اتصال کے ساتھ راست طور سے حاصل کرسکیں گے ۔ ان اسکیموں کا آغاز کرتے ہوئے جناب بندارودتہ تریہ نے کہا کہ سرکار کو محنت اور مزدوروں کی خدمات کا اعتراف ہے اور ان کی فلاح وبہبود کے لئے عہد بستہ ہے اور انہیں ملازمت کا تحفظ ،اجرت کے تحفظ اور سماجی سلامتی کی سہولیات فراہم کرائی جارہی ہیں ۔ انہوں نے مزید کہا کہ سرکار کی جانب سے غیر منظم زمروں کے مزدوروں کو بھی سماجی سلامتی کی خدمات فراہم کرائی جارہی ہیں ۔ انہوں نے بتایا کہ حال ہی میں ای ایس آئی کے ذریعہ شروع کی جانے والی ایس پی آر ای ای کے تحت 77 لاکھ افراد اور 66 ہزار اداروں نے اپنا انداراج کرایا ہے۔ اس کے ساتھ ہی ای پی ایف او نے اپنی حال ہی میں شروع کی جانے والی اسکیم میں 50 لاکھ نئے کھاتوںکا اضافہ کیا ہے ۔ علاوہ ازیں نیشنل کیئریر سرو س ( این سی ایس ) پورٹل پر تین کروڑ 40 لاکھ اندراجات کئے جاچکے ہیں ۔


    اس سے پہلے محنت اور ملازمت کے محکمے کی سکریٹری محترمہ ایم ستیہ وتی نے بتایا کہ ان کی وزارت نے مزدوروںکی فلاح کے لئے متعدد اقدامات کئے ہیں ۔علاوہ ازیں کاروبار کی سہولت کے لئے محنت سے متعلق قوانین کو بھی منطقی بنایا جارہا ہے ۔ انہوں نے کہا کہ ملازمت کے مواقع کے لئے ہنر مندی کی تازہ کاری ازحد ضروری ہے ۔


    م ن ۔ س ش۔ رم


    U-2084

    
    
    (Release ID: 1488964) Visitor Counter : 2