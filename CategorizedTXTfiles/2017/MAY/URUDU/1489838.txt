      وزارت دفاع

      ملیشیا کے لئے تعینات کئے جانے والے مشرقی بیڑے کے جہاز
      Posted On: 14 MAY 2017 1:44PM by PIB Delhi


    نئی دہلی،15۔ مئی ۔ ہندوستان کی مشرق رخ پالیسی کے تحت ہندوستانی بحریہ کے شوالک اور جیوتی نامی دو بحری جہاز جنوب مشرقی ایشیا اور جنوبی بحرہند کے سفر پر روانہ ہوگئے ہیں ۔ یہ بحری جہاز 14 سے 19 مئی 2017 تک کوانٹن کی بندرگاہ کے دورے پر رہیں گے ۔


    ہندوستانی بحریہ کے ان جہازوں کے سفر کا مقصد اس خطے میں اپنی پُرامن موجودگی در ج کرانا اور بحری امور کے شعبے میں ایک اچھے نظام کے قیام کے لئے دوست ممالک کے ساتھ خوشگوار تعلقات کو مستحکم کرنا اور ہندوستان اور ملیشیا کے درمیان مراسم کو مزید مستحکم بنانا ہے ۔ واضح ہوکہ ہندوستان اور ملیشیا کے درمیان مختلف شعبوں میں متعدد باہمی معاہدے بروئے کار لائے جارہے ہیں ۔


    ان جہازوں کی مذکورہ بحری علاقے میں موجود گی کے دوران سرکاری دوروں ، جہازوں پر رسمی خیر مقدم ،جہازوں پر شائقین کا استقبال، ہندوستانی بحریہ کے عملے اور پیشہ ور سرکردہ شخصیات کے رہنما دورے دونوں ملکوں کی بحریہ تنظیموں کے ذمہ داروں اور افسران کے درمیان مذاکرات جیسی سرگرمیوں کا اہتمام کیا گیا تھا ۔ جاری سال کے ماہ اپریل میں وزیر اعظم جناب نجیب رزاق نے اپنے سفر ہند کے دوران وزیر اعظم نریندر مودی سے ملاقات کی تھی ۔اس ملاقات کے دوران دونوں ملکوں کے درمیان شراکتداری میں اضافے جیسے امور زیر گفتگو آئے تھے۔ پچھلے سال جولائی کے مہینے میں ملیشیا کی شاہی بحریہ کے سربراہ ایڈ مرل تان سری احمد قمرالزماں ہندوستان اور ملیشیا کی بحری تنظیموں کے درمیان باہمی مراسم کو مزید مستحکم بنائے جانے کی غرض سے ہندوستان آئے تھے۔دونوں ملکوں کی بحریہ تنظیموں کے درمیان حال کے دنوں میں تعاون میں نمایاں اضافہ دیکھا گیا ہے ۔ اس کے ساتھ ہی ہندوستان نے دیسی طریقے سے تیار کئے جانے والے بحری جہاز آئی این ایس کورا نے حالیہ ایل آئی ایم اے -17 میں شرکت کی تھی ۔


    اس بحری خطے کے اہم بحری خدشات کے تدارک کے لئے حال کے دنوں میں ہندوستانی بحریہ کے متعددجہاز معین کئے گئےتھے ۔ علاوہ ازیں حکومت ہند کے ساگر( ایس اے جی اے آر یعنی متعلقہ خطے میں سبھی کے لئے سلامتی اور ترقی ) کی غرض سے ہندوستانی بحریہ نے بحرہند کے خطے میں موجود ممالک کی ای ای زیڈ نگرانی نظام ، تلاش اور بچاؤ اور اہلیت سازی اور اہلیتوں میں اضافے جیسے اقدامات کے ساتھ مدد کی ہے۔ ہندوستانی بحریہ کے ان دونوں جہازوں کے زیر نظر خطے میں متعین کئے جانے سے ایشیا بھر کے ملکوں کے ساتھ مراسم کو مستحکم بنانے اورباہمی طریقے سے کام کرنے کی ہندوستانی بحریہ کی کوششوں میں کامیابی حاصل ہوگی ۔


    گزشتہ کچھ دہائیوں کے دوران ہندوستان نے دیسی طریقے سے جنگی بحری جہازوں کی نمونہ سازی اور تیاری میں زبردست ترقی کی ہے اور ہندوستانی بحری جہازوں کو مذکورہ طریقے سے متعین کیا جانا ہندوستان کی ان ہی اہلیتو ں اور صلاحیتو ں کی شہادت ہے ۔ ہمہ جہت کاموں کے لئے استعمال کئے جانے والے ہندوستانی بحری جہاز آئی این ایس شوالک کی کمان کیپٹن آر ونود کمار کے ہاتھوں میں ہے جبکہ آئی این ایس جیوتی کی کمان کیپٹن ایس شیام سندر کو سونپی گئی ہے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔ س ش ۔ رم


    U-2259

    
    
    (Release ID: 1489838) Visitor Counter : 2