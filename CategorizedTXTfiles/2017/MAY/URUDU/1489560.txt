      زراعت اور کاشتکاروں کی فلاح و بہبود کی وزارت

      خوردنی اناجوں کی پیداوار کا مجموعی تخمینہ ریکارڈ 273.38 ملین ٹن
      Posted On: 09 MAY 2017 7:40PM by PIB Delhi


    نئی دہلی، 9 مئی 2017، اہم فصلوں کی پیداوار سے متعلق 17۔2016 کا تیسرا پیشگی تخمینہ آج زراعت، امداد باہمی اور کسانوں کی بہبود کے محکمے کے ذریعہ جاری کیا گیا۔ مختلف فصلوں کی پیداوار سے متعلق یہ جائزہ ریاستوں سے موصول ہونے والے فیڈ بیک پر مبنی ہے اور اس کی توثیق دوسرے ذرائع سے حاصل ہوانے والی معلومات سے بھی کی گئی ہے۔2016 کے مانسون کے موسم میں بہت اچھی بارش ہونے اور حکومت کے ذریعہ کئے گئے متعدد پالیسی جاتی اقدامات کے نتیجے میں ملک میں رواں سال میں خوردنی اناجوں کی ریکارڈ پیداوار ہوئی ہے۔ 17۔2016 کے لئے تیسرے پیشگی تخمینے کے مطابق متعدد فصلوں کی پیداوار سے متعلق تخمینہ درج ذیل ہے۔


    خوردنی اناج ۔ 273.38 ملین ٹن (ریکارڈ)

      * چاول۔ 109.15 ملین ٹن (ریکارڈ)
      * گیہوں۔ 97.44 ملین ٹن (ریکارڈ)
      * موٹے اناج۔ 44.39 ملین ٹن (ریکارڈ)
      * مکا ۔ 26.14 ملین ٹن (ریکارڈ)
      * دالیں۔ 22.40 ملین ٹن (ریکارڈ)
      * چنا۔ 9.08 ملین ٹن (ریکارڈ)
      * تور۔ 4.60 ملین ٹن (ریکارڈ)
      * اُڑد۔ 2.93 ملین ٹن (ریکارڈ)

    تلہن۔ 32.52 ملین ٹن

      * سویابین 14.01 ملین ٹن
      * مونگ پھلی۔ 7.65 ملین ٹن
      * ارنڈی۔ 1.55 ملین ٹن

    کپاس۔ 32.58 ملین گٹّھر (ہرایک 170 کلوگرام)


    گنا۔ 306.03 ملین ٹن


    2016 کے مانسون کے موسم میں بہت اچھی بارش ہونے اور حکومت کے ذریعہ کئے گئے متعدد پالیسی جاتی اقدامات کے نتیجے میں ملک میں رواں سال میں خوردنی اناجوں کی ریکارڈ پیداوار ہوئی ہے۔ 17۔2016 کے لئے تیسرے پیشگی تخمینے کے مطابق ملک میں متعدد فصلوں کی پیداوار سے متعلق تخمینہ 273.38 ملین ٹن ہے جو کہ 14۔2013 میں خوردنی اناجوں کی ریکارڈ پیداوار 265.04 ملین ٹن سے 8.34 ملین ٹن (3.15 فیصد ) زیادہ ہے۔ رواں سال کی پیداوار گزشتہ 5 برسوں (12۔2012 سے 16۔2015)کی خوردنی اناجوں کی اوسط پیداوار سے 16.37 ملین ٹن (6.37 فیصد) زیادہ ہے۔رواں سال کی پیداوار گزشتہ سال کی پیداوار سے 21.81 ملین ٹن (8.67 فیصد) زیادہ ہے۔


    چاول کی مجموعی پیداوار کا تخمینہ ریکارڈ 109.16 ملین ٹن ہے جو کہ بذات خود ایک نیا ریکارڈ ہے۔ اس سال چاول کی پیداوار 14۔2013 کے دوران کی ریکارڈ پیداوار 106.65 ملین ٹن کے مقابلے میں 2.50 ملین ٹن (2.34 فیصد) زیادہ ہے۔ رواں سال کی پیداوار گزشتہ 5 برسوں کی چاول کی اوسط پیداوار سے 105.42 ملین ٹن کے مقابلے 3.73 ملین ٹن (3.54فیصد) زیادہ ہے۔رواں سال کی پیداوار گزشتہ سال 16۔2015 کے دوران چاول کی پیداوار 104.41 ملین ٹن کے مقابلے قابل ذکر طور پر 4.74 ملین ٹن (4.54 فیصد) زیادہ ہے۔


    گیہوں کی مجموعی پیداوار کا تخمینہ ریکارڈ 97.44 ملین ٹن ہے جو کہ بذات خود ایک نیا ریکارڈ ہے۔ اس سال گیہوں کی پیداوار 14۔2013 کے دوران کی ریکارڈ پیداوار 95.85 ملین ٹن کے مقابلے میں 1.66 فیصد زیادہ ہے۔ 17۔2016 کی پیداوار گزشتہ 5 برسوں کی گیہوں کی اوسط پیداوار کے مقابلے 4.83 ملین ٹن (5.21 فیصد) زیادہ ہے۔رواں سال کی گیہوں کی پیداوار گزشتہ سال 16۔2015 کے دوران گہیوں کی پیداوار 92.29 ملین ٹن کے مقابلے قابل ذکر طور پر 5.15 ملین ٹن ( 5.58 فیصد) زیادہ ہے۔


    موٹے اناج کی مجموعی پیداوار کا تخمینہ ریکارڈ 44.39 ملین ٹن ہے جو کہ بذات خود ایک نیا ریکارڈ ہے۔ یہ اوسط پیداوار سے 3.04 ملین ٹن (7.36فیصد) زیادہ ہے۔یہ 11۔2010 کے دوران کی ریکارڈ پیداوار 43.40 ملین ٹن کے مقابلے میں 0.99 ملین ٹن (2.28 فیصد) زیادہ ہے۔ رواں سال کے موٹے اناج کی پیداوار گزشتہ سال 16۔2015 کے دوران موٹے اناج کی پیداوار 38.52 ملین ٹن کے مقابلے 5.87 ملین ٹن ( 15.23 فیصد) زیادہ ہے۔


    اہم دالوں کی زیادہ رقبے میں بوائی اور پیدواریت میں قابل ذکر اضافے کے سبب 17۔2016 کے دوران دالوں کی مجموعی پیداوار کا تخمینہ 22.40 ہے جو کہ 14۔2013 کے دوران کی ریکارڈ پیداوار 19.25 ملین ٹن سے 3.15 ملین ٹن (16.37 فیصد) زیادہ ہے۔ 17۔2016 کے دوران دالوں کی پیداوار گزشتہ 5 برسوں کی اوسط پیداوار سے4.77 ملین ٹن (27.03فیصد) زیادہ ہے۔رواں سال کی پیداوار گزشتہ سال کی پیداوار 16.35 ملین ٹن کے مقابلے 6.05 ملین ٹن (37.03 فیصد) زیادہ ہے۔


    گزشتہ برس کے مقابلے 7.27 ملین ٹن (28.80فیصد) اضافے کے سبب ملک میں تلہنوں کی مجموعی پیداوار کا تخمینہ 32.52 ملین ٹن ہے۔ 17۔2016 میں تلہنوں کی پیداوار گذشتہ 5 برسوں کی تلہنوں کی اوسط پیداوار کے مقابلے 3.27 ملین ٹن (11.17 فیصد) زیادہ ہے۔


    ملک میں گنے کی پیداوار کا تخمینہ 306.03 ملین ٹن ہے جو کہ گذشتہ سال کی پیداوار 348.45 ملین ٹن کے مقابلے 42.42 ملین ٹن (منفی 12.17 فیصد) ہے۔


    اگرچہ 17۔2016 میں کپاس کی بوائی کم رقبے میں ہوئی ہے تاہم کپاس کی بہتر پیداواریت کے سبب نتیجہ 32.58 ملین گٹّھر (ہر ایک 170 کلوگرام) زیادہ پیداوار کی شکل میں برآمد ہوا ہے۔ اس طرح سے اس میں 8.57 فیصد کا اضافہ ہوا ہے جبکہ 16۔2015 کے دوران کپاس کی پیداوار 30.01 ملین گٹّھر ہوئی تھی۔


    ملک میں جوٹ اور میسٹا کی پیداوار کا تخمینہ 10.27 ملین گٹّھر (ہر ایک 180 کلوگرام) لگایا گیا ہے جو کہ گزشتہ برس کی پیداوار 10.52 ملین گٹّھر کے مقابلے میں معمولی طور پر (منفی 2.39 فیصد) کم ہے۔


    ۔۔۔۔۔۔۔۔۔۔۔


    م ن۔م م ۔ ن ا۔


    (09- 0 5 -17)


    U- 2211

    
    
    (Release ID: 1489560) Visitor Counter : 2
    
    
    
    
    

*