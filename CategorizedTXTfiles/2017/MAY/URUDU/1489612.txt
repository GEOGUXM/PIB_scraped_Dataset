      وزیراعظم کا دفتر

      ڈجیٹل کورٹ کی سمت میں سپریم کورٹ کے سفر کی افتتاحی تقریب میں وزیر اعظم کی تقریر کے چیدہ چیدہ اقتباسات
      Posted On: 11 MAY 2017 2:43PM by PIB Delhi


    نئی دہلی، 11 ۔ مئی ۔وزیر اعظم جناب نریندرمودی نے ڈجیٹل کورٹ کے سفرکی افتتاحی تقریب میں جو تقریر کی تھی اس متن کے چیدہ چیدہ اقتباسات حسب ذیل ہیں :


    اس ایوان میں موجود سپریم کورٹ کے سبھی عزت مآب سینئر جج صاحبان ،دوستو ، بھائیو اوربہنو!


    آج بدھ پورنیما کے تہوار کے موقع پر میں آپ کو اور اپنے تمام اہالیان وطن کو بہت بہت نیک خواہشات پیش کرتا ہوں ۔ ملک بدل رہا ہے ، آج چھٹی ہے اور ہم لوگ کام کررہے ہیں ۔آج دس مئی کی تاریخ کی ایک اور اہمیت یہ بھی ہے کہ 1857 میں ملک کی جنگ آزادی کی ایک بہت عظیم جد وجہد دس مئی کو شروع ہوئی تھی ۔


    آج ہم جدیدیت کی طرف سفر شروع کررہے ہیں ۔ ہماری عدلیہ آج جدیدیت کی سمت میں قدم بڑھار ہی ہے ۔ میں محترم چیف جسٹس صاحب اور ان کی پوری ٹیم کو دل کی گہرائیوں سے مبارکباددیتا ہوں ۔ اس سے پہلے جب ہم الہ آباد میں ملے تھے تو ایک تقریب میں چیف جسٹس موصوف نے بڑی ہی تفصیل کے ساتھ اعدادوشمار کی ایک تصویر پیش کی تھی ۔ انہوں نے ملک کی عدلیہ سے اپیل کی تھی کہ جج حضرات اپنی چھٹیوں کا کچھ وقت دیں تاکہ زیر التوا مقدمات فیصل پاسکیں ۔ میرے لئے یہ بات انتہائی مسرت بخش تھی ۔ مجھے کہنے دیجئے کہ ملک کے ہائی کورٹو ں اور سپریم کورٹ کے جج حضرات کی بڑی تعداد اپنی چھٹیوں میں کمی کرکے اس ملک کے غریبوں کے لئے اپنا وقت دینے والی ہے ۔ اس طرح کے جذبات پورے ماحول کو تبدیل کردیتے ہیں ۔ ایک طرح کا اضافی احساس ذمہ داری پیدا ہوجا تا ہے اور عام آدمی کے دل میں بھی ایک نیا اعتبار پیدا ہوتا ہے ۔ میں اس کے لئے آپ سب کے تئیں دل کی گہرائیوں سے اظہار ممنونیت کرتا ہوں ۔


    آج ہم ٹکنالوجی کے تعلق سے گفتگو کررہے ہیں ۔ ٹکنالوجی سے ہمارےنظام کا تعلق بدقسمتی سے بہت ہی محدود یعنی صرف ہارڈ وئیر تک رہا ۔ ہارڈ وئیر کی خریداری ، ہارڈ وئیر بسانا ، ہم نے بس اسی کو ٹکنالوجی مان لیا تھا ۔ دفتروں میں آپ جائیں تو پہلے کے زمانے میں میز پر ایک فلاور پاٹ رکھا رہتا تھا ۔بڑا افسرہوتو بڑا فلاور پاٹ چھوٹا افسر ہوتو چھوٹا فلاور پاٹ ۔اب دور بدلا ،جدیدیت آئی تو اب افسرکی میز پر فلاور پاٹ کی جگہ ایک خوبصورت کا کمپیوٹر رکھا رہتا ہے ۔ بڑا چھا لگتا ہے ۔ دراصل مسئلہ ٹکنالوجی کا کم ہے ، بجٹ کا بھی کم ہے اور اصل مسئلہ ہے ذہنی ذوق وشوق کا ۔ آج بدھ پورنیما کے موقع پر مجھے بھگوان کی بدھ کا ایک بہت ہی حوصلہ افزا پیغام یاد آتا ہے ۔ وہ کہتے تھے کہ دل بدلے ،رائے بدلے اور منزل مقصود بدلے تبھی تبدیلیوں کا آغاز ہوتا ہے ۔ چھ مہینے ہوگئے ، موبائل پرانا ہوگیا ، ذرا نیا ماڈل لینا چاہئے ۔ کتنا ہی نیا ماڈل کا موبائل کیو ں نہ لایا جائے ، جیب میں کنٹیکٹ لسٹ کی ڈائری ضرور رہتی ہے ۔ جبکہ موبائل فون میں کنٹیکٹ لسٹ کا پورا نظام موجود ہے ۔ آج ہماری صورتحال ایسی ہے کہ ہم کسی کو ایس ایم ایس کریں تو بعد میں فون کرکے پوچھتے ہیں کہ میرا ایس ایم ایس ملا ۔ دراصل چیلنج سافٹ وئیر میں نہیں ، ہارٹ وئیر میں بھی نہیں بلکہ اس کے لئے ایک اجتماعی سوچ بنانی پڑتی ہے ۔ چین اگر ٹوٹ جائے تو پراسس اٹک جاتا ہے ۔ ہم جب تک اخبارات ہاتھ میں لے کر نہ پڑھیں مزہ نہیں آتا ہے ۔ میز پر پڑا رہتا ہے کوئی چھوتا تک نہیں ۔ بچے یویو کرتے ہوئے دنیا بھر کی خبریں لے آتے ہیں ۔ اس لئے اپنے آپ کو اس تبدیلی سے جوڑ نا پڑتا ہے ۔ ایک ماحول بنانا پڑتا ہے ۔ اس لئے ایک نسل کے لئے اس سے مقابلہ کرنا ذرا دشوار سے محسوس ہوتا ہے ۔ لیکن اگر وہ نسل مقابلہ کرسکے تو صورتحال میں زبردست بہتری پیدا ہوجاتی ہے اس لئے یہ سب سے بڑاچیلنج اس سے جُڑا ہوا ہے ۔


    میرے خیال سے ای –گورننس ، ایزی گورننس ،افیکٹو گورننس ،اکنامیکل گورننس اور انوائرنمنٹ فرینڈلی گورننس کو زندگی کے ہرشعبے میں برتنا بہت بڑ امسئلہ ہے ۔ آج ہم جو اے فور سائز کا ایک کاغذ استعمال کرتے ہیں ۔ اس کے بارے میں تحقیق یہ ہے کہ یہ اے فور کا کاغذ تیار کرنے کے عمل میں دس لٹر پانی صرف ہوتا ہے ۔ اس کا مطلب یہ ہوتا ہے کہ اگر ہم کاغذ کے بغیر دنیا کی طرف جائیں تو اس سے آئندہ نسلوں کی کتنی بڑی خدمت ہوسکے گی۔ کتنے جنگل بچائے جاسکیں گے ۔ کتنی بجلی بچائی جاسکے گی اور بجلی کی بچت سے ، ماحولیات سے متعلق کتنے مسائل کا تدارک ہوسکے گا ۔ لیکن جب تک ہم اس پورے نظام کو نہیں جانتے تب تک تو ، ’’چھوڑو یار یہ میرا کام نہیں ہے ‘‘ کی ہی ذہنیت کارفرما رہتی ہے۔ اسلئے ہمیں اس کے وسیع تر چہرے کو پیش کرکے لوگوں کو متوجہ کرنا ہوگا ۔ یہ بہت ہی سہل اور بہت ہی مفید مطلب بھی ہے اور آج کے دورمیں جب وقت کی قلت ہے تو کم وقت میں ہونے والا کام اسی نظام کے تحت کیا جاتا ہے ۔


    سرکار میں عام طور پر ہمارا یہ تجربہ رہا ہے کہ ہم لوگ یہ مانتے ہیں کہ ہم جوکچھ کرتے ہیں وہ بہت اچھا ہے ، ہماری کوئی غلطی نہیں ہوتی کوئی کمی نہیں ہوتی ۔ یہ بات اپنے آپ میں فطری بھی ہے ۔ ابھی دو ماہ پہلے میں نے ایک رسک لیا اور میں نے سبھی محکموں سے کہا کہ مجھے بتایا جائے کہ آپ کے محکموںمیں کیا دشواریاں ہیں کیا غلط ہورہا ہے ، اسے ٹھیک کرنا ہے یا اسے سہل بنانا ہے ؟ کچھ دن تک تو یہی جواب آتا رہا کہ نہیں نہیں ہمارا کا م بہترین طریقےسے چل رہا ہے ۔ کوئی خاص پرابلم درپیش نہیں ہے ۔ لیکن میں نے ہار نہیں مانی تو تقریبا ََ 400 مسائل شناخت کئے جاسکے ۔ اب بعد میں میں نے یونیورسٹیوںکو یہ کام دیا کہ خاص طور سے 18 سے 20 یا 22 تک کی عمر کے زیر تعلیم بچوں کو یہ کام دیا ہے ۔36 گھنٹے ایک ہی چھت کے نیچے بیٹھ کر کام کرنا ، حل تلاش کرنا ، میں نے یہ 400 مسائل ان کے حوالے کردئے ۔ انہوں نے اس پر ان تھک محنت کی اور میری حیرت کی انتہا نہیں رہی جب انہوں نے بتایا کہ ان میں سے بیشتر مسائل کے حل کا راستہ تلاش کرلیا ہے ۔


    ایک زمانہ تھا جب ٹیرا کوٹہ کے ،مٹی کے کرنسی کےسکے بنتے تھے اور دنیا چلتی تھی ۔ وقت بدل گیا ۔کبھی چاندی کے سکے آْئے ، کبھی سونے کے سکے آئے ، کبھی تانبے کے سکے آئے اورکبھی چمڑے کے سکے چلائے گئے ۔ رفتہ رفتہ تبدیلیوں کے ساتھ اب کاغذ کی کرنسی وجود میں آئی ابھی یہ تبدیلی ہم ہی لوگوں نے قبول کی ہے ۔ اب وقت آچکا ہے کہ کاغذ کی کرنسی کے دور کو خیر باد کہا جائے ، ہمیں ڈجیٹل کرنسی کا مزاج بنانا ہوگا۔


    اِدھر کچھ دنوں سے خاص طور سے 8 نومبر کے بعدسے میں نے ان کاموں میں زیادہ دلچسپی لی جن میں میراکوئی تجربہ نہیں تھا ۔ 8 نومبر کا دن نوٹ بندی کا دن تھا ۔ میں نے تجربہ کیا کہ نوٹ چھاپنا ، انہیں محفوظ رکھنا ، ان کو ٹرانسپورٹیشن کے ذریعہ پہنچانا ، ان تما م کاموں پر اربوں کھربوں روپے کا خرچ ہوتا ہے ۔ ایک اے ٹی ایم کو سنبھالنے کے لئے چھ چھ پولیس والے لگائے جاتے ہیں۔ جبکہ ٹکنالوجی دستیاب ہے ۔ آپ کی جیت میں کرنسی نہ ہوتب بھی آپ گزارہ کرسکتے ہیں جس طرح سرکار نے پیش رفت کرکے بھیم ایپ بنایا ہے ۔ ایک روپے کا خرچ نہیں ہے ۔آپ اپنے موبائل پر ڈاؤن لوڈ کیجئے ۔ اپنا کاروبارشروع کردیجئے ۔ ملک کے اربوں کھربو ں روپے بچیں گے تو کسی نہ کسی غریب کا گھر بنانے کے لئے یا غریب بچوں کی تعلیم کے کام آئیں گے ۔


    ٹکنالوجی پورے معاشی ماحول میں تبدیلی پیداکرسکتی ہے ۔ زندگی کے ہرشعبے میں ہمیں اس کے استعمال کی کوشش کرنی چاہئے ۔ میرا اپنا تجربہ ہے کہ لوگوں کو بہت تیزی کے ساتھ اس کی اہمیت کا احساس ہورہا ہے ۔ اگر ہمیں خود کو نہیں آتا تو ہم ایک نوجوان رکھ لیتے ہیں ۔ دیکھو بھئی اس کام میں میری مدد کرو ،وہ کردیتا ہے ۔ آج ہم ٹکنالوجی کے جس دور میں جی رہے ہیں ، اس ٹکنالوجی نے شائد ہزار سال میں بھی اتنا قابل ذکر کردار ادا نہیں کیا ہوگا ۔ آج جو کچھ ہورہا ہے ہوسکتا ہے کہ شاید یہاں سے نکلنے کے بعد وہی ٹکنالوجی آؤٹ ڈیٹیڈ ہوجائے ۔ ٹکنالوجی بہت تیزی سے تبدیل ہورہی ہے اور اب وہ دن زیادہ دور نہیں جب آرٹی فیشیل انٹیلی جنس اپنا دبدبہ قائم کرے گی۔ اس کا پورا میدا ن بنی نوع انسان کو لے کر آگے بڑھے گا ۔ جاپ بچے گا کہ نہیں بچے گا ،اس پر بحث ہوگی ۔ ڈرائیو ر کے بغیر چلنے والی کار آئے گی ۔ تو اب اس ڈرائیور کا کیا ہوگا ۔ کیا آرٹی فیشیل انٹیلی جنس کے بعد بھی ملازمت کے مواقع پیدا کئے جانے کے امکانات ہوں گے ۔ پوری دنیا ایک نئی سوچ کی طرف آگے بڑھ رہی ہے ۔ اس کے لئے ایک نئی نسل تیار کی جارہی ہے ۔


    ہم نے اسپیس ٹکنالوجی اور سائنس کے میدان میں بڑی عزت کمائی ہے ۔دنیا میں ہمارا اقبال بلند ہوا ہے ۔ ہم مریخ میں گئے ،وہاں پہلا تجربہ کامیاب نہیں رہا لیکن ہندوستان اپنے پہلے ہی تجربے میں کامیاب رہا ۔ اور اس پر کتنا خرچ آیا ۔اگر ہم ایک ٹیکسی کرائے پر لیں تو فرض کرلیں کہ سات روپے کلومیٹر اس کا کرایہ ہوگا ۔ لیکن ہم انتہائی کم خرچ میں مریخ تک پہنچ گئے ۔ہالی ووڈ کی ایک فلم پر آنے والی لاگت سے ہی کم خرچ میں ہم نے مریخ کو فتح کرلیا ۔یہ ہمارے سائنسدانوں کی صلاحیتوں کا کما ل ہے ۔ لیکن بدنصیبی کی بات یہ ہے کہ خلائی ٹکنالوجی میں اتنی بڑی کامیابی کے باوجود بھی ہم قابل اطلاق یعنی ایپلی کیبل سائنس کے ساتھ کام کرنے میں ابھی بہت پیچھے ہیں ۔ میں نے یہاں آنے کے بعد ایک ورکشاپ کا اہتمام کیا ۔ سبھی جوائنٹ سکریٹریوں نے اس میں کئی دن تک کام کیا ۔ آج ہم سڑکیں بناتے ہیں تو اس طرح بناتے ہیں ۔اگر اسپیس ٹکنالوجی کا استعمال کیا جائے تو آپ ایسی سیدھی سڑک بناسکتے ہیں ،جس میں بہت کم موڑ ہوتے ہیں ۔ آپ یہ سڑکیں ڈیزائن کرسکتے ہیں ۔ مجھے قبائلی علاقے کے لوگوں کو زمین کے حقوق دینے تھے ۔ میں نے اسپیس ٹکنالوجی کا استعمال کیا ۔ مجھے کسی پروف کی ضرورت نہیں تھی ۔ اسپیس ٹکنالوجی کی مدد سے میں بہت آسانی سے یہ جان سکا کہ فلاں زمین فاریسٹ لینڈ ہے ۔15 سال کے پرانے فوٹو سے میں یہ طے کرسکتا ہو ں کہ اگر اس کا حق بنتا ہے تو میں اسے دستیاب کراسکتا ہوں ۔


    آج عدلیہ کے نظام میں اورخاص طور سے کرمنل جسٹس کے میدان میں انصاف کے امکانات میں زبردست اضافہ ہوا ہے ۔ یہ صرف اس لئے ہے کہ ٹکنالوجی سے زبردست معاونت حاصل ہورہی ہے ۔ موبائل فون ایسے ثبوت دے دیتا ہے کہ آپ کو شہادت کے لئے سائنسی سہولیات حاصل ہوجاتی ہیں ۔فارنسک سائنس کے رول میں زبردست اضافہ ہورہا ہے ۔ کسی بھی ایکسیڈنٹ کے معاملے میں آپ سی سی ٹی وی کیمرہ فٹیج سے ججمنٹ دینے کے نتیجے پر پہنچ جاتے ہیں ۔ کہنے کا مقصد یہ کہ عدلیہ کے پورے نظام کو اور اہل اور مزید آسان بنانے میں ٹکنالوجی کی فارنسک سائنس بہت بڑا کردار ادا کرسکتی ہے ۔ ہم جس قدر جلد ان چیزوں کو اختیار کریں گے ، اتنی ہی تیزی سے ہم ایسےصحیح فیصلے کرسکیں گے جن میں کوئی کمی نہ رہ جائے ۔


    بھلا پہلے کوئی تصور کرسکتا تھا کہ کھیل کا فیصلہ دو امپائروں کے علاوہ بھی کوئی اور کرسکتا ہے ۔ لیکن اب یہ فیصلہ تھرڈ امبائر کرتا ہے ۔ اب اگر کوئی کہے کہ امپائی کی تو نوکری چلی گئی تو ایسا نہیں ہے اس کی ملازمت نہیں گئی بلکہ اس میں مزید اہلیت پیدا ہوگئی ہے اسی لئے میں سمجھتا ہوں کہ ہم جس قدر آسانی سے ٹکنالوجی کو قبول کریں گے اس کا اتنا ہی زیادہ فائدہ ہمیں بآسانی حاصل ہوسکے گا۔


    ابھی روی شنکر جی پرو-بونو کی بات کررہے تھے ۔ میں آپ سب کے سامنے اس کا ذکر ضرور کرنا چاہوں گا ۔ یہ جو ہمارے ملک کے لوگوں کی سوچ ہے کہ ہمارے ملک کےشہری ایسے ہیں ویسے ہیں یہ حقیقت نہیں ہے ۔ ہم ملک کا مزاج پہچانیں ۔ یہاں میں جو مثال دینے جارہا ہوں شاید وہ اس اسٹیج سے قابل ذکر نہیں ہے لیکن میں مناسب سمجھتا ہوں اس لئے میں یہ مثال دے رہا ہوں ۔ مجھے معاف کیجئے جب 2014 کا الیکشن ہوا تو میری پارٹی نے مجھے وزیر اعظم کی حیثیت سے پیش کیا ۔ میری پارٹی کے مقابل چناؤ لڑنے والی کانگریس نے دلی میں اپنی ایک بہت بڑی میٹنگ میں فیصلہ لیا تھا ۔ساری دنیا کی نگاہیں اس فیصلہ پر جمی ہوئی تھیں ۔ لیکن پریس کانفرنس میں اعلان کیا گیا کہ کانگریس صارفین کو 9 گیس سلنڈروں کے بجائے بارہ گیس سلنڈر دے گی یعنی 2014 کا چناؤ ایک طرف اور 9 اور 12 سلنڈر ایک طرف ۔ اب آپ دیکھیں کہ کیا 9 اور 12 سلنڈر دئے جانے کے معاملے لوک سبھا میں بحث کے ذریعہ مستقبل کا تعین کریں گے ۔ سرکار بننے کے بعد میں نے اہالیان وطن سے لال قلعہ کی فصیل سے ایک چھوٹی سی اپیل کی تھی ۔ میں نے کہا تھا کہ بھائیو اگر آپ متحمل ہوسکتے ہیں تو گیس پر دی جانے والی سبسڈی چھوڑدیں ۔ اور آج میں انتہائی فخر کے ساتھ یہ بات کہتا ہوں کہ میرے ملک کے ایک لاکھ 20 ہزار کنبوں نے گیس پر ملنے والی سبسڈی چھوڑ دی ۔


    جب میں گجرات میں تھا ان دنوں ایک انتہائی خوفناک زلزلہ آیا تھا ۔میں نے انجنئرنگ کے طلبأ سے کہا تھا کہ مجھے چھ مہینے کا وقت دیں ۔ بڑی تعداد میں انجنئیرنگ کے طلبأ میرے ساتھ اس مشن میں کام کرنے کے لئے تیار ہوگئے تھے ۔آج میں ملک کی مقننہ برادری خاص طور سے اپنے وکیل دوستوں سے درخواست کرتا ہوں کہ ہم نے علی الترتیب پرو –بونو کا جو ایپ تیار کیا ہے ، آپ اس میں اپنا اندراج کروائیے ۔کسی غریب کو مدد چاہئے تو میں مفت مدد دینے کو تیار ہوں ۔ پورے ملک میں غریبوں کو قانونی امداد فراہم کرنے کی ایک تحریک شروع کرنے کےلئے آگے بڑھیں ۔ یہ ٹکنالوجی کا کما ل ہے اس پرو-بونو کے ذریعہ ایک نظام قائم کیا گیا ہے ۔ لیکن ایک نئی پیش رفت یہ بھی ہے کہ اگر میرے ملک کا غریب ، بیوہ یا ریٹائرڈ ٹیچر قطار میں کھڑے ہوکر گیس سلنڈر پر دی جانے والی سبسڈی سے دستبردار ہوسکتا ہے ، میرے ملک کا گائناکولوجسٹ ڈاکٹر 9 تاریخ کو غریب ماں کی خدمت کے لئے آمادہ رہتا ہے ، میرے ملک کا نوجوان آفت ناگہانی کے وقت اپنی انجنئرنگ کی ہنر مندی کو اس خدمت میں لگانے کے لئے آمادہ ہوجاتا ہے تو میرے ملک کا آئی ٹی پروفیشنل ایک چھت کے نیچے 36 گھنٹے تک بغیر کچھ کھائے پئے 400 مسائل کے حل کا راستہ تلاش کرنے کے لئے بھی آمادہ ہوسکتا ہے ۔ مجھے یقین ہے کہ میرے ملک کے وکیل بھی غریبوں کی مدد کرنے کے لئے اس ٹکنالوجی کے وسیلے سے آگے آئیں گے اور ملک کے مستقبل کو بدلنے کے لئے کام کریں گے ۔


    میں اسی امید کے ساتھ آپ نے جو نیا کام شروع کیا ہے اس کے لئے کھنولکر جی کو بہت بہت نیک خواہشات پیش کرتا ہوں ، مبارکباد دیتا ہوں ۔عزت مآب چیف جسٹس صاحب کی خدمت میں ہدیہ تہنیت پیش کرتا ہوں ۔ مجھے یقین ہے کہ ڈجیٹل انڈیا کی سمت میں عدلیہ کے نظام میں ٹکنالوجی کا استعمال انتہائی مفید مطلب ثابت ہوگا۔


    م ن ۔ س ش ۔ رم


    U-2 218

    
    
    (Release ID: 1489612) Visitor Counter : 2