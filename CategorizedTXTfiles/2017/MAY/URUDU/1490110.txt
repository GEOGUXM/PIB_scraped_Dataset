      ا قتصادی امور کی کابینہ کمیٹی

      اترپردیش میں پھپھانا-اندرا اور مؤ-شاہ گنج کے درمیان بجلی والے ڈبل لائن کی تعمیر کو کابینہ کی منظوری
      Posted On: 17 MAY 2017 8:13PM by PIB Delhi


    نئی دہلی، 17 ؍مئی ،وزیراعظم نریندرمودی کی صدارت میں اقتصادی امور سے متعلق کابینہ کمیٹی نے اترپردیش میں پھپھانا-اندارا اور مؤ-شاہ گنج (اندارا-مؤ کو چھوڑ کر) کے درمیان کل 150کلومیٹر طویل بجلی والے ڈبل لائن کی تعمیر کو منظوری دی ہے۔


    پھپھانا-اندارا اور مؤ-شاہ گنج لائنوں کی لمبائی بالترتیب 50.53 کلومیٹر اور 99.75 کلومیٹر ہوگی۔ اس پروجیکٹ کی تخمینہ لاگت 1028.95کروڑروپے ہے،جبکہ مجوزہ تکمیلی لاگت 1190.98کروڑ روپے ہے۔ اگلے پانچ برسوں میں اس پروجیکٹ کے مکمل ہوجانے کی امید ہے۔


    ان ریلوے لائنوں کی ڈبلنگ سے بھیڑ بھاڑ والے شمال وسطی ریلوے روٹ کا بوجھ کم ہوگااور ایک متبادل روٹ فراہم ہوگا۔ علاوہ ازیں ریلوے لائن کے ڈبل ہوجانے سے زیادہ تعداد میں مسافر ٹرینیں اور مال گاڑیاں چل سکتی ہیں۔ اس سے علاقے کی اقتصادی ترقی اور خوشحالی بڑھے گی۔


    بیک گراؤنڈ: اس ریلوے روٹ سے متصل علاقوں میں گھنی آبادی ہےاور ایک عرصے سے مقامی اور میٹروپولیٹن شہروں کیلئے مزید ٹرینوں کی مانگ تھی، جس کو پورا نہیں کیاگیا۔ شاہ گنج- مؤ-پھپھانا لائن ،امرتسر-مرادآباد-لکھنؤ-مغل سرائے-پٹنہ سیکشن اور گھورکھپور-چھپرہ-حاجی پور-گوہاٹی سیکشن کےدرمیان نہایت اہم لنک ہے۔


    لہذا اس سیکشن میں لائنوں کے ڈبل ہو جانے سے وارانسی-مغل سرائے اور مکاما-برونی سیکشن میں کافی راحت ہوگی، کیونکہ اس روٹ پر کافی بھیڑ بھاڑ ہے۔


    م ن ۔م ع ۔ ک ا


    U- 2293

    
    
    (Release ID: 1490110) Visitor Counter : 2