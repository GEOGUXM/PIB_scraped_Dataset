      صدر جمہوریہ کا سکریٹریٹ

      اندرا گاندھی نیشنل فارسٹ اکیڈمی کے کنووکیشن سے صدر جمہوریہ ہند کا خطاب
      Posted On: 06 MAY 2017 5:40PM by PIB Delhi


    نئی دہلی ، 05 مئی / صدر جمہوریہ ہند جناب پرنب مکھرجی نے آج دہرہ دون ، اترا کھنڈ میں اندرا گاندھی نیشنل فارسٹ اکیڈمی کے سالانہ کنووکیشن سے خطاب کیا ۔


    اس موقع پر صدر جمہوریہ نے کہا کہ ہندوستان میں 79.4 ملین ہیکٹیئر جنگلاتی علاقہ ہے ، جو ملک کا تقریباً 19.32 فی صد ہے ۔ 1952 ء کی جنگلاتی پالیسی میں ملک کے مجموعی رقبہ میں سے ایک تہائی کو جنگل کے طور پر بر قرار رکھنے کو کہا گیا ہے ۔ اس طرح واضح طور پر 15 فی صد کی خلیج ظاہر ہوتی ہے ، جس کو پورا کرنا ہے ۔ حقیقت یہ ہے کہ اس 33 فی صد کے ہدف کو حاصل کرنا 1966 ء میں انڈین فارسٹ سروس کے قیام کے اہداف میں سے ایک تھا اور اب وقت آ گیا ہے کہ اس جانب ٹھوس اقدام کو یقینی بنایا جائے ۔


    صدر نے کہا کہ انڈین فارسٹ سروس کی ذمہ داری ملک میں صرف جنگلاتی سیکٹر کی خدمات انجام دینا نہیں ہے بلکہ آب و ہوا کی تبدیلی کو روکنا ، حیاتیاتی تنوع کو محفوظ کرنا ، جنگلاتی علاقہ کو بڑھانا اور جنگلات پر مبنی روزی کی حوصلہ افزائی کرنا بھی ہے ۔ یہ بات اطمینان بخش ہے کہ جدید ٹیکنا لوجی کے استعمال اور انڈین فارسٹ سروس کے افسروں کی سخت محنت کی وجہ سے ملک میں جنگلاتی رقبہ میں اضافہ ہوا ہے ۔ جو رقبہ 1987 ء میں 64.2 ملین ہیکٹیئر تھا ، وہ اب رپورٹوں کے مطابق 79.4 ملین ہیکٹیئر ہو گیا ہے ۔ اگرچہ یہ اپنے آپ میں ایک بڑی کامیابی ہے لیکن ابھی کافی طویل فاصلہ طے کرنا باقی ہے ۔


    اس موقع پر اتراکھنڈ کے گورنر ڈاکٹر کرشن کانت پال ، ریاست کے وزیر اعلیٰ جناب ترویندر سنگھ راوت اور ماحولیات ، جنگلات اور آب و ہوا کی تبدیلی کے مرکزی وزیر مملکت ( آزادانہ چارج ) جناب انل مادھو دوسے بھی موجود تھے ۔


    U. No. 2163

    
    
    (Release ID: 1489381) Visitor Counter : 2