      کابینہ

      منظم جرائم اور بین الاقوامی دہشت گردی سے لڑنے میں تعاون پر
      ہنداورآسٹریلیا کےمابین مفاہمت کو کابینہ کی منظوری

      Posted On: 17 MAY 2017 8:05PM by PIB Delhi

    نئی دہلی، 17 ؍مئی ،وزیراعظم جناب نریندر مودی کی سربراہی میں مرکزی کابینہ نے بین الاقوامی دہشت گردی کے انسداداور سرحد کے اس پار سے منظم جرائم کا مقابلہ کرنے سے متعلق ہند اور آسٹریلیا کےدرمیان ایک مفاہمت نامہ کو بعدازعمل منظوری دے دی ہے۔ مجوزہ مفاہمت نامہ معلومات ، مہارت، تجربے اور صلاحیت سازی کے تبادلے کےذریعے خطے میں امن اور استحکام کو قائم کرنے کیلئے ہند اور آسٹریلیا کےدرمیان تعلقات کو مضبوطی فراہم کرےگا۔یہ مفاہمت نامہ تمام معاملات سے نمٹنے کیلئے ایک مؤثر فریم ورک ہے، جس میں نشان زد شعبوں میں بات چیت اور تعاون ضروری ہے۔ایسا تعاون دونوں ملکوں کے درمیان ادارہ جاتی بات چیت کی راہ ہموار کرےگا۔یہ مفاہمت نامہ جب ایک بار لاگو ہوجائےگا، بین الاقوامی دہشت گردی اور سرحد پار سے ہونے والے منظم جرائم کا مقابلہ کرنے میں مددگارثابت ہوگا۔


    
    
    م ن ۔ح ا ۔ ک ا


    U- 2287

    
    
    (Release ID: 1490106) Visitor Counter : 2