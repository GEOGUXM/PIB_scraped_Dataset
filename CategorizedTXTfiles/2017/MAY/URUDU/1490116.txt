      امور داخلہ کی وزارت

      راحت کمشنروں و سکریٹریوں کی سالانہ کانفرنس
      Posted On: 17 MAY 2017 8:50PM by PIB Delhi


    نئی دہلی، 17 ؍مئی ،امورداخلہ کی وزارت نے آج یہاں ریاستوں اور مرکز کے زیر انتظام علاقوں کے آفات کے بندوبست کے محکموں کے ریلیف کمشنروں اورسکریٹریوں کی سالانہ کانفرنس کا اہتمام کیا۔ اس کانفرنس کے انعقاد کا مقصد یہ تھا کہ کسی بھی قدرتی آفت سے نمٹنے کیلئے تیاریوں کا جائزہ لیا جا سکے، جو کہ جنوب مغربی مانسون 2017 کی وجہ سے آ سکتی ہے۔ کانفرنس کا افتتاح داخلہ کے مرکزی سکریٹری جناب راجیو مہرشی نے کیا۔ کانفرنس میں 28ریاستوں ، مرکز کےزیر انتظام دو علاقوں کے نمائندوں کے علاوہ این ڈی آر ایف ، مرکزی وزارتوں، مرکزی مسلح پولیس فورسیز ، انڈین میٹرولوجیکل محکمے ، مرکزی آبی کمیشن، ڈی آر ڈی او، جی ایس آئی ، اسرو اور دیگر سائنسی اداروں کے نمائندوں نے شرکت کی۔ مسلح افواج کے نمائندوں نے بھی کانفرنس میں شرکت کی۔ کانفرنس میں آفات کی تیاریوں و پیشگی وارننگ نظام، سیلاب کے بندوبست ، ریاستوں اور مرکز کے زیر انتظام علاقوں کے آفات کے بندوبست کےمنصوبوں سے متعلق معاملات پر تبادلۂ خیال کیاگیا۔ کانفرنس کے دوران آلات اور مواصلات کے نظام کی تیاریوں کی چیکنگ و ضروری راحت مٹیریئل کی پیشگی خریداری ، کمیونٹی پر مبنی آفات کے بندوبست اور ضلع سطح پر آفات سے نمٹنے کیلئے مربوط ایپروچ کو اجاگرکیاگیا۔ کانفرنس کے دوران اس بات پر توجہ دی گئی کہ تمام ٹھوس کوششوں سے انسانی جانوں کے نقصان کو کم سے کم کرنے میں مددملی ہے۔ کانفرنس میں مرکزی اور ریاستی سرکاوں کی تمام ایجنسیوں میں تال میل کی ضرورت پر کافی زور دیاگیا۔


    
    م ن ۔ ح ا ۔ ک ا


    U- 2298

    
    
    (Release ID: 1490116) Visitor Counter : 2