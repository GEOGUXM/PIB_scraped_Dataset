      بھارتی چناؤ کمیشن

      الیکشن کمیشن آف انڈیا نے نیشنل کنٹیکٹ سینٹر(قومی مرکز رابطہ) قائم کیا
      سینٹر کا ٹال فری نمبر 1800111950 ہے
      Posted On: 11 MAY 2017 8:19PM by PIB Delhi


    نئی دہلی،12۔ مئی ۔ہرووٹ کی اہمیت ہوتی ہے ۔اسی طرح ہر ووٹر بھی اہم ہوتا ہے اور الیکشن کمیشن ووٹروں یعنی رائے دہندگان کی بغیر کسی قسم کی خامیوں کے خدمت کرنے کے تئیں عہد بستہ ہے ۔ وقتاََ فوقتاََ اس عہدبستگی کی روشن مثالیں بھی سامنے آتی رہی ہیں اور اب الیکشن کمیشن نے ایک اور شاندار اقدام کرتے ہوئے ایک قومی مرکز رابطہ یعنی نیشنل کنٹیکٹ سینٹر قائم کیا ہے جس کا ٹال فری نمبر یہ ہے :1800111950 ۔ اب اس نمبر پر ملک کے کسی بھی حصے سے کوئی بھی شہری دن میں کسی بھی وقت ہندی اور انگریزی زبان میں سوال پوچھ سکتا ہے یا اپنی شکایت درج کراسکتا ہے ۔ اس نمبر پر کال کرنے والا انتخابات ، ووٹنگ کی تاریخوں ، ای پی آئی سی ، فہرست رائے دہندگان اور آن لائن رجسٹریشن کے بارے میں سوالات کرسکتا ہے اور معلومات حاصل کرسکتاہے ۔اس کے ساتھ ہی اس ٹال فری نمبر پر شکایت بھی درج کرائی جاسکتی ہے ۔ یہی نہیں بلکہ کمیشن کے ایگزیکٹو افسرا ن رائے دہندگان کو معلومات فراہم کرانے اور ان میں بیداری پیدا کرنے کے لئے مسلسل فون کال کرتے رہتے ہیں ۔


    یہ نیشنل کنٹیکٹ سینٹر قومی تدارک شکایات نظام یعنی نیشنل گریوانس ریڈریسل سسٹم سافٹ وئیر پر کام کرتا ہے ۔ یہ سافٹ وئیر ایک ہی کھڑکی سے ، ایس ایم ایس اور ویب سائٹ کے رابطے سے حاصل ہونے والے ای –میل پیغامات اور شکایات پر وقت مقررہ کے اندر مربوط طریقے سے کام کرتا ہے ۔ اس نمبر پر کوئی بھی شہری کمیشن کے ایگزیکٹو افسر سے رابطہ قائم کرکے نہ صرف اپنی شکایت درج کراسکتا ہے بلکہ اپنی شکایت پر کارروائی کی نوعیت بھی معلوم کرسکتا ہے ۔علاوہ ازیں عام شہری اس نمبر پر اپنے مشورے اور تبصرے بھی بھیج سکتا ہے ۔ یہ قومی مرکز رابطہ یعنی نیشنل کنٹیکٹ سینٹر انتخابی اصلاحات کو روبہ عمل لائے جانے کی سمت میں ایک اہم قدم کی حیثیت رکھتا ہے ۔ جہاں شہریو ں اور افسران کو چناؤ سے قبل ،چناؤ کے دوران یا چناؤ کے بعد الیکشن کمیشن کی ہدایات کی کسی بھی قسم کی خلاف ورزی کی شکایات درج کراسکتا ہے اور اس کے عمل پر نگاہ رکھ سکتا ہے ۔


    ملک کی دیگر ریاستوں او رمرکز کے زیر انتظام علاقوں میں بھی اسٹیٹ کنٹیکٹ سینٹر ( ایس سی سی ) اور دسٹرکٹ کنٹیکٹ سینٹر ( ڈی سی سی ) قائم کئے جائیں گے تاکہ شہریوں کے مسائل / ان کے سوالات پر ان رابطہ مراکز کے ذریعہ معلومات کے بہاؤ کو یقینی بنایا جاسکے ۔ اس کے ساتھ ہی نیشنل کنٹیکٹ سینٹر ایک آئی ٹی ضابطہ اخلاق بھی مرتب کرے گا تاکہ موصول ہونے والی کالوں کو باقاعدگی کے ساتھ اسٹیٹ کنٹیکٹ سینٹر بھیجا جاسکے ۔توقع ہے کہ انٹگریٹیڈ کنٹیکٹ سینٹر کا کام شروع ہونے کے بعد الیکشن کمیشن ملک بھر کے شہریوں کو مختلف زبانوں میں مربوط طریقے سے معلومات فراہم کراسکے گا۔


    آئی سی ٹی 2025 ویژن ڈاکومنٹ:


    چناؤ کے ہمہ جہت عمل اور کام کاج کی یکجائی کی غرض سے آئی سی ٹی 2025 کے عنوان سے آئی ٹی بنیادی سہولیات کا قیام عمل میں لایا گیا ہے ۔ آئی سی ٹی 2025 کی ویجن ڈاکومنٹ محض ڈجیٹائزیشن کے بجائے ڈجیٹلائیزیشن کا آغا ز ہے ۔ آئی سی ٹی 2025 میں ڈجیٹلائیزیشن کو کلیدی حکمت عملی کی حیثیت حاصل ہے اور یہ نظام تازہ ٹکنالوجی سے کام کرنے اور الیکشن ایکو سسٹم بیشتر ڈجیٹل وسائل دستیاب کرائے جانے کے طریقہ کار کو مربوط کئے جانے کی ایک جامع حکمت عملی کی حیثیت رکھتا ہے ۔


    عزت مآب الیکشن کمیشن کی جانب سے آئی سی ٹی 2025 کا آغاز :


    ڈجیٹلائزیشن پر مرکزی طور سے توجہ مرکوز کرنے والے آئی سی ٹی 2025 کے پراجیکٹ انتخابی عمل اور چناؤ کرائے جانے پر ہمہ وقت نگاہ رکھ سکیں گے ۔آئی سی ٹی 2025 کے چار اہم اجزا حسب ذیل ہیں :

         1. انٹگریٹیڈ سافٹ وئیر ایپلی کیشن ۔
         2. جی آئی ایس اینالیٹک اینڈ انٹگریٹیڈ کنٹیکٹ سینٹر ۔
         3. آئی ٹی ڈھانچہ جاتی سہولیات بشمول ڈاٹا سینٹر، آئی ٹی سکیورٹی اور ڈزاسٹر ریکوری ۔
         4. نالیج منجمنٹ ، کپیسیٹی بلڈنگ اور سوشل میڈیا کے وسائل سے استفادہ ۔

    مزید برآں الیکشن کمیشن نے اپنے انتخابی کتابچوں میں سالانہ رپورٹ 2017 اور الیکٹورل اسٹیٹسٹکس پاکٹ بک 2017 بھی شائع کی ہے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔ س ش ۔ رم


    U-2236

    
    
    (Release ID: 1489712) Visitor Counter : 3
    
    
      Read this release in: English
    
    
    

4.