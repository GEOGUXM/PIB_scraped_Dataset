      امور داخلہ کی وزارت

      داخلہ سکریٹری نے شری امرناتھ جی یاترا کے انتظامات کا جائزہ لیا
      Posted On: 24 MAY 2017 12:43PM by PIB Delhi


    نئی دہلی۔ 24 ؍مئی۔مرکزی داخلہ سکریٹری جناب راجیو مہرشی نے سال 2017 کی شری امرناتھ جی یاترا کے انتظامات کا جائزہ لیا۔ یہ یاترا 29جون2017 سے گاندربل کے بالٹال علاقے اور اننت ناگ ضلع کے چندرواڑی نامی مقام سے شروع ہوگی۔ اس جائزہ اجلاس میں وزارت داخلہ، وزارت دفاع ، وزارت صحت ، ارضیائی علوم کی وزارت ، محکمہ مواصلات ، نیشنل ہائی وے اتھارٹی آف انڈیا کے کے سینئر افسران ، سی آر پی ایف ، آئی ٹی بی پی ، بی ایس ایف اور ایس ایس بی کے ڈائرکٹر جنرل، آئی بی کے اڈیشنل ڈائرکٹر ، جمو ں وکشمیر کے چیف سکریٹری اور جموں کشمیر کے ڈائرکٹر جنرل آف پولیس نے شرکت کی۔ علاوہ ازیں شری امرناتھ جی شرائن بورڈ کے چیف ایگزیکٹیو آفیسر اور دیگر مرکزی اور جموں وکشمیر سرکار کے سینئرافسران نے بھی اس اجلاس میں شرکت کی۔


    مرکزی داخلہ سکریٹری نے اس اجلاس میں مواصلاتی رابطہ کاری ، صحت کی دیکھ بھال، آتشزدگی سے بچاؤ، بجلی اور پانی کی سپلائی موسم کی پیش گوئی اور آفات ناگہانی سے بچاؤ سے متعلق اُمور کا جائزہ لیا۔ اس کے ساتھ ہی داخلہ سکریٹری نے سلامتی انتظامات سمیت تمام بنیادی ضروریات سے متعلق منصوبوں کا جائزہ لیا۔ شری امرناتھ جی شرائن بورڈ کے چیف ایگزیکٹیو آفیسر نے اس موقع پر اپنی تقریر میں بتایا کہ اب تک 1.5 لاکھ تیرتھ یاتری اس یاترا کیلئے اپنا اندراج کراچکے ہیں۔ علاوہ ازیں 25 ہزار یاتریوں نے اس یاترا کیلئے ہیلی کاپٹر کی خدمات حاصل کی ہیں اور اندراج کا عمل اب بھی جاری ہے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ س ش۔ ع ن


    U-2387

    
    
    (Release ID: 1490574) Visitor Counter : 3