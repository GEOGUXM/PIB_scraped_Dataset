      خواتین اور بچوں کی ترقیات کی وزارت

      بچوں کی دیکھ بھال کے اداروں کے آن لائن رجسٹریشن کی سہولت کا آغاز
      Posted On: 06 MAY 2017 5:59PM by PIB Delhi


    نئی دہلی ، 05 مئی / عورتوں اور بچوں کی ترقی کی مرکزی وزیر محترمہ مینکا سنجے گاندھی نے آج نئی دلّی میں ملک بھر میں بچوں کی دیکھ بھال کے اداروں کے آن لائن رجسٹریشن کی سہولت کا آغاز کیا ۔ اس موقع پر عورتوں اور بچوں کی ترقی کی وزیر مملکت محترمہ کرشنا راج ، وزارت کی سکریٹری محترمہ لینا نائر اور وزارت کے سینئر افسروں کے علاوہ دیگر لوگ بھی موجود تھے ۔


    اس موقع پر اظہار خیال کرتے ہوئے محترمہ مینکا سنجے گاندھی نے کہا کہ چائلڈ کیئر انسٹی ٹیوشنس کا آن لائن رجسٹریشن اچھی حکمرانی کا ایک بہت اہم حصہ ہے ۔ انہوں نے مزید کہا کہ آن لائن رجسٹریشن ایک مرکزی نظام فراہم کرے گا ، جہاں ملک میں چائلڈ کیئر انسٹی ٹیوشنس کے بارے میں تمام معلومات دستیاب رہیں گی اور اس سے یہ جاننا آسان ہو جائے گا کہ کتنے بچے ہر چائلڈ کیئر انسٹی ٹیوشن میں ہیں اور کتنے ایسے بچے ہیں ، جنہیں گود لیا جا سکتا ہے اور کون سے بچوں کو مدد کی ضرورت ہے اور کس طرح کی امداد فراہم کرنے کی انہیں ضرورت ہے ۔


    اس موقع پر وزیر مملکت محترمہ کرشنا راج نے کہا کہ نئے آن لائن رجسٹریشن کے عمل کے ساتھ اب نظام میں شفافیت آئے گی اور اس سے بچوں کے زیادہ دیکھ بھال اور تحفظ ممکن ہو سکے گا ۔


    U. No. 2169

    
    
    (Release ID: 1489387) Visitor Counter : 2