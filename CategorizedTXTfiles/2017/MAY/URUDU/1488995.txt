      وزارت دفاع

      ہندستانی فوجیوں کی لاشوں کے ساتھ مثلہ جیسی بزدلانہ حرکت کرنے پر ہندستان کے ڈائریکٹر جنرل آف ملٹری آپریشنز نے اپنے پاکستانی ہم منصب کے ساتھ بات چیت کی
      Posted On: 02 MAY 2017 5:24PM by PIB Delhi


    نئی دہلی، 2 مئی، ہندستان کے ڈائریکٹر جنرل آف ملٹری آپریشنز نے اپنے پاکستانی ہم منصب کے ساتھ بات چیت کی ہے اور پاکستانی مقبوضہ کشمیر کے بتال علاقے کے بالمقابل واقع کرشنا گھاٹی سیکٹر میں گزشتہ 17 مئی کے واقعہ پر اپنی گہری تشویش کا اظہار کیا ہے۔ واضح رہے کہ کرشنا گھاٹی سیکٹر میں پاکستانی فوج نے لائن آف کنٹرول پر گشت کررہے ہندستانی فوجیوں کو نشانہ بناکر حملہ کردیا اور دو فوجیوں کے اعضا کاٹ کر مثلہ جیسی بزدلانہ حرکت کی۔


    پاکستان کے ڈائریکٹر جنرل آف ملٹری آپریشنز کو اس بات سے بھی واقف کرایا گیا کہ اس بزدلانہ حرکت کو انجام دینے کے دوران جائے حادثہ سے متصل واقع پاکستانی فوجی چوکی سے فائرنگ کے ذریعہ پوری مدد فراہم کرائی گئی۔ ہندستان کے ڈائریکٹر جنرل آف ملٹری آپریشنز نے پاکستانی مقبوضہ کشمیر میں لائن آف کنٹرول کے بے حد قریب بی اے ٹی ٹریننگ کیمپ اور ٹیموں کی موجودگی جیسے مسائل بھی اٹھائے ۔ انہوں نے کہا کہ اس طرح کی غیر انسانی حرکت کسی بھی تہذیب کے خلاف ہے اور یہ واقعہ بلاشک و شبہ قابل مذمت ہے۔


    *****


    Uno 2086


    (م ن۔ م ع۔ ج)

    
    
    (Release ID: 1488995) Visitor Counter : 2