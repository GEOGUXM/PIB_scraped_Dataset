      ریلوے کی وزارت

      ریلوے کے وزیر سریش پربھو نے دو روزہ عالمی ٹیکنا لوجی کانفرنس کا افتتاح کیا
      Posted On: 03 MAY 2017 6:53PM by PIB Delhi


    نئی دہلی ، 03 مئی / ریلوے کے وزیر جناب سریش پربھاکر پربھو نے آج یہاں لیوریجنگ ورلڈ کلاس ٹیکنا لوجی کے لئے دو روزہ عالمی کانفرنس کا افتتاح کیا ۔ ریلوے بورڈ کے چیئر مین اے کے متل اور ریلوے بورڈ کے دیگر ارکان کے علاوہ ڈی جی ریسرچ ڈیزائن اور اسٹینڈرڈس آرگنائزیشن اور ناردن ریلوے کے جی ایم آر کے کلسریشٹھا اور دیگر سینئر افسران بھی اس موقع پر موجود تھے ۔


    اس موقع پر اظہار خیال کرتے ہوئے جناب سریش پربھو نے کہا کہ ریلوے دنیا بھر میں ترقی کر رہا ہے اور اس کی جدید کاری ہو رہی ہے ۔ ہندوستانی ریلوے کو بھی دنیا بھر کی تکنیکی ترقی کے مطابق اپنی ریلوے کی ترقی کرنی ہوگی ۔ اس سے پہلے گذشتہ تین سال میں ریلوے کا بجٹ ریلوے کی ضرورتوں کے مطابق نہیں تھا ۔ ریلوے کی سرمایہ کاری میں اضافہ کیا گیا ہے ۔ انہوں نے کہا کہ آنے والی دہائیوں میں ریلوے کی سرمایہ کاری میں اضافہ ہو گا اور تکنیکی ترقی بہت ضروری ہے ۔


    ریلوے میں سرمایہ کاری سے دیگر سیکٹروں کو فائدہ پہنچانے میں بھی مدد ملے گی ۔ ہندوستان ٹیکنا لوجی کے عالمی سپلائرس کے لئے ایک بڑی مارکیٹ ہے ۔ ساتھ ہی ساتھ یہ سمجھنے کی بھی ضرورت ہے کہ میک ان انڈیا ایک حصہ ہے اور ڈیولپ ان انڈیا دوسرا حصہ ہے ۔ انہوں نے کہا کہ ریلوے ٹیکنا لوجی کے عالمی سپلائرس سے تعاون کی امید لگائے بیٹھا ہے اور اگر ہندوستانی تناظر میں ٹیکنا لوجی کے عالمی سپلائرس مناسب ثابت ہو ئے تو ہندوستان اُن کے تعاون کا خیر مقدم کرے گا ۔


    ۔۔ ۔ ۔ ۔ ۔


    ( م ن ۔ ا ش ۔ ع ا ۔ 03 - 05 - 2017 )


    U. No. 2117

    
    
    (Release ID: 1489094) Visitor Counter : 2