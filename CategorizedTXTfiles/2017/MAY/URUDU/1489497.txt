      امور داخلہ کی وزارت

      بائیں بازو کی انتہاپسندی سے متاثرہ ریاستوں کے ترقی معاملات پر جائزہ میٹنگ سے مرکزی وزیر داخلہ کا خطاب
      Posted On: 08 MAY 2017 8:07PM by PIB Delhi


    نئی دہلی، 8 مئی 2017، مرکزی وزیر داخلہ جناب راج ناتھ سنگھ نے آج یہاں بائیں بازو کی انتہاپسندی سے متاثرہ ریاستوں کی جائزہ میٹنگ کی صدارت کی۔


    سہ پہر کے اجلاس کے افتتاحی کلمات میں جناب راج ناتھ سنگھ نے اس اجلاس میں آنے والے تمام مرکزی وزرا کا خیرمقدم کیا۔ انہوں نے بتایا کہ پہلے اجلاس میں ایل ڈبلیو ای علاقوں سے سکیورٹی سے متعلق معاملات پر تفصیل سے بحث ہوئی۔ ہم نے ایک نیا نظریہ سمادھان پر تبادلہ خیال کیا ہے جس کے حصب ذیل 8 ستون ہیں۔


    1۔ ایس اسمارٹ قیادت


    2۔ اے۔ جارحانہ حکمت عملی


    3۔ ایم۔ ترغیتب اور تربیت


    4۔اے۔ قابل عمل خفیہ معلومات


    5۔ ڈی۔ ڈیش بورڈ پر مبنی کے پی آئی (کلیدی کارکردگی اشاریہ)


    6۔ ایچ۔ ٹیکنالوجی کو بروئے کار لانا


    7۔ اے۔ ہر تھیئٹر کے لئے منصوبہ عملہ


    8۔ این۔ رقم کی آمد تک کوئی رسائی نہیں


    وزیر داخلہ نے کہا کہ آپ سب اتفاق کریں گے کہ سکیورٹی کے مختلف پہلوؤں کے علاوہ عوام کو سماجی۔ اقتصادی طور سے بااختیار بنانا بھی ضروری ہے تاکہ حکومت کو عوام کی حمایت حاصل رہے ۔ یہ ضروری ہے کہ ریاستیں سکیورٹی اور ترقیادت کی ایک مربوط حکمت عملی پر عمل کریں تاکہ بائیں بازو کی انتہاپسندی سے متاثرہ علاقوں میں جمہوری عمل میں عوام کا بھروسہ برقرار رہے۔


    مرکزی وزیر داخلہ نے کہا ہماری حکومت نے اس مقصد سے متعدد قدم اٹھائے ہیں اور اس طرح بائیں بازو کی انتہاپسندی سے متاثرہ علاقوں میں قبائل اور دیگر رہنے والوں کے ذہنوں میں ہماری حکومت کا بھروسہ بڑھا ہے۔ یہ لوگ سرکاری اسکیموں کا فائدہ اٹھانے کے لئے آگے آرہے ہیں۔


    سال 2014 میں حکومت ہند نے بائیں بازو کی انتہاپسندی سے متاثرہ 10 ریاستوں میں 3567.58 کروڑ روپے کی لاگت سے 2199 موبائل ٹاور لگانے کے ایک منصوبے کی منظوری دی تھی۔ جن میں سے 2187 کام کرنے لگے ہیں جو ایک اچھی کامیابی ہے۔


    حکومت ہند سڑک کی ضروریات کے منصوبے پر بھی کام کررہی ہے اور منظور شدہ 5422 کلومیٹر سڑک میں سے 4290 کلومیٹر سڑک مکمل کرلی گئی ہے۔


    سب سے زیادہ متاثرہ 35 اضلاع میں 358 بینکوں کی شاخیں اور 752 اے ٹی ایم کھولے جاچکے ہیں۔ ان اضلاع کے لئے 1789 ڈاک گھروں کی بھی منظوری دی گئی ہے۔


    پردھان منتری کوشل وکاس یوجنا کے تحت ایل ڈبلیو ای اضلاع میں نجی روزگار کے لئے ہنر مندی کی تربیت دی جائے گی۔ فی الحال سب سے زیادہ متاثرہ 35 اضلاع میں سے 32 کا اس اسکیم کے تحت احاطہ کیا جارہا ہے۔


    وزیر داخلہ نے کئی اور شعبوں کے لئےجیسے بجلی کاری، تعلیم کے فروغ، ہوسٹلوں کی تعمیر، ریلوں کی رسائی وغیرہ کے بارے میں منصوبوں پر تفصیلی روشنی ڈالی۔


    وزیر داخلہ نے ریاستی حکومتوں کو مشورہ دیا کہ مرکزی حکومت کے پروگراموں کے ساتھ ساتھ اپنی اسکیمیں بھی چلائیں۔ اس سے بائیں بازو کی انتہاپسندی سے متاثرہ علاقوں کی مجموعی ترقی یقینی بنائی جاسکے گی اور وزیراعظم کا سب کا ساتھ سب کا وکاس کا خواب پورا ہوسکے گا۔


    ۔۔۔۔۔۔۔۔۔۔۔


    م ن۔ا ش ۔ ن ا۔


    (08- 0 5 -17)


    U- 2192

    
    
    (Release ID: 1489497) Visitor Counter : 2