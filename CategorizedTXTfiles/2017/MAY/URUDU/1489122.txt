      بھاری صنعتوں اور سرکاری کمپنیوں کی وزارت

      سی ایس آر میلہ 2017 کل سے شروع
      Posted On: 03 MAY 2017 8:59PM by PIB Delhi


    نئی دہلی، 3 مئی، بھاری صنعتوں اور سرکاری کمپنیوں کے مرکزی وزیر جناب اننت جی گیتے نئی دہلی میں واقع پرگتی میدان کے ہال نمبر 11 میں تین روز (4 مئی تا 6 مئی 2017) تک چلنے والے کارپوریٹ سوشل ریسپانسبلٹی (سی ایس آر) میلہ 2017 کا کل افتتاح کریں گے ۔ اس بڑی تقریب کا انعقاد بھاری صنعتوں اور سرکاری کمپنیوں کی وزارت کے تحت محکمہ برائے سرکاری کمپنیاں، پی ایچ ڈی چیمبر، او این جی سی کے اشتراک سے کررہا ہے تاکہ تمام شراکت داروں بشمول مرکزی وزارتوں / محکموں ،مرکزی سرکاری کمپنیوں / ریاستی سرکاری کمپنیوں ، نجی کمپنیوں ، غیر سرکاری تنظیموں/ فاؤنڈیشنز کےلئے ایک پلیٹ فارم فراہم ہوسکے اور وہ اپنے بہترین کاموں اور تجربات کو ایک دوسرے کے ساتھ بانٹ سکیں۔ اسی طرح دیگر شراکت داروں کے ساتھ رابطے کے لئے ایک موقع فراہم ہوسکے۔


    اس تقریب میں منعقد ہونے والی نادر سرگرمیاں درج ذیل ہیں:

      * تین روز تک سی ایس آر سے متعلق معلومات سے بھری سیشنوں کا انعقاد
      * سی ایس آر میں کون کیا ہے اس کو جاننے کے لئے نادر موقع جو اس سے پہلے کبھی میسر نہیں ہوسکا۔
      * سی ایس آر کے ماہرین سے ذاتی حل
      * سی ایس آر کے قائدین کے ذریعہ کامیاب سی ایس آ ر مداخلتوں کا اختراعی کیس اسٹڈی پرزینٹیشن
      * ضمنی تقریبات : تمام شراکت داروں بشمول مرکزی وزارتوں/ محکموں ، مرکزی سرکاری کمپنیوں/ ریاستی سرکاری کمپنیوں، نجی کمپنیوں ، غیر سرکاری تنظیموں /فاؤنڈیشنز کے ذریعہ نمائش کا انعقاد
      * سی ایس آر جامع خلاصہ کو جاری کیا جائے گا۔ مرکزی سرکاری کمپنیوں/ ریاستی سرکاری کمپنیوں، پرائیوٹ کمپنیوں، غیر سرکاری تنظیموں / فاونڈیشن کے سی ایس آر اقدامات کی کامیاب کہانیوں کا باریکی سے جائزہ لیا جائے گا۔

    سی ایس آر میلہ کا مقصد کارپوریٹ لیڈروں، تنظیموں ، تنفیذی ایجنسیوں اور تجارتی ماہرین کے لئے ایک جامع پلیٹ فارم مہیا کرنا ہے تاکہ زمینی سطح پر سی ایس آر پروجیکٹوں کے نفاذ سے متعلق امور وسائل کے لئے عملی حل کی شناخت ہوسکے۔ علاوہ ازیں اس کا مقصد کمپنیز ایکٹ کے شیڈول VII اور سیکشن 135 سے متعلق اہم معلومات فراہم کرنا اور کمپینز (کارپوریٹ سوشل ریسپانسبلٹی پالیسی) ضوابط 2014 کے بارے میں معلومات فراہم کرنا ہے۔


    *****


    Uno 2112


    م ن ۔م ع ۔ ج

    
    
    (Release ID: 1489122) Visitor Counter : 2
    
    
    
    
    

*