      മന്ത്രിസഭ

      അന്താരാഷ്ട്ര ഭീകരതയും ഭൂഖണ്ഡാന്തര സംഘടിത കുറ്റകൃത്യങ്ങളും തടയുന്നതില്‍ ഇന്ത്യ - ഓസ്‌ട്രേലിയ സഹകരണം
      Posted On: 17 MAY 2017 2:54PM by PIB Thiruvananthpuram


    അന്താരാഷ്ട്ര ഭീകരതയും ഭൂഖണ്ഡാന്തര സംഘടിത കുറ്റകൃത്യങ്ങളും തടയുന്നതില്‍ സഹകരിക്കുന്നതിന് ഇന്ത്യയും


    ഓസ്‌ട്രേലിയയും തമ്മില്‍ ഒപ്പുവച്ച ധാരണാപത്രത്തിന് പ്രധാനമന്ത്രി ശ്രീ. നരേന്ദ്ര മോദിയുടെ അദ്ധ്യക്ഷതയില്‍


    ചേര്‍ന്ന കേന്ദ്ര മന്ത്രിസഭാ യോഗം മുന്‍കാല പ്രാബല്യത്തോടെ അനുമതി നല്‍കി.


    വിവര കൈമാറ്റം, വൈദഗ്ധ്യം, ശേഷിവികസനം എന്നിവയിലൂടെ മേഖലയില്‍ ശാന്തിയും, സുസ്ഥിരതയും


    കെട്ടിപ്പടുക്കുന്നതിന് ഇന്ത്യയും ഓസ്‌ട്രേലിയയും തമ്മിലുള്ള ബന്ധം ശക്തിപ്പെടുത്താന്‍ വിഭാവനം ചെയ്യുന്നതാണ്


    ധാരണാപത്രം. സഹകരണവും ആശയവിനിമയവും ആവശ്യമുള്ള എല്ലാ വിഷയങ്ങളും കൈകാര്യം


    ചെയ്യുന്നതിനുള്ള ഫലപ്രദമായ ചട്ടക്കൂടാണ് ധാരണാപത്രം.


    ഇരു രാജ്യങ്ങളിലെയും സ്ഥാപനങ്ങള്‍ തമ്മില്‍ പരസ്പര സഹകരണത്തിനും ഇത് വഴിയൊരുക്കും. ധാരണാപത്രം


    നിലവില്‍ വന്നാല്‍ രാജ്യാന്തര ഭീകരതയും ഭൂഖണ്ഡാന്തര സംഘടിത കുറ്റകൃത്യങ്ങളും നിയന്ത്രിക്കുന്നതിന്


    സഹായകരമാകും


    

    
    (Release ID: 1490486) Visitor Counter : 4