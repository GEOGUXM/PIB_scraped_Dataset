      പ്രധാനമന്ത്രിയുടെ ഓഫീസ്‌

      അമേരിക്കന്‍ കോണ്‍ഗ്രസ്സ് പ്രതിനിധി സംഘം പ്രധാനമന്ത്രിയുമായി കൂടിക്കാഴ്ച നടത്തി
      Posted On: 11 MAY 2017 2:48PM by PIB Thiruvananthpuram


    
    പ്രതിനിധി സഭാംഗമായ നാന്‍സി പെലോസിയുടെ നേതൃത്വത്തിലുള്ള ഇരുകക്ഷികളും ഉള്‍പ്പെട്ട എട്ടംഗ അമേരിക്കന്‍


    കോണ്‍ഗ്രസ്സ് പ്രതിനിധി സംഘം ഇന്ന് പ്രധാനമന്ത്രി ശ്രീ. നരേന്ദ്ര മോദിയുമായി കൂടിക്കാഴ്ച്ച നടത്തി.


    പ്രതിനിധി സംഘത്തെ പ്രധാനമന്ത്രി ഇന്ത്യയിലേക്ക് സ്വാഗതം ചെയ്തു. ഇന്ത്യയും അമേരിക്കയും തമ്മിലുള്ള


    പങ്കാളിത്തം കൂടുതല്‍ വര്‍ദ്ധിപ്പിക്കുന്നതിന് അമേരിക്കന്‍ കോണ്‍ഗ്രസ്സ് നല്‍കുന്ന പിന്തുണയെ പ്രധാനമന്ത്രി


    അഭിനന്ദിച്ചു.
    ഉഭയകക്ഷി പങ്കാളിത്തത്തെക്കുറിച്ചും ഇരു രാഷ്ട്രങ്ങള്‍ക്കും പരസ്പര താല്‍പര്യമുള്ള മറ്റു വിഷയങ്ങളെക്കുറിച്ചും


    പ്രധാനമന്ത്രി പ്രതിനിധി സംഘവുമായി ആശയങ്ങള്‍ പങ്കുവെച്ചു. അമേരിക്കന്‍ കോണ്‍ഗ്രസ്സുമായുള്ള വിനിമയങ്ങള്‍


    കൂടുതല്‍ ശക്തിപ്പെടുത്താന്‍ പ്രധാനമന്ത്രി ആഹ്വാനം ചെയ്തു.

    
    
    (Release ID: 1490481) Visitor Counter : 2