      ന്യൂനപക്ഷകാര്യ മന്ത്രാലയം

      കേന്ദ്ര ന്യൂനപക്ഷകാര്യ മന്ത്രാലയം ഈ വര്‍ഷം രണ്ട് പദ്ധതികള്‍ കൂടി ആരംഭിക്കും: എ.പി.ജെ അബ്ദുല്‍ കലാമിന്റെ ജന്‍മവാര്‍ഷികത്തില്‍ വിദ്യാഭ്യാസപ്രോത്സാഹന പദ്ധതിക്ക് തുടക്കമിടും; സാങ്കേതിക, മെഡിക്കല്‍, ആയുര്‍വേദ, യുനാനി മേഖലകളില്‍ ലോകനിലവാരത്തിലുള്ള 5 വിദ്യാഭ്യാസ സ്ഥാപനങ്ങള്‍ ആരംഭിക്കും
      Posted On: 11 MAY 2017 2:49PM by PIB Thiruvananthpuram


    കേന്ദ്ര ന്യൂനപക്ഷകാര്യ മന്ത്രാലയം രാജ്യത്തെ ന്യൂനപക്ഷവിഭാഗങ്ങളിലെ കരകൗശല വിദഗ്ദരെ


    ആദരിക്കുന്നതിനായി ഉസ്താദ് സമ്മാന്‍ സമാരോഹ് എന്ന പദ്ധതിയും വിദ്യാഭ്യാസത്തിന്റെ പ്രാധാന്യം വ്യക്തമാക്കുന്ന


    പ്രത്യേക പ്രചാരണ പരിപാടിയും ഈ വര്‍ഷം നടപ്പിലാക്കുമെന്ന് കേന്ദ്ര ന്യൂനപക്ഷ-പാര്‍ലമെന്ററികാര്യ സഹമന്ത്രി


    (സ്വതന്ത്രചുമതല) ശ്രീ ശീ മുഖ്താര്‍ അബ്ബാസ് നഖ്‌വി അറിയിച്ചു. പണ്ഡിറ്റ് ദീന്‍ ദയാല്‍ ഉപാധ്യായയുടെ


    ജന്‍മശതാബ്ദിവേളയിലാണ് ഉസ്താദ് സമ്മാന്‍ സമാരോഹ് പദ്ധതിക്കു തുടക്കമിടുമെന്ന് അദ്ദേഹം ന്യൂഡല്‍ഹിയില്‍


    വാര്‍ത്താ സമ്മേളനത്തില്‍ അറിയിച്ചു. മുന്‍ രാഷ്ട്രപതി എ.പി.ജെ അബ്ദുല്‍ കലാമിന്റെ ജന്‍മവാര്‍ഷികമായ


    ഒക്‌ടോബര്‍ 15 നാണ് വിദ്യാഭ്യാസം പ്രോത്സാഹിപ്പിക്കുന്നതിനുള്ള പ്രത്യേക പദ്ധതിക്ക് തുടക്കമാവുക. 2017-18 ല്‍


    നടപ്പിലാക്കുന്ന ഈ പദ്ധതിക്ക് 100 ഗ്രാമങ്ങള്‍ തെരഞ്ഞെടുത്തിട്ടുണ്ട്
    ന്യൂനപക്ഷവിഭാഗങ്ങളിലെ ദുര്‍ബലവിഭാഗങ്ങള്‍ക്ക് വിദ്യാഭ്യാസം, തൊഴില്‍, ശാക്തീകരണം എന്നിവ നല്‍കി


    വികസിപ്പിച്ച് മുഖ്യധാരയിലെത്തിക്കുമെന്ന് ന്യൂ ശ്രീ മുക്താര്‍ അബ്ബാസ് നഖ്‌വി വ്യക്തമാക്കി.
    '' പ്രീണനമില്ലാത്ത ശാക്തീകരണം'' എന്ന തങ്ങളുടെ നയം ഒരു വിശ്വാസത്തിന്റെയും വികസനത്തിന്റെയും


    അന്തരീക്ഷം ന്യൂനപക്ഷങ്ങള്‍ക്കിടയില്‍ സൃഷ്ടിച്ചിട്ടുള്ളതായി അദ്ദേഹം പറഞ്ഞു. ''ഗരീബ് നവാസ്


    നൈപുണ്യവികസന കേന്ദ്രം'', '' ഉസ്താദ്'', ''നയി മന്‍സില്‍ (പുതിയ ലക്ഷ്യം)'', ''നയി രോഷിനി (പുതിയ വെളിച്ചം)'', ''


    സീഖോ ഔര്‍ കമാവോ(പഠിക്കുക സമ്പാദിക്കുക)'', '' പഠോ പര്‍ദേശ് (വിദേശത്ത് പഠിക്കുക)'', '' പ്രോഗ്രസ് പഞ്ചായത്ത്'',


    ''ഹുനാര്‍ ഹാത്ത് (കഴിവുള്ള കരങ്ങള്‍)'', വിവിധേദ്ദേശ പദ്ധതിയായ '' സദ്ഭാവ് മണ്ഡപ്'', '' പ്രധാനമന്ത്രിയുടെ പുതിയ


    പതിനഞ്ചിന പദ്ധതി'', ''ബഹുമേഖല വികസന പദ്ധതി'', പെണ്‍കുട്ടികള്‍ക്കുള്ള '' ബീഗം ഹസറത്ത് മഹല്‍


    സ്‌കോളര്‍ഷിപ്പ്'' തുടങ്ങി വിവിധ പദ്ധതികളും പരിപാടികളും ന്യൂനപക്ഷവിഭാഗങ്ങളില്‍പ്പെട്ട ഓരോ


    ആവശ്യക്കാരനും വികസനം ഉറപ്പാക്കി.
    ന്യൂനപക്ഷവിഭാഗങ്ങളുടെ സാമൂഹിക-സാമ്പത്തിക-വിദ്യാഭ്യാസ ശാക്തീകരണം കണക്കിലെടുത്തുകൊണ്ട്


    ഗവണ്‍മെന്റ് ന്യൂനപക്ഷകാര്യ മന്ത്രാലയത്തിനുള്ള ബജറ്റ് വിഹിതത്തില്‍ വന്‍ വര്‍ദ്ധന വരുത്തിയിട്ടുണ്ട്. 2017-18ലെ


    ബജറ്റില്‍ ന്യൂനപക്ഷമന്ത്രാലയത്തിന് 4195.48 കോടി രൂപയാണ് ബജറ്റില്‍ വകകൊള്ളിച്ചിട്ടുള്ളത്. ഇത് 2016-


    17ലേതിനെക്കാള്‍ 368.23 കോടി കൂടുതലാണ്. 2012-13ല്‍ ഈ മന്ത്രാലയത്തിനുള്ള ബജറ്റ് വിഹിതം 3135


    കോടിരൂപയായിരുന്നു. 2013-14ല്‍ അത് 3511 കോടി രൂപയായും 2014-15ല്‍ 3711 കോടി രൂപയായും 2015-16ല്‍ 3713


    കോടി രൂപയായും വര്‍ദ്ധിപ്പിച്ചിരുന്നു. 2017-18ലെ ബജറ്റ് വിഹിതത്തില്‍ 70 ശതമാനവും ന്യൂനപക്ഷവിഭാഗങ്ങളുടെ


    വിദ്യാഭ്യാസ-നൈപുണ്യവികസന പദ്ധതികള്‍ക്കും പരിപാടികള്‍ക്കുമായി ചെലവഴിക്കുമെന്ന് മന്ത്രി വ്യക്തമാക്കി.
    ന്യൂനപക്ഷവിഭാഗങ്ങളില്‍പ്പെട്ട വിദ്യാര്‍ത്ഥികള്‍ക്ക് ഗുണനിലവാരമുള്ള വിദ്യാഭ്യാസം നല്‍കുന്നതിന്റെ


    ഭാഗമായി രാജ്യത്തിന്റെ വിവിധ ഭാഗങ്ങളിലായി സാങ്കേതിക, മെഡിക്കല്‍, ആയുര്‍വേദ, യുനാനി തുടങ്ങി വിവിധ


    മേഖലകളില്‍ വിദ്യാഭ്യാസം നല്‍കുന്നതിനായി ലോകനിലവാരമുള്ള അഞ്ച് സ്ഥാപനങ്ങള്‍ ആരംഭിക്കും. ഈ


    സ്ഥാപനങ്ങള്‍ രൂപീകരിക്കുന്നതിനുള്ള സ്ഥലങ്ങള്‍ ഉള്‍പ്പെടെയുള്ള രൂപരേഖ തയാറാക്കുന്നതിനായി 2017 ജനുവരി


    10ന് ഒരു ഉന്നതതല സമിതിയെ ചുമതലപ്പെടുത്തിയിരുന്നു. അവര്‍ ഉടന്‍ തന്നെ ഇതിന്റെ റിപ്പോര്‍ട്ട് സമര്‍പ്പിക്കും. 2018


    മുതല്‍ ഈ സ്ഥാപനങ്ങളില്‍ അദ്ധ്യയനം ആരംഭിക്കണമെന്നാണ് ലക്ഷ്യം. ഈ സ്ഥാപനങ്ങളില്‍ പെണ്‍കുട്ടികള്‍ക്ക്


    40% സംവരണം നല്‍കണമെന്ന നിര്‍ദ്ദേശമാണ് നല്‍കിയിരിക്കുന്നത്. വരുംമാസങ്ങളില്‍ ന്യൂനപക്ഷകേന്ദ്രീകൃത


    പ്രദേശങ്ങളില്‍ നവോദയ വിദ്യാലയങ്ങളുടെ മാതൃകയിലുള്ള ഏകദേശം 100 സ്‌കൂളുകളും ആരംഭിക്കും. പാവപ്പെട്ട


    വിഭാഗങ്ങളിലുള്ള എല്ലാ വ്യക്തികള്‍ക്കും വിദ്യാഭ്യാസം ഉറപ്പാക്കുകയെന്ന ലക്ഷ്യത്തോടെ '' തെഹരികേ താലിം''


    എന്നൊരു പ്രചരണ പരിപാടിക്കും തുടക്കം കുറിച്ചിട്ടുണ്ട്. ഇതിന്റെ അടിസ്ഥാനത്തില്‍ ആവശ്യമുള്ള ഓരോ


    വ്യക്തിക്കും വിഭവങ്ങളും സൗകര്യങ്ങളും ലഭ്യമാക്കുമെന്നും മന്ത്രി ശ്രീ നഖ്‌വി വിശദീകരിച്ചു.
    കഴിഞ്ഞ മൂന്ന് വര്‍ഷങ്ങള്‍ക്കുള്ളില്‍ മന്ത്രാലയം നിരവധി അടിസ്ഥാനസൗകര്യവികസന പദ്ധതികള്‍


    നടപ്പാക്കി. 33 ഡിഗ്രി കോളജ്, 1102 സ്‌കൂള്‍ കെട്ടിടങ്ങള്‍, 15,869 അധിക ക്ലാസ് മുറികള്‍, 676 ഹോസ്റ്റലുകള്‍, 97


    ഐ.ഐ.ടികള്‍, 16 പോളിടെക്‌നിക്കുകള്‍, 1952 കുടിവെള്ള സൗകര്യങ്ങള്‍, 8532 അംഗണവാടി കേന്ദ്രങ്ങള്‍, 2090


    ആരോഗ്യകേന്ദ്രങ്ങള്‍, 223 സദ്ഭാവന മണ്ഡപങ്ങള്‍ (കഴിഞ്ഞ ആറുമാസത്തിനുള്ളില്‍), 18 ഗുരുകുല്‍ മാതൃകയിലുള്ള


    റസിഡന്‍ഷ്യല്‍ സ്‌കൂളുകള്‍(കഴിഞ്ഞ ആറുമാസത്തിനുള്ളില്‍)തുടങ്ങിയവയൊക്കെ ഇതില്‍ ഉള്‍പ്പെടുന്നതാണ്.


    ഇതിന് പുറമെ പ്രധാനമന്ത്രി ആവാസ് യോജനയിലുള്‍പ്പെടുത്തി 47,986 സമ്പൂര്‍ണ്ണ വീടുകളും നിര്‍മ്മിച്ചിട്ടുണ്ട്.
    കഴിഞ്ഞ മൂന്നുവര്‍ഷത്തിനുള്ളില്‍ 1.82 കോടി വിദ്യാര്‍ത്ഥികള്‍ക്ക് 4740 കോടി രൂപ സ്‌കോളര്‍ഷിപ്പ്


    വിതരണം ചെയ്തിട്ടുണ്ട്. മത്സരപരീക്ഷകള്‍ക്കുള്ള സൗജന്യപരിശീലനപരിപാടിയുടെ ഭാഗമായി 32,705


    വിദ്യാര്‍ത്ഥികള്‍ക്ക് 116 കോടി രൂപയും നല്‍കി. ഇതിന് പുറമെ 'ബീഗം ഹസറത്ത്മഹല്‍' സ്‌കോളര്‍ഷിപ്പ് പദ്ധതിയുടെ


    ഭാഗമായി 1,38,426 പെണ്‍കുട്ടികള്‍ക്ക് 166 കോടി രൂപയും ലഭ്യമാക്കി. ഇത്തരത്തില്‍ സ്‌കോളര്‍ഷിപ്പിന്റെ ഭാഗമായുള്ള


    പണം മുഴുവന്‍ നേരിട്ട് ആനുകൂല്യം കൈമാറല്‍ പദ്ധതി (ഡി.ബി.ടി)യുടെ മാനദണ്ഡപ്രകാരം വിദ്യാര്‍ത്ഥികളുടെ


    അക്കൗണ്ടുകളിലേക്ക് നേരിട്ട് നല്‍കുകയായിരുന്നു. ഇതിലൂടെ ആനുകൂല്യം നഷ്ടപ്പെടാനുള്ള എല്ലാ സാദ്ധ്യതകളും


    ഇല്ലാതാക്കുകയും ചെയ്തുവെന്ന് മന്ത്രി അറിയിച്ചു.
    
    പ്രധാനമന്ത്രി ശ്രീ നരേന്ദ്ര മോദി ആരംഭിച്ച ഡിജിറ്റല്‍ ഇന്ത്യാ പ്രചരണപരിപാടികള്‍ക്ക് പിന്തുണ


    നല്‍കിക്കൊണ്ട് ന്യുനപക്ഷകാര്യ മന്ത്രാലയം അതിന്റെ എല്ലാ പദ്ധതികളും പരിപാടികളും ഡിജിറ്റല്‍/ഓണ്‍ലൈനാക്കി


    മാറ്റി. ഇക്കൊല്ലത്തെ ഹജ്ജ് നടപടികളെല്ലാം തന്നെ ഓണ്‍ലൈനാക്കിയെന്ന് മാത്രമല്ല, ഒരു ഹജ്ജ് മൊബൈല്‍


    ആപ്പുിനും രൂപം നല്‍കി. ഇക്കൊല്ലം 11.70 ലക്ഷം തീര്‍ത്ഥാടകരാണ് ഇന്ത്യയില്‍ നിന്നും മൊത്തത്തില്‍ ഹജ്ജിന്


    പോകുക. ഇന്ത്യയുടെ ഹജ്ജ്ക്വാട്ടയില്‍ സൗദി ഗവണ്‍മെന്റ് 34,005ന്റെ വര്‍ദ്ധന വരുത്തിയിട്ടുണ്ട്. വളരെകാലത്തിന്


    ശേഷം രാജ്യത്തിന്റെ ഹജ്ജ്ക്വാട്ടയില്‍ വര്‍ദ്ധനയുണ്ടായത് സുപ്രധാനമാണെന്നും മന്ത്രി ശ്രീ മുഖ്താര്‍ അബ്ബാസ് നഖ്‌വി


    ചൂണ്ടിക്കാട്ടി.

    
    
    (Release ID: 1490482) Visitor Counter : 3