      PIB Headquarters

      ശ്രീ വിശാഖം തിരുനാള്‍ എന്‍ഡോവ്‌മെന്റ് പ്രഭാഷണം നാളെ
      Posted On: 17 MAY 2017 5:07PM by PIB Thiruvananthpuram


    ഇന്ത്യന്‍ സൊസൈറ്റി ഫോര്‍ റൂട്ട് ക്രോപ്‌സും (ഐ.എസ്.ആര്‍.സി) ഇന്ത്യന്‍ കൗണ്‍സില്‍ ഫോര്‍ അഗ്രിക്കച്ചറല്‍

    റിസര്‍ച്ചിനു (ഐ.സി.എ.ആര്‍) കീഴിലുള്ള ശ്രീകാര്യത്തെ കേന്ദ്ര കിഴങ്ങുവിള ഗവേഷണകേന്ദ്രവും ചേര്‍ന്ന്
    സംഘടിപ്പിക്കുന്ന ഈ വര്‍ഷത്തെ ശ്രീ വിശാഖം തിരുനാള്‍ എന്‍ഡോവ്‌മെന്റ് പ്രഭാഷണം നാളെ (മെയ് 18, 2017)
    രാവിലെ 10 മണിക്ക് ശ്രീകാര്യത്തെ കേന്ദ്ര കിഴങ്ങുവിള ഗവേഷണകേന്ദ്രത്തില്‍ നടക്കും. 2016 ലെ ലോക ഭക്ഷ്യ
    പുരസ്‌കാര ജേതാവും കെനിയയിലെ അന്താരാഷ്ട്ര ഉരുളക്കിഴങ്ങു കേന്ദ്രത്തിലെ ഗവേഷകനുമായ ഡോ. ജാന്‍ ലോ
    എന്‍ഡോവ്‌മെന്റ് പ്രഭാഷണം നിര്‍വ്വഹിക്കും. 'സബ് സഹാറന്‍ ആഫ്രിക്കയില്‍ പോഷണമൂല്യം വര്‍ദ്ധിപ്പിച്ച
    മധുരക്കിഴങ്ങുകളുടെ വ്യാപനവും വികസനവും: സാങ്കേതികവും സാമൂഹികവുമായ കാഴ്ചപ്പാടുകള്‍' എന്ന
    വിഷയത്തിലാണ് എന്‍ഡോവ്‌മെന്റ് പ്രഭാഷണം.
    കേരള ഇന്നവേഷന്‍ കൗണ്‍സില്‍ ചെയര്‍മാന്‍ ശ്രീ.എല്‍ രാധാകൃഷ്ണന്‍ ഐ.എ.എസ് വിശിഷ്ടാതിഥിയായിരിക്കും.
    ഐ.സി.എ.ആര്‍-സി.ടി.സി.ആര്‍.ഐ ഡയറക്ടര്‍ ഡോ.അര്‍ച്ചനാ മുഖര്‍ജി അധ്യക്ഷത വഹിക്കും.
    1960 കളില്‍ ദാരിദ്യം കൊടുമ്പിരികൊണ്ടിരുന്ന സമയത്ത് കേരളത്തില്‍ മരച്ചീനി കൃഷി വ്യാപിപ്പിക്കാന്‍ അന്നത്തെ
    തിരുവിതാംകൂര്‍ മഹാരാജാവായിരുന്ന ശ്രീ വിശാഖം തിരുനാള്‍ നടത്തിയ പരിശ്രമങ്ങളുടെ സ്മരണാര്‍ത്ഥമാണ്
    പ്രഭാഷണം സംഘടിപ്പിക്കുന്നത്.

    
    
    (Release ID: 1490655) Visitor Counter : 2