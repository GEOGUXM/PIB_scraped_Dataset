      മന്ത്രിസഭ

      ഗവണ്‍മെന്റ് സംഭരണങ്ങളില്‍ 'മേക്ക് ഇന്‍ ഇന്ത്യയ്ക്ക്' മുന്തിയ പരിഗണന
      Posted On: 25 MAY 2017 12:40PM by PIB Thiruvananthpuram


    ഗവണ്‍മെന്റിന്റെ സംഭരണങ്ങളില്‍ 'മേക്ക് ഇന്‍ ഇന്ത്യയ്ക്ക്' മുന്തിയ പരിഗണന നല്‍കാനുള്ള നയത്തിന്
    പ്രധാനമന്ത്രി ശ്രീ നരേന്ദ്രമോദിയുടെ അദ്ധ്യക്ഷതയില്‍ ചേര്‍ന്ന മന്ത്രിസഭായോഗം അംഗീകാരം നല്‍കി. ഈ പുതിയ
    നയം ആഭ്യന്തര ഉല്‍പ്പാദന, സേവന മേഖലകള്‍ക്ക് പുതിയ ഊര്‍ജ്ജം പകരുകയും അതിലൂടെ കൂടുതല്‍
    തൊഴിലവസരങ്ങള്‍ സൃഷ്ടിക്കുകയും ചെയ്യും. അതോടൊപ്പം ആഭ്യന്തര നിര്‍മ്മാണ, സേവന മേഖലകളിലേക്ക്
    മൂലധനത്തിന്റെയും സാങ്കേതികവിദ്യയുടെയും ഒഴുക്കിനും ഇത് വഴിവയ്ക്കും. 'മേക്ക് ഇന്‍ ഇന്ത്യ' എന്ന
    വീക്ഷണത്തിന്റെ അടിസ്ഥാനത്തില്‍ ഇത് ഇവയുടെ വിവിധ ഭാഗങ്ങള്‍, ഘടകങ്ങള്‍, ഉപഘടകങ്ങള്‍ എന്നിവയുടെ
    നിര്‍മ്മാണത്തിന് ഊന്നല്‍ നല്‍കും.


    വരുമാനവും തൊഴിലും വര്‍ദ്ധിപ്പിക്കുക എന്ന ലക്ഷ്യത്തോടെ ഇന്ത്യയ്ക്കുള്ളില്‍ ചരക്കുകളുടെയും
    സേവനങ്ങളുടെയും നിര്‍മ്മാണവും ഉല്‍പ്പാദനവും സഹായിക്കുക എന്ന ലക്ഷ്യത്തോടെയുള്ള 'മേക്ക് ഇന്‍ ഇന്ത്യ'
    പദ്ധതിയെ പ്രോത്സാഹിപ്പിക്കുകയെന്നതിന്റെ പ്രതിഫലനമാണ് ഈ നയത്തില്‍ കാണുന്നത്. ഗവണ്‍മെന്റിന്റെ
    സംഭരണം ഗണ്യമായ തുകയ്ക്കുള്ളതായതുകൊണ്ട് ഈ പദ്ധതിയുടെ ലക്ഷ്യത്തിന് വലിയ സംഭാവനയായിരിക്കും.
    പങ്കാളിത്തം, പ്രാദേശിക കമ്പനികളുമായുള്ള സഹകരണം, ഇന്ത്യയ്ക്കുള്ളില്‍ ഉല്‍പ്പാദന യൂണിറ്റുകള്‍
    ഉണ്ടാക്കുകയോ, അല്ലെങ്കില്‍ ഇന്ത്യന്‍ വിതരണക്കാരുമായി ചേര്‍ന്ന് സംയുക്ത സംരംഭം ആരംഭിക്കുകയോ ചെയ്യുക,
    സേവനരംഗത്ത് പരിശീലനം നല്‍കി തദ്ദേശീയ തൊഴിലാളികളുടെ പങ്കാളിത്തം വര്‍ദ്ധിപ്പിക്കുക
    എന്നതിലൂടെയൊക്കെ പ്രാദേശിക ഘടകങ്ങള്‍ വര്‍ദ്ധിപ്പിക്കാന്‍ കഴിയും.


    ഗവണ്‍മെന്റ് സംഭരണങ്ങളില്‍ പ്രാമുഖ്യം നല്‍കുന്നതിനായി (പ്രാദേശിക ഘടകവുമായി ചേര്‍ന്ന്) പൊതു ധനകാര്യ
    നിയമം 2017ലെ ചട്ടം 153 (3) അനുയോജ്യമായ ഉത്തരവുള്‍പ്പെടുത്തി ഈ നയം നടപ്പാക്കും. ഈ നയത്തിന്റെ
    അടിസ്ഥാനത്തില്‍ ഗവണ്‍മെന്റിന്റെ സംഭരണത്തില്‍ മുന്‍ഗണന പ്രാദേശിക വിതരണക്കാര്‍ക്കായിരിക്കും നല്‍കുക.
    ചരക്കുകളോ സേവനങ്ങളോ പ്രാദേശിക ഘടകത്തില്‍ നിര്‍ദ്ദിഷ്ട കുറപക്ഷ അതിരെങ്കിലും (സാധാരണയായി 50%)
    ഉണ്ടായിരിക്കുന്നവയൊയാണ് പ്രാദേശിക വിതരണക്കാര്‍ എന്നതുകൊണ്ടുദ്ദേശിക്കുന്നത്. പ്രാദേശിക ഘടകം എന്നത്
    നിര്‍ബന്ധമായും ആഭ്യന്തര മൂല്യവര്‍ദ്ധനവിനാണ്.


    50 ലക്ഷം രൂപയ്ക്കും അതിന് താഴേയുമുള്ള ചരക്കുകളുടെ സംഭരണത്തിന് ബന്ധപ്പെട്ട നോഡല്‍ മന്ത്രാലയം
    ആവശ്യത്തിന് പ്രാദേശിക ശേഷിയും മാത്സര്യവുമുണ്ടോയെന്ന് പരിശോധിക്കും. പ്രാദേശിക വിതരണക്കാര്‍
    മാത്രമായിരിക്കും ഇതിന് യോഗ്യര്‍.


    50 ലക്ഷം രൂപയ്ക്ക് മുകളില്‍ വിലയുള്ള ചരക്കുകളുടെ സംഭരണത്തിന് (വേണ്ടത്ര പ്രാദേശിക ശേഷിയും
    മാത്സര്യവും ഇല്ലാത്ത സാഹചര്യത്തില്‍) ഏറ്റവും കുറഞ്ഞ ദര്‍ഘാസ് പ്രാദേശിക വിതരണക്കാരന്റേതല്ലെങ്കില്‍ ഏറ്റവും
    കുറഞ്ഞ ദര്‍ഘാസിനെക്കാള്‍ 20% വരെ ഉയര്‍ന്ന നിരക്ക് വച്ചിട്ടുള്ള പ്രാദേശിക വിതരണക്കാരന് കുറഞ്ഞ
    ദര്‍ഘാസിനോടൊപ്പം എത്താനുള്ള അവസരം നല്‍കണം. ഈ ഓര്‍ഡര്‍ ഭാഗിച്ച് ഒന്നിലേറെ വിതരണക്കാര്‍ക്കായി
    വീതിച്ച് നല്‍കാന്‍ കഴിയുന്നതാണെങ്കില്‍, ഇതിന്റെ ഒരു ഭാഗം കുറഞ്ഞ നിരക്ക് സൂചിപ്പിച്ചിട്ടുള്ള പ്രാദേശികമല്ലാത്ത
    വിതരണക്കാരനും കുറഞ്ഞ നിരക്കുമായി ചേര്‍ന്നുപോകാന്‍ കഴിയുമെങ്കില്‍ മറ്റേപകുതി പ്രാദേശിക
    വിതരണക്കാരനുമായി വീതിച്ച് നല്‍കണം. അത്തരത്തില്‍ ഓര്‍ഡര്‍ വിഭജിക്കാനായില്ലെങ്കില്‍ കുറഞ്ഞ നിരക്ക്
    അംഗീകരിക്കാന്‍ തയാറുള്ള കുറഞ്ഞ നിരക്ക് സൂചിപ്പിച്ചിട്ടുള്ള പ്രാദേശിക വിതരണക്കാരന് ഓഡര്‍ നല്‍കണം.


    5 ലക്ഷം രൂപ വരെയുള്ള ചെറിയ വാങ്ങലുകളെ ഇതില്‍ നിന്നും ഒഴിവാക്കിയിട്ടുണ്ട്. ഈ ഉത്തരവ്
    സ്വയംഭരണസ്ഥാപനങ്ങള്‍, ഗവണ്‍മെന്റിന്റെ നിയന്ത്രണത്തിലുള്ള ഗവണ്‍മെന്റ് കമ്പനികള്‍ എന്നിവയ്ക്കും
    ബാധകമാണ്.


    ടെന്‍ടഡറിലെ നിര്‍ദ്ദേശങ്ങള്‍ പരിമിതപ്പെടുത്തണമെന്നും നയം ആവശ്യപ്പെടുന്നു. ഉദാഹരണത്തിന് മറ്റു
    രാജ്യങ്ങളില്‍ വിതരണം ചെയ്തതിന്റെ തെളിവ് ആവശ്യമില്ല, അതുപോലെ മുന്‍കാല പരിചയത്തിന്റെ
    അടിസ്ഥാനത്തില്‍ കയറ്റുമതി ചെയ്തതിന്റെ തെളിവും ആവശ്യമില്ല. ഇത്തരം നിര്‍ദ്ദേശങ്ങള്‍ പ്രാദേശിക
    വിതരണക്കാരുടെ യുക്തിരഹിതമായ ഒഴിവാക്കലിന് വഴിവയ്ക്കും. ഇവയില്ലെങ്കില്‍ അവര്‍ യോഗ്യത
    നേടുമായിരിക്കാം. എല്ലാത്തിനുമുപരിയായി ഗുണനിലവാരവും വിതരണക്കാരന്റെ വിശ്വാസ്യതയുമാണ്
    ഉറപ്പാക്കേണ്ടത്.


    സ്വയം സാക്ഷ്യപ്പെടുത്തലിന്റെ അടിസ്ഥാനത്തില്‍ സംഭരണത്തിന് വേണ്ട പ്രാഥമിക പരിശോധന
    നടത്താമെന്ന് നയം വ്യക്തമാക്കുന്നു. തെറ്റായ പ്രഖ്യാപനങ്ങള്‍ക്ക് പിഴ ശിക്ഷയുമുണ്ടാകും. ചില കേസുകളില്‍
    ഓഡിറ്റര്‍മാരെ കൊണ്ട് നിയമപരമായ ചെലവ് പരിശോധന നടത്തേണ്ടതായുമുണ്ട്.


    വ്യവസായനയ പ്രോത്സാഹന വകുപ്പിലെ ഒരു സ്റ്റാന്‍ഡിംഗ് കമ്മിറ്റി ഈ ഉത്തരവുകള്‍ നടപ്പാക്കുന്നതും
    അതില്‍ നിന്നും ഉടലെടുക്കുന്ന വിഷയങ്ങള്‍ നിരീക്ഷിക്കുകയും ചെയ്യും. അതിന്റെ അടിസ്ഥാനത്തില്‍ നോഡല്‍
    മന്ത്രാലയത്തിനും സംരംഭകര്‍ക്കും വേണ്ട ശുപാര്‍ശകളും നല്‍കും.


    മത്സരാധിഷ്ഠിത സംഭരണവുമായി ചേര്‍ന്ന് നില്‍ക്കുന്ന മികച്ച സംഭരണ രീതികളും ഉത്തരവുകളുടെ
    നടപ്പാക്കലും തുടങ്ങിയ സംഭരണത്തിന്റെ അതിപ്രധാനമായ തത്വങ്ങള്‍ കൂടി പരിഗണിച്ചുകൊണ്ടാണ് ഈ നയത്തിന്
    രൂപം നല്‍കിയത്. ഈ നയം 'മേക്ക് ഇന്‍ ഇന്ത്യ' പദ്ധതിയുടെ പ്രോത്സാഹനവും സമയാധിഷ്ഠിതവും പണത്തിന്റെ
    മൂല്യത്തിനുള്ള ഉല്‍പ്പന്നങ്ങള്‍ സംരംഭകര്‍ക്ക് ലഭ്യമാക്കുക എന്ന സമതുലിതത ഈ നയം തുടര്‍ന്നും ഉറപ്പുവരുത്തും.

    
    
    (Release ID: 1491892) Visitor Counter : 4