      നഗരവികസന മന്ത്രാലയം

      ഇന്‍ഡോര്‍ ഇന്ത്യയിലെ ഏറ്റവും വൃത്തിയുള്ള നഗരം
      Posted On: 04 MAY 2017 12:49PM by PIB Thiruvananthpuram


    രാജ്യത്തെ 434 നഗരങ്ങളിലായി നടത്തിയ ശുചിത്വ സര്‍വേ (സ്വച്ഛ് സര്‍വേക്ഷണ്‍ 2017) അനുസരിച്ച് ഇന്ത്യയിലെ


    ഏറ്റവും വൃത്തിയുള്ള നഗരമായി മധ്യ പ്രദേശിലെ ഇന്‍ഡോര്‍ തെരഞ്ഞെടുക്കപ്പെട്ടു. ഭോപ്പാല്‍, വിശാഖപട്ടണം,


    സൂറത്ത്, മൈസൂരു, തിരുച്ചിറപ്പള്ളി, ന്യൂഡല്‍ഹി മുനിസിപ്പല്‍ കൗണ്‍സില്‍, നവി മുംബൈ, വഡോദര എന്നിവയാണ്


    തുടര്‍ന്നുള്ള സ്ഥാനങ്ങള്‍.


    കേന്ദ്ര നഗര വികസന മന്ത്രി ശ്രീ. വെങ്കയ്യ നായിഡുവാണ് വൃത്തിയുടെ കാര്യത്തില്‍ ഇന്ത്യന്‍ നഗരങ്ങളുടെ


    റാങ്കനുസരിച്ചുള്ള പട്ടിക ന്യൂഡല്‍ഹിയില്‍ പുറത്തുവിട്ടത്.


    കേരളത്തില്‍ കോഴിക്കോടാണ് ഏറ്റവും വൃത്തിയുള്ള നഗരമായി തെരഞ്ഞെടുക്കപ്പെട്ടിട്ടുള്ളത്. എന്നാല്‍ ഇന്ത്യന്‍


    നഗരങ്ങളില്‍ വൃത്തിയുടെ കാര്യത്തില്‍ 254 ാം റാങ്കാണ് കോഴിക്കോടിന്. കേരളത്തിലെ 9 നഗരങ്ങളാണ്


    സര്‍വേക്കായി തെരഞ്ഞെടുത്തിരുന്നത്. ആലപ്പുഴയാണ് കേരളത്തിലെ നഗരങ്ങളില്‍ ഏറ്റവും വൃത്തികുറഞ്ഞതായി


    തെരഞ്ഞെടുക്കപ്പെട്ടിട്ടുള്ളത്.


    2014 ല്‍ ശുചിത്വഭാരത ദൗത്യം നടപ്പിലാക്കുന്നതിനുമുമ്പ് റാങ്കിംഗില്‍ ഏറെ പിന്നിലായിരുന്ന മധ്യ പ്രദേശ്, ഗുജറാത്ത്,


    ജാര്‍ഖണ്ഡ്, ചത്തീസ്ഖഡ്, ആന്ധ്ര പ്രദേശ്, തെലങ്കാന എന്നീ സംസ്ഥാനങ്ങള്‍ മികച്ച പ്രവര്‍ത്തനമാണ് ശുചിത്വത്തിന്റെ


    കാര്യത്തില്‍ കാഴ്ചവെച്ചതെന്ന് ശ്രീ.വെങ്കയ്യ നായിഡു പറഞ്ഞു.


    രാജ്യത്ത് വൃത്തിയുടെ കാര്യത്തില്‍ മുന്നിട്ടുനില്‍ക്കുന്ന ആദ്യ 50 നഗരങ്ങളില്‍ 12 എണ്ണവും


    ഗുജറാത്തില്‍നിന്നുള്ളവയാണ്. മധ്യ പ്രദേശിലെ 11 നഗരങ്ങളും ആന്ധ്ര പ്രദേശില്‍നിന്ന് 8 നഗരങ്ങളും ആദ്യ 50


    റാങ്കുകള്‍ക്കുള്ളില്‍ ഇടം പിടിച്ചു.


    പട്ടികയില്‍ ഏറ്റവും താഴെയുള്ള 50 നഗരങ്ങളില്‍ 25 എണ്ണവും ഉത്തര്‍ പ്രദേശിലാണ്. പഞ്ചാബ്, രാജസ്ഥാന്‍


    എന്നിവിടങ്ങളില്‍നിന്ന് അഞ്ചു നഗരങ്ങള്‍ വീതവും പട്ടികയില്‍ ഇടംപിടിച്ചു. അതേസമയം 2014 ല്‍ 418 ാം


    സ്ഥാനത്തായിരുന്ന വാരണാസി 32ാം റാങ്കിലെത്തി വടക്കന്‍ മേഖലയില്‍ ഏറ്റവും മികച്ച വളര്‍ച്ച കൈവരിച്ച


    വന്‍നഗരമായി. 2014 ല്‍ 379 ാം സ്ഥാനത്തായിരുന്ന ഹരിയാനയിലെ ഫരീദാബാദ് ഈ വര്‍ഷം 88 ാം


    സ്ഥാനത്തെത്തി ഒരു ദശലക്ഷത്തില്‍ക്കൂടുതല്‍ ജനസംഖ്യയുള്ള നഗരങ്ങളില്‍ ഏറ്റവും മികച്ച പ്രകടനം കാഴ്ചവെച്ച


    നഗരമായി മാറി.


    ഉത്തര്‍പ്രദേശ്, ബീഹാര്‍, രാജസ്ഥാന്‍, പഞ്ചാബ്, കേരളം എന്നീ സംസ്ഥാനങ്ങള്‍ നഗരപ്രദേശങ്ങളിലെ ശുചിത്വത്തിന്റെ


    നിലവാരം ഉയര്‍ത്താന്‍ കൂടുതല്‍ പരിശ്രമിക്കണമെന്ന് ശ്രീ. വെങ്കയ്യ നായിഡു ആവശ്യപ്പെട്ടു.


    ഈ വര്‍ഷം ജനുവരി- ഫെബ്രുവരി മാസങ്ങളിലായി ക്വാളിറ്റി കൗണ്‍സില്‍ ഓഫ് ഇന്ത്യയാണ് ശുചിത്വ സര്‍വേ


    നടത്തിയത്.

    
    
    (Release ID: 1490442) Visitor Counter : 4