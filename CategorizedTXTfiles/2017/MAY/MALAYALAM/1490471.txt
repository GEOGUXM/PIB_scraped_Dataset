      പെട്രോളിയം, പ്രകൃതി വാതക മന്ത്രാലയം

      · പ്രധാനമന്ത്രി ഉജ്ജ്വല യോജനയുടെ ആദ്യവര്‍ഷം 2.20 കോടിയിലധികം പാചകവാതക കണക്ഷനുകള്‍ നല്‍കി. • 2016-17 വര്‍ഷത്തെ ലക്ഷ്യമായ 1.5 കോടി മറികടന്നു. • മൊത്തത്തില്‍ 3.25 കോടി പാചകവാതക കണക്ഷനുകള്‍ 2016-17ല്‍ നല്‍കി; ഇതുവരെ നല്‍കിയതില്‍ ഏറ്റവുമധികം. • 2014 ലെ 14 കോടിയില്‍ നിന്നും പാചകവാതകം ഉപയോഗിക്കുന്നവരുടെ മൊത്തം എണ്ണം 2017ല്‍ 20 കോടിയായി ഉയര്‍ന്നു. പാചകവാതകത്തിന്റെ ആവശ്യകതയില്‍ 10% വളര്‍ച്ചയെന്ന് കേന്ദ്ര പെട്രോളിയം മന്ത്രി
      Posted On: 05 MAY 2017 1:37PM by PIB Thiruvananthpuram


    

    കേന്ദ്ര പെട്രോളിയം പ്രകൃതിവാതക മന്ത്രാലയത്തിന്റെ കൊടിയടയാള പദ്ധതിയായ പ്രധാനമന്ത്രി ഉജ്ജ്വല യോജന


    (പി.എം.യു.വൈ) പുതിയ കണക്ഷനുകള്‍ സ്ഥാപിക്കുന്നതില്‍ 2016-17 ല്‍ ലക്ഷ്യം മറികടന്നതായി കേന്ദ്ര


    പ്രകൃതിവാതക സഹമന്ത്രി (സ്വതന്ത്ര ചുമതല) ശ്രീ. ധര്‍മ്മേന്ദ്ര പ്രധാന്‍ അറിയിച്ചു.


    പദ്ധതി ആരംഭിച്ച ആദ്യവര്‍ഷം തന്നെ 2.20 കോടിയിലധികം കണക്ഷനുകള്‍ ദാരിദ്ര്യരേഖയ്ക്ക് താഴേയുള്ള


    കുടുംബങ്ങള്‍ക്ക് നല്‍കാന്‍ കഴിഞ്ഞതായി ന്യൂ ഡല്‍ഹിയില്‍ വാര്‍ത്താ സമ്മേളനത്തില്‍ പറഞ്ഞു. 2016-17 നടപ്പ്


    സാമ്പത്തികവര്‍ഷം ലക്ഷ്യമിട്ടിരുന്ന 1.5 കോടി കണക്ഷനുകളെ ഇത് മറികടന്നു. 2016 മേയ് 1ന് ഉത്തര്‍പ്രദേശിലെ


    ബലിയയിലാണ് പ്രധാനമന്ത്രി ശ്രീ നരേന്ദ്രമോദി പി.എം.യു.വൈക്ക് തുടക്കം കുറിച്ചത്.


    2016-17 സാമ്പത്തികവര്‍ഷം എണ്ണക്കമ്പനികള്‍ രാജ്യത്താകമാനം 3.25 കോടി പുതിയ കണക്ഷനുകള്‍


    നല്‍കിയിട്ടുണ്ട്. ഇതുവരെ ഏതെങ്കിലും ഒരു വര്‍ഷം നല്‍കിയ പാചകവാതക കണക്ഷനുകളില്‍ ഏറ്റവും


    കൂടിയതാണിത്. ഇതോടെ ഇന്ന് പാചകവാതകം ഉപയോഗിക്കുന്നവരുടെ മൊത്തം എണ്ണം 20 കോടിക്ക്


    മുകളിലെത്തിയിട്ടുണ്ട്. 2014ലെ 14 കോടിയില്‍ നിന്നുള്ള കുതിച്ചുചാട്ടമാണിതെന്നും ശ്രീ. പ്രധാന്‍ ചൂണ്ടിക്കാട്ടി.


    രാജ്യത്ത് പാചകവാതകത്തിന്റെ ആവശ്യത്തില്‍ പത്തുശതമാനം വര്‍ദ്ധന രേഖപ്പെടുത്തിയതായി കേന്ദ്ര


    സഹമന്ത്രി അറിയിച്ചു. കഴിഞ്ഞ മൂന്നുവര്‍ഷങ്ങള്‍ക്കുള്ളില്‍ 4,600 ലധികം പുതിയ വിതരണക്കാരെയാണ്


    വിതരണശൃംഖലയില്‍ ഉള്‍പ്പെടുത്തിയത്. ഇതിലേറെയും പ്രധാനമായും ഗ്രാമീണമേഖലയിലാണെന്നും അദ്ദേഹം


    വ്യക്തമാക്കി.


    പി.എം.യു.വൈ നടപ്പാക്കിയതിന്റെ പ്രധാന നേട്ടങ്ങളെക്കുറിച്ച് വിശദീകരിച്ച ശ്രീ. ധര്‍മേന്ദ്ര പ്രധാന്‍ 85%


    പുതിയ ഉപഭോക്താക്കളും വീണ്ടും പാചകവാതകം നിറയ്ക്കുന്നതിന് എത്തിയതായി അറിയിച്ചു. പി.എം.യു.വൈ.


    യുടെ ഗുണഭോക്താക്കളില്‍ 38% പട്ടിക ജാതി/വര്‍ഗ്ഗ വിഭാഗങ്ങളില്‍പ്പെട്ടവരാണ്. ഗുണഭോക്താക്കള്‍,


    തെരഞ്ഞെടുക്കപ്പെട്ട പ്രതിനിധികള്‍, ബഹുമാനവ്യക്തിത്വങ്ങള്‍, പ്രാദേശിക ഭരണകൂടം തുടങ്ങിയവരുടെ കൂട്ടായ


    സഹകരണത്തോടെയാണ് പി.എം.യു.വൈ നടപ്പാക്കുന്നത്. ഗുണഭോക്താക്കളെ സുരക്ഷാ മാനദണ്ഡങ്ങളെക്കുറിച്ച്


    പഠിപ്പിക്കുന്നതിനും പദ്ധതിയെ ജനപ്രിയമാക്കുന്നതിനുമായി പ്രാദേശിക ഭാഷകളില്‍ ഒരു വ്യത്യസ്തമായ


    പ്രചരണതന്ത്രവും നടപ്പാക്കിയിട്ടുണ്ട്. പദ്ധതി നടത്തിപ്പ് സൂക്ഷ്മമായി നിരീക്ഷിക്കുന്നുമുണ്ട്. ഗുണഭോക്താക്കള്‍


    വലിയതോതില്‍ താല്‍പര്യം പ്രകടിപ്പിച്ചകൊണ്ട് പാചകവാതക സിലിണ്ടറുകള്‍ ലഭിക്കാനായി അപേക്ഷയുമായി


    വരാന്‍ തുടങ്ങിയതോടെ ഇതൊരു സാമുഹികപ്രസ്ഥാനമായി മാറിക്കഴിഞ്ഞുവെന്നും ശ്രീ. പ്രധാന്‍ ചൂണ്ടിക്കാട്ടി.
    മന്ത്രാലയവും എണ്ണകമ്പനികളും ഡിജിറ്റല്‍ ഭരണക്രമത്തിലൂടെ പി.എം.യു.വൈ നടപ്പിലാക്കുന്നതിന്


    സ്വീകരിച്ച പ്രയത്‌നവും മന്ത്രി എടുത്തുപറഞ്ഞു. ഊജ്ജ്വല പദ്ധതിയുടെ ഗുണഭോക്താക്കളെ കണ്ടെത്തുന്നതിന്


    ഡിജിറ്റല്‍ സഹായത്തോടെ തിരിച്ചറിയല്‍ നടത്തുക, ഉജ്ജ്വല ഗുണഭോക്താക്കളുടെ കെ.വൈ.സിയുടെ ഡിജിറ്റല്‍


    ഫയലിംഗ്, മനുഷ്യ ഇടപെടല്‍ ഇല്ലാതെ സബസ്ഡികള്‍ എല്ലാ പഹല്‍ ഗുണഭോക്താക്കള്‍ക്കും ഡിജിറ്റലായി നല്‍കുക,


    വിവരസാങ്കേതിക വിദ്യയുടെ സഹായത്തോടെയുള്ള ഡാഷ്‌ബോര്‍ഡുകള്‍ ഉപയോഗിച്ച് ഉജ്ജ്വല പദ്ധതിയുടെ


    നടത്തിപ്പ് ദിനംപ്രതി നിരീക്ഷിക്കുക, പുതിയ സ്ഥലങ്ങളില്‍ പാചകവാതക വിതരണക്കാരെ സാങ്കേതികവിദ്യയുടെ


    സഹായത്തോടെ കണ്ടെത്തുക, മന്ത്രാലയവും എണ്ണകമ്പനികളും ഓണ്‍ലൈനില്‍ അപേക്ഷ ക്ഷണിച്ച് അങ്ങനെ


    തന്നെ നറുക്കെടുത്ത് പദ്ധതി വിജയകരമായി നടപ്പാക്കുക എന്നിവയാണ് ഡിജിറ്റല്‍ പ്രവര്‍ത്തനങ്ങളില്‍


    ഉള്‍പ്പെടുന്നതന്ന് കേന്ദ്ര സഹമന്ത്രി വ്യക്തമാക്കി.


    എണ്ണകമ്പനികളുടെ ജില്ലാ നോഡല്‍ ഓഫീസര്‍മാര്‍ (ഡി.എന്‍.ഒ.എസ്) ഇതിനുവേണ്ടി നടത്തുന്ന പരിശ്രമങ്ങളെ മന്ത്രി


    ശ്ലാഖിച്ചു. പി.എം.യു.വൈ നടപ്പാക്കുന്നതിന് ബന്ധപ്പെട്ട എല്ലാവിഭാഗങ്ങളെയും തമ്മില്‍ താഴേത്തട്ടില്‍ ഫലപ്രദമായി


    സഹകരിപ്പിക്കുന്നതിന് പരിശ്രമിക്കുന്ന ''കാലാള്‍പട''യാണ് ഈ ജില്ലാ നോഡല്‍ ഒഫീസര്‍മാര്‍ എന്ന് അദ്ദേഹം


    വിശേഷിപ്പിച്ചു.


    പദ്ധതിയെക്കുറിച്ച് ഗുണഭോക്താക്കള്‍ക്കുള്ള പ്രതികരണം അറിയുന്നതിനായി മന്ത്രാലയത്തിന്റെയും


    എണ്ണകമ്പനികളുടെയും ഉന്നത ഉദ്യോഗസ്ഥര്‍ ജില്ലകള്‍ തോറും സന്ദര്‍ശിച്ച് ഇത് പരിശോധിക്കുകയെന്ന നടപടിയും


    സ്വീകരിച്ചിട്ടുണ്ടെന്ന് മന്ത്രി വ്യക്തമാക്കി. 650ലധികം ജില്ലകള്‍ ഇതിനകം സന്ദര്‍ശിച്ചുകഴിഞ്ഞു.


    സുരക്ഷിതമായി പാചകവാതകം ഉപയോഗിക്കേണ്ടതിനും മറ്റുതരത്തിലുള്ള സുരക്ഷയ്ക്കും ഊന്നല്‍


    നല്‍കണമെന്ന് ശ്രീ പ്രധാന്‍ ശക്തമായ ആവശ്യപ്പെട്ടു. പി.എം.യു.വൈ ഗുണഭോക്താക്കള്‍ക്ക് പാചകവാതകം


    സുരക്ഷിതമായും ശരിയായും ഉപയോഗിക്കേണ്ടതിനെക്കുറിച്ച് വിശദീകരിച്ചു നല്‍കുന്നതിനായി വീടുകളില്‍


    മെക്കാനിക്കുകളെ ഉപയോഗിച്ച് തന്നെ കണക്ഷന്‍ നല്‍കണമെന്ന് തീരുമാനിച്ചിട്ടുണ്ടെന്നും അദ്ദേഹം വ്യക്തമാക്കി.


    പാചകവാതകത്തിന്റെ സുരക്ഷിതമായ ഉപയോഗത്തെക്കുറിച്ച് മനസിലാക്കികൊടുക്കുന്നതിനായി രാജ്യത്ത്


    അങ്ങോളമിങ്ങോളം സുരക്ഷാ ക്ലിനിക്കുകള്‍/ക്യാമ്പുകള്‍ എന്നിവ സംഘടിപ്പിക്കുമെന്നും ശ്രീ. ധര്‍മേന്ദ്ര പ്രധാന്‍


    അറിയിച്ചു.

    
    
    (Release ID: 1490471) Visitor Counter : 3