      PIB Headquarters

      മെഡിക്കല്‍ ബിരുദ, ബിരുദാനന്തര കോഴ്‌സുകളിലെ സീറ്റുകള്‍ വര്‍ദ്ധിപ്പിക്കും: കേന്ദ്ര ആരോഗ്യ മന്ത്രി ജെ.പി നദ്ദ
      Posted On: 15 MAY 2017 4:53PM by PIB Thiruvananthpuram


    
    രാജ്യത്ത് വിദഗ്ദ ഡോക്ടര്‍മാരുടെ കുറവ് പരിഹരിക്കാനായി നിലവിലുള്ള മെഡിക്കല്‍ കോളേജുകളില്‍ ബിരുദ,
    ബിരുദാനന്തര കോഴ്‌സുകളിലെ സീറ്റുകള്‍ വര്‍ദ്ധിപ്പിക്കുമെന്ന് കേന്ദ്ര ആരോഗ്യ, കുടുംബക്ഷേമ മന്ത്രി ശ്രീ. ജെ.പി നദ്ദ
    അറിയിച്ചു. ഡോക്ടര്‍മാരുടെ ക്ഷാമം പരിഹരിക്കാന്‍ കേന്ദ്ര ഗവണ്‍മെന്റ് പുതുതായി മെഡിക്കല്‍ കോളജുകള്‍
    ആരംഭിക്കുകയും ചെയ്യും. തിരുവനന്തപുരത്തെ ശ്രീചിത്രാ ഇന്‍സ്റ്റിറ്റ്യൂട്ട് ഓഫ് മെഡിക്കല്‍ സയന്‍സസ് ആന്റ്
    ടെക്‌നോളജിയുടെ മുപ്പത്തി മൂന്നാമത് വാര്‍ഷിക ബിരുദദാനച്ചങ്ങില്‍ മുഖ്യാതിഥിയായി പങ്കെടുക്കുകയായിരുന്നു
    അദ്ദേഹം. പ്രവേശന നടപടികള്‍ സുതാര്യമാക്കാനായാണ് ഏകീകൃത പ്രവേശന പരീക്ഷയായ നീറ്റ് ഗവണ്‍മെന്റ്
    നടപ്പിലാക്കിയതെന്ന് ശ്രീ. നദ്ദ അദ്ദേഹം ചൂിക്കാട്ടി.
    രാജ്യത്തിന്റെ വിദൂരഗ്രാമങ്ങളിലുള്ള ദുരിതമനുഭവിക്കുന്ന ജനവിഭാഗങ്ങളുടെ സേവനത്തിനായി തങ്ങളുടെ
    ജീവിതത്തില്‍നിന്ന് ചെറിയ ഒരു പങ്ക് സമയമെങ്കിലും നീക്കിവെക്കണമെന്ന് അദ്ദേഹം മെഡിക്കല്‍
    ബിരുദധാരികളോട് ആവശ്യപ്പെട്ടു. മെഡിക്കല്‍ കോളേജുകള്‍ക്കു പുറത്തുള്ള യഥാര്‍ത്ഥ ലോകത്ത്
    ശോഭിക്കണമെങ്കില്‍ ക്ലിനിക്കല്‍ നൈപുണ്യങ്ങള്‍ക്കു പുറമേ മാനേജ്‌മെന്റ് വൈദഗ്ദ്യങ്ങള്‍ കൂടി ആര്‍ജ്ജിക്കണമെന്ന്
    അദ്ദേഹം അഭിപ്രായപ്പെട്ടു. നിലവില്‍ രാജ്യത്തെ സാഹചര്യം ബിരുദദാരികള്‍ക്ക് ഏറെ അവസരങ്ങള്‍
    നല്‍കുന്നതാണെന്ന് കേന്ദ്രമന്ത്രി ചൂിക്കാട്ടി.
    ആരോഗ്യ സേവനങ്ങള്‍ ലഭ്യമാകുന്നതിലെ അസന്തുലിതാവസ്ഥ പരിഹരിക്കുകയാണ് ഗവണ്‍മെന്റ്
    ലക്ഷ്യമിടുന്നതെന്ന് ശ്രീ. നദ്ദ വ്യക്തമാക്കി. വൈദ്യശാസ്ത്ര രംഗത്തെ അസാന്‍മാര്‍ഗിക പ്രവണതകള്‍ ചികിത്സാ
    ചെലവുകള്‍ വര്‍ദ്ധിപ്പിക്കുന്നതായും സുസ്ഥിരവും സാധാരണക്കാര്‍ക്ക് പ്രാപ്യവുമായ ചികിത്സാ സാങ്കേതിക
    വിദ്യകള്‍ ലഭ്യമാക്കുന്നതില്‍ ശ്രീചിത്രയടക്കമുള്ള സ്ഥാപനങ്ങള്‍ക്ക് ഏറെ സംഭാവനകള്‍ നല്‍കാന്‍ കഴിയുമെന്നും
    കേന്ദ്ര മന്ത്രി പറഞ്ഞു
    അരോഗ്യ പരിരക്ഷാ രംഗത്ത് ഗവണ്‍മെന്റിന് മാത്രമായി ഒന്നും ചെയ്യാനാവില്ലെന്നും എല്ലാവിഭാഗങ്ങളുടെയും
    പിന്തുണ ഇതിനാവാശ്യമാണെന്നും അദ്ദേഹം ചൂിക്കാട്ടി. ആരോഗ്യവും രോഗവും, ജൈവ സാങ്കേതികവിദ്യ, സ്റ്റംസെല്‍
    ബയോളജി ആന്റ്ടിഷ്യൂ എഞ്ചിനീയറിംഗ്, വിവര സാങ്കേതികവിദ്യ, നാനോ ടെക്‌നോളജി, ബയോ ഇന്‍ഫര്‍മാറ്റിക്‌സ്,
    സ്ട്രക്ചറല്‍ ബയോളജി എന്നിവയില്‍ കൂടുതല്‍, ഗവേഷണവും വികസനവും പ്രോത്സാഹിപ്പിക്കണമെന്ന് ശ്രീ. നദ്ദ
    അഭിപ്രായപ്പെട്ടു.
    ദേശീയ ആണവോര്‍ജ്ജ കമീഷന്‍ മുന്‍ ചെയര്‍മാന്‍ ഡോ. അനില്‍ കാകോദ്കര്‍ ചടങ്ങില്‍ വിശിഷ്ടാതിഥിയായിരുന്നു.
    ശ്രീചിത്ര ഇന്‍സ്റ്റിറ്റ്യൂട്ട് പ്രസിഡന്റും മുന്‍ കാബിനറ്റ് സെക്രട്ടറിയുമായ ശ്രീ.കെ.എം ചന്ദ്രശേഖര്‍ അധ്യക്ഷത വഹിച്ചു.
    ഇന്‍സ്റ്റിറ്റ്യൂട്ട് ഡയറക്ടര്‍ പ്രൊഫസര്‍ ആശാ കിഷോര്‍ സ്വാഗതവും ഡോ. പി കല്യാണ കൃഷ്ണന്‍ നന്ദിയും പറഞ്ഞു.

    
    
    (Release ID: 1490644) Visitor Counter : 2