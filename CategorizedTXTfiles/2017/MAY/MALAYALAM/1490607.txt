      PIB Headquarters

      ഔദ്യോഗിക പദവി ദുരുപയോഗം ചെയ്ത് കാര്‍ഗോ കമ്പനിയെ സഹായിച്ച കേസില്‍ കസ്റ്റംസ് മുന്‍ ഡെപ്യൂട്ടി കമീഷണര്‍ക്ക് ഒരു വര്‍ഷം തടവും 60 ലക്ഷം രൂപ പിഴയും
      Posted On: 04 MAY 2017 3:30PM by PIB Thiruvananthpuram


    ഔദ്യോഗിക പദവി ദുരുപയോഗം ചെയ്ത് കാര്‍ഗോ എജന്‍സിക്ക് കസ്റ്റംസ് തീരുവയില്‍ അനധികൃത ഇളവ് നല്‍കിയ


    കേസില്‍ നെടുമ്പാശ്ശേരി എയര്‍പോര്‍ട്ടിലെ എയര്‍കാര്‍ഗോ കോപ്ലക്‌സിലെ മുന്‍ കസ്റ്റംസ് ഡെപ്യൂട്ടി കമ്മീഷണര്‍


    ആയിരുന്ന കെ.എസ്. ചന്ദ്രശേഖറിന് എറണാകുളം സി.ബി.ഐ. പ്രത്യേക കോടതി ഒരു വര്‍ഷം കഠിന തടവും 60


    ലക്ഷം രൂപ പിഴയും വിധിച്ചു.


    കേസിലെ രണ്ടും മൂന്നും പ്രതികളായ കൊച്ചിയിലെ മാര്‍സ് കാര്‍ഗോ ഏജന്‍സീസ് പങ്കാളികളായ രാജു


    മാത്യുവിനും ജോര്‍ജ്ജ് ബാസ്റ്റിനും കോടതി രണ്ടു വര്‍ഷം കഠിന തടവും 30 ലക്ഷം രൂപ വീതം പിഴയും വിധിച്ചു.


    നെടുമ്പാശ്ശേരി എയര്‍പോര്‍ട്ടിലെ എയര്‍കാര്‍ഗോ, കോംപ്ലക്‌സില്‍ ഡെപ്യൂട്ടി കസ്റ്റംസ് കമീഷണറായിരിക്കെ


    തന്റെ ഔദ്യോഗിക പദവി ദുരുപയോഗം ചെയ്ത് ചന്ദ്രശേഖര്‍ പലപ്പോഴും മേല്‍ കാര്‍ഗോ സൂചിപ്പിച്ച കമ്പനിയുടെ


    ചരക്കുകള്‍ കസ്റ്റംസ് തീരുവ ഈടാക്കാതെ അനധികൃതമായി കടത്തിവിട്ടു.


    ഇതിനു പ്രതിഫലമായി കാര്‍ഗോ കമ്പനിയില്‍ നിന്ന് എട്ട് തവണയായി 3,79,350 രൂപയും കൈപ്പറ്റി.


    കര്‍ണ്ണാടകയിലെ ബസവേശ്വര ക്ഷേത്ര കമ്മിറ്റിയുടെ പേരിലെടുത്ത ഡിമാന്റ് ഡ്രാഫ്റ്റായാണ് പണം കൈമാറിയത്.


    സി.ബി.ഐ.യുടെ കൊച്ചി യൂണിറ്റിലെ അഴിമതി വിരുദ്ധ വിഭാഗമാണ് കേസ് അന്വേഷിച്ചത്.

    
    
    (Release ID: 1490607) Visitor Counter : 2