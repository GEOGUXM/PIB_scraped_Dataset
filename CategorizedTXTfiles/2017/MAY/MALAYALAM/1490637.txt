      PIB Headquarters

      ശ്രീചിത്രാ ഇന്‍സ്റ്റിറ്റ്യൂട്ട് ബിരുദ ദാന ചടങ്ങില്‍ കേന്ദ്ര ആരോഗ്യമന്ത്രി മുഖ്യാതിഥി
      Posted On: 12 MAY 2017 4:46PM by PIB Thiruvananthpuram


    
    കേന്ദ്ര ശാസ്ത്രസാങ്കേതിക വകുപ്പിന് കീഴിലുള്ള തിരുവനന്തപുരത്തെ ശ്രീചിത്തിരതിരുനാള്‍ ഇന്‍സ്റ്റിട്യൂട്ട് ഫോര്‍
    മെഡിക്കല്‍ സയന്‍സസ് ആന്റ് ടെക്‌നോളജിയുടെ 33 ാമത് വാര്‍ഷിക ബിരുദദാനചടങ്ങ് 2017 മെയ് 15 (തിങ്കളാഴ്ച)
    നടക്കും. ഇന്‍സ്റ്റിറ്റ്യൂട്ടിലെ അച്യുതമേനോന്‍ സെന്റര്‍ ഓഡിറ്റോറിയത്തില്‍ രാവിലെ 11 മണിക്കാണ് ചടങ്ങ്. പിഡിഎഫ്,
    പിഡിസി സി, പിഎച്ച്ഡി, എംപിഎച്ച്, എംഫില്‍, എംഎസ് തുടങ്ങിയ കോഴ്‌സുകള്‍ പൂര്‍ത്തിയാക്കിയ 122 സീനിയര്‍
    റസിഡന്റുകളും വിദ്യാര്‍ത്ഥികളുമാണ് ഈ ചടങ്ങില്‍ ബിരുദം സ്വീകരിക്കുന്നത്.


    മുഖ്യാതിഥിയായ കേന്ദ്ര ആരോഗ്യ കുടുംബക്ഷേമ വകുപ്പ് മന്ത്രി ശ്രീ ജഗത് പ്രകാശ് നദ്ദ ബിരുദദാന പ്രസംഗം
    നടത്തുകയും ബിരുദദാനം നിര്‍വ്വഹിക്കുകയും ചെയ്യുന്നു. മുന്‍ കേന്ദ്ര കാബിനറ്റ് സെക്രട്ടറിയും ശ്രീചിത്ര ഇന്‍സ്റ്റിട്യൂട്ട്
    പ്രസിഡന്റുമായ ശ്രീ കെ. എം. ചന്ദ്രശേഖര്‍ ചടങ്ങില്‍ അധ്യക്ഷത വഹിക്കും. അണുശക്തി കമ്മീഷന്‍ മുന്‍ ചെയര്‍മാന്‍
    ഡോ. അനില്‍ കാകോദ്കര്‍ ചടങ്ങില്‍ വിശിഷ്ടാതിഥിയായി പങ്കെടുക്കും. ശ്രീചിത്ര ഇന്‍സ്റ്റിട്യൂട്ട് ഡയറക്ടറായ പ്രൊഫ.
    ആശ കിഷോര്‍ ഇന്‍സ്റ്റിട്യൂട്ടിന്റെ അക്കാദമിക പ്രവര്‍ത്തന റിപ്പോര്‍ട്ട് അവതരിപ്പിക്കും.

    
    
    (Release ID: 1490637) Visitor Counter : 2
    
    
      Read this release in: English