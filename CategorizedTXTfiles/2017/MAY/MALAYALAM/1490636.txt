      PIB Headquarters

      ആകാശവാണി അഖിലേന്ത്യാസംഗീത മത്സരം
      Posted On: 09 MAY 2017 4:15PM by PIB Thiruvananthpuram


    സംഗീതരംഗത്തെ യുവപ്രതിഭകളെ കണ്ടെത്തുന്നതിനും പ്രോത്സാഹിപ്പിക്കുന്നതിനും വേണ്ടി
    ആകാശവാണി എല്ലാവര്‍ഷവും അഖിലേന്ത്യാ അടിസ്ഥാനത്തില്‍ മത്സരങ്ങള്‍ സംഘടിപ്പിച്ചുവരുന്നു. ഈ വര്‍ഷത്തെ
    പ്രാഥമിക മത്സരങ്ങള്‍ ആഗസ്റ്റ് മാസം നടത്തും. ഇനി പറയുന്ന ഇനങ്ങളിലാണ് മത്സരങ്ങള്‍. ഹിന്ദുസ്ഥാനി/കര്‍ണ്ണാടക
    സംഗീത വിഭാഗങ്ങളില്‍ ശാസ്ത്രീയസംഗീതം വായ്പ്പാട്ട്, ലളിതസംഗീതം, നാടന്‍പാട്ട് എന്നിവയില്‍ ആണ്‍കുട്ടികള്‍ക്കും
    പെണ്‍കുട്ടികള്‍ക്കും പ്രത്യേകം മത്സരങ്ങളും ഉപകരണസംഗീതത്തില്‍ വയലിന്‍, വീണ, മൃദംഗം, തവില്‍, ഘടം,
    ഗഞ്ചിറ, മുഖര്‍ശംഖ്, തബല, പുല്ലാങ്കുഴല്‍, നാദസ്വരം, ക്ലാറിനറ്റ്, സാക്‌സോഫോണ്‍, ഹാര്‍മോണിയം എന്നീ ഇനങ്ങളില്‍
    പൊതുവായും മത്സരങ്ങള്‍ ഉണ്ടായിരിക്കും.


    നിബന്ധനകള്‍ :-
    1. 2017 ജൂണ്‍ 30ന് 16 വയസ്സു പൂര്‍ത്തിയായവരും 24 വയസ്സു കഴിയാത്തവരുമായിരിക്കണം
    മത്സരാര്‍ത്ഥികള്‍.
    2. ആകാശവാണിയുടെ ഏതെങ്കിലും നിലയത്തില്‍നിന്നും സംഗീതത്തിന് നിലവില്‍ ഓഡീഷന്‍
    വിജയിച്ചവരോ ഗ്രേഡ് കിട്ടിയവരോ മത്സരത്തില്‍ പങ്കെടുക്കാന്‍ പാടില്ല.
    3. ആകാശവാണി ഗായകസംഘത്തില്‍ അംഗങ്ങളായിട്ടുള്ളവര്‍ യുവവാണിയിലും ലോക്കല്‍
    റേഡിയോ നിലയങ്ങളിലും സംഗീത സംഗീതേതര പരിപാടികളില്‍ പങ്കെടുത്തിട്ടുള്ളവര്‍ നിശ്ചിത
    പ്രായപരിധിക്കുള്ളില്‍ വരുന്നുവെങ്കില്‍ ഈ മത്സരത്തില്‍ പങ്കെടുക്കാവുന്നതാണ്.
    4. ആകാശവാണി നിലയങ്ങളില്‍നിന്നും അപേക്ഷാഫോറം ലഭിക്കും. അപേക്ഷയോടൊപ്പം വയസ്സ്
    തെളിയിക്കുന്നതിനുള്ള സാക്ഷ്യപത്രംകൂടി അയക്കേണ്ടതാണ്. ഏതെങ്കിലും അംഗീകൃത
    വിദ്യാഭ്യാസസ്ഥാപനത്തിലെ ഹെഡ്മാസ്റ്ററോ പ്രിന്‍സിപ്പലോ നല്‍കുന്നതോ അല്ലെങ്കില്‍
    മജിസ്‌ട്രേറ്റ് സാക്ഷ്യപ്പെടുത്തിയിട്ടുള്ള സാക്ഷ്യപത്രമോ സമര്‍പ്പിക്കണം.
    കൂടാതെ, സ്റ്റേഷന്‍ ഡയറക്ടര്‍, ആകാശവാണി, തിരുവനന്തപുരം-14, എന്ന വിലാസത്തിലേക്ക് 500/- രൂപയുടെ
    ഡിമാന്റ് ഡ്രാഫ്റ്റ്കൂടി അപേക്ഷയോടൊപ്പം സമര്‍പ്പിക്കണം. ഡിമാന്റ് ഡ്രാഫ്റ്റിന്റെ നമ്പര്‍ അപേക്ഷയില്‍
    രേഖപ്പെടുത്തേണ്ടതാണ്.
    തിരുവനന്തപുരം, കൊല്ലം, കോട്ടയം, ആലപ്പുഴ, പത്തനംതിട്ട, ഇടുക്കി എന്നീ ജില്ലകളില്‍ താമസിക്കുന്ന
    മത്സരാര്‍ത്ഥികള്‍ ആകാശവാണി തിരുവനന്തപുരം നിലയത്തില്‍ അപേക്ഷിച്ചാല്‍ മതിയാകും.
    പൂരിപ്പിച്ച അപേക്ഷകള്‍ 2017 ജൂണ്‍ 9 ന് മുമ്പായി നിലയത്തില്‍ ലഭിക്കണം.
    വിലാസം :


    സ്റ്റേഷന്‍ ഡയറക്ടര്‍
    (ആകാശവാണി അഖിലേന്ത്യാസംഗീത മത്സരം)
    ആകാശവാണി, വഴുതക്കാട്
    തിരുവനന്തപുരം - 695 014

    
    
    (Release ID: 1490636) Visitor Counter : 2