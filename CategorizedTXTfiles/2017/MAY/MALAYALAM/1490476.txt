      പ്രധാനമന്ത്രിയുടെ ഓഫീസ്‌

      പ്രധാനമന്ത്രിയുടെ ശ്രീലങ്ക സന്ദര്‍ശനം ആരംഭിച്ചു;ശ്രീലങ്ക സന്ദര്‍ശനത്തിന് മുന്നോടിയായുള്ള പ്രധാനമന്ത്രി ശ്രീ. നരേന്ദ്ര മോദിയുടെ ഫേസ്ബുക്ക് പോസ്റ്റ്
      Posted On: 11 MAY 2017 1:41PM by PIB Thiruvananthpuram


    'ഞാന്‍ ഇന്ന് അതായത്, മെയ് 11 മുതല്‍ രണ്ടുദിവസത്തെ സന്ദര്‍ശനത്തിനായി ശ്രീലങ്കയിലായിരിക്കും. ഇത്


    രണ്ടുവര്‍ഷത്തിനിടെയിലെ എന്റെ രണ്ടാമത്തെ സന്ദര്‍ശനവും നമ്മുടെ ശക്തമായ ബന്ധത്തിന്റെ സൂചനയുമാണ്.


    സന്ദര്‍ശനത്തിനിടെ മെയ് 12ന് കൊളംബോയിലെ അന്താരാഷ്ട്ര വേസക് ദിനാഘോഷങ്ങളില്‍ ഞാന്‍ പങ്കെടുക്കും.


    ബുദ്ധമതത്തിലെ മുതിര്‍ന്ന ആത്മീയ നേതാക്കളുമായും പണ്ഡിതരുമായും ദൈവശാസ്ത്രജ്ഞാനികളുമായും


    ആശയവിനിമയം നടത്തും. പ്രസിഡന്റ് മൈത്രിപാല സിരിസേന, പ്രധാനമന്ത്രി റെനില്‍ വിക്രമസിംഗെ


    എന്നിവരൊടൊപ്പം ഈ ആഘോഷങ്ങളില്‍ പങ്കെടുക്കാന്‍ കഴിയുന്നത് എന്റെ ഭാഗ്യമാണ്.
    ഇന്ത്യക്കും ശ്രീലങ്കയ്ക്കും ഇടയില്‍ ശാശ്വതമായി നിലകൊള്ളുന്ന ബന്ധങ്ങളില്‍ ഒന്നായ പൊതുവായ ബുദ്ധമത


    പൈതൃകം മുന്നോട്ട് വയ്ക്കുന്നതാണ് തന്റെ സന്ദര്‍ശനം.
    2015 ലെ എന്റെ കഴിഞ്ഞ സന്ദര്‍ശനവേളയില്‍ നൂറ്റാണ്ടുകളുടെ പാരമ്പര്യമുള്ള മുന്‍നിര ബുദ്ധമത കേന്ദ്രവും


    യുനെസ്‌കോയുടെ ലോകപൈതൃക പട്ടികയിലുള്ളതുമായ അനുരാധപുര സന്ദര്‍ശിക്കാന്‍ അവസരം


    ലഭിക്കുകയുണ്ടായി.
    ഇപ്രാവശ്യം കാന്‍ഡിയിലെ ടെമ്പിള്‍ ഓഫ് ദ സേക്രഡ് ടൂത്ത് റെലികില്‍ ആരാധ്യനായ ശ്രീ ദലാദ മാലിഗവയില്‍


    ആദരവ് അര്‍പ്പിക്കാനും അവസരമുണ്ടാകും.
    ഗംഗരാമയ്യാ ക്ഷേത്രത്തില്‍ സീമാ മലാക്കയെ സന്ദര്‍ശിച്ച് അവിടത്തെ പരമ്പരാഗതമായ വിളക്കുതെളിയിക്കല്‍


    ചടങ്ങില്‍ പങ്കെടുത്തുകൊണ്ട് കൊളംബോയിലെ എന്റെ യാത്ര ആരംഭിക്കും.
    പ്രസിഡന്റ് മൈത്രിപാല സിരിസേന, പ്രധാനമന്ത്രി റെനില്‍ വിക്രമസിംഗെ മറ്റു വിശിഷ്ട വ്യക്തികള്‍ എന്നിവരെയും


    ഞാന്‍ സന്ദര്‍ശിക്കും.
    ഞാന്‍ ശ്രീലങ്കയുടെ നാട്ടിന്‍പുറം സന്ദര്‍ശിക്കുകയും അവിടെ ഇന്ത്യന്‍ സഹായത്തോടെ നിര്‍മ്മിച്ച ഡിക്കോയ


    ആശുപത്രിയുടെ ഉദ്ഘാടനം നിര്‍വഹിക്കുകയും ഇന്ത്യന്‍ വംശജരായ തമിഴ് സമൂഹവുമായി ആശയവിനിമയം


    നടത്തുകയും ചെയ്യും.
    ശ്രീലങ്കയില്‍ നിന്നുള്ള കൂടുതല്‍ കാര്യങ്ങള്‍ ഞാന്‍ സമൂഹമാധ്യമങ്ങളില്‍കൂടി പങ്കുവെക്കും. ശ്രീലങ്കയിലെ എന്റെ


    എല്ലാ പരിപാടികളും നിങ്ങള്‍ക്ക് നരേന്ദ്ര മോദി മൊബൈല്‍ ആപ്പി' ലൂടെ തത്സമയം വീക്ഷിക്കാം.'

    
    
    (Release ID: 1490476) Visitor Counter : 2