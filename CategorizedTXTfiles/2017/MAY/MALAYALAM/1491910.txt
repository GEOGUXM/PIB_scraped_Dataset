      നൈപുണ്യ വികസന, സംരംഭക മന്ത്രാലയം

      ഡയറക്ടറേറ്റ് ഓഫ് ട്രെയിനിങ്ങ് പുതിയ കോഴ്‌സുകള്‍ പ്രഖ്യാപിച്ചു
      Posted On: 29 MAY 2017 5:56PM by PIB Thiruvananthpuram


    കേന്ദ്ര നൈപുണ്യ വികസന സംരംഭകത്വ മന്ത്രാലയത്തിന് കീഴിലുള്ള ഡയറക്ടറേറ്റ് ഓഫ് ട്രെയിനിങ്ങ് പുതിയ

    അക്കാദമിക് വര്‍ഷത്തില്‍ നൈപുണ്യമേഖലയുമായി ബന്ധപ്പെട്ട് അഞ്ച് ഡിപ്ലോമ കോഴ്‌സുകള്‍ക്ക് തുടക്കമിട്ടു.
    വെല്‍ഡിങ്ങ് ടെക്‌നോളജി, ഇന്‍ഡസ്ട്രിയല്‍ ഇലക്ട്രോണിക്‌സ് ആന്‍ഡ് ഓട്ടോമേഷന്‍, മാനുഫാക്ചറിങ്ങ് ടെക്‌നോളജി,
    ഓട്ടോമോട്ടീവ് ടെക്‌നോളജി, ഐടി, നെറ്റ് വര്‍ക്കിങ്ങ്, ക്ലൗഡ് കമ്പ്യൂട്ടിങ്ങ് എന്നിവ ആരംഭിക്കാനാണ്
    എന്‍സിവിടിയുടെ ഉപസമിതി യോഗത്തില്‍ ധാരണയായത്.
    അഡ്വാന്‍സ്ഡ് ട്രെയിനിങ്ങ് ഇന്‍സ്റ്റിറ്റ്യൂട്ടു(എടിഐ)കളില്‍ 2017 ആഗസ്റ്റ് സെപ്തംബര്‍ മാസങ്ങളിലാണ് രണ്ട് വര്‍ഷത്തെ
    കാലാവധിയുള്ള കോഴ്‌സുകള്‍ തുടങ്ങുക. കമ്പ്യൂര്‍ ന്യൂമാറ്റിക് കണ്‍ട്രോള്‍ (സിഎന്‍സി) മെഷീനിങ്ങ്, ഓട്ടോമോട്ടീവ്
    ടെക്‌നോളജി, വെല്‍ഡിങ്ങ്, മെക്കാട്രോണിക്‌സ്, ഇന്‍ഡസ്ട്രിയല്‍ ഇലക്ടോണിക്‌സ്, ഓട്ടോമേഷന്‍ എന്നിവയില്‍
    വൈദ്ഗദ്യം മെച്ചപ്പെടുത്താന്‍ ഉദ്ദേശിച്ചുള്ളതാണ് കോഴ്‌സുകള്‍.


    ആവശ്യത്തിനനുസരിച്ച് തൊഴില്‍ ശക്തിയില്ലെന്നിരിക്കെ, വ്യവസായ മേഖലയില്‍ നിന്നുള്ള ആവശ്യകതയോടുള്ള
    പ്രതികരണമെന്ന നിലയിലാണ് നൈപുണ്യമേഖലയില്‍ അഞ്ച് ഉന്നത നിലവാരത്തിലുള്ള ഡിപ്ലോമ കോഴ്‌സുകള്‍
    ആരംഭിക്കുന്നതെന്ന് കേന്ദ്ര കേന്ദ്ര നൈപുണ്യ വികസന സംരംഭകത്വ സഹമന്ത്രി ശ്രീ രാജീവ് പ്രതാപ് റൂഡി പറഞ്ഞു.
    പ്രത്യേക മേഖലകളില്‍ വ്യവസായങ്ങള്‍ നൈപുണ്യതൊഴില്‍ശക്തിയെ ആവശ്യപ്പെടുകയാണ്. ഇതിലൂടെ
    എടിഐകള്‍, വ്യവസായ മേഖലയിലെ ആവശ്യകതയും വിതരണവും തമ്മിലുള്ള വിടവ് കുറച്ചുകൊണ്ടുവരും.
    ഇന്ത്യയെ ലോകത്തിന്റെ നൈപുണ്യ തലസ്ഥാനമാക്കി മാറ്റുരകയെന്ന കാഴ്ചപ്പാടിന്റെ അടുത്തെത്തിക്കാന്‍ ഈ ചുവട്
    വെയ്പ്പിനാവുമെന്നും ശ്രീ രാജീവ് പ്രതാപ് റൂഡി പറഞ്ഞു.
    

    
    (Release ID: 1491910) Visitor Counter : 2