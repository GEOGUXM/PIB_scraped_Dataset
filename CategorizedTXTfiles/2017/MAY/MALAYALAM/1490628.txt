      PIB Headquarters

      റബ്ബര്‍നൈപുണ്യവികസനപദ്ധതി - രണ്ടാംഘട്ടത്തിനു തുടക്കമായി
      Posted On: 09 MAY 2017 4:14PM by PIB Thiruvananthpuram


    

    'പ്രധാന്‍മന്ത്രി കൗശല്‍ വികാസ് യോജന' (പി.എം.കെ.വി.വൈ.) പദ്ധതിപ്രകാരം കേരളത്തിലെ
    ചെറുകിടറബ്ബര്‍മേഖലയില്‍ നടപ്പാക്കുന്ന നൈപുണ്യവികസനപദ്ധതിയുടെ രണ്ടാംഘട്ട പരിശീലനപരിപാടികള്‍ക്ക്
    തുടക്കമായി. രണ്ടാംഘട്ടത്തില്‍ കേരളം, കര്‍ണാടകം, തമിഴ്‌നാട്, ത്രിപുര,അസം എന്നീ സംസ്ഥാനങ്ങളിലായി 22,000
    പേര്‍ക്ക് പരിശീലനം നല്‍കാനാണ് കേന്ദ്രസര്‍ക്കാര്‍ അനുമതി നല്‍കിയിട്ടുള്ളത്. കേന്ദ്ര നൈപുണ്യവികസന
    കോര്‍പറേഷനും റബ്ബര്‍ സ്‌കില്‍ ഡെവലപ്‌മെന്റ് കൗണ്‍സിലുമായി സഹകരിച്ചാണ് പദ്ധതി നടപ്പാക്കുന്നത്.


    രണ്ടാംഘട്ടത്തില്‍ കേരളം, കര്‍ണാടകം, തമിഴ്‌നാട് എന്നിവിടങ്ങളില്‍ മാത്രമായി 17,000 പേര്‍ക്ക് റബ്ബര്‍ടാപ്പര്‍,
    പ്രോസസിങ് ടെക്‌നീഷ്യന്‍, തോട്ടം തൊഴിലാളി, റബ്ബര്‍നഴ്‌സറി തൊഴിലാളി എന്നീ തൊഴില്‍മേഖലകളിലായി
    പരിശീലനം നല്‍കും. കൂടുതല്‍ വിവരങ്ങള്‍ക്ക് റബ്ബര്‍ബോര്‍ഡ് റീജിയണല്‍ ഓഫീസുകളുമായോ റബ്ബര്‍ബോര്‍ഡ്
    കോള്‍സെന്ററുമായോ ബന്ധപ്പെടുക. ഫോണ്‍ നമ്പര്‍ 0481 2576622 ആണ്.


    ടാപ്പര്‍മാര്‍ക്കും സംസ്‌കരണമേഖലയില്‍ പ്രവര്‍ത്തിക്കുന്നവര്‍ക്കുമായി നടത്തിയ നൈപുണ്യവികസനപദ്ധതിയുടെ
    ആദ്യഘട്ടപരിശീലനപരിപാടികളില്‍ 10,000 പേര്‍ പങ്കെടുത്ത് വിജയകരമായി പരിശീലനം പൂര്‍ത്തിയാക്കി.

    
    
    (Release ID: 1490628) Visitor Counter : 2