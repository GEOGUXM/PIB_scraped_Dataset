      സൂക്ഷ്മ, ചെറുകിട, ഇടത്തരം മന്ത്രാലയം

      സൂക്ഷ്മ, ചെറുകിട, ഇടത്തരം സംരംഭങ്ങളുമായി ബന്ധപ്പെട്ട പോര്‍ട്ടലും മൊബൈല്‍ ആപ്പും കേന്ദ്രമന്ത്രി വെങ്കയ്യ നായിഡു പുറത്തിറക്കി
      Posted On: 02 MAY 2017 2:58PM by PIB Thiruvananthpuram


    സൂക്ഷ്മ, ചെറുകിട സംരംഭങ്ങള്‍ക്ക് തങ്ങള്‍ക്ക് ലഭിക്കേണ്ടുന്ന പണം വൈകുന്നത് സംബന്ധിച്ച പരാതികള്‍ ഓണ്‍ലൈനായി സമര്‍പ്പിക്കാന്‍ സഹായിക്കുന്ന പോര്‍ട്ടലും (എം.എസ്.എം.ഇ സഹായ സമിതി പോര്‍ട്ടല്‍) സൂക്ഷ്മ, ചെറുകിട, ഇടത്തരം സംരംഭകത്വ മന്ത്രാലയവുമായി (എം.എസ്.എം.ഇ) ബന്ധപ്പെട്ട എല്ലാ വിവരങ്ങളും ലഭ്യമാക്കുന്ന മൊബൈല്‍ ആപ്ലിക്കേഷനും ന്യൂഡല്‍ഹിയില്‍ നടന്ന ചടങ്ങില്‍ കേന്ദ്ര വാര്‍ത്താ വിതരണ പ്രക്ഷേപണ, നഗര വികസന, ഭവന, നഗര ദാരിദ്ര്യ ലഘൂകരണ മന്ത്രി ശ്രീ. വെങ്കയ്യ നായിഡു പ്രകാശനം ചെയ്തു. രാജ്യത്ത് ബിസിനസ് ചെയ്യുന്നത് എളുപ്പമാക്കാന്‍ എം.എസ്.എം.ഇ മന്ത്രാലയം സ്വീകരിച്ച നടപടികളെ ശ്രീ.വെങ്കയ്യ നായിഡു അഭിനന്ദിച്ചു.
    
    സ്റ്റാര്‍ട്ടപ്പുകള്‍ക്ക് ഈ പോര്‍ട്ടല്‍ വലിയ സഹായകമായിരിക്കുമെന്ന് ചടങ്ങില്‍ സംസാരിച്ച കേന്ദ്ര സൂക്ഷ്മ, ചെറുകിട, ഇടത്തരം സംരംഭകത്വ മന്ത്രി ശ്രീ. കല്‍രാജ് മിശ്ര അഭിപ്രായപ്പെട്ടു. പണം അനുവദിക്കുന്നതിലെ കാലതാമസമാണ് സ്റ്റാര്‍ട്ടപ്പുകള്‍ നേരിടുന്ന ഏറ്റവും വലിയ പ്രശ്‌നമെന്ന് അദ്ദേഹം ചൂണ്ടിക്കാട്ടി. എം.എസ്.എം.ഇ സഹായ സമിതി പോര്‍ട്ടലില്‍ പരാതി രേഖപ്പെടുത്തുന്നവര്‍ക്ക് അത് സംബന്ധിച്ച വിശദാംശങ്ങള്‍ ഇ-മെയില്‍, എസ്.എം.എസ് ആയി ലഭിക്കും. കേസ് സംബന്ധിച്ച പുരോഗതി വിശകലനം ചെയ്യാന്‍ ഉദ്യോഗസ്ഥരെയും സംസ്ഥാന ഗവണ്‍മെന്റുകളെയും ഇത് സഹായിക്കും. സൂക്ഷ്മ, ചെറുകിട, ഇടത്തരം സംരംഭകത്വ മന്ത്രാലയത്തെക്കുറിച്ചുള്ള എല്ലാ വിവരങ്ങളും ലഭ്യമാകുന്ന രീതിയിലാണ് മൈ എം.എസ്.എം.ഇ (MyMSME) എന്ന മൊബൈല്‍ ആപ് വികസിപ്പിച്ചിട്ടുള്ളത്. മന്ത്രാലയം നടപ്പിലാക്കിയിട്ടുള്ള എല്ലാ പദ്ധതികളെക്കുറിച്ചുള്ള വിവരവും അതിന് അപേക്ഷ സമര്‍പ്പിക്കാനുള്ള സൗകര്യവും ആപ്ലിക്കേഷനില്‍ ഉണ്ട്. http://msefc.msme.gov.in എന്നതാണ് പോര്‍ട്ടലിന്റെ വിലാസം. സൂക്ഷ്മ, ചെറുകിട, ഇടത്തരം സംരംഭകത്വ സഹമന്ത്രി ശ്രീ.ഹരി ഭായി പാര്‍ത്ഥി ഭായി ചൗധരിയും ചടങ്ങില്‍ സന്നിഹിതനായിരുന്നു.

    
    
    (Release ID: 1488976) Visitor Counter : 8