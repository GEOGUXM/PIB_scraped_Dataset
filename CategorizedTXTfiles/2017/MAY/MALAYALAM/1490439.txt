      സാംസ്‌കാരിക മന്ത്രാലയം

      രാജ്ഘട്ടിലെ ഗാന്ധി സ്മൃതി ആന്റ് ദര്‍ശന്‍ സമിതിയില്‍ രാഷ്ട്രീയ സ്വച്ഛതാ കേന്ദ്രം സ്ഥാപിക്കും
      Posted On: 03 MAY 2017 12:43PM by PIB Thiruvananthpuram


    ചമ്പാരണ്‍ സത്യാഗ്രഹത്തിന്റെ നൂറാം വാര്‍ഷികത്തില്‍ ന്യൂഡല്‍ഹി രാജ്ഘട്ടിലെ ഗാന്ധി സ്മൃതി ആന്റ് ദര്‍ശന്‍


    സമിതിയില്‍ രാഷ്ട്രീയ സ്വച്ഛതാ കേന്ദ്രം സ്ഥാപിക്കുമെന്ന് കേന്ദ്ര സാംസ്‌കാരിക, ടൂറിസം വകുപ്പ് സഹമന്ത്രി (സ്വതന്ത്ര്യ


    ചുമതല) ഡോ. മഹേഷ് ശര്‍മ്മ അറിയിച്ചു. സാംസ്‌കാരിക മന്ത്രാലയത്തിന്റെ ശുചിത്വ പക്ഷാചരണത്തിന്റെ


    സമാപനച്ചടങ്ങില്‍ സംസാരിക്കുകയായിരുന്നു അദ്ദേഹം. പക്ഷാചരണത്തിന്റെ ഭാഗമായി സാംസ്‌കാരിക മന്ത്രാലയം


    275 മണിക്കൂര്‍ ശുചിത്വ, ബോധവത്കരണ പ്രവര്‍ത്തനങ്ങള്‍ക്ക് വിനിയോഗിച്ചതായി ഡോ. മഹേഷ് ശര്‍മ്മ വ്യക്തമാക്കി.


    ദേശീയ മ്യൂസിയം സന്ദര്‍ശിക്കുന്ന ടൂറിസ്റ്റുകളെ ശുചിത്വത്തെക്കുറിച്ച് ബോധവത്കരിക്കുന്നതിനായി സാംസ്‌കാരിക


    മന്ത്രാലയം ഓഡിയോ- വിഷ്യല്‍ ആപ്പ് (e3.eguide.net.in) പുറത്തിറക്കിയിട്ടുണ്ടെന്ന് അദ്ദേഹം അറിയിച്ചു. കേന്ദ്ര


    ഗ്രാമവികസന, പഞ്ചായത്തീരാജ്, കുടിവെള്ള, ശുചീകരണ മന്ത്രി ശ്രീ.നരേന്ദ്ര സിംഗ് തോമാറും ചടങ്ങില്‍ പങ്കെടുത്തു.


    പക്ഷാചരണത്തോടനുബന്ധിച്ച് സാംസ്‌കാരിക മന്ത്രാലയത്തിനു കീഴിലുള്ള 7 സോണല്‍ കേന്ദ്രങ്ങളില്‍


    കുട്ടികള്‍ക്കായി ഉപന്യാസ രചന, പോസ്റ്റര്‍ മേക്കിംഗ്, പെയിന്റിംഗ് തുടങ്ങിയ മത്സരങ്ങള്‍ സംഘടിപ്പിച്ചു.

    
    
    (Release ID: 1490439) Visitor Counter : 4