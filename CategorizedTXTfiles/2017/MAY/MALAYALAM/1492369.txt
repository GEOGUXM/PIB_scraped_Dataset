      PIB Headquarters

      റെയില്‍വേയുടെ ലോക പുകയില വിരുദ്ധാചരണം
      Posted On: 30 MAY 2017 3:13PM by PIB Thiruvananthpuram


    

    
    ലോക പുകയില വിരുദ്ധ ദിനാചരണത്തിന്റെ ഭാഗമായി നാളെ (മേയ് 31). ദക്ഷിണ റെയില്‍വേയുടെ തിരുവനന്തപുരം ഡിവിഷനും, ഇന്‍ഡ്യന്‍ ഡെന്റല്‍ അസോസിയേഷന്‍ കേരള സംസ്ഥാന ഘടകവും, റീജണല്‍ കാന്‍സര്‍ അസോസിയേഷനും ചേര്‍ന്ന് വിപുലമായ പരിപാടികള്‍ സംഘടിപ്പിക്കും. തിരുവനന്തപുരം സെന്‍ട്രല്‍ റെയില്‍വേ സ്റ്റേഷനില്‍ നാളെ രാവിലെ 10 മണിക്ക് നടക്കുന്ന ചടങ്ങില്‍ ഇന്ത്യന്‍ ഡെന്റല്‍ അസോസിയേഷന്‍ സംസ്ഥാന പ്രസിഡന്റ് ഡോ.സാബു കുര്യന്‍ അദ്ധ്യക്ഷത വഹിക്കും.


    ദക്ഷിണ റെയില്‍വെ തിരുവനന്തപുരം ഡിവിഷണല്‍ മാനേജര്‍ ശ്രീ.പ്രകാശ്
    ബുട്ടാനി ദിനാചരണം ഉദ്ഘാടനം ചെയ്യും. IDA നാഷണല്‍ സെക്രട്ടറി ഡോ. അശോക് ഡോബ്‌ലെ മുഖ്യഅതിഥിയായിരിക്കും. ആര്‍.സി.സി.യിലെ മുന്‍ പ്രൊഫ. ഡോ. ബാബുമാത്യു മുഖ്യപ്രഭാഷണം നടത്തും.


    പുകയില നിയന്ത്രണത്തിന്റെ ആവശ്യകതയെക്കുറിച്ച് പൊതുജനങ്ങളെ മനസ്സിലാക്കാനായി ഒരു എക്‌സിബിഷന്‍ സ്‌പെഷ്യല്‍ ട്രെയിന്‍ സജ്ജമാക്കിയിട്ടുണ്ട്. രാവിലെ 11.30 ന് ഇത് യാത്ര പുറപ്പെടും. വര്‍ക്കല, കൊല്ലംസ്റ്റേഷനുകളില്‍ പൊതുജനങ്ങള്‍ക്ക് ഈ ട്രെയിന്‍ സന്ദര്‍ശിക്കാവുന്നതാണ്. ട്രെയിനില്‍ ഇന്‍ഡ്യന്‍ ഡെന്റല്‍ അസോസിയേഷന്റെയും റീജണല്‍ കാന്‍സര്‍ അസോസിയേഷന്റെയും അംഗങ്ങള്‍ പ്രദര്‍ശന വസ്തുക്കള്‍ വിവരിച്ചു നല്‍കുന്നതായിരിക്കും. റെയില്‍വേ ദുരന്ത നിവാരണ വിഭാഗം ഒരുക്കുന്ന പ്രത്യേക പ്രദര്‍ശനവും ഇതോടൊപ്പമുണ്ടാകും.


    തിരുവനന്തപുരം സെന്‍ട്രല്‍ റെയില്‍വേ സ്റ്റേഷനിലെ പ്ലാറ്റ്‌ഫോറത്തിലും ചെറിയ ഒരു പ്രദര്‍ശനം ഒരിക്കിയിട്ടുണ്ട്. പി.എം.എസ് ഡെന്റല്‍ കോളേജിലെയും, എന്‍.ഐ.എം.എസ്. ഡെന്റല്‍ കോളേജിലെയും വിദ്യാര്‍ത്ഥികളും ജീവനക്കാരും തിരുവനന്തപുരം സ്റ്റേഷനില്‍ ഒരു ഫ്‌ളാഷ് മോബും, വായിലെ കാന്‍സര്‍ ബോധവല്‍ക്കരണ രോഗ നിര്‍ണ്ണയ ക്യാമ്പും നടത്തുന്നതാണ്.


    സംസ്ഥാനത്തെ 20 പ്രധാന റെയില്‍വേ സ്റ്റേഷനുകളില്‍ പുകയില വിരുദ്ധ ദിനാചരണം നടക്കും. പുകയില വിരുദ്ധ ദിനാചരണ ഭാഗമായി സംസ്ഥാനതലത്തില്‍ ഡെന്റല്‍ വിദ്യാര്‍ത്ഥികള്‍ക്കായി സംഘടിപ്പിച്ച പോസ്റ്റര്‍, ഫോട്ടോഗ്രാഫി മത്സരങ്ങളിലെ വിജയികളെ നാളെ പ്രഖ്യാപിക്കും.

    
    
    (Release ID: 1492369) Visitor Counter : 3
    
    
      Read this release in: English