      મંત્રીમંડળ

      મંત્રીમંડળે વિજયવાડા એરપોર્ટનેઆંતરરાષ્ટ્રીય એરપોર્ટ તરીકે મંજૂરી આપી
      Posted On: 03 MAY 2017 8:35PM by PIB Ahmedabad


    પ્રધાનમંત્રી શ્રી નરેન્દ્ર મોદીની અધ્યક્ષતામાં કેન્દ્રીય મંત્રીમંડળની બેઠકમાં આંધ્રપ્રદેશ પુનર્ગઠન કાયદા , 2014ની જોગવાઈઓ મુજબ , વિજયવાડાને આંતરરાષ્ટ્રીય એરપોર્ટ તરીકે જાહેર કરવા માટેની મંજૂરી આપી છે.


    આ દરખાસ્ત રાજ્યની રાજધાની સાથે જોડાણમાં વધારો કરશે. તે એર-ટ્રાવેલર્સને સ્પર્ધાત્મક દરે સેવાઓના વિવિધ વિકલ્પ પ્રદાન કરશે તથા આંતરરાષ્ટ્રીય પેસેન્જર્સ અને કાર્ગો ટ્રાફિક લાવવા આંધ્રપ્રદેશના સ્થાનિક/આંતરરાષ્ટ્રીય પ્રવાસન અને સામાજિક-આર્થિક વિકાસને પ્રોત્સાહન આપશે.


    
    પૃષ્ઠભૂમિ :
    
    આંતરરાષ્ટ્રીય એરપોર્ટ તરીકે એરપોર્ટની જાહેરાત ટ્રાફિકની સંભવિતતા અને ઇન્ટરનેશનલ ફ્લાઇટ્સની કામગીરી માટે એરલાઇન્સની માગ પર નિર્ભર છે. ઉપરાંત ગ્રાઉન્ડ લાઇટિંગ સુવિધાઓ , રાત્રે વિમાનની કામગીરી માટે ઇન્સ્ટ્રુમેન્ટ લેન્ડિંગ સિસ્ટમ , મધ્યમ ક્ષમતા ધરાવતા લાંબી રેન્જના વિમાનને સેવા આપવા રનવેની પર્યાપ્ત લંબાઈ કે વિમાનના સમકક્ષ પ્રકાર , ઇમિગ્રેશન , સ્વાસ્થ્ય અને એનિમલ એન્ડ પ્લાન્ટ ક્વારેન્ટાઇન સર્વિસીસ પણ આંતરરાષ્ટ્રીય કામગીરી માટે જરૂરી છે.


    આંતરરાષ્ટ્રીય એરપોર્ટ તરીકે વિજયવાડા એરપોર્ટની જાહેરાત આંધ્રપ્રદેશ પુનર્ગઠન કાયદા , 2014ની જોગવાઈઓ સાથે સુસંગત છે અને પેસેન્જર ટ્રાફિકમાં વૃદ્ધિ , એરલાઇન્સ અને આંધ્રપ્રદેશ સરકારની માગને ધ્યાનમાં રાખીને કરવામાં આવી છે. એરપોર્ટ્સ ઓથોરિટી ઓફ ઇન્ડિયાએ આંતરરાષ્ટ્રીય કામગીરીઓ માટે પર્યાપ્ત માળખાગત સુવિધાઓ અને સુલભતામાં અપગ્રેડેશન હાથ ધર્યું છે.

    
    
    (Release ID: 1489178) Visitor Counter : 51
    
    
      Read this release in: English