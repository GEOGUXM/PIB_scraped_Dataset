      માનવ સંસાધન વિકાસ મંત્રાલય

      આગામી 5 વર્ષમાં આફ્રિકાના વિદ્યાર્થીઓ માટે શિષ્યાવૃત્તિની સંખ્યા વધારીને 50,000 કરવામાં આવશેઃ શ્રી જાવડેકર
      Posted On: 25 MAY 2017 5:15PM by PIB Ahmedabad


    ગાંધીનગર , 25-05-2017


    કેન્દ્રીય માનવ સંસાધન વિકાસ મંત્રી શ્રી પ્રકાશ જાવડેકરે જાહેરાત કરી હતી કે આફ્રિકાના વિદ્યાર્થીઓ માટે શિષ્યવૃત્તિ ની સંખ્યા આગામી 5 વર્ષમાં 24,000 થી વધારીને 50,000 થશે . શ્રી જાવડેકરે આજે ગુજરાતના ગાંધીનગરમાં મહાત્મા મંદિરમાં ‘ આફ્રિકા - ઇન્ડિયા કોઓપરેશન ઓન સ્કિલ ડેવલપમેન્ટ એન્ડ એજ્યુકેશન – ફોકસ ઓન પીપલ - ટૂ - પીપલ એક્સચેન્જ ’ પર સેશનને સંબોધન કર્યું હતું .


    આફ્રિકા - ઇન્ડિયા સહકાર પર બોલતા શ્રી જાવડેકરે કહ્યું હતું કે , ભારત વિવિધ ક્ષેત્રોમાં આફ્રિકાના દેશો સાથે ભાગીદારીને વધારે મજબૂત કરી રહ્યો છે અને કૌશલ્ય વિકાસમાં પણ સંબંધો મજબૂત થશે . ભારત અને આફ્રિકા સમાન વસતીજન્ય ખાસિયતો ધરાવે છે અને મોટી સંખ્યામાં યુવાનો ધરાવે છે . જો આપણે તેમને કૌશલ્ય અને રોજગારી પ્રદાન કરીએ તો તે આપણો વસતી વિષયક લાભ બનશે . ભારત અને આફ્રિકાએ એકબીજાની સફળતા અને ભૂલોમાંથી શીખવું જોઈએ .


    જાવડેકરે ભારપૂર્વક જણાવ્યું હતું કે , ભારત શિક્ષણમાં ગુણવત્તા સુધારવા પર ધ્યાન કેન્દ્રીત કરે છે . તેમણે જણાવ્યું હતું કે , તેમનું મંત્રાલય ભારતમાં વધુને વધુ વિદેશી વિદ્યાર્થીઓને આકર્ષવા વિવિધ વિકલ્પો વિચારે છે , કારણ કે વૈવિધ્યપૂર્ણ શિક્ષણ વિવિધ પાસા ખીલવે છે .


    મંત્રીએ નેશનલ ડિજિટલ લાઇબ્રેરી વિશે પણ ઉપસ્થિતિ લોકોને જાણકારી આપી હતી . તેમણે જણાવ્યું હતું કે , 6.5 મિલિયન પુસ્તકો અને સામાયિકોને આ લાઇબ્રેરીમાં અપલોડ કરવામાં આવ્યા છે . આ પ્રકારની પહેલ ભારત અને આફ્રિકા વચ્ચેની ભાગીદારીને મજબૂત કરશે તથા આ પ્રકારની ભાગીદારી વાસ્તવિક અને કાયમી હોય છે .


    રાજ્ય કક્ષાના કેન્દ્રીય નાણાં મંત્રી શ્રી સંતોષકુમાર ગંગવારે પણ વસતીનો લાભ લેવા તથા દુનિયા માટે માનવ સંસાધનની રાજધાની તરીકે ભારત અને આફ્રિકાની સંભવિતતા પર ભાર મૂક્યો હતો .


    આ પ્રસંગે લાઇબિરિયા સરકારના ઇકોનોમિક મેનેજમેન્ટના ડેપ્યુટી મિનિસ્ટર ઓલ્વિન ઇ અટ્ટા , પ્રજાસત્તાક ઇજિપ્તના ઇન્વેસ્ટમેન્ટ અને ઇન્ટરનેશનલ કોઓપરેશન મંત્રાલયના મંત્રીના પ્રથમ સલાહકાર મોએતાઝ યાકેન , વાપ્કોસના ચેરમેન અને મેનેજિંગ ડિરેક્ટર આર કે ગુપ્તા , સીઆઇઆઇ વેસ્ટર્ન રિજનના ચેરમેન નિનાદ કાર્પે અને અન્ય મહાનુભાવો પણ ઉપસ્થિત હતા .


    KSP/ J.Khunt/GP

    
    
    (Release ID: 1490812) Visitor Counter : 5