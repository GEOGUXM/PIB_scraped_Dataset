      મંત્રીમંડળ

      મંત્રીમંડળે પટ્ટાલમ રોડ પહોળો કરવા થ્રિસ્સૂર મ્યુનિસિપલ કોર્પોરેશનને કેરળમાં થ્રિસ્સૂર (ત્રિચુર)માં પોસ્ટ વિભાગની માલિકીની જમીન અને બિલ્ડિંગના હસ્તાંતરણને મંજૂરી આપી
      Posted On: 03 MAY 2017 8:34PM by PIB Ahmedabad


    પ્રધાનમંત્રી શ્રી નરેન્દ્ર મોદીની અધ્યક્ષતામાં કેન્દ્રીય મંત્રીમંડળે કેરળમાં થ્રિસ્સૂરમાં પોસ્ટ વિભાગની માલિકીની 16.5 ટકા જમીન અને બિલ્ડિંગને થ્રિસ્સૂર મ્યુનિસિપલ કોર્પોરેશનને હસ્તાંતરિત કરવા માટે મંજૂરી આપી છે , જેનો આશય જમીનના બદલામાં જમીનના સિદ્ધાંતને આધારે જનહિતમાં પટ્ટાલમ રોડને પહોળો કરવાનો છે.


    પોસ્ટ વિભાગ 16.5 ટકા જમીનનો સમાન વિસ્તાર મેળવશે , જે હાલની થ્રિસ્સૂર સેન્ટ્રલ પોસ્ટ ઓફિસથી 200 મીટર દૂર છે. થ્રિસ્સૂર મ્યુનિસિપલ કોર્પોરેશન પોસ્ટ વિભાગના સ્પષ્ટ નિર્દેશો મુજબ 3500 ચોરસ ફૂટનો બિલ્ટ અપ એરિયા ધરાવતી પોસ્ટ ઓફિસનું નિર્માણ પણ કરશે , જેમાં પોતાના ખર્ચે બે દરવાજા સાથે કમ્પાઉન્ડ વોલ સામેલ છે. થ્રિસ્સૂર મ્યુનિસિપલ કોર્પોરેશનની આ દરખાસ્ત વર્તમાન પટ્ટાલમ રોડને પહોળો કરવા સાથે સંબંધિત છે , જેથી ટ્રાફિકની અકસ્માત વિના અવરજવર થશે અને વિસ્તારના લોકોને લાભ થશે.


    આ દરખાસ્ત વિચારણા હેઠળ છે , જેનો લાભ વિસ્તારના લોકોને થશે તથા તેઓ ટ્રાફિકમાં કોઈ ગીચતા વિના મુક્તપણે અવરજવર કરશે તથા વર્તમાન થ્રિસ્સૂર સેન્ટ્રલ પોસ્ટ ઓફિસની સામે પટ્ટાલમ રોડમાંથી ઓછા સમયમાં પસાર થશે.

    
    
    (Release ID: 1489189) Visitor Counter : 28
    
    
      Read this release in: English