      आर्थिक मामलों की मंत्रिमण्‍डलीय समिति (सीसीईए)

      मंत्रिमंडल ने उत्तर प्रदेश में फेफाना से इंदारा और मऊ से शाहगंज के बीच विद्युतीकृत दोहरी लाइन के निर्माण को मंजूरी दी
      Posted On: 17 MAY 2017 5:27PM by PIB Delhi


    प्रधानमंत्री श्री नरेन्‍द्र मोदी की अध्‍यक्षता में आर्थिक मामलों की मंत्रिमंडलीय समिति ने उत्तर प्रदेश में फेफाना से इंदारा और मऊ से शाहगंज (इंदारा-मऊ को छोड़कर) के बीच कुल करीब 150 किलोमीटर विद्युतीकृत दोहरी लाइन के निर्माण को मंजूरी दी है।


    फेफाना से इंदारा और मऊ से शाहगंज लाइनों की लंबाई क्रमश: 50.53 किलोमीटर और 99.75 किलोमीटर होगी। इस परियोजना की अनुमानित पूर्णता लागत 1,190.98 करोड़ रुपये के साथ अनुमानित लागत 1,028.95 करोड़ रुपये होगी। यह परियोजना अगले पांच वर्षों में पूरी होने की संभावना है।


    इन लाइनों के दोहरीकरण से एक वैकल्पिक मार्ग तैयार होगा जिससे उत्तर मध्‍य रेलवे के भीड़भाड़ वाले मार्ग पर दबाव कम करने में मदद मिलेगी। साथ ही दोहरीकरण के बाद इस मार्ग पर और अधिक संख्‍या में मालगाड़ी/यात्री ट्रेनों का परिचालन संभव हो सकेगा। इससे इन क्षेत्रों में आर्थिक समृद्धि और विकास को बढ़ावा मिलेगा।


    पृष्‍ठभूमि:


    इस मार्ग के दायरे में आने वाले क्षेत्रों में काफी घनी आबादी है और इसलिए स्‍थानीय शहरों एवं महानगरों के लिए अतिरिक्‍त ट्रेनों की मांग लगातार होती रही है। शाहगंज- मऊ- फेफाना मार्ग अमृतसर- मुरादाबाद- लखनऊ- मुगलसराय- पटना सेक्‍शन और गोरखपुर- छपरा- हाजीपुर- गुवाहाटी सेक्‍शन के बीच एक महत्‍वपूर्ण लिंक प्रदान करता है। इसलिए इस सेक्‍शन के दोहरीकरण से काफी भीड़भाड़ वाले वाराणसी- मुगलसराय और मोकामा- बरौनी सेक्‍शन को काफी राहत मिलेगी।


    *****


    AKT/VBA/SH/SKC

    
    
    (Release ID: 1490287) Visitor Counter : 6