      शहरी विकास मंत्रालय

      महात्मा गांधी के जीवन एवं कार्यों पर संवादात्मीक अनुभव सुनिश्चिचत करने के लिए राजघाट को डिजिटल बनाने की तैयारी
      Posted On: 03 MAY 2017 5:49PM by PIB Delhi

                                                                                                                                                                                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                                                                                                                    
  3 डिजिटल स्‍क्रीन लगाई जाएंगी , व्‍याख्‍या केंद्र एवं फोटो स्‍थल बनाए जाएंगे                                                                                                                                                                                                                                                                                                                                                                                                                                                                      
                                                                                                                                                                                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                                                                                                                    
  सार्वभौमिक पहुंच , मार्ग को चौड़ा करने और बाड़ लगाने के लिए 3 करोड़ रुपये के कार्यों को मंजूरी                                                                                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                                                                                                                    
  राष्‍ट्रीय राजधानी में राजघाट स्‍थित गांधी समाधि पर बड़ी संख्‍या में आने वाले लोगों को बेहतर अनुभव सुनिश्‍चित करने के लिए लगभग 3 करोड़ रुपये की लागत वाले अनेक कार्यों को आज मंजूरी दी गई।                                                                                                                                                                                                                                                                                                                                                        
                                                                                                                                                                                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                                                                                                                    
  मंजूर किए गए कार्यों में तीन डिजिटल स्‍क्रीन लगाना , महात्‍मा गांधी के जीवन एवं कार्यों के बारे में संवादात्‍मक अनुभव सुनिश्‍चित करने के लिए एक व्‍याख्‍या केंद्र स्‍थापित करना , मार्ग को चौड़ा करना , दिव्‍यांगजन की सहूलियत के लिए रैंप की सुविधा मुहैया कराना , ग्रेनाइट फर्श बनाना , राजघाट के चारों ओर स्‍थित 2 मीटर चौड़े एवं 1.10 किलोमीटर लंबे पेरिफेरल मार्गों को विकसित करना , आगंतुकों के लिए सीट/बेंच की व्‍यवस्‍था करना , सभी के लिए उपलब्‍ध शौचालय बनाना , बाड़ लगाना , लोटस पौंड के आर-पार फुट ओवर ब्रिज बनाना इत्‍यादि शामिल हैं।
                                                                                                                                                                                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                                                                                                                    
  शहरी विकास मंत्री श्री एम.वेंकैया नायडू की अध्यक्षता वाली राजघाट समाधि समिति ने आज इन कार्यों को मंजूरी दी। सांसद श्री उदित राज , पूर्व सांसद एवं महात्‍मा गांधी के पौत्र श्री राजमोहन गांधी , श्री दीपक नायर और समिति के अन्‍य सदस्‍यों ने भी बैठक में भाग लिया।                                                                                                                                                                                                                                                                                 
                                                                                                                                                                                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                                                                                                                    
  श्री दीपक नायर ने कहा , ‘ मैं लंबे समय से इस समिति में हूं और गांधी समाधि तक की यात्रा को एक आनंद एवं ज्ञानदायक अनुभव में तब्‍दील करने के लिए किए जा रहे प्रयासों से मुझे अत्‍यंत खुशी हो रही है। ’                                                                                                                                                                                                                                                                                                                                               
                                                                                                                                                                                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                                                                                                                    
  गांधी समाधि के चारों ओर 46 इंच की तीन एलईडी स्‍क्रीन लगाई जाएंगी , जिन पर महात्‍मा गांधी के जीवन , राष्‍ट्रीय आंदोलन , अमृत वचन एवं महात्‍मा गांधी के आदर्श-वाक्‍यों को दर्शाया जाएगा।                                                                                                                                                                                                                                                                                                                                                            
                                                                                                                                                                                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                                                                                                                    
  श्री नायडू ने सीपीडब्‍ल्‍यूडी से इन कार्यों को बेहतर ढंग से एवं जल्‍द से जल्‍द पूरा करने को कहा है।                                                                                                                                                                                                                                                                                                                                                                                                                                               
                                                                                                                                                                                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                                                                                                                    
  *****                                                                                                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                                                                                                                    
  वीके / आरआरएस/एसकेपी - 1243                                                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                                                                                                                    
    
    
    (Release ID: 1489074) Visitor Counter : 70