      भारी उद्योग एवं लोक उद्यम मंत्रालय

      सीएसआर मेले 2017 का शुभारंभ कल से
      Posted On: 03 MAY 2017 6:22PM by PIB Delhi

                                                                                                                                                                                                                                                                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                                                                                                                                                                                                                                                       
  केंदीय भारी उद्योग एवं सार्वजनिक उद्यम मंत्री श्री अनंत जी. गीते कल नई दिल्‍ली स्‍थित प्रगति मैदान के हॉल नंबर - 11 में सीएसआर मेले का उद्घाटन करेंगे। इस तीन दिवसीय (4 मई से लेकर 6 मई , 2017 तक) मेले का आयोजन भारी उद्योग एवं सार्वजनिक उद्यम मंत्रालय के सार्वजनिक उद्यम विभाग एवं पीएचडी चैंबर द्वारा ओएनजीसी के सहयोग से किया जा रहा है। यह मेला केंद्रीय मंत्रालयों/विभागों , सीपीएसई/राज्‍यों के पीएसयू , निजी कंपनियों , एनजीओ/फाउंडेशन इत्‍यादि सहित सभी हितधारकों को एक ऐसा प्‍लेटफॉर्म उपलब्‍ध कराएगा , जहां वे अपनी सीएसआर (कॉरपोरेट सामाजिक दायित्‍व) गतिविधियों को दर्शा सकेंगे और अपने सर्वोत्‍तम तौर-तरीकों को साझा कर सकेंगे। इसके साथ ही यह प्‍लेटफॉर्म उन्‍हें अन्‍य हितधारकों से जुड़ने का अवसर भी प्रदान करेगा।
                                                                                                                                                                                                                                                                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                                                                                                                                                                                                                                                       
  यह मेला इसलिए अनूठा है क्‍योंकि इसमें निम्‍नलिखित गतिविधियां शामिल होंगी :                                                                                                                                                                                                                                                                                                                                                                                                                                                                                                                                                                                                                                                           
                                                                                                                                                                                                                                                                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                                                                                                                                                                                                                                                       
  § सीएसआर पर तीन दिनों तक सूचना आधारित समर्पित सत्र आयोजित किए जाएंगे                                                                                                                                                                                                                                                                                                                                                                                                                                                                                                                                                                                                                                                                 
                                                                                                                                                                                                                                                                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                                                                                                                                                                                                                                                       
  § सीएसआर से जुड़े लोगों से मिलने का अनूठा अवसर मिलेगा                                                                                                                                                                                                                                                                                                                                                                                                                                                                                                                                                                                                                                                                                
                                                                                                                                                                                                                                                                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                                                                                                                                                                                                                                                       
  § सीएसआर विशेषज्ञ व्‍यक्‍तिगत तौर पर समाधान पेश करेंगे                                                                                                                                                                                                                                                                                                                                                                                                                                                                                                                                                                                                                                                                               
                                                                                                                                                                                                                                                                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                                                                                                                                                                                                                                                       
  § इस क्षेत्र में अग्रणी माने जाने वाले लोग सीएसआर से जुड़ी सफल पहल पर अभिनव केस स्‍टडी पेश करेंगे                                                                                                                                                                                                                                                                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                                                                                                                                                                                                                                                       
  § अन्‍य आयोजन: केंद्रीय मंत्रालयों/विभागों , सीपीएसई/राज्‍यों के पीएसयू , निजी कंपनियों , एनजीओ/फाउंडेशन इत्‍यादि सहित सभी हितधारकों की ओर से प्रदर्शनी आयोजित की जाएगी                                                                                                                                                                                                                                                                                                                                                                                                                                                                                                                                                              
                                                                                                                                                                                                                                                                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                                                                                                                                                                                                                                                       
  § सीएसआर संग्रह को लांच किया जाएगा , जो सीपीएसई/राज्‍यों के पीएसयू , निजी कंपनियों , एनजीओ/फाउंडेशन इत्‍यादि की सीएसआर पहल की सफल गाथाओं की विस्‍तृत समीक्षा के रूप में होगा                                                                                                                                                                                                                                                                                                                                                                                                                                                                                                                                                         
                                                                                                                                                                                                                                                                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                                                                                                                                                                                                                                                       
  सीएसआर मेले का मुख्‍य उद्देश्‍य कॉरपोरेट क्षेत्र के अग्रणी लोगों , संगठनों , क्रियान्‍वयनकारी एजेंसियों और व्‍यावसायिक विशेषज्ञों को एक ऐसा प्रमुख प्‍लेटफॉर्म मुहैया कराना है , जहां वे जमीनी स्‍तर पर सीएसआर परियोजनाओं के सहभागिता क्रियान्‍वयन से संबंधित समस्‍याओं के व्‍यावहारिक समाधानों से अवगत हो सकेंगे। इसके अलावा , इस मेले में सीएसआर को कॉरपोरेट घरानों के मुख्‍य व्‍यावसायिक मूल्‍यों में एकीकृत करने पर मंथन करने का मौका मिलेगा। इसके साथ ही इस मेले में विभिन्‍न हितधारकों एवं मुख्‍य भागीदारों के साथ रणनीतिक संबंधों को पारस्‍परिक तौर पर समृद्ध करने का भी अवसर मिलेगा।                                                                                                                                         
                                                                                                                                                                                                                                                                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                                                                                                                                                                                                                                                       
  *****                                                                                                                                                                                                                                                                                                                                                                                                                                                                                                                                                                                                                                                                                                                                
                                                                                                                                                                                                                                                                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                                                                                                                                                                                                                                                       
  वीके / आरआरएस/एसकेपी - 1246                                                                                                                                                                                                                                                                                                                                                                                                                                                                                                                                                                                                                                                                                                          
                                                                                                                                                                                                                                                                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                                                                                                                                                                                                                                                       

    

    
    (Release ID: 1489085) Visitor Counter : 52