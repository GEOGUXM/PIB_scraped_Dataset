      संस्‍कृति मंत्रालय

      केंद्रीय संस्कृति एवं पर्यटन राज्य मंत्री (स्‍वतंत्र प्रभार) डॉ महेश शर्मा ने राष्ट्रीय संग्रहालय में स्‍वच्‍छ भारत एप का शुभारंभ
      Posted On: 24 MAY 2017 11:53AM by PIB Delhi


    केंद्रीय संस्कृति एवं पर्यटन राज्य मंत्री (स्‍वतंत्र प्रभार) डॉ महेश शर्मा ने राष्ट्रीय संग्रहालय में कल ‘स्‍वच्‍छ भारत एप’ का शुभारंभ किया। स्‍वच्‍छ भारत का एप का मुख्‍य उद्देश्‍य लोगों को स्‍वच्‍छ भारत अभियान में भागीदारी करने के लिए प्रोत्‍साहित करना है।


    वर्तमान में यह एप एंड्रायड मोबाइल फोन के लिए उपलब्‍ध है जिसे गूगल प्‍ले स्‍टोर से डाउनलोड किया जा सकता है। जब आप किसी स्‍मारक या संग्रहालय के निकट होंगे तो आपको स्‍वच्‍छ अभियान के संबंध में संदेश प्राप्‍त होगा और यह आपसे मौजूद कूड़े की रिपोर्ट करने के लिए कहेगा। आपको सिर्फ अपने मोबाइल उपकरण के ब्‍लूटूथ का प्रयोग करना है। अगर आपके फोन में यह एप नहीं है तब भी स्‍वच्‍छ भारत अभियान के बारे में गूगल द्वारा आपको संदेश दिया जाएगा और एप लागू करने के लिए लिंक प्रदान किया जाएगा। एक बार एप इस्‍तेमाल करने के बाद यह आपसे कूड़े की फोटो लेने, संदेश लिखने और उसे भेजने के लिए कहेगा। इसे संबंधित अधिकारियों को भेजा जाएगा।


    इस एप की निगरानी संस्‍कृति मंत्रालय द्वारा की जाएगी और यह नागरिकों में स्‍वच्‍छता के महत्‍व को जागृत करने में अहम भूमिका निभाएगा।


    ***


    वीके/एजे/एसके- 1456

    
    
    (Release ID: 1490568) Visitor Counter : 6