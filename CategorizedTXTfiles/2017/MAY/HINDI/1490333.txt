      युवा कार्यक्रम एवं खेल मंत्रालय

      फुटबॉल को लोकप्रिय बनाने के लिए विजय गोयल और बिरेन सिंह ने बड़ा फुटबॉल गुब्बारा उड़ाकर लोगों को संदेश दिया
      Posted On: 19 MAY 2017 7:30PM by PIB Delhi


    केन्द्रीय युवा कार्यक्रम एवं खेल राज्य मंत्री (स्वतंत्र प्रभार) श्री विजय गोयल ने आठ वर्ष से अधिक आयु के बच्चों से खेल मंत्रालय के प्रतिभा खोज पोर्टल पर अपनी वीडियो अथवा बायोडाटा अपलोड करने का निमंत्रण दिया है। इनमे से कुछ बच्चों को खेल मंत्रालय द्वारा चुना जाएगा और उन्हें स्कॉलरशिप दी जाएगी। श्री विजय गोयल ने बताया कि इस प्रतिभा खोज कार्यक्रम के अंतर्गत 1000 बच्चों को छात्रवृत्तियां दी जाएंगी। उन्होंने कहा कि फीफा वर्ल्ड कप (अंडर-17) के विभिन्न कार्यक्रम स्थलों का वह ख़ुद व्यक्तिगत रूप से जायज़ा लेकर वहां उपलब्ध सुविधाओं का मुआयना कर रहे हैं।


    देशभर में फुटबॉल को लोकप्रिय बनाने के लिए 25 फीट ऊंचे गुब्बारे को उड़ाने के लिए आयोजित किए एक कार्यक्रम में शिरकत करते हुए खेल मंत्री श्री विजय गोयल ने ये बातें कही। इस कार्यक्रम में मुख्य अतिथि के तौर पर मणिपुर के मुख्यमंत्री श्री बिरेन सिंह उपस्थित थे। फीफा वर्ल्ड कप (अंडर-17) भारत में आयोजित होने पर मणिपुर के मुख्यमंत्री ख़ुशी जाहिर की। बिरेन सिंह ख़ुद भी एक राष्ट्रीय स्तर के फुटबॉल खिलाड़ी रहे हैं, और देशभर में फुटबॉल को प्रोत्साहित करने के लिए काम किया है।


    इस कार्यक्रम का उद्देश्य 06 अक्टूबर से 28 अक्टूबर 2017 के बीच भारत में होने वाले फीफा वर्ल्ड कप (अंडर-17) के मद्देनज़र फुटबॉल को लोगों के बीच लोकप्रिय बनाना है। इस अवसर पर प्रसिद्ध क्रिकेटर मोहम्मद कैफ भी मौजूद थे। अन्य गणमान्य व्यक्तियों के अलावा, करीब 100 फुटबॉल प्रेमी बच्चे भी इस अवसर पर मौजूद थे।


    ***


    
    वीके/प्रवीन/वाईबी- 1421

    
    
    (Release ID: 1490333) Visitor Counter : 7