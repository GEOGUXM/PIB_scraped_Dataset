      पोत परिवहन मंत्रालय

      एक अंतर्राष्ट्रीय प्रकाशन ‘कोंडे नैस्ट ट्रैवलर’ ने गंगा क्रूज़ (पोत विहार) को ‘2017 में प्रारंभ होने वाले छह नदी क्रूज़ों’ की सूची में शामिल किया है।
      Posted On: 06 MAY 2017 12:03PM by PIB Delhi


    अमरीका स्थित एक प्रतिष्ठित मीडिया हाउस ने अपने प्रकाशन ‘कोंडे नैस्ट ट्रैवलर’ में गंगा पर तैयार किए जा रहे गंगा क्रूज़ (पोत विहार) को 2017 में बन कर तैयार होने वाले छह नदी क्रूज़ों की सूची में शामिल किया है। मीडिया हाउस ने लग्ज़री क्रूज़ पोत गंगा वॉयजर-2 को इस सूची में रखा है, जो कोलकाता से वाराणसी के बीच गंगा में अपनी यात्रा तय करता है। इसके समकक्ष अन्य पोत विहारों में चीन में मेकांग और यांग्त्ज़े नदियों पर संचालित लीग आफ क्रूज़ शामिल है। दक्षिण अफ्रीका में अमेजन, रूस में वोल्गा और म्यामां में इरावड्डी नदी पोत विहार भी विख्यात हैं।
    
    कोंडे नेस्ट द्वारा गंगा को क्रूज़ मार्गों की सूची में रखना भारत में नदी पर्यटन को बढ़ावा देने के प्रयासों को बल प्रदान करेगा।
    
    भारतीय अंतर्देशीय जलमार्ग प्राधिकरण एनडब्ल्यू-1 (गंगा नदी) पर प्राइवेट क्रूज आपरेटरों के सहयोग से कोलकाता से वाराणसी तक क्रूज़ के प्रचालन की सुविधाएं प्रदान करता है। आईडब्ल्यूएआई द्वारा प्रदान की जाने वाली सुविधाओं में रात्रि नौवहन सुविधा भी शामिल है। आईडब्ल्यूएआई जल मार्ग विकास परियोजना के अंतर्गत वाराणसी से हल्दिया के लिए भी राष्ट्रीय वाटर-वे एनडब्ल्यू-1 का विकास कर रहा है। यह मार्ग भारत में एनडब्ल्यू-1 पर प्रमुख माल ढुलाई मार्गों में से एक है।

    ***


    
    
    वि.कासोटिया/आरएसबी

      (Release ID 60828)
    
    
    (Release ID: 1489359) Visitor Counter : 13