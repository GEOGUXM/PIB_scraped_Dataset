      उप राष्ट्रपति सचिवालय

      उप राष्ट्रपति ने काबुल में हुए आतंकी हमले की निंदा की
      
      अपराधियों और उन्हें आश्रय देने वालों को दंडित किया जाना चाहिएः उप राष्ट्रपति

      Posted On: 31 MAY 2017 7:18PM by PIB Delhi
                                                                                                                                                                                                                                                                                                                                                                                                                                                                          
                                                                                                                                                                                                                                                                                                                                                                                                                                                                          
                                                                                                                                                                                                                                                                                                                                                                                                                                                                          
भारत के उप राष्ट्रपति मो. हामिद अंसारी ने काबुल में हुए आतंकी हमले की निंदा की है। एक संदेश में उन्होंने कहा कि हिंसा के इस तरह के निर्दयी कृत्यों को किसी भी हाल में न्यायोचित नहीं ठहराया जा सकता। उन्होंने कहा कि मानवता के खिलाफ इस तरह के अपराध को अंजाम देने वाले अपराधियों और उन्हें आश्रय देने वालों को सख्त से सख्त सज़ा दी जानी चाहिए। उन्होंने आगे कहा कि, इस विकट परिस्थिति में भारत के लोग अफगानिस्तान के लोगों के भाई और बहनों के रूप में उनके साथ खड़े हैं।
                                                                                                                                                                                                                                                                                                                                                                                                                                                                          
उप राष्ट्रपति के संदेश का मूल पाठ निम्नलिखित हैः                                                                                                                                                                                                                                                                                                                                                                                                                          
                                                                                                                                                                                                                                                                                                                                                                                                                                                                          
“मैं काबुल में हुए जानलेवा आतंकी हमले के बारे में जानकर काफी दुखी हूं। इस हमले में कई निर्दोष लोगों की जान गई और कई लोग घायल हुए हैं।                                                                                                                                                                                                                                                                                                                                     
                                                                                                                                                                                                                                                                                                                                                                                                                                                                          
इस तरह के निर्दयी कृत्यों को किसी भी हाल में न्यायोचित नहीं ठहराया जा सकता। मानवता के खिलाफ इस तरह के अपराध को अंजाम देने वाले अपराधियों और उन्हें आश्रय देने वालों को सख्त से सख्त सज़ा दी जानी चाहिए।                                                                                                                                                                                                                                                                   
                                                                                                                                                                                                                                                                                                                                                                                                                                                                          
उन्होंने कहा कि भारत शांतिपूर्ण, सुरक्षित और समृद्ध अफगानिस्तान का निर्माण करने के लिए प्रतिबद्ध है। इस विकट परिस्थिति में भारत के लोग अफगानिस्तान के लोगों के भाई और बहनों के रूप में उनके साथ खड़े हैं।                                                                                                                                                                                                                                                                 
                                                                                                                                                                                                                                                                                                                                                                                                                                                                          
मैं शोकाकुल परिवारों के प्रति संवेदना व्यक्त करता हूं और मृतकों की आत्मा की शांति तथा घायलों के जल्द स्वस्थ होने की कामना करता हूं।”                                                                                                                                                                                                                                                                                                                                      
                                                                                                                                                                                                                                                                                                                                                                                                                                                                          
***                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                          
                                                                                                                                                                                                                                                                                                                                                                                                                                                                          
                                                                                                                                                                                                                                                                                                                                                                                                                                                                          
जीवाई/प्रवीन/जीआरएस - 1560                                                                                                                                                                                                                                                                                                                                                                                                                                                
                                                                                                                                                                                                                                                                                                                                                                                                                                                                          
    
    
    (Release ID: 1491462) Visitor Counter : 5