      प्रधानमंत्री कार्यालय

      प्रधानमंत्री ने ऑस्‍ट्रेलिया के प्रधानमंत्री मैलकम टर्नबुल से फोन पर बातचीत की
      Posted On: 02 MAY 2017 7:10PM by PIB Delhi


    ऑस्‍ट्रेलिया के प्रधानमंत्री श्री मैलकम टर्नबुल ने आज प्रधानमंत्री श्री नरेन्‍द्र मोदी को फोन किया।


    प्रधानमंत्री टर्नबुल ने अपनी हालिया भारत यात्रा की सफलता के लिए प्रधानमंत्री का आभार व्‍यक्त किया।


    प्रधानमंत्री ने कुशल पेशेवरों के वीजा कार्यक्रम के लिए ऑस्‍ट्रेलियाई नियमों में हाल में किए गए बदलाव के असर के बारे में चिंता जताई। दोनों प्रधानमंत्रियों ने सहमति व्‍यक्त की कि इस मुद्दे पर दोनों देशों के अधिकारी करीबी संपर्क में रहेंगे।


    दोनों प्रधानमंत्रियों ने पिछले महीने श्री टर्नबुल की भारत यात्रा के बाद उठाए गए कदमों और द्विपक्षीय संबंधों को और मजबूती देने के लिए आवश्‍यक कदमों के बारे में भी चर्चा की।


    ***


    AKT/AK/SKC

    
    
    (Release ID: 1489509) Visitor Counter : 14