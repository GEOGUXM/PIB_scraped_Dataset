      महिला एवं बाल विकास मंत्रालय

      राष्ट्रीय महिला आयोग ने राज्य महिला आयोगों के साथ बैठक आयोजित की
      
      
      
      बैठक में महिलाओं की सुरक्षा और अधिकारों संबंधी महत्वपूर्ण मुद्दों पर चर्चा की गई

      Posted On: 26 MAY 2017 8:06PM by PIB Delhi
                                                                                                                                                                                                                                                                                                                                                      
                                                                                                                                                                                                                                                                                                                                                      
                                                                                                                                                                                                                                                                                                                                                      
एनसीडब्ल्यू के विभिन्न राज्य महिला आयोगों के साथ संपर्क व संबंध को और बेहतर बनाने के लिए व एक दूसरे के अनुभवों से सीखने के लिए राष्ट्रीय महिला आयोग ने राज्य महिला आयोगों के साथ आज दिल्ली में एक बैठक आयोजित की। राष्ट्रीय महिला आयोग और राज्य महिला आयोगों का मुख्य उद्देश्य महिलाओं की सुरक्षा और उनके हितों की रक्षा है।                          
                                                                                                                                                                                                                                                                                                                                                      
इस अवसर पर बोलते हुए एनसीडब्ल्यू की अध्यक्ष श्रीमती ललिता कुमारमंगलम ने एनसीडब्ल्यू के विभिन्न राज्य महिला आयोगों के साथ संपर्क व संबंध को और बेहतर बनाने और एक दूसरे के अनुभवों से सीखने की जरूरत पर बल दिया। एनसीडब्लयू की सदस्य श्रीमती रेखा शर्मा ने अपने संबोधन में राज्यों में महिलाओं के लिए हॉस्टल खोले जाने की जरूरत पर जोर दिया।            
                                                                                                                                                                                                                                                                                                                                                      
बैठक में विभिन्न राज्यों के महिला आयोगों के अध्यक्षों, सदस्यों और सदस्य सचिवों ने हिस्सा लिया। 18 राज्य, जिनका प्रतिनिधित्व किया गया - असम, अरूणाचल प्रदेश, आंध्र प्रदेश, कर्नाटक, तेलंगाना, मिजोरम, पंजाब, उत्तर प्रदेश, मणिपुर, उत्तराखंड, मध्य प्रदेश, ओडिशा, महाराष्ट्र, गुजरात, सिक्किम आदि।                                                     
                                                                                                                                                                                                                                                                                                                                                      
लंबे विचार-विमर्श के बाद सदस्य सचिव, एनसीडब्ल्यू डॉ सतबीर बेदी ने सिफारिशों का सार बताया, जो कि निम्नलिखित है -                                                                                                                                                                                                                                       
                                                                                                                                                                                                                                                                                                                                                      
राज्य महिला आयोगों को महिलाओं व लड़कियों के लिए होस्टलों की स्थापना के लिए अपनी-अपनी राज्य सरकारों से बात करनी चाहिए।                                                                                                                                                                                                                                 
                                                                                                                                                                                                                                                                                                                                                      
पिछले छह महीनों में एनसीडब्ल्यू द्वारा उन्हें भेजी गई शिकायतों, मामलों पर राज्य महिला आयोग सक्रिय रूप में समन्वय करें और प्रतिक्रिया दें।                                                                                                                                                                                                             
                                                                                                                                                                                                                                                                                                                                                      
महिलाओं के खिलाफ भयावह अपराधों , विशेष रूप से एसिड हमलों, को रोकने के लिए एसिड की गैर-विनियमित बिक्री पर प्रतिबंध लगाने के सुप्रीम कोर्ट के निर्णय के क्रियान्वयन के लिए राज्य महिला आयोग अपनी राज्य सरकारों के साथ बात कर रणनीति बना सकते हैं।                                                                                                       
                                                                                                                                                                                                                                                                                                                                                      
महाराष्ट्र राज्य महिला आयोग द्वारा की गई पहलों की सभी ने सराहना की और सदस्यों ने निर्णय लिया गया कि वह भी अपने अपने राज्यों में यह शुरू करेंगे। अन्य राज्यों, खासतौर पर पूर्वोत्तर से महिलाओं को व्यावसायिक मार्गदर्शन प्रदान करने की आवश्यकता पर बल दिया गया। "महिला न्यायालयों" की स्थापना और शादी से पहले परामर्श संबंधी सुझावों पर भी चर्चा की गई।
                                                                                                                                                                                                                                                                                                                                                      
*****                                                                                                                                                                                                                                                                                                                                                 
                                                                                                                                                                                                                                                                                                                                                      
                                                                                                                                                                                                                                                                                                                                                      
जीवाई/पीवी/वाईबी- 1507                                                                                                                                                                                                                                                                                                                                
                                                                                                                                                                                                                                                                                                                                                      

    

    
    (Release ID: 1490983) Visitor Counter : 10