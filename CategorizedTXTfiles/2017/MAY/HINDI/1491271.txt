      रेल मंत्रालय

      वित्त वर्ष 2016-17 के दौरान राइट्स के राजस्व में 18 प्रतिशत की वृद्धि
      Posted On: 29 MAY 2017 7:45PM by PIB Delhi

                                                                                                                                                                                                                                                                                                                                                                                                                            
                                                                                                                                                                                                                                                                                                                                                                                                                            
                                                                                                                                                                                                                                                                                                                                                                                                                            
रेल मंत्रालय के तहत आने वाले सार्वजनिक क्षेत्र के उपक्रम, राइट्स लिमिटेड ने 2015-16 की तुलना में वित्‍त वर्ष 2016-17 के दौरान अपने कुल राजस्‍व में 18 फीसदी की वृद्धि दर्ज की है। यह पहली बार है कि इसने 1500 करोड़ रूपये के आंकड़े को पार किया है। अपने निदेशक मंडल को प्रस्‍तुत किए गए अनंतिम परिणाम के अनुसार, घरेलू और विदेशी कंपनियों से गंभीर प्रतिस्पर्धा के बावजूद राइट्स ने 1508 करोड़ रूपये का टर्नओवर हासिल किया।
                                                                                                                                                                                                                                                                                                                                                                                                                            
                                                                                                                                                                                                                                                                                                                                                                                                                            
वर्ष के दौरान कंपनी ने बांग्‍लादेश रेलवे को 120 कोचों की आपूर्ति की। इसके अलावा कंपनी ने श्रीलंका रेलवे के साथ भारतीय रेल द्वारा निर्मित इंजन (डीएलडब्‍ल्‍यू, वाराणसी) और डीएमयू ट्रेन सेट (आईसीएफ, चेन्‍नई) की आपूर्ति के लिए दो समझौतों पर हस्‍ताक्षर किए हैं, जिसे आने वाले वर्षों के दौरान श्रीलंका की रेलवे को निर्यात किया जाएगा।                                                                                     
                                                                                                                                                                                                                                                                                                                                                                                                                            
                                                                                                                                                                                                                                                                                                                                                                                                                            
भारत में राइट्स रेलवे परिवहन की कई बड़ी योजनाओं में शामिल हैं, जिनमें माल ढुलाई कॉरीडोर, मैट्रो, तेज गति वाले रेल अध्‍ययन, लॉजिस्‍टिक पार्क, रेलवे का बुनियादी ढांचा और हरित ऊर्जा आदि शामिल हैं। कंपनी को उम्‍मीद है कि आने वाले वर्षों में रेलवे तथा अन्‍य बुनियादी सुविधाओं वाले क्षेत्रों में निवेश के साथ अन्‍य ढांचागत क्षेत्रों में तेज गति से विकास होगा। भारत में राइट्स दो प्रमुख परियोजनाओं पर काम कर रही है।    
                                                                                                                                                                                                                                                                                                                                                                                                                            
                                                                                                                                                                                                                                                                                                                                                                                                                            
***                                                                                                                                                                                                                                                                                                                                                                                                                         
                                                                                                                                                                                                                                                                                                                                                                                                                            
                                                                                                                                                                                                                                                                                                                                                                                                                            
जीवाई/केजे/एसकेपी-1537                                                                                                                                                                                                                                                                                                                                                                                                      
                                                                                                                                                                                                                                                                                                                                                                                                                            
                                                                                                                                                                                                                                                                                                                                                                                                                            
                                                                                                                                                                                                                                                                                                                                                                                                                            
                                                                                                                                                                                                                                                                                                                                                                                                                            

    

    
    (Release ID: 1491271) Visitor Counter : 5