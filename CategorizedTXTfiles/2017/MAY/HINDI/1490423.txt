      रेल मंत्रालय

      28 रेलवे स्‍टशनों पर नि:शुल्‍क वाई-फाई सुविधा का उद्घाटन
      Posted On: 21 MAY 2017 12:49PM by PIB Delhi


    रेल मंत्री श्री सुरेश प्रभाकर प्रभु ने आज यहां कुडाल रेलवे स्‍टेशन से कोंकण रेलवे के 28 रेलवे स्‍टेशनों पर वाई-फाई सुविधा का उद्घाटन किया। भारतीय रेलवे ने कोंकण रेलवे के 28 रेलवे स्‍टेशनों पर 24 घंटे नि:शुल्‍क टू एमबीपीएस पीयर टू पीयर वाई-फाई इंटरनेट बैंडविड्थ सुविधा के प्रावधान के लिए मैसर्स सिस्कोन/जॉयस्टर के साथ अनुबंध किया है।


    सरकार की डिजिटल इंडिया पहल के अनुरूप मैसर्स सिस्कोन/जॉयस्टर महाराष्ट्र राज्य में पुणे और मुम्बई के शैक्षणिक संस्थानों में जॉयस्पॉट ब्रांड वाई-फाई उपलब्‍ध करा रहे हैं और अब कोंकण मार्ग के ग्रामीण क्षेत्रों में नि:शुल्‍क वाई-फाई बैंडविड्थ उपलब्‍ध कराने के लिए अपनी नैगमिक सामाजिक जिम्‍मेदारी (सीएसआर) गतिविधि के एक हिस्‍से के रूप में अब यह जिम्‍मेदारी उठा रहे हैं।


    जॉयस्पॉट नि:शुल्क वाई-फाई मोबाइल ऐप असीमित अपलोड के साथ 2 एमबीपीएस हाई स्पीड वायरलेस इंटरनेट उपलब्‍ध कराता है। नि:शुल्‍क वाई-फाई इंटरनेट बैंडविड्थ को कोंकण रेलवे के निम्नलिखित रेलवे स्टेशनों पर उपलब्ध कराया गया है:

     1. कोलाड
     2. माणगांव
     3. वीर
     4. करंजड़ी
     5. विनयेर
     6. दिवाणख़ावती
     7. खेड
     8. अंजनी
     9. चिपलुन
    10. कामथे
    11. सावर्दा
    12. अरावली रोड
    13. संगमेश्वर
    14. उक्शी
    15. भोके
    16. रत्नागिरि
    17. निवासी
    18. अडावाली
    19. विलावेड़
    20. राजापुर रोड
    21. वैभववाडी रोड
    22. नंदगाव रोड
    23. कंकावली
    24. सिंधुदुर्ग
    25. कुडाल
    26. ज़ाराप
    27. सावंतवाड़ी रोड
    28. मदुरे

    पहले चरण में कोलाड से मदुरे के बीच 28 स्टेशनों पर असीमित नि:शुल्‍क वाई-फाई सुविधा 2 एमपीएसकी पीयर टू पीयर स्‍पीड के साथ उपलब्‍ध कराई जाएगी। यह प्रणाली बड़े स्टेशनों पर लगभग 300 उपयोगकर्ताओं और छोटे स्टेशनों पर लगभग 100 उपयोगकर्ताओं को यह सुविधा उपलब्‍ध कराएगी। यह सुविधा यात्री जनता और पर्यटकों को आवश्‍यक जानकारी प्राप्‍त करने में मदद करेगी और यात्री रेलवे स्‍टेशनों पर रेल की प्रतीक्षा करते हुए अपने समय का लाभकारी उपयोग कर सकेंगे। कोंकण रेलवे सदैव अपने यात्रियों को बेहतर यात्री सुविधाएं उपलब्‍ध करवाने में विश्‍वास करती है ताकि उनकी यात्रा आरामदेय रहे।


    *****


    वीके/आईपीएस/आरके -1426


    

    
    (Release ID: 1490423) Visitor Counter : 10
    
    
    
    
    

28.