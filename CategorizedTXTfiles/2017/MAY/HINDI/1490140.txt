      प्रधानमंत्री कार्यालय

      फिलिस्तीन के राष्ट्रपति की भारत यात्रा के दौरान प्रधानमंत्री का प्रेस वक्तव्य
      Posted On: 16 MAY 2017 5:30AM by PIB Delhi


    फिलिस्तीन के राष्ट्रपति, माननीय श्रीमान महमूद अब्बास


    फिलिस्तीन और भारतीय शिष्टमंडल के सदस्य,


    मीडिया के सदस्य,


    भाइयों और बहनों,


    मैं, भारत के पुराने मित्र श्रीमान राष्ट्रपति महमूद अब्बास का उनकी भारत यात्रा पर स्वागत करके प्रसन्न हूं। भारत और फिलिस्तीन के बीच संबंध हमारी स्वतंत्रता संग्राम के दिनों से दीर्घ एकजुटता और मित्रता के आधार पर बनी है। भारत फिलिस्तीन के कार्य में अपना सहयोग देने के लिए सदैव अविचल रहा है और हमें संप्रभु, स्वतंत्र, संयुक्त और व्यवहारिक फिलिस्तीन का इज़राइल के साथ शांतिपूर्वक सहसंबंध देखने की आशा है। मैंने राष्ट्रपति अब्बास के साथ हमारी बातचीत के दौरान आज अपनी स्थिति को पुनः दोहराया है।


    मित्रों,


    राष्ट्रपति अब्बास और मैंने अभी उपयोगी और विस्तृत चर्चा समाप्त की है जो हमारी भागीदारी को और अधिक मजबूत बनाएगी। हमने पश्चिम एशिया की स्थिति और मध्य पूर्व शांति प्रक्रिया पर आपस में विचार विनिमय किया है। हम इस बात पर सहमत हुए कि पश्चिमी एशिया में चुनौतियों को संतुलित राजनीतिक वार्तालाप और शांतिपूर्ण तरीके से सुलझाया जाना जरूरी है। भारत फिलिस्तीन और इज़राइल के बीच बातचीत को जल्दी शुरू होने की आशा करता है। द्विपक्षीय स्तर पर भारत फिलिस्तीन का महत्तवपूर्ण उपयोगी विकास भागीदार बनने के लिए प्रतिबद्ध है। राष्ट्रपति अब्बास और मैं इस बात पर सहमत हुए हैं कि दोनों देशों को व्यवहारिक सहयोग के माध्यम से फिलिस्तीन की अर्थव्यवस्था और वहां के लोगों के जीवन में सुधार लाने के लिए मिल-जुल कर काम करना होगा। हम फिलिस्तीन के विकास और क्षमता निर्माण के प्रयासों का समर्थन करना जारी रखेंगे। आज हुए करारों से इस दिशा में हमारे सहयोग को सुदृढ़ करने की पुष्टि होती है। हमने सूचना प्रौद्योगिकी, युवा और कौशल विकास में भारत की तरफ से सहायता प्रदान करने की बात भी शुरू की है। भारत रामअल्लाह में सर्वोत्कृष्ट टेक्नोपार्क परियोजना के लिए परियोजना सहायता भी दे रहा है। एक बार यह प्रयोजना पूरी होने पर यह फिलिस्तीन में सूचना प्रौद्योगिकी हब के रूप में कार्य करेगा। जहां पर सूचना प्रद्योगिकी से संबंधित सभी प्रशिक्षण और सेवाओं के लिए एक ही छत के नीचे समाधान मिलेगा। हम योग आदान-प्रदान सहित हमारे सांस्कृतिक आदान-प्रदान को सुदृढ़ करना चाहते हैं। हम अगले महीने अंतर्राष्ट्रीय योग दिवस के आयोजन के दौरान बड़ी संख्या में फिलिस्तीन के लोगों से भागीदारी की इच्छा करते हैं। अंत में, मैं राष्ट्रपति महमूद अब्बास और उनके प्रतिनिधिमंडल को भारत में एक सुखद और लाभकारी वास की शुभकामना देता हूं मैं हमारे द्विपक्षीय संबंधों को और अधिक मजबूत बनाने के लिए राष्ट्रपति अब्बास के साथ काम करने की आशा करता हूं।


    धन्यवाद


    बहुत-बहुत धन्यवाद


    ****


    AKT/SH/HJ

    
    
    (Release ID: 1490140) Visitor Counter : 16