      संसदीय कार्य मंत्रालय

      श्री अनंतकुमार की अध्यक्षता में संसदीय कार्य मंत्रालय की हिंदी सलाहकार समिति की तीसरी बैठक दिल्ली में आयोजित
      Posted On: 17 MAY 2017 4:41PM by PIB Delhi


    रसायन और उर्वरक तथा संसदीय कार्य मंत्री श्री अनंतकुमार की अध्‍यक्षता में हिंदी सलाहकार समिति की तीसरी बैठक आज नई दिल्‍ली में आयोजित हुई। बैठक में कृषि और किसान कल्याण तथा संसदीय कार्य मंत्रालय में राज्य मंत्री श्री एस.एस. अहलुवालिया ने भी भाग लिया। बैठक में लोक सभा के दो संसद सदस्‍यों क्रमश: श्री रतन लाल कटारिया और श्री जय प्रकाश नारायण यादव सहित समिति के अन्य गैर सरकारी सदस्‍यों ने भाग लिया।


    बैठकों में सभी सदस्‍यों ने हिंदी के प्रचार-प्रसार के लिए अपने-अपने विचार रखे। हिंदी सलाहकार समिति का उद्देश्‍य हिंदी को उत्‍तरोत्‍तर आगे ले जाना है। संसदीय कार्य मंत्रालय की बैठक निर्धारित समय पर आयोजित की जाती है और संसदीय कार्य मंत्री श्री अनंतकुमार मंत्रालय की बैठकों की स्‍वयं अध्यक्षता करते हैं। समिति के सदस्‍यों ने बैठक में हिंदी को उसका उचित स्थान दिलाने के संबंध में अपने बहुमूल्य सुझाव दिए। साथ ही मंत्रालय द्वारा हिंदी में किए जा रहे कार्य पर संतोष प्रकट किया।


    मंत्रालय में सभी अधिकारियों/कर्मचारियों द्वारा अधिकाधिक रूप में हिंदी में कार्य किया जाता है और हिंदी के निर्धारित लक्ष्‍यों को प्राप्‍त करने का हर संभव प्रयत्‍न किया जाता है।


    *****


    वीएम

    
    
    (Release ID: 1490023) Visitor Counter : 6