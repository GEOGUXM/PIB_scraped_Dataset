      प्रधानमंत्री कार्यालय

      प्रधानमंत्री श्री नरेंद्र मोदी कोलंबो पहुंचे, सीमा मलाका मंदिर के दर्शन किए
      Posted On: 11 MAY 2017 8:30PM by PIB Delhi


    प्रधानमंत्री श्री नरेंद्र मोदी आज शाम कोलंबो पहुंच गए। श्रीलंका के प्रधानमंत्री श्री विक्रमसिंघे तथा वरिष्‍ठ मंत्रियों ने हवाई अड्डे पर उनकी अगवानी की।


    दोनों प्रधानमंत्री बाद में सीमा मलाका मंदिर पहुंचे, जहां मंदिर के मुख्‍य पुजारी एवं अन्‍य गणमान्‍य व्‍यक्तियों ने उनकी अगवानी की।


    प्रधानमंत्री ने मंदिर के अराधना स्‍थल पर पुष्‍प अर्पित किए। प्रधानमंत्री श्री मोदी और प्रधानमंत्री श्री विक्रमसिंघे ने मिलकर बैसाख दिवस की पूर्व संध्‍या पर दीप प्रज्‍ज्‍वलन एवं प्रकाश समारोह का स्‍वीच दबाकर शुभारंभ किया और इसके साथ ही रंग-बिरंगी लाइटों की छठा तथा आतिशबाजी शुरू हो गई।


    ****


    अतुल कुमार तिवारी / शहबाज़ हसीबी / सुरेंद्र कुमार / तारा


    

    
    (Release ID: 1489709) Visitor Counter : 18