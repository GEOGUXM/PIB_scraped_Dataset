      सूचना और प्रसारण मंत्रालय

      श्री वेंकैया नायडू ने मृतक ई-रिक्शास चालक के परिवार से मुलाकात की और अपनी निजी क्षमता के तहत 50,000 रूपये की सहायता राशि प्रदान की
      उप-राज्येपाल 5 लाख रूपये की सहायता राशि प्रदान करेंगे : श्री नायडू

      Posted On: 29 MAY 2017 7:49PM by PIB Delhi
      एवं प्रसारण मंत्रालय29-मई, 2017 19:46 IST
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                       
  केंद्रीय शहरी विकास , आवास एवं शहरी गरीबी उपशमन और सूचना एवं प्रसारण मंत्री श्री एम. वेंकैया नायडू ने आज उत्‍तर-पश्‍चिमी दिल्‍ली के मुखर्जी नगर इलाके में उस ई-रिक्‍शा चालक के परिवार से मुलाकात की , जिसकी शनिवार को पीट-पीट कर इसलिए हत्‍या कर दी गई थी , क्‍योंकि उसने दो लोगों को सार्वजनिक स्‍थान पर मूत्र त्‍याग करने से मना कर दिया था। मंत्री महोदय ने अपनी निजी क्षमता के रूप में मृतक ई-रिक्‍शा चालक के परिवार को 50 , 000 रूपये का चेक प्रदान किया। उप-राज्‍यपाल से बात करने के बाद श्री नायडू ने बताया कि उप-राज्‍यपाल ने दिल्‍ली प्रशासन की तरफ से मृतक के परिवार को राहत के रूप में 5 लाख रूपये की राशि प्रदान करने पर सहमति व्‍यक्‍त की है। मंत्री महोदय ने इस बारे में उत्‍तर-पश्‍चिम दिल्‍ली के नगर आयुक्‍त से भी बात की है और नियम के मुताबिक मृतक चालक की पत्‍नी को रोजगार मुहैया कराने को कहा है। श्री नायडू ने आगे बताया कि निगम आयुक्‍त ने अस्‍थायी नौकरी देने का वादा किया है।
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                       
  इससे पहले आज मंत्री महोदय ने इस पूरे घटनाक्रम को लेकर के दुख प्रकट करते हुए ट्वीट किया , ‘ यह जानकर दुख हुआ कि एक ई-रिक्‍शा चालक की दिल्‍ली में पीट-पीट कर इसलिए हत्‍या कर दी गई कि उसने दो लोगों को सार्वजनिक स्‍थान में मूत्र त्‍याग करने से रोका था। वह स्‍वच्‍छ भारत को बढ़ावा दे रहा था। ’ उन्‍होंने इस बारे में दिल्‍ली के पुलिस आयुक्‍त अमूल्‍य पटनायक से बात की है उन्‍हें दोषियों के खिलाफ कड़ी से कड़ी कार्रवाई करने को कहा है।                                                                                                                                                                                                                                                                                                                                                                                                                                                            
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                       
  श्री नायडू ने घटना स्‍थल का भी दौरा किया और कहा कि वहां सिर्फ सुलभ शौचालय मुश्‍किल से कुछ ही मीटर की दूरी पर स्‍थित था।                                                                                                                                                                                                                                                                                                                                                                                                                                                                                                                                                                                                                                                                                                                                                                              
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                       
  ***                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                  
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                       
  जीवाई/केजे/एसकेपी-1539                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                               
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                       
    
    
    (Release ID: 1491275) Visitor Counter : 4