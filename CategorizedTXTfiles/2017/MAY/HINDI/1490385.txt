      खान मंत्रालय

      मार्च, 2017 में खनिज उत्पादन (अनंतिम)
      Posted On: 22 MAY 2017 5:53PM by PIB Delhi

                                                                                                                                                                                                                                                                                                                                                                                                                                                                                                                                                                            
                                                                                                                                                                                                                                                                                                                                                                                                                                                                                                                                                                            
मार्च 2017 (नई सीरीज (2011-12=100) में खनन एवं उत्खनन क्षेत्र का खनिज उत्पादन सूचकांक 127.2 अंक रहा, जो मार्च 2016 के मुकाबले 9.7 फीसदी ज्यायदा है। वर्ष 2016-17 की अप्रैल–मार्च अवधि में इस क्षेत्र की संचयी वृद्धि दर पिछले वित्त वर्ष की समान अवधि की तुलना में 5.3 फीसदी रही।                                                                                                                                                                                                                                                                                           
                                                                                                                                                                                                                                                                                                                                                                                                                                                                                                                                                                            
मार्च, 2017 के दौरान देश में कुल मिलाकर 26350 करोड़ रुपये मूल्य के खनिजों का उत्पादन हुआ, जिसमें परमाणु एवं लघु या गौण खनिज शामिल नहीं हैं। इसमें कोयले का सर्वाधिक 11658 करोड़ रुपये (44 फीसदी) का योगदान रहा। इसके बाद अहमियत के लिहाज से क्रमश: इन खनिजों का योगदान रहा: पेट्रोलियम (कच्चा)- 5616 करोड़ रुपये, लौह अयस्क- 2960 करोड़ रुपये, प्राकृतिक गैस (उपयोग की गई) - 2214 करोड़ रुपये, लिग्नाइट- 996 करोड़ रुपये और चूना पत्थर- 639 करोड़ रुपये। मार्च, 2017 के दौरान खनिजों के कुल उत्पादन में मूल्य के लिहाज से इन छह खनिजों का कुल योगदान तकरीबन 91 फीसदी का रहा।
                                                                                                                                                                                                                                                                                                                                                                                                                                                                                                                                                                            
मार्च, 2017 में महत्वपूर्ण खनिजों का उत्पादन कुछ इस प्रकार रहा: कोयला- 770 लाख टन, लिग्नाइट- 55 लाख टन, प्राकृतिक गैस (उपयोग की गई)- 2677 मिलियन क्यूबिक मीटर, पेट्रोलियम (कच्चा)- 31 लाख टन, बॉक्साइट- 1875 हजार टन, क्रोमाइट-793 हजार टन, कॉपर कॉन्स. (तांबा सान्द्र)- 13 हजार टन, सोना - 127 किलो, लौह अयस्क- 196 लाख टन, सीसा सान्द्र- 31 हजार टन, मैंगनीज अयस्क- 298 हजार टन, जिंक कॉन्स (जस्ता सान्द्र)- 181 हजार टन, एपेटाइट और फॉस्फोराइट- 108 हजार टन, चूना पत्थर- 304 लाख टन, मैग्नेसाइट- 17 हजार टन और हीरा – 5026 कैरेट।                                        
                                                                                                                                                                                                                                                                                                                                                                                                                                                                                                                                                                            
मार्च 2017 के दौरान महत्वपूर्ण खनिजों की उत्पादन वृद्धि दर मार्च, 2016 की तुलना में सकारात्मक या धनात्मक रही। इनमें क्रोमाइट (85.4%), जस्ता सान्द्र (41.4%), हीरा (25.5%), एपेटाइट और फॉस्फोराइट (17.0%), मैंगनीज अयस्क (12.3%), लौह अयस्क (11.7%), सीसा सान्द्र (11.5%), कोयला (10.9%), उपयोग की गई प्राकृतिक गैस (9.9%), चूना पत्थर (4.2%) और कच्चा पेट्रोलियम (0.9%) शामिल हैं। कई अन्य महत्वपूर्ण खनिजों की उत्पादन वृद्धि दर नकारात्मक रही। इनमें मैग्ने्साइट (-34.7%), सोना (-13.6%), तांबा सान्द्र (-6.5%), लिग्नाइट (-4.2%) और बॉक्साइट (-4.0%) शामिल हैं।          
                                                                                                                                                                                                                                                                                                                                                                                                                                                                                                                                                                            
****                                                                                                                                                                                                                                                                                                                                                                                                                                                                                                                                                                        
                                                                                                                                                                                                                                                                                                                                                                                                                                                                                                                                                                            
                                                                                                                                                                                                                                                                                                                                                                                                                                                                                                                                                                            
                                                                                                                                                                                                                                                                                                                                                                                                                                                                                                                                                                            
जीवाई/आरआरएस/वाईबी- 1433                                                                                                                                                                                                                                                                                                                                                                                                                                                                                                                                                    
    
    
    (Release ID: 1490385) Visitor Counter : 8