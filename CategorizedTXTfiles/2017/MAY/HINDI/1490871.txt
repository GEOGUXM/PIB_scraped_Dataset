      पर्यावरण, वन एवं जलवायु परिवर्तन मंत्रालय

      पर्यावरण मंत्रालय और ओजोन एक्शन ने किगाली संशोधन के बाद पहले ‘ओजोन2क्लाइमेट’ प्रौद्योगिकी रोड शो का किया आयोजन
      Posted On: 23 MAY 2017 11:43AM by PIB Delhi

                                                                                                                                                                                                                                                                                                                                                                                                                                                                                                                                                                                                                                           
आज आगरा में हुई साउथ एशिया नेशनल ओजोन ऑफिसर्स एनुअल नेटवर्क मीटिंग-2017 से इतर पर्यावरण, वन और जलवायु परिवर्तन मंत्रालय ने यूएन एन्वायर्नमेंट ओजोनएक्शंस कंप्लायंस असिस्टेंस प्रोग्राम के साथ मिलकर मॉन्ट्रियल प्रोटोकॉल के किगाली संशोधन के बाद पहली बार ‘ओजोन2क्लाइमेट’ प्रौद्योगिकी रोड शो का आयोजन किया। रोड शो का शुभारंभ केंद्रीय पर्यावरण,वन और जलवायु परिवर्तन मंत्रालय सचिव श्री अजय नारायण झा ने किया। दक्षिण एशिया के ओजोन अधिकारियों की सालाना नेटवर्क मीटिंग के भाग के तहत पहली बार प्रौद्योगिकी रोड शो का आयोजन किया गया था।                                                                                                 
                                                                                                                                                                                                                                                                                                                                                                                                                                                                                                                                                                                                                                           
                                                                                                                                                                                                                                                                                                                                                                                                                                                                                                                                                                                                                                           
इस अवसर पर श्री झा ने कहा, ‘ओजोन2क्लाइमेट प्रौद्योगिकी रोड शो’ में 13 प्रदर्शकों ने भाग लिया, जिन्होंने रेफ्रिजरेशन और एयर कंडीशनिंग (आरएसी) सेक्टर में एचसीएफसी और एचएफसी की ओजोन और जलवायु अनुकूल वैकल्पिक प्रौद्योगिकियों को प्रोत्साहन दिया गया। प्रौद्योगिकी रोड शो में ज्यादा ऊर्जा कुशलता के साथ डिजाइन किए गए मौजूदा रेफ्रिजरेशन और एयर कंडीशनिंग उपकरणों का प्रदर्शन किया गया। इसके दोहरे फायदे हैं, पहला उपभोक्ताओं के लिए पैसे की बचत होती है और दूसरा पर्यावरण पर कम से कम असर पड़ता है। 200 से ज्यादा रेफ्रिजरेंट टेक्नीशियन, ओजोन अधिकारी, व्यवसाय प्रतिनिधि और सरकारी अधिकारियों ने इस रोड शो में हिस्सा लिया।              
                                                                                                                                                                                                                                                                                                                                                                                                                                                                                                                                                                                                                                           
                                                                                                                                                                                                                                                                                                                                                                                                                                                                                                                                                                                                                                           
संयुक्त राष्ट्र पर्यावरण ओजोन एक्शन की प्रमुख डॉ. शमीला नायर-बेदोउले ने यूएनईपी के कंप्लायंस असिस्टेंस प्रोग्राम (सीएपी) पर प्रकाश डाला, जो प्रोटोकॉल के तहत बैठक और अपने दायित्वों को पूरा करने के साथ ही आर्टिकल 5 के देशों को पर्याप्त सहयोग उपलब्ध कराता रहता है। उन्होंने कहा, ‘राष्ट्रीय ओजोन अधिकारियों की नेटवर्क मीटिंग सीएपी के लिए अहम है और राष्ट्रीय ओजोन अधिकारियों के बीच अनुभव और ज्ञान के आदान-प्रदान के लिए एक मंच की पेशकश करता है।’ उन्होंने कहा कि नेटवर्क मीटिंग के साथ ओ2सी प्रौद्योगिकी रोड शो के आयोजन से दक्षिण एशिया नेटवर्क द्वारा नीति निर्धारकों के सामने अनूठी प्रौद्योगिकी रखने की नवीन सोच का पता चलता है।
                                                                                                                                                                                                                                                                                                                                                                                                                                                                                                                                                                                                                                           
                                                                                                                                                                                                                                                                                                                                                                                                                                                                                                                                                                                                                                           
प्रौद्योगिकी रोड शो के साथ यूएन एन्वार्यनमेंट 23 से 26 मई, 2017 तक दक्षिण एशिया ओजोन अधिकारियों के लिए सालाना नेटवर्क मीटिंग का भी आयोजन कर रहा है।                                                                                                                                                                                                                                                                                                                                                                                                                                                                                        
                                                                                                                                                                                                                                                                                                                                                                                                                                                                                                                                                                                                                                           
                                                                                                                                                                                                                                                                                                                                                                                                                                                                                                                                                                                                                                           
20 देशों और उद्योग के प्रतिनिधिमंडलों ने 2017 प्रदर्शनी का भ्रमण किया और पहली बार वैश्विक स्तर पर होने वाली सालाना नेटवर्क मीटिंग में ओजोन2क्लाइमेट प्रौद्योगिकी रोड शो का भी आयोजन किया गया। 13 दक्षिण एशिया नेटवर्क देशों के राष्ट्रीय ओजोन अधिकारियों (एनओओ) ने प्रौद्योगिकी रोड शो का जायजा लिया और अनूठी एचसीएफसी/एचएफसी वैकल्पिक प्रौद्योगिकियों की जानकारी ली।                                                                                                                                                                                                                                                                      
                                                                                                                                                                                                                                                                                                                                                                                                                                                                                                                                                                                                                                           
                                                                                                                                                                                                                                                                                                                                                                                                                                                                                                                                                                                                                                           
आगरा में प्रौद्योगिकी रोड शो का उद्घाटन करते केंद्रीय पर्यावरण,वन और जलवायु परिवर्तन सचिव श्री ए एन झा                                                                                                                                                                                                                                                                                                                                                                                                                                                                                                                                     
                                                                                                                                                                                                                                                                                                                                                                                                                                                                                                                                                                                                                                           
                                                                                                                                                                                                                                                                                                                                                                                                                                                                                                                                                                                                                                           
प्रौद्योगिकी रोड शो का आयोजन रेफ्रिजरेशन एंड एयर कंडिशनिंग मैन्युफैक्चर्स एसोसिएशन (आरएएमए), इंडियन पॉलियुरेथेन एसोसिएशन (आईपीयूए), एनर्जी इफीशिएंसी सर्विसेस लिमिटेड (ईईएसएल), जीआईजेड और यूएनडीपी के साथ मिलकर किया गया। संयुक्त सचिव, एमओईएफसीसी, श्री मनोज कुमार सिंह, क्षेत्रीय निदेशक, यूएन एन्वायर्नमेंट एशिया पैसिफिक ऑफिस, डॉ. डेचेन शेरिंग, चीफ ऑफिसर, बहुपक्षीय कोष सचिवालय, श्री एडुआर्डो गैनेम, कार्यकारी निदेशक, ओजोन सचिवालय, टीना बिरमपिली, शाखा प्रमुख, यूएन एन्वायर्नमेंट ओजोन एक्शन, डॉ. शमीला नायर-बेडोउल्ले और कंट्री निदेशक, यूएनडीपी, भारत श्री जैको सिलियर्स भी इस अवसर पर मौजूद रहे।                              
                                                                                                                                                                                                                                                                                                                                                                                                                                                                                                                                                                                                                                           
                                                                                                                                                                                                                                                                                                                                                                                                                                                                                                                                                                                                                                           
इस प्रौद्योगिकी रोडशो में अग्रणी ओजोन और वैश्विक जलवायु प्रौद्योगिकी प्रदाता और उद्योग के कई प्रतिनिधियों ने भी भाग लिया।                                                                                                                                                                                                                                                                                                                                                                                                                                                                                                                  
                                                                                                                                                                                                                                                                                                                                                                                                                                                                                                                                                                                                                                           
                                                                                                                                                                                                                                                                                                                                                                                                                                                                                                                                                                                                                                           
***                                                                                                                                                                                                                                                                                                                                                                                                                                                                                                                                                                                                                                        
                                                                                                                                                                                                                                                                                                                                                                                                                                                                                                                                                                                                                                           
                                                                                                                                                                                                                                                                                                                                                                                                                                                                                                                                                                                                                                           
जीवाई/एमपी/एजे-1487                                                                                                                                                                                                                                                                                                                                                                                                                                                                                                                                                                                                                        
                                                                                                                                                                                                                                                                                                                                                                                                                                                                                                                                                                                                                                           
                                                                                                                                                                                                                                                                                                                                                                                                                                                                                                                                                                                                                                           
    
    
    (Release ID: 1490871) Visitor Counter : 32