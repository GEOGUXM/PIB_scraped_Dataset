      गृह मंत्रालय

      केन्‍द्रीय गृह मंत्री श्री राजनाथ सिंह राज्‍यों में वामपंथी उग्रवाद की स्थिति की समीक्षा करेंगे।
      Posted On: 07 MAY 2017 6:54PM by PIB Delhi

                                                                                                                                                                                                                                                                                                                                                                                                                                                                                                                                                                                                                                                                                                   
                                                                                                                                                                                                                                                                                                                                                                                                                                                                                                                                                                                                                                                                                                   
केन्‍द्रीय गृह मंत्री श्री राजनाथ सिंह कल नई दिल्‍ली में देश के विभिन्‍न राज्‍यों में वामपंथी उग्रवाद की स्थिति की समीक्षा करेंगे। आंध्र प्रदेश, बिहार, छत्‍तीसगढ, झारखंड, महाराष्‍ट्र, मध्‍य प्रदेश, ओडीशा, उत्‍तर प्रदेश, तेलंगाना और पश्चिम बंगाल के मुख्‍यमंत्रियों को बैठक में शामिल होने के लिए आमंत्रित किया गया है। इस बैठक में केन्‍द्र सरकार के सड़क परिवहन और राजमार्ग मंत्रालय, रेलवे मंत्रालय, नागर विमानन मंत्रालय, गामीण विकास मंत्रालय, विद्युत, नवीन और नवीकरणीय ऊर्जा मंत्रालय तथा दूरसंचार मंत्रालय के प्रभारी मंत्री भी मौजूद रहेंगे। बैठक में स्थिति की समग्र समीक्षा की जायेगी, जिसमें सुरक्षा और विकास के मुद्दे, विशेषकर बुनियादी सुविधाओं की स्थिति की समीक्षा शामिल होगी।
                                                                                                                                                                                                                                                                                                                                                                                                                                                                                                                                                                                                                                                                                                   
दिनभर की बैठक में दो सत्र होंगे, जिनमें प्रचालनगत मुद्दे, जैसे केन्‍द्रीय सशस्‍त्र पुलिस बलों के प्रचालन में राज्‍यों की भूमिका, इंडिया रिजर्व और स्‍पेशल इंडिया रिजर्व बटालियनों आदि का सृजन और तैनाती, क्षमता निर्माण और गुप्‍तचर विभाग से संबंधित मुद्दे शामिल होंगे जैसे राज्‍य पुलिस बलों में नियुक्तियां, राज्‍य खुफिया यूनिटों की क्षमता बढ़ाना, आदि।                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                                                                                                                                                                                                                   
इसके अलावा मंत्रालय-वार मामलों पर भी विचार किया जायेगा।                                                                                                                                                                                                                                                                                                                                                                                                                                                                                                                                                                                                                                            
                                                                                                                                                                                                                                                                                                                                                                                                                                                                                                                                                                                                                                                                                                   
इस बैठक में केन्‍द्रीय मंत्रालयों के सचिव, वामपंथी उग्रवाद से प्रभावित राज्‍यों के मुख्‍य सचिव और पुलिस महानिदेशक भी हिस्‍सा लेंगे।                                                                                                                                                                                                                                                                                                                                                                                                                                                                                                                                                                
                                                                                                                                                                                                                                                                                                                                                                                                                                                                                                                                                                                                                                                                                                   
****                                                                                                                                                                                                                                                                                                                                                                                                                                                                                                                                                                                                                                                                                               
                                                                                                                                                                                                                                                                                                                                                                                                                                                                                                                                                                                                                                                                                                   
                                                                                                                                                                                                                                                                                                                                                                                                                                                                                                                                                                                                                                                                                                   
                                                                                                                                                                                                                                                                                                                                                                                                                                                                                                                                                                                                                                                                                                   
वि.कासोटिया/आरएसबी                                                                                                                                                                                                                                                                                                                                                                                                                                                                                                                                                                                                                                                                                 
    
    
    (Release ID: 1489408) Visitor Counter : 8