      युवा कार्यक्रम एवं खेल मंत्रालय

      श्री विजय गोयल ने लोकप्रिय पर्यटक गंतव्यों के लिए चार स्वच्छ हिमालय पर्वतारोहण दलों को झंडी दिखाकर रवाना किया
      
      पर्वतारोहरण दल स्वच्छ भारत अभियान को आगे बढ़ाने की दिशा में एक प्रयास

      Posted On: 09 MAY 2017 6:24PM by PIB Delhi
                                                                                                                                                                                                                                                                                                                                                                                                                                                                                                                                                                                                                                                                                                                            
                                                                                                                                                                                                                                                                                                                                                                                                                                                                                                                                                                                                                                                                                                                            
                                                                                                                                                                                                                                                                                                                                                                                                                                                                                                                                                                                                                                                                                                                            
                                                                                                                                                                                                                                                                                                                                                                                                                                                                                                                                                                                                                                                                                                                            
केन्द्रीय युवा कार्यक्रम एवं खेल राज्य मंत्री (स्वतंत्र प्रभार) श्री विजय गोयल ने आज भारतीय पर्वतारोही संगठन (आईएमएफ) से सतोपंथ पर्वत (7075 मीटर) के लिए चार स्वच्छ हिमालय पर्वतारोहण दल एवं एक चिकित्सा पर्वतारोहण दल को हरी झंडी दिखाकर रवाना किया। पर्वतारोहण और अन्य संबंधित साहसिक खेलों को प्रोत्साहित करने के लिए आईएमएफ की सराहना करते हुए श्री विजय गोयल ने कहा कि यह प्रयास न केवल साहसिक खेलों के दौरान सुरक्षा सुनिश्चित करने में मदद करेंगे, बल्कि युवाओं के कौशल स्तर में भी बढ़ोतरी करेंगे।                                                                                                                                                                                                                  
                                                                                                                                                                                                                                                                                                                                                                                                                                                                                                                                                                                                                                                                                                                            
टीम के सदस्यों के साथ बातचीत करते हुए, मंत्री ने साहसिक पर्यटन को बढ़ावा देने के दौरान पर्यावरणीय संबंधी समस्याओं का निपटान करने पर जोर दिया। उन्होंने कहा कि साहसिक पर्यटन न केवल युवाओं के भीतर सकारात्मक परिवर्तन लाने में योगदान देता है, बल्कि देश के आर्थिक विकास में मदद करने की संभावनाएं भी खोलता है। आईएमएफ के अध्यक्ष कर्नल. एचएस चौहान ने प्रधानमंत्री के स्वच्छ भारत अभियान को हिमालय तक विस्तारित करने के लिए आईएमएफ द्वारा किए जा रहे प्रयासों का उल्लेख करते हुए कहा कि आईएमएफ ने कश्मीर, हिमाचल प्रदेश, उत्तराखंड और अरुणाचल प्रदेश के लोकप्रिय स्थलों पर चार हिमालय स्वच्छता पर्वतारोहण दलों को भेजने की शुरूआत की है। इसे कॉर्पोरेट सामाजिक उत्तरदायित्व के अंतर्गत ओएनजीसी द्वारा प्रायोजित किया गया है।
                                                                                                                                                                                                                                                                                                                                                                                                                                                                                                                                                                                                                                                                                                                            
डॉ. अनिल गुरतू के नेतृत्व में 25 गैर चिकित्सा पर्वतारोही एवं 25 ट्रेकर्स, एक अनुभवी पर्वतारोही और लेडी हार्डिंग चिकित्सा महाविद्यालय के मेडिसिन विभाग के प्रोफेसर इस अभियान में 8 मई से 10 जून के बीच हिस्सा लेंगे।                                                                                                                                                                                                                                                                                                                                                                                                                                                                                                         
                                                                                                                                                                                                                                                                                                                                                                                                                                                                                                                                                                                                                                                                                                                            
इस अवसर पर युवा कार्यक्रम एवं खेल मंत्रालय के सचिव डॉ. ए.के. दुबे, भारतीय पर्वतारोही संगठन के अध्यक्ष कर्नल एच.एस. चौहान और प्रतिष्ठित पर्वतारोही मेजर एच.पी.एस आहलुवालिया के अलावा स्कूली छात्र एवं युवा पर्वतारोही मौजूद थे।                                                                                                                                                                                                                                                                                                                                                                                                                                                                                              
                                                                                                                                                                                                                                                                                                                                                                                                                                                                                                                                                                                                                                                                                                                            
******                                                                                                                                                                                                                                                                                                                                                                                                                                                                                                                                                                                                                                                                                                                      
                                                                                                                                                                                                                                                                                                                                                                                                                                                                                                                                                                                                                                                                                                                            
                                                                                                                                                                                                                                                                                                                                                                                                                                                                                                                                                                                                                                                                                                                            
                                                                                                                                                                                                                                                                                                                                                                                                                                                                                                                                                                                                                                                                                                                            
वीके/प्रवीन/वाईबी - 1309                                                                                                                                                                                                                                                                                                                                                                                                                                                                                                                                                                                                                                                                                                    

    

    
    (Release ID: 1489552) Visitor Counter : 12