      पोत परिवहन मंत्रालय

      पूर्वोत्तर में सतत परिवहन के लिए जलमार्गों का विकास करनाः पर्याप्त तलछट सुनिश्चित करने और टर्मिनल एवं भंडारण सुविधाएं बढ़ाने के लिए हितधारक आह्वान
      Posted On: 31 MAY 2017 5:45PM by PIB Delhi


    भारतीय अंतर्देशीय जलमार्ग प्राधिकरण ने पिछले सप्ताह गुवाहाटी में पूर्वोत्तर क्षेत्र विकास (डोनर) मंत्रालय के सहयोग से एक रोड शो आयोजित किया। इस दौरान पूर्वोत्तर की नदियों का विकास कार्गो एवं यात्री परिवहन के एक लाभप्रद एवं टिकाऊ साधन के रूप में करने से जुड़े प्रमुख मुद्दों पर विचार मंथन किया गया।


    सेमिनार के दौरान ब्रह्मपुत्र-एनडब्ल्यू-2, बैरक-एनडब्ल्यू-16 एवं अन्य नदियों पर कार्गो एवं यात्री परिवहन की संभावनाओं को दर्शाया गया। इस दौरान ऐसे नौवहन खंडों पर कार्गो के सुरक्षित संचालन एवं ढुलाई के लिए उपलब्ध बुनियादी ढांचागत सुविधाओं एवं समुचित नीतियों पर भी रोशनी डाली गई जहां विकास कार्य शुरू हो चुके हैं।


    असम सरकार, मेघालय सरकार, त्रिपुरा सरकार, भारतीय सेना, सेंट्रल रेल साइड वेयरहाउसिंग कंपनी लिमिटेड, पावर ग्रिड कॉरपोरेशन ऑफ इंडिया, इंडियन ऑयल, हिंदुस्तान पेट्रोलियम एवं कोल इंडिया के वरिष्ठ पदाधिकारियों और भूटान के एक प्रतिनिधिमंडल एवं विभिन्न लॉजिटिक्स कंपनियों के अधिकारियों और जहाज ऑपरेटरों ने इस सेमिनार में भाग लिया।


    सेमिनार के दौरान हितधारकों ने भारत-बांग्लादेश प्रोटोकॉल (आईबीपी) रूट पर अवस्थित सिराजगंज-दाइखोवा और जाकीगंज-अशुगंज के बीच पर्याप्त तलछट उपलब्ध न होने की ओर ध्यान दिलाया। इसके साथ ही हितधारकों ने रात्रिकालीन नौवहन सुविधाओं के साथ-साथ और ज्यादा रो-रो सुविधाओं की जरूरत को भी रेखांकित किया। इस दौरान डिब्रूगढ़ एवं बोगीबिल के बीच एक अंतर्देशीय जलमार्ग टर्मिनल के साथ-साथ पूर्वोत्तर में आईडब्ल्यूटी रूटों पर और ज्यादा माल लदान-उतराई सुविधाओं एवं भंडारण (वेयरहाउसिंग) सुविधाओं की जरूरत पर भी चर्चा की गई।


    राष्ट्रीय जलमार्ग अधिनियम 2016 के तहत अप्रैल 2016 में अधिसूचित किए गए 106 नए राष्ट्रीय जलमार्गों में से 19 जलमार्ग पूर्वोत्तर भारत में हैं।


    ब्रह्मपुत्र नदी भारत-बांग्लादेश प्रोटोकॉल (आईबीपी) रूट के जरिए पूर्वोत्तर को कोलकाता से जोड़ती है। आईबीपी रूट दरअसल एनडब्ल्यू-2 (पांडू, असम) के रास्ते एनडब्ल्यू-1 (इलाहाबाद-हल्दिया) और बांग्लादेश के बंदरगाहों के बीच निर्बाध कनेक्टिविटी सुलभ कराता है।


    ***


    जीवाई/आरआरएस/डीके- 1552


    

    
    (Release ID: 1491436) Visitor Counter : 6