      राष्ट्रपति सचिवालय

      राष्ट्रपति ने मैनचेस्टर में आतंकवादी हमले में हुई जान माल की हानि के लिए महारानी एलिजाबेथ द्वितीय को भेजे शोक संदेश में संवेदनाएं व्यक्त की हैं
      Posted On: 24 MAY 2017 4:49PM by PIB Delhi


    राष्ट्रपति श्री प्रणब मुखर्जी ने मैनचेस्टर में आतंकवादी हमले में हुई जानमाल की हानि के बारे में इंग्‍लैड की महारानी एलिजाबेथ द्वितीय को भेजे अपने संदेश में शोक संवेदनाएं व्यक्त की हैं।


    अपने संदेश में राष्ट्रपति श्री प्रणब मुखर्जी ने कहा कि मैनचेस्टर में हुए आतंकवादी हमले से हमें गहरा दुख पहुंचा है। भारत इस जघन्‍य हमले की निंदा करता है। हम इस संकट की घड़ी में इंग्‍लैंड की जनता और वहां की सरकार के साथ मजबूती से खड़े हैं।


    यह हमला इंग्‍लैंड और वहां की जनता के खिलाफ ही नहीं है बल्कि यह मानवता और जीवन मूल्यों के खिलाफ भी गंभीर हमला है। बार-बार होने वाले ये आतंकवादी हमले हमें एक बार फिर गंभीरतापूर्वक यह याद दिलाते हैं कि आतंकवाद के खिलाफ वैश्विक लड़ाई को तेज किए जाने की आवश्यकता है। भारत इन बुरी ताकतों को परास्‍त करने के लिए इंग्‍लैंड और अंतर्राष्ट्रीय समुदाय के साथ काम करने के लिए पूरी तरह से प्रतिबद्ध है।


    भारत की जनता मेरे साथ इस हमले में मारे गए लोगों के लिए अपनी हार्दिक संवेदनाएं व्यक्त करने में शामिल हैंI हम घायलों के लिए प्रार्थना करते हैं और उनके जल्‍दी स्‍वास्‍थ्‍य लाभ के लिए शुभकामनाएं देते हैं।


    ***


    वीके/एजे/एसके- 1459

    
    
    (Release ID: 1490642) Visitor Counter : 8