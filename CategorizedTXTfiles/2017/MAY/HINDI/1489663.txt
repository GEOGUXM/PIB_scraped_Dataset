      वित्‍त मंत्रालय

      राजस्‍व सचिव डॉ. हसमुख अधिया ने 01 जुलाई, 2017 से लागू होने वाले वस्‍तु एवं सेवा कर (जीएसटी) के लिए आईटी संबंधी तैयारी की विस्‍तृत समीक्षा की
      
      
      
      
      84 लाख करदाताओं में से 60.5 लाख करदाताओं ने अब तक नामांकन कराया है, 01 जून 2017 से 15 दिनों के लिए पंजीकरण पुन: हो सकेगा

      Posted On: 11 MAY 2017 6:17PM by PIB Delhi
                                                                                                                                                                                                                                                                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                                                                                                                                                                                                                             
भारत सरकार में राजस्‍व सचिव डॉ. हसमुख अधिया ने 01 जुलाई 2017 से वस्‍तु एवं सेवा कर (जीएसटी) को लागू करने के लिए पुरजोर ढंग से हो रही तैयारी पर संतोष व्‍यक्‍त किया है। डॉ. अधिया ने कल राष्‍ट्रीय राजधानी में वस्‍तु एवं सेवा कर नेटवर्क (जीएसटीएन) के कार्यालय में जीएसटी प्रणाली से जुड़ी आईटी संबंधी तैयारी की विस्‍तृत समीक्षा की। केन्‍द्रीय उत्‍पाद एवं सीमा शुल्‍क बोर्ड (सीबीईसी) की अध्‍यक्ष श्रीमती वनाजा एन. सरना, जीएसटीएन के चेयरमैन श्री नवीन कुमार, अपर राजस्‍व सचिव श्री बी एन शर्मा, सीबीईसी के सदस्‍य श्री एस. रमेश, जीएसटीएन के सीईओ श्री प्रकाश कुमार, इन्‍फोसिस के कार्यकारी उपाध्‍यक्ष श्री बिनोद और इन्‍फोसिस इंडिया बिजनेस यूनिट के प्रमुख श्री सीएन रघुपति भी इस अवसर पर उपस्थित थे।
                                                                                                                                                                                                                                                                                                                                                                                                                                                                                                                                                                                                                                                                                                             
डॉ. अधिया ने जीएसटीएन और सीबीईसी की जीएसटी प्रणाली संबंधी तैयारी की समीक्षा की। उन्‍हें जीएसटी के लिए विकसित की जा रही सॉफ्टवेयर प्रणाली, कर अधिकारियों के प्रशिक्षण और कर विभाग द्वारा देश भर में आयोजित किये जा रहे जन पहुंच कार्यक्रम के बारे में संक्षिप्‍त जानकारी दी गई।                                                                                                                                                                                                                                                                                                                                                                                                                               
                                                                                                                                                                                                                                                                                                                                                                                                                                                                                                                                                                                                                                                                                                             
राजस्‍व सचिव ने मौजूदा करदाताओं के नामांकन की दिशा में हुई प्रगति की भी समीक्षा की। 30 अप्रैल 2017 को नामांकन का पहला चरण पूरा हुआ और 84 लाख करदाताओं में से 60.5 लाख करदाताओं ने अपना नामांकन कराया है। नामांकन की सुविधा 01 जून 2017 से 15 दिनों के लिए दी जायेगी, ताकि करदाताओं को नामांकन कराने का एक और मौका मिल सके।                                                                                                                                                                                                                                                                                                                                                                                   
                                                                                                                                                                                                                                                                                                                                                                                                                                                                                                                                                                                                                                                                                                             
******                                                                                                                                                                                                                                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                                                                                                                                                                                                                             
वीके/आरआरएस/एस-1321                                                                                                                                                                                                                                                                                                                                                                                                                                                                                                                                                                                                                                                                                          

    

    
    (Release ID: 1489663) Visitor Counter : 4