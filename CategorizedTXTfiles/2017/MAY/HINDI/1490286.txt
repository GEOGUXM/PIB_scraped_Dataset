      आर्थिक मामलों की मंत्रिमण्‍डलीय समिति (सीसीईए)

      मंत्रिमंडल ने आंध्र प्रदेश में गुंटूर से गुंटकल के बीच विद्युतीकरण के साथ दोहरी लाइन के निर्माण को मंजूरी दी
      Posted On: 17 MAY 2017 5:25PM by PIB Delhi


    प्रधानमंत्री श्री नरेन्‍द्र मोदी की अध्‍यक्षता में आर्थिक मामलों की मंत्रिमंडलीय समिति ने आंध्र प्रदेश में गुंटूर से गुंटकल के बीच विद्युतीकरण के साथ दोहरी लाइन के निर्माण को मंजूरी दी है।


    इस लाइन की कुल लंबाई 401.47 किलोमीटर होगी। इस परियोजना की अनुमानित लागत 3,631 करोड़ रुपये होगी जिसके लिए 50:50 के अनुपात में लागत साझेदारी के तहत राज्‍य सरकार और रेल मंत्रालय द्वारा वित्त पोषण किया जाएगा। यह परियोजना पांच साल में पूरी होने की संभावना है।


    यह परियोजना आंध्र प्रदेश की राजधानी अमरावती के लिए रायलसीमा क्षेत्र से रेल संपर्क बढ़ाने के संबंध में आंध्र प्रदेश विभाजन अधिनियम में की गई प्रतिबद्धता को पूरा करती है।


    गुंटूर- गुंटकल सेक्‍शन पर यातायात की आवाजाही काफी अधिक हो गई है और ऐसे में इस लाइन के दोहरीकरण होने से यातयात को इस ओर मोड़कर भीड़भाड़ काफी कम की जा सकेगी। इससे लोगों की यात्रा के अलावा गुंटूर- गुंटकल मार्ग के आसपास के क्षेत्रों और उद्योगों को भी अपनी जरूरतें पूरी करने के लिए अतिरिक्‍त परिवहन क्षमता उपलब्‍ध होगी।


    पृष्‍ठभूमि:


    गुंटूर- गुंटकल सेक्‍शन के दायरे में आंध्र प्रदेश के गुंटूर, प्रकाशम, कुरनूल और अनंतपुर जिले आते हैं। यह पूर्वी और पूर्वोत्तर राज्‍यों के कई महत्‍वपूर्ण शहरों से बेंगलूरु को जोड़ने वाला सबसे छोटा मार्ग है।


    ***


    AKT/VBA/SH/SKC

    
    
    (Release ID: 1490286) Visitor Counter : 4