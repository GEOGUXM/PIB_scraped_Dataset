      गृह मंत्रालय

      केन्द्रीय गृह सचिव कल राज्यों/केन्द्र शासित प्रदेशों के आपदा प्रबंधन विभाग के राहत आयुक्तों/सचिवों के वार्षिक सम्मलेन की अध्यक्षता करेंगे
      Posted On: 16 MAY 2017 4:22PM by PIB Delhi


    केन्द्रीय गृह सचिव श्री राजीव ऋषि कल यहां राज्यों/केन्द्र शासित प्रदेशों के आपदा प्रबंधन विभाग के राहत आयुक्तों/सचिवों के वार्षिक सम्मलेन की अध्यक्षता करेंगे। इस बैठक में दक्षिण-पश्चिमी मॉनसून, 2017 से उत्पन्न संकट के हालात से निपटने की तैयारी की स्थिति की समीक्षा की जाएगी और अन्य आपदा प्रबंधन संबंधी मुद्दों पर चर्चा की जाएगी।इस सम्मेलन में संबंधित केन्द्रीय मंत्रालयों / संगठनों के आपातकालीन सहायता कार्य, पूर्वानुमान में शामिल तकनीकी और वैज्ञानिक संगठनों, सशस्त्र सेना और केंद्रीय सशस्त्र पुलिस बलों के अधिकारी भाग लेंगे।


    गृह मंत्रालय, भारतीय मौसम विज्ञान विभाग, हिमपात और हिमस्खलन अध्ययन संस्थान (एसएएसई), केंद्रीय जल आयोग, राष्ट्रीय आपदा प्रबंधन प्राधिकरण (एनडीएमए), भारतीय अंतरिक्ष अनुसंधान संगठन, राष्ट्रीय आपदा प्रतिक्रिया बल और रक्षा मंत्रालय आपदा स्थितियों से निपटने की तैयारी की दिशा में अपने किए गये कार्यों की प्रस्तुति देंगे।


    ***


    वीके/ पीकेपी-1371

    
    
    (Release ID: 1489944) Visitor Counter : 5