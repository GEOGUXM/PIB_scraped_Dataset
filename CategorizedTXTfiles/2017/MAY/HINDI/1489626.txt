      कृषि एवं किसान कल्‍याण मंत्रालय

      केन्द्रीय कृषि एवं किसान मंत्री ने ई- कृषि संवाद: पब्लिक ICAR इंटरफेस का लोकापर्ण किया
      
      
      
      
      यह किसानों को एक विशिष्‍ट इंटरनेट आधारित ऑनलाईन मंच प्रदान करेगा: श्री सिंह
      
      किसान और हितधारक सीधे अपनी समस्याओं के साथ आईसीएआर से संपर्क कर सकते हैं: श्री सिंह

      Posted On: 11 MAY 2017 5:04PM by PIB Delhi
                                                                                                                                                                                                                                                                                                                                                                                                                                                                                                                                                              
                                                                                                                                                                                                                                                                                                                                                                                                                                                                                                                                                              
                                                                                                                                                                                                                                                                                                                                                                                                                                                                                                                                                              
कन्द्रीय कृषि एवं किसान कल्‍याण मंत्री, श्री राधा मोहन सिंह ने आज यहाँ ई- कृषि संवाद का लोकापर्ण किया । श्री सिंह ने इस अवसर पर कहा कि यह किसानों को एक विशिष्‍ट इंटरनेट आधारित ऑनलाईन मंच प्रदान करेगा जिससे हितकारी सीधे, प्रभावी एवं सुगम संवाद कर अपनी समस्‍याओं का समाधान प्राप्‍त कर सकते है।                                                                                                                                                                                                                                                           
                                                                                                                                                                                                                                                                                                                                                                                                                                                                                                                                                              
श्री सिंह ने कहाँ कि यह मंच विभिन्‍न वर्गों के हितकारकों जैसे किसानों विद्यार्थियों, उद्यमियों, अनुसंधानकर्ताओं एवं कृषि क्षेत्र अभिरूच रखने वाले तथा संबंधित क्षेत्रों को अपनी सेवाएं प्रदान करेगा। हितधारक अपनी समस्‍याओं का समाधान, संस्‍थानों के विषय वस्‍तु विशेषज्ञों से सीधे भारतीय कृषि अनुसंधान परिषद् की वेबसाइट http://www.icar.org.in जाकर इंटरनेट एवं SMS के द्वारा प्राप्‍त कर सकते हैं। पशुपालन एवं मछली इत्‍यादी के बिमारियों से संबंधित फोटो को अपलोड कर, संबंधित विषय विशेषज्ञों से निदान एवं उपचार की जानकारी तुरन्‍त प्राप्‍त कर सकते हैं।
                                                                                                                                                                                                                                                                                                                                                                                                                                                                                                                                                              
श्री सिंह ने जानकारी दी कि इंटरनेट युक्‍त मोबाइल पर भी अत्‍यन्‍त आसानी से इस सुविधा का लाभ उठाया जा सकता है। कृषि एवं संबंधित क्षेत्रों की उन्‍नति के लिए हितधारकों की समस्‍याओं उनकी उत्‍सुकता एवं नई जानकारियों के लिए एक उपयोगी इलेक्‍ट्रोनिक इंटरफेस है। इस अवसर पर के महानिदेशक श्री त्रिलोचन महापात्रा, सचिव, श्री छबीलेन्‍द्र राउल, उप महानिदेशक, भारतीय कृषि अनुसंधान परिषद् और अन्य वरिष्ट अधिकारी भी उपास्थित थे।                                                                                                                                   
                                                                                                                                                                                                                                                                                                                                                                                                                                                                                                                                                              
SS(e-Samvad)                                                                                                                                                                                                                                                                                                                                                                                                                                                                                                                                                  

    

    
    (Release ID: 1489626) Visitor Counter : 39